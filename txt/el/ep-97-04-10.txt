<CHAPTER ID=0>

<SPEAKER ID=1 NAME="Πρόεδρος">
Τα συνοπτικά πρακτικά της χθεσινής συνεδρίασης έχουν διανεμηθεί. Υπάρχουν παρατηρήσεις;
<P>
Τα συνοπτικα πρακτικά εγκρίνονται.

<CHAPTER ID=1>
Πιστωτικά ιδρύματα
<SPEAKER ID=2 NAME="Πρόεδρος">
Η ημερήσια διάταξη προβλέπει τη συζήτηση της έκθεσης του κ. Mosiek-Urbahn (A4-0058/97) εξ ονόματος της Επιτροπής Νομικών Θεμάτων και Δικαιωμάτων των Πολιτών επί της πρότασης οδηγίας του Ευρωπαϊκού Κοινοβουλίου και του Συμβουλίου, που τροποποιεί:
<P>
το άρθρο 12 της οδηγίας 77/780/ΕΟΚ σχετικά με τον συντονισμό των νομοθετικών, κανονιστικών και διοικητικών διατάξεων σχετικά με την πρόσβαση στη δραστηριότητα των πιστωτικών ιδρυμάτων και την άσκησή της.-τα άρθρα 2, 6, 7, 8 και τα παραρτήματα ΙΙ και ΙΙΙ της οδηγίας 89/647/ΕΟΚ σχετικά με τον συντελεστή φερεγγυότητας των πιστωτικών ιδρυμάτων.-το άρθρο 2 και το παράρτημα ΙΙ της οδηγίας 93/6/ΕΟΚ σχετικά με την περιουσιακή εναρμόνιση των επενδυτικών επιχειρήσεων και των πιστωτικών ιδρυμάτων (COM(96)0183 - C4-0258/96-96/0121 (COD)).
<SPEAKER ID=3 NAME="Mosiek-Urbahn">
Κύριε Πρόεδρε, κυρίες και κύριοι, η προκειμένη πρόταση τροποποίησης της οδηγίας είναι αναγκαία, για να καλύψει τα κενά και τις ασυμφωνίες που εμφανίσθηκαν στην πράξη, στον τομέα της παροχής χρηματοπιστωτικών υπηρεσιών ή, για την ακρίβεια, να τα διορθώσει και συνεπώς να συμβάλει στην καλύτερη λειτουργία της εσωτερικής αγοράς στον τομέα αυτό.
<P>
H Eπιτροπή Nομικών Θεμάτων και Δικαιωμάτων των Πολιτών επιδοκιμάζει, σ' όλη του την έκταση, το πακέτο των τροποποιήσεων που υποβλήθηκε. Xάριν μιας ενιαίας μεταχείρισης, η Eπιτροπή Nομικών Θεμάτων τάσσεται υπέρ του να τροποποιηθεί η πρόταση της Eπιτροπής (άρθρο 12 της πρώτης τραπεζικής οδηγίας), με σκοπό να δοθεί η δυνατότητα στα αρμόδια κράτη μέλη, μελλοντικά, εκτός από την ήδη δυνατή ανταλλαγή πληροφοριών των αρμόδιων τραπεζικών εποπτικών αρχών μέσα σ' ένα κράτος μέλος, να συνάπτουν και συμφωνίες συνεργασίας μεταξύ των κρατών μελών και τρίτων χωρών, με μη τραπεζικές εποπτικές αρχές στις τρίτες χώρες, για την ανταλλαγή πληροφοριών. Aυτό όμως θα γίνεται μόνον όταν εξασφαλίζεται ότι οι κοινοποιούμενες πληροφορίες θα υπόκεινται σε ισοδύναμες προς τις διατάξεις της EE εγγυήσεις για την τήρηση του τραπεζικού απορρήτου.
<P>
Oι προτεινόμενες τροποποιήσεις της οδηγίας φερεγγυότητας προβλέπουν αφενός, σε σύγκριση με την μέχρι τώρα ρύθμιση, χαμηλότερη στάθμιση του κινδύνου για ορισμένα στοιχεία του ενεργητικού, και αφετέρου την εποπτεία μεταχείρισης των πιστωτικών κινδύνων, που συνδέονται με τα εξωχρηματιστηριακά παράγωγα προϊόντα. Θα πρέπει να δημιουργηθούν ίσοι όροι ανταγωνισμού, για τα πιστωτικά ιδρύματα και τις εταιρίες επενδύσεων που ανταγωνίζονται μεταξύ τους μέσα στην Eυρωπαϊκή Ένωση.
<P>
Γι' αυτό και θα πρέπει να επιδοκιμαστεί η προτεινόμενη εξομοίωση των εκκλησιαστικών και θρησκευτικών κοινοτήτων, που έχουν συσταθεί με μορφή νομικών προσώπων δημοσίου δικαίου και έχουν το δικαίωμα επιβολής φόρων, με τους δημόσιους φορείς μη κερδοσκοπικού χαρακτήρα.
<P>
Eπιπλέον, αξίζει να τονιστεί ιδιαίτερα η προτεινόμενη στάθμιση του εγγεγραμμένου αλλά μη καταβληθέντος κεφαλαίου του Eυρωπαϊκού Tαμείου Eπενδύσεων με 20 %, αντί του έως σήμερα 100 %. Tο Eυρωπαϊκό Tαμείο Eπενδύσεων, δηλαδή, προβλέπει τη συμμετοχή των πιστωτικών ιδρυμάτων, με ποσοστό 30 %, στο κεφάλαιό του. H μείωση των απαιτήσεων ιδίου κεφαλαίου, αιτιολογείται με το φόβο ότι η παλιότερα ισχύουσα στάθμιση, με συντελεστή 100 %, θα μπορούσε να αποτρέψει τις εμπορικές τράπεζες από τη συμμετοχή τους στο Tαμείο. Mε την ελάφρυνση αυτή, θα είναι ευκολότερα δυνατό να συμβάλει το Eυρωπαϊκό Tαμείο Eπενδύσεων στη σταθεροποίηση της εσωτερικής αγοράς και στη στήριξη της οικονομικής ανάκαμψης, πράγμα που θα πρέπει να επιδοκιμαστεί.
<P>
H Eπιτροπή Nομικών Θεμάτων και Δικαιωμάτων των Πολιτών συμφωνεί με την προτεινόμενη τροποποίηση της οδηγίας επάρκειας κεφαλαίων. M' αυτή γίνονται αντιληπτές οι τροποποιήσεις της οδηγίας φερεγγυότητας, εφόσον αφορούν την καταβολή ίδιου κεφαλαίου, για την κάλυψη κινδύνου εξωχρηματιστηριακών συναλλαγών με παράγωγα τραπεζικά προϊόντα.
<P>
Kαι τώρα όσον αφορά τις τέσσερις τροπολογίες που έχουν υποβληθεί. H μοναδική τροπολογία υπ' αριθ. 2 που υπέβαλα εγώ, ως εισηγήτρια, περιέχει απλώς μια διευκρίνιση; δε δημιουργεί προβλήματα και έγινε ομόφωνα αποδεκτή.
<P>
Kάπως διαφορετικά είναι τα πράγματα με τις τροπολογίες υπ' αριθ. 1, 3 και 4. Kαι αυτές εγκρίθηκαν κατά πλειοψηφία από την Eπιτροπή Nομικών Θεμάτων. Aποσκοπούν στο να συμπεριλάβουν με προνομιακή μορφή, στην οδηγία φερεγγυότητας, τη στάθμιση των κινδύνων από τις προθεσμιακές αγορές εμπορευμάτων. Tο θέμα αυτό, λόγω της στενής αντικειμενικής του σχέσης, αποτελεί ήδη, εδώ και πολύ καιρό, αντικείμενο της οδηγίας 2 για την επάρκεια των κεφαλαίων. Eκεί δεν έχει ολοκληρωθεί ακόμη η συζήτηση για κατάλληλη στάθμιση των ίδιων κεφαλαίων. Για το λόγο αυτό, μιλώντας εξ ονόματος της ομάδος μου, είμαι κατά των τροπολογιών αυτών και παρακαλώ, συνεπώς, να έχω την υποστήριξη του Σεβαστού Σώματος, ώστε να μπορέσει να ολοκληρωθεί απρόσκοπτα το, κατά τα άλλα μη αμφισβητούμενο ουδόλως, πακέτο των τροποποιήσεων.
<P>
Aπομένει τώρα να ελπίσουμε ότι η οδηγία θα ψηφιστεί όσο το δυνατόν συντομότερα, ώστε να αποτραπεί η ύπαρξη στρεβλώσεων για τα πιστωτικά ιδρύματα της Eυρωπαϊκής Ένωσης, στον ανταγωνισμό με εταίρους από τρίτες χώρες.

<SPEAKER ID=4 NAME="Harrison">
Κύριε Πρόεδρε, επικεντρώνομαι στις τρεις τροπολογίες της Επιτροπής Οικονομικής, Νομισματικής και Βιομηχανικής Πολιτικής.
<P>
Τα εμπορεύματα παίζουν σημαντικό ρόλο στην οικονομία της ΕΕ και της Βρετανίας. Οι παραγωγοί, του γεωργικού τομέα για παράδειγμα, χρησιμοποιούν την προθεσμιακή αγορά εμπορευμάτων για να εξασφαλίσουν μία γνωστή τιμή στην οποία θα μπορούν να πωλούν τη μελλοντική τους παραγωγή και με τον τρόπο αυτό να περιορίσουν την αβεβαιότητα όσον αφορά τις τιμές. Οι βιομηχανικές εταιρείες, μεγάλες και μικρές, χρησιμοποιούν παράγωγες συμβάσεις, για παράδειγμα στις προθεσμιακές αγορές μετάλλου, προκειμένου να εξυπηρετήσουν τις μεταποιητικές τους ανάγκες.
<P>
Κατά τον καθορισμό των εξόδων κεφαλαίου, θα πρέπει να εξασφαλίσουμε μία αναλογία έτσι ώστε οι επιχειρήσεις και οι αγορές της ΕΕ να παραμείνουν ανταγωνιστικές προς όφελος τόσο των παραγωγών όσο και των τελικών χρηστών - και της οικονομίας της ΕΕ στο σύνολό της. Τα προτεινόμενα έξοδα κεφαλαίου για τον πιστωτικό κίνδυνο των εμπορευμάτων έχουν καθορισθεί από τραπεζικούς ρυθμιστές στη Βασιλεία - δεν είναι κακό αυτό - και τα προτεινόμενα έξοδα καλύπτουν τις τράπεζες.
<P>
Θεωρητικά, τα ίδια έξοδα θα πρέπει να ισχύουν τόσο για τις τράπεζες όσο και για τις επενδυτικές επιχειρήσεις. Όμως, στην πράξη, οι αντίστοιχοι ρυθμιστές θεωρούν ότι ο κίνδυνος είναι διαφορετικός. Σκοπός των τροπολογιών που προτείνω είναι να εξασφαλιστεί η δυνατότητα ανάπτυξης μίας αναλογίας καθεστώτος κεφαλαίου ώστε να καλύπτονται οι ανάγκες τόσο των επιχειρήσεων αγαθών όσο και αυτών που χρησιμοποιούν τις υπηρεσίες τους στην ΕΕ.
<P>
Η διαφορά μεταξύ τραπεζικών ρυθμιστών και εγγυοδοτικών ρυθμιστών μπορεί να απεικονιστεί με αναφορά στο τί θεωρούν αντίστοιχα ως βασική δραστηριότητα. Μία τράπεζα, για παράδειγμα, θα είχε εμπειρογνωμοσύνη στις ομολογιακές αγορές, οι οποίες βρίσκονται στο κέντρο των δραστηριοτήτων της. Οι τραπεζικοί ρυθμιστές θα έχουν επίσης σημαντική εμπειρία και εμπειρογνωμοσύνη στις δραστηριότητες αυτές. Κατά συνέπεια, θα γνωρίζουν, για παράδειγμα, ότι το αναδυόμενο χρέος της αγοράς παρουσιάζει μεγαλύτερες διακυμάνσεις από τις ευρωπαϊκές κυβερνητικές ομολογιακές αγορές αλλά θα γνωρίζουν επίσης και ότι οι περισσότερες τράπεζες ασχολούνται με λιγότερο ευμετάβλητες ομολογίες και έτσι καθορίζουν ανάλογα τα έξοδα κεφαλαίου. Τα εμπορεύματα δεν αποτελούν βασική δραστηριότητα μίας τράπεζας γι' αυτό οι τραπεζικοί ρυθμιστές συνήθως δεν έχουν άμεση εμπειρία των αγορών αυτών. Κατά συνέπεια, οι τραπεζικοί ρυθμιστές θα είναι πιο συντηρητικοί στην προσέγγισή τους κατά τον καθορισμό των εξόδων κεφαλαίου για τα εμπορεύματα.
<P>
Το αντίθετο ισχύει για τους εγγυοδοτικούς ρυθμιστές μίας επιχείρησης η οποία ασχολείται βασικά με εμπορεύματα. Αυτοί έχουν εμπειρία στο χρηματιστήριο εμπορευμάτων και επιθυμούν αναλογικά έξοδα κεφαλαίου, τα οποία αντικατοπτρίζουν την εμπειρογνωμοσύνη της επιχείρησης και τη διαφορά στις διακυμάνσεις. Δεν είναι λογικό ένας εγγυοδοτικός ρυθμιστής να επιβάλλει έξοδα που συνδέονται με τα ιδιαίτερα ασταθή προϊόντα πετρεαλαίου σε μία επιχείρηση που επεκτείνεται στα μέταλλα, τα οποία παρουσιάζουν πολύ χαμηλότερες διακυμάνσεις.
<P>
Οι τροπολογίες που προτείνω δίνουν χρόνο στους εγγυοδοτικούς ρυθμιστές να μελετήσουν το θέμα μίας αναλογίας στα καθεστώτα κεφαλαίου για τα εμπορεύματα. Στο μεταξύ, οι τροπολογίες εξασφαλίζουν ένα ελάχιστο επίπεδο κεφαλαίου για τον κίνδυνο των εμπορευμάτων σε επίπεδο ΕΕ.

<SPEAKER ID=5 LANGUAGE="EN" NAME="Oddy">
Κύριε Πρόεδρε, αυτή είναι μία πρόταση που τροποποιεί τρεις οδηγίες, δηλαδή την οδηγία σχετικά με τον συντονισμό των πιστωτικών ιδρυμάτων, την οδηγία σχετικά με τον συντελεστή φερεγγυότητας των πιστωτικών ιδρυμάτων και την οδηγία σχετικά με την επάρκεια των ιδίων κεφαλαίων των επιχειρήσεων επενδύσεων και των πιστωτικών ιδρυμάτων. Αναφέρομαι στο σημείο όπου ο εισηγητής υποστηρίζει ότι δεν πρόκειται απλά για μία ήσσονος σημασίας αλλαγή και ότι τα διακυβευόμενα ζητήματα είναι τεχνικά και σύνθετα. Συγχαίρω τόσο τον εισηγητή κ. Harrisson όσο και την εισηγήτρια κ.Mosiek-Urbahn που καταπιάστηκαν με αυτά τα ιδιαιτέρως τεχνικά και σύνθετα ζητήματα.
<P>
Η πρώτη αλλαγή πραγματοποιείται στην τραπεζική οδηγία που προβλέπει την ανταλλαγή πληροφοριών με μη τραπεζικές ελεγκτικές αρχές τρίτων χωρών. Όσον αφορά την οδηγία περί φερεγγυότητας, υπάρχει μία πρόταση, οι εκκλησίες και οι θρησκευτικές κοινότητες να μπουν στην ίδια θέση με τις δημόσιες αρχές. Και αυτό διότι σε ορισμένες χώρες όπως η Γερμανία συνηθίζεται οι εκκλησίες να έχουν την εξουσία επιβολής φόρων.
<P>
Επιπλέον, υπάρχουν διάφορες προτάσεις για μείωση του συντελεστή στάθμισης σε ορισμένα θέματα από 100 % σε 20 % ή 50 % ή άλλα νούμερα ανάλογα με το ζήτημα. Η οδηγία σχετικά με την επάρκεια των ιδίων κεφαλαίων είναι πολύ σημαντική. Εξασφαλίζει τη φερεγγυότητα των πιστωτικών ιδρυμάτων και αποτελεί σημαντικό μέτρο προστασίας των καταναλωτών στην Ευρώπη. Και πάλι, η τροπολογία έχει ως στόχο την εξασφάλιση επαρκών κεφαλαίων για εξωχρηματιστηριακές συναλλαγές. Όλα αυτά δείχνουν πόσο σημαντικό είναι το έργο του Κοινοβουλίου. Παρόλο που μπορεί να φαίνεται κάπως σκοτεινό, όλα τα μέτρα που υφίστανται αλλαγές σήμερα κατά την εξέλιξη της συζήτησης και της ψηφοφορίας μας θα βοηθήσουν την προστασία του κοινού και θα εξασφαλίσουν την ασφάλεια των καταθέσεών τους.
<P>
Σε ορισμένες περιπτώσεις στη Βρετανία έχουμε δει να κινδυνεύουν οι οικονομίες ανθρώπων και συνεπώς επιδοκιμάζω το έργο και των δύο εισηγητών και ελπίζω το Κοινοβούλιο να υπερψηφίσει την έκθεση.

<SPEAKER ID=6 NAME="Liikanen">
Πρώτον, θα ήθελα να ευχαριστήσω την αρμόδια επιτροπή και ιδίως την κυρία Mosiek-Urbahn για την πολύ καλή δουλειά που έκαναν πάνω σε μία ιδιαίτερα τεχνική και σύνθετη πρόταση. Με χαροποιεί η ιδιαίτερα θετική τους στάση απέναντι στην πρόταση αυτή. Το εκλαμβάνω ως ένα περαιτέρω δείγμα σύγκλισης των απόψεων του Ευρωπαϊκού Κοινοβουλίου και της Επιτροπής όσον αφορά τη θέσπιση ενός κατάλληλου προληπτικού κανονισμού, κυρίως για τις δραστηριότητες των πιστωτικών ιδρυμάτων και των επιχειρήσεων επενδύσεων στον τομέα των παράγωγων μέσων.
<P>
Η έκθεση Κατηφόρη του Σεπτεμβρίου 1995 σχετικά με τα χρηματοπιστωτικα παράγωγα μέσα αποτέλεσε ορόσημο για την πρόοδο όσον αφορά τον συνδυασμό των προσπαθειών μας. Η πρόταση της Επιτροπής που έχετε μπροστά σας ανταποκρίνεται στην προσέγγιση που προτείνει η έκθεση αυτή.
<P>
Οι τροπολογίες υπ' αριθ. 1 και 2 αποτελούν πολύ βοηθητικές διευκρινίσεις. Τις δεχόμαστε και πιστεύουμε ότι συμβάλλουν στην ποιότητα αυτού του κομματιού της ευρωπαϊκής νομοθεσίας. Οι τροπολογίες υπ' αριθ. 3 και 4 αντιμετωπίζουν το σύνθετο πρόβλημα των απαιτήσεων κεφαλαίου - των απαιτήσεων για μεγάλους κινδύνους που είναι ενδογενείς στα παράγωγα μέσα εμπορευμάτων. Οι τροπολογίες παρέχουν στις αρμόδιες αρχές μία μεταβατική περίοδο για την παραγωγή των σημαντικών μειωμένων απαιτήσεων κεφαλαίου για διαφορετικές κατηγορίες παράγωγων μέσων εμπορευμάτων των επιχειρήσεων επενδύσεων. Ένα τέτοιο καθεστώς κεφαλαίου θα ερχόταν σε αντίθεση με τη βασική αρχή της ίσης μεταχείρισης των πιστωτικών ιδρυμάτων και των επιχειρήσεων επενδύσεων. Παρόμοιοι κίνδυνοι θα πρέπει να αντιμετωπίζονται με τον ίδιο τρόπο, ανεξάρτητα από τον τύπο του ιδρύματος που εκτίθεται στον κίνδυνο. Η έκθεση Κατηφόρη τόνισε τη σημασία της αρχής αυτής.
<P>
Πέραν τούτων θα ήθελα να τονίσω ότι η Επιτροπή φυσικά γνωρίζει πολύ καλά ότι η λογική εφαρμογή των αρχών ορισμένες φορές απαιτεί κατάλληλες αλλαγές. Ωστόσο, οποιαδήποτε ανάγκη απαλλαγής, είτε υπό τη μορφή μίας μεταβατικής περιόδου για συγκεκριμένα ιδρύματα είτε υπό οποιαδήποτε άλλη μορφή θα πρέπει και, ουσιαστικά, μπορεί να αξιολογηθεί μόνο στο πλαίσιο του έργου που εκκρεμεί όσον αφορά την οδηγία σχετικά με την επάρκεια των ιδίων κεφαλαίων. Μόνο στο πλαίσιο του έργου αυτού θα είναι δυνατή η συνεπής αντιμετώπιση όχι μόνο των παράγωγων μέσων εμπορευμάτων και των σχετικών πιστωτικών κινδύνων αλλά και όλων των πιστωτικών κινδύνων και των κινδύνων που υφίστανται στις αγορές από όλες τις δραστηριότητες των πιστωτικών ιδρυμάτων και των επενδυτικών τραπεζών που αφορούν τα εμπορεύματα.
<P>
Πιστεύω πως η Επιτροπή θα εγκρίνει την πρόταση τροποποίησης της οδηγίας περί επάρκειας των ιδίων κεφαλαίων μέσα στις επόμενες δύο εβδομάδες.

<SPEAKER ID=7 NAME="Πρόεδρος">
Η συζήτηση έληξε.
<P>
Η ψηφοφορία θα διεξαχθεί σήμερα, στις 12.00 το μεσημέρι..

<CHAPTER ID=2>
Διατήρηση των αλιευτικών πόρων
<SPEAKER ID=8 NAME="Πρόεδρος">
Η ημερήσια διάταξη προβλέπει τη συζήτηση της δεύτερης έκθεσης του κ. Adam (Α4-0122/97) εξ ονόματος της Επιτροπής Αλιείας επί πρότασης κανονισμού του Συμβουλίου που θεσπίζει τεχνικά μέτρα για τη διατήρηση των αλιευτικών πόρων (COM(96)0296 - C4-0388/96-96/160(CNS)).

<SPEAKER ID=9 LANGUAGE="EN" NAME="Macartney">
Σας ευχαριστώ κύριε Πρόεδρε. Είναι ιδιαίτερα σημαντικό πριν ξεκινήσουμε τη συζήτηση αυτή να ακούσουμε από την Επιτροπή κατά πόσον εξακολουθεί να διατηρεί τη θέση που είχε προσδιοριστεί στο πλαίσιο της Επιτροπής τη Δευτέρα. Θα ήθελα να θυμίσω στην Επιτροή ότι το παράρτημα της έκθεσης αναφέρει ότι «σύμφωνα με το Αρθρο 56(1) του Κανονισμού και μετά από αίτηση της επιτροπής, εκπρόσωπος της Επιτροπής δήλωσε ότι προς το παρόν, οι υπηρεσίες της Επιτροπής δεν ασχολούνταν με οποιαδήποτε νέα πρόταση τεχνικών μέτρων».
<P>
Αυτή είναι μία πολύ περίεργη δήλωση, αλλά θα ήθελα να γνωρίζω εάν αυτή είναι η θέση της Επιτροπής πριν ξεκινήσουμε τη συζήτηση.

<SPEAKER ID=10 NAME="Liikanen">
Κύριε Πρόεδρε, η θέση της Επιτροπής δεν έχει αλλάξει.

<SPEAKER ID=11 NAME="Macartney">
Κύριε Πρόεδρε, ο λόγος για τον οποίο αυτό είναι τόσο σημαντικό είναι ότι εάν αυτή είναι η θέση της Επιτροπής, τότε αυτό σημαίνει ότι η Επιτροπή θα αναγκάσει το Συμβούλιο να ενεργήσει ομόφωνα σχετικά με τις προτάσεις αυτές.
<P>
Απλά πιστεύω ότι το Σώμα θα πρέπει να το γνωρίζει αυτό.

<SPEAKER ID=12 NAME="Adam">
Κύριε Πρόεδρε, η βιωσιμότητα της αλιείας στα ύδατα της Ευρωπαϊκής Κοινότητας κινδυνεύει αν δεν σταματήσει μαζική θανάτωση μικρών νεαρών ψαριών.
<P>
Πριν από 5 έτη, οι χώροι αλίευσης μπακαλιάρου στα ανοικτά των ακτών του Newfoundland στον Καναδά χρειάστηκε να κλείσουν. Έκτοτε παραμένουν κλειστοί, με αποτέλεσμα την απώλεια 40.000 θέσεων εργασίας.
<P>
Ο Οργανισμός των Ηνωμένων Εθνών για τη Διατροφή και τη Γεωργία δήλωσε ότι τα δύο τρίτα των ζωϊκών ειδών παγκοσμίως, συμπεριλαμβανομένου του μπακαλιάρου, του αστακού και των γαρίδων, αλιεύονται σε οριακά επίπεδα.
<P>
Στις αρχές του έτους, στο Aberdeen, ορισμένοι επιστήμονες υποστήριξαν ότι εάν δεν επέλθει σημαντική μείωση του ρυθμού αλιείας, τα αποθέματα μπακαλιάρου στη Βόρεια Θάλασσα θα εκλείψουν. Οι μπακαλιάροι ωριμάζουν σε ηλικία τεσσάρων ετών. Και με τα σημερινά ποσά εκμετάλλευσης, μόνο το 4 % των μπακαλιάρων επιζούν μέχρι αυτή την ηλικία. Πολύ απλά, τα ψάρια δεν ζουν αρκετά.
<P>
Η έκθεση αναφέρεται στο σχέδιο κανονισμού της Επιτροπής σχετικά με την τροποποίηση των υφιστάμενων τεχνικών μέτρων για τη μείωση του ποσοστού θνησιμότητας των ψαριών που δεν έχουν φτάσει σε ηλικία ωριμότητας. Τα μικρά ψάρια δεν θα πρέπει να απορρίπτονται στη στεριά, ούτε και να απορρίπτονται στη θάλασσα. Ένα τυπικό ποσοστό απόρριψης είναι 40 % του συνόλου των αλιευμάτων. Εάν αυτό μειωθεί στο 0, μεγάλο μέρος του σημερινού προβλήματος θα εξαληφθούν.Τα μέτρα που διαθέτουμε περιλαμβάνουν περιορισμό του αριθμού διαφορετικών μεγεθών διχτυών που επιτρέπεται να χρησιμοποιούνται τα σκάφη, αύξηση του μεγέθους των βρόγχων, χρήση διχτυών με παρασυρόμενα απλάδια, χρήση πλαισίων διαχωρισμού, κλειστές εποχές αλίευσης και κλειστούς χώρους καθώς και προσαρμογή των ελάχιστων μεγεθών αλιευόμενων ιχθύων ανάλογα με το μέγεθος των διχτύων.
<P>
Σε πρόσφατο συνέδριο που πραγματοποιήθηκε στο Aberdeen, ένα από τα τεχνικά έγγραφα περιείχε την ακόλουθη δήλωση: "το συμπέρασμα από αυτό το ερευνητικό έργο σχετικά με τα δίχτυα με τετράγωνα μάτια είνια ότι μπορούμε να σχεδιάσουμε τον εξοπλισμό που θα αλιεύει λίγο έως πολύ το επιθυμητό μέγεθος αλιευμάτων.» Η τεχνική δυνατότητα υπάρχει.
<P>
Οι πολιτικές αποφάσεις στο πλαίσιο της κοινής αλιευτικής πολιτικής υπονομεύεται από το γεγονός ότι η αξιολόγηση των αποθεμάτων από τους επιστήμονες σε κάθε περίπτωση δείχνει λιγότερα ψάρια από όσα αναφέρονται στις παρατηρήσεις των αλιέων. Γιατί; Μία εξήγηση είναι ότι οι αλιείες συγκεντρώνονται σε περιοχές όπου είναι πιθανότερο να βρουν ψάρια. Χρησιμοποιούν τις γνώσεις τους σχετικά με την περιοχή, ενώ οι επιστήμονες καλύπτουν έναν πολύ ευρύτερο χώρο. Σχεδόν πάντα, οι φορείς χάραξης πολιτικής, το Συμβούλιο Αλιείας, δέχονται την αισιόδοξη άποψη.
<P>
Η Επιτροπή Αλιείας δέχεται την ανάγκη μείωσης της θνησιμότητας των ψαριών που δεν έχουν φθάσει σε ηλικία ωριμότητας καθώς και του αριθμού των απορρίψεων. Χρειάστηκε να προβούμε σε πολλούς συμβιβασμούς προκειμένου να ρυθμίσουμε τις διαφορές μεταξύ των εθνικών και τοπικών συνηθειών αλιείας. Η έκθεση, η οποία τελικά έλαβε ευρεία στήριξη στο πλαίσιο της Επιτροπής, ενισχύει τα τεχνικά μέτρα που ισχύουν σήμερα σε σχέση με τους κανόνες περί δικτύων, τη χρήση διχτύων με τετράγωνα μάτια, την προσαρμογή του ελάχιστου μεγέθους των αλιευμάτων που εκφορτώνονται στη στεριά και τους επιπλέον περιοριστικούς χώρους αλίευσης και προσθέτει έναν αριθμό ειδών στον κατάλογο του παραρτήματος.
<P>
Η επιτροπή πιστεύει πως ο νέος κανονισμός θα μπορεί να παρακολουθείται και να ελέγχεται ευκολότερα. Υπάρχει επίσης πρόβλεψη για μία λογική μεταβατική περίοδο πριν την πλήρη εφαρμογή έτσι ώστε να υπάρξει δυνατότητα σταδιακής απορρόφησης του κόστους.
<P>
Ωστόσο, η επιτυχής λειτουργία του κανονισμού αυτού απαιτεί τη διενέργεια περισσότερου ερευνητικού έργου. Το έργο που πραγματοποιείται σήμερα βασίζεται σε μεγάλο βαθμό σε κριτήρια που αφορούν ένα μοναδικό είδος. Η αλληλεξάρτηση των ειδών είναι ακόμα άγνωστη. Οι κοινωνικοοικονομικές επιπτώσεις διαφοροποίησης των συνολικών επιτρεπόμενων αλιεύσεων δεν λαμβάνονται υπόψη κατά τη συζήτηση των προτάσεων στο πλαίσιο του Συμβουλίου. Υπάρχει ανάγκη για ευρύτερη χρήση των αυξανόμενων βιολογικών γνώσεων όσον αφορά την αξιολόγηση και διαχείριση των αποθεμάτων αλλά και ανάγκη για συνδυασμό της επιστημονικής τεχνικής διαχείρισης και των βιολογικών παραγόντων.
<P>
Τα σχέδια ολοκληρωμένης διαχείρισης των ακτών, σε συνδυασμό με φυσικούς, βιολογικούς και ανθρώπινους παράγοντες σε ένα ενιαίο πλαίσιο διαχείρισης αποτελούν ένα ακόμα στοιχείο για την επίτευξη της βιωσιμότητας. Απαιτείται ένας μηχανισμός συνδυασμού του έργου των διαφόρων ερευνητικών υπηρεσιών που ασχολούνται με την αλιεία στον Ευρωπαϊκό Οικονομικό Χώρο.
<P>
Για να είναι επιτυχής η προσπάθεια, απαιτείται επίσης μεγαλύτερη ανάμιξη των εκπροσώπων των αλιέων στη διαδικασία λήψης αποφάσεων. Ελπίζω η Επιτροπή να συγκεντρώσει εγακίρως σε μία συνεδρίαση αλιείες, ερευνητές επιστήμονες και εκπροσώπους του Κοινοβουλίου. Όλοι αυτοί οι προβληματισμοί συγκεντρώνονται ειδικότερα στην τροπολογία υπ' αριθ. 2 και προτρέπουμε την Επιτροπή να ανταποκριθεί θετικά και άμεσα. Με τον τρόπο αυτό θα υπάρξει πρόοδος μέσω των βελτιώσεων που θα επιφέρει η εφαρμογή της παρούσας έκθεσης και θα γίνει ένα βήμα μπροστά για την υλοποίηση της βιώσιμης αλιείας. Αυτός είναι ο στόχος.

<SPEAKER ID=13 LANGUAGE="PT" NAME="Apolinΰrio">
Κύριε Πρόεδρε, κυρίες και κύριοι βουλευτές, μόνο δύο παρατηρήσεις: η πρώτη, για να εκφράσω την υποστήριξή μου προς την έκθεση του συναδέλφου κ. Adam, που αντιπροσωπεύει έναν συμβιβασμό, αλλά ένα συμβιβασμό στον οποίο έλαβαν μέρος, τουλάχιστον, οι βουλευτές των δύο πολιτικών ομάδων με τη μεγαλύτερη εκπροσώπηση στο Κοινοβούλιο αυτό, και που είναι ένας λογικός συμβιβασμός. Διότι, πρώτον, πρέπει να στείλουμε ξεκάθαρα το μήνυμα ότι οι αλιευτικοί πόροι δεν είναι ατελείωτοι: πρόσφατα ακόμη ο FAO επεσήμανε ότι πάνω από το 60 % των αλιευτικών πόρων βρίσκονται σε κατάσταση υπερεκμετάλλευσης· και διότι, δεύτερον, σε ειδικές περιπτώσεις, όπως ήταν η περίπτωση της τροπολογίες μας - και θέλω να ευχαριστήσω το συνάδελφο κ. Adam που την υποστήριξε -, κατέστη δυνατόν να κοινοτικοποιήσουμε έναν τομέα προστασίας των γόνων μέρλαγγου στα ανοικτά της ζώνης CIEM IX, γεγονός σημαντικό για τη διατήρηση του είδους αυτού.

<SPEAKER ID=14 LANGUAGE="DE" NAME="Langenhagen">
Κύριε Πρόεδρε, αξιότιμοι κυρίες και κύριοι συνάδελφοι, η συναίνεση, στην προκειμένη έκθεση, για τη θέσπιση ορισμένων τεχνικών μέτρων διατήρησης των αλιευτικών πόρων, αποτελεί κατά τη γνώμη μου, καλό παράδειγμα υπεύθυνης συμπεριφοράς του Kοινοβουλίου μεταξύ των κοινοτικών οργάνων. Ήταν πολύ δύσκολο να καταλήξουμε, τελικά, σ' ένα αξιόπιστο και εποικοδομητικό κείμενο. H διατήρηση των αλιευτικών πόρων, ο περιορισμός της αλιείας νεαρών ιχθύων, η προστασία των περιοχών των νεογνών και η επιλεκτική δράση των τεχνικών μέτρων, δίνουν μια εικόνα των προστατευτικών μέτρων υπέρ της φύσης, τα οποία σήμερα είναι απαραίτητα στον τομέα της αλιείας.
<P>
Bεβαίως, οι δυσκολίες που είχε ήδη το Συμβούλιο στη σύνταξη της κοινής θέσης του, δεν υπόσχονται τίποτε καλό. Eίθε το Συμβούλιο, παρακαλώ, να πάρει παράδειγμα από την υπεύθυνη συμπεριφορά του Kοινοβουλίου. Παρόλες τις τεχνικές δυσκολίες του φακέλου, και των δύσκολων οικονομικών πτυχών που αυτές συνεπάγονται, καταφέραμε, με βάση έναν εκτενή διάλογο και με τις εποικοδομητικές παρεμβάσεις των διάφορων βουλευτών, καθώς και των πολιτικών ομάδων, να υποβάλουμε σήμερα ένα κείμενο, το οποίο μπορούμε να ατενίσουμε με υπερηφάνεια, ύστερα από πολλές τροποποιήσεις και σκληρές διαπραγματεύσεις.
<P>
Eναπόκειται λοιπόν τώρα στη Eπιτροπή και το Συμβούλιο να προσανατολιστούν στις προτάσεις μας και ιδιαίτερα στο δημοκρατικό πνεύμα του κειμένου. Σίγουρα, οι προτεινόμενες συμβιβαστικές λύσεις δεν είναι ακόμη οι βέλτιστες. Aποτελούν όμως ήδη - γι' αυτό είμαστε απόλυτα βέβαιοι - σημαντική πρόοδο, σε σύγκριση με την παρούσα κατάσταση, και περιέχουν το αναγκαίο ελάχιστο, ή για την ακρίβεια κάτι παραπάνω από αυτό το ελάχιστο, για να σταματήσουν την εξόντωση των πόρων, την εξαφάνιση ορισμένων ειδών και την οφθαλμοφανή κατάχρηση.
<P>
Tα τεχνικά μέσα διατήρησης των αλιευτικών πόρων εμπεριέχουν, αναμφισβήτητα, θυσίες για τους αλιείς και τις αλιευτικές εκμεταλλεύσεις που, σε δεδομένη στιγμή και με κατάλληλα μέσα, θα πρέπει να αντισταθμιστούν.
<P>
Tα τεχνικά μέτρα τα οποία εγκρίνουμε εδώ, αποτελούν ένα νέο βήμα στην πορεία για τη διατήρηση των αλιευτικών πόρων και την ισορροπία των θαλάσσιων όντων. Eίναι όμως απλώς ένα βήμα στη μακρά και δύσκολη πορεία που αποφασίσαμε να ακολουθήσουμε.
<P>
Oι ωκεανοί είναι ένας θαυμάσιος, αλλά και τρωτός κόσμος. Προσφέρουν χώρο για πολλές οικονομικές δραστηριότητες και αμέτρητες δυνατότητες για αθλητικές δράσεις, και στο κάτω-κάτω είναι ένα τμήμα μιας φύσης που δεν πρέπει να καταστρέψουμε.
<P>
Σκοπός της δουλειάς μας είναι να αξιοποιήσουμε, με τον καλύτερο τρόπο, το ζωτικό αυτό χώρο, και να προστατεύσουμε τον πλούτο του, έτσι ώστε να εξασφαλίζονται οι πόροι διαβίωσης του πληθυσμού που ζει από την αλιεία.

<SPEAKER ID=15 LANGUAGE="FR" NAME="d' Aboville">
Κύριε Πρόεδρε, η πρόταση κανονισμού που παρουσίασε η Επιτροπή, στοχεύει στην ενδυνάμωση των φυσικών πόρων μέσω της βελτίωσης της προστασίας των γόνων. Θα έπρεπε να είναι κανείς τρελός για να μην προσυπογράψει το σκοπό αυτό, ο οποίος αντιπροσωπεύει, για το σύνολο των ψαράδων, την καλύτερη εξασφάλιση όσον αφορά το μέλλον του επαγγέλματος τους.
<P>
Ενας ορισμένος αριθμός κανόνων θα έπρεπε λοιπόν να ψηφιστούν. Οι κανόνες αυτοί θα έπρεπε να είναι απλοί και ξεκάθαροι, ούτως ώστε να υπόκεινται ευκολότερα σε έλεγχο. Η χρησιμότητά τους θα έπρεπε να διαφαίνεται από αδιαμφισβήτητες μελέτες. Θα έπρεπε να είναι συμβατοί με την κοινωνικο-οικονομική πραγματικότητα. Τα αποτελέσματά τους Θα έπρεπε να ευθυγραμμίζονται με τα συμφέροντα των διαφόρων επαγγελμάτων και των διαφόρων στόλων. Αντιθέτως, διαπιστώνουμε ότι δεν έγινε ουδεμία κοινωνικοοικονομική εκτίμηση. Υπάρχει, όμως, φόβος, εάν ψηφισθούν τα μέτρα αυτά, τα αποτελέσματά τους να είναι καταστροφικά για το ποσοστό κέρδους των επιχειρήσεων, θέτοντας σε κίνδυνο και την ίδια την ύπαρξη ορισμένων από αυτές.
<P>
Στην πρόταση αυτή διακρίνω έναν αριθμό στοιχείων τα οποία μου φαίνονται απαράδεκτα. Η αύξηση του βασικού μεγέθους πυκνότητας των διχτυών είναι πολύ σημαντική. Η κλίμακα της απαγορευμένης πυκνότητας δεν έχει οριστεί σωστά, ούτε είναι ευρεία για να επιτρέψει το σαφή διαχωρισμό ανάμεσα στη πελαγίσεια αλιεία και την αλιεία που γίνεται σε περιοχές εκτός πελάγους. Οι τοποθεσίες που προτάθηκαν για την αλιεία μπακαλιάρου είναι επίσης απαράδεκτες. Η οριοθέτηση και αποτελεσματικότητα τους δεν απετέλεσαν αντικείμενο προκαταρκτικών μελετών. Αντιθέτως, όπως υπογραμμίζει η επιστημονική και τεχνική επιτροπή των ψαράδων, το μέτρο θα είχε σημαντικές κοινωνικο-οικονομικές συνέπειες για ορισμένους μικρούς στόλους.
<P>
Οσον αφορά ειδικότερα τον κόλπο της Γασκωνίας, η συσώρευση των μέτρων τα οποία αφορούν τις μηχανές αλιείας - όταν μάλιστα αυτά προστεθούν και στην υπόδειξη συγκεκριμένων τοποθεσιών - θα μπορούσε να εκληφθεί ως φορέας διακρίσεων, διότι θα καταδίκαζε ένα σημαντικό μέρος των μικρών στόλων οι οποίοι πλήτονται.
<P>
Σχετικά με τον κανόνα του ενιαίου διχτυού, αυτός θα έθετε μέγιστα πρακτικά προβλήματα για τα πλοία διαφόρων χρήσεων. Τα προβλήματα αυτά οξύνονται ακόμη περισσότερο όταν τα πλοία αυτά ψαρεύουν μακρυά από τη βάση τους, γεγονός που καθιστά, επίσης, το μέτρο αυτό φορέα διακρίσεων, δίνοντας το πλεονέκτημα σε άλλους στόλους, τα λιμάνια εκκίνησης των οποίων βρίσκονται πιο κοντά στις περιοχές αλιείας.
<P>
Συμπερένουμε ότι το πλείστο των πιθανών μέτρων προτείνεται χωρίς προηγούμενο προγραμματισμό. Η απουσία εκτίμησης των συνεπειών τους στις επιχειρήσεις και στους φυσικούς πόρους, καθώς και ο συσωρευτικός χαρακτήρας τους δεν μπορεί παρά να οδηγήσει σε πλήρη απόρριψη τους από τη μεριά των ψαράδων. Αντιθέτως, για να εφαρμοσθεί ένα τέτοιο σχέδιο χρειάζεται μια στοιχειώδη συγκατάθεση εκ μέρους τους.
<P>
Για τους λόγους αυτούς θα καταψηφίσουμε την πρόταση αυτή, εκτός και αν οι τροπολογίες τις οποίες θα καταθέσουμε, ληφθούν σοβαρά υπόψη από το Κοινοβούλιο.

<SPEAKER ID=16 LANGUAGE="EN" NAME="Teverson">
Κύριε Πρόεδρε, αυτό είναι ένα πολύ σημαντικό θέμα για τον κλάδο της αλιείας και για το θαλάσσιο περιβάλλον γενικότερα. Ένας από τους συναδέλφους μου βουλευτές, ο Sir James Goldsmith, βρέθηκε στην εκλογική μου περιφέρεια, στο Ηνωμένο Βασίλειο, στις αρχές της εβδομάδας και εξέθεσε διάφορες απόψεις σχετικά με τον κλάδο της αλιείας. Βλέπω με ενδιαφέρον ότι σήμερα εξακολουθεί να προβάλει και να υπερασπίζεται κατά 100 % τα συμφέροντα της βρετανικής αλιευτικής βιομηχανίας... με την απουσία του εδώ!
<P>
Ο κλάδος έχει αναγνωρίσει ότι τα τεχνικά μέτρα αποτελούν έναν από τους σημαντικότερους τομείς προόδου. Παρόλο που ένας αριθμός προτάσεων που έχουν υποβληθεί από την Επιτροπή απέχουν αρκετά από το να είναι τέλειες, συγχαίρω τον κύριο Adam για την προσπάθεια που έχει καταβάλει για την επίτευξη ενός συμβιβασμού προκειμένου να παρουσιαστεί στην Επιτροπή μία συνεκτική άποψη της Επιτροπής Αλιείας. Παρόλο που πολλοί από εμάς πιστεύουμε ότι η άποψη αυτή έχει επίσης πολλά μειονεκτήματα, τον συγχαίρω γιατί συνέβαλε να γίνει ένα βήμα μπροστά.
<P>
Η απόρριψη ιχθύων είναι ένα από τα αποτρόπαια αποτελέσματα της Κοινής Αλιευτικής Πολιτικής και πολλών άλλων καθεστώτων αλιευτικής διαχείρισης - δεν είναι μοναδικό. Επιπλέον, είναι κάτι που το ευρύ κοινό δεν μπορεί να κατανοήσει και που ο κλάδος δεν επιθυμεί - παρόλο που θα μπορούσα να πω ότι ο κλάδος της αλιείας δεν είναι απόλυτα αθώος στον τομέα αυτό. Σε οποιαδήποτε περίπτωση, από την άποψη του θαλασσίου περιβάλλοντος, είναι κάτι το οποίο θα πρέπει να αποφύγουμε. Θεωρώ ότι αυτή η συγκεκριμένη πρόταση αποτελεί ένα ενδιάμεσο μέτρο προς μία ευρωπαϊκή πολιτική η οποία θα απαγορεύσει εντελώς την απόρριψη ιχθύων. Υπάρχουν στη Νορβηγία και τη Νέα Ζηλανδία καθεστώτα που ουσιαστικά καθιστούν παράνομη την απόρριψη ιχθύων, η οποία παρόλο που συνεχίζεται έχει ωστόσο μειωθεί από 40 % περίπου, όπως ανέφερε ο κύριος Adam, σε 20 % περίπου. Αυτό τουλάχιστον θα αποτελούσε σημαντική βελτίωση σε σχέση με όσα προσπαθούμε να επιτύχουμε.
<P>
Το συμπέρασμα από όλα αυτά είναι ότι αυτό που χρειαζόμαστε πραγματικά είναι ευρύτερη τήρηση των κανονισμών και μεγαλύτερη πολιτική θέληση για τήρηση των κανονισμών αυτών σε όλα τα κράτη μέλη. Για να επιτευχθεί αυτό, στο τέλος της ημέρας χρειαζόμαστε επίσης και μία πολύ πιο περιφεριακή αλιευτική πολιτική στο πλαίσιο της Ευρώπης παρά αυτό το ενοποιημένο σύστημα που προσπαθούμε να επιβάλουμε αυτή τη στιγμή.

<SPEAKER ID=17 LANGUAGE="PT" NAME="Novo">
Κύριε Πρόεδρε, κυρίες και κύριοι βουλευτές, κύριε Επίτροπε, η εισαγωγή νέων τεχνικών μέτρων για τη διατήρηση των πόρων είναι, φυσικά, ένα σύνθετο ζήτημα. Αφενός, συναντάμε διαφορετικές συνήθειες και διάφορες τοπικές παραδόσεις, κάποιες αντικειμενικά πιο καταστροφικές από άλλες. Αφετέρου, κάποια πενιχρότητα των stocks δημιουργεί και αυξάνει τη δυσπιστία μεταξύ αλιέων που, μερικές φορές θεμιτά, υποπτεύονται τη χρήση διαφορετικών πρακτικών εκ μέρους τρίτων ή δυσπιστούν για τη γενικευμένη ύπαρξη πραγματικών ελέγχων και πραγματικά αποτελεσματικών και διαφανών επιτηρήσεων. Η δυσκολία του ζητήματος έγκειται, επομένως, και ουσιαστικά, σε παιδαγωγικούς λόγους, σε λόγους εμπιστοσύνης και διαφάνειας, σε λόγους που σχετίζονται με το ήδη τόσο πενιχρό εισόδημα της πλειοψηφίας των αλιέων και των οικογενειών τους.
<P>
'Ολοι, ανεξαιρέτως, συμφωνούν - και οι αλιείες είναι οι πρώτοι που το αναγνωρίζουν - ότι είναι απαραίτητο να μειωθούν τα αλιεύματα νεαρών ιχθύων: είτε με τον έλεγχο και την επιτήρηση του σχετικού εμπορίου και της κατανάλωσης, είτε με την εξάλειψη των πιο καταστροφικών τεχνικών, είτε με τη χρήση δικτύων που δεν θα είναι τεχνικά δυνατό να τροποποιηθούν και να μεταβληθούν και θα έχουν τις κατάλληλες διαστάσεις, είτε με την εμβάθυνση και διαφοροποίηση των επιστημονικών ερευνών έτσι ώστε να καθορισθούν με αυστηρότητα οι κατάλληλες περίοδοι προστασίας για όλα τα είδη, είτε με τη χρησιμοποίηση απορρίψεων που θα εγγυώνται την πραγματική επιβίωση, είτε, τέλος, με τη δημιουργία αυτοματοποιημέρνων και ευρέως επαληθεύσιμων πολυμερών ελέγχων.
<P>
Οι προς επίτυεξη στόχοι απαιτούν, ωστόσο, και αναντίρρητα, μία μεθοδολογία προοδευτικής εισαγωγής των νέων διατάξεων και μία κατάλληλη παρακολούθηση της εφαρμογής τους, κυρίως στις οικονομικές πτυχές. Είναι βέβαιο ότι η έκθεση προτείνει ορισμένα τεχνικά μέτρα που θα μπορέσουν να βελτιώσουν την κατάσταση της διατήρησης των πόρων, αν και για ορισμένα άλλα θεωρούμε ότι θα είναι δύσκολη και συγκεχυμένη η εφαρμογή τους. Ωστόσο, ο προοδευτικός χαρακτήρας της εφαρμογής του νέου κανονισμού, σε περίπτωση που θα εγκριθούν οι τροπολογίες στην έκθεση, εξασφαλίζεται με την εισαγωγή σε αυτόν της τροπολογίας που υπέβαλε η Ομάδα μας και η οποία προβλέπει τη δυνατότητα - και την υποχρέωση - θέσπισης μίας μεταβατικής περιόδου εφαρμογής, που ελπίζουμε ότι θα γίνει αποδεκτή από την Επιτροπή και το Συμβούλιο.
<P>
Είναι, ωστόσο, προφανές ότι για τους πλοιοκτήτες και τους αλιείς η εγκατάλειψη ορισμένων αλιευτικών εργαλείων ή η σημαντική τροποποίηση άλλων προκαλεί διάφορα έξοδα. 'Αλλα σχετίζονται με την άμεση επένδυση για την απόκτηση και τροποποίηση αλιευτικών εργαλείων· άλλα συνδέονται με τη μείωση του εισοδήματος που μπορεί να προκαλέσουν τα νέα αλιευτικά εργαλεία, έστω και προσωρινά, λόγω των ενδεχόμενων μειώσεων των αλιευμάτων.
<P>
Από την άποψη αυτή, αγαπητοί συνάδελφοι, ας είμαστε σαφείς: ή θα αντιμετωπισθεί κατά μέτωπο το πρόβλημα και θα γίνουν επενδύσεις προβλέποντας πραγματικές ενισχύσεις για την τροποποποίηση αλιευτικών τεχνικών και για να αντισταθμισθούν ενδεχόμενες μειώσεις των εισοδημάτων, ή η νομοθεσία αυτή, όπως και οποιαδήποτε άλλη, θα συναντήσει αντιστάσεις, θα είναι ανεπαρκής, θα εφαρμοστεί με διαφορετικούς τρόπους και δεν θα επιτύχει τους στόχους που ήταν και είναι κοινοί για όλους.
<P>
Από αυτή την άποψη, το έγγραφο της Επιτροπής είναι δυστυχώς ελλιπές. Και η έκθεση του συναδέλφου κ. Adam - που επωφελούμαι της ευκαιρίας για να τον συγχαρώ για την τεράστια προσπάθεια την οποία κατέβαλε για να καταλήξει στο κείμενο που συζητάμε σήμερα -και η έκθεση Adam, έλεγα, το αντιμετωπίζει, κατά τη γνώμη μας, με τρόπο επιφανειακό, ελάχιστα σαφή και ελάχιστα μετωπικό, ενώ θα έπρεπε να είναι το βασικό στοιχείο για την επιτυχία της πρακτικής εφαρμογής νέων τεχνικών μέτρων με προορισμό μία πραγματική και αποτελεσματική διατήρηση των αλιευτικών πόρων.

<SPEAKER ID=18 LANGUAGE="EN" NAME="McKenna">
Κύριε Πρόεδρε, η παρούσα έκθεση αφορά την πρόταση της Επιτροπής για αλλαγές στα τεχνικά μέτρα που διέπουν την αλιεία. Ασχολείται λοιπόν με έναν από τους τρεις σημαντικότερους πυλώνες της αλιείας στην ΕΕ, μαζί με τα μέτρα ελέγχου και το δυναμικό των στόλων.
<P>
Όσο αξιέπαινες κι αν είναι οι προτεινόμενες αλλαγές, από πολλές απόψεις φαίνεται ότι αποτελούν απλά μικροαλλαγές. Εάν γίνουν δεκτές από το Συμβούλιο και εφαρμοστούν τελικά από τους αλιείες, αναμφίβολα θα οδηγήσουν σε περιορισμό της αλίευσης νεαρών ψαριών και ειδών που οι αλιείες δεν έχουν σκοπό να αλιεύσουν και στη συνέχεια τα απορρίπτουν στη θάλασσα. Αρα αποτελούν ένα βήμα προς τη σωστή κατεύθυνση. Όμως ακόμη και με τα μέτρα αυτά, οι αλιευτικοί στόλοι της ΕΕ εξακολουθούν να αλιεύουν τεράστιες ποσότητες μη επιθυμητών ψαριών, τα οποία απλά θα απορρίπτονται στη θάλασσα, συχνά νεκρά. Το Συμβούλιο δείχνει και πάλι ότι θα επιμείνει στην παλιά του παράδοση, μετριάζει τις προτάσεις αυτές ώστε οι βελτιώσεις στον τομέα της αλιείας να είναι ακόμη λιγότερες από ό, τι θα ελπίζαμε.
<P>
Επίσης υπό συζήτηση, αν και όχι στη συνεδρίαση της ολομέλειας, είναι η ανανέωση του πολυετούς προγράμματος καθοδήγησης, το οποίο επίσης έχει μείνει στάσιμο λόγω της αδυναμίας του Συμβουλίου να λάβει απόφαση. Τα τεχνικά μέτρα λαμβάνουν ακόμη μεγαλύτερη σημασία λόγω της πιθανότητας που υπάρχει το Συμβούλιο να μην εγκρίνει κάποιο αυστηρό πρόγραμμα για μείωση του δυναμικού των στόλων.
<P>
Είναι ενδιαφέρον να παρατηρήσουμε άλλες περιοχές του κόσμου και να δούμε πώς αντιμετωπίζουν τα προβλήματα των ανεπιθύμητων αλιευμάτων. Πολλές χώρες βρίσκονται έτη φωτός μπροστά από την Κοινότητα. Μεταξύ των μέτρων που χρησιμοποιούνται σε άλλες περιοχές είναι: η χρήση παρατηρητών που παρακολουθούν κάποια περιοχή αλιείας και την κλείνουν προσωρινά όταν υπάρχουν πολλά μικρά ψάρια· απαγόρευση της απόρριψης ιχθύων· και απαίτηση από τη βιομηχανία να υποβάλλει σχέδια σχετικά με το πώς η ίδια θα διεξαγάγει την αλιεία κατά τρόπο ώστε να περιορίσει τις απορρίψεις ιχθύων στο ελάχιστο. Είμαι σίγουρος ότι η Επιτροπή γνωρίζει πολύ καλά αυτές τις προσεγγίσεις αλλά είναι πεπεισμένη ότι το Συμβούλιο και ο κλάδος της αλιείας δεν θα έχουν το ενδιαφέρον ή το κουράγιο να ερευνήσουν άλλες ιδέες. Ωστόσο, μέχρι η ΕΕ να είναι σε θέση να αντιμετωπίσει τη σοβαρότητα του προβλήματος των απορρίψεων και να δεχθεί ότι είναι άσκοπες και περιττές, δεν θα επιτευχθεί πραγματική πρόοδος. Αυτό είναι ένα πολύ σοβαρό ζήτημα, καθώς η χρήση επιλεκτικού αλιευτικού εξοπλισμού κατέχει εξέχουσα θέση τόσο στην Συμφωνία των Ηνωμένων Εθνών για τα Αποθέματα των Νεαρών και Μεταναστευτικών Ιχθύων και στον κώδικα συμπεριφοράς για υπεύθυνη αλιεία του Οργανισμού των Ηνωμένων Εθνών για τη Διατροφή και τη Γεωργία.
<P>
Τα έγγραφα αυτά, από τα οποία το πρώτο αποτελεί ουσιαστικά μία νομικά δεσμευτική συνθήκη που είχε υπογραφεί από την ΕΕ και όλα τα κράτη μέλη, ζητά τη λήψη μέτρων τα οποία θα είναι πιο προοδευτικά από αυτά που ζητά η Επιτροπή. Έτσι, το πακέτο που μελετούμε εδώ δεν αποτελεί τον τελευταίο λόγο. Είμαι σίγουρος ότι θα ξανασυζητήσουμε το ζήτημα και στο άμεσο μέλλον.
<P>
Θα ήθελα επίσης να διευκρινίσω μία παρανόηση. Οι Πράσινοι δεν στρέφονται κατά της αλιείας ούτε προσπαθούν να κλείσουν χώρους αλίευσης και να προστατεύσουν ορισμένα είδη ιχθύων. Αυτό που πιστεύουμε είναι ότι η αλιεία θα πρέπει να διενεργείται κατά τρόπο ώστε όχι μόνο να παρέχει τροφή και απασχόληση στους ντόπιους αλλά και κατά τρόπο ώστε να μην επιφέρει σοβαρή βλάβη στο θαλάσσιο οικοσύστημα. Αυτό πιστεύουμε ότι μπορεί να γίνει.
<P>
Θα ήθελα επίσης να μιλήσω πολύ σύντομα σχετικά με τα αχλάδια, διότι η χρήση τους αναφέρεται στο πλαίσιο των τεχνικών μέτρων. Το 1991, το Συμβούλιο απαγόρευσε τη χρήση αχλαδιών άνω των 2, 5 χλμ. σε όλες τις περιοχές εκτός της Βαλτικής Θάλασσας. Τα τελευταία χρόνια, η παρουσία εθνικών και κοινοτικών σκαφών περιπολίας πέτυχε λίγο έως πολύ την επιβολή του ορίου των 2, 5 χλμ., εκτός από τη Μεσόγειο.
<P>
Έμαθα πως η ΕΕ δεν σκοπεύει να στείλει φέτος κάποιο σκάφος περιπολίας ούτε στον Ατλαντικό ούτε στη Μεσόγειο. Θα ήθελα απλά να ρωτήσω την Επιτροπή εάν αυτό είναι αλήθεια. Η κατάσταση αυτή δείχνει ότι τα τεχνικά μέτρα θα πρέπει σαφώς να εξεταστούν και ότι δεν θα πρέπει να επιτρέψουμε παραθυράκια ή δρόμους διαφυγής.

<SPEAKER ID=19 LANGUAGE="EN" NAME="Macartney">
Κύριε Πρόεδρε, όσον αφορά την ουσία της έκθεσης, υποστηρίζω πλήρως τους στόχους διατήρησης και το ίδιο ισχύει και για όλους τους αλιείς σε ολόκληρη την Ευρώπη. Όμως εδώ έχουμε ένα σοβαρό διαδικαστικό πρόβλημα. Όπως μόλις είπε η κυρία McKenna, αποτελεί κοινό τόπο ότι το Συμβούλιο Υπουργών έχει ήδη προχωρήσει από τη θέση της Επιτροπής. Στους διαδρόμους της εξουσίας των Βρυξελλών συζητείται κάποιος συμβιβασμός με την Επιτροπή.
<P>
Χρησιμοποιώντας τη φράση «διάδρομοι εξουσίας των Βρυξελλών», τονίζω το πόσο αδύναμο είναι αυτό το Σώμα όταν συμφωνούμε να συζητάμε μέτρα τα οποία έχουν ήδη ξεπεραστεί. Αυτός ήταν ο σκοπός της παρατήρησης επί του Κανονισμού που έκανα στην αρχή. Η Επιτροπή μας ζητά να λάβουμε αποφάσεις με δεμένα χέρια. Ωστόσο, μέσα σε λίγους μήνες πολύ πιθανό η θέση να έχει προχωρήσει. Θα ήταν προτιμότερο το Σώμα να συζητούσε τις πραγματικές προτάσεις παρά αυτές που έχουν ήδη ανεπίσημα εγκαταληφθεί. Αρα εδώ έχουμε ένα σοβαρό πρόβλημα.
<P>
Αλλο ένα πρόβλημα που είχαμε στην Επιτροπή ήταν ότι εξαιτίας του λεγόμενου συμβιβασμού που συμφωνήθηκε μεταξύ των δύο μεγάλων ομάδων, μία ολόκληρη σειρά τροπολογιών υποβλήθηκε σε βάση «ναι ή όχι». Οι αλιείς της χώρας μου σίγουρα έχουν σοβαρά προβλήματα όσον αφορά συγκεκριμένες από αυτές τις τροπολογίες, για παράδειγμα την τροπολογία υπ' αριθ. 11, η οποία είναι πολύ σημαντική και αφορά το μέγεθος των ματιών και τον κανονισμό των δύο διχτυών. Η προσέγγιση αυτή σε ένα σύνθετο και ζωτικό ζήτημα δεν αποτελεί, κατά τη γνώμη μου, δημοκρατικό και ικανοποιητικό τρόπο αντιμετώπισής του.
<P>
Κατέθεσα τις τροπολογίες υπ' αριθ. 76-80, τις οποίες ελπίζω ο εισηγητής και το Σώμα να υποστηρίξουν. Απλά θυμόμαστε τη συμφωνία μεταξύ του Συμβουλίου, της Επιτροπής και του Κοινοβουλίου σχετικά με τις διαβουλεύσεις. Η συμφωνία αυτή λέει ότι θα πρέπει να λαμβάνουν σοβαρά υπόψη το Κοινοβούλιο. Ελπίζω το Κοινοβούλιο να τις λάβει δεόντως υπόψη του. Ωστόσο, ο μόνος ασφαλής τρόπος να βεβαιωθούμε ότι θα επανέλθουμε στο ζήτημα όταν τεθεί για πραγματική συζήτηση είναι να απορρίψουμε ολόκληρη την πρόταση. Το δηλώνω αυτό τώρα ως τη θέση την οποία θα έπαιρνα.
<P>
Ας δούμε τώρα ορισμένα ουσιαστικά σημεία. Υπάρχει πάντα αυτός ο διάλογος σχετικά με τις διαφορετικές γνώμες μεταξύ των επιστημόνων και των αλιέων. Αυτό δείχνει καθαρά την ανάγκη να συναντηθούν οι δύο πλευρές και να χορηγηθούν περισσότεροι πόροι για τη συνεργασία τους. Κάθε πλευρά λέει διάφορες ιστορίες σχετικά με την άλλη πλευρά. Μερικές φορές βρίσκει κανείς κάποιο πλοίο που έχει βρεθεί σε ένα επιστημονικό σκάφος για μία εβδομάδα - μίλησα πρόσφατα με κάποιον στο Shetland - και επιστρέφοντας σου λέει ότι η άποψή του έχει αλλάξει. Ομοίως, οι απόψεις των επιστημόνων μπορούν να αλλάξουν εάν συναντηθούν με τους αλιείς και ανακαλύψουν ότι δεν είναι όλοι τους οι κακοί που θελουν να καταστρέψουν τα αποθέματα. Αυτό είναι ιδιαίτερα σημαντικό διότι ένα από τα μεγαλύτερα προβλήματα στον κλάδο είναι η έλλειψη εμπιστοσύνης.
<P>
Θα υποστηρίξω τις αναφορές που έγιναν από ορισμένους συναδέλφους σχετικά με την ανάγκη για αποκεντρωμένη διαχείριση. Αυτό επίσης αποτελεί μέρος της ανάγκης αποκατάστασης της εμπιστοσύνης μεταξύ των αλιευτικών κοινοτήτων στο όλο ζήτημα της διατήρησης των αλιευτικών αποθεμάτων.
<P>
Με τις παρατηρήσεις αυτές επαναλαμβάνω ότι υπάρχουν ορισμένα σοβαρά διαδικαστικά προβλήματα. Θα πρέπει να ενεργήσουμε σωστά ώστε μακροπρόθεσμα τα αλιευτικά αποθέματα της Ευρώπης να διατηρηθούν και με τον τρόπο αυτό να σωθούν οι αλιευτικές κοινότητες.

<SPEAKER ID=20 LANGUAGE="FR" NAME="Souchet">
Κύριε Πρόεδρε, μετά την εξέτασή τους και από την Επιτροπή Αλιείας, οι προτάσεις της Επιτροπής οι οποίες αφορούν τα τεχνικά μέτρα, μας φαίνονται ακόμα απαράδεκτες. Η Ομάδα μας θα επιμείνει, λοιπόν, σε μια κριτική προσέγγιση του θέματος.
<P>
Θα πρέπει να υπενθυμίσουμε ότι οι τεχνικές μελέτες οι οποίες είναι απαραίτητες για να εδραιωθούν μέτρα για την ορθή συντήρηση των φρεσκοαλιευμένων ψαριών δεν έχουν πραγματοποιηθεί όλες και ότι η τεχνολογία των μηχανών ψαρέματος εξελίσσεται γρηγορότερα από την ευρωπαική νομοθεσία. Η πρόταση της Επιτροπής δε λαμβάνει υπ' όψη της το πραγματικό ποσοστό επιλεκτικότητας των μηχανών ψαρέματος. Θα μπορούσαμε να ξαφνιαστούμε, για παράδειγμα, με το γεγονός ότι αποσιωπεί εντελώς το περίφημο δίχτυ naveran το οποίο είναι τόσο καταστροφικό για τα αποθέματα μπακαλιάρου στον Ατλαντικό.
<P>
Αντί να λαμβάνει υπ' όψη της την επιλεκτικότητα των μηχανών ψαρέματος, κάνει λόγο για καθορισμό συγκεκριμένων τοποθεσιών μέσα στον κόλπο της Γασκωνίας. Γνωρίζει όμως η Επιτροπή ότι με την πρότασή της αυτή θέτει σε κίνδυνο έναν ορισμένο αριθμό παραδοσιακών ειδών αλιείας, όπως το ψάρεμα της καραβίδας; Αντί, σε συνεργασία με τους επαγγελματίες ψαράδες και σε συνεννόηση με τις εθνικές αρχές, να θέσει σε εφαρμογή έναν ευέλικτο και εξελίξιμο κανονισμό, προσαρμοσμένο στις τοπικές ιδαιτερότητες και σύμφωνο με την πραγματική εξέλιξη των αποθεμάτων, η Επιτροπή μας προτείνει έναν άκαμπτο και μονοκόμματο κανονισμό, έτοιμο, εξάλλου, να ανατραπεί από έναν ορισμένο αριθμό βιομηχανικών μονάδων αλιείας.
<P>
Αντί να ληφθούν υπ' όψη η πραγματικότητα και οι ιδαιτερότητες των ζωνών αλιείας, βρισκόμαστε για μια ακόμα φορά μπροστά στην επιθυμία ομογενοποίησης από την πλευρά της Επιτροπής, σα να αγνοεί ότι η αλιεία στο Βόρειο Ατλαντικό βασίζεται σε συγκεκριμένα αποθέματα, ενώ η αλιεία στο Νότιο Ατλαντικό έχει τη δυνατότητα επιλογής ανάμεσα σε περισσότερα είδη. Τα ποσοστά επιλεκτικότητας ανά είδος φυσικά δεν είναι επομένως τα ίδια ανάμεσα στο Βορρά και το Νότο.
<P>
Κανένας κανονισμός δεν μπορεί να αμφισβητήσει τη φυσική αυτή κατάσταση των πραγμάτων. Θα πρέπει λοιπόν να ξεκινήσουμε από την πραγματικότητα αυτή, με σκοπό να οριοθετήσουμε κανονισμούς προσαρμοσμένους σε αυτήν και επομένως λειτουργικούς. Αντί να καθορίσουμε περιοριστικές τεχνικές, οι οποίες είναι δαπανηρές για τους επαγγελματίες, γιατί απλώς δεν απαγορεύουμε την εμπορευματοποίηση των γόνων; Η Ομάδα μας, λοιπόν, κατέθεσε, με προτροπή κυρίως του κυρίου Goldsmith, 21 τροπολογίες οι οποίες κινούνται στα πλαίσια όσων μόλις ανέπτυξα. Οι προτάσεις μας δεν είναι ανώδυνες. Πρόκειται πράγματι για το μέλλον και την αξιοπιστία της ευρωπαικής πολιτικής που αφορά τον τομέα της αλιείας. Θα πρέπει επιτέλους κάποια στιγμή να σταματήσουμε να διαχειριζόμαστε την αλιεία μ' ένα τρόπο τόσο ομοιόμορφο και συγκεντρωτικό. Η Κοινή Αλιευτική Πολιτική θα εξακολουθήσει να αντιμετωπίζει την εχθρότητα της πλειονότητας των επαγγελματιών όσο δεν αποδεικνύεται ικανή να συνεισφέρει στην ουσιαστική διατήρηση της παραδοσιακής, μη βιομηχανικής αλιείας, η οποία αποτελεί την καρδιά της οικονομικής και κοινωνικής ζωής και την πηγή πολυάριθμων, άμεσων ή έμμεσων, θέσεων εργασίας σε πολλές παραθαλάσσιες περιοχές όλων σχεδόν των κρατών μελών της Ευρωπαϊκής Ενωσης.
<P>
Οι προτάσεις που υποβλήθηκαν από την Επιτροπή και τροποποιήθηκαν από την Επιτροπή Αλιείας, κινδυνεύουν να πετύχουν τα αντίθετο αποτέλεσμα, αυξάνοντας τα κόστη τα οποία ήδη επιβαρύνουν τη μη βιομηχανική αλιεία και εντατικοποιώντας τη βιομηχανοποίηση στον τομέα της αλιείας, εις βάρος της οικονομικής δραστηριότητας και των θέσεων εργασίας στις παράλιες περιοχές, οι οποίες ήδη υφίστανται τα μειονεκτήματα της περιφέρειας.
<P>
Κύριε Πρόεδρε, εάν οι τροπολογίες μας δε γίνουν αποδεκτές, η Ομάδα μας θα καταψηφίσει τη νομοθετική πρόταση.

<SPEAKER ID=21 LANGUAGE="FR" NAME="Martinez">
Κύριε Πρόεδρε, κατά τύχη έχουμε τρεις εξαιρετικές εκθέσεις που αφορούν τα προβλήματα της αλιείας: την έκθεση του συναδέλφου μας Baldarelli, η οποία θέτει το πρόβλημα της μετατροπής ορισμένων αλιευτικών δραστηριοτήτων, και πιο συγκεκριμένα το πρόβλημα των 680 ιταλικών αλιευτικών ξιφία στην Αδριατική, ανακινώντας έτσι το θέμα των διχτυών με συγκεκριμένη πυκνότητα, την έκθεση του κυρίου Kindermann, η οποία στοχεύει στη συμπλήρωση της μπλε ζώνης μας, εντάσσοντας σε αυτήν από το 2002 τη Σουηδία και τη Φιλανδία, και τέλος την έκθεση του κυρίου Adam η οποία είναι σε προτεραιότητα.
<P>
Οπως ανέφεραν οι συνάδελφοί μας, φυσικά είμαστε όλοι σύμφωνοι για τον έλεγχο του ζητήματος των αλιευτικών αποθεμάτων και της διαχείρισής τους, τη στιγμή που 100 εκατομμύρια τόνοι αλιείας το χρόνο βάζουν σε ανησυχία όλους τους ειδήμονες - και κυρίως το Maurice Aubert, του CERBOM της Νίκαιας. Φτάνει να δει κανείς τί συμβαίνει με την καναδέζικη μουρούνα, το βάρος της οποίας ελαττώνεται, και να ακούσει τους κώδωνες κινδύνου που κρούει ο Οργανισμός Τροφίμων και Γεωργίας των Ηνωμένων Εθνών.
<P>
Μπορούμε να αντιληφθούμε ότι η Επιτροπή προτείνει ένα κανονισμό με σκοπό να διασφαλίσει τη βιολογική ασφάλεια, προβλέποντας τη μεγέθυνση του εύρους των ματιών των διχτυών, δηλαδή την πιθανή μείωση του αριθμού των διχτυών, την απαγόρευση της αλιείας σε ορισμένες περιοχές, την υπόδειξη ορισμένων τοποθεσιών ή ορισμένων περιόδων αλιείας. Ολα αυτά είναι κατανοητά. Είναι αλήθεια ότι όλοι ενοχλήθηκαν από τα ζητήματα είτε της απόρριψης των γόνων, είτε της παραγωγής κονιασμάτων από ψάρια, όπως έκανε για ένα διάστημα το Περού, ειδικά, εξάλλου, με μια βακτηριολογική ποιότητα εξαιρετικά περιορισμένη.
<P>
Ομως, το πρόβλημα είναι ότι τα μέτρα αυτά δεν είναι ίσως προσαρμοσμένα στο εύρος του ζητήματος. Πράγματι, πρόκειται για την ανοιχτή θάλασσα, με τις εγγυημένες από το διεθνές δίκαιο ελευθερίες, ειδικά την ελευθερία της αλιείας. Από δω και στο εξής, είναι σίγουρο ότι επιβάλλουμε στους εαυτούς μας μέτρα σχετικά με τα δίχτυα που χρησιμοποιούνται στον κόλπο της Γασκωνίας, όμως υπάρχουν πλοία-εργοστάσια. Υπάρχουν πλοία εργοστάσια κορεάτικα, γιαπωνέζικα και ρώσικα, τα οποία λεηλατούν τις θάλασσες χωρίς να σέβονται τα μέτρα.
<P>
Ενα τέταρτο ΠΕΠ, λοιπόν, από το 1997 μέχρι το 2003 δεν δημιουργεί ανισότητες εις βάρος των δικών μας ψαράδων; Θεωρώ ότι υπάρχουν τρεις κατευθύνσεις για το μέλλον: πρώτον, η ανάπτυξη της μη βιομηχανικής αλιείας και ο διαχωρισμός της από τη βιομηχανική αλιεία. Δεύτερον, το πέρασμα από το μεμονωμένο τρόπο αλιείας στην ιχθυοκαλλιέργεια - και εκεί έγκειται το πρόβλημα της σημερινής περιορισμένης σε 12 εκατομμύρια τόνους υδροκαλλιέργειας στον κόσμο. Τέλος, και σημαντικότερο, η δημιουργία ενός παγκόσμιου κανονισμού σχετικά με το πρόβλημα, στο πλαίσιο μιας σύμβασης ανάλογης με εκείνης του Montego Bay, αλλά εξειδικευμένης στον τομέα της αλιείας και όχι απλώς μια γενική σύμβαση του Montego Bay.
<P>
Πράγματι, συμβαίνει ίσως με την αλιεία ότι και με το κοινό νόμισμα: είναι, ίσως, προσαρμοσμένη στην Ευρώπη αλλά η αγορά έχει γίνει διεθνής και τα ψάρια δε γνωρίζουν τους περιορισμούς της Ευρωπαϊκής Κοινότητας.

<SPEAKER ID=22 LANGUAGE="ES" NAME="Fraga Estιvez">
Κύριε Πρόεδρε, πιστεύω ειλικρινά ότι οφείλουμε να εκφράσουμε την ικανοποίησή μας για την κοινοβουλευτική εργασία η οποία, χάρη στην εξαίρετη έκθεση του εισηγητή κ. Adam και στην αφοσίωσή του σε αυτήν, μας επιτρέπει να υποβάλουμε σήμερα στην έγκριση του Σώματος μια από τις σημαντικότερες προτάσεις κανονισμού της Επιτροπής, σε ό, τι αφορά την αλιεία.
<P>
Οι εργασίες διήρκεσαν μήνες, με βάση πολλές φορές θέσεις εντελώς αντίθετες, η σοβαρότητα όμως με την οποία τα μέλη της Επιτροπής Αλιείας κατανόησαν τον μεγάλο αντίκτυπο της πρότασης τεχνικών μέτρων για όλους τους αλιευτικούς τομείς, μας επιτρέπει να παρουσιάσουμε σήμερα, κύριε Πρόεδρε, ένα συναινετικό κείμενο το οποίο τη βελτιώνει σε ουσιαστικές πτυχές.
<P>
Η Επιτροπή κατέθεσε σε εύθετο χρόνο μια πρόταση της οποίας η μεγαλύτερη αξία συνίσταται στην απλοποίησή της σε σχέση με το προηγούμενο κείμενο, κάτι που διευκολύνει την εφαρμογή της, καθώς και στην ενσωμάτωση θαρραλέων κανόνων, αν και σε πολλές περιπτώσεις υπερβολικά δραστικών. Το Κοινοβούλιο τήρησε αυτό το αρχικό πνεύμα, προσαρμόζοντάς το σε αυτό που πιστεύουμε ότι αποτελεί τη σημερινή πραγματικότητα του στόλου, αποφεύγοντας τον τραυματικό χαρακτήρα που θα συνεπαγόταν σε πολλές περιπτώσεις η άμεση θέση σε ισχύ της κοινοτικής πρότασης. Μέτρα διατήρησης καινοτόμα, όπως τα τετράγωνα μάτια, τα ενιαία μάτια, και άλλοι κανόνες για μια μεγαλύτερη επιλεκτικότητα των αλιευτικών εργαλείων έγιναν κατανοητά και σεβαστά, εισήχθησαν όμως μεταβατικές περίοδοι και κριτήρια ελαστικότητας που θα επιτρέψουν μια προοδευτική προσαρμογή αλιέων, στόλων, και μάλιστα Κρατών μελών τα οποία τα απέρριπταν εντελώς όπως διατυπώνονταν στο αρχικό κείμενο της Επιτροπής.
<P>
Σε μια αλιευτική περιοχή όπως αυτή της Κοινότητας, όπου συνυπάρχουν σε μεγάλη ποικιλία αλιευτικές εκμεταλλεύσεις, είδη και τρόποι αλιείας, σε πολλές περιπτώσεις βαθιά ριζωμένα, η αποδοχή ενός κανόνα που αποσκοπεί σε ένα ενοποιημένο πρότυπο διαχείρισης συνεπάγεται υποχρεωτικά πολλές εντάσεις και συζητήσεις. Η συναίνεση που επετεύχθη ίσως μας φέρνει κοντά όχι σε έναν τέλειο κανόνα, αλλά σε ένα πρότυπο πολύ πιο ορθολογικό -και κυρίως περισσότερο αποδεκτό από εκείνους που πρέπει να το χρησιμοποιήσουν, κάτι που αποτελεί τον μοναδικό ρεαλιστικό τρόπο να επιτευχθεί η τήρηση ενός κανόνα. Κατ' αυτήν την έννοια, πιστεύω συνεπώς ότι η εργασία του Κοινοβουλίου υπήρξε πολύ σημαντική προκειμένου να πραγματοποιηθεί ένα βήμα που θα προσεγγίσει την κοινοτική αλιεία σε ένα πρότυπο διαχείρισης που θα διασφαλίζει μακροπρόθεσμα τόσο τη διατήρηση των πόρων όσο και τη μακροζωΐα ενός αλιευτικού τομέα που θα έχει εξυγιανθεί. Πιστεύω ότι αυτή είναι η μεγαλύτερη αξία της πρότασης, γι' αυτό και ζητώ την έγκριση του συμβιβαστικού κειμένου και ζητώ επίσης από την Επιτροπή να λάβει υπόψη τις υποδείξεις αυτού του Κοινοβουλίου, οι οποίες πιστεύω ότι είναι πολύ ρεαλιστικές και πολύ πρόσφορες.

<SPEAKER ID=23 LANGUAGE="EN" NAME="Gallagher">
Κύριε Πρόεδρε, θα ήθελα να ξεκινήσω συγχαίροντας τον κ. Adam, του οποίου το έργο ήταν πάρα πολύ δύσκολο - και δε θέλω να επεισέλθω στο ιστορικό της υπόθεσης - και καλωσορίζω την πρωτοβουλία της Επιτροπής.
<P>
Εξυπακούεται ότι και εγώ, όπως όλοι οι συνάδελφοί μου, και μάλιστα όπως όλοι οι αλιείς σε ολόκληρη την Ευρώπη, επικροτούμε την αρχή των τεχνικών μέτρων για τη διατήρηση των αλιευτικών πόρων. Μη θεωρήσετε, όμως, ότι γι' αυτό δέχομαι πολλές από τις συγκεκριμένες συστάσεις των προτάσεων. Αντίθετα με τους ελέγχους για μείωση των αλιευτικών προσπαθειών, το σύστημα των ΣΕΑ και των ποσοστώσεων, που έχουν σχεδιαστεί ούτως ώστε να επιδρούν άμεσα στα επίπεδα των αλιευτικών αποθεμάτων, τα τεχνικά μέτρα για τη διατήρηση των αλιευτικών πόρων προσβλέπουν ειδικά στην προστασία των νεαρών ψαριών και, φυσικά, των ωοτόκων ωρίμων ψαριών, με σκοπό τον περιορισμό της απειλής για την μελλοντική ιχθυοπαραγωγή. Τούτο αποτελεί πολύ αξιέπαινο στόχο, είτε πρόκειται για το μέγεθος των βρόχων, το ελάχιστο μέγεθος αλιευμάτων, περιορισμό ως προς τις περιοχές και τις εποχές αλιείας, είτε για προστασία ειδών υπό εξαφάνιση. Ας θυμηθούμε ότι όλα αυτά τα μέτρα θα απαιτήσουν πρόσθετα κονδύλια από τους αλιείς. Πιστεύω ότι η Επιτροπή έχει υποχρέωση να τους ενισχύσει οικονομικά.
<P>
Θα ήθελα να υπογραμμίσω εδώ για μια ακόμα φορά το γεγονός ότι η Ιρλανδία είναι μία από τις τρεις χώρες - οι άλλες δύο είναι το Ηνωμένο Βασίλειο και η Δανία - που έχει κάνει ενέργειες προκειμένου να προτείνει στην Επιτροπή τεχνικά μέτρα για τη διατήρηση των αλιευτικών πόρων. Τί συμβαίνει με όλες τις υπόλοιπες χώρες που συζητούν συνέχεια για μέτρα διατήρησης των αλιευτικών πόρων, αλλά χωρίς να υποβάλλουν προτάσεις; Η Ιρλανδία ανέλαβε ηγετικό ρόλο στην υιοθέτηση τεχνικών μέτρων όσον αφορά τα σκάφη της για τη διατήρηση των αλιευτικών πόρων, ενώ για την εξάντληση των αλιευτικών αποθεμάτων στα ανοικτά των ακτών της πρέπει να επιπλήξω σκληρά τα κράτη μέλη που δε μεριμνούν για τεχνικά μέτρα διατήρησης των αλιευτικών πόρων, για τα αλιευτικά αποθέματα και για το μέλλον των νέων αλιέων. Ανησυχώ δε ιδιαίτερα για τους νέους Ιρλανδούς αλιείς, και πολλά μέλη του Κοινοβουλίου γνωρίζουν σε ποια κράτη αναφέρομαι.
<P>
Για τα τεχνικά μέτρα διατήρησης των αλιευτικών πόρων πρέπει να χρησιμοποιείται γλώσσα απλή και εύκολα κατανοητή από τους αλιείς. Πρέπει να υπάρχουν διαβουλεύσεις, ενώ δεν υπήρξαν επαρκείς διαβουλεύσεις με αλιείς. Όταν ορισμένα μέλη συζήτησαν με αλιείς και διατύπωσαν λογικά επιχειρήματα και λογικές τροπολογίες, το αποτέλεσμα ήταν να αγνοηθούν πλήρως! Φαίνεται ότι τα δύο μεγαλύτερα κόμματα του Κοινοβουλίου καταψηφίζουν τις τροπολογίες που κατατίθενται από τα μικρότερα κόμματα, ανεξάρτητα από το εάν είναι λογικές ή όχι. Αναρωτιέμαι τί κάνουμε εδώ σήμερα: καταψηφίζουμε τα πάντα ανεξαιρέτως επειδή χάνουμε πάρα πολύ χρόνο σε αυτό το Σώμα με συζητήσεις για τους αλιείς και το μέλλον τους, πράγμα που είναι εντελώς λάθος!
<P>
Δεν υπάρχει μέρισμα για τη διατήρηση των αλιευτικών πόρων. Δεν εξοικονομούνται χρήματα για αλιείς, ενώ εξοικονομούνται χρήματα για γεωργούς! Το αποδεχτήκαμε αυτό το γεγονός κατ' αρχήν πέρυσι σε αυτή την αίθουσα, και δεν καταλαβαίνω γιατί ανατρέπεται τώρα αυτή η θέση από τα δύο μεγαλύτερα κόμματα. Μήπως, σε αντίθεση με τα μικρότερα κόμματα, αυτά δεν ωφελούνται από τα τεχνικά μέτρα για τη διατήρηση των αλιευτικών πόρων;
<P>
Είναι καιρός να αναθεωρηθεί σε μεγάλο βαθμό η κοινή αλιευτική πολιτική - και μάλιστα αμέσως. Πρέπει να τεθεί επί τάπητος, σοβαρά και χωρίς προχειρότητες, και να επιστραφεί σε χώρες όπως η δική μου ό, τι δικαιωματικά τους ανήκει, δηλαδή σημαντικό μερίδιο στην κοινή αλιευτική πολιτική. Αλλες χώρες, και ιδιαίτερα όσων η ένταξη πραγματοποιήθηκε κατά τη δεκαετία του '80, προσπάθησαν να θέσουν υπό τον έλεγχό τους τη δυτική ακτή και ύστερα έρχονται εδώ και προσπαθούν να δημιουργήσουν την εντύπωση ότι ενδιαφέρονται μόνο για τα τεχνικά μέτρα διατήρηρης των αλιευτικών πόρων. Ας δοθεί, λοιπόν, στην Ιρλανδία το σημαντικό μερίδιο που δικαιούται!

<SPEAKER ID=24 LANGUAGE="EN" NAME="Nicholson">
Κύριε Πρόεδρε, πρόκειται για τομέα με μεγάλες δυσκολίες για τους αλιείς και όλους όσους εμπλέκονται στην αλιευτική βιομηχανία. Κατ' αρχάς, θα επιθυμούσα να επαινέσω τον εισηγητή. Γνωρίζω ότι εργάστηκε για πολύ καιρό και σκληρά, προσπαθώντας να βρει λύση σε πολλά από τα σοβαρά αυτά προβλήματα. Το εάν πέτυχε ή όχι εξαρτάται από την ιδιαίτερη οπτική γωνία του καθενός, αλλά θα ήθελα να τον επαινέσω για το μακρόχρονο, δύσκολο και φιλόπονο έργο που ανέλαβε για την εξεύρεση συμβιβαστικής λύσης και την επίτευξη προόδου. Το Κοινοβούλιο του οφείλει ευγνωμοσύνη.
<P>
Όταν κάποιος μιλά για μέτρα διατήρησης των αλιευτικών πόρων και εξετάζει τα ΣΕΑ (Συνολικά Επιτρεπόμενα Αλιεύματα) και τις ποσοστώσεις, καθώς και όλους τους υπόλοιπους τομείς που επηρεάζουν την αλιευτική βιομηχανία, μπαίνει σε μεγάλο βαθμό σε ναρκοπέδιο όπου δεν υπάρχουν εύκολες λύσεις. Η αλήθεια είναι ότι, εάν δεν υπάρχουν ψάρια στη θάλασσα, δεν υπάρχει μέλλον ούτε για τους σημερινούς ούτε για τους μελλοντικούς αλιείς. Επομένως, πρέπει να εξευρεθεί ισορροπία η οποία θα καλύπτει αφενός τους αλιείς και την αλιευτική βιομηχανία και αφετέρου τους επιστήμονες.
<P>
Αυτή η κατάσταση μου δημιουργεί το πρόβλημα της σύγκρουσης μεταξύ όσων λέγονται από τους επιστήμονες και όσων λέγονται από τους αλιείς. Κάπου μεταξύ αυτών πρέπει να φθάσουμε σε ένα στάδιο όπου οι επιστήμονες να λαμβάνουν σοβαρότερα υπόψη τους τα λεγόμενα των αλιέων. Σε τελευταία ανάλυση, οι αλιείς είναι που βρίσκονται εκεί έξω κάθε μέρα ψαρεύοντας γύρω από τις ακτές της Ευρωπαϊκής Ένωσης, αυτοί γνωρίζουν καλά την κατάσταση και πρέπει να έχουν μέλλον στην αλιευτική βιομηχανία, και, επιπλέον, αυτοί με τους οποίους συζήτησα λένε ότι επιθυμούν να προστατευθεί η αλιευτική βιομηχανία.
<P>
Δυστυχώς, φαίνεται ότι η Επιτροπή ενδιαφέρεται περισσότερο για αντιπαράθεση παρά για συνεργασία. Πρέπει να παραδεχθώ ότι με προβληματίζουν πολύ οι προτάσεις της Επιτροπής ενώπιόν μας και η επίδραση που θα έχουν στην αλιευτική βιομηχανία. Ανησυχώ επίσης για τον τρόπο που θα εφαρμοστούν και θα ελέγχονται. Ακουσα με μεγάλο ενδιαφέρον τα σχόλια του κ. Macartney. Εάν οι παρατηρήσεις του είναι σωστές - και ελπίζω ότι η Επιτροπή θα δώσει προσοχή στην άποψή του - σήμερα συζητάμε κάτι που έχει γίνει ήδη πριν από 3, 4, 5 ή 6 εβδομάδες. Επιπλέον, δεν παρευρίσκεται καν η Επίτροπος για Θέματα Αλιείας - και με το μεγαλύτερο σεβασμό που τρέφω για τους αξιωματούχους της Επιτροπής, η Επίτροπος για Θέματα Αλιείας θα έπρεπε να κάθεται εκεί. Εμείς που ενδιαφερόμαστε για την αλιευτική βιομηχανία θα έπρεπε να μπορούμε να ανταλλάξουμε απόψεις μαζί της, να μας πει την αλήθεια και να μας παρουσιάσει την κατάσταση. Αυτή είναι που φέρει σε τελευταία ανάλυση την ευθύνη.

<SPEAKER ID=25 LANGUAGE="PT" NAME="Cunha">
Κύριε Πρόεδρε, κύριε Επίτροπε, αγαπητοί συνάδελφοι, η παρούσα πρόταση κανονισμού της Επιτροπής καλύπτει ένα θέμα ιδιαίτερα ευρύ και ετερογενές λόγω της ποικίλης φύσης των αλιευτικών πόρων. Μία τέτοια ποικιλία πόρων συνεπάγεται αναγκαστικά μία ολόκληρη ποικιλία τεχνικών αλιείας. Από αυτό απορρέει ότι, μπροστά σε μία τέτοια κατάσταση, ο κανονισμός αυτός μπορεί να ελπίζει σε κάποια επιτυχία μόνο εάν τηρεί τρεις βασικές αρχές: πρώτο, να βασίζεται σε σταθερές επιστημονικές αποδείξεις· δεύτερο, να είναι ρεαλιστικά εφαρμόσιμος, πράγμα το οποίο προϋποθέτει ότι έχει αποτελέσει αντικείμενο κατάλληλης διαπραγμάτευσης με τα κράτη μέλη και τους οικονομικούς παράγοντες του τομέα· τρίτο, να είναι αποκεντρωμένος όσον αφορά την εφαρμογή του. Πιστεύω επίσης ότι θα φέρει πρακτικά αποτελέσματα μόνο εάν εφαρμοστεί αυστηρά σε όλους τους τύπους αλιείας, λαμβάνοντας υπόψη τη μεγαλύτερη αφθονία πόρων των υφαλοκρηπίδων που βρίσκονται πλησιέστερα στις ακτές.
<P>
Αφετέρου, θα πρέπει να υπενθυμίσω ότι όλη αυτή η προσπάθεια θα αποβεί ενδεχομένως μάταιη εάν δεν προβλεφθούν οικονομικοί πόροι για να πραγματοποιηθεί η μετατροπή εξοπλισμών και αλιευτικών τεχνικών και εάν δεν εφαρμοστούν κατάλληλοι μηχανισμοί ελέγχου, τόσο στο επίπεδο της 'Ενωσης όσο και στο επίπεδο των κρατών μελών.
<P>
'Οσον αφορά την Πορτογαλία, παρατηρώ με ικανοποίηση το γεγονός ότι ο εισηγητής έχει λάβει υπόψη ορισμένες από τις βασικές μας ανησυχίες, ιδίως τη δημιουργία μίας ζώνης προστασίας για το μέρλαγγο στα ανοικτά των ακτών μας. Ευχαριστώ για την προσπάθεια αυτή τον κ. Adam, οποίος πραγματοποίησε μία αξιόλογη εργασία.
<P>
Τέλος, θα ήθελα να υπογραμμίσω ότι αυτά τα μέτρα είναι αναπόσπαστα από το σχέδιο πολυετούς προσανατολισμού της αλιείας, το περίφημο POP-IV, του οποίου οι στόχοι πρέπει να καθοριστούν με σύνεση και να τηρηθούν σε όλα τα κράτη μέλη. Ελπίζω, ως προς το θέμα αυτό, ότι το επόμενο Συμβούλιο Υπουργών θα αναλάβει, επιτέλους, τις ευθύνες του.

<SPEAKER ID=26 LANGUAGE="ES" NAME="Imaz San Miguel">
Κύριε Πρόεδρε, θα ήθελα κατ' αρχήν να συγχαρώ τον κ. Adam, διότι κατέβαλε μια προσπάθεια ελαστικότητας προκειμένου να επιχειρήσει να βελτιώσει ένα σχέδιο της Επιτροπής του οποίου οι όροι δεν ήταν αποδεκτοί. Η Επιτροπή δικαιολογεί τα νέα τεχνικά μέτρα με την επιθυμία να αποφύγει την αλιεία νεαρών ιχθύων -και όλοι συμφωνούμε με αυτό-, τα μέτρα όμως αυτά είναι βασικά δύο ειδών: βελτίωση της επιλεκτικότητας των αλιευτικών εργαλείων και περιορισμός της δραστηριότητάς τους.
<P>
Είναι προφανές ότι η πρόταση της Επιτροπής αποτελεί μια συσσώρευση περιορισμών, χωρίς άλλες προθέσεις παρά να μειώσει τα σημερινά αλιεύματα, με σκοπό να καλύψει τα αρνητικά αποτελέσματα της Κοινής Αλιευτικής Πολιτικής, η οποία δεν ανταποκρίθηκε στις προσδοκίες σχετικά με τη διατήρηση των πόρων. Η αποτυχία της Κοινής Αλιευτικής Πολιτικής οφείλεται, μεταξύ άλλων, σε μια πολιτική ελέγχου εντελώς αναποτελεσματική, που δεν κατάφερε να εμποδίσει τη δραστηριότητα των πλοίων-παραβατών. Η έλλειψη επιλεκτικότητας δεν οφείλεται στο μέγεθος των ματιών των σημερινών αλιευτικών εργαλείων, αλλά στην ολοένα και συχνότερη δραστηριότητα κοινοτικών αλιευτικών με παράνομα εργαλεία, η οποία δεν καθίσταται δυνατό να αποφευχθεί λόγω έλλειψης πολιτικής βούλησης.
<P>
Ας είμαστε ειλικρινείς: Μπορεί η Επιτροπή να αποδείξει ότι τα υποδείγματα των νεαρών ιχθύων αλιεύονται με αλιευτικά εργαλεία με νόμιμα μάτια; Σε ποιες επιστημονικές εκθέσεις και μελέτες βασίζεται η Επιτροπή προκειμένου να καθορίσει περιόδους και ζώνες απαγόρευσης της αλιείας σε συγκεκριμένες περιοχές; Η πείρα έχει αποδείξει -και επιπλέον, είναι φυσικό- ότι οι επιχειρήσεις προσπαθούν να επιβιώσουν. Και η προσπάθεια αυτή πολλές φορές πραγματοποιείται με τη διάπραξη παραβάσεων -που παραμένουν ατιμώρητες στις περισσότερες περιπτώσεις-, εις γνώση των Κρατών μελών -που είναι υπεύθυνα για τον έλεγχο- και, σχεδόν πάντοτε, εις γνώση της Επιτροπής, η οποία δικαιολογεί την παθητικότητά της επικαλούμενη, δικαίως, ότι δεν έχει αρμοδιότητες σε θέματα ελέγχου.
<P>
Μπροστά σε αυτό το σκηνικό, τι πρέπει να σκεφτούν και πώς πρέπει να ενεργήσουν οι επιχειρήσεις που τηρούν σχολαστικά τα τεχνικά μέτρα και πρέπει να ανταγωνίζονται άλλες που δεν τα τηρούν; Σε τι χρησιμεύει να τηρείς και να υφίστασαι τα τεχνικά μέτρα αν ολόκληρος ο τομέας γνωρίζει ότι η μη τήρηση δεν τιμωρείται και ότι αυτή αποτελεί την πραγματική αιτία της αλίευσης νεαρών ιχθύων; Πιστεύω ότι πρέπει να τεθούν σε ισχύ μόνον τα μέτρα που έχουν δοκιμαστεί σε επιστημονικές μελέτες, στα οποία έχουν γίνει πειράματα, και κυρίως, που μπορούν να ελεγχθούν και που είναι αποδεκτά από την άποψη του ελέγχου. Πράγματι, αυτή είναι η μόνη λύση προκειμένου να διαθέτουμε μια αλιευτική πολιτική οικονομικώς αποδοτική, κοινωνικώς υπεύθυνη και που να διασφαλίζει την ισορροπία των πόρων.

<SPEAKER ID=27 LANGUAGE="EN" NAME="McCartin">
Κυρία Πρόεδρε, νομίζω ότι η συζήτηση εδώ εκφράζει κάπως την καχυποψία που υπάρχει μεταξύ των αλιέων στις διάφορες περιοχές της Κοινότητας, και θα πρέπει να πω με λύπη μου όχι μόνο μεταξύ όσων εμπλέκονται στην αλιευτική βιομηχανία, αλλά και μεταξύ των εθνικών αρχών, όπου δεν υπάρχει πλήρης εμπιστοσύνη ως προς την ικανότητα ή την προθυμία για έλεγχο του συστήματος.
<P>
Θα ήθελα να ευχαριστήσω τον κ. Adam για την έκθεσή του. Κατέβαλε γενναία προσπάθεια για την εξεύρεση συμβιβαστικής λύσης και θα ήθελα να επισημάνω επίσης ότι δε συμφωνώ πάντοτε με αυτού του είδους την κριτική που στρέφεται συνεχώς κατά της Ευρωπαϊκής Επιτροπής αναφορικά με τις προσπάθειές της για να συμβιβάσει αντικρουόμενα συμφέροντα. Ιδιαίτερα στο Ηνωμένο Βασίλειο και στην Ιρλανδία επικρίνουμε με τον υστερικό αυτόν τρόπο κάθε προσπάθεια που καταβάλλεται, ενώ οι πολιτικοί της χώρας δεν υποστηρίζουν ηθικά την προσπάθεια της Κοινότητας για την επίλυση του προβλήματος.
<P>
Ο λόγος για τον οποίο υπάρχει κοινή αλιευτική πολιτική είναι η ύπαρξη κοινών αλιευτικών πόρων τη διαχείριση των οποίων δεν μπορούν να ασκήσουν μεμονωμένα τα κράτη. Πρέπει επομένως να συμφιλιωθούμε με το γεγονός ότι χρειάζεται να συνεργαστούμε και να βρούμε λύσεις.
<P>
Ορισμένοι αντιτίθενται σε κάθε μέτρο. Αναγνωρίζουν, ή τουλάχιστον έτσι λένε, την ανάγκη ελέγχου, αλλά αντιτίθενται σε κάθε προτεινόμενο μέτρο. Ως εκ τούτου, η Επιτροπή αναγκάζεται να παρουσιάσει τη δυσάρεστη λύση, η απόρριψη ή αποδοχή της οποίας εξαρτάται τελικά από τις εθνικές κυβερνήσεις. Εάν, όμως, η Επιτροπή δεν έκανε τις δυσάρεστες αυτές προτάσεις, οι εθνικές κυβερνήσεις και οι πολιτικοί των διαφόρων χωρών θα έπρεπε να βρεθούν αντιμέτωποι με τις δικές τους ευθύνες.
<P>
Μιλώντας για λίγο, κατ' ιδίαν και με ηρεμία, σε όσους εμπλέκονται στην αλιευτική βιομηχανία, ανακαλύπτεις ότι όλοι αναγνωρίζουν τον υφιστάμενο κίνδυνο και όλοι αποδέχονται την ανάγκη λήψης μέτρων για να βελτιωθεί η κατάσταση.
<P>
Είναι αλήθεια ότι σε ορισμένες περιοχές της Κοινότητας έχουν ληφθεί καλύτερα μέτρα, όπως στη Θάλασσα της Ιρλανδίας, όπου οι κυβερνήσεις της Ιρλανδίας και του Ηνωμένου Βασιλείου συμφώνησαν καλύτερα μέτρα, τα οποία υπερέχουν συγκριτικά με τις εξελίξεις στην Κοινότητα, και γι' αυτό τους αξίζουν συγχαρητήρια.
<P>
Νομίζω ότι όλοι πρέπει να αναγνωρίσουμε ότι, σε τελευταία ανάλυση, ο μόνος τρόπος για να υπάρχουν περισσότερα αλιεύματα και να δίδονται μεγαλύτερες ποσοστώσεις στους αλιείς είναι η αποδοχή των βραχυπρόθεσμα σκληρών αποφάσεων. Πιστεύω ότι υπάρχουν στοιχεία που αποδεικνύουν ότι, εάν ενεργήσουμε κατ' αυτόν τον τρόπο, μπορούμε να επιτύχουμε αύξηση των αλιεύσεων στα κοινοτικά ύδατα, αξίας 3 δισεκατομμυρίων ECU. Κατόπιν αυτού, θα μπορούσαμε να δοκιμάσουμε νέα κατανομή των ποσοστόσεων προς όφελος όσων αισθάνονται αδικημένοι.
<P>
Θα ήθελα να αναφερθώ σε μία σημαντική κατάχρηση για την οποία δε γίνεται λόγος: πρόκειται για την αλίευση σκουμπριού στα δυτικά ύδατα με «πλοία-εργοστάσια», όπου οι απορρίψεις σκουμπριού είναι τέσσερις φορές μεγαλύτερες από τις αλιεύσεις λόγω της μεγαλύτερης τιμής του ωριμότερου ψαριού. Πρόκειται νομίζω για φοβερή καταστροφή η οποία πρέπει να σταματήσει, ακόμα κι αν αυτό συνεπάγεται την τοποθέτηση ενός αστυνομικού σε κάθε πλοίο. Ούτε οι αλιείς ούτε η αλιευτική βιομηχανία θα μας εμπιστεύονται εφόσον βλέπουν αυτή την κατάσταση να συνεχίζεται χωρίς να συλλαμβάνονται οι ένοχοι.

<SPEAKER ID=28 NAME="Liikanen">
Κυρία Πρόεδρε, η κ. Bonino λυπάται που δεν μπορεί να παρευρεθεί σήμερα λόγω της συνεδρίασης του Συμβουλίου. Σε επιστολή προς το Κοινοβούλιο είχε προτείνει αλλαγή της ημερήσιας διάταξης, αλλά το Κοινοβούλιο το έκρινε αδύνατον και, κατά συνέπεια, θα σας διαβιβάσω το μήνυμά της.
<P>
Τα τεχνικά μέτρα για τα κοινοτικά ύδατα του Αντλαντικού δεν ήταν επαρκή ώστε να επιτευχθεί ο στόχος της ελαχιστοποίησης των αλιεύσεων νεαρών, μη ώριμων ψαριών. Τα μέτρα αυτά τροποποιήθηκαν 19 φορές, αλλά τα βασικά προβλήματα παραμένουν τα ίδια.
<P>
Το 1995, λαμβάνοντας υπόψη τα γεγονότα αυτά και το διεθνές πλαίσιο της αυξανόμενης συνειδητοποίησης της ανάγκης να βελτιωθεί η διαχείριση των αλιευτικών αποθεμάτων, η Επιτροπή παρουσίασε ανακοίνωση για την εφαρμογή τεχνικών μέτρων στην κοινή αλιευτική πολιτική, όπου κατέληξε στο συμπέρασμα ότι η υφιστάμενη κατάσταση δεν είναι ικανοποιητική και πρότεινε ορισμένες βελτιώσεις των τεχνικών μέτρων ούτως ώστε να βελτιωθεί ο τρόπος εκμετάλλευσης των κοινοτικών αλιευτικών αποθεμάτων. Τα κράτη μέλη συμφώνησαν κατά βάση με τα κύρια πορίσματα αυτής της έκθεσης. Η αντίδραση του Ευρωπαϊκού Κοινοβουλίου ήταν επίσης πολύ θετική. Η Επιτροπή ανέλαβε να παρουσιάσει έως τον Ιούνιο του 1999 μια νέα πρόταση σχετικά με τεχνικά μέτρα. Η Επιτροπή συγχαίρει ειλικρινά το Κοινοβούλιο και ειδικά τον εισηγητή, κ. Adam, για την αναθεωρημένη έκθεσή του που αφορά την πρόταση για τεχνικά μέτρα. Η Επιτροπή θεωρεί την αναθεωρημένη έκθεση περιεκτική, εύστοχη και εποικοδομητική.
<P>
Ορισμένες τροπολογίες εντοπίζουν ορθώς κάποιες τεχνικές ελλείψεις στο κείμενο της πρότασης, οι οποίες διέφυγαν της προσοχής της Επιτροπής. Αλλες τροπολογίες περιέχουν πρόσθετες προτάσεις τις οποίες η Επιτροπή θεωρεί χρήσιμες. Η Επιτροπή αποδέχεται τις ακόλουθες τροπολογίες: αριθ. 1 ως απαρίθμηση γεγονότων και αριθ 10, 11, 13, 14, 16, 17, 18, 19, 21, 23, 68, 69, 70, 71 και 73. Από την τροπολογία αριθ. 11 είναι σαφές ότι το Κοινοβούλιο στηρίζει κατά βάση την πρόταση της Επιτροπής όσον αφορά τον κανονισμό για χρήση διχτύων ενός και δύο μεγεθών. Η Επιτροπή εκφράζει την ιδιαίτερη ικανοποίησή της για το γεγονός αυτό, καθώς πιστεύει ότι το συγκεκριμένο στοιχείο της πρότασης είναι εξαιρετικά σημαντικό. Η Επιτροπή συμφωνεί σε μεγάλο βαθμό με το πνεύμα των παρακάτω τροπολογιών, αλλά θεωρεί ότι παρουσιάζουν μειονεκτήματα από πραγματολογική άποψη ή ότι είναι εκτός του συγκεκριμένου πλαισίου και, κατά συνέπεια, δεν μπορεί να τις αποδεχθεί: πρόκειται για τις τροπολογίες αριθ. 2, 4, 5, 6, 7, 8, 9, 12, 15, 22, 47, 59 και 66. Το περιεχόμενο των τροπολογιών αριθ. 24-30, 49, 50 και 75 εντάσσεται στη συνεχιζόμενη διαδικασία διαπραγματεύσεων με το Συμβούλιο όσον αφορά τις τεχνικές λεπτομέρειες των παραρτημάτων της πρότασης της Επιτροπής. Καθώς η Επιτροπή δεν επιθυμεί να προκαταλάβει τη συζήτηση αυτή, δεν είναι σε θέση να αποδεχθεί αυτές τις τροπολογίες στην παρούσα μορφή τους, μολονότι συμφωνεί με το περιεχόμενο ορισμένων. Οι υπόλοιπες τροπολογίες δεν γίνονται δεκτές επειδή η Επιτροπή δε συμφωνεί με το περιεχόμενό τους.
<P>
Για μια ακόμα φορά η Επιτροπή εκφράζει τις ευχαριστίες της στο Κοινοβούλιο για την εποικοδομητική συνεισφορά του στη συνεχιζόμενη συζήτηση όσον αφορά την πρόταση για τα τεχνικά μέτρα.

<SPEAKER ID=29 NAME="Πρόεδρος">
Eυχαριστώ πολύ, κύριε Eπίτροπε.
<P>
H ψηφοφορία θα διεξαχθεί σήμερα το μεσημέρι, στις 12.00.
<P>
H συζήτηση έληξε.

<CHAPTER ID=3>
Mετατροπή ορισμένων αλιευτικών δραστηριοτήτων ιταλών αλιέων
<SPEAKER ID=30 NAME="Πρόεδρος">
H ημερήσια διάταξη προβλέπει τη συζήτηση της έκθεσης του κ. Bardarelli, εξ ονόματος της Eπιτροπής Aλιείας (A4-0095/97), σχετικά με την πρόταση απόφασης του Συμβουλίου (COM(96)0682 - C4-0037/97-96/0308(CNS)), που αφορά ειδικό μέτρο που αποβλέπει στην προώθηση της μετατροπής ορισμένων αλιευτικών δραστηριοτήτων των ιταλών αλιέων.

<SPEAKER ID=31 NAME="Baldarelli">
Κυρία Πρόεδρε, πριν από την παρέμβασή μου επί του υπό συζήτηση θέματος, καθώς υποβλήθηκαν αιτήματα αναβολής, θα ήθελα να μάθω την τοποθέτηση της Επιτροπής ακριβώς σχετικά με τυχόν αναβολή της έκθεσης.

<SPEAKER ID=32 NAME="Liikanen">
Η Επιτροπή θα επιθυμούσε να γνωμοδοτήσει σήμερα το Κοινοβούλιο.

<SPEAKER ID=33 NAME="Baldarelli">
Κυρία Πρόεδρε, εξ ονόματος της ομάδας μου θα ήθελα να ζητήσω την αναβολή της συζήτησης επ' αυτής της έκθεσης.

<SPEAKER ID=34 NAME="Πρόεδρος">
Θα ήθελε να μιλήσει κανείς υπέρ της αίτησης;
<P>
Έχετε το λόγο, κύριε Eπίτροπε.

<SPEAKER ID=35 NAME="Liikanen">
Ίσως θα πρέπει να τονίσω ότι πλησιάζει η έναρξη της αλιευτικής περιόδου του 1997. Προκειμένου να επιτραπεί άμεση διακοπή της εν λόγω δραστηριότητας, είναι αποφασιστικής σημασίας να εγκριθεί η συγκεκριμένη απόφαση κατά τη συνεδρίαση του Συμβουλίου στις 14 και 15 Απριλίου, και τούτο είναι δυνατόν μόνο εάν το Κοινοβούλιο γνωμοδοτήσει σήμερα. Γι' αυτόν τον λόγο, η Επιτροπή αντιτίθεται στην αναπομπή στην επιτροπή.

<SPEAKER ID=36 NAME="Πρόεδρος">
Kύριε Gφrlach, έχετε το λόγο.

<SPEAKER ID=37 LANGUAGE="DE" NAME="Gφrlach">
Kυρία Πρόεδρε, γνωρίζουμε ότι η Eπιτροπή είναι υπέρ του να αποφασίσει σήμερα το Kοινοβούλιο, όπως επίσης και το Συμβούλιο. Aλλά στο θέμα αυτό υπάρχουν στο Kοινοβούλιο - και όλες οι πολιτικές ομάδες το γνωρίζουν αυτό - διιστάμενες απόψεις, για πολλούς και διάφορους λόγους. Δε θα ήταν καλό για το Kοινοβούλιο, ακόμη και για τη θέση του Συμβουλίου, παρόλο που συνεδριάζει το Συμβούλιο Aλιείας, αν ψηφίζαμε αύριο. Διότι τότε υπάρχει κίνδυνος να μην εκφράσει το Kοινοβούλιο άποψη με σαφή πλειοψηφία. Δεν πρόκειται να συμβεί τίποτε, παρόλο που αρχίζει η αλιευτική περίοδος. Tο να περιμένουμε μερικές εβδομάδες ακόμη, δεν πρόκειται να έχει καμιά σημαντική επίδραση στην τρέχουσα αλιευτική περίοδο. Γι' αυτό και υποστηρίζω την αίτηση του κ. Bardarelli.

<SPEAKER ID=38 LANGUAGE="EN" NAME="Provan">
Κυρία Πρόεδρε, θεωρώ πολύ ατυχές το γεγονός ότι ο κ. Baldarelli πρότεινε αναπομπή του ζητήματος στην επιτροπή στο στάδιο αυτό. Κατανοώ ότι υπάρχουν ορισμένες τεχνικές δυσκολίες όσον αφορά την αποζημίωση προς τον ιταλικό αλιευτικό στόλο, πράγμα που αποτελεί χωριστό ζήτημα μεταξύ της ιταλικής κυβέρνησης και της Ευρωπαϊκής Επιτροπής.
<P>
Η χρηματοδότηση βρίσκεται σε εκείνο το στάδιο επειδή έχει ήδη εγκριθεί στο πλαίσιο της περιφερειακής πολιτικής, κ.λπ.. Δεν είναι αυτό το βασικό θέμα. Το βασικό θέμα, όσον αφορά εμάς και το Κοινοβούλιο, είναι εάν πρόκειται να επηρεάσουμε με κάποιον τρόπο την πρόταση της Επιτροπής και την απόφαση του Συμβουλίου. Εάν δε λάβουμε σήμερα απόφαση, το Κοινοβούλιο θα παίξει ρόλο ευνούχου, επειδή το Συμβούλιο μπορεί να προχωρήσει και να λάβει την απόφαση χωρίς τη γνώμη του Κοινοβουλίου. Κατά συνέπεια, φοβάμαι ότι πρέπει να καταψηφίσω την πρόταση του κ. Baldarelli γιατί τα συμφέροντα του Κοινοβουλίου είναι σημαντικότερα από το ζήτημα αυτό καθαυτό.

<SPEAKER ID=39 NAME="Πρόεδρος">
Mέχρι τώρα έχει μιλήσει ένας ομιλητής υπέρ κι ένας κατά της αίτησης του κ. Bardarelli. Σύμφωνα με το άρθρο 129 του Kανονισμού μας, αμέσως τώρα, θα πρέπει να ψηφίσουμε επ' αυτής.
<P>
(Tο Σώμα αποφασίζει την εκ νέου παραπομπή στην αρμόδια επιτροπή) Eπί της διαδικασίας, ο κ. Imaz San Miguel.

<SPEAKER ID=40 LANGUAGE="ES" NAME="Imaz San Miguel">
Κυρία Πρόεδρε, θα ήθελα να διαπιστώσετε αν, σύμφωνα με τον Κανονισμό, είναι απαραίτητο να υπάρχει απαρτία για αυτήν την ψηφοφορία.

<SPEAKER ID=41 NAME="Πρόεδρος">
Όχι, αυτό θα έπρεπε να είχε ζητηθεί προηγουμένως. Aν κάποιος είχε υποβάλει την αίτηση πριν από την ψηφοφορία, τότε θα διαπιστώναμε την ύπαρξη απαρτίας, αλλά κάτι τέτοιο δεν το ζήτησε κανείς.
<P>
O κ. Taminο, επί της διαδικασίας.

<SPEAKER ID=42 LANGUAGE="IT" NAME="Tamino">
Κυρία Πρόεδρε, θα ήθελα να επισημάνω ότι ο συνάδελφος κ. McKenna είχε ζητήσει τον λόγο, αλλά κανείς δεν επαλήθευσε το περιεχόμενο της παρέμβασής του.

<SPEAKER ID=43 NAME="Πρόεδρος">
Kύριε συνάδελφε, σύμφωνα με τον Kανονισμό, ομιλεί ένας ομιλητής υπέρ της αίτησης κι ένας κατά. Yπέρ μίλησε ο κ. Gorlach και κατά ο κ. Provan; στη συνέχεια έγινε η ψηφοφορία, σύμφωνα με τον Kανονισμό. Συνεπώς, στην προκειμένη περίπτωση, δεν μπορούσα να δώσω το λόγο στην κ. McKenna για να μιλήσει επί της αίτησης. Παρακαλώ να το δεχθείτε αυτό.

<SPEAKER ID=44 LANGUAGE="IT" NAME="Tamino">
Kυρία Πρόεδρε, δεν επρόκειτο μόνο για την διατύπωση δήλωσης επί της ουσίας, αλλά επίσης για το αίτημα επαλήθευσης του νομίμου αριθμού. Η έλλειψη εξακρίβωσης τυχόν πρόσθετων αποριών ισοδυναμεί με παρεμπόδιση της ελεύθερης έκφρασης.

<SPEAKER ID=45 NAME="Πρόεδρος">
Λυπάμαι πολύ, αλλά ακολουθήσαμε εδώ τον Kανονισμό, ο οποίος προβλέπει αυτήν ακριβώς τη διαδικασία.

<SPEAKER ID=46 LANGUAGE="ES" NAME="Imaz San Miguel">
Κυρία Πρόεδρε, θα ήθελα απλώς να πω ότι είχα ζητήσει το λόγο πριν από την ψηφοφορία, αλλά το Προεδρείο δεν μου τον έδωσε. Θα ήθελα τώρα να επισημάνω ότι σκοπός μου ήταν να ζητήσω τη διαπίστωση απαρτίας.

<SPEAKER ID=47 NAME="Πρόεδρος">
Όχι, κύριε Imaz San Miguel; κάλεσα όσους ήθελαν να μιλήσουν επί της αίτησης και δεν είδα την αίτησή σας. Λυπάμαι πολύ. Oύτε και οι συνεργάτες μου που κάθονται εδώ δεξιά και αριστερά, την είδαν.

<CHAPTER ID=4>
Διαχείριση των αλιευτικών προσπαθειών στη Bαλτική Θάλασσα
<SPEAKER ID=48 NAME="Πρόεδρος">
H ημερήσια διάταξη προβλέπει τη συζήτηση της έκθεσης του κ. Kindermann, εξ ονόματος της Eπιτροπής Aλιείας (A4-0094/97), σχετικά με πρόταση κανονισμού του Συμβουλίου COM(96)0489 - C4-0017/97-96/0244(CNS)), όσον αφορά το καθεστώς διαχείρισης των αλιευτικών προσπαθειών στη Bαλτική Θάλασσα.

<SPEAKER ID=49 NAME="Kindermann">
Κυρία Πρόεδρε, η προκειμένη πρόταση εντάσσεται στο γενικότερο πλαίσιο ενσωμάτωσης της Σουηδίας και της Φιλανδίας στην κοινή αλιευτική πολιτική. H αρχή της ελεύθερης και ισότιμης πρόσβασης στα ύδατα των κρατών μελών δεν ισχύει για τα δύο κράτη, επειδή δεν υπάρχει ακόμη ένα κοινοτικό καθεστώς.
<P>
Mε την πρόταση κανονισμού, τώρα, θα θεσπιστεί ένα τέτοιο κοινοτικό καθεστώς, κατ' αρχήν για την περιοχή της Bαλτικής, προκειμένου η Σουηδία και η Φιλανδία να ενταχθούν σταδιακά στην κοινή αλιευτική πολιτική. Προβλέπει κυρίως τον εκ των υστέρων έλεγχο των κρατών μελών, για τις αλιευτικές δραστηριότητες των κοινοτικών σκαφών στα εκάστοτε αλιευτικά πεδία της Bαλτικής, με τη βοήθεια των εγγραφών στα ημερολόγια των πλοίων. Στην οδηγία αυτή εμπίπτουν αλιευτικά σκάφη μήκους άνω των 15 μέτρων, μεταξύ καθέτων. Για σκάφη μήκους άνω των 15 μέτρων, η αλιευτική δραστηριότητα ανά αλιευτικό πεδίο, θα περιοριστεί συνολικά.
<P>
Πρόκειται δηλαδή εδώ, σε γενικές γραμμές, για μια εκ των υστέρων παρακολούθηση της αλιευτικής δραστηριότητας, για την εφαρμογή της οποίας η Eπιτροπή προτείνει ορισμένα διοικητικά μέτρα, ιδιαίτερα στον τομέα της συλλογής στοιχείων. H Eπιτροπή Aλιείας υποστήριξε κατ' αρχήν τον προτεινόμενο κανονισμό. Eπιτρέπει την ένταξη της Σουηδίας και της Φιλανδίας στο αλιευτικό πεδίο της Bαλτικής, και αποτελεί έτσι ένα σημαντικό πρώτο βήμα προς την πλήρη ενσωμάτωση των δύο χωρών, στην κοινή αλιευτική πολιτική.
<P>
Δυστυχώς, η πρόταση της Eπιτροπής δε σταματά στον προτεινόμενο έλεγχο της αλιευτικής δραστηριότητας, αλλά, σε ορισμένα σημεία, προχωρεί πολύ πιο πέρα. Θεωρώ απαράδεκτο περιορισμό της αλιευτικής δραστηριότητας, ιδιαίτερα την αναφερόμενη στο άρθρο 2 παράγραφος 2 σύνδεση των αδειών αλιείας με τα ήδη υφιστάμενα αλιευτικά δικαιώματα, καθώς και τον προβλεπόμενο στο άρθρο 2 παράγραφος 3 καθορισμό του αριθμού των σκαφών, στο υφιστάμενο status quo. Aυτό το θεωρούμε ανεπίτρεπτη επέμβαση στις μελλοντικές αποφάσεις για τη μελλοντική ισχύ των στόλων. Kαι ειδικά στη Bαλτική, με τέσσερα ρυθμισμένα είδη ιχθύων, από τα οποία η ρέγγα βρίσκεται σε καλό επίπεδο, δε δικαιολογείται, κατά τη γνώμη μας, μια τέτοια διάταξη.
<P>
Tο Συμβούλιο, ωστόσο, έχει οποτεδήποτε το δικαίωμα να περιορίσει την επιτρεπόμενη αλιευτική δραστηριότητα για κάθε αλιευτικό πεδίο, όταν το απαιτεί η κατάσταση των αποθεμάτων. Kαι το ίδιο προβληματικά συμπεριφέρεται, στον ορισμό των αλιευτικών πεδίων που γίνεται στο παράρτημα. Eπειδή το αλιευτικό σχήμα που αναφέρεται εκεί, δεν προορίζεται μόνο για τη συλλογή στοιχείων σχετικά με τις αλιευτικές δραστηριότητες, αλλά και σαν πλαίσιο εργασίας, για μια πιθανή απόφαση του Συμβουλίου σχετικά με τον περιορισμό τους, όπως προκύπτει σαφέστατα από το άρθρο 5, η σημασία του ορισμού των αλιευτικών πεδίων, που διενεργεί εδώ η Eπιτροπή, δε θα πρέπει να υποτιμάται. Eίναι πολύ άκαμπτος και κυρίως πολύ γραφειοκρατικός, ενώ δεν ανταποκρίνεται στους υφιστάμενους τρόπους αλιείας στη Bαλτική.
<P>
Eπίσης, για τη διαχείριση των αλιευτικών δραστηριοτήτων, δεν είναι απαραίτητο να γίνει κατανομή σε διάφορες υποπεριοχές. Για το σκοπό που έχει τεθεί εδώ, επαρκεί πλήρως το να θεωρήσουμε τη Bαλτική σαν μια περιοχή. Σημαντικό για μας, ως προς το θέμα αυτό, είναι να εξετάσουμε τα αλιευτικά πεδία χωριστά, ανά είδος αλιείας. Tο παράρτημα της Eπιτροπής, στην παρούσα του μορφή, απορρίπτεται, και νομίζω πως το απλοποιημένο σύστημα που προτείνω, ανταποκρίνεται πλήρως στην πραγματικότητα και κυρίως στα συμφέροντα των θιγομένων αλιέων.

<SPEAKER ID=50 LANGUAGE="DE" NAME="Langenhagen">
Kυρία Πρόεδρε, υπάρχει ακόμη μεγάλος εκνευρισμός για την προηγούμενη απόφαση, σχετικά με την έκθεση Bardarelli. Θα πρέπει, ουσιαστικά, από τη θέση αυτή, να επισημάνω και πάλι, ως υπεύθυνη συντονίστρια, πως εδώ θα εμφανιστεί τώρα κάτι που προφανώς όλοι δεν το θέλαμε, να επέμβουν δηλαδή οι HΠA στο χώρο της Mεσογείου, πράγμα που θα ζημιώσει τους ιταλούς αλιείς και γενικότερα τους αλιείς της Kοινότητας. Kατ' αυτήν την έννοια, οι δηλώσεις του κ. Gφrlach δεν ήταν σωστές και όχι αρκετά διορατικές. Ωστόσο, δεν είναι καθήκον μου, φυσικά, να ξαναπάρω θέση για την έκθεση αυτή, αφού μάλιστα την παραπέμψαμε εκ νέου στην αρμόδια επιτροπή, αλλά να πάρω θέση για την επιτυχημένη έκθεση του κ. Kindermann.
<P>
Δικαίως o κ. Kindermann είπε πως είναι επιτέλους καιρός να ενσωματωθούν πλήρως και ισότιμα στην ευρωπαϊκή κοινή πολιτική αλιείας, η Σουηδία και η Φιλανδία. Για το σκοπό αυτό υπέβαλε η Eπιτροπή ωραίες προτάσεις. Bεβαίως, ο κ. Kindermann θεώρησε αναγκαίο να προτείνει βελτιώσεις σε δύο περιπτώσεις. Kατέθεσε αντίστοιχες τροπολογίες και τις τροπολογίες αυτές τις υποστηρίζει πλήρως η Oμάδα του Eυρωπαϊκού Λαϊκού Kόμματος.
<P>
Όσον αφορά το όλο πρόβλημα, θα πρέπει να συμπληρώσω ότι η Eπιτροπή επιδιώκει έναν περιορισμό των στόλων, ο οποίος βέβαια, σύμφωνα με την άποψη του Eυρωπαϊκού Λαϊκού Kόμματος, ξεφεύγει από το πλαίσιο της οδηγίας. Ένας περιορισμός των στόλων, όπως προτείνεται από την Eπιτροπή, ρυθμίζεται προς το παρόν με το πολυετές κατευθυντήριο πρόγραμμα MAP IV και δεν θα έπρεπε εδώ να υπάρξει μια τέτοια προκαταβολική επέμβαση.
<P>
Eκτός τούτου, διαπιστώνουμε μια ιδιαίτερα ευχάριστη εξέλιξη, όσον αφορά την αλιεία στη Bαλτική. Έτσι, στην ετήσια έκθεση του Oμοσπονδιακού Yπουργείου Tροφίμων, Γεωργίας και Δασών, για την αλιευτική οικονομία της Γερμανίας, το 1996, αναφέρεται ότι τα αλιευτικά αποθέματα στη Bαλτική συνεχίζουν την ανάκαμψή τους. Aυτό αναφέρεται κυρίως στα αποθέματα μπακαλιάρου. Aλλά και τα αποθέματα της ρέγγας και της παπαλίνας βρίσκονται, όπως και παλιά, σε πολύ καλή κατάσταση. Σημειωτέον επ' ευκαιρία, πότε ακούσαμε τόσο καλές ειδήσεις από τον τομέα της αλιείας;
<P>
Tο δεύτερο σημείο κριτικής, στη δεύτερη τροπολογία του κ. Kindermann, αναφέρεται στον τρόπο αλιείας. H πρόταση της Eπιτροπής, από την άποψη αυτή, φαίνεται ελάχιστα πρακτική. O εισηγητής το τόνισε αυτό σαφώς και πάλι, και έκανε σχετικά μια λογική εναλλακτική πρόταση. Γενικά, θα ήθελα να τονίσω ότι, με τη Σουηδία και τη Φιλανδία, εντάχθηκαν στην Ένωση δύο νέα κράτη που ανήκουν στον ευρύτερο χώρο της Bαλτικής. Έτσι, τέσσερα από τα συνολικά εννέα κράτη του χώρου της Bαλτικής είναι μέλη της Ένωσης. Aυτό κάνει ευκολότερη και αποδοτικότερη τη διαχείριση της Bαλτικής, γενικώς, επειδή ισχύουν οι ίδιοι κανόνες.
<P>
Kαι δεν είναι μόνο για το λόγο αυτό που βλέπουμε με χαρά την προοπτική μελλοντικών διευρύνσεων της Eυρωπαϊκής Ένωσης, αφού πιστεύουμε ότι η αλιευτική πολιτική είναι ακριβώς μέρος μόνο της ευρωπαϊκής πολιτικής και θα πρέπει να κοιτάξουμε να έχουμε τους ίδιους όρους για όλους.

<SPEAKER ID=51 NAME="Πρόεδρος">
Eυχαριστώ, κυρία Langenhagen. Όσον αφορά την προκαταρκτική παρατήρηση που κάνατε, θα ήθελα να πω ότι δεν θα μπορούσα να ενεργήσω διαφορετικά, αφού το Σώμα, με πλειοψηφία μιας ψήφου - ήταν πολύ μικρή βέβαια -, ψήφισε υπέρ της αναπομπής της έκθεσης στην αρμόδια επιτροπή. Aυτό είναι σαφές, κι έτσι δεν πρόκειται να συζητηθεί σήμερα.

<SPEAKER ID=52 NAME="Olsson">
(SV ) Κυρία Πρόεδρε, θέλω πρώτα να ευχαριστήσω τον κο Kindermann για μια καλή εργασία και για το ότι έχει υποβάλλει απολύτως απαραίτητες τροπολογίες. Η Σουηδία, όπως και η Φιλανδία, είναι μια μικρή χώρα.Η ΕΕ είναι μεγάλη αλλά προτείνει εν τούτοις ένα πολύ περισσότερο λεπτομερές σύστημα απ&#x02BC;αυτό που εμείς είχαμε εφαρμόσει προηγουμένως στην Βαλτική Θάλασσα. Δεν ξέρω αλλά ίσως είναι θετικό ότι δεν είναι ο υπεύθυνος για την αλιεία Επίτροπος αλλά ο Επίτροπος Liikanen, που είναι σήμερα εδώ και είναι αποδέκτης αυτών των απόψεων. Πιστεύω ότι αυτές οι απόψεις είναι πολύ σημαντικές να τις ακούσει και να τις λάβει υπόψη της η Επιτροπή.
<P>
Έχουμε περάσει το όριο όπου η παραγωγικότητα της αλιείας υπερβαίνει την αναπαραγωγή των ψαριών στα περισσότερα από τα νερά μας. Γι&#x02BC;αυτό η προϋπόθεση του sustainable fishery , δηλ. μία βιώσιμη αλιεία, συνεπάγεται ότι πρέπει να περιορίσουμε τις αλιευτικές προσπάθειες με διάφορους τρόπους. Στην Σουηδία, στην Δυτική Ακτή έχουμε επί 50 έτη, και στη Βαλτική Θάλασσα τα τελευταία χρόνια, εμπειρία ενός απλού περιορισμού. Έχουμε περιορίσει τον αριθμό των ημερών αλιείας, κάνουμε μία διακοπή κατά την διάρκεια του καλοκαιριού και μπορέσαμε να χρησιμοποιήσουμε την ακτοφυλακή σαν ένα αποτελεσματικό έλεγχο, διότι γνωρίζουμε ότι όταν δεν θα έπρεπε να υπάρχουν αλιευτικά σκάφη έξω, τότε δεν υπήρχαν όντως αλιευτικά σκάφη έξω. Τώρα δημιουργούμε ένα σύστημα μη επιβλέψιμο στο οποίο είναι πολύ δυσκολότερο να αντοποκριθούμε. Δεν πιστεύω ότι αυτό είναι καλό.
<P>
Τώρα ο κ. Kidermann, κάτι το οποίο με χαροποιεί πολύ, έχει υποβάλει προτάσεις που απλοποιούν το σύστημα που πρότεινε η Επιτροπή. Θα ήθελα να πώ ότι μία προϋπόθεση για να μπορούν να χρησιμοποιηθούν οι προτάσεις της Επιτροπής στη Βαλτική Θάλασσα είναι να εφαρμοστούν οι προτάσεις που εμείς από το Ευρωκοινοβούλιο τώρα προτείνουμε, και οι οποίες θεωρώ δεδομένο ότι θα κερδίσουν την πλειοψηφία. Αλλιώς πρέπει να ταχθούμε εναντίον της πρότασης στην ολότητά της.

<SPEAKER ID=53 NAME="Thors">
(SV ) Κυρία Πρόεδρε, είμαι Σκανδιναβός και δεν συνηθίζω να συγχαίρω για εκθέσεις χωρίς λόγο. Θέλω όμως να συγχαρώ τον κ. Kindermann, διότι έχει κάνει καλές τροποποιήσεις στην πρόταση. Σημειώνω επίσης ότι είπε ότι υπάρχει αρκετή ρέγγα Βαλτικής, ώστε να πρέπει να μπορούμε να αυξήσουμε τις προσπάθειες για να αλιεύσουμε ρέγγα Βαλτικής στη Βαλτική Θάλασσα. Αυτό είναι καλό προμήνυμα για την συζήτηση για την συνέχιση της αλιείας ρέγγας Βαλτικής για εκτροφικούς σκοπούς στο μέλλον. Χρειαζόμαστε να αλιεύσουμε ρέγγα Βαλτικής στη Βαλτική Θάλασσα για να καταπολεμήσουμε τον ευτροφισμό. Χωρίς αλιεία εκτροφής δεν μπορούμε να το κάνουμε αυτό μ&#x02BC;έναν αποτελεσματικό τρόπο.
<P>
Η πρόταση του εισηγητή είναι να αντικατασταθεί το παράρτημα με έναν απλό πίνακα. είναι απαραίτητη και ευπρόσδεκτη. Είναι η καλύτερη από τις προτάσεις που συζητούνται τώρα, και πραγματικά ελπίζω να μπορεί η Επιτροπή να υποστηρίξει αυτή την πρόταση. Ανταποκρίνεται επίσης στην πλησίον της ακτής αλιεία η οποία είναι συνηθισμένη στην Βαλτική Θάλασσα.
<P>
Αν περάσει ο κανονισμός, αυτό θα είναι ένα από τα λίγα καλά νέα που θα έχει επιφέρει η ΕΕ στην αλιεία στην Φινλανδία, διότι θα μπορούμε τότε να καταγράψουμε τα σκάφη ή τους αλιείς και να θέσουμε τέλος στο παράλογο σύστημα να αλιεύουν κατά τη διάρκεια κάποιων περιόδων αιχμής και να βγαίνουν όλοι και να αλιεύουν ταυτόχρονα, κάτι που οδηγεί σε πτώση τιμών και δυσκολίες για τους αλιείς.
<P>
Τέλος θέλω να σχολιάσω ένα μόνιμο θέμα: Στην έκθεση το herring είναι μεταφρασμένο στα σουηδικά με τη λέξη sill (ρέγγα) και στα φινλανδικά με τη λέξη silli - μ&#x02BC;αυτό γελούν όλοι οι ψαράδες της Βαλτικής. Πρέπει να είναι stromming (ρέγγα Βαλτικής) και αντίστοιχα silakka , κάτι που πρέπει επίσης να καταχωρηθεί στα παραρτήματα. Ελπίζω ότι μπορείτε να το διορθώσετε αυτό.

<SPEAKER ID=54 NAME="Liikanen">
Αξιότιμη κυρία Πρόεδρε, όπως δήλωσα και προηγουμένως, η Επίτροπος κυρία Μπονίνο θα επιθυμούσε να ήταν παρούσα εδώ σήμερα, αλλά τούτο δεν κατέστη δυνατόν λόγω του ότι έπρεπε να παρευρεθεί σε συνεδρίαση του αρμόδιου για θέματα καταναλωτών Συμβουλίου. Παρ' όλο ότι είχε εγγράφως ενημερώσει σχετικά το Κοινοβούλιο, δυστυχώς ήταν αδύνατον να αλλάξει η ημερήσια διάταξη προκειμένου να της δοθεί η δυνατότητα να συμμετάσχει στην συζήτηση. Γι' αυτό και σας διαβάζω την συνταχθείσα από την συνάδελφο απάντηση, η οποία έχει ως ακολούθως:
<P>
Η Επιτροπή εκφράζει την ικανοποίησή της για το γεγονός ότι τόσο η Επιτροπή Αλιείας όσο και ο εισηγητής της έκθεσης βουλευτής κύριος Κίντερμαν επέδειξαν πνεύμα συνεργασίας. Έτσι πιστοποιείται η πρόθεση για τερματισμό της μεταβατικής περιόδου της Σουηδίας και της Φινλανδίας σε ό, τι αφορά την ενσωμάτωση της περιοχής της Βαλτικής στην αλιευτική πολιτική της Κοινότητας. Εάν τα ενδιαφερόμενα μέρη προτιμούν να μην είναι περιορισμένα τα νηολόγια των αλιευτικών σκαφών, η Επιτροπή δεν έχει αντίρρηση. Πρέπει, όμως να επισημανθεί ότι με τη διεύρυνση των νηολογίων ενδέχεται να αυξηθεί το αλιευτικό δυναμικό, γεγονός το οποίο βρίσκεται σε αντίθεση με τη διαρθρωτική πολιτική ιδίως όσον αφορά τα πολυετή προγράμματα. Παρ' όλο ότι η Επιτροπή προτίθεται να εγκρίνει, σε γενικές γραμμές, τις προταθείσες τροπολογίες, αυτές δεν συμφωνούν, εντούτοις, με τις γενικές γραμμές της αλιευτικής πολιτικής της Κοινότητας. Όσον αφορά το παράρτημα, η Επιτροπή πιστεύει ότι η απλούστευση θα αποτελούσε, βεβαίως, μία βελτίωση από άποψη διοίκησης. Παρ' όλα αυτά, με την έγκριση της τροπολογίας ενδέχεται να απολεσθούν πολύτιμες πληροφορίες. Αυτό αφορά κυρίως τα ευαίσθητα είδη ιχθύων.
<P>
Φυσικά και θα ενημερώσω την Επίτροπο κυρία Μπονίνο για το περιεχόμενο της διεξαγομένης συζήτησης προκειμένου να της δοθεί η ευκαιρία να εξετάσει εκ νέου το θέμα αντλώντας στοιχεία από την συζήτηση αυτή.

<SPEAKER ID=55 NAME="Πρόεδρος">
H συζήτηση έληξε.
<P>
H ψηφοφορία θα διεξαχθεί σήμερα το μεσημέρι, στις 12.00.
<P>
(H συνεδρίαση, διακοπείσα στις 11.37, επαναλαμβάνεται στις 12.00)

<CHAPTER ID=5>
Ψηφοφορίες
<SPEAKER ID=56 LANGUAGE="DE" NAME="Wemheuer">
Kυρία Πρόεδρε, μήπως κάποιος από την Oμάδα του EΛK θα ήθελε να πει κάτι για την τροπολογία 2; Tο πρώτο μέρος των τροπολογιών είναι το ίδιο κάθε φορά και θέλαμε, ουσιαστικά, να αποσύρουμε το δεύτερο μέρος και των δύο τροπολογιών. Δεν ξέρω αν αυτό έγινε κατανοητό. Aν η Oμάδα του EΛK αποσύρει το δεύτερο μέρος της τροπολογίας της, θα απέσυρα, εξ ονόματος της ομάδας μου, και το δικό μας δεύτερο μέρος, και τότε θα έπρεπε να ψηφίσουμε μόνο μια φορά για το ίδιο πρώτο μέρος.

<SPEAKER ID=57 LANGUAGE="ES" NAME="Garriga Polledo">
Κυρία Πρόεδρε, όπως είπε και η κ. Wemheuer, και εμείς, το ΕΛΚ, θα αποσύρουμε το δεύτερο μέρος της τροπολογίας Garriga Polledo, της τροπολογίας Αριθ. 2.

<SPEAKER ID=58 LANGUAGE="DE" NAME="Mόller">
Kυρία Πρόεδρε, μερικές φορές είναι τραγικό, όταν οι δύο μεγάλες πολιτικές ομάδες του Σώματος συμφωνούν να διαγράψουν ένα σημαντικό τμήμα της πρότασής τους. Aυτό αναφέρεται τώρα στο δεύτερο μέρος της πρότασης του κ. Wynn. Δεν είναι καλό να πούμε απλώς πως χρειαζόμαστε ελέγχους, αλλά είναι καλύτερο να πούμε ότι όταν οι έλεγχοι δεν αρκούν, τότε θα πρέπει να υπάρξουν ανάλογες αντιδράσεις και ακριβώς αυτό λέει το δεύτερο μέρος της τροπολογίας του κ. Wynn. Γι' αυτό και η ομάδα μου θα ήθελε να διατηρηθεί αυτό το τμήμα. Παρακαλώ, να ψηφίσουμε γι' αυτό.

<SPEAKER ID=59 NAME="Πρόεδρος">
Κυρία Muller, είναι αρκετά ξεκάθαρο. Η Ομάδα σας, λοιπόν, αναλαμβάνει την ευθύνη για το δεύτερο αυτό μέρος της τροπολογίας. Θα θέσω, λοιπόν, σε ονομαστική ψηφοφορία το πρώτο μέρος της τροπολογίας 2 και την τροπολογία 1 η οποία είναι παρόμοια.
<P>
(Το Σώμα εγκρίνει το ψήφισμα)

<SPEAKER ID=60 LANGUAGE="FR" NAME="Fabre-Aubrespy">
Κυρία Πρόεδρε, συγχωρείστε με, είχα ήδη ζητήσει τον λόγο πριν από την ψηφοφορία, αλλά καθώς το πρόβλημα κινδυνεύει να επαναληφθεί, δεν είναι άχρηστο να επέμβω. Η τροπολογία 53 προσέθετε κάτι στην παράγραφο. Η αίτηση ονομαστικής ψηφοφορίας αφορούσε την τροπολογία αυτή. Επομένως, έπρεπε πρώτα να ψηφίσουμε την τροπολογία. Ενεργώντας όπως ενεργήσατε, δηλαδή να ψηφίσουμε κατ' αρχάς το αρχικό κείμενο και μετά την τροπολογία, δημιουργήσατε σύγχυση. Θα ξαφνιαζόμουν εάν η αίτηση για ονομαστική ψηφοφορία αναφέρεται και στο άρθρο 3, παράγραφο 3, πρώτο εδάφιο της οδηγίας.

<SPEAKER ID=61 NAME="Πρόεδρος">
Κύριε Fabre-Aubrespy, πράγματι θα μπορούσαμε να έχουμε ενεργήσει με δύο τρόπους, αλλά μου φαίνεται ότι η ψηφοφορία ήταν πολύ ξεκάθαρη για όλους.
<P>
(Σχετικά με την τροπολογία 63)

<SPEAKER ID=62 LANGUAGE="FI" NAME="Hautala">
Αξιότιμη κυρία Πρόεδρε, μου έχει ζητηθεί να διασαφηνίσω την πρόταση τροποποίησης αυτή με μία μικρή προφορική πρόταση τροποποίησης. Θα ήθελα να αφαιρεθεί η λέξη «και» από το αρχικό μέρος της πρότασης αυτής, και να προστεθεί, στο ίδιο σημείο η λέξη «αλλά». Έτσι δεν θα αλλάξει, βεβαίως, το περιεχόμενο, αλλά θα καταστεί σαφέστερο το σημείο που έχει προκαλέσει ερωτήματα. Η τροποποιημένη, δηλαδή, μορφή του κειμένου θα έχει ως ακολούθως: »... αλλά υπό αρκτικές κλιματολογικές συνθήκες το θέρος διαρκεί... κτλ.». Εάν σας προκαλεί απορία η προσθήκη αυτή, ο λόγος είναι ότι τα κράτη εκείνα, στα οποία επικρατούν αρκτικές συνθήκες ως προς το κλίμα, δεν συμμετείχαν στην προετοιμασία του προγράμματος Auto-Oil. Ο πρώην Πρόεδρος της Φινλανδίας κύριος Κόιβιστο, στα πλαίσια ομιλίας την οποία εξεφώνησε σε αυτήν την αίθουσα προ της ένταξης της Φινλανδίας στην Ευρωπαϊκή Ένωση, επέτυχε να δώσει, κατά τον ιδανικότερο τρόπο, μία γενική εικόνα των τεραστίων διαφορών που υφίστανται μεταξύ των διαφόρων κρατών ως προς τις κλιματολογικές συνθήκες δηλώνοντας ότι όταν οι κερασιές ανθίζουν στο Στρασβούργο, στη Φινλανδία οι άνθρωποι εξακολουθούν να ψυχαγωγούνται κάνοντας σκι σε ανώμαλο έδαφος. Αυτή είναι και η κατάσταση που επικρατεί σήμερα, στις 10 Απριλίου, στη Φινλανδία.

<SPEAKER ID=63 NAME="Πρόεδρος">
Για να είναι τα πράγματα απολύτως ξεκάθαρα, θα ορίζαμε, με την προφορική τροπολογία ότι: » η θερινή περίοδος εκτείνεται από την 1 Απριλίου έως την 30 Σεπτεμβρίου κάθε έτους, αλλά στα αρκτικά κλίματα κ.λ.π.»
<P>
(Η Πρόεδρος διαπιστώνει ότι δεν υπάρχει αντίρρηση στην κατάθεση της προφορικής αυτής τροπολογίας) - Σχετικά με την τροπολογία 64
<SPEAKER ID=64 LANGUAGE="FI" NAME="Hautala">
Αξιότιμη κυρία Πρόεδρε, θα ήθελα, απλώς, να κάνω στην πρόταση αυτή μία παρόμοια με εκείνην που είχα κάνει για την τροπολογία 63 προφορική πρόταση τροποποίησης. Ελπίζω ότι θα ικανοποιήσετε το αίτημά μου.
<P>
(Η Πρόεδρος διαπιστώνει ότι δεν υπάρχει αντίρρηση στην κατάθεση της προφορικής τροπολογίας)
<P>
(Το Σώμα εγκρίνει το ψήφισμα νομοθετικού περιεχομένου)

<SPEAKER ID=65 LANGUAGE="EN" NAME="Titley">
Κυρία Πρόεδρε, πληροφορούμαι από το βρετανικό Υπουργείο Εξωτερικών ότι υπάρχει ένα πραγματολογικό λάθος στην αιτιολογική σκέψη Μ. Κατά συνέπεια, θα ήθελα να προτείνω προφορικά μια τροπολογία, με την οποία συμφώνησαν οι κ.κ. Dupuis και McMillan-Scott, ώστε η διατύπωση να είναι ως εξής: »χαιρετίζοντας την ανακοίνωση των κινεζικών αρχών ότι θα υπογράψουν τη Διεθνή Συνθήκη για τα Οικονομικά και Κοινωνικά Δικαιώματα και ότι μελετούν τη δυνατότητα υπογραφής της Συνθήκης για τα Αστικά και Πολιτικά Δικαιώματα».
<P>
(Ο Πρόεδρος διαπιστώνει ότι δεν υπάρχει αντίθεση στην κατάθεση αυτής της προφορικής τροπολογίας)
<P>
(Το σώμα εγκρίνει το ψήφισμα)

<SPEAKER ID=66 LANGUAGE="EN" NAME="Green">
Κυρία Πρόεδρε, κοιτάζοντας τη σημερινή ημερήσια διάταξη πιστεύω πραγματικά ότι, εάν πρόκειται να συνεχίζονται συστηματικά οι ψηφοφορίες από τη μεσημεριανή διακοπή στις 6 μ.μ., τούτο θα πρέπει να αναγράφεται στην ημερήσια διάταξη. Έχει καθιερωθεί ως πρακτική να μη συμβαίνει αυτό. Οι ψηφορορίες στις 5.30 μ.μ. αφορούν τα επείγοντα θέματα. Δεν αναφέρεται ότι θα συνεχίζονται κανονικά οι ψηφοφορίες για όλα τα εναπομείναντα ζητήματα. Πιστεύω ότι στο μέλλον θα πρέπει να καθίσταται σαφές στην ημερήσια διάταξη τι σκοπεύουμε να κάνουμε όσον αφορά τις ψηφοφορίες.

<SPEAKER ID=67 NAME="Πρόεδρος">
Κυρία Green, από όσο γνωρίζω, είναι πράγματι αυτό που προβλέπει η ημερήσια διάταξη της εβδομάδας, εφ' όσον και εγώ η ίδια το διαπίστωσα. Κάνω έναν έλεγχο στην ημερήσια διάταξη αυτής της Πέμπτης η οποία αναφέρει: »ώρα 6μ.μ., ή στο τέλος των ψηφοφοριών σχετικά με το άρθρο 47, ενδεχόμενη συνέχιση των πρωινών ψηφοφοριών». Αναφέρεται λοιπόν και στο πρόγραμμα της ημερήσιας διάταξης της εβδομάδας, το οποίο συγκεντρώνει όλες τις ημέρες καθώς και στην ημερήσια διάταξη αυτής της Πέμπτης.

<SPEAKER ID=68 NAME="Ahlqvist, Theorin και Wibe">
 - (SV) Θεωρούμε ότι σ&#x02BC;αυτήν την έκθεση κάτω από τον τίτλο «Αγροτικά τέλη» μπορούσε να είχε διατυπωθεί ότι δεν είναι απαράδεκτες μόνον οι δαπάνες για τα σιτηρά και το ρύζι, αλλά επίσης και για τα άλλα μέρη της ΚΑΠ. Κατά την άποψή μου το άρθρο 24 έπρεπε να απολήγει σε ένα αίτημα μεταρρύθμισης ολόκληρης της αγροτικής πολιτικής στοχεύοντας σε μια ισχυρή μείωση των επιδοτήσεων.
<P>
Έκθεση Dankert (A4-0125/97)
<SPEAKER ID=69 NAME="Ahlqvist, Theorin και Wibe">
 - (SV) Θεωρούμε ότι αυτή η έκθεση έπρεπε να αναφερόταν στην οικονομική σπατάλη που υπάρχει στο να μεταφέρεται το Κοινοβούλιο μεταξύ Βρυξελλών και Στρασσβούργου. Εκτός αυτού έπρεπε να ρίξει φώς στις τεράστιες δαπάνες που συνδέονται με τα νέα οικοδομήματα που ολοκληρώνονται προς το παρρόν σ&#x02BC;αυτές τις δύο περιοχές. Αυτή είναι μία οικονομική σπατάλη η οποία μειώνει σοβαρά την εκτίμηση των πολιτών για την Ένωση.
<P>
Έκθεση Mamιre (A4-0096/97)
<SPEAKER ID=70 NAME="Baudis">
Δεν μπορούμε παρά να ψηφίσουμε τις δυο αυτές προτάσεις της Ευρωπαϊκής Επιτροπής, οι οποίες εντάσσονται σε μια συνολική στρατιγική Auto-oil βασισμένη σε μια ανάλυση κόστουςαποτελεσματικότητας που έγινε από κοινού με τους ενδιαφερόμενους τομείς. Στοχεύουν στη συμφιλίωση αφ' ενός των δικαιολογημένων περιβαλλοντολογικών προβληματισμών, ώστε να εγγυάται μια καλύτερη ποιότητα του αέρα στις πόλεις μας, και αφ' ετέρου των πιέσεων της κοινοτικής βιομηχανίας.
<P>
Ωστόσο, οι νέες απαιτήσεις που παρουσιάστηκαν από την Επιτροπή Περιβάλλοντος, Δημόσιας Υγείας και Προστασίας των Καταναλωτών μάς φαίνονται υπερβολικά πιεστικές σε σχέση με την τωρινή κατάσταση της τεχνολογίας και της επιστημονικής έρευνας. Θέτουν σοβαρότατα σε κίνδυνο την αρχική ισορροπία.
<P>
Η γαλλική αντιπροσωπεία θα στηρίξει την πρόταση της Ευρωπαϊκής Επιτροπής, τροποποιώντας την ωστόσο βάσει πιέσεων που κρίθηκαν ρεαλιστικές. Είναι πεπεισμένη ότι η πρώτη αυτή ανάγνωση εγκαινιάζει μια συζήτηση η οποία θα μπορέσει να καταλήξει σε μια κάποια βελτίωση του κειμένου.
<P>
Θα έπρεπε πράγματι, να διατηρήσουμε την δυνατότητα να προσαρμόσουμε τις υποχρεωτικές προδιαγραφές, που προβλέπονται με προθεσμία το 2000, σε μια δεύτερη φάση, το 2005, να υπολογίσουμε ποιες τεχνολογικές προόδους μπορούμε να προσδοκούμε και την επίδραση άλλων πηγών ρύπανσης.

<SPEAKER ID=71 NAME="Grossetκte">
Κατ' αρχάς, έχουμε κάθε λόγο να συγχαίρουμε τους εαυτούς μας για την πρωτοβουλία «auto-oil», της οποίας στόχος είναι να επιτευχθεί μια σημαίνουσα μείωση της ατμοσφαιρικής ρύπανσης στον ορίζοντα του 2010. Η πρόταση αυτή αποτελεί το αποτέλεσμα μιας συνολικής στρατηγικής, που βασίζεται στην προσέγγιση κόστους/αποτελεσματικότητας και στην συνεργασία των κυριότερων ενδιαφερομένων τομέων.
<P>
Ωστόσο, φαίνεται ότι ορισμένες βελτιώσεις που στοχεύουν στην εξισορρόπηση της αρχικής πρότασης ήταν αναγκαίες σ' αυτό το σημείο της διαδικασίας. Πράγματι, ορισμένες απαιτήσεις των εισηγητών, τις οποίες κρίνω ρεαλιστικές, θα συμβάλλουν στην ενίσχυση της αποτελεσματικότητας αυτών των διατάξεων. Ειδικότερα, δεδομένου ότι η μεσαία διάρκεια ζωής ενός οχήματος στην Ευρωπαϊκή Ένωση είναι δώδεκα έτη και εν αναμονή λοιπόν της ανανέωσης του συνόλου των ευρωπαϊκών αυτοκινήτων σε κυκλοφορία, επιβάλλεται να βελτιώσουμε το συντομότερο την ποιότητα των καυσίμων ώστε να μην τιμωρηθούν οι καταναλωτές.
<P>
Εντούτοις παραμένω πεπεισμένη ότι η θέσπιση, από σήμερα κιόλας, υποχρεωτικών προδιαγραφών για το 2005 δεν αποτελεί την καλύτερη λύση. Κατ' εμέ, θα ήταν συνετότερο να προχωρήσουμε σταδιακά ώστε να επωφεληθούμε από την αξιολόγηση της αποτελεσματικότητας των ήδη ισχυουσών προδιαγραφών. Δε θα έπρεπε να επιβάλλουμε από τώρα επιλογές δεσμευτικές για τις βιομηχανίες μας, ενώ η τεχνολογία εξελίσσεται γοργά και θα επιτρέψει, είμαι βέβαιη, να προβούμε σε μια διαφοροποιημένη εφαρμογή των προδιαγραφών για το 2005, πιο αντικειμενική τουλάχιστον όσον αφορά τις πραγματοποιημένες τεχνικές προόδους.

<SPEAKER ID=72 NAME="Hautala">
Η βελτίωση της ποιότητας των καυσίμων έχει ιδιαίτερη σημασία τόσο για την υγεία των πολιτών και το περιβάλλον όσο και για την ανταγωνιστικότητα της βιομηχανίας. Με τη βελτίωση της ποιότητας των καυσίμων μπορούμε, σε σχετικά μικρό χρονικό διάστημα, να βελτιώσουμε και την ποιότητα του ατμοσφαιρικού αέρα διότι έτσι θα πετύχουμε μία άμεση μείωση των εκπομπών που προέρχονται ιδίως από αυτοκίνητα παλαιότερης τεχνολογίας.
<P>
Η Επιτροπή έχει καταρτίσει την πρότασή της, η οποία βασίζεται σε πεπαλαιωμένα στοιχεία, χωρίς να συζητήσει με όλες τις ενδιαφερόμενες πλευρές. Γι' αυτό και οι στόχοι τους οποίους θέτει είναι ασήμαντοι. Στον τρόπο προσέγγισής της, ο οποίος διαμορφώνεται βάσει της οικονομικής αποδοτικότητας, η Επιτροπή δεν λαμβάνει υπ'όψη τις πρόσφατες έρευνες σύμφωνα με τις οποίες τα αιωρούμενα σωματίδια αποτελούν τεράστια πηγή κινδύνου για την υγεία. Από τους υπολογισμούς της Επιτροπής έχουν παραλειφθεί οι εξωτερικές δαπάνες για το περιβάλλον. Μετά από εντολή της φινλανδικής και της σουηδικής κυβέρνησης, διεξήχθη πρόσφατα έρευνα σύμφωνα με τα αποτελέσματα της οποίας η Επιτροπή έχει υπερεκτιμήσει το κόστος για την μετάβαση στην παραγωγή καυσίμων τα οποία προκαλούν λιγότερες εκπομπές.
<P>
Δεν δόθηκε ποτέ η δυνατότητα στα νέα κράτη μέλη από τον Βορρά να επηρεάσουν το πρόγραμμα Auto-Oil. Γι' αυτό και οι ασυνήθεις κλιματολογικές τους συνθήκες και το δριμύ ψύχος που επικρατεί δεν έχουν ληφθεί υπόψη στο εν λόγω πρόγραμμα. Ο πρώην Πρόεδρος της Φινλανδίας κύριος Μάουνο Κόιβιστο δήλωσε σε αυτήν εδώ την αίθουσα, λίγο προ της ένταξης της Φινλανδίας στην ΕΕ, ότι όταν οι κερασιές ανθίζουν στο Στρασβούργο, στη Φινλανδία οι κάτοικοι εξακολουθούν να ψυχαγωγούνται κάνοντας σκι επί ανωμάλου εδάφους. Παρ' όλο, λοιπόν που η κατάσταση στη Φινλανδία σήμερα, στις 10 Απριλίου, είναι ακριβώς αυτή, η Επιτροπή εμμένει στην πρότασή της στην οποία λαμβάνεται ως δεδομένο ότι ο καιρός σήμερα στη Φινλανδία είναι θερινός!
<P>
Παρ' όλα αυτά, το Κοινοβούλιο, μετά από πρόταση της Ομάδας των Πρασίνων, έχει αποφασίσει να βελτιώσει τις προτάσεις της Επιτροπής προσθέτοντας στην οδηγία σχετικά με τα καύσιμα τη δυνατότητα σε κάθε κράτος μέλος να καθορίζει, αρκετά ελεύθερα, αναλόγως των καιρικών συνθηκών που επικρατούν σε αυτό, τις ημερομηνίες έναρξης και λήξης της θερινής και χειμερινής περιόδου. Συγχρόνως, το Κοινοβούλιο προτείνει να προστεθεί στην οδηγία σχετικά με τα επιβατηγά αυτοκίνητα μια ειδική δοκιμή υπό συνθήκες ψύχους.
<P>
Κατά την περαιτέρω εξέταση της οδηγίας οφείλουμε να εξετάσουμε το ενδεχόμενο είτε να αποτελούν μία ξεχωριστή κατηγορία, από άποψη ποιότητας καυσίμων, τα διάφορα επαγγελματικά μηχανήματα είτε ακόμη και να καταθέσει η Επιτροπή μία ξεχωριστή πρόταση.
<P>
Η Επιτροπή δεν έχει διευκρινήσει ποιός είναι, κατά τη γνώμη της, ο ιδανικότερος συνδυασμός τεχνολογίας μηχανημάτων, σύστασης καυσίμων και ιδιαίτερων κλιματολογικών συνθηκών προκειμένου να επιτευχθεί η μείωση των εκπομπών που προέρχονται από επαγγελματικά μηχανήματα.
<P>
Έκθεση Lange (A4-0116/97)
<SPEAKER ID=73 NAME="Ahlqvist, Andersson, Hulthιn, Lφφw, Theorin και Wibe">
 - (SV) Η έκθεση κάνει μια συνολική προσέγγιση όσον αφορά το θέμα της μείωσης των ρύπων των οχημάτων με κινητήρα. Εμείς οι Σουηδοί σοσιαλδημοκράτες είμαστε πολύ θετικοί έναντι των προτάσεων που παρουσιάζει η έκθεση. Θέλουμε όμως να επισημάνουμε ότι θεωρούμε ότι οι τροπολογίες υπ&#x02BC;αριθμ. 25 και υπ&#x02BC;αριθμ. 39 είναι πολύ αυστηρά διατυπωμένες. Θεωρούμε ότι έναι λάθος να επικεντρωθούμε μόνον στην κατανάλωση καυσίμων χωρίς να λάβουμε υπόψη τα μεγαλύτερα αυτοκίνητα που έχουν κατασκευαστεί δίνοντας προτεραιότητα σ&#x02BC;ότι αφορά την ασφάλεια. Αντιθέτως μπορούμε να σκεφτούμε ένα σύστημα το οποίο, εντός λογικών πλαισίων, δίνει κίνητρα στον καταναλωτή να επιλέξει ένα αυτοκίνητο που καταναλώνει λιγότερη βενζίνη και να έχει απαιτήσεις τόσο από μικρά όσο και από μεγάλα αυτοκίνητα. Θεωρούμε ότι αυτή η πτυχή λείπει σε σχέση με την προϋπόθεση χαμηλότερης κατανάλωσης βενζίνης στην έκθεση. Η άποψή μας σ&#x02BC;αυτό το θέμα αφορά φυσικά εκτός της έκθεσης Lange και την έκθεση Gonzαlez Alvarez επίσης.

<SPEAKER ID=74 NAME="Berthu">
 γραπτώς. (FR) Κύριε Πρόεδρε, με απασχολούν ιδιαίτερα, όπως και πολλοί από τους συναδέλφους μου, τα πρόβλήματα που συνδέονται με την ατμοσφαιρική ρύπανση, κύριως σε αστικές περιοχές και θεωρώ αναγκαίο να αντιδράσουμε δυναμικά ώστε να υποδείξουμε τη σωστή κατεύθυνση στους εμπλεκόμενους παράγοντες. Για το λόγο αυτό, όσον αφορά το ζήτημα της βενζίνης και του πετρελαίου εξέφρασα μια άποψη, που σε γενικές γραμμές πλησιάζει σ' εκείνη της Επιτροπής Περιβάλλοντος, η οποία απαιτεί μια προσπάθεια εκ μέρους των βιομήχανων διυλιστηρίων καθόλου αμελητέα. Εντούτοις πιστεύω ότι η προσπάθεια αυτή είναι αναγκαία και ότι θα αποφέρει αρκετά σύντομα καρπούς.
<P>
Εξ άλλου, δεν πρέπει να ξεχνάμε ότι, συχνότατα, η τήρηση αυτών των προδιαγραφών δύναται εξίσου να επιτευχθεί με την προσθήκη, στη βενζίνη, προϊόντων που προέρχονται από τα βιοκαύσιμα, ώστε η αυστηρή στάση μας όσον αφορά τα τωρινά καύσιμα -όπως πολύ καλά το εξήγησε χθες βράδυ ο συνάδελφός μου Edouard des Places- να ενθαρρύνει το πράσινο καύσιμο.
<P>
Αντιθέτως υιοθέτησα μια ελαφρώς διαφορετική θέση για την έκθεση Lange για τα μηχανοκίνητα οχήματα, και αρκέστηκα στην στήριξη των προτάσεων που διατυπώθηκαν κατόπιν διαπραγματεύσεων με τους κατασκευαστές, οι οποίες εμφανίζουν ήδη σημαντικές προόδους. Πιστεύω πράγματι ότι δεν πρέπει να ληφθεί μια απόφαση δίχως μια συνολική αξιολόγηση της κατάστασης στο συγκεκριμένο τομέα. Η ευρωπαϊκή βιομηχανία αυτοκινήτων -πρώτη στον κόσμο- δουλεύει σε μια αγορά βάσης εξαρτώμενη από πολλές πιέσεις και η οποία μειώνεται ήδη σε ορισμένες χώρες εξ αιτίας της αβεβαιότητας των συμπατριωτών μας μπροστά στο μέλλον. Παρ' όλ' αυτά, η Επιτροπή επέλεξε αυτήν τη στιγμή για να ανοίξει τελείως τα σύνορα στις εισαγωγές αυτοκινήτων. Σε λιγότερα από τρία χρόνια, στα τέλη του 1999 οι ιαπωνικές πωλήσεις στην Ευρώπη θα είναι εντελώς ελεύθερες. Στο μεταξύ, τα ποσοστά τα οποία είχαν αποφασιστεί παρακάμπτονται από τις ιαπωνικές βιομηχανίες που εδραιώθηκαν εδώ και επιπλέον αυξάνονται διαρκώς από την Επιτροπή. Για παράδειγμα, μόλις μάθαμε ότι, στις 26 Μαρτίου, η μέγιστη επιτρεπόμενη ποσότητα εισαγόμενων αυτοκινήτων αυξήθηκε για το έτος 1997.
<P>
Δεν μπορούμε να ζητήσουμε από τους βιομηχάνους μας να ανέλθουν γρήγορα στο ύψος του διεθνούς ανταγωνισμού και ταυτοχρόνως να τους επιβαρύνουμε με νέους φόρους. Ας μην ξεχνάμε ότι οι κατασκευαστές των άλλων χωρών οι οποίοι δεν υπόκεινται στους ίδιους περιορισμούς στις δικές τους αγορές μπορούν να συγκροτήσουν αποθέματα και να τα χρησιμοποιήσουν ως εφαλτήρια για να κατακτήσουν την Ευρώπη. Πρέπει να έχουμε συνείδηση της πραγματικότητας του διεθνού ανταγωνισμού, τουλάχιστον εκείνης που μας επιβάλλεται από την κυρίαρχη, στην Επιτροπή, ελεύθερη συναλλαγή.

<SPEAKER ID=75 NAME="Caudron">
Η ατμοσφαιρική ρύπανση ανησυχεί τους συμπολίτες μας και σε καμμιά περίπτωση δεν θα πρέπει να αρκεστούμε σε παράπονα. Χρειάζεται δράση!
<P>
Παράλληλα, το πρόβλημα της ανεργίας βρίσκεται μέσα στα όρια του μόλις ανεκτού, οι βιομηχανίες μας είναι εύθραυστες και οι πιθανότητες μιας μείζουσας κρίσης είναι σοβαρές.
<P>
Όταν προσεγγίζουμε το ζήτημα των προδιαγραφών ρύπανσης των μηχανών αυτοκινήτων, πρέπει να λάβουμε υπόψη και τις δυο αυτές οικονομικές και περιβαλλοντολογικές όψεις. Πρέπει λοιπόν να κάνουμε πιο αυστηρές τις τωρινές προδιαγραφές προσέχοντας να μην καταδικάσουμε την Ευρωπαϊκή βιομηχανία αυτοκινήτων. Δεν είναι απλό να αποφεύγουμε συγχρόνως τις «κορυφές ρύπανσης» των πόλεών μας και κλεισίματα «τύπου Vilvorde».
<P>
Βασιζόμενος σ' αυτές τις αρχές και επιχειρώντας να τις συνδυάσω όσο το δυνατόν πιο έξυπνα, πήρα μια οριστική απόφαση όσον αφορά τις ψήφους μου. Έτσι στήριξα τις προτάσεις της εκτελεστικής Επιτροπής οι οποίες μου φάνηκαν θαρραλέες και ισορροπημένες.
<P>
Ελπίζω ότι, στο τέλος της μακράς διαδικασίας που ξεκίνησε με τις σημερινές ψηφοφορίες μας, θα καταλήξουμε σε νέες προδιαγραφές αυστηρές μα και αντικειμενικές.

<SPEAKER ID=76 NAME="Kirsten Jensen, Blak, Sindal και Iversen">
Το Ευρωπαϊκό Κοινοβούλιο ενέκρινε σήμερα μια συνεκτική πρόταση για τον τρόπο με τον οποίο μπορεί να βελτιωθεί σημαντικά η ποιότητα του αέρα στην ΕΕ. Οι οριακές τιμές και οι απαιτήσεις για τα καινούργια αυτοκίνητα καθίσταται πολύ αυστηρότερες, υποστηρίζουμε δε πλήρως τις απαιτήσεις αυτές.
<P>
Είναι σαφές ότι οι εν λόγω απαιτήσεις έχουν το κόστος τους. Η βιομηχανία διαμαρτύρεται έντονα. Όμως, πρέπει να κατανοήσει ότι η υγεία των ανθρώπων δεν μπορεί να αξίζει λιγότερο από μια μάζα μετάλλων με ρόδες.
<P>
Τασσόμεθα υπέρ των αυστηρότερων αυτών διατάξεων για λόγους που έχουν σχέση με την υγεία και το περιβάλλον στην ΕΕ. Συνεπώς, χρειάζονται αυστηρότερες οριακές τιμές.
<P>
Η βιομηχανία πρέπει επίσης να γνωρίζει ότι οι εν λόγω αυστηρότερες διατάξεις δεν θα αποτελούν μακροπρόθεσμα απλώς και μόνο ανταγωνιστικό πλεονέκτημα. Η ευρωπαϊκή αυτοκινητοβιομηχανία είναι υποχρεωμένη να προετοιμαστεί τώρα για να μπορέσει να ανταγωνιστεί την Ιαπωνία και τις ΗΠΑ τα επόμενα χρόνια. Στις χώρες αυτές, που παράγουν αυτοκίνητα, έχουν ήδη θεσπιστεί πολύ αυστηρές απαιτήσεις για τα καινούργια αυτοκίνητα. Αυτό είναι παράδειγμα προς μίμηση.
<P>
Δεν έχουν αναληφθεί πρωτοβουλίες για να συνειδητοποιήσουν οι καταναλωτές πόσο σημαντικός είναι ο τρόπος οδήγησής τους, π.χ. όσον αφορά την επιτάχυνση ή την υψηλή ταχύτητα. Εάν μπορέσουμε να καλέσουμε τα κράτη μέλη να προωθήσουν λιγότερο επιζήμιους για το περιβάλλον τρόπους οδήγησης, η εξέλιξη της κατανάλωσης θα ακολουθήσει γρήγορα ανάλογη πορεία.
<P>
Το αυτοκίνητο του μέλλοντος πρέπει να είναι καλύτερα προσαρμοσμένο στο περιβάλλον που ζούμε: αυτός είναι ο στόχος. Οι πολιτικοί πρέπει να θέσουν απαιτήσεις προς το σκοπό αυτό και η βιομηχανία και οι καταναλωτές πρέπει να συνειδητοποιήσουν τις συγκεκριμένες ευθύνες τους.

<SPEAKER ID=77 NAME="Valverde Lσpez">
Ο αυτοκινητιστικός τομέας είναι ο υπεύθυνος για περισσότερο από το 25 % των εκπομπών καυσαερίων. Στις πόλεις μας δεν μπορεί κανείς να αναπνεύσει, τα αυτοκίνητα πλημμυρίζουν τους δρόμους μας και τα φορτηγά παραλύουν τους αυτοκινητοδρόμους. Οι αρχές που θεμελιώνουν την περιβαλλοντική πολιτική γίνονται αποδεκτές αλλά δεν εφαρμόζονται στην πράξη.
<P>
Η πρόληψη των ρυπογόνων εκπομπών, η εσωτερικοποίηση του εξωτερικού κόστους στον τομέα των μεταφορών και η προστασία της υγείας των προσώπων και του περιβάλλοντος αποτελούν βασική απαίτηση των πολιτών. Το Κοινοβούλιό μας οφείλει να αναλάβει τις ευθύνες του.
<P>
Στη συγκεκριμένη περίπτωση που εξετάζουμε σήμερα, σχετικά με τα μέτρα για τον περιορισμό της ατμοσφαιρικής ρύπανσης, θα πρέπει να δηλώσουμε κατηγορηματικά ότι η θέση που υποστηρίζει το Ευρωπαϊκό Κοινοβούλιο βαίνει προς την κατεύθυνση της προστασίας της υγείας των πολιτών και της αποφυγής του να εξακολουθήσουν να πολλαπλασιάζονται οι πραγματικά επιβλαβείς επιπτώσεις, όπως η όξινη βροχή, η διάβρωση ιστορικών μνημείων και η ρύπανση που έχει εξαπλωθεί σε ολόκληρο το οικοσύστημα.
<P>
Χρειάζονται επείγοντα μέτρα στον τομέα. Όλοι οι πολίτες οφείλουν να γνωρίζουν ότι η βελτίωση της ποιότητας των καυσίμων είναι τεχνικώς δυνατή και ότι αυτό αποτελεί προϋπόθεση προκειμένου να μπορέσουν να εισαχθούν πολλαπλές τεχνικές βελτιώσεις στους κινητήρες. Πρόκειται για μια αλυσίδα προφανών στοιχείων. Ως πολίτες, απαιτούμε να αναπνέουμε καθαρό αέρα. Αυτό συνεπάγεται να προσπαθήσουμε να κατασκευάσουμε «καθαρά αυτοκίνητα» όπου θα πρέπει να εισαχθούν εξελιγμένοι καταλύτες. Για να διαθέτουμε όμως «καθαρά αυτοκίνητα», χρειάζονται και ποιοτικά καύσιμα.
<P>
Η βελτίωση της ποιότητας των διαφόρων ειδών βενζίνης και του ντίζελ αποτελεί ουσιαστικό παράγοντα για την τεχνολογική βελτίωση των οχημάτων. Εξάλλου, η χρησιμοποίηση ποιοτικών καυσίμων επιφέρει άμεσες επωφελείς επιπτώσεις.
<P>
Οι προτάσεις του Ευρωπαϊκού Κοινοβουλίου δεν είναι βολονταριστικές. Αποτελούν στόχους που μπορούν να επιτευχθούν και προτείνονται για να προστατευτεί η υγεία των πολιτών και το περιβάλλον καθώς και για να διασφαλιστεί η ανταγωνιστικότητα της ευρωπαϊκής αυτοκινητοβιομηχανίας στην παγκοσμιοποιημένη αγορά.
<P>
Έκθεση Gonzalez Alvarez (A4-0117/97)
<SPEAKER ID=78 NAME="Cederschiφld, Burenstam, Linder, Stenmarck και Virgin">
) Στηρίζουμε αυτές τις δύο εκθέσεις ως ένα πολύ σημαντικό μέρος του έργου της Ευρώπης για ένα καλύτερο περιβάλλον. Δεν μπορούμε όμως να υποστηρίξουμε το αίτημα του Ευρωκοινοβουλίου για διατάξεις για μέση κατανάλωση καυσίμων 0, 5 1/mil το έτος 2005 και 0, 3 1/mil το έτος 2010. Αυτές οι οριακές τιμές θα έθεταν εκτός μάχης μεγάλα τμήματα της ευρωπαϊκής αυτοκινητοβιομηχανίας.
<P>
Η τεχνική εξέλιξη των τελευταίων ετών, μαζί με την χρήση οικονομικών κατευθυντηρίων μέσων, έχει καταστήσει δυνατή την έντονη μείωση της μέσης κατανάλωσης καυσίμων. Σ&#x02BC;αυτόν τον δρόμο πρέπει να συνεχίσουμε και στο μέλλον. Για την επίτευξη σημαντικών περιβαλλοντικών στόχων η πολιτική πρέπει να παραμείνει εντός ρεαλιστικών πλαισίων.

<SPEAKER ID=79 NAME="Fitzsimons">
Υποστηρίζω πλήρως την έκθεση αυτή, η οποία χρηματοδοτείται από την Επιτροπή Περιβάλλοντος, Δημόσιας Υγείας και Προστασίας των Καταναλωτών του Ευρωπαϊκού Κοινοβουλίου.
<P>
Είναι επιτακτική ανάγκη να σχεδιαστεί από την Ευρωπαϊκή Ένωση μια συνολική στρατηγική μείωσης των εκπομπών CO2 από τα αυτοκίνητα, προκειμένου να εξοικονομηθούν μεγαλύτερες ποσότητες καυσίμων και να διευκολυνθεί η μείωση των συγκεντρώσεων θερμοκηπικών αερίων στην ατμόσφαιρα (από τις οποίες αναλογεί στην ΕΕ ποσοστό 12 % σε παγκόσμια κλίμακα), με επακόλουθο περιορισμό της σημερινής κλιματικής αλλαγής.
<P>
Ως προς αυτό, θα ήθελα να επισημάνω ότι μία από τις βασικές συστάσεις της Περιβαλλοντικής Διάσκεψης του Ρίο ντε Τζανέιρο, το 1992, ήταν η ανάγκη εφαρμογής μέτρων προκειμένου οι εκπομπές CO2 να διατηρηθούν έως το 2000 στα επίπεδα του 1990.
<P>
Για την επίτευξη αυτών των στόχων, η ΕΕ πρέπει να εφαρμόσει τα ακόλουθα μέτρα: άμεση υλοποίηση του πακέτου προτάσεων για αυτοκίνητο/βενζίνη (auto/oil), όπου περιλαμβάνεται πρόταση για οδηγία που θα καθορίζει οριακές τιμές για τις εκπομπές των αυτοκινήτων το 2000, υλοποίηση οδηγίας για προδιαγραφές ποιότητας καυσίμων, υιοθέτηση πρότασης της Ευρωπαϊκής Επιτροπής για μείωση των οριακών τιμών όσον αφορά τις εκπομπές των εξατμίσεων και έναρξη εφαρμογής της συμφωνίας με την ευρωπαϊκή αυτοκινητοβιομηχανία και τους εισαγωγείς αυτοκινήτων από την ΕΕ για μείωση των καυσίμων που καταναλώνουν τα νέα αυτοκίνητα. Στο πλαίσιο της συμφωνίας αυτής, η οποία προβλέπει σύστημα ελέγχων, οι κατασκευαστές θα υποχρεούνται να μειώσουν το μέσο όρο εκπομπών CO2 όλων των νέων αυτοκινήτων εντός προκαθορισμένης περιόδου. Με τη θέσπιση φορολογικών εκπτώσεων, οι καταναλωτές θα ενθαρρύνονται να αγοράζουν τα πλέον αποδοτικά, λαμβανομένου υπόψη του καυσίμου, μοντέλα. Χρειάζεται, επίσης, καλύτερη ενημέρωση των καταναλωτών όσον αφορά τις εκπομπές CO2 μέσω ενός κατάλληλου συστήματος σήμανσης.
<P>
Συμπερασματικά, μολονότι χρειάζεται η ανάληψη αποφασιστικής δράσης σε παγκόσμια κλίμακα, έγκειται στην Ευρωπαϊκή Ένωση να δώσει το παράδειγμα, τόσο διεθνώς όσο και σε ευρωπαϊκό επίπεδο, όσον αφορά την καταπολέμηση των εκπομπών CO2 .

<SPEAKER ID=80 NAME="Hyland">
H συζήτηση και η έκθεση της κ. Gonzalez Alvarez επαναφέρουν στο επίκεντρο της προσοχής τη σημασία να συμφωνηθεί ένα μακροπρόθεσμο περιβαλλοντικό πρόγραμμα όπου θα λαμβάνονται υπόψη οι επιπτώσεις των εκπομπών CO2 και άλλων τοξικών αερίων και η ανάγκη να υπάρξει μεγαλύτερη εξοικονόμηση καυσίμων και να περιορισθεί η εξάρτησή μας από τις υπάρχουσες μη ανανεώσιμες πηγές ενέργειας.
<P>
Ενδιαφέρομαι κυρίως να εξασφαλιστεί ότι στα μελλοντικά ενεργειακά προγράμματα της ΕΕ υπάρχουν ουσιαστικές προβλέψεις για την ανάπτυξη μιας βιομηχανίας καυσίμων βασισμένης σε ανανεώσιμες πηγές ενέργειας. Η ενεργειακή εξάρτηση της Ευρώπης αυξήθηκε από 44 % σε 52 %, και πρέπει ακόμα να αντλούμε ενέργεια από τις ανανεώσιμες πηγές ενέργειας που διαθέτουμε. Αυτή η κατάσταση πρέπει να αλλάξει.
<P>
Οι ανανεώσιμες πηγές ενέργειας βασίζονται στη γη και η γη αποτελεί τη σημαντικότερη εθνική πηγή μας και τη μόνη που μπορεί να παράγει την πρώτη ύλη για εναλλακτική μορφή ενέργειας. Η εναλλακτική μορφή ενέργειας προσφέρει την ευκαιρία πιο συμφέρουσας και περιβαλλοντικά αποδεκτής χρήσης της γης για σκοπούς μη σχετιζόμενους με τη διατροφή, πράγμα που με τη σειρά του θα δώσει ώθηση στην ανανέωση της υπαίθρου, με τη δημιουργία θέσεων απασχόλησης για τις αγροτικές μας κοινότητες. Μια τέτοιου είδους τεχνολογία έχει ήδη σχεδιαστεί, με οχήματα που κινούνται με καύσιμα όπως το βιο-πετρέλαιο.
<P>
Η απόδοση κόστους της δημιουργίας μιας βιομηχανίας καυσίμων βασισμένης σε ανανεώσιμες πηγές ενέργειας εξαρτάται στα πρώτα στάδια από τη στάση του Κοινοβουλίου και των εθνικών κυβερνήσεων. Είναι, φυσικά, ζωτικής σημασίας η θέσπιση ενός φορολογικού καθεστώτος που θα ενθαρρύνει τη δημιουργία μιας τέτοιου είδους βιομηχανίας. Πιστεύω ότι η απώλεια εσόδων μέσω της μείωσης του φόρου κατανάλωσης θα αντισταθμιστεί από την αύξηση της οικονομικής δραστηριότητας που θα προκύψει από τη νέα βιομηχανία, καθώς και από την εξοικονόμηση χρημάτων στον τομέα των εισαγωγών καυσίμων.
<P>
Η ανανεώσιμη μορφή ενέργειας θα μπορούσε επίσης να συνδεθεί με θετικό τρόπο με το πρόγραμμά μας για δασική ανάπτυξη, εξασφαλίζοντας κατ' αυτόν τον τρόπο τη μέγιστη αξιοποίηση των υποπροϊόντων του δασικού τομέα.
<P>
Έκθεση Ghilardotti (A4-0115/97)
<SPEAKER ID=81 LANGUAGE="FR" NAME="Lulling">
Κυρία Πρόεδρε, είμαι υπέρ μιας λογικής και εφαρμόσιμης διευθέτησης όσον αφορά το βάρος της απόδειξης στις περιπτώσεις διάκρισης, άμεσης ή έμμεσης, με βάση το φύλο. Δεν μπόρεσα ωστόσο να ψηφίσω ούτε υπέρ ορισμένων τροπολογιών ούτε υπέρ της έκθεσης, γιατί υπερβαίνει το αναγκαίο και το συνετό ώστε να συμβάλει σε μια πιο σωστή εφαρμογή της κοινοτικής νομοθεσίας στον τομέα της ισότητας στη μεταχείριση και της ισότητας των ευκαιριών ανδρών και γυναικών.
<P>
Ο Ταλλεϋράνδος είχε πει πως ό, τι μεγαλοποιείται είναι ασήμαντο. Εάν οι νομοθετικές υπερβολές και οι απρέπειες που περιλαμβάνονται στο κείμενο που ψηφίστηκε εδώ σε πρώτη ανάγνωση είχαν διατηρηθεί από το Συμβούλιο -πράγμα το οποίο, ευτυχώς, δε θα συμβεί-, μια τέτοια οδηγία θα διέτρεχε τον κίνδυνο να μην είναι ασήμαντη για τις γυναίκες, γιατί θα αποθάρρυνε τους εργοδότες να εφαρμόσουν μια ενεργή πολιτική για την απασχόληση των γυναικών. Γιατί, οι γυναίκες, κυρία Πρόεδρε, που δε βρίσκουν πια εργασία, δε διατρέχουν πια τον κίνδυνο της διάκρισης από τον εργοδότη τους. Εκεί θέλουμε να καταλήξουμε; Ελπίζω πως όχι και περιμένω τη δεύτερη ανάγνωση για να διορθωθούν οι ζημιές.

<SPEAKER ID=82 NAME="Ahlqvist, Andersson, Hulthιn, Lφφw, Theorin και Wibe">
 - (SV) Θεωρούμε ότι η έκθεση συμπεριλαμβάνει ένα σε μεγάλο βαθμό σημαντικό θέμα για την ισότητα μεταξύ γυναικών και ανδρών και για μία αγορά εργασίας που να λειτουργεί καλώς. Η Επιτροπή και η εισηγήτριά της υπέβαλλε μία κατ&#x02BC;ουσίαν καλή έκθεση, αλλά θεωρούμε ότι η έκθεση παρέλειψε ένα πολύ σημαντικό ζήτημα, συγκεκριμένα την υποστήριξη προς την πρόταση της Επιτροπής για το άρθρο 4.1 γ. Η πρόταση της Επιτροπής για το άρθρο 4.1 γ συνεπάγεται de facto ένα σημαντικό παράγοντα για την ενίσχυση της θέσης του ενάγοντος όσον αφορά την κατανομή του αποδεικτικού βάρους σε περίπτωση διακρίσεων λόγω φύλου. Το Κοινοβούλιο με το να προτείνει την απομάκρυνση του άρθρου 4.1 γ από την πρόταση της Επιτροπής κινδυνεύει να συμπράξει στην ενίσχυση της θέσης των λιγότερο προοδευτικών κρατών στο Συμβούλιο, κάτι που θα ήταν λυπηρό.
<P>
Περαιτέρω θεωρούμε ότι η τροπολογία υπ&#x02BC;αριθ. 18 της έκθεσης αναφορικά με το άρθρο 7.2 (νέο), μπορεί να επιτρέψει μια ερμηνεία η οποία μπορεί να χρησιμοποιηθεί στα αντίστοιχα κράτη μέλη για τον de facto αποκλεισμό ατόμων κάποιου φύλου από μία σειρά επαγγελματικών δραστηριοτήτων. Θεωρούμε συνεπώς ότι το αποτέλεσμα της τροπολογίας υπ&#x02BC;αριθ. 18 μπορεί να είναι ότι η έκθεση μπορεί, σ&#x02BC;αυτή την περίπτωση να συνεπάγεται μία πρόταση η οποία αντιστρατεύεται έναν, όπως εμείς το βλέπουμε, θεμελιώδη στόχο της έκθεσης, δηλ. να θέσει ένα καλό υπόβαθρο για ένα ουσιαστικό βήμα προς τα μπρός για την ισότητα μεταξύ ανδρών και γυναικών καθώς και για μια σύγχρονη αγορά εργασίας.

<SPEAKER ID=83 NAME="Cassidy">
Τούτο αποτελεί παράδειγμα πρότασης της Ευρωπαϊκής Επιτροπής από όπου θα προκύψει απώλεια θέσεων εργασίας - κυρίως για τις γυναίκες. Σύμφωνα με τους ειδικούς επί νομικών θεμάτων του ίδιου του Κοινοβουλίου, το αποτέλεσμα αυτής της πρότασης θα είναι να μειωθεί η προστασία των γυναικών στις 14 χώρες που υπέγραψαν το Κοινωνικό Χάρτη. Παραδόξως, οι Βρετανίδες χαίρουν καλύτερης προστασίας στο πλαίσιο του δικού μας Νόμου περί Ίσων Ευκαιριών, στο πλαίσιο της νομολογίας των βρετανικών δικαστηριών και του Ευρωπαϊκού Δικαστηρίου και στο πλαίσιο των Συνθηκών. Η πρόταση της Επιτροπής μειώνει την προστασία αυτή, γεγονός που αποτελεί έναν από τους λόγους για τον οποίο η βρετανική κυβέρνηση άσκησε βέτο στην αρχική πρόταση. Η Επιτροπή προσπαθεί να παραπλανήσει τους Βρετανούς χρησιμοποιώντας το Κοινωνικό Χάρτη. Κατά τη σημερινή εκλογική εκστρατεία τους και το Εργατικό κόμμα και το κόμμα των Φιλελεύθερων Δημοκρατών υποσχέθηκαν να προσυπογράψουν το Κοινωνικό Χάρτη. Προσοχή, λοιπόν, Βρετανίδες!
<P>
Μια άλλη ένσταση αφορά το γεγονός ότι σε αυτή την πρόταση οδήγησε λάθος Κοινοβουλευτική Επιτροπή - η Επιτροπή για τα Δικαιώματα της Γυναίκας. Η διάκριση μεταξύ των φύλων δεν αποτελεί μόνο πρόβλημα των γυναικών. Και οι άνδρες υποφέρουν από αυτό. Οι άνδρες πρέπει να περιμένουν περισσότερο από ό, τι οι γυναίκες για να συνταξιοδοτηθούν. Στο Λονδίνο, οι άνδρες δε μπορούν να αποκτήσουν «κάρτα ελευθέρας» για τις συγκοινωνίες πριν από τα 65, ενώ για τις γυναίκες οι κάρτες αυτές εκδίδονται στα 60. Στην προτεινόμενη Οδηγία θα έπρεπε να παραπέμπει είτε η Επιτροπή Κοινωνικών Υποθέσεων, Απασχόλησης και Εργασιακού Περιβάλλοντος, είτε η Επιτροπή Νομικών Θεμάτων και Δικαιωμάτων των Πολιτών.
<P>
Επιπλέον, υποβάλλεται ένσταση επειδή η πρόταση της Επιτροπής δεν έχει συνταχθεί σωστά. Συνέκρινα τα κείμενα στα αγγλικά, τα γαλλικά και τα γερμανικά και διαπίστωσα αρκετές σημαντικές διαφορές. Το αγγλικό κείμενο, για παράδειγμα, αναφέρεται στις «prima facie» ενδείξεις διάκρισης, έκφραση που δε χρησιμοποιείται ούτε στο γαλλικό ούτε στο γερμανικό κείμενο. (Παραδόξως, μόνο στο αγγλικό κείμενο χρησιμοποιούνται λατινικά !)
<P>
Η Επιτροπή αγνόησε με αυταρχικό τρόπο την αντίδραση των βασικών εργοδοτικών οργανώσεων της Ευρωπαϊκής Ένωσης - της UNICE για τις μεγάλες εταιρείες, της UEAPME για τις μικρομεσαίες επιχειρήσεις και της EUROCOMMERCE για τις εμπορικές επιχειρήσεις διακίνησης αγαθών και υπηρεσιών -, οι οποίες φοβούνται ότι η πρόταση αυτή θα γίνει καταστατικός χάρτης δυσαρεστημένων.
<P>
Ωστόσο, ένα ευνοϊκό σημείο είναι η απόρριψη πρότασης μελών του Βρετανικού Εργατικού Κόμματος για σύσταση ειδικού ευρωπαϊκού ταμείου χρηματοδότησης υπαλλήλων που ήθελαν να καταθέσουν αγωγή εναντίον των εργοδοτών τους.

<SPEAKER ID=84 NAME="Caudron">
Ήδη από το 1957, το άρθρο 119 της συνθήκης για την ίδρυση της Ευρωπαϊκής Κοινότητας ανέφερε ότι: "Κάθε κράτος μέλος διασφαλίζει... την εφαρμογή της αρχής της ισότητας των αμοιβών μεταξύ των ανδρών και γυναικών εργαζομένων για την ίδια εργασία».
<P>
Τέσσερα χρόνια πριν από τον 21ο αιώνα, οι αμοιβές των γυναικών εξακολουθούν να είναι σημαντικά χαμηλότερες από αυτές των ανδρών και μάλιστα αυτό γίνεται σε χώρες όπου οι γυναίκες αποτελούν την πλειοψηφία με 52 % του πληθυσμού, αντιπροσωπεύουν το 40 % του ενεργού πληθυσμού και όπου πάνω από το 90 % από αυτές είναι μισθωτές. Αυτό, ισχύει επίσης και σε χώρες που διακηρύσσουν τη δημοκρατία και την ισότητα.
<P>
Είναι αλήθεια ότι από το 1975, έχουν εγκριθεί έξι οδηγίες για την ισότητα αμοιβής και μεταχείρισης μεταξύ ανδρών και γυναικών που έδωσαν τη δυνατότητα να δημιουργηθεί μία σταθερή νομική βάση η οποία ερμηνεύτηκε διασταλτικά από το Ευρωπαϊκό Δικαστήριο.
<P>
Δυστυχώς, η νομολογία του Δικαστηρίου δεν εφαρμόστηκε ομοιόμορφα στα κράτη μέλη. Έφτασε λοιπόν πλέον ο καιρός το 1997, να εγκριθεί μία οδηγία που θα υποχρεώνει τελικά τον εργοδότη, και όχι απλώς την αιτούσα, να αποδείξει ότι η διαφορά του μισθού μεταξύ ανδρών και γυναικών δεν απηχεί διάκριση με βάση το φύλο.
<P>
Τα πλεονεκτήματα που έχει η οδηγία αυτή είναι πολλαπλά: καθορίζει την έμμεση διάκριση που δεν βασίζεται σε απόψεις που έχουν άμεση σχέση με το φύλο αλλά σε στοιχεία πραγματικά, που εκ πρώτης όψεως φαίνονται ουδέτερα. Η ίδια η φύση της οδηγίας υποχρεώνει τα κράτη μέλη να μεταφέρουν και, συνεπώς, να εντάξουν στην εσωτερική νομική τους τάξη τα αναγκαία μέτρα για την υλοποίησή της. Η οδηγία λοιπόν πρέπει να εφαρμοστεί και για τις υποθέσεις πρόσληψης, προαγωγής, αμοιβής και κοινωνικής ασφάλειας.
<P>
Ωστόσο, η αντιστροφή του "βάρους απόδειξης» δεν είναι καθολική· το αιτούν μέρος πρέπει κατ' αρχάς να συγκεντρώσει τα στοιχεία που θα του δώσουν τη δυνατότητα να υποστηρίξει ότι υπάρχει διάκριση.
<P>
Υποστηρίζοντας με θέρμη τη νέα αυτή οδηγία, εκφράζω τη λύπη μου ωστόσο για το γεγονός ότι δεν είναι πιο "απαιτητική» και ότι η αντιστροφή του βάρους απόδειξης δεν είναι πλήρης και πραγματική.

<SPEAKER ID=85 NAME="Fayot">
Αραγε, η οδηγία αυτή έχει λόγο ύπαρξης;
<P>
Μία λουξεμβούργια βουλευτής του ΕΛΚ υποστηρίζει πως όχι. Για τον λόγο αυτό υποστήριξε τις θέσεις των εργοδοτών στην Επιτροπή για τα Δικαιώματα της Γυναίκας και κατέθεσε τροπολογίες που στόχευαν στην ακύρωση της ουσίας της ίδιας της οδηγίας.
<P>
Δεν συμμερίζομαι αυτήν την άποψη. Εξάλλου δεν τη συμμερίζεται ούτε η λουξεμβουργιανή κυβέρνηση. Αντιθέτως, υποστηρίζω ότι, στον μακρύ αγώνα των γυναικών κατά κάθε διάκρισης με βάση το φύλο, το νομοθετικό αυτό κείμενο θα δώσει τη δυνατότητα να συγκεντρωθούν, από πλευράς εργοδοτών, οι αναγκαίες πληροφορίες όσον αφορά της επισήμασνης της διάκρισης.
<P>
Ενώ ορισμένα κράτη μέλη έχουν ρυθμίσεις οι οποίες ήδη υπερβαίνουν τα εσκαμμένα, είναι προφανές ότι υπάρχει ανάγκη για μία αυστηρή οδηγία σε ευρωπαϊκό επίπεδο, προκειμένου να δημιουργηθεί μία σαφής νομική βάση.
<P>
Οι λουξεμβούργιοι σοσιαλιστές τοποθετούνται λοιπόν σαφώς υπέρ της έκθεσης της κ. Ghilardotti.

<SPEAKER ID=86 NAME="Kirsten Jensen, Blak, Sindal και Iversen">
Οι δανοί σοσιαλοδημοκράτες στο Ευρωπαϊκό Κοινοβούλιο ψήφισαν σήμερα υπέρ της έκθεσης της κ. Ghilardotti για την πρόταση οδηγίας του Συμβουλίου σχετικά με το βάρος αποδείξεως σε περιπτώσεις διάκρισης λόγω φύλου.
<P>
Οι δανοί σοσιαλοδημοκράτες τάσσονται υπέρ της έκθεσης της εισηγήτριας, που αποτελεί ένα βήμα προόδου για την αποτελεσματική κατοχύρωση της αρχής της ίσης μεταχείρισης.
<P>
Ένα από τα μεγαλύτερα προβλήματα των γυναικών είναι να αποδείξουν ότι υφίστανται διακριτική μεταχείριση λόγω φύλου. Συνεπώς, είναι θετικό το γεγονός ότι διευκρινίζονται οι νομικοί όροι που ισχύουν όσον αφορά την εισαγωγή έμμεσων διακρίσεων.
<P>
Ωστόσο, είναι σημαντικό να οριστεί ακριβώς το πεδίο εφαρμογής της πρότασης, ώστε να καλύπτει υποθέσεις που έχουν σχέση με τη διάκριση λόγω φύλου στο χώρο εργασίας, συμπεριλαμβανόμενων τόσο των προσλήψεων όσο και των προαγωγών και των μισθών. Όπως τονίζει η εισηγήτρια, οι μισθοί πρέπει επίσης να καλύπτονται από την οδηγία, δεδομένου ότι η διακριτική μεταχείριση λόγω φύλου έχει συχνά σχέση με το θέμα των μισθών, ιδίως εάν ληφθεί υπόψη το γεγονός ότι μια στατιστική για τους μισθούς στη Δανία δείχνει ότι οι γυναίκες κερδίζουν κατά μέσο όρο 60.000 κορώνες λιγότερο για την ίδια εργασία της ίδιας αξίας.

<SPEAKER ID=87 NAME="Leperre-Verrier">
Η ομάδα της Ευρωπαϊκής Ριζοσπαστικής Συμμαχίας ψήφισε την έκθεση της κυρίας Fiorella Ghilardotti και θέλει να συγχαρεί την εισηγήτρια για την αξιοσημείωτη εργασία της και για το κουράγιο της. Χρειάζεται πράγματι πολύ κουράγιο για να πλησιάσει κανείς, και σήμερα ακόμα, το θέμα της ισότητας μεταξύ ανδρών και γυναικών.
<P>
Και δυσκολευόμαστε να παραδεχτούμε ότι το θέμα το οποίο εξετάζουμε είναι ακόμα επίκαιρο. Γιατί, αν οδηγηθήκαμε να αποφανθούμε για το θέμα του βάρους της απόδειξης σε περιπτώσεις διάκρισης βασισμένης στο φύλο, αυτό συμβαίνει γιατί αυτή η διάκριση υπάρχει ακόμα. Και εκεί βρίσκεται το πρόβλημα.
<P>
Ωστόσο, η Ευρωπαϊκή Ένωση είχε υπόψη της το θέμα της ισότητας της μεταχείρισης μεταξύ ανδρών και γυναικών από το ξεκίνημά της. Το άρθρο 119 της Συνθήκης της ΕΟΚ το ορίζει και δημιούργησε μία σειρά πράξεων που σκοπεύουν στη βελτίωση της θέσης της γυναίκας προκειμένου να εξαλειφθούν οι ανισότητες μεταξύ των δύο φύλων. Η Ευρωπαϊκή Επιτροπή, εδώ και είκοσι χρόνια, δίνει προτεραιότητα στο θέμα αυτό. Λοιπόν, από πού προέρχεται το πρόβλημα; Το Συμβούλιο το ίδιο δεν φείδεται κειμένων που προορίζονται για την εξασφάλιση της ίσης μεταχείρισης μεταξύ ανδρών και γυναικών. Μόνο, γνωρίζουμε πως το Συμβούλιο δεν μπορεί να το παρακάνει από τη στιγμή που το ένα ή το άλλο κράτος μέλος θεωρεί πως απειλούνται τα συμφέροντά του.
<P>
Να πώς εξηγούνται όλα. Να τι φταίει που από το 1988 καμία απόφαση δεν ελήφθη που να διευθετεί το θέμα του βάρους της απόδειξης, παρόλο που είχε υποβληθεί ένα κείμενο στο Συμβούλιο και παρόλο που το Ευρωπαϊκό Κοινοβούλιο είχε διαβιβάσει τη γνωμοδότησή του. Σχεδόν δέκα χρόνια δέσμευσης, και η υποχρέωση της προσφυγής σε άλλες σημαντικές διαδικασίες πιο περιορισμένη.
<P>
Το θέμα για το οποίο νομοθετούμε, όπως και πολλά άλλα, δείχνει σε ποιο βαθμό είναι απαραίτητη η θεσμική μεταρρύθμιση. Εάν πράγματι θέλουμε μία δίκαιη και αποτελεσματική Ευρώπη, ήρθε η στιγμή να εφαρμόσουμε τον κανόνα της πλειοψηφίας για όλες τις νομοθετικές πράξεις. Ελπίζω, ότι η ΔΔ θα το καταφέρει. Εν πάση περιπτώσει η πραγματικότητα το απαιτεί.
<P>
Η ομάδα της ΕΡΣ υπερψήφισε αυτό το κείμενο, προκειμένου να συμβάλει στην εφαρμογή ξεκάθαρων και συγκεκριμένων κανόνων σε αυτόν τον βασικό τομέα, μία αληθινή ισότητα μεταξύ ανδρών και γυναικών και λυπόμαστε βαθιά που η έκθεση αυτή δεν μπορεί να ενώσει παρά μόνο 14 κράτη μέλη.

<SPEAKER ID=88 NAME="Lindqvist">
 - (SV) Οι ίσες δυνατότητες για άνδρες και γυναίκες και η ισότιμη αντιμετώπιση στην εργασιακή ζωή θα έπρεπε να είναι κάτι το αυτονόητο. Το ίδιο αυτονόητο θα έπρεπε να είναι ότι επιτρέπεται σε κάθε χώρα να διαμορφώσει τους δικούς της κανόνες σ&#x02BC;αυτόν τον τομέα. Υπερψήφισα την έκθεση υπό την προϋπόθεση ότι οι κανόνες της οδηγίας είναι ελάχιστοι κανόνες οι οποίοι δίνουν σε κάθε χώρα το δικαίωμα να διαμορφώσει ή να διατηρήσει τους δκούς της κανόνες. Αυτό ορίζεται επίσης στην έκθεση και είναι υπό αυτήν την προϋπόθεση που την υπερψήφισα.

<SPEAKER ID=89 NAME="Thyssen">
Η αναστροφή του βάρους απόδειξης από τον ενάγοντα τον εναγόμενο αποτελεί ένα περίπλοκο ζήτημα. Κανείς δεν θα πρέπει λοιπόν να εκπλήσσεται για το ότι το θέμα έτυχε τόσων λεπτομερών συζητήσεων στο Κοινοβούλιο και στην ομάδα μας. Αυτό έχει εξάλλου και το πλεονέκτημα ότι καταλήξαμε σε πιο εξισορροπημένες θέσεις, ενώ η ομάδα μου υπερψήφισε το ψήφισμα όντας περισσότερο πεποισμένη για την ορθότητά του.
<P>
Ορισμένοι προσπαθούν να περιορίσουν την όλη συζήτηση σε ένα ζήτημα διαιτησίας μεταξύ εργοδοτών και εργαζομένων. Φυσικά βέβαια οι κοινωνικοί εταίροι εξέφρασαν διιστάμενες απόψεις κατά τις διαβουλεύσεις που κάναμε μαζί τους σχετικά με αυτή την πρόταση.
<P>
Αντί να τονίζονται οι διαφορές, το ΕΛΚ θεωρεί σωστότερο να επικεντρωθούμε στην ουσία του θέματος: στο κάτω κάτω δε γίνεται εδώ λόγος για νέα δικαιώματα, πρόκειται απλώς για την αρχή της ίσης μεταχείρισης και ίσων ευκαιριών ανδρών και γυναικών η οποία θα μπορεί τώρα να επιβάλλεται από το νόμο, όπου χρειαστεί, όπως την ορίζει η ίδια η Συνθήκη καθώς και επτά οδηγίες.
<P>
Δεν μιλούμε εδώ για στροφή 180 μοιρών: η βασική ιδεά της οδηγίας περιέχεται ήδη στη νομολογία του ΔΕΚ.
<P>
Δεν πρόκειται ούτε καν και για πλήρη μετατόπιση του βάρους απόδειξης, αλλά για αναστροφή του. Η αναστροφή αυτή θα έχει ως αποτέλεσμα σε μία δίκη, είτε μεταξύ εργοδότη και εργαζομένων, είτε μεταξύ συμμετέχοντος σε σύστημα κοινωνικής ασφάλισης και του ασφαλιστικού οργανισμού, οι αντίδικοι να υποχρεούνται να καταθέτουν τα σχετικά με το βάρος απόδειξης στοιχεία που διαθέτουν. Με την οδηγία αυτή ο ενάγων μπορεί πιο εύκολα να εξασφαλίζει το σεβασμό των δικαιωμάτων του. Εξάλλου, η οδηγία αποτελεί ένα μέσο που επιβάλλει το σεβασμό μίας αρχής που είναι τόσο σημαντική για την κοινωνία, ώστε υπερβαίνει τα υποκειμενικά δικαιώματα και τα ατομικά συμφέροντα των διαδίκων. Η οδηγία έχει επομένως πρώτα από όλα μία μεγάλη πολιτική σημασία.
<P>
Η μόνη δυσάρεστη πτυχή του ζητήματος αφορά το γεγονός ότι η νομική βάση της οδηγίας χρειάστηκε τελικά να αναζητηθεί στο κοινωνικό πρωτόκολλο, ούτως ώστε για την ώρα αυτή δεν εφαρμόζεται στο Ηνωμένο Βασίλειο, με αποτέλεσμα την περαιτέρω κατάτμηση, δυστυχώς, της κοινωνικής Ευρώπης.
<P>
Ψήφισμα για την Αλβανία
<SPEAKER ID=90 LANGUAGE="IT" NAME="Ripa di Meana">
Κυρία Πρόεδρε, δεν πρόκειται για πολυεθνική δύναμη προστασίας της ανθρωπιστικής βοήθειας αλλά για κλασικές στρατιωτικές δυνάμεις που θα καταλάβουν λιμάνια, αερολιμένες, οδική επικοινωνία και σταθμούς, με στόχο την παρέμβαση για τη διαφύλαξη της δημόσιας τάξης, τον αφοπλισμό των πληθυσμών, την προστασία και διασφάλιση του Προέδρου Berisha και της κυβέρνησης Fino και την προετοιμασία εντός εξήντα ημερών της διεξαγωγής των βουλευτικών εκλογών. Προστίθεται στο σημείο αυτό η προκήρυξη που προτάθηκε από την ιταλική κυβέρνηση για το κλείσιμο όλων των σημείων επιβίβασης των προσφύγων από την Αλβανία προς την Ιταλία.
<P>
Εγκαινιάστηκε επικίνδυνη πολιτική και αστυνομική επιχείρηση, που καλύπτεται από το ψεύδος της ανθρωπιστικής βοήθειας υπό τις διαταγές της κυβέρνησης της Ρώμης, αποκηρυγμένης και συγχυσμένης, που δεν είναι πια σε θέση να εγγυηθεί για τίποτα άλλο εκτός από τη δική της αδυναμία και ασάφεια προθέσεων.
<P>
Εξάλλου, χθες η ολλανδική προεδρία χαρακτήρισε περιληπτικά και κυνικά την κατάσταση σαν καθόλου αξιοζήλευτη αποστολή.

<SPEAKER ID=91 LANGUAGE="IT" NAME="Manisco">
Κυρία Πρόεδρε, χαρακτηρίζεται θλιβερή σύμπτωση η σημερινή έγκριση του Κοινοβουλίου για τη λεγόμενη ανθρωπιστική στρατιωτική αποστολή του OΑΣΕ στην Αλβανία. Πράγματι, ακριβώς πριν από πενήντα οκτώ χρόνια άρχιζε η κατοχή της Αλβανίας εκ μέρους της φασιστικής Ιταλίας. Δεν είναι αναμφισβήτητα η τυχαία και απίθανη ιστορική ανάμνηση εκείνη που οδήγησε τους Ιταλούς εκπροσώπους του κόμματος της Κομμουνιστικής Επανίδρυσης της ομάδας της ΣΕΕΑ να εκδηλώσουν και να τονίσουν την πλέον ρητή τους απόρριψη στο συμβιβαστικό ψήφισμα που μόλις εγκρίθηκε.
<P>
Παρά την απέραντη κατανόηση απέναντι στα αιτήματα των δημοκρατικών δυνάμεων της Αλβανίας, είμαστε δυστυχώς πεπεισμένοι ότι η αποστολή του OΑΣΕ υπό ιταλική καθοδήγηση όχι μόνο δεν θα τους προσφέρει ουδεμία ανακούφιση και στήριξη αλλά θα αποβεί επιζήμια, ελπίζουμε όχι ανεπανόρθωτα, στην υπόθεση της δημοκρατίας, της επιστροφής στην ομαλότητα και της αποκατάστασης της ειρήνης στην αλβανική κοινωνία.
<P>
Η στρατιωτική επέμβαση - ακριβώς για αυτό πρόκειται λόγω παντελούς απουσίας αποστολής τροφίμων η υγειονομικής βοήθειας - αποτελεί επιστέγασμα αυτού που η εφημερίδα Herald Tribune αποκαλεί σήμερα σειρά τραγικών σφαλμάτων. Ευχόμαστε αυτά τα σφάλματα να μην πλήξουν με ολέθριες συνέπειες τον φιλικό αυτό λαό, που γνώρισε τα τελευταία πενήντα οκτώ χρόνια αβάσταχτες κακουχίες. Εμείς οι κομμουνιστές, στην Ιταλία και στην Ευρώπη, θα καταβάλουμε κάθε προσπάθεια για τον σύντομο τερματισμό της αλόγιστης στρατιωτικής επέμβασης, χωρίς άλλες τραγικές συνέπειες για αυτό τον λαό της άλλης όχθης της Αδριατικής.

<SPEAKER ID=92 NAME="Θεωνάς">
Θα καταψηφίσουμε το κοινό ψήφισμα που κατατέθηκε από τις έξι πολιτικές ομάδες.
<P>
Καταγγέλλουμε με τον πιο κατηγορηματικό τρόπο την λογική της παρέμβασης στα εσωτερικά τρίτης χώρας με την αποστολή μάλιστα στρατιωτικής πολυεθνικής δύναμης, που εκφράζει το ψήφισμα που συνυπογράφουν οι συντηρητικές και σοσιαλδημοκρατικές δυνάμεις του ΕΚ.
<P>
Η ΕΕ συνεχίζει την απαράδεκτη πολιτική στήριξης των δυνάμεων που οδήγησαν την Αλβανία στην σημερινή κατάσταση, προσπαθώντας να περισώσει ό, τι μπορεί από το αυταρχικό, αντιδημοκρατικό και ληστρικό καθεστώς Μπερίσα, το οποίο η ίδια προώθησε και επέβαλε, αδιαφορώντας για τις συνέπειες αυτής της πολιτικής στον αλβανικό λαό.
<P>
Το ψήφισμα του Ευρωπαϊκού Κοινοβουλίου, αντί να ζητά την άμεση παραίτηση του Προέδρου Μπερίσα και την συμβολή των διεθνών οργανισμών στην αποζημίωση των αλβανών πολιτών που καταληστεύτηκαν από τα παρατραπεζικά συστήματα τύπου πυραμίδας με τις ευλογίες και την κερδοσκοπική δραστηριότητα των ευρωπαίων και αμερικανών εταίρων τους, αντί να ζητά την ικανοποίηση των δίκαιων αιτημάτων του εξεγερμένου λαού της Αλβανίας και την συμμετοχή των επιτροπών των εξεγερμένων για την αποκατάσταση της δημοκρατίας και την οικονομική ανασυγκρότηση στην Αλβανία, παρεμβαίνει στις εσωτερικές εξελίξεις, προσπαθώντας για άλλη μία φορά να μην επιτρέψει στον αλβανικό λαό να καθορίσει ο ίδιος την τύχη και το μέλλον του.
<P>
Οι συντηρητικές και σοσιαλδημοκρατικές δυνάμεις, χρησιμοποιώντας σαν πρόφαση την θέση, στάση αντίστοιχων πολιτικών δυνάμεων στην Αλβανία, υποστηρίζουν ολόθερμα με το ψήφισμα αυτό του ΕΚ την ένοπλη στρατιωτική επέμβαση που γίνεται με τις ευλογίες του ΟΗΕ, αλλά με ουσιαστική ευθύνη της ιταλικής κυβέρνησης, και έχει σαν αποκλειστικό στόχο ένα νέο καταμερισμό σε ζώνες επιρροής στην Αλβανία και γενικότερα στα Βαλκάνια.
<P>
Είμαστε ριζικά αντίθετοι σε κάθε είδους στρατιωτική επέμβαση, ιδιαίτερα στον χώρο των Βαλκανίων όπου η παρουσία ξένων στρατιωτικών δυνάμεων σε όλο και περισσότερες χώρες δημιουργεί αυξημένους κινδύνους γενικότερης αποσταθεροποίησης, σε μία περιοχή που έχει ονομαστεί «μπαρουταποθήκη της Ευρώπης».
<P>
Αντιστεκόμαστε στην νομιμοποίηση και εδραίωση της λογικής που προωθεί η νέα τάξη πραγμάτων ανάδειξης των στρατιωτικών επεμβάσεων σε απαραίτητη προϋπόθεση διευθέτησης εσωτερικών ή διεθνών προβλημάτων και με πρόσχημα την διανομή ανθρωπιστικής βοήθειας να εδραιώνονται με στρατιωτική παρουσία και την ισχύ των όπλων τα ιμπεριαλιστικά συμφέροντα.

<SPEAKER ID=93 NAME="Wibe">
 - (SV) Με μεγάλο οίστρο συζητείται σ&#x02BC;αυτήν την συνέλευση η εγκατάσταση ένοπλου σώματος στην Αλβανία για την επίτευξη ειρήνης και ασφάλειας. Όμως μία στρατιωτική επιχείρηση στην Αλβανία είναι πολύ δύσκολη και μπορεί να κοστίσει πολλές ανθρώπινες ζωές οι οποίες δεν μπορούν να αποτιμηθούν σε χρήματα.
<P>
Το μεγάλο πρόβλημα για το οποίο όλοι συμφωνούν είναι το πως θα αφοπλιστεί ο πληθυσμός. Η ιδέα την οποία παρουσίασα είναι να εγκατασταστήσει η ΕΕ αντ&#x02BC;αυτού ένα γραφείο εξαγοράς όπλων στα Τίρανα. Θα είναι πολύ φθηνότερα για τις χώρες της ΕΕ να αγοράσουν τα όπλα από τον πληθυσμό από το να προσπαθήσουν να τους τα αποσπάσουν. Οι Αλβανοί θα έχουν τότε επίσης μία δυνατότητα εσόδων που ίσως ελαφρύνει σε κάποιο βαθμό τις απώλειες που πολλοί απ&#x02BC;αυτούς είχαν όταν εξαπατήθηκαν να συμμετάσχουν στο παιγνίδι των πυραμίδων.
<P>
Ψήφισμα για το Χονγκ-Κονγκ.
<SPEAKER ID=94 NAME="Van Bladel">
Η ανησυχία μου για τις πρόσφατες εξελίξεις στο Χονγκ-Κονγκ αφορούν συγχρόνως και την εσωτερική σταθερότητα της Κίνας στο σύνολό της. Δυστυχώς δεν κατορθώσαμε ωστόσο να πείσουμε την κυβέρνηση του Πεκίνου ότι η κριτική του Ευρωπαϊκού Κοινοβουλίου δεν στρέφεται εναντίον της Κίνας, αλλά είναι υπέρ της σταθερότητας στην περιοχή της Ασίας, υπέρ της σταθερότητας στο πλανητικό μας χωριό , του οποίου τμήμα αποτελεί και η Κίνα.
<P>
Από την έναρξη της οικονομικής φιλελευθεροποίησης και μετά, η Κίνα δεν επέδειξε φιλελεύθερη στάση στον τομέα ακριβώς των ανθρωπίνων δικαιωμάτων και του εκδημοκρατισμού. Είναι ελπιδοφόρο το γεγονός ότι η χώρα αυτή δήλωσε ότι σκοπεύει να υπογράψει ορισμένες διεθνείς συνθήκες - κάτι τέτοιο ωστόσο θα πρέπει να γίνει το ταχύτερο δυνατό.
<P>
Εξάλλου, θα ήθελα να εκφράσω την ευχή η αντιπροσωπεία της Κίνας στην Ευρωπαϊκή Ένωση να εντείνει το διάλογο και τις επαφές με τα μέλη του Κοινοβουλίου σε όλα τα επίπεδα και αυτό να συμβεί με ευρύ πνεύμα και από τις δύο πλευρές.

<SPEAKER ID=95 NAME="Eriksson, Sjφstedt και Svensson">
 - (SV) Ψηφίσαμε παρών όσον αφορά την πρόταση ψηφίσματος για το Χονγκ Κονγκ. Μ&#x02BC;αυτό θέλουμε να τονίσουμε ότι η κριτική που απευθύνεται ενάντια στη στάση της Λαϊκής Δημοκρατίας της Κίνας στην πρόταση ψηφίσματος είναι σωστή. Γι&#x02BC;μας η υπεράσπιση της δημοκρατίας και των ανθρωπίνων δικαιωμάτων είναι αυτονόητη.
<P>
Δεν συμφωνούμε αντίθετα με την διατύπωση της πρότασης ψηφίσματος αναφορικά με το άρθρο 6. Δεν βλέπουμε κανένα λόγο για τον συντονισμό της στάσης της ΕΕ ή των κρατών μελών της με τις ΗΠΑ σ&#x02BC;αυτό το ζήτημα. Γι&#x02BC;αυτό απέχουμε.
<P>
(Η συνεδρίαση, διακοπείσα στις 13.20 επαναλαμβάνεται στις 15.00)

<CHAPTER ID=6>
Συζήτηση Επικαίρων και Επειγόντων Θεμάτων
<SPEAKER ID=96 NAME="Πρόεδρος">
Η ημερήσια διάταξη προβλέπει τη συζήτηση σχετικά με επίκαιρα, επείγοντα και ιδιαίτερα σημαντικά θέματα.

<SPEAKER ID=97 NAME="Πρόεδρος">
Η ημερήσια διάταξη προβλέπει την κοινή συζήτηση των ακόλουθων προτάσεων ψηφίσματος:
<P>
Β4-0294/97 της κ. Hoff και άλλων, εξ ονόματος της Ομάδας του Ευρωπαϊκού Σοσιαλιστικού Κόμματος, για τη συνθήκη ένωσης μεταξύ Λευκορωσίας και Ομοσπονδίας της Ρωσίας·-Β4-0297/97 του κ. Ferri και άλλων, εξ ονόματος της Ομάδας του Ευρωπαϊκού Λαϊκού Κόμματος, για τη συνθήκη ένωσης μεταξύ Λευκορωσίας και Ομοσπονδίας της Ρωσίας·-Β4-0380/97 της κ. Lalumiθre, εξ ονόματος της Ομάδας της Ευρωπαϊκής Ριζοσπαστικής Συμμαχίας, για τη συνθήκη ένωσης μεταξύ Λευκορωσίας και Ομοσπονδίας της Ρωσίας·-Β4-0319/97 του κ. Bertens, εξ ονόματος της Ομάδας του Ευρωπαϊκού Κόμματος των Φιλελευθέρων, Δημοκρατών και Μεταρρυθμιστών, για τη συνθήκη ένωσης μεταξύ Λευκορωσίας και Ομοσπονδίας της Ρωσίας·-Β4-0326/97 των κ. Schroedter και Αelvoet, εξ ονόματος της Ομάδας των Πρασίνων στο Ευρωπαϊκό Κοινοβούλιο, σχετικά με παραβιάσεις της δημοκρατίας και των ανθρωπίνων δικαιωμάτων στη Λευκορωσία·-Β4-0329/97 της κ. Sormosa Martinez, εξ ονόματος της Συνομοσπονδιακής Ομάδας της Ευρωπαϊκής Ενωτικής Αριστεράς-Βορειοευρωπαϊκή Πράσινη Αριστερά, για τη συνθήκη ένωσης μεταξύ Λευκορωσίας και Ομοσπονδίας της Ρωσίας·
<SPEAKER ID=98 LANGUAGE="DE" NAME="Mann, Erika">
Kύριε Πρόεδρε, αξιότιμοι κυρίες και κύριοι συνάδελφοι, ελπίζαμε όλοι πως δε θα χρειαζόταν να αποτελέσει εκ νέου αντικείμενο μιας συζήτησης επί επικαίρων, επειγόντων και σημαντικών θεμάτων, η πολιτική κατάσταση στην Λευκορωσία. Eλπίζαμε ότι ο Πρόεδρος Λουκασένκο θα έβρισκε ένα λογικό δρόμο για να ξεφύγει από το δρόμο που στερείται λογικής και που ο ίδιος επέλεξε να ακολουθήσει. Eλπίζαμε ότι θα γινόταν πραγματικότητα η, εδώ και πολύ καιρό, αναγκαία αποδοχή των δημοκρατικών κανόνων παιχνιδιού στη Λευκορωσία. Δημοκρατικά μοντέλα υπάρχουν πολλά, αλλά όλα αποδέχονται τα στοιχειώδη ανθρώπινα δικαιώματα, όπως το σεβασμό του δημοκρατικά εκλεγμένου Kοινοβουλίου, την ελευθερία της γνώμης και της συνάθροισης, την ελευθερία του τύπου και την άσκηση των δημοκρατικών διαδικασιών ελέγχου.
<P>
Tα ανθρώπινα δικαιώματα και η άσκηση των δημοκρατικών πολιτικών δικαιωμάτων δεν είναι πολυτέλεια των δυτικών αρρωστημένων κοινωνιών, την οποία δεν μπορούν να έχουν χώρες που βρίσκονται σε φάση πολιτικών και οικονομικών αλλαγών. Eίναι πολιτικά δικαιώματα μιας ανθρώπινης παγκόσμιας κοινωνίας. Oι κριτικές απόψεις είναι το αλάτι μιας ζωντανής και ανοικτής κοινωνίας. H ελευθερία είναι αγαθό όλων των πολιτών. Eλπίζαμε ότι θα διαφαινόταν μια λύση, η οποία θα ανταποκρινόταν στην κατάσταση πριν από το δημοψήφισμα. Eλπίζαμε ότι θα δρομολογούνταν εκτενείς οικονομικές μεταρρυθμίσεις, ώστε έτσι να μπορέσουν επιτέλους να υλοποιηθούν τα δημοσιονομικά και οικονομικά πακέτα αρωγής, που έχουν ξεκινήσει εκ μέρους του ΔNT, της Παγκόσμιας Tράπεζας, της Eυρωπαϊκής Ένωσης και των Hνωμένων Πολιτειών.
<P>
Eλπίζαμε ότι θα μπορούσε να εφαρμοστεί η συμφωνία εταιρικής σχέσης και συνεργασίας, όπως και η προσωρινή συμφωνία, μεταξύ της Eυρωπαϊκής Ένωσης και της Λευκορωσίας. Στόχος της ευρωπαϊκής πολιτικής δεν είναι η απομόνωση, αλλά καθήκον μας είναι να συμπεριλάβουμε, στο γενικότερο πλαίσιο των ιδεών μας, τα δημοσιονομικά και οικονομικά μέτρα αρωγής.
<P>
H προσπάθεια υλοποίησης μιας στενότερης περιφερειακής συνεργασίας μεταξύ δύο φιλικών χωρών, όπως είναι η Pωσία και η Λευκορωσία, είναι νόμιμη. Eκφράζονται ωστόσο φόβοι, πως η συμφωνία αυτή αποτελεί γεωπολιτική αμυντική στρατηγική κατά της προς ανατολάς διεύρυνσης του NATO. O Primakov μιλάει ήδη για μείωση των επιπτώσεων της προς ανατολάς διεύρυνσης του NATO. Φοβάμαι πως εδώ αφυπνίζονται εθνικιστικοί φόβοι και ότι η παραίτηση από την εθνική κυριαρχία θα μπορούσε, μια μέρα, να ήταν επιθυμητή.
<P>
Oι περιφερειακές στρατηγικές και συνεργασίες δε θα 'πρεπε να είναι αμυντικές στρατηγικές, αλλά να περιέχουν το δικαίωμα να είναι κανείς αξιόπιστος εταίρος, για όλα τα γειτονικά κράτη, όπως ακριβώς και για εταίρους, όπως η Eυρωπαϊκή Ένωση και οι Hνωμένες Πολιτείες, καθώς επίσης και για διεθνείς οργανισμού, όπως το Διεθνές Nομισματικό Tαμείο και η Παγκόσμια Tράπεζα, οι οποίοι συμπαρίστανται ως αρωγοί, σε μια ομολογουμένως απίστευτα δύσκολη και ιστορικά πρωτοφανή διαδικασία ένταξης στο υφιστάμενο παγκόσμιο οικονομικό σύστημα.
<P>
Θα πρέπει να ελπίζουμε ότι το παρόν σχέδιο συμφωνίας μεταξύ Pωσίας και Λευκορωσίας, θα οδηγήσει σε ευρεία εθνική συζήτηση; η συζήτηση θα πρέπει να είναι ειλικρινής, δημοκρατική και με αντιπαραθέσεις.
<P>
Στο κοινό ψήφισμα, καλούμε την Eπιτροπή να εξετάσει τις επιπτώσεις στις συμφωνίες, και την παρακαλούμε να συμπεριλάβει την εξέταση αυτή στο γενικό πλαίσιο της κοινής fact finding mission με το Συμβούλιο και να μας ανακοινώσει το αποτέλεσμά της. Kατά τα άλλα, θα πρέπει να διαβιβαστεί, χωρίς χρονοτριβή, στο Kοινοβούλιο, η έκθεση της fact finding mission .

<SPEAKER ID=99 LANGUAGE="NL" NAME="Bertens">
Παρά τις μαζικές διαδηλώσεις ο Πρόεδρος Loekasjenko επέβαλε τη θέλησή του υπογράφοντας τη Συνθήκη Ένωσης με τη Ρωσική Ομοσπονδία. Ο τρόπος με τον οποίο συνήφθη η συνθήκη αυτή είναι χαρακτηριστικός για ένα αυταρχικό καθεστώς και λέει πολλά για τη στάση της λευκορωσικής κυβέρνησης. Ευτυχώς η ρωσική πλευρά, παρακινούμενη από τους νέους φιλελεύθερους υπουργούς, περιόρισε σημαντικά το εύρος της συνθήκης. Ο εξελικτικός χαρακτήρας της τωρινής συνθήκης προσφέρει δυνατότητες περαιτέρω συζητήσεων και διαβουλεύσεων πριν ολοκληρωθεί η ένωση των δύο χωρών. Η νέα αυτή συνθήκη θα μπορέσει να επιτύχει τότε μόνον, όταν εφαρμοσθεί σε ένα κλίμα σεβασμού της δημοκρατίας και των ανθρωπίνων δικαιωμάτων, ελευθερίας του τύπου και αξιοπρεπούς πολιτικής μειονοτήτων. Το κλίμα αυτό δεν υπάρχει τη στιγμή αυτή. Ευτυχώς η κυβέρνηση της Λευκορωσίας υποσχέθηκε να βελτιωθεί και δήλωσε διατεθειμένη να συνεργασθεί με την Ένωση βάσει των προτάσεων της επιτροπής Kosto. Η Ένωση θα πρέπει να είναι πρόθυμη να παράσχει βοήθεια και χρειάζεται να καταβάλουμε κάθε προσπάθεια για να προωθήσουμε την ασφάλεια και συνεργασία στην Ανατολική Ευρώπη. Χρειάζεται δε και η κυβέρνηση της Λευκορωσίας να καταβάλει περισσότερες προσπάθειες, ούτως ώστε να μπορέσει να εγκριθεί η συμφωνία συνεργασίας με τη χώρα αυτή.

<SPEAKER ID=100 LANGUAGE="DE" NAME="Schroedter">
Kύριε Πρόεδρε, μετά το Nοέμβριο, έγιναν μεγάλες αλλαγές στη Λευκορωσία. Kατά την τελευταία επίσκεψή μου εκεί, το Mάρτιο, διέκρινα μια αλλαγή που δεν την είχα δει προηγουμένως, σε άλλες επισκέψεις μου. Tο πώς αντιμετωπίζεται η συνθήκη αυτή και το πόσο ελάχιστα συμμετέχει η κοινή γνώμη, αποτελεί τυπικό παράδειγμα. Στην πραγματικότητα, στη χώρα οι βουλευτές καταδικάζονται, τιμωρούνται με ποινές φυλάκισης, καταδικάζονται σε χρηματικά πρόστιμα, παρόλο που, όπως και παλιά, απολαμβάνουν ασυλίας.
<P>
Γι' αυτό και νομίζω πως οφείλουμε να μην παραλείψουμε να προσκαλέσουμε εδώ τους βουλευτές αυτούς. H απάντηση του κ. Λουκασένκο είναι επιγραμματική, διότι ενώ έγραφε την απάντηση, έγιναν οι συλλήψεις. O ελεύθερος τύπος δεν έχει καμιά δυνατότητα πλέον. Tώρα εκφράζεται η απειλή ότι θα σταματήσει η έκδοση των εφημερίδων - οι τελευταίες ελεύθερες φωνές στη χώρα. Γι' αυτό και είναι πράγματι ανάγκη να υλοποιήσουμε τα μέτρα του προγράμματος TACIS για τη δημοκρατία, που είναι ακόμη εφικτά, και να παραχωρήσουμε, σ' όλα τα στρώματα του πληθυσμού, τη δυνατότητα πρόσβασης σ' αυτά.
<P>
Tο πιο δύσκολο αυτή τη στιγμή, είναι η συνέχιση της βοήθειας προς τα παιδιά που έχουν πάθει ζημιές από το Tσερνομπίλ. Δέχομαι δε, ένα σωρό τηλεφωνήματα και καταγγελίες, ότι οι MKO αντιμετωπίζουν πολλά προβλήματα στο να διοχετεύσουν στους πληγέντες την ανθρωπιστική βοήθεια ελεύθερα και χωρίς μόνιμη κρατική ανάμιξη. Γι' αυτό και παρακαλώ τις πολιτικές ομάδες να αποδεχθούν μια σχετική προφορική τροπολογία μας.
<P>
Συγκλονιστική, και ένδειξη της σταλινικής εξέλιξης στη χώρα, είναι και η σύσταση της κρατικής οργάνωσης νεολαίας, που έχει φασιστοειδείς τάσεις. Eίναι σημαντικό να κάνουμε διάλογο, αλλά ένα διάλογο που να ζητάει πρώτα-πρώτα να υπάρξουν οι βασικές προϋποθέσεις γι' αυτόν. Eπιπλέον είναι σημαντικό να υποστηριχθεί ο διαμεσολαβητής του OAΣE, ο οποίος υπήρξε και εμπνευστής μιας στρογγυλής τράπεζας, όπου θα επαναπροωθηθεί ο διάλογος με τις δημοκρατικές δυνάμεις. Διότι είναι ανάγκη οι δημοκρατικές αυτές δυνάμεις να τύχουν της αναγνώρισής μας και να μην γίνουν βορά των δικτατορικών ενεργειών.

<SPEAKER ID=101 LANGUAGE="DE" NAME="Mann, Erika">
Kύριε Πρόεδρε, μια σύντομη ανακοίνωση. H Σοσιαλιστική Oμάδα δέχεται την προφορική τροπολογία.

<SPEAKER ID=102 LANGUAGE="DE" NAME="von Habsburg">
Kύριε Πρόεδρε, πριν από μερικές εβδομάδες, άσκησα χρέη προέδρου του Eυρωπαϊκού Kοινοβουλίου ως πρεσβύτερος βουλευτής, και τότε κατάλαβα ένα πράγμα. Όταν είναι κανείς τόσο μεγάλος όπως εγώ, όχι μόνο έχει δει πολλά, αλλά έχει δει και τα αντίθετά τους. Mπορώ να σας πω ένα πράγμα μόνο: Όταν ακούω τις ειδήσεις από τη Λευκορωσία, θυμάμαι την άνοιξη του 1938, την κατάληψη της Aυστρίας από τον Xίτλερ. Eίναι ακριβώς ο ίδιος τρόπος, ακριβώς η ίδια τεχνική, ακριβώς η ίδια γλώσσα που χρησιμοποιείται εδώ. Eίναι κρυφός ολοκληρωτισμός, όπου ελάχιστα λαμβάνεται, φυσικά, υπόψη από μας και κάτι άλλο, ότι δηλαδή η Δημοκρατία της Bαϊμάρης κατέρρευσε τότε στη Γερμανία, όταν οι Eθνικοσοσιαλιστές και οι Kομμουνιστές μαζί απέκτησαν την πλειοψηφία στη Bουλή.
<P>
Kαι όσο περισσότερο ο Mπόρις Γέλτσιν - για τον οποίο δέχομαι ότι ίσως έχει κάποια καλή θέληση - εμπλέκεται στην κατάσταση αυτή, τόσο δεν επιτρέπεται να ξεχνάμε ότι στη Δούμα σήμερα, υπάρχει ο ίδιος ακριβώς συνδυασμός, όπως τότε στη γερμανική Bουλή. Aπό τη μια μεριά είναι όλη η ομάδα γύρω από τον Zιρινόφσκι και από την άλλη οι Kομμουνιστές, ούτως ώστε να υπάρχει και πάλι μια απόλυτα ολοκληρωτική πλειοψηφία, που δεν μπορεί να κάνει τίποτε το θετικό, ενώ μπορεί να τα καταστρέψει όλα. Aυτό είναι φοβερά ανησυχητικό για τις εξελίξεις στη Λευκορωσία. Γι' αυτό και επιβάλλεται να κάνουμε το παν για να αντιμετωπίσουμε την κατάσταση. Δεν μπορούμε να κάνουμε πολλά, αλλά θα πρέπει, εν πάση περιπτώσει, να κάνουμε γνωστή, με μεγάλη έμφαση, τη θέση μας. Θα πρέπει να πιέσουμε όσο το δυνατόν περισσότερο, ώστε και εκ μέρους του Σεβαστού μας Συμβουλίου να γίνει κάτι αμέσως πάνω στο θέμα αυτό.
<P>
Kύριε Πρόεδρε, υπάρχουν συνεχώς ένα σωρό ψηφίσματα με τα οποία μπορεί κανείς να αναφερθεί επιγραμματικά σε όλα, αλλά αν δεν τρίξουμε τα δόντια στα ψηφίσματα αυτά, τότε το πολύ-πολύ οι ολοκληρωτικές δικτατορίες να γελάνε μ' αυτά και να μην τα παίρνουν στα σοβαρά. Aς δούμε μόνο τι δηλώνει συνεχώς αυτός ο κ. Λουκασένκο και πώς καταλύει βήμα προς βήμα την ελευθερία εκεί. H ελευθερία του τύπου βρίσκεται, πρακτικά, στο τέλος της, οι βουλευτές, όπως δικαίως είπε η κ. Schroedter, έχουν ήδη περιοριστεί. Θα πρέπει λοιπόν να εκφράσουμε πολύ έντονα την αλληλεγγύη μας προς τους βουλευτές αυτούς, την αλληλεγγύη μας προς την αντιπολίτευση. Kαι θα 'πρεπε ίσως να ζητήσουμε να πάρει επιτέλους το Συμβούλιό μας μια πιο αποφασιστική και ενεργή στάση στην κατάσταση αυτή. Aυτή, πράγματι, είναι η ουσία στο θέμα αυτό.
<P>
Θα ήθελα, ολοκληρώνοντας, να ευχαριστήσω πολύ την κ. Schroedter. Ήταν τότε, ως γνωστόν, μεταξύ των πρώτων που πήγε στη Λευκορωσία και είδε τι γινόταν εκεί. Θυμάμαι ακόμη, πως τότε την κορόιδεψαν πολλοί ότι έβλεπε φαντάσματα. Δυστυχώς, τα φαντάσματα σήμερα είναι πιο ζωντανά παρά ποτέ. Aν αντιδρούσαμε τότε πιο ενεργά, ίσως κάτι να άλλαζε. Ίσως και όχι. Oφείλαμε πάντως να δοκιμάσουμε. Γι' αυτό και σας παρακαλώ να κάνουμε το παν, ώστε να ασκηθεί πίεση στη Λευκορωσία, αλλά και στη Pωσία, και να αντιμετωπιστεί, τουλάχιστον κατά το ήμισυ, η κατάσταση εκεί. Mακροπρόθεσμα, μπορεί να μας οδηγήσει σε μια φοβερή διεθνή καταστροφή.

<SPEAKER ID=103 LANGUAGE="NL" NAME="Van Bladel">
Πρόεδρε, όπως ακριβώς και οι προλαλήσαντες, συνειδητοποιώ και εγώ τη σοβαρότητα της κατάστασης, τόσο στη Ρωσική Ομοσπονδία όσο και στη Λευκορωσία, αδυνατώ, ωστόσο, να καταλάβω γιατί δεν συζητούμε το θέμα στα πλαίσια των διμερών σχέσεων με την Ένωση, αλλά το συζητούμε τώρα με αφορμή τη συνθήκη μεταξύ Ρωσίας και Λευκορωσίας. Θα προτιμούσα προσωπικά να συζητούσε σήμερα το Κοινοβούλιο τις συνέπειες που μπορεί να έχει στην πολιτική της Ένωσης η απόφαση που πήρε το δικαστήριο του Βερολίνου πριν από δύο ώρες. Το δικαστήριο έκρινε ότι το Ανώτατο Κυβερνητικό Συμβούλιο του Ιράν ευθύνεται για το φόνο τεσσάρων Κούρδων στο εστιατόριο Mykonos πριν από λίγα χρόνια. Αυτό το θέμα θα έπρεπε να συζητούσαμε τώρα! Τι σημαίνει ο κριτικός διάλογος που παρέμεινε κενός περιεχομένου; Αυτό το θέμα είναι καυτό, και θα έπρεπε ίσως να συζητήσουμε μήπως το Αμερικανικό Κογκρέσο ήταν τελικά καλύτερα πληροφορημένο από ό, τι εμείς. Και, ποιος ξέρει, ίσως προσεχώς αναγκασθούμε να δούμε πιο σοβαρά το νόμο D'Amato. Οι συζητήσεις μας αποτελούν ένα τυχαίο ακαδημαϊκό αποτέλεσμα των συμφερόντων της εκλογικής μας περιφέρειας, της ΜΚΟ που ασκεί τις αποτελεσματικότερες πιέσεις, της τάσης μας να γοητευόμαστε από θέματα απόμακρα και δυσπρόσιτα, και φυσικά της παντοδυναμίας των μεγάλων πολιτικών κομμάτων.
<P>
Πρόεδρε, σας παρακαλώ, ας δώσουμε άλλη μορφή και περιεχόμενο σ'αυτή την επείγουσα συζήτηση. Ήμουν παρών στη Γενεύη, το Συμβούλιο απλώς έλαβε το ψήφισμά μας και συνέχισε, σα να μη συνέβαινε τίποτα, τη συζήτηση σχετικά με τις ιδέες των επιμέρους κρατών μελών.
<P>
Πρόεδρε, συνεννοηθείτε με τα πολιτικά κόμματα για να δώσετε άλλη μορφή και περιεχόμενο σ'αυτή την επείγουσα συζήτηση, ειδάλλως, αργά αλλά σίγουρα, θα εκφυλιστεί σε μία συζήτηση άσκοπη, κάτι που κανείς μας δεν θα ήθελε.

<SPEAKER ID=104 LANGUAGE="FR" NAME="Blot">
Κύριε Πρόεδρε, αγαπητοί συνάδελφοι, το κοινό ψήφισμα που μας προτάθηκε δεν είναι κατάλληλο κατά τη γνώμη μου, για πολλούς λόγους.
<P>
Κατ' αρχήν, προδικάζει από την αρχή των εν εξελίξει διαπραγματεύσεων, ενώ η Ευρωπαϊκή Ένωση αναμένει από την κυβέρνηση της Λευκορωσίας μια άμεση απάντηση στις ανησυχίες που εξέφρασε. Φαίνεται πως η κυβέρνηση της Λευκορωσίας είναι τώρα απολύτως έτοιμη να λάβει υπόψη της τις συστάσεις της Ευρωπαϊκής Ένωσης. Υιοθετώντας σήμερα αυτό το ψήφισμα, θα διαπράτταμε μια λανθασμένη και βλαβερή κίνηση για την εικόνα της υπευθυνότητας που πρέπει να παρουσιάζει το Κοινοβούλιό μας.
<P>
Δεύτερον, το σχέδιο συνθήκης μεταξύ της Λευκορωσίας και της Ρωσίας δεν μπορεί να αναλυθεί παρά μόνο στο πλαίσιο, το πολύ πιο ευρύ, της αναδιάρθρωσης της ΚΑΚ, ένα πρόβλημα που δεν μπορούμε να παραβλέψουμε και που έχει τελείως παραμεληθεί στο κοινό ψήφισμα. Η συνθήκη αυτή δημιουργεί μια ένωση ανοιχτή σε άλλα κράτη& προτείνει ένα επίπεδο συνεργασίας ανώτερο από αυτό της ΚΑΚ και επίσης, ένα επίπεδο ήδη πολύ πιο εξελιγμένο από την τετραμερή συνεργασία μεταξύ της Ρωσίας, της Λευκορωσίας, του Καζακστάν και του Κιργκιζιστάν. Πρέπει λοιπόν να ξαναμπούν τα πράγματα στη θέση τους.
<P>
Τρίτον, το κοινό ψήφισμα μου φαίνεται πως έχει υποτιμηθεί αρκετά, δε σας το κρύβω, από την παρουσία, μεταξύ των υπογραφόντων, των κομμουνιστών που δεν είναι οι πιο κατάλληλοι για να δίνουν μαθήματα για θέματα θεμελιωδών ελευθεριών και αγώνα εναντίον του απολυταρχισμού.
<P>
Τέλος, είναι γελοίο να μιλάνε για μια κυβέρνηση αυταρχική που συμβουλεύτηκε το λαό με δημοψήφισμα στις 27 Νοεμβρίου 1996. Από πότε μια αυταρχική κυβέρνηση κάνει δημοψηφίσματα; Σε όλη την ιστορία της Ρωσίας, δεν είδα ποτέ κανέναν αυτοκράτορα να κάνει δημοψηφίσματα. Αρκεί να ανατρέξει κανείς στα εγχειρίδια της ιστορίας.
<P>
Θα ήταν λοιπό προτιμότερο να αναβάλουμε την ψήφο για το κοινό αυτό ψήφισμα, ή να μην το υιοθετήσουμε. Η κατάσταση βρίσκεται πράγματι στη φάση της βελτίωσης χάρη στις διπλωματικές συζητήσεις και πιστεύω ότι οι υστερικοί ή μονόπλευροι λόγοι που προέρχονται από αυτό το περιβάλλον δεν μπορούν παρά να δημιουργήσουν ένα κλίμα δυσπιστίας μεταξύ της Ανατολής και της Δύσης, το οποίο δε θα ωφελήσει πραγματικά κανέναν.

<SPEAKER ID=105 LANGUAGE="DE" NAME="Krehl">
Kύριε Πρόεδρε, μπορώ να συμμεριστώ πλήρως την άποψη των συναδελφισσών μου Mann και Schroedter, σχετικά με τη Λευκορωσία. Ωστόσο, ένα πράγμα θα ήθελα να ξεκαθαρίσω εδώ και πάλι. H Pωσία δεν είναι δικτατορία. H Pωσία βρίσκεται καθ' οδόν στο να γίνει δημοκρατία. Aσφαλώς και η Pωσία δεν έφθασε ακόμη εκεί που βρίσκονται τώρα οι δυτικοευρωπαϊκές δημοκρατίες, πράγμα που θα ευχόμασταν και για το μέλλον της χώρας αυτής. Ωστόσο, η Pωσία βρίσκεται καθ' οδόν προς τη δημοκρατία, κι αυτό θα πρέπει να το υποστηρίξουμε. Γι' αυτό και, νόημα και μέλημα του ψηφίσματος αυτού, είναι να επανεξετάσουμε τι επιπτώσεις θα έχει η ένωση της Λευκορωσίας και της Pωσίας στις σχέσεις μας με τη Pωσία.
<P>
H προσωρινή συμφωνία με την Λευκορωσία έχει παγώσει, κι αυτό είναι σωστό, επειδή εκεί υπάρχει πράγματι δικτατορία. Έχουμε όμως τώρα να επικυρώσουμε μια συμφωνία εταιρικής σχέσης με τη Pωσία, κι ελπίζω αυτό να γίνει τις επόμενες εβδομάδες. Bεβαίως, εμείς ως Eυρωπαϊκό Kοινοβούλιο, θα πρέπει να σκεφθούμε πώς, για παράδειγμα, θα αντιμετωπίσουμε μια κοινοβουλευτική συνέλευση της ένωσης αυτής, από την οποία το ήμισυ των βουλευτών δεν έχει νομιμοποιηθεί δημοκρατικά. Aυτό θα 'πρεπε να είναι μέλημα της συζήτησης.

<SPEAKER ID=106 NAME="Marνn">
Κύριε Πρόεδρε, η πολιτική και οικονομική εξέλιξη της Λευκορωσίας αποτελεί βεβαίως λόγο ανησυχίας -και ιδίως από τότε που διεξήχθη, τον Νοέμβριο, το τελευταίο δημοψήφισμα για το νέο Σύνταγμα. Όπως επισημάνθηκε, μια ερευνητική αποστολή που απεστάλη από την Ευρωπαϊκή Ένωση κατέληξε στο ότι το δημοψήφισμα μπορούσε να κηρυχθεί νόμιμο, και ότι το Σύνταγμα δεν καθόριζε τον κατάλληλο διαχωρισμό των εξουσιών ούτε τον οφειλόμενο έλεγχο και την ισορροπία τους.
<P>
Ως αντίδραση στα συμπεράσματα της εν λόγω αποστολής, τα οποία επικυρώθηκαν από το Συμβούλιο Υπουργών στις 24 Φεβρουαρίου, ο Υπουργός Εξωτερικών της Λευκορωσίας απέστειλε προχθές επιστολή στην Προεδρία, της οποίας το περιεχόμενο θα αποτελέσει αντικείμενο συζητήσεων με τα Κράτη μέλη. Το κείμενο της επιστολής που απέστειλε η Κυβέρνηση της Λευκορωσίας περιλαμβάνει δύο δεσμεύσεις: Κατά πρώτον, να συζητήσει με όλους τους βουλευτές του ΧΙΙΙ Ανωτάτου Συμβουλίου σχετικά με τις απαραίτητες συνταγματικές αλλαγές προκειμένου να θεσπιστεί ένας μεγαλύτερος διαχωρισμός των εξουσιών. Κατά δεύτερον, να συζητήσει με την Ευρωπαϊκή Ένωση την εδραίωση ενός ανεξάρτητου ελέγχου της λειτουργίας και την πιθανή βελτίωση του ισχύοντος νομικού πλαισίου για την προστασία των ανθρωπίνων δικαιωμάτων και την ανεξαρτησία των μέσων επικοινωνίας.
<P>
Ο Υπουργός Εξωτερικών της Λευκορωσίας είχε την πρόθεση να ταξιδέψει σήμερα στη Χάγη για να παρουσιάσει στην Προεδρία του Συμβουλίου Υπουργών, επισήμως, την αντίδραση της Λευκορωσίας. Σήμερα επίσης, η Πολιτική Επιτροπή του Συμβουλίου Υπουργών της Ευρωπαϊκής Ένωσης θα συζητήσει σχετικά με την πολιτική κατάσταση στη Λευκορωσία. Στην περίπτωση που η Ευρωπαϊκή Ένωση θεωρήσει τελικά ικανοποιητική την αντίδραση της Λευκορωσίας, η Επιτροπή θα εξετάσει τον τρόπο με τον οποίο θα υποστηρίξει δράσεις και πρωτοβουλίες προκειμένου οι λευκορωσικές αρχές να βοηθηθούν να διορθώσουν την οικονομική και πολιτική κατάσταση.
<P>
Η Επιτροπή παρακολουθεί από κοντά τα βήματα που πραγματοποιεί η Λευκορωσία για να εμβαθύνει την ένωσή της με τη Ρωσία. Αν και το σημερινό κείμενο της Συνθήκης αποτελεί μάλλον μια δήλωση προθέσεων παρά μια βάση εφαρμογής, η Επιτροπή θα μελετήσει φυσικά λεπτομερώς τη συμβατότητα ανάμεσα στη Συνθήκη Ένωσης που υπεγράφη πρόσφατα μεταξύ της Λευκορωσίας και της Ρωσικής Ομοσπονδίας και τις συμβατικές σχέσεις που έχουν συναφθεί με την Ευρωπαϊκή Ένωση. Για να είναι αποδεκτή, η εν λόγω ένωση πρέπει να είναι εντελώς εκούσια, αμοιβαία επωφελής, προσανατολισμένη προς τα έξω και συμβατή με τις διεθνείς υποχρεώσεις, χωρίς να δημιουργεί νέα σημεία διαίρεσης. Αυτή είναι η άποψη της Επιτροπής και φυσικά, δεν μπορώ αυτήν τη συγκεκριμένη στιγμή να σας ενημερώσω σχετικά με την επαφή μας με τον Υπουργό Εξωτερικών της Λευκορωσίας, ούτε σχετικά με τη συνεδρίαση της Πολιτικής Επιτροπής του Συμβουλίου Υπουργών, διότι ακριβώς διεξάγονται αυτήν τη στιγμή, σήμερα, στις Βρυξέλλες.

<SPEAKER ID=107 LANGUAGE="DE" NAME="Schroedter">
Έχω μια συμπληρωματική ερώτηση προς τον κ. Marνn. Kάτω από ποιες προϋποθέσεις η Eπιτροπή είναι διατεθειμένη να ξεκινήσει ένα διάλογο, όσον αφορά τη σύλληψη των βουλευτών και άλλες παρόμοιες σοβαρές παραβιάσεις;

<SPEAKER ID=108 NAME="Marνn">
Η απάντηση βρίσκεται στο κείμενο που απεστάλη από το ίδιο το Υπουργείο Εξωτερικών της Λευκορωσίας. Στην επιστολή που απέστειλε ο Υπουργός Εξωτερικών της Λευκορωσίας, ο πρώτος όρος είναι, όπως επεσήμανα ήδη, ότι θα συζητήσουν με όλους τους βουλευτές του ΧΙΙΙ Ανωτάτου Συμβουλίου, το σημερινό «Κοινοβούλιο», σχετικά με τις απαραίτητες συνταγματικές αλλαγές προκειμένου να θεσπιστεί ένας μεγαλύτερος διαχωρισμός των εξουσιών. Η διαπραγμάτευση διεξάγεται σήμερα. Η Επιτροπή και το Συμβούλιο Υπουργών θα είναι σε θέση να μπορούν να εξαγάγουν τα δικά τους πολιτικά συμπεράσματα αφού θα έχει τελειώσει αυτή η διαπραγμάτευση.
<P>
Εν πάση περιπτώσει, όπως συμβαίνει συνήθως σε όλες τις διαπραγματεύσεις, από το γεγονός ότι η λευκορωσική Κυβέρνηση επέδωσε επιστολή και μετακινεί τον Υπουργό Εξωτερικών προκειμένου να διαπραγματευτεί με την Προεδρία του Συμβουλίου μπορεί να εννοηθεί ότι υπάρχει τουλάχιστον βούληση για διαπραγμάτευση.

<SPEAKER ID=109 LANGUAGE="DE" NAME="Mann, Erika">
Kύριε Πρόεδρε, συγνώμη παρακαλώ, γιατί δε θα μιλήσω επί της διαδικασίας, αλλά θα υποβάλω μια ακόμη ερώτηση: Kύριε Eπίτροπε, γνωρίζετε αν το Συμβούλιο θα κοινοποιήσει την έκθεση της fact finding mission στο Kοινοβούλιο; Aν ναι, πότε πρόκειται να γίνει αυτό;

<SPEAKER ID=110 NAME="Marνn">
Δεν θα υπάρχει κανένα πρόβλημα, κυρία μου. Επιμένω και πάλι στο ότι οι πολιτικοί ηγέτες συναντώνται απόψε προκειμένου να προβούν σε αξιολόγηση της πρότασης της λευκορωσικής Κυβέρνησης. Όταν τελειώσει η συνεδρίαση, θα ενημερωθείτε σχετικά.

<SPEAKER ID=111 NAME="Πρόεδρος">
Ευχαριστώ πολύ, κύριε Επίτροπε.
<P>
Η κοινή συζήτηση έληξε.
<P>
Η ψηφοφορία θα διεξαχθεί σήμερα, στις 17.30.

<SPEAKER ID=112 NAME="Πρόεδρος">
Η ημερήσια διάταξη προβλέπει την κοινή συζήτηση των ακόλουθων προτάσεων ψηφίσματος:
<P>
Β4-0288/97 των κ. Andrι-Lιonard και Bertens, εξ ονόματος της Ομάδας του Ευρωπαϊκού Κόμματος των Φιλελευθέρων, Δημοκρατών και Μεταρρυθμιστών, για το Ζαϊρ·-Β4-0298/97 του κ. Tindemans και άλλων, εξ ονόματος της Ομάδας του Ευρωπαϊκού Λαϊκού Κόμματος, για την κατάσταση στο Ζαϊρ·-Β4-0307/97 του κ. Pasty και άλλων, εξ ονόματος της Ομάδας 'Ενωση για την Ευρώπη, για την κατάσταση στο Ζαϊρ·-Β4-0309/97 των κ. Hory και Pradier, εξ ονόματος της Ομάδας της Ευρωπαϊκής Ριζοσπαστικής Συμμαχίας, για την κατάσταση στο Ανατολικό Ζαϊρ·-Β4-0313/97 του κ. Swoboda και άλλων, εξ ονόματος της Ομάδας του Ευρωπαϊκού Σοσιαλιστικού Κόμματος, για την κατάσταση στο Ζαϊρ·-Β4-0327/97 των κ. Aelvoet και Telkδmper, εξ ονόματος της Ομάδας των Πρασίνων στο Ευρωπαϊκό Κοινοβούλιο, για την κατάσταση στο Ζαϊρ·-Β4-0330/97 των κ. Pettinary και Carneco Gonzalez, εξ ονόματος της Συνομοσπονδιακής Ομάδας της Ευρωπαϊκής Ενωτικής Αριστεράς-Βορειοευρωπαϊκή Πράσινη Αριστερά, για την κατάσταση στο Ζαϊρ.
<SPEAKER ID=113 LANGUAGE="IT" NAME="Fassa">
Κύριε Πρόεδρε, αγαπητοί συνάδελφοι, εκατοντάδες χιλιάδες πρόσφυγες κρύβονται στα δάση του Ζαϊρ, απρόσιτα ακόμη και για την πλέον στοιχειώδη αποστολή ανθρωπιστικής βοήθειας. Συγχρόνως το Ζαϊρ σείεται από άγριες μάχες, στις οποίες συμμετέχουν αλλοδαποί μισθοφόροι και πολλοί αρχηγοί hutu εμπλεγμένοι στη σφαγή των tutsi στη Ρουάντα.
<P>
Οφείλουμε να αναρωτηθούμε ποιά είναι η τοποθέτηση της Ευρωπαϊκής Ενωσης απέναντι στην κατάσταση αυτή. Σαν ελάχιστη ένδειξη ευσυνειδησίας, δεν μπορούμε παρά να επικρίνουμε την ασυνέπεια της πολιτικής της και στην περιοχή των Μεγάλων Λιμνών. Δεν απέχουμε πολύ από άλλη ήττα στον τομέα της εξωτερικής κοινής πολιτικής, ιδιαίτερα σχετικά με τον ελλειπή συντονισμό μεταξύ του Συμβουλίου και των Κρατών μελών, που συμμετέχουν και στο Συμβούλιο Ασφαλείας των Ηνωμένων Εθνών. Επιβάλλονται, συνεπώς, τουλάχιστον τρεις πρωτοβουλίες. Η πρώτη είναι το αίτημα προς το Συμβούλιο Ασφαλείας των Ηνωμένων Εθνών της σύστασης διεθνούς ειρηνευτικής δύναμης, με εντολή να προστατεύει τις ανθρωπιστικές οργανώσεις, να αφοπλίσει τα στρατεύματα των hutu και να προστατεύει τα αναγνωρισμένα από το διεθνές δίκαιο σύνορα.
<P>
Η δεύτερη είναι η προβολή του πρωταρχικής σημασίας ρόλου του Δικαστηρίου του Harusha στη διαδικασία σταθεροποίησης της περιοχής των Μεγάλων Λιμνών, καθώς η αμείλικτη τιμωρία των υπευθύνων των σφαγών του 1994 είναι η απαραίτητη προϋπόθεση για την αποτροπή νέων γενοκτονιών.
<P>
Η τρίτη και τελευταία πρωτοβουλία είναι το αίτημα δημιουργίας ανθρωπιστικών ζωνών για την παροχή βοηθείας στις εκατοντάδες χιλιάδες απελπισμένων προσφύγων στα δάση του βόρειου δυτικού Ζαϊρ.

<SPEAKER ID=114 LANGUAGE="NL" NAME="Tindemans">
Κύριε Πρόεδρε, αγαπητοί συνάδελφοι, η ομάδα μου θα υπερψηφίσει το συμβιβαστικό κείμενο για το Ζαΐρ διότι το πνεύμα του τη βρίσκει σύμφωνη, εκτιμά δε τα στοιχεία του κειμένου που καταδικάζουν τη χρήση ένοπλης βίας και ζητούν εκδημοκρατισμό και διενέργεια εκλογών. Ελπίζουμε ότι θα ζητήσουμε κάτι τέτοιο προς κάθε κατεύθυνση, για να βρεθεί επιτέλους λύση στο πρόβλημα των προσφύγων (ας μη λησμονούμε ότι εξακολουθούν να πεθαίνουν περίπου διακόσιοι την ημέρα), για να γίνουν έρευνες για τις σφαγές και να προσαχθούν οι ένοχοι στη Δικαιοσύνη και στο Ανατολικό Ζαΐρ, για να διεξαχθούν διαπραγματεύσεις μεταξύ των αντιμαχόμενων πλευρών, για να παρασχεθεί ανθρωπιστική βοήθεια και να καταγγελθούν σαφέστερα αυτοί που εμποδίζουν την εξεύρεση λύσης.
<P>
Η ομάδα μου θεωρεί ότι τη στιγμή αυτή θα πρέπει να πάρουμε αποφασιστικότερη θέση σχετικά με το μέλλον της χώρας, για να μην αντικατασταθεί η σημερινή δικτατορία στο Ζαΐρ από κάποια άλλη, καθώς δεν έχουν ξεκινήσει σοβαρές προετοιμασίες για τη διεξαγωγή εκλογών (μεταξύ άλλων και μέσω πραγματοποίησης απογραφής του πληθυσμού), και για να μη δεχθεί ποτέ η διεθνής κοινότητα την αρχή του σχηματισμού κρατών σε εθνική βάση στην Αφρική. Η ομάδα μου θεωρεί αδιανόητο το γεγονός ότι σήμερα ακριβώς, τη στιγμή που καταρρέει ένα ξοφλημένο καθεστώς εξακολουθεί κανείς να υποστηρίζει ότι, παραθέτω το κείμενο, »θα πρέπει να βρεθεί πολιτική λύση στην εσωτερική κρίση στο Ζαΐρ χωρίς καμία στρατιωτική επέμβαση από το εξωτερικό.» Διαβάζοντας το κείμενο αυτό, διερωτάται κανείς εάν πρόκειται μήπως για αστείο - ούτε καν γίνεται λόγος σ'αυτό για το ποιος χρηματοδοτεί τις στρατιωτικές επιχειρήσεις ή παρέχει τεχνική υποστήριξη.
<P>
Πιστεύω ότι σήμερα βρισκόμαστε σε μία ιστορική στιγμή για το Ζαΐρ και ίσως και για όλη την Αφρική - κρίμα, κρίμα λοιπόν που το συμβιβαστικό μας κείμενο δεν βρίσκεται στο ύψος των ιστορικών περιστάσεων που αντιμετωπίζουμε σήμερα. Εάν συνέβαινε κάτι τέτοιο, το κείμενό μας θα μπορούσε ίσως να χαράξει μία αντικειμενικά καλύτερη πορεία για το Ζαΐρ στην Αφρική.

<SPEAKER ID=115 LANGUAGE="IT" NAME="Baldini">
Κύριε Πρόεδρε, αγαπητοί συνάδελφοι, παρά τα τόσα ψηφίσματα που υιοθετήθηκαν, και θα υιοθετηθούν, τόσο από το Σώμα όσο και από διαφόρους διεθνείς Οργανισμούς, δεν διαγράφεται ακόμη στον ορίζοντα κάποια διέξοδος από την κρίση στο Ζαϊρ. Λαμβανομένης υπόψη της δισχιδούς συμπεριφοράς μερικών ενδιαφερομένων μερών, συμπεραίνουμε ότι απέχουμε ακόμη πολύ από την επίλυση της διένεξης.
<P>
Η Συνάντηση Κορυφής του Lome, που πραγματοποιήθηκε στις 26 και 27 Μαρτίου υπό την αιγίδα του OΑΕ, διαμόρφωσε φαινομενικά θετικές προοπτικές εξ αιτίας των δεσμεύσεων τόσο εκ μέρους της επίσημης αντιπροσωπείας του Ζαϊρ όσο και εκ μέρους του εκπροσώπου των επαναστατικών δυνάμεων, που είχαν αποδεχτεί τις αρχές της παύσης του πυρός και της έναρξης των διαπραγματεύσεων.
<P>
Δυστυχώς, η τοπική πραγματικότητα είναι τελείως διαφορετική. Στη συνέχεια, οι διαπραγματεύσεις της Νότιας Αφρικής, που διεκόπηκαν προσωρινά, δεν κατάφεραν να εγγυηθούν για τον τερματισμό των εχθροπραξιών. Επομένως, εμείς καλούμε τα μέρη να συμμορφωθούν με τις δεσμεύσεις τους, που συνυπογράφηκαν δημοσίως ενώπιον της διεθνούς κοινότητας, και απαιτούμε αμετάπειστα την άμεση θέσπιση και υιοθέτηση των απαραίτητων διατάξεων για την ελεύθερη και δημοκρατική διεξαγωγή εκλογών υπό διεθνή έλεγχο. Σας υπενθυμίζω ότι οι εκλογές στο Ζαϊρ είχαν προγραμματιστεί πολύ παλαιότερα, πριν ακόμη ξεσπάσουν οι συγκρούσεις.
<P>
Η κατάσταση των προσφύγων στο ανατολικό Ζαϊρ αγγίζει τα όρια της τραγωδίας και η δυνατότητα επίλυσής της στηρίζεται αποκλειστικά στην πραγματική πολιτική θέληση, κυρίως εκ μέρους των επαναστατικών δυνάμεων. Συνεπώς, ζητάμε από τον κ. Kabila να εξουσιοδοτήσει την πρόσβαση στα κέντρα ανεφοδιασμού του πλήθους που βρήκε καταφύγιο στα δάση και να επωφεληθεί με τον τρόπο αυτό από την απαραίτητη ανθρωπιστική βοήθεια. Επίσης, ζητάμε να παραχωρηθούν στις ΜΚΟ οι αναγκαίες εξουσίες και ελευθερίες κίνησης για την προσφορά βοηθείας στους πρόσφυγες που σκορπίστηκαν στην περιοχή.
<P>
Σχετικά με τις πληροφορίες του απεσταλμένου των Ηνωμένων Εθνών για τα δικαιώματα του ανθρώπου, κ. Roberto Garreton, για τις σφαγές εκ μέρους των επαναστατικών δυνάμεων εναντίον των εγκλωβισμένων στα δάση, απαιτούμε να διαφωτιστεί άπλετα η κατάσταση, να προσδιοριστούν οι διαστάσεις της σφαγής και να υιοθετηθούν τα πλέον ενδεδειγμένα μέτρα για τη διασφάλιση της άσκησης της δικαιοσύνης.

<SPEAKER ID=116 LANGUAGE="FR" NAME="Kouchner">
Κύριε Πρόεδρε, αγαπητοί συνάδελφοι, δε συμφωνούμε με την υπογραφή της πρότασης του ψηφίσματος, αλλά θα το ψηφίσουμε, γιατί είμαι τουλάχιστον τόσο απογοητευμένος όσο οι συνάδελφοί μου που μόλις άκουσα. Είναι ακόμα ένα πολύ σημαντικό κείμενο, αλλά δε θα έχει καμία σημασία, γιατί μας έχουν ξεπεράσει τα γεγονότα και γιατί δεν μπορέσαμε, τη στιγμή που υπήρχε ακόμα καιρός, να είμαστε πιο αποφασιστικοί προκειμένου να ενεργήσει η διεθνής κοινότητα. Πράγματι, η ταχύτητα των γεγονότων μας ξεπερνά, τα ψηφίσματα που ψηφίζουμε σήμερα δεν είναι πλέον έγκυρα γιατί η κυβέρνηση του κ. Τσισεκέντι έπεσε και αντικαταστάθηκε από μια άλλη ενός καινούριου στρατηγού.
<P>
Αυτή η νέα κυβέρνηση είναι νόμιμη ή όχι; Δεν το γνωρίζουμε. Με δυο λόγια, έχουμε μείνει τρομερά πίσω. Τι διαπραγματεύσεις μπορούμε να ξεκινήσουμε τη στιγμή που ο κ. Καμπίλα επιβεβαίωσε ότι δε θα γίνονταν διαπραγματεύσεις πριν από την αποχώρηση του κ. Μομπούτου; Όλα αυτά γίνονται γελοία!
<P>
Σας υπενθυμίζω, κύριε Πρόεδρε, ότι αυτό που μας φέρνει εδώ - και εγκρίνω αυτό που είπε ο κ. Τίντεμανς - είναι η εξασφάλιση της προστασίας των προσφύγων. Αυτό όμως δεν συμβαίνει. Ότι πεθαίνουν μέσα στο δάσος, αυτό το γνωρίζουμε, και τώρα το βλέπουμε. Λοιπόν, θα αντιδράσουμε όταν θα είναι πια πολύ αργά! Περί τίνος πρόκειται; Ψηφίσαμε πολλά ψηφίσματα για να έχουμε πρόσβαση στους πρόσφυγες. Δεν υπάρχει πρόσβαση! Έχουμε τον κ. Αγιέλλο, τον εκπρόσωπο της Ευρωπαϊκής Ένωσης, και αυτός δεν έχει πραγματικά δικαίωμα γνώμης, για την ώρα, στις διαπραγματεύσεις.
<P>
Τώρα, υπάρχει μάλιστα, μέσα στο ίδιο ψήφισμα, η παράγραφος αριθ. 5 που αποδοκιμάζει την εξωτερική παρέμβαση! Αλλά τι σημαίνει «εξωτερική παρέμβαση»; Κατάλαβα ότι επρόκειτο για την Ουγκάντα, τη Ρουάντα, το Μπουρούντι, αλλά ζητήσαμε από τον εαυτό μας μια «ανάμιξη», και η λέξη μου ακούγεται θετική. Με άλλα λόγια, πριν να πεθάνουν οι άνθρωποι, ευχηθήκαμε για μια ανθρωπιστική παρέμβαση όχι για να παρεμποδίσουμε την πολιτική διαδικασία, όχι για να προστατεύσουμε τον κ. Μομπούτου. Δεν σκέφτομαι καν την ιδέα της προστασίας του κ. Μομπούτου. Ομολογήστε ότι είναι κάπως γελοίο να ζητήσουμε να μην παρέμβει κανείς, ενώ αυτοί που παρεμβαίνουν μας εμποδίζουν να έχουμε πρόσβαση στους πρόσφυγες.
<P>
Όλα αυτά μου φαίνονται απελπιστικά όψιμα! Προφανώς, αφού όλα αυτά θα μας αφήσουν με ήσυχη συνείδηση, θα ψηφίσουμε, για μια ακόμα φορά, αυτό το ψήφισμα, έπειτα θα πάμε στα σπίτια μας και θα δούμε τις εικόνες της τηλεόρασης, όπου θα παρακολουθήσουμε να πεθαίνουν οι άνθρωποι που ήταν δική μας ευθύνη να σώσουμε.
<P>
(Χειροκροτήματα)

<SPEAKER ID=117 LANGUAGE="IT" NAME="Vecchi">
Κύριε Πρόεδρε, οι πληροφορίες που προέρχονται από το Ζαϊρ περιγράφουν με όλο και πιο μελανά χρώματα την κατάσταση στη χώρα και προβάλλεται επιτακτικά η ανάγκη ενίσχυσης της ανθρωπιστικής βοήθειας, αλλά κυρίως της αναζωπύρωσης της πολιτικής πρωτοβουλίας για τη χώρα αυτή και ολόκληρη την περιοχή των Μεγάλων Λιμνών.
<P>
Στην πραγματικότητα, προμηνύονται σημαντικές εξελίξεις με την επικείμενη απομάκρυνση του καθεστώτος του Mobutu Sese Seko που, μετά από τριάντα χρόνια άγριας καταδυνάστευσης και επαίσχυντης λεηλασίας της χώρας, θεωρείται ο κύριος υπεύθυνος της καταπάτησης κάθε στοιχειώδους δημοκρατικής αρχής, της τακτικής παραβίασης των ανθρωπίνων δικαιωμάτων και της τραγικής οικονομικής εξάντλησης μιας από τις δυνητικά πλουσιότερες χώρες του κόσμου.
<P>
Ωστόσο, ο Mobutu διέπραξε ακριβώς χθες μια ακόμη πράξη αυταρχισμού με την αντικατάσταση του πολιτικού Πρωθυπουργού με στρατιωτικό Πρωθυπουργό και απέδειξε για χιλιοστή φορά ότι η ύπαρξη δημοκρατκών θεσμών δεν είναι παρά κακόγουστη φάρσα.
<P>
Πάντως, η πολιτική και στρατιωτική δομή της χώρας καταρρέει αλματωδώς κάτω από τη ασυγκράτητη ορμή των ένοπλων ανταρτών υπό την καθοδήγηση του Laurent-Desire Kabila, που ελέγχουν πια πάνω από το ένα τρίτο του Ζαϊρ.
<P>
Τη στιγμή αυτή, διεξάγονται ακόμη μάχες στο Lubumbashi και σε άλλες περιοχές της χώρας. Ολες οι πληροφορίες μιλούν για χιλιάδες θύματα, εκατοντάδες χιλιάδες άστεγους και για τρομακτικές συνθήκες διαβίωσης εκατομμυρίων προσφύγων, που επιεδεινώνονται καθημερινά κυρίως στις ανατολικές περιοχές της χώρας.
<P>
Αντιμέτωποι με την κατάσταση αυτή, πιστεύουμε ότι επιβάλλονται κάποιες σαφείς δηλώσεις. Εχει παγιοποιηθεί η πεποίθηση ότι η κατάσταση στο Ζαϊρ δεν μπορεί να επιλυθεί δια της στρατιωτικής οδού. Συνεπώς, με την παρέμβαση των διαμεσολαβητών, πρέπει να επισπευστεί η διαδικασία των διαπραγματεύσεων μεταξύ της κυβέρνησης του Ζαϊρ και των επαναστατών, όπως είχε επισφραγιστεί με την υπογραφή των συμφωνιών του Lome, με τελικό στόχο την άμεση παύση του πυρός.
<P>
Για την επίτευξη αυτού του στόχου, η διαμεσολάβηση των Ηνωμένων Εθνών όπως επινοήθηκε από τον Ahmed Shahnoun πρέπει να στηριχτεί ουσιαστικά στη συνεργασία της Νότιας Αφρικής και όλης της διεθνούς κοινότητας και πρώτ&#x02BC;απ&#x02BC;όλα της Ευρωπαϊκής Ενωσης, τόσο από πολιτικής όσο και από υλικής άποψης.
<P>
Τονίστηκε σωστά ότι το μέλλον του Ζαϊρ πρέπει να θεμελιωθεί σε δημοκρατικό καθεστώς, για να πραγματοποιηθεί η υλική και ηθική ανοικοδόμηση της χώρας. Εϊναι ασυγχώρητο λάθος η απλή αντικατάσταση του τυράννου με κάποιον άλλον τύραννο. Προσθέτω ότι οι ανθρωπιστικές οργανώσεις πρέπει να εφοδιαστούν με άμεση και ελεύθερη πρόσβαση σε όλες τις περιοχές της χώρας για να προσφέρουν βοήθεια στους πρόσφυγες οι οποίοι, κατ&#x02BC;επιλογήν τους, θα μπορούν να επιστρέψουν κάτω από συνθήκες ασφαλείας στους τόπους καταγωγής τους ή να παραμένουν εκεί όπου βρίσκονται σήμερα.
<P>
Πρέπει να διαμορφωθεί, για κάθε οικισμό της περιοχής, πλαίσιο εσωτερικών και διεθνών εγγυήσεων, που να εμπνέει σε όλους αίσθημα ασφαλείας. Συνεπώς, συγκαταλέγεται στις προτεραιότητες των Ηνωμένων Εθνών και των χωρών που αντιπροπεύουν, πρώτ&#x02BC;απ&#x02BC;όλα των χωρών της Ευρωπαϊκής Ενωσης, η προώθηση ειρηνευτικής Συνδιάσκεψης και η απόφαση αποστολής διεθνών δυνάμεων ασφαλείας.
<P>
Κύριε Πρόεδρε, θα ήθελα, τέλος, να απευθύνω την ευχή, ή μάλλον το αίτημα, προς την Ευρωπαϊκή Ενωση και όλα τα Κράτη μέλη, και πρώτ&#x02BC;απ&#x02BC;όλα προς εκείνα που διατηρούν άμεσα πολιτικά και οικονομικά συμφέροντα στην περιοχή, να διαδραματίσουν επί τέλους θετικό και ενεργητικό ρόλο για τον τερματισμό των συγκρούσεων και να απέχουν από την υποστήριξη παλιών ή νέων αναξιόπιστων «φίλων».

<SPEAKER ID=118 LANGUAGE="NL" NAME="Aelvoet">
Πρόεδρε, συνάδελφοι, εδώ και μήνες λέμε τα ίδια για τη δραματική κατάσταση των προσφύγων, στην οποία αναφέρθηκαν αρκετοί από τους προλαλήσαντες, δηλαδή ότι θα πρέπει να υπάρχει πρόσβαση και δυνατότητες παροχής βοήθειας σ'αυτούς. Τέτοια βοήθεια δεν έγινε δυνατό να δοθεί και όλοι γνωρίζουν ότι η κατάσταση θα ήταν διαφορετική εάν δεν είχε επιβάλει αποκλεισμό η Ρουάντα με την υποστήριξη των Ηνωμένων Πολιτειών. Επειδή έγινε γενοκτονία στη Ρουάντα, την οποία καταδίκασαν με έμφαση και σαφώς σε κάθε περίπτωση, δε σημαίνει ότι η χώρα αυτή αποκτά το δικαίωμα να προβαίνει σε πράξεις οι οποίες προξενούν άλλες σφαγές. Δεν τις αποκαλώ γενοκτονία αλλά σφαγές. Επίσης σοβαρότατο ζήτημα. Ένα αυτό.
<P>
Δεύτερον, αντιμετωπίζουμε μία περίεργη μορφή πολέμου. Ο στρατός του Mobutu από τη μία, που λεηλατεί τον ίδιο το λαό της χώρας του χωρίς να πολεμά, και από την άλλη ο προελαύνων στρατός του Kabila ο οποίος ούτε καν χρειάζεται να πολεμήσει, απλώς έρχεται και καταλαμβάνει όλο και περισσότερα εδάφη αμαχητί. Είδαμε λ.χ. την πόλη Buta να κυριεύεται από ένα τζιπ και τρεις άνδρες. Αυτό ήταν! Είναι λοιπόν περίεργη η μορφή αυτού του πολέμου.
<P>
Αλλά η ουσία του προβλήματος που συζητούμε σήμερα αφορά το εάν η διεθνής κοινότητα θα συνεχίσει να παίζει το παιχνίδι, να αναγνωρίζει δηλαδή, όταν ο κόμπος φθάνει στο χτένι, τελικά την εξουσία αυτών που παίρνουν τα όπλα. Αυτή είναι η κατάσταση που δημιουργείται τη στιγμή αυτή, με αποτέλεσμα για άλλη μία φορά ο πληθυσμός να μένει εκτός παιχνιδιού. Στο Ζαΐρ υπάρχουν ωστόσο σε πολλά σημεία καλά οργανωμένες ομάδες του πληθυσμού οι οποίες δεν έχουν μεν τη μορφή πολιτικών κομμάτων, διαθέτουν ωστόσο ένα όραμα για τη χώρα τους και θέλουν να επικρατήσει η δημοκρατία σ'αυτή. Νομίζω ότι έχουμε το καθήκον να φροντίσουμε να μην αποκλειστεί ο πληθυσμός από τις εξελίξεις και να μη μονοπωλήσουν την εξουσία αυτοί που έχουν τα όπλα.

<SPEAKER ID=119 LANGUAGE="IT" NAME="Pettinari">
Kύριε Πρόεδρε, επί τέλους το δικτατορικό καθεστώς του Mobutu βαδίζει προς την παρακμή του, αφ&#x02BC;ενός μεν εξ αιτίας των αποφασιστικών πληγμάτων που ακολούθησαν τις στρατιωτικές επιτυχίες των επαναστατών της Ανατολής και αφ&#x02BC;ετέρου δε λόγω της εμφανούς πολιτικής αστάθειας, της οποίας αποτελούν αποδείξεις και τα χθεσινά γεγονότα που οδήγησαν τους στρατιωτικούς στην κυβέρνηση Kinshasa. Η ομάδα μου θεωρεί πολύ θετική την πτώση του Mobutu, καθώς το καθεστώς του Ζαϊρ αποτελεί την πραγματική πηγή αστάθειας για εκτεταμένη ζώνη της περιοχής των Μεγάλων Λιμνών.
<P>
Η πτώση σαν μεμονωμένο γεγονός δεν αποτελεί λύση της κρίσης του Ζαϊρ. Πιστεύω μάλιστα, λόγω των οξυμένων προβλημάτων, ότι οι εργασίες του εισηγητή των Ηνωμένων Εθνών, του Χιλιανού Garreton, γύρω από τα ανθρώπινα δικαιώματα στο Ζαϊρ χρήζει επάγρυπνης παρακολούθησης. Πράγματι, κατά την επιστροφή του από τις ανατολικές περιοχές του Ζαϊρ δήλωσε ότι συγκέντρωσε αποδείξεις για καταστροφές και άγριες σφαγές, ακόμη και για κοινούς τάφους, εκ μέρους των επαναστατών. Αυτά τα γεγονότα απαιτούν εκτενή εξέταση. Για τον λόγο αυτό, πιστεύω ότι πρέπει να συσταθεί διεθνής επιτροπή έρευνας για να διαφωτιστούν οι ευθύνες και η έκταση των δολοφονιών, ενώ το Ευρωπαϊκό Κοινοβούλιο οφείλει να κάνει έκκληση προς την κυβέρνηση Kinshasa και τους επαναστάτες για να σεβαστούν τα ανθρώπινα δικαιώματα του πληθυσμού. Πρώτ&#x02BC;απ&#x02BC;όλα πρέπει να απευθυνθεί αίτημα στον leader Kabila για να επιτρέψει στις ανθρωπιστικές οργανώσεις να συμπαρασταθούν στους πρόσφυγες και για να τερματιστεί αυτή η σφαγή αθώων με δυνατότητα παρέμβασης της διεθνούς κοινότητας. Τέλος, σε πολιτικό επίπεδο, πιστεύω ότι η μοναδική εφικτή επίλυση της κρίσης στο Ζαϊρ είναι ο διάλογος και οι άμεσες διαπραγματεύσεις μεταξύ της κυβέρνησης Kinshasa και της συμμαχίας των δημοκρατικών δυνάμεων για την απελευθέρωση του ΚογκόΖαϊρ.
<P>
Ολα αυτά μπορούν να πδηγήσουν στη διαδικασία εκδημοκρατισμού του Ζαϊρ που, κατά τη γνώμη μου, είναι εξαιρετικά επείγουσα και αναγκαία.

<SPEAKER ID=120 LANGUAGE="FR" NAME="Dury">
Κύριε Πρόεδρε, πιστεύω πως κανένα κείμενο, ακόμα και το καλύτερο, δεν έχει, τελικά, το δικαίωμα να μας αφήνει με τη συνείδηση ήσυχη - συμφωνώ με τους συναδέλφους που το τόνισαν - αλλά, ως προς την ουσία, το κείμενο αυτό προορίζεται συγχρόνως για το Συμβούλιο, για τις κυβερνήσεις και την Επιτροπή.
<P>
Βλέπουμε πως το καθεστώς του Μομπούτου καταρρέει, καταρρέει από μόνο του. Ούτε εμείς ούτε οι δυτικές δημοκρατίες συμβάλαμε σ' αυτό. Αλλά βλέπουμε επίσης κάποιον να έρχεται για τον οποίο αναρωτιέμαι πολύ - αναφέρομαι στον Καμπίλα - και νομίζω ότι σ' αυτόν πρέπει τώρα να απευθυνθούμε λέγοντάς του: »Μη γίνετε ο δικτάτορας που ακολουθεί το δικτάτορα!... Πρέπει να δείξει όλη την καλή του θέληση και να προσπαθήσει να σώσει τους πρόσφυγες, να προσπαθήσει να βρει μια λύση για τους πρόσφυγες. Θα πρέπει να μας δώσει εγγυήσεις για να μας δείξει τι καθεστώς θέλει να εγκαθιδρύσει στο Ζαϊρ. Θα σεβαστεί στο ελάχιστο τα δικαιώματα του ανθρώπου, θα εγκαινιάσει, τελικά, ένα δημοκρατικό καθεστώς;
<P>
Πρέπει, άλλωστε, να κάνουμε τα πάντα, αν επιδείξει αυτή την καλή θέληση, προκειμένου να δοθεί επιτέλους μια προοπτική στο λαό του Ζαϊρ, γιατί γι' αυτό το λαό πρόκειται, που έχει υποφέρει πολύ από την αταξία, από τη βία, από τον αυταρχισμό και που μπορεί τώρα να έχει μια ελπίδα. Αλλά αυτή την ελπίδα πρέπει και εμείς να τη δημιουργήσουμε, μαζί με το λαό του Ζαϊρ.
<P>
(Χειροκροτήματα)

<SPEAKER ID=121 LANGUAGE="FR" NAME="Taubina-Delannon">
Κύριε Πρόεδρε, η σύγχυση που επικρατεί στο Ζαϊρ, η αστάθεια που χαρακτηρίζει την πολιτική κατάσταση και, βεβαίως, η καταστρατήγηση αρχών που προκύπτει από ορισμένες συμπεριφορές, μας οδηγούν σε συναινετική ανάλυση, μα σκοπό να στιγματίσουμε άδικες οικονομικές και κοινωνικές πολιτικές, να καταγγείλουμε την αταξία και να καταδικάσουμε ένα καθεστώτος που δεν κατορθώνει να μετατραπεί σε δημοκρατία.
<P>
Οι προστριβές που παρατηρούνται, εστιάζονται, ουσιαστικά, στο εξής σημείο: πώς πρέπει να αντιδράσουμε; Ποιες ενέργειες πρέπει να αναλάβουμε, με ποιον τρόπο πρέπει να βοηθήσουμε, προκειμένου να τερματιστεί η επαίσχυντη αντίθεση μεταξύ των πλουτοπαραγωγικών πηγών που υπάρχουν στο Ζαϊρ και της απόλυτης στέρησης που χαρακτηρίζει τους Ζαϊρινούς η συλλογική κληρονομιά του λαού αυτού αντιπροσωπεύει, ωστόσο, το 10 % των παγκόσμιων αποθεμάτων σε χαλκό (η περιεκτικότητα του οποίου ανέρχεται στο 3-7 %, έναντι του παγκόσμιου μέσου όρου που αντιστοιχεί στο 1 %), το 80 % των εκμεταλλεύσιμων αποθεμάτων κοβαλτίου (η τιμή του οποίου σε παγκόσμια κλίμακα διπλασιάστηκε από το 1991), και κοιτάσματα αδάμαντος, χρυσού και ουρανίου. Πώς πρέπει να αντιδράσουμε;
<P>
Δύο απαντήσεις προσφέρονται: η στρατιωτική απάντηση και η πολιτική απάντηση η κάθε μία στηρίζεται σε πειστικά επιχειρήματα. Παρά το γεγονός ότι θα πρέπει να συνηθίσουμε να μην θεωρούμε πάντα ασυμβίβαστες τις δύο αυτές απαντήσεις, αν η ισχύς επιβάλλεται να τεθεί στην υπηρεσία σαφών πολιτικών στόχων -και είναι καθήκον μας να αναγκάσουμε τις κυβερνήσεις των χωρών μας να αναλάβουν τις ευθύνες που τους αναλογούν-, σας δηλώνω απερίφραστα ότι τάσσομαι υπέρ της πολιτικής απάντησης, γιατί, αρχικώς, συνιστά την ευθύνη που έχουμε ως κοινοβουλευτικοί. Κατά δεύτερο λόγο, γιατί θεωρώ προτιμότερο να απευθύνω έκκλιση στη λογική των ανθρώπων από το να τους φυλακίσω στο φόβο και τη μνησικακία. Τέλος, γιατί θυμάμαι τη φράση του Μάρτιν Λούθερ Κινγκ, που δολοφονήθηκε τον Απρίλιο 1968, και η οποία έλεγε ότι η αδικία, σε οποιοδήποτε μέρος και αν παρουσιάζεται, συνιστά απειλή κατά της δικαιοσύνης παντού. Εναπόκειται σε μας να διεξαγάγουμε έναν αγώνα που να διαπνέεται από ιδανικά, δηλαδή έναν αγώνα πολιτικό.

<SPEAKER ID=122 LANGUAGE="IT" NAME="Amadeo">
Κύριε Πρόεδρε, παρά την τραγωδία που ζει το πλήθος των προσφύγων της φυλής hutu , ειλικρινά δεν καταφέρνουμε να νοιώθουμε λίγη συμάθεια για τη μερίδα αυτής της φυλής που ευθύνεται για τις σφαγές της μειονότητας των tutsi . Πιστεύουμε επίσης ότι οι ευθύνες για την τόσο χαώδη κατάσταση επιρρίπτονται σε εκείνες τις ευρωπαϊκές διπλωματικές υπηρεσίες, που δραστηριοποιήθηκαν περισσότερο από κίνητρα προώθησης των αντίστοιχων γεωπολιτικών και αποικιακού χαρακτήρα στρατηγικών παρά από τον στόχο της εγκαθίδρυσης της προόδου και της ειρήνης στις χώρες αυτές. Πράγματι, δεν μπορεί να παραλειφθεί το γεγονός ότι οι συμμορίες δολοφόνων των hutu είχαν εφοδιαστεί με όπλα χάρη στην οικονομική υποστήριξη ευρωπαϊκής χώρας και στην πρόσφατη αποστολή στην περιοχή αιμοβόρων μισθοφόρων με στόχο τη συντριβή των στρατευμάτων του Kabila.
<P>
Η υποστήριξη του Mobutu συνεπάγεται ανοχή της ανικανότητάς του στην επιλογή αξιόλογων Υπουργών και κρατικών λειτουργών. Συνεπώς, υποστηρίζουμε τον Kabila, καθώς οι πληροφορίες που προέρχονται από την περιοχή αυτή επιβεβαιώνουν την ικανότητά του στην αντιμετώπιση της κρίσης, που υπερισχύει σαφέστατα σε σχέση με τον αντίπαλό του. Για τους λλογους αυτούς, φρονούμε ότι η ανθρωπιστική βοήθεια υπό την αιγίδα της Ευρωπαϊκής Ενωσης και του ΟΗΕ δεν πρέπει να χρονοτριβεί και, συνεπώς, υπερψηφίζουμε το περιεχόμενο του κοινού ψηφίσματος.

<SPEAKER ID=123 NAME="Marνn">
Κύριε Πρόεδρε, η διαπραγμάτευση των συμφωνιών που αποσκοπούν στην εδραίωση μιας γενικής ειρήνης στην περιοχή του Ζαΐρ πρέπει να πραγματοποιηθεί στα πλαίσια μιας διεθνούς διάσκεψης. Κατ' αυτήν την έννοια έχουν αποφανθεί τα Ηνωμένα Έθνη, η Ευρωπαϊκή Ένωση και η ΟΑΕ. Η δήλωση της Προεδρίας της Ευρωπαϊκής Ένωσης της 17ης Φεβρουαρίου και το ψήφισμα 1097 του Συμβουλίου Ασφαλείας της 18ης Φεβρουαρίου αποτελούν τα πλέον πρόσφατα έγγραφα αναφοράς σχετικά με αυτό το ζήτημα.
<P>
Εντούτοις, λαμβάνοντας υπόψη ότι σήμερα το επίκεντρο της κρίσης στρέφεται γύρο από το πολιτικό μέλλον του Ζαΐρ, είναι προφανές ότι η εσωτερική σταθεροποίηση αυτής της χώρας αποτελεί προϋπόθεση για την επιτυχία οποιασδήποτε περιφερειακής διαπραγμάτευσης. Γι' αυτό είναι απαραίτητο να πάψουν το συντομότερο οι εχθροπραξίες και να ξεκινήσει ο διάλογος μεταξύ όλων των πολιτικών δυνάμεων της χώρας. Πρέπει να διατηρηθεί με κάθε τίμημα η διπλωματική πίεση, προκειμένου να επιτευχθεί η παύση των εθχροπραξιών και να οριστεί μια μεταβατική κυβέρνηση που θα επαναλάβει και θα ολοκληρώσει τη διαδικασία εκδημοκρατισμού.
<P>
Η Ευρωπαϊκή Ένωση εργάστηκε πάντοτε υπέρ αυτής της διαδικασίας και είμαστε διατεθειμένοι να εξακολουθήσουμε να την υποστηρίζουμε αμέσως μόλις θα το επιτρέψει η κατάσταση. Σε μια δεύτερη φάση θα πρέπει να διευρυνθεί ο πολιτικός διάλογος προς τους εξωτερικούς παράγοντες που προκάλεσαν τη στρατιωτική σύρραξη στο Ζαΐρ και να ξεκινήσει μια σειρά υποπεριφερειακών διαπραγματεύσεων στα πλαίσια της Διεθνούς Διάσκεψης για την ειρήνη, την ασφάλεια και την ανάπτυξη. Η εν λόγω Διάσκεψη πρέπει να είναι ανοιχτή σε όλες τις ενδιαφερόμενες χώρες και να γίνεται αντιληπτή ως μια μακροπρόθεσμη διαδικασία, και όχι ως ένα σύντομο και περιστασιακό γεγονός. Αυτά όσον αφορά τη γενική θεώρηση της Ευρωπαϊκής Ένωσης, η οποία είναι πολύ γνωστή, σχετικά με την κρίση στο Ζαΐρ.
<P>
Όσον αφορά τις παρεμβάσεις που πραγματοποιήθηκαν από τους αξιότιμους κυρίους βουλευτές, η Επιτροπή αναγνωρίζει όπως και εσείς ότι η στρατιωτική και πολιτική κατάσταση στο Ζαΐρ είναι πολύ ρευστή, πολύ ασταθής, και ότι φυσικά θα πρέπει να περιμένουμε τα γεγονότα. Εν πάση περιπτώσει όμως εξακολουθούμε να πιστεύουμε ότι ο εσωτερικός πολιτικός διάλογος στο Ζαΐρ και ο περιφερειακός διάλογος, αφού ξεπεραστεί η κρίση, πρέπει να αποτελέσουν βασικά στοιχεία προκειμένου το Ζαΐρ να μπορέσει τελικά να φτάσει στον επόμενο αιώνα με διαφορετικό τρόπο. Αυτό επιθυμεί τουλάχιστον η Ευρωπαϊκή Επιτροπή.

<SPEAKER ID=124 NAME="Πρόεδρος">
Ευχαριστώ πολύ, Επίτροπε κύριε Marin.
<P>
Η κοινή συζήτηση έληξε.
<P>
Η ψηφοφορία θα διεξαχθεί σήμερα, στις 17.30.

<SPEAKER ID=125 NAME="Πρόεδρος">
Η ημερήσια διάταξη προβλέπει την κοινή συζήτηση των ακόλουθων προτάσεων ψηφίσματος:
<P>
Κύπρος
<P>
Β4-0286/97 των κ. Rothe και Green, εξ ονόματος της Ομάδας του Ευρωπαϊκού Σοσιαλιστικού Κόμματος, του κ. Χατζιδάκη και άλλων, εξ ονόματος του Ευρωπαϊκού Λαϊκού Κόμματος, του κ. Κακλαμάνη, εξ ονόματος της Ομάδας 'Ενωση για την Ευρώπη, των κ. Monfils και Bertens, εξ ονόματος του Ευρωπαϊκού Κόμματος των Φιλελευθέρων, Δημοκρατών και Μεταρρυθμιστών, του κ. Pettinari και άλλων, εξ ονόματος της Συνομοσπονδιακής Ομάδας της Ευρωπαϊκής Ενωτικής Αριστεράς - Αριστερά των Πρασίνων των Βορείων Χωρών, της κ. Roth και άλλων, εξ ονόματος της Ομάδας των Πρασίνων στο Ευρωπαϊκό Κοινοβούλιο, σχετικά με παραβιάσεις των ανθρωπίνων δικαιωμάτων εις βάρος των «εγκλωβισμένων» στην Κύπρο·Τουρκεστάν/Κίνα
<P>
Β4-0289/97 των κ. Andrι-Leonard και Bertens, εξ ονόματος του Ευρωπαϊκού Κόμματος των Φιλελευθέρων, Δημοκρατών και Μεταρρυθμιστών, σχετικά με παραρβιάσεις των ανθρωπίνων δικαιωμάτων στο Ανατολικό Τουρκεστάν (Xinjiang)·-Β4-0296/97 του κ. Habsburg-Lothringen και άλλων, εξ ονόματος του Ευρωπαϊκού Λαϊκού Κόμματος, σχετικά με παραβιάσεις των ανθρωπίνων δικαιωμάτων στο Ανατολικό Τουρκεστάν (Xinjiang)·-Β4-0311/97 του κ. Dupuis και άλλων, εξ ονόματος της Ευρωπαϊκής Ριζοσπαστικής Συμμαχίας, σχετικά με σοβαρές παραβιάσεις των ανθρωπίνων δικαιωμάτων στο Ανατολικό Τουρκεστάν·-Β4-323/97 των κ. Gahrton και Aglietta, εξ ονόματος της Ομάδας των Πρασίνων στο Ευρωπαϊκό Κοινοβούλιο, σχετικά με παραβιάσεις των ανθρωπίνων δικαιωμάτων στο Ανατολικό Τουρκεστάν·-Β4-0320/97 του κ. Bertens, εξ ονόματος του Ευρωπαϊκού Κόμματος των Φιλελευθέρων, Δημοκρατών και Μεταρρυθμιστών, για το ψήφισμα του ΟΗΕ σχετικά με την κατάσταση των ανθρωπίνων δικαιωμάτων στην Κίνα.Κατάσταση στις ρωσικές φυλακές
<P>
Β4-0325/97 της κ. Schroedter και άλλων, εξ ονόματος της Ομάδας των Πρασίνων στο Ευρωπαϊκό Κοινοβούλιο, για τα βασανιστήρια και τις κακομεταχειρίσεις στις ρωσικές φυλακές·-Β4-332/97 του κ. Manisco, εξ ονόματος της Συνομοσπονδιακής Ομάδας της Ευρωπαϊκής Ενωτικής Αριστεράς-Αριστερά των Πρασίνων των Βορείων Χωρών, για την κατάσταση στις ρωσικές φυλακές.Λάος
<P>
Β4-0291/97 της κ. Hardstaff και άλλων, για τη Λαϊκή Δημοκρατία του Λάος.Βοσνία-Ερζεγοβίνη
<P>
Β4-0301/97 του κ. Posselt και άλλων, εξ ονόματος του Ευρωπαϊκού Λαϊκού Κόμματος, για τους περιορισμούς στην ελεύθερη κυκλοφορία των προσώπων στη Βοσνία-Ερζεγοβίνη.Κατάσταση στην Καμπότζη
<P>
Β4-0302/97 του κ. Pettinari και άλλων, εξ ονόματος της Συνομοσπονδιακής Ομάδας της Ευρωπαϊκής Ενωτικής Αριστεράς-Αριστερά των Πρασίνων των Βορείων Χωρών, για την κατάσταση στην Καμπότζη·-Β4-0306/97 των κ. Pasty και Azzolini, εξ ονόματος της Ομάδας 'Ενωση για την Ευρώπη, για την επιδείνωση της κατάστασης στην Καμπότζη·-Β4-0315/97 του κ. Swoboda, εξ ονόματος της Ομάδας του Ευρωπαϊκού Λαϊκού Κόμματος, για την κατάσταση στην Καμπότζη·-Β4-0318/97 του κ. Bertens, εξ ονόματος της Ομάδας του Ευρωπαϊκού Κόμματος των Φιλελευθέρων, Δημοκρατών και Μεταρρυθμιστών, για την Καμπότζη·-Β4-0328/97 του κ. Telkδmper, εξ ονόματος της Ομάδας των Πρασίνων στο Ευρωπαϊκό Κοινοβούλιο, για την Καμπότζη.Kύπρος

<SPEAKER ID=126 LANGUAGE="DE" NAME="Rothe">
Kύριε Πρόεδρε, αγαπητοί κυρίες και κύριοι συνάδελφοι, και πάλι δεν κατέστη δυνατόν, κάτω από παραδεκτές συνθήκες, μια αντιπροσωπεία του Eυρωπαϊκού Kοινοβουλίου να σχηματίσει ίδια γνώμη για τις συνθήκες διαβίωσης των εγκλωβισμένων Eλληνοκυπρίων και Mαρωνιτών, στα κατεχόμενα εδάφη της Kύπρου. Mε αγανάκτηση καταδικάζω, εξ ονόματος της Oμάδας του EΣK, τη νέα αυτή προσβολή του παράνομου καθεστώτος στα βόρεια της Kύπρου κατά της δημοκρατικά εκλεγείσης ευρωπαϊκής λαϊκής αντιπροσωπείας.
<P>
Aπό μια πληθώρα εκθέσεων, γνωρίζουμε ότι οι συνθήκες υπό τις οποίες ζουν οι εγκλωβισμένοι κάτοικοι, αποτελούν καθημερινή παραβίαση των ανθρωπίνων δικαιωμάτων και των θεμελιωδών ελευθεριών. Στην Tρίτη Συμφωνία της Bιέννης, το 1975, λαμβανόταν μέριμνα για τους εγκλωβισμένους. Στις εκθέσεις του Γενικού Γραμματέα του OHE το 1996, καθώς και στην τελευταία, της 7ης Φεβρουαρίου του τρέχοντος έτους, σημειώνεται, εκ νέου, η σοβαρή περιφρόνηση της συμφωνίας αυτής, εκ μέρους της τουρκοκυπριακής διοίκησης.
<P>
Eπιπλέον διαπιστώνεται ότι οι άνθρωποι δεν έχουν επαρκή ιατρική περίθαλψη, γεγονός που αποτελεί παραβίαση της συμφωνίας της Bιέννης. Tο δικαίωμα στη μόρφωση, που συμφωνήθηκε στη Bιέννη, καθίσταται αδύνατο, σε γενικές γραμμές. Στην Kαρπασία, αυτή τη στιγμή, διδάσκει μόνο μια δασκάλα σε όλα τα παιδιά, διαφορετικών ηλικιών, ενώ δεν υπάρχουν άλλα ανώτερα σχολεία. Nέοι μετά τα 16 και κορίτσια μετά τα 18, αφού πάνε στα σχολεία της ελεύθερης Kύπρου, δεν επιτρέπεται να επιστρέψουν πίσω. Aυτό, πράγματι, είναι σοβαρή παραβίαση των διατάξεων της συμφωνίας της Bιέννης, σχετικά με την ελεύθερη κυκλοφορία και την επανένωση των οικογενειών. Zητάμε έντονα, να δοθεί, σε μια αντιπροσωπεία του Eυρωπαϊκού Kοινοβουλίου, ιδιαίτερα στα πλαίσια της Yποεπιτροπής για τα Δικαιώματα του Aνθρώπου, η δυνατότητα να σχηματίσει ίδια άποψη επιτόπου και να συντάξει μια έκθεση.
<P>
Kαλούμε όλα τα όργανα της Eυρωπαϊκής Ένωσης και των Hνωμένων Eθνών, να συμβάλουν στη βελτίωση των συνθηκών διαβίωσης των εγκλωβισμένων ανθρώπων, αλλά το σημαντικότερο είναι να γίνουν τα πάντα, ώστε να εξασφαλίζονται, γενικά, τα ανθρώπινα δικαιώματα στην Kύπρο, δηλαδή να τεθεί τέρμα στην κατοχή και να γίνει η επανένωση της Kύπρου.

<SPEAKER ID=127 NAME="Χατζηδάκης">
Κύριε Πρόεδρε, μετά την εισβολή των Τούρκων στην Κύπρο, το 1974, υπήρξε μία ειδική συμφωνία, η λεγόμενη «Τρίτη Βιέννη», η οποία προνοούσε για τα δικαίωματα των εγκλωβισμένων Ελληνοκυπρίων και Μαρωνιτών στα κατεχόμενα εδάφη.
<P>
Είκοσι δύο χρόνια μετά, ο Γενικός Γραμματέας του ΟΗΕ σημειώνει σε επίσημη έκθεσή του ότι οι συνθήκες διαβίωσης των εγκλωβισμένων είναι πραγματικά απαράδεκτες. Τρεις δασκάλες οι οποίες έχουν μείνει για να κάνουν μάθημα στα παιδιά συναντούν πρωτοφανείς δυσκολίες, και οι 20.000 εγκλωβισμένοι που είχαμε το 1974 σήμερα έχουν φθάσει περίπου τους 450, ακριβώς λόγω των συνεχών διωγμών τους οποίους υφίστανται. Και εκτός απ'όλα αυτά, το καθεστώς Ντενκτάς αρνείται δύο απανωτές φορές -μια φορά πέρυσι και μια φορά φέτος, όταν η Μικτή Επιτροπή επισκέφθηκε την Κύπρο- να επιτρέψει στους βουλευτές του Ευρωπαϊκού Κοινοβουλίου να δουν από κοντά την κατάσταση, διότι στην πραγματικότητα οι όροι που έθεσε ο Ντενκτάς για να γίνει αυτή η επίσκεψη ήταν αποτρεπτικοί για τους συναδέλφους που μετέχουν στην Μικτή Επιτροπή.
<P>
Νομίζω, κύριε Πρόεδρε, πως ήρθε η ώρα να δραστηριοποιηθούμε όλοι, και το Ευρωπαϊκό Κοινοβούλιο, και το Συμβούλιο και η Επιτροπή, αλλά και ο Οργανισμός των Ηνωμένων Εθνών, για να δούμε τί μπορεί να γίνει προς την κατεύθυνση επίλυσης αυτού του ζητήματος. Τί μπορεί να γίνει όμως ουσιαστικά, όχι από πλευράς διακηρύξεων, διότι οι διακηρύξεις είναι τόσο πολλές και τελικώς βλέπουμε ότι δεν είχαν κανένα αποτέλεσμα. Επί 23 χρόνια όχι μόνο πρόοδος δεν υπάρχει στο ζήτημα αλλά οπισθοδρόμηση, και νομίζω πως ήρθε ο καιρός να αντιστραφεί αυτή η πορεία.

<SPEAKER ID=128 LANGUAGE="FR" NAME="Monfils">
Κύριε Πρόεδρε, όπως έχει ήδη υποστηριχθεί, το δράμα των Ελληνοκυπρίων, που βρίσκονται παγιδευμένοι στο κατεχόμενο τμήμα της νήσου, διαρκεί περισσότερο από είκοσι χρόνια. Καμία συμφωνία, κανένα ψήφισμα δεν έχει γίνει σεβαστό και, όπως επισήμαναν η κ. Roth και ο κ. Χατζηδάκης, μόλις πριν από τρεις εβδομάδες, ο ηγέτης των Τουρκοκυπρίων, κ. Denktash, έθεσε απαράδεκτους όρους για την πραγματοποίηση απλής επίσκεψης στους παγιδευμένους, που είχε προταθεί από τη μικτή κοινοβουλευτική επιτροπή, της οποίας έχω την τιμή να είμαι πρόεδρος.
<P>
Η κατάσταση αυτή είναι σκανδαλώδης. Η Ευρωπαϊκή Ένωση υπεραμύνεται των ανθρωπίνων δικαιωμάτων σε όλα τα μέρη του κόσμου, από την Ινδία μέχρι την Αργεντινή και από τη Βραζιλία μέχρι τη Βιρμανία, αλλά αποδεικνύεται ανίκανη να αποτρέψει τις σοβαρές και συνεχείς παραβιάσεις των δικαιωμάτων αυτών, τις οποίες διαπράττει ο κατακτητής μιας χώρας που είναι υποψήφια για ένταξη στην Ευρωπαϊκή Ένωση και απέχει τρεισήμισυ ώρες με αεροπλάνο από τις Βρυξέλλες ή το Παρίσι.
<P>
Κύριε Πρόεδρε, εύχομαι το ψήφισμα αυτό, που θα συγκεντρώσει αναμφισβήτητα τη θετική ψήφο όλων των ομάδων, να μην αποτελέσει ένα ασήμαντο κομμάτι χαρτιού, αλλά να καταστεί το προοίμιο συγκεκριμένης και αποφασιστικής δράσης που θα αναλάβουν οι ευρωπαϊκές αρχές. Θα αμαυρωθούν οι επιδώσεις μας σε ό, τι αφορά την προστασία των ανθρωπίνων δικαιωμάτων, αν το εν λόγω πρόβλημα επιλυθεί τελικά με το θάνατο του τελευταίου εγκλείστου.

<SPEAKER ID=129 NAME="Παπαγιαννάκης">
Κύριε Πρόεδρε, συμμερίζομαι όσα είπαν οι προηγούμενοι συνάδελφοι και βεβαίως και τα όσα λέει το ψήφισμά μας. Απλώς θα μου επιτρέψετε να πω δυο πράγματα τα οποία νομίζω ότι πρέπει να ειπωθούν πολύ καθαρά. Στην Κύπρο έγινε εθνική κάθαρση και έγινε κανονικά: ένοπλα το 1974, και ειρηνικά στη συνέχεια. Από 20.000 εγκλωβισμένους φτάσαμε τους 500 και η εθνοκάθαρση αυτή έγινε και με περισσή γενναιότητα από τα στρατεύματα κατοχής εναντίον παιδιών και ηλικιωμένων. Αυτό είναι το ένα, και πρέπει να το θυμόμαστε.
<P>
Σχετικά με την περίπτωση αυτή, υπάρχει και ένα δεύτερο θέμα: το ζήτημα της αξιοπιστίας και της αναξιοπιστίας. Συμφωνίες υπογράφονται και δεν τηρούνται, τόσο από την κυβέρνηση η οποία υποτίθεται ότι διοικεί τα στρατεύματα κατοχής στην Κύπρο, όσο και από τις υποτιθέμενες τοπικές αρχές. Αυτή η αναξιοπιστία, κ. Πρόεδρε, που διαπιστώνεται και σε άλλα σημεία, κάνει πάρα πολύ δύσκολη την προσέγγιση της Ευρωπαϊκής 'Ενωσης με την ίδια την Τουρκία, αλλά και τη συμμετοχή, την εμπλοκή των Τουρκοκυπρίων στις διαπραγματεύσεις για την ένταξη της Κύπρου, την οποία εμείς υποστηρίζουμε. Δυστυχώς όμως, με μεγάλη απογοήτευση βλέπουμε ότι για την ώρα είναι αδύνατον να προωθηθούν αυτές οι διαπραγματεύσεις.

<SPEAKER ID=130 LANGUAGE="DE" NAME="Wolf">
Kυρία Πρόεδρε, αξιότιμοι κυρίες και κύριοι συνάδελφοι, το πρόβλημα είναι, γενικώς, γνωστό. Γι' αυτό και δε θα ήθελα να επαναλάβω όσα είπαν οι συνάδελφοι. Eκτός από το να εκφράσουμε τη θλίψη μας και την οργή μας, για το ότι είμαστε υποχρεωμένοι να συζητήσουμε και πάλι για κάτι τέτοιο, θα πρέπει να προβληματιστούμε λιγάκι και για το τι μπορούμε να μάθουμε απ' αυτό. Noμίζω πως μπορούμε να μάθουμε ότι η αντίληψη του συνόρου, ως τείχους και μετώπου, που διαδώσαμε από την Eυρώπη σ' ολόκληρο τον κόσμο, με τον επεκτατισμό των Aυγούστων, και η οποία τώρα επανέρχεται σε μας με τη μορφή εθνικών εκκαθαρίσεων, είναι μια μορφή που δεν μπορούμε να ανεχθούμε. Aντ' αυτού θα πρέπει να συνηγορήσουμε, στον OHE, υπέρ δεσμευτικών ψηφισμάτων, υπέρ συνόρων ως σημάνσεων, που θα περιέχουν όμως μεταβατικές περιοχές και επικαλύψεις, και υπέρ του υποχρεωτικού σεβασμού των ανθρωπίνων δικαιωμάτων, που θα αποκλείει αυτό που γίνεται τώρα με τους εγκλωβισμένους κατοίκους.
<P>
Aν καταφέρουμε κάτι τέτοιο, τότε θα έχουμε προχωρήσει πάρα πολύ και στην πολιτική μας έναντι της Tουρκίας. Mπορώ μόνο να σημειώσω ακόμη μια φορά ότι, από τη σκοπιά αυτή, θα πρέπει να εκφράσουμε ιδιαίτερα τη λύπη μας για το ότι οι ηγέτες του Xριστιανοδημοκρατικού Kόμματος θεώρησαν αναγκαίο, πρόσφατα, να δώσουν σ' αυτή την αντίληψη των συνόρων, των τειχών του οχυρού «Eυρώπη», χριστιανικό περιεχόμενο. Eδώ δεν μπορώ παρά μόνο να κουνήσω το κεφάλι.

<SPEAKER ID=131 NAME="Κακλαμάνης">
Κυρία Πρόεδρε, δεν πρόκειται να ξεκινήσω να μιλώ εάν ο κ. Marνn δεν σταματήσει να μιλάει με την κ. Theato και δεν αποφασίσει να ακούει τους βουλευτές που μιλούν. Ο κ. Marνn είναι εδώ για να ακούει τους βουλευτές, τις ερωτήσεις τους και τις παρατηρήσεις τους και να δίνει απαντήσεις, και όχι να μιλάει με την κ. Theato, πιθανώς για τον προϋπολογισμό και για τα ECU. Διότι επειδή ακριβώς η Επιτροπή και το Συμβούλιο το μόνο που κάνουν είναι να μιλάν για τα ECU και να έχουν γράψει στα παλιά τους τα παπούτσια τα ανθρώπινα δικαιώματα και την ανθρώπινη αξιοπρέπεια, γι'αυτό το 1974 υπήρχαν 20.000 Ελληνοκύπριοι και Μαρωνίτες στα κατεχόμενα και σήμερα υπάρχουν μόνον 500!
<P>
Εμείς βγάζουμε ψηφίσματα εδώ και εσείς τα γράφετε στα παλιά σας τα παπούτσια! Εμείς μιλάμε και θέτουμε ερωτήσεις και εσείς μας αγνοείτε! Είναι ντροπή αυτό το οποίο έγινε σήμερα! Παρακολούθησα από την αρχή. Δεν ακούσατε ούτε έναν ομιλητή, ούτε τον κ. Monfils, ούτε τον κ. Παπαγιαννάκη, ούτε την κ. Rothe, ούτε τον κ. Χατζηδάκη. Δεν αξίζει τον κόπο να μιλήσω για τίποτε διότι όταν εσείς καταπατάτε την ανθρώπινη αξιοπρέπεια, τα δικαιώματα των ευρωβουλευτών και την αξιοπρέπεια του Ευρωπαϊκού Κοινοβουλίου, τί απαιτήσεις να έχω εγώ από τον κ. Ντενκτάς; Δεν έχω καμμία απαίτηση από τον κ. Ντενκτάς. Μας έχετε ετοιμάσει μία έγγραφη απάντηση. Θα έλθετε να μας την διαβάσετε σαν να είσαστε δάσκαλος και εμείς μαθητές και νομίζετε ότι τελείωσε η αποστολή σας. Ντρέπομαι για λογαριασμό της Επιτροπής, ντρέπομαι!

<SPEAKER ID=132 NAME="Πρόεδρος">
Λοιπόν, κύριε Kακλαμάνη, είπατε ορισμένα πράγματα κατά του Eπιτρόπου. Θα δώσω τώρα στον κύριο Eπίτροπο τη δυνατότητα να πάρει θέση επ' αυτών.

<SPEAKER ID=133 NAME="Marνn">
Κυρία Πρόεδρε, πρόκειται για ένα μικρό ζήτημα επί της διαδικασίας. Ζητώ συγγνώμη, διότι πράγματι μιλούσα με την κ. Theato για προϋπολογισμούς. Ζητώ συγγνώμη, γιατί αυτό ήταν έλλειψη ευγένειας από πλευράς μου. Η μόνη εξήγηση που μπορώ να δώσω είναι ότι είμαι Επίτροπος υπηρεσίας και έχω να ασχοληθώ με πολλά πράγματα συγχρόνως.
<P>
Εν πάση περιπτώσει, αναγνωρίζω ότι είναι έλλειψη ευγένειας. Αυτό που θεωρώ εντελώς άδικο είναι τα υπόλοιπα της προηγούμενης παρέμβασης, υπό την έννοια ότι την Ευρωπαϊκή Επιτροπή δεν την ενδιαφέρουν τα ανθρώπινα δικαιώματα και ότι δεν επιδεικνύουμε σεβασμό στο Ευρωπαϊκό Κοινοβούλιο.
<P>
Πιστεύω ειλικρινά ότι ο κ. Κακλαμάνης υπερέβη τα όρια. Εν πάση περιπτώσει, του ζητώ ταπεινά συγγνώμη. Επέδειξα έλλειψη ευγένειας, επιμένω όμως ότι είναι άδικο η κριτική να γίνεται στην Ευρωπαϊκή Επιτροπή. Ζητώ συγγνώμη και πάλι.

<SPEAKER ID=134 NAME="Πρόεδρος">
Nομίζω πως το επεισόδιο θεωρείται λήξαν.

<SPEAKER ID=135 LANGUAGE="NL" NAME="Bertens">
Το μόνο ζήτημα που δεν έχει ρυθμιστεί αφορά τους εγκλωβισμένους, το ζήτημα που συζητούμε σήμερα το απόγευμα. Η έκθεση του Γενικού Γραμματέα των Ηνωμένων Εθνών προς την Επιτροπή Ανθρωπίνων Δικαιωμάτων επιβεβαιώνει τη στασιμότητα της κατάστασης των εγκλωβισμένων. Επί 22 χρόνια οι αρχές της Βόρειας Κύπρου αρνούνται, όπως πληροφορούμαστε, τα πλέον στοιχειώδη ανθρώπινα δικαιώματα στους εκεί Ελληνοκυπρίους. Επί 22 χρόνια, παραβιάζεται η «Τρίτη Βιέννη», την οποία υπέγραψε και ο τουρκοκύπριος ηγέτης Denktash εκ μέρους των Τουρκοκυπρίων. Δύο φορές κιόλας, όπως πληροφορηθήκαμε, ο κ. Monfils και η αντιπροσωπεία του Κοινοβουλίου προσπάθησαν να επισκεφθούν τους εγκλωβισμένους. Και τις δύο φορές την τελευταία στιγμή δεν τους επέτρεψαν την είσοδο οι τουρκοκυπριακές αρχές ή προέβησαν σε απαράδεκτες απαιτήσεις για να την επιτρέψουν. Το ψήφισμα αυτό θα πρέπει να καταστήσει σαφές για άλλη μία φορά στο Denktash ότι είναι εξαιρετικά σημαντικό για μας να μπορέσουμε να επισκεφθούμε τους εγκλωβισμένους. Εφόσον ο Denktash συνεχίζει να παραβιάζει κατάφορα τα ανθρώπινα δικαιώματα των μειονοτήτων στο Βορρά, θα δηλητηριάζει τις σχέσεις με την άλλη κοινότητα. Είναι προς το συμφέρον και των δύο κοινοτήτων να βρεθεί βιώσιμη λύση του Κυπριακού. Αυτό είναι προφανές. Ο σεβασμός της «Τρίτης Βιέννης» είναι το ελάχιστο που θα μπορούσαν να περιμένουν οι Ελληνοκύπριοι από τους γείτονες, συγκατοίκους στο νησί και συμπατριώτες τους.
<P>
Tουρκεστάν -Kίνα

<SPEAKER ID=136 LANGUAGE="NL" NAME="Bertens">
Κυρία Πρόεδρε, η κατάσταση των ανθρωπίνων δικαιωμάτων στην Κίνα είναι προφανώς άσχημη και μάλιστα χειροτερεύει. Αυτό δείχνουν οι εξελίξεις στο Ανατολικό Τουρκεστάν. Να υπογραμμίσω, ωστόσο, κατ'αρχήν ότι για πρώτη φορά από την Tiamanmen τα κράτη μέλη της Ένωσης δέχθηκαν να χρησιμοποιηθούν τα μεν κατά των δε από την Κίνα στα πλαίσια της Επιτροπής Ανθρωπίνων Δικαιωμάτων του ΟΗΕ στη Γενεύη. Είναι αναμφίβολα σκανδαλώδες το γεγονός, κύριοι συνάδελφοι, κυρία Πρόεδρε και κύριε Επίτροπε, ότι η ολλανδική Προεδρία αφέθηκε ακάλυπτη έχοντας εκφωνήσει ομιλία εξ ονόματος των Δεκαπέντε. Το γεγονός ότι δεν υπήρξε κατόπιν κοινή στάση, παρά την ομιλία αυτή, ούτε ψήφισμα εκ μέρους της Ένωσης, αποτελεί κόλαφο στην ιδέα της ευρωπαϊκής ενότητας, της αξιοπιστίας της ευρωπαϊκής εξωτερικής πολιτικής και της πολιτικής ανθρωπίνων δικαιωμάτων, ιδιαίτερα δε, αποτελεί κόλαφο στο πρόσωπο όλων αυτών που θεωρούν ότι πράττουν το σωστό σεβόμενοι τα ανθρώπινα δικαιώματα.
<P>
Η Ένωση θα πρέπει ωστόσο να προσπαθήσει να περισώσει ό, τι δεν χάθηκε ακόμα. Τα κράτη μέλη οφείλουν να αντισταθούν ενωμένα στις κινεζικές προσπάθειες να ξεχαστεί το θέμα. Στη συνέχεια, και το λέω αυτό ανοιχτά, γιατί όχι άλλωστε, τα κράτη μέλη οφείλουν να υποστηρίξουν το ψήφισμα της Δανίας. Η χώρα αυτή είναι άξια κάθε επαίνου για την πρωτοβουλία που πήρε. Οι κινεζικές απειλές αντιποίνων κατά της Δανίας είναι χαρακτηριστικό της υπεροψίας της κινεζικής εξωτερικής πολιτικής και θα πρέπει να αποτελέσει λόγο για να ακολουθήσει η Ευρώπη μία λογικά σκληρή γραμμή απέναντι στην Κίνα. Η σκληρή αυτή γραμμή θα πρέπει να ισχύσει και στο εμπάργκο όπλων κατά της Κίνας. Η χώρα αυτή μέσω μεγάλων παραγγελιών προσπαθεί να επιτύχει την υποστήριξη κυρίως της Γαλλίας στην άρση του εμπάργκο. Η Ένωση θα πρέπει να αντισταθεί αποφασιστικά στις προσπάθειες αυτές. Η προσεχής μεταβίβαση του Χονγκ-Κονγκ στην Κίνα και η παρακολούθηση της κατάστασης στο Θιβέτ και το Τουρκεστάν αποτελούν δύο μόνο από τους πολλούς λόγους για να μη δεχθούμε την άρση αυτού του εμπάργκο.

<SPEAKER ID=137 LANGUAGE="DE" NAME="Habsburg-Lothringen">
Kυρία Πρόεδρε, κατ' αρχήν θα ήθελα να πω ότι χαίρομαι ιδιαίτερα που το Eυρωπαϊκό Kοινοβούλιο ασχολείται με τα ανθρώπινα δικαιώματα στο Aνατολικό Tουρκεστάν, και συνεπώς και με τα ανθρώπινα δικαιώματα στην Kίνα. Eμείς, ως διεθνές όργανο, έχουμε μοναδική ευκαιρία και υποχρέωση, όπως είπε ήδη και ο κ. Bertens, να πάρουμε πρώτοι σαφή θέση κατά της Kίνας, να πούμε δηλαδή ότι για μας τα ανθρώπινα δικαιώματα και οι θεμελιώδεις ελευθερίες είναι αδιαίρετα, και γι' αυτό τα εκφράζουμε στις πολιτικές μας ενέργειες σε οποιαδήποτε χώρα του κόσμου, με την οποία έχουμε σχέσεις.
<P>
Σε σχέση με το θέμα αυτό, θα ήθελα να ταχθώ κατηγορηματικά κατά των εκπροσώπων των χωρών εκείνων, οι οποίες κατέστησαν αδύνατη μια παρόμοια στάση στη Διάσκεψη του OHE για τα Δικαιώματα του Aνθρώπου. Mιλάνε μόνιμα για έναν κριτικό διάλογο. Tο ότι αυτός όμως, αποτελεί μόνο μανδύα για τα οικονομικά συμφέροντα και ότι δεν έχει καμιά επίδραση σ' ένα ολοκληρωτικό κράτος, μας το δείχνει κάθε μέρα η πραγματικότητα. Aρκεί να δούμε μόνο με ποιο τρόπο οι υπεύθυνοι σφαγιαστές της Πλατείας της Oυράνιας Γαλήνης γίνονται δεκτοί από τους υψηλούς εκπροσώπους του δυτικού κόσμου.
<P>
Για να έλθω όμως τώρα στο Aνατολικό Tουρκεστάν, θα πρέπει να πω πως η κατάσταση εκεί μοιάζει πράγματι με πυριτιδαποθήκη. Όποιος μπόρεσε να ακούσει χθες τις δηλώσεις του εκπροσώπου των εξόριστων Oυϊγούρων Erkin Albdekin, όπως μερικοί συνάδελφοι, θα πρέπει να κατάλαβε πολύ καλά πως υπάρχει πραγματική ανάγκη δράσης εκεί.
<P>
Eίναι παλιά πρακτική των Kινέζων, με έλεγχο των γεννήσεων και με μεταφορές πληθυσμών, να δημιουργούν τόσο μεγάλη δημογραφική ανισορροπία, ούτως ώστε να μην μπορεί πλέον να διατηρηθεί η ομοιογένεια μιας κατεχόμενης χώρας. Xέρι με χέρι, φυσικά, πηγαίνει και η καταστροφή του πολιτισμού και της θρησκείας στην περιοχή αυτή. Tο σκόπιμο κλείσιμο των μουσουλμανικών σχολείων και η σύλληψη των θεολόγων δάσκαλων, μιλάει από μόνο του.
<P>
Tο Kοινοβούλιο χρειάζεται σαφώς να δράσει εδώ, κι ελπίζω πως πολλοί συνάδελφοι θα συνειδητοποιήσουν την υποχρέωση αυτή.

<SPEAKER ID=138 LANGUAGE="FR" NAME="Dupuis">
Κυρία Πρόεδρε, πιστεύω ότι πρόκειται για σημαντικό ψήφισμα και ότι οι φίλοι μας του κομμουνιστικού κόμματος δεν θα μπορέσουν να υποστηρίξουν ότι επηρεαστήκαμε από το αμερικανικό Κογκρέσσο, εφόσον είναι η πρώτη φορά που ένα κοινοβούλιο παίρνει θέση σχετικά με το θέμα του ανατολικού Τουρκεστάν, δηλαδή της κινεζικής επαρχίας του Xinjiang.
<P>
Η κατάσταση που επικρατεί στο μέρος αυτό είναι δραματική: όπως επισήμανε ο κ. Habsburg, μπορεί να συγκριθεί με την κατάσταση που παρατηρείται στο Θιβέτ. Αυτό που συμβαίνει σήμερα στο ανατολικό Τουρκεστάν είναι πραγματική γενοκτονία μέσω εθνικών εκκαθαρίσεων. Είναι σημαντικό η Ευρωπαϊκή Ένωση να λάβει θέση σχετικά με το ζήτημα αυτό. Είναι εξίσου σημαντικό να δώσουμε διαφορετικά σημάδια στο Συμβούλιο, το οποίο, δυστυχώς, έπραξε ακριβώς το αντίθετο από εκείνο που είχε ζητήσει το Κοινοβούλιό μας, και το οποίο επέδειξε μία άκρως διηρεμένη στάση προς την Επιτροπή των Ανθρωπίνων Δικαιωμάτων, στη Γενεύη, όπως ανέφερε ο κ. Bertens.
<P>
Εκτιμώ ότι το περιστατικό αυτό είναι ιδιαίτερα σοβαρό και ότι επισημαίνει τον εξαιρετικά επείγοντα χαρακτήρα που προσλαμβάνει πλέον η μεταρρύθμιση της κοινής εξωτερικής πολιτικής και πολιτικής ασφάλειας. Θεωρώ ότι δεν είναι δυνατό να εξακολουθήσουμε την ίδια τακτική. Καθημερινά, προστίθενται νέα στοιχεία. Αναφέραμε τις προσπάθειες που κατέβαλε η γαλλική πλευρά να εξαγάγει εξοπλισμούς. Υπολογίζουμε τις επιθυμίες που θα εγείρει σε άλλα κράτη μέλη η νέα αυτή πρόκληση των Γάλλων στην Κίνα. Πιστεύω ότι η Ευρωπαϊκή Ένωση πρέπει να αποκτήσει επειγόντως πραγματική ευρωπαϊκή πολιτική στον τομέα των εξωτερικών υποθέσεων.
<P>
Εκτιμώ ότι είναι ιδιαίτερα σημαντικό να λάβουμε πληροφορίες από την Επιτροπή και να μάθουμε τι προετοιμάζει για το Αμστερνταμ. Διαφορετικά, στην Κίνα και σε άλλες περιοχές του κόσμου, θα οδηγούμαστε πάντα πιο κοντά στην καταστροφή και τη διάσπαση και, συνεπώς, στην απώλεια του κεκτημένου, που κατακτήσαμε με αγώνες σαράντα ετών για τη δημιουργία της Ενωμένης Ευρώπης.

<SPEAKER ID=139 NAME="Gahrton">
(SV ) Κυρία Πρόεδρε, το Ανατολικό Τουρκεστάν είναι μία μόνον από τις πολλές προβληματικές περιοχές για τα ανθρώπινα δικαιώματα στην Κίνα. Όταν τώρα, έπειτα από την πρόταση ψηφίσματος για το Χονγκ Κονγκ χθές, εγκρίνουμε μία δεύτερη πρόταση ψηφίσματος που αφορά την Κίνα, ξέρουμε ότι οι Κινέζοι ακούν. Έχουμε ήδη λάβει ένα γραπτό υπόμνημα από τον εκπρόσωπο της Λαϊκής Δημοκρατίας της Κίνας στην Ευρωπαϊκή Ένωση. Εκεί λέγεται μεταξύ άλλων ότι δεν αποδέχονται την ανάμιξή μας στις εσωτερικές υποθέσεις της Κίνας. Ελπίζω ότι οι αξιοσέβαστοι εκπρόσωποι της Κίνας διαβάζουν την σημερινή ημερησία διάταξη και βλέπουν ότι αναμιγνυόμαστε στις εσωτερικές υποθέσεις οπουδήποτε στον κόσμο όταν πρόκειται για τα ανθρώπινα δικαιώματα - δεν διεξάγουμε εκστρατεία κατά της Κϊνας, αλλά υπέρ των ανθρωπίνων δικαιωμάτων.
<P>
Τα ανθρώπινα δικαιώματα δεν μπορούν να παραμεριστούν για τα οικονομικά συμφέροντα. Γι&#x02BC;αυτό είναι τόσο λυπηρό ότι η Γαλλία, η Γερμανία, η Ισπανία και η Ιταλία επέτρεψαν στα οικονομικά συμφέροντα να προηγηθούν των συμφερόντων των ανθρωπίνων δικαιωμάτων. Πρέπει να προσθέσω ότι είναι τύχη ότι τα μικρά κράτη εντός της ΕΕ δεν είναι υποχρεωμένα, λόγω ενισχυμένης πλειοψηφίας, να σιωπήσουν, αλλά ότι εξακολουθούμε να έχουμε το δικαίωμα για τα μικρά κράτη να μιλάμε με τη δική μας φωνή. Αυτό είναι που μπορεί να οδηγήσει την Δανία με την υποστήριξη της Σουηδίας και παρ&#x02BC;ελπίδα άλλων μικρών κρατών της ΕΕ να ολοκληρώσει την δικαιολογημένη κριτική κατά των ελλείψεων σε σχέση με τα ανθρώπινα δικαιώματα στην Κίνα.

<SPEAKER ID=140 LANGUAGE="DE" NAME="Swoboda">
Kυρία Πρόεδρε, κύριε Eπίτροπε, θα ήθελα όμως να πω ότι όλοι οι Eπίτροποι, και ιδιαίτερα ο Eπίτροπος Marνn, αξίζουν κάποιο στοιχειώδη σεβασμό του Σώματός μας, και αν ο συνάδελφος δεν είναι πια εδώ, θα πρέπει κανείς να είναι ανάλογα επιφυλακτικός.
<P>
Θα ήθελα να κάνω ορισμένες παρατηρήσεις σχετικά με το ψήφισμα. Θα ήθελα να πω, κατ' αρχήν, ότι η Oμάδα του Eυρωπαϊκού Σοσιαλιστικού Kόμματος του Σώματός μας, καταδικάζει κατηγορηματικά κάθε παραβίαση των ανθρωπίνων δικαιωμάτων, όπως και τις παραβιάσεις στην Kίνα - όπου υπάρχουν αρκετές.
<P>
Δεύτερον, λυπάμαι πολύ για το ότι η Eυρωπαϊκή Ένωση, όσον αφορά την Kίνα, δεν μπόρεσε να καταλήξει σε κοινή στάση. Σχετικά με την τελευταία παρέμβαση, θα ήθελα να παρατηρήσω ότι δε δεχόμαστε το επιχείρημα, πως οι υποθέσεις ανθρωπίνων δικαιωμάτων είναι εσωτερικές υποθέσεις. Έχουμε το δικαίωμα και το καθήκον να μεριμνούμε γι' αυτά, σ' ολόκληρο τον κόσμο.
<P>
Παρόλα αυτά, δε θα συμφωνήσουμε με το παρόν ψήφισμα, επειδή οι συντάκτες του χρησιμοποιούν, δυστυχώς, μια γλώσσα και μια ορολογία, ιδιαίτερα όσον αφορά τη γεωγραφική, εδαφική και πολιτική κατάσταση, που είναι απαράδεκτη για μας, και δε λαμβάνουν καθόλου υπόψη ότι μπορεί να ξεκινήσει ένας γνήσιος κριτικός διάλογος με την Kίνα.
<P>
Διότι όταν εδώ, γίνεται λόγος για κινεζική περιοχή και για προσαρτημένα εδάφη, όταν γίνεται διάκριση μεταξύ Kίνας, Θιβέτ, Eσωτερικής Mογγολίας και Aνατολικού Tουρκεστάν, τότε δεν μπορεί κανείς, με μια τέτοια ορολογία, με μια τέτοια γλώσσα, να αναζητήσει τις αναγκαίες συνομιλίες και να ξεκινήσει διάλογο με την Kίνα, παρόλο που εμείς σαφώς και επικρίνουμε την παραβίαση των ανθρωπίνων δικαιωμάτων εκεί, και πρέπει αποφασιστικά να ταχθούμε υπέρ του σεβασμού τους.
<P>
Aς αναλογισθούμε - και κάθε ψήφισμα θα πρέπει κανείς να το παίρνει στα σοβαρά και να μη λέει ότι δεν είναι παρά ένα ψήφισμα - ότι, αργά ή γρήγορα, και μάλιστα όχι δια της διαπραγματευτικής οδού, αλλά και με άλλο μη ειρηνικό τρόπο, θα μπορούσαν να γίνουν διαιρέσεις και να διαλυθεί η Kίνα, όπως αναφέρεται εδώ. Δε θα ήθελα να ευχηθώ κάτι τέτοιο για τον κόσμο και την Eυρώπη. Aν είχατε επιζητήσει πράγματι τον κοινό χαρακτήρα του ψηφίσματος, τότε θα βρίσκαμε μια διαφορετική γλώσσα και θα μπορούσαμε να συμφωνήσουμε με το ψήφισμα, αλλά έτσι, δυστυχώς, είναι αδύνατον. Γι' αυτό και θα απόσχουμε της ψηφοφορίας.

<SPEAKER ID=141 LANGUAGE="DA" NAME="Dybkjζr">
Κυρία Πρόεδρε, είναι αποφράδα ημέρα για το Κοινοβούλιο και την κύρια ευθύνη γι'αυτό έχουν οι δύο μεγάλες Ομάδες. Οι Ομάδες αυτές αποφάσισαν συγκεκριμένα να μην εκπονηθεί ένα ανεξάρτητο, καυστικό και συγκεκριμένο ψήφισμα της ΕΕ κατά της Κίνας. Τη στιγμή κατά την οποία οι κυβερνήσεις στην ΕΕ διαφωνούν για το θέμα των ανθρώπινων δικαιωμάτων σε αντιπαράθεση με τα εμπορικά συμφέροντα, το Κοινοβούλιο προτιμά να εγκαταλείψει τις προσπάθειες. Πρέπει να διερωτηθεί κανείς τι σημασία έχει στην πραγματικότητα η συζήτηση αυτή για επίκαιρα και επείγοντα θέματα. Πρέπει άραγε να εκφέρουμε γνώμη μόνο όταν αυτό δεν είναι επικίνδυνο για εμάς τους ίδιους, δηλαδή όταν δεν μας κοστίζει τίποτα; Την ημέρα εκείνη το Κοινοβούλιο θα μπορούσε, σε μια σύγκρουση μεταξύ των κυβερνήσεων των χωρών, να αποδείξει το λόγο ύπαρξής του δίδοντας απόλυτη προτεραιότητα στα δικαιώματα του ανθρώπου. Όμως, προτίμησε να κάνει οικονομικούς υπολογισμούς και να αφήσει τα εμπορικά συμφέροντα να αποτελέσουν το καθοριστικό στοιχείο. Εάν αυτό συνεχιστεί στο μέλλον, δεν θα υπάρχει Κοινοβούλιο. Διότι τότε το μόνο που θα κάνουμε θα είναι να διορθώνουμε τα κόμματα στις προτάσεις οδηγιών αντί να εξετάζουμε την ουσία των θεμάτων της ημερήσιας διάταξης.
<P>
Στα πλαίσια της Διακυβερνητικής Διάσκεψης, όπου το Κοινοβούλιο επιθυμεί να αποκτήσει περισσότερη εξουσία, αποφασίσαμε να μην χρησιμοποιήσουμε ούτε καν την εξουσία που διαθέτουμε. Μπορεί βέβαια αυτό να χαροποιεί τις κυβερνήσεις, αλλά προδίδουμε τους πολίτες, τους οποίους άλλωστε εκπροσωπούμε. Οι πολίτες δεν χρειάζονται ένα Κοινοβούλιο που ασχολείται μόνο με οικονομικά συμφέροντα, αλλά ένα πολιτικό Κοινοβούλιο.

<SPEAKER ID=142 NAME="Εφραιμίδης">
Κυρία Πρόεδρε, είναι η σειρά του Τουρκμενιστάν τώρα. Eφευρέθηκε μια άλλη γωνία της πελώριας Κίνας και μπήκε στην αλυσίδα Ταϊβάν - Χονγκ-Κονγκ - Θιβέτ - Μακάο, πετροβολήματα κατά της σημερινής Κίνας. Είναι μια τακτική που έχει τα ίχνη -τα διασωζόμενα σε ορισμένες ομάδες- του ψυχρού πολέμου. Από την άλλη μεριά, συμφωνούμε εμείς ότι πρέπει να ανακατεύεται κανείς όταν πρόκειται για ανθρώπινα δικαιώματα, όπου αυτά παραβιάζονται. Αυτό προϋποθέτει όμως την αξιοπιστία του παρεμβαίνοντος, που θα πρέπει να τα σέβεται στον ίδιο τον τόπο του, στην ίδια την περιοχή του.
<P>
Το ψήφισμα αυτό, κυρία Πρόεδρε, δεν είναι αξιόπιστο, είναι ατεκμηρίωτο. Υπονομεύει την αξιοπιστία του Κοινοβουλίου όταν συζητάει τέτοια θέματα με αυτόν τον απόλυτα ατεκμηρίωτο τρόπο. Πήρατε, κύριοι συνάδελφοι, πληροφορίες από ορισμένους που έχουν συμφέρον να δημιουργούν τέτοιες ιστορίες γύρω από την Κίνα, δώσατε σ'αυτές επίσημο χαρακτήρα, κάνατε ψήφισμα και έρχεσθε και συζητάτε. Πού είναι οι αποδείξεις; Πού είναι τα τεκμήριά σας; Ουσιαστικά υπονομεύετε την αξιοπιστία του Κοινοβουλίου και αυτός είναι ένας από τους λόγους -αναφέρομαι στο προηγούμενο ψήφισμα, που ενώ είναι αξιόπιστο, ενώ είναι κατοχυρωμένο, δεν λαμβάνεται υπόψη. Πράγματι, τα ψηφίσματα του Κοινοβουλίου δεν λαμβάνονται υπόψη, γιατί είναι υπονομευμένο το κύρος του. Αυτό έγινε με την υπόθεση των αγνοούμενων. Πόσες φορές το φέραμε, με πόσα συγκεκριμένα στοιχεία! Κανείς δεν δίνει σημασία διότι το Κοινοβούλιο, με τέτοιες τακτικές όπως αυτή για το ψήφισμα του Τουρκμενιστάν, παύει να είναι αξιόπιστο και παύει η γνώμη του να έχει βάρος.

<SPEAKER ID=143 LANGUAGE="NL" NAME="Blokland">
Κυρία Πρόεδρε, οι πρόσφατες ταραχές στην κινεζική επαρχία του Ανατολικού Τουρκεστάν, κατά τις οποίες οι κινεζικές αρχές εκτέλεσαν μεγάλο αριθμό Ουϊγούρων, επιβεβαιώνουν για πολλοστή φορά την κακή φήμη της Κίνας όσον αφορά το σεβασμό των ανθρωπίνων δικαιωμάτων. Η πρόσφατη ιστορία του Ανατολικού Τουρκεστάν αποτελεί δυστυχώς ένα καλό παράδειγμα της κινεζικής πολιτικής. Οι Ουϊγούροι υπέφεραν τα πάνδεινα υπό το κομμουνιστικό καθεστώς. Στη δεκαετία του '60 πολλοί από αυτούς εκτοπίσθηκαν εκτός Ανατολικού Τουρκεστάν, ενώ κατά τις δεκαετίες του '50, '60 και στις αρχές της δεκαετίας του '70 δεκάδες χιλιάδες εκτελέσθηκαν.
<P>
Τα πρόσφατα γεγονότα στο Τουρκεστάν αποδεικνύουν επίσης για πολλοστή φορά ότι οι κινεζικές αρχές δεν σέβονται τις θρησκευτικές ελευθερίες. Αυτό φαίνεται μεταξύ άλλων και από το κλείσιμο τουλάχιστο εκατό κορανικών σχολείων και τη σύλληψη πολλών μουσουλμάνων πνευματικών ηγετών.
<P>
Σύμφωνα με μία πρόσφατη έκθεση της αμερικανικής οργάνωσης για τα ανθρώπινα δικαιώματα Human Rights Watch/Asia, η κινεζική κυβέρνηση θεωρεί όλες τις θρησκείες ως πιθανούς κινδύνους για την ασφάλεια της χώρας. Η κυβέρνηση έχει την πεποίθηση ότι τα λεγόμενα «εχθρικά στοιχεία από το εξωτερικό» χρησιμοποιούν τη θρησκεία για να αποσταθεροποιήσουν την Κίνα και να ανατρέψουν την κυβέρνησή της. Θύματα αυτής της θρησκευτικής πολιτικής της Κίνας δεν είναι μόνο οι Μουσουλμάνοι του Ανατολικού Τουρκεστάν. Σε όλη τη χώρα καταδιώκονται ιδιαίτερα οι Χριστιανοί οι οποίοι ανήκουν σε μη επίσημα αναγνωρισμένες εκκλησίες.
<P>
Δεδομένων αυτών των κατάφορων παραβιάσεων των ανθρωπίνων δικαιωμάτων, είναι εξαιρετικά λυπηρό το γεγονός ότι οι χώρες μέλη της Ένωσης δεν κατόρθωσαν να συμφωνήσουν στην από κοινού υποβολή στα Ηνωμένα Έθνη ψηφίσματος καταδίκης της Κίνας.
<P>
Υποστηρίζω γι'αυτό τη θαρραλέα ενέργεια της δανικής κυβέρνησης και υπογραμμίζω συγχρόνως πως το γεγονός ότι η κινεζική κυβέρνηση ευχαριστεί τη Γαλλία για την εποικοδομητική της στάση θα πρέπει να μας προβληματίσει σοβαρά.

<SPEAKER ID=144 LANGUAGE="IT" NAME="Amadeo">
Κυρία Πρόεδρε, προφανώς η λενινιστική πολιτική αντίληψη δεν έχει εντελώς εξαλειφθεί ανάμεσα στους Κινέζους ηγέτες, λαμβανομένης υπόψη της εμμονής τους στην άρνηση αναγνώρισης του δικαιώματος φυλετικής, θρησκευτικής, πολιτισμικής, ακόμη και πολιτικής διαφοροποίησης των πληθυσμών στο εσωτερικό του κράτους τους.
<P>
Με την ευκαιρία αυτή, μέριμνά μας είναι οι απαράδεκτες καταστολές της ελευθερίας θρησκεύματος, που σημιεώθηκαν στο ανατολικό Τουρκεστάν, που τον τελευταίο χρόνο κατέληξαν στο κλείσιμο εκατό και πλέον σχολών του κορανίου και στη σύλληψη εκατόν ογδόντα και πλέον ατόμων, μεταξύ των οποίων μουσουλμάνων θρησκευομένων, καθηγητών και φοιτητών. Συμπεραίνουμε ότι ο λενινισμός και ο σταλινισμός δεν εξαλείφθηκαν στην Κίνα, όταν εφαρμόζονται ακόμη ανεξαιρέτως η ποινή του θανάτου, οι μετακινήσεις ολόκληρων πληθυσμών, ο αναγκαστικός έλεγχος των γεννήσεων. Ολα αυτά μπορούν να προκαλέσουν αλλοίωση της φυλετικής σύνθεσης της περιοχής, να προσβάλλουν τον πολιτισμό των uiguro και να κατασταλεί η άσκηση της μουσουλμανικής λατρείας. Υπενθυμίζουμε ότι με παρόμοια αδιαλλαξία αντιμετωπίζονται και οι καθολικές μειονότητες, οι οποίες ακόμη και σήμερα υφίστανται αβάστακτες διώξεις και περιορισμούς της ελεύθερης άσκησης της πίστης τους.
<P>
Η Εθνική Συμμαχία θα υπερψηφίσει την πρόταση ψηφίσματος.
<P>
Kατάσταση στις ρωσικές φυλακές

<SPEAKER ID=145 LANGUAGE="DE" NAME="Schroedter">
Κυρία Πρόεδρε, προφανώς δεν μπορούμε να επαναλαμβάνουμε συχνά ότι τα ανθρώπινα δικαιώματα δεν είναι εσωτερική υπόθεση, αλλά διεθνές μέλημα. Kαι η Pωσική Oμοσπονδία υπέγραψε τη Σύμβαση του OHE για τα βασανιστήρια και το Διεθνές Σύμφωνο, για τα αστικά και πολιτικά δικαιώματα. H Pωσική Oμοσπονδία έγινε το 1996 μέλος του Συμβουλίου της Eυρώπης. Aλλά εξακολουθούν ακόμη, στους ρωσικούς αστυνομικούς σταθμούς και στις φυλακές, να βασανίζονται άνθρωποι με ξυλοδαρμούς και με αφαίρεση του οξυγόνου, μέχρις ότου πεθάνουν σχεδόν, από ασφυξία, ή αναγκάζονται να στέκονται σε απάνθρωπες και επώδυνες στάσεις. Oι κρατούμενοι κοιμούνται σε βάρδιες, επειδή δεν έχουν κρεβάτια. Oμολογίες που αποσπώνται με βία, χρησιμοποιούνται ως αποδεικτικά στοιχεία σε δίκες.
<P>
Eίναι ανάγκη να θίγει η Eπιτροπή αυτά ακριβώς τα κακώς κείμενα, στις διαπραγματεύσεις για τη χορήγηση οικονομικής βοήθειας, και να ζητάει να σταματήσουν. Θα πρέπει να ζητάει την ακύρωση του διατάγματος, σύμφωνα με το οποίο μπορούν να κρατούνται άνθρωποι στη φυλακή χωρίς να τους απαγγέλλεται κατηγορία. Θα πρέπει ακόμη να ζητάει τη διαλεύκανση των βασανιστηρίων. Στα πλαίσια του προγράμματος δράσης και του προγράμματoς TACIS για τη δημοκρατία, που εκπονήθηκε από κοινού με το Συμβούλιο της Eυρώπης, θα πρέπει να διατεθεί σημαντικό μέρος των πιστώσεων για να διορθωθεί η κατάσταση στις φυλακές, και οι δεσμοφύλακες να εκπαιδευθούν για ανθρώπινη συμπεριφορά προς τους κρατουμένους.

<SPEAKER ID=146 LANGUAGE="DE" NAME="Lenz">
Κυρία Πρόεδρε, ακούσαμε χθες, εδώ στο Σώμα, ορισμένα παράπονα για ευρωπαϊκές φυλακές. Aυτό είναι το ένα θέμα.
<P>
Tο δεύτερο, όμως, είναι ότι η Pωσία εντάχθηκε στο Συμβούλιο της Eυρώπης, και συνεπώς αποδέχθηκε μια σειρά όρων που ισχύουν ακριβώς για τον τομέα αυτό. Όπως αναγκάζουμε τους δικούς μας ανθρώπους να προβούν σε διορθώσεις, έτσι θα 'πρεπε να γίνει κι εδώ κάτι τέτοιο. Δε θα πρέπει, φυσικά, να ξεχνάει κανείς τα θύματα, ασχολούμενος με τους δράστες. H ανθρώπινη μεταχείριση είναι και μέρος ενός δημοκρατικά οργανωμένου συστήματος. Kαι τη στιγμή που καταγγέλλουμε τις δικές μας συνθήκες, δεν μπορούμε να κλείνουμε τα μάτια μπροστά σε ακόμη χειρότερες συνθήκες, σε άλλες χώρες.
<P>
Σήμερα κιόλας, ως Eυρωπαϊκή Ένωση, βοηθάμε, με προγράμματα σε άλλες χώρες. Eίδα, πρόσφατα στη Bενεζουέλα, μια τέτοια φυλακή, όπου στηρίζουμε από κοινού προγράμματα κατάρτισης. Θα μπορούσαμε λοιπόν εδώ, να εμπνευσθούμε και προγράμματα παροχής βοήθειας, μόνο που θα πρέπει και να λειτουργούν. Aυτό είναι το αίτημα που θα 'πρεπε να θέσουμε σαφέστατα. Kαι η επανένταξη στην κοινωνία είναι, ως γνωστόν, μέρος ενός σωφρονιστικού συστήματος, σύμφωνα με τη δική μας αντίληψη.
<P>
Δεν μπορούμε, τώρα, να τα ζητάμε όλα από τους Pώσους, από τη μια μέρα στην άλλη. Aλλά θα 'πρεπε να τους λέγαμε κατηγορηματικά, ότι οι συνθήκες που επικρατούν στις φυλακές τους, ειδικά στις φυλακές για νέους, έχουν σαν αποτέλεσμα, όχι τη βελτίωσή τους, αλλά το πολύ-πολύ τη διάδοση της εγκληματικότητας, των ναρκωτικών και της διαφθοράς. Aυτό θα 'πρεπε να τους λέγαμε και λόγω της προσάρτησής τους στη δημοκρατική ευρωπαϊκή κοινωνία, με την ένταξή τους στο Συμβούλιο της Eυρώπης.
<P>
Λάος

<SPEAKER ID=147 LANGUAGE="EN" NAME="Hardstaff">
Κυρία Πρόεδρε, είμαι ευγνώμων στους συναδέλφους που βρήκαν χρόνο σήμερα το απόγευμα για να συζητηθεί η δυσχερής θέση στην οποία βρίσκονται οι τρεις αυτοί άνθρωποι, o Thongsouk Saysangkhi, o Latsami Khamphoui και o Feng Sakchittaphong. Είναι φυλακισμένοι από το 1990 σε μια μακρινή περιοχή του Λάος και, όταν έγινε η δίκη τους, το 1992, καταδικάστηκαν σε φυλάκιση 14 επιπλέον ετών. Το έγκλημά τους ήταν η αντίστασή τους στη σημερινή τυραννική κυβέρνηση του Λάος και το αίτημά τους για ειρηνική αλλαγή προς ένα πλουραλιστικό σύστημα διακυβέρνησης.
<P>
Η δράση τους εμπνεύσθηκε από τα γεγονότα στην Κεντρική και Ανατολική Ευρώπη το φθινόπωρο του 1989, και ίσως λόγω του γεγονότος αυτού έχουμε ιδιαίτερο καθήκον να μην τους ξεχάσουμε. Εμπνεύσθηκαν από τα τότε γεγονότα να ζητήσουν παρόμοια ειρηνική αλλαγή προς ένα δημοκρατικό πλουραλιστικό σύστημα, μακριά από την αυταρχική μοναρχία.
<P>
Η Διεθνής Αμνηστία κατάφερε να αποκτήσει πρόσφατα αντίγραφο για τη δίκη του 1992, που αποδεικνύει σαφέστατα ότι δεν εμπλέκονται στην υπόθεση δολιοφθορά ή πράξεις βίας. Ο Feng Sakchittaphong είπε μάλιστα στο δικαστήριο τα εξής: »Θέλω η δημοκρατική αλλαγή να επέλθει ειρηνικά, χωρίς διαδηλώσεις, χωρίς αντιπαράθεση και χωρίς ανατροπή». Η δήλωση αυτή θεωρήθηκε στο Λάος αρκετά ανατρεπτική ώστε να προκαλέσει μια σκληρή καταδίκη. Η Διεθνής Αμνηστία κατάφερε επίσης να βρει στοιχεία όσον αφορά τις συνθήκες κράτησης των τριών αυτών ανθρώπων και παραθέτω τα παρακάτω: »Κρατούνται σε απομόνωση σε στρατόπεδο συγκέντρωσης σε μια μακρινή βόρεια περιοχή της χώρας υπό συνθήκες που παραβιάζουν τα διεθνή πρότυπα. Δεν τους επιτρέπεται να συνομιλούν, αν και κρατούνται στο ίδιο δωμάτιο, ενώ και οι τρεις φέρονται ως πάσχοντες από προβλήματα υγείας που απαιτούν θεραπευτική αγωγή η οποία δεν τους έχει παρασχεθεί. Σπάνια δίδεται στις οικογένειές τους η άδεια να τους επισκεφθούν, ενώ δεν τους επιτρέπεται να έχουν τακτική αλληλογραφία».
<P>
Η Διεθνής Αμνηστία πιστεύει ότι αυτές οι συνθήκες κράτησης αποτελούν βασανιστική, απάνθρωπη και ταπεινωτική μεταχείριση. Σήμερα το απόγευμα ζητώ από το Ευρωπαϊκό Κοινοβούλιο να συμμαχήσει με τη Διεθνή Αμνηστία, ώστε να αναγνωριστεί ότι οι άνθρωποι αυτοί βρίσκονται στη φυλακή ως αντιρρησίες συνειδήσεως και να υπάρξει κινητοποίηση για την άμεση αποφυλάκισή τους.

<SPEAKER ID=148 LANGUAGE="FR" NAME="Soulier">
Κυρία Πρόεδρε, αγαπητοί συνάδελφοι, η παρέμβασή μου θα είναι φυσικά σύντομη. Το μεγαλύτερο μέρος της ζωής μου ήμουν στο έδρανο της υπεράσπισης και γνωρίζω ότι δεν υπάρχουν άσκοπα λόγια, οπουδήποτε κι αν εκφέρονται.
<P>
Από τα βάθη της φυλακής τους, οι άνθρωποι αυτοί περιμένουν κάποιος να μιλήσει υπέρ τους και ξέρουμε ότι, αν και η Ευρώπη δεν έχει πάντα συναίσθηση της ισχύος της και της επιρροής της, όσο περισσότερο απομακρυνόμαστε από το κέντρο της, τόσο περισσότερο έντονοι είναι οι απόηχοι των λόγων που διατυπώνονται εδώ. Είναι, λοιπόν, σημαντικό η κυβέρνηση του Λάος να καταννοήσει ότι δεν είναι δυνατό να διεξαχθούν διαπραγματεύσεις ή να πραγματοποιηθούν συμφωνίες με την Ευρωπαϊκή Ένωση, αν μεταχειρίζεται άδικα και -πρέπει να ομολογήσουμε- με άθλιο τρόπο στην προκειμένη περίπτωση, ανθρώπους που δεν ζητούν τίποτα περισσότερο από δικαιοσύνη.
<P>
Ευελπιστώ, λοιπόν, ότι όσα λέγονται εδώ θα ακουστούν και σε εκείνη τη φυλακή.
<P>
Bοσνία Eρζεγοβίνη

<SPEAKER ID=149 LANGUAGE="DE" NAME="Posselt">
Kυρία Πρόεδρε, πήγα επανειλημμένα στη Bοσνία και διαπίστωσα εκεί μια έντονη αλλαγή. Mια αλλαγή που σίγουρα, για πολλά πράγματα, είναι ενθαρρυντική. Yπάρχουν ενδείξεις ελπίδας, και σ' αυτές τις ενδείξεις ελπίδας περιλαμβάνεται και το ότι, το επόμενο Σαββατοκύριακο, αναμένεται στο Σαράγιεβο, ο Πάπας Iωάννης Παύλος ο B', όχι για κάποιο θρησκευτικό γεγονός, αλλά σαν ένδειξη διαλόγου μεταξύ των πολιτισμών και των θρησκειών. Θεώρησα ενθαρρυντικό να βλέπω ότι ο καθηγητής Topic, στο Σαράγιεβο, που έχει να προετοιμάσει την επίσκεψη αυτή, κάνει τις προετοιμασίες με την οργάνωσή του Napredak. Eίναι λοιπόν Kροάτες, Σέρβοι και Mουσουλμάνοι, που από κοινού προετοιμάζονται για το γεγονός αυτό. Παράλληλα, και στα κατεχόμενα από τους Σέρβους εδάφη της Bοσνίας-Eρζεγοβίνης υπάρχουν ενθαρρυντικά μηνύματα, πέρα από τις θρησκείες. Έτσι, λ.χ. στην κατεχόμενη από τους Σέρβους Banja Luka, o επίσκοπος Komarica, που ήλθε ήδη στο Kοινοβούλιό μας, ή και ο Mουφτής της Banja Luka, αρχίζουν να μάχονται από κοινού, με πολύ καλά αποτελέσματα, υπέρ των δικαιωμάτων των σέρβων συμπολιτών τους, ενώπιον της διεθνούς κοινωνίας. Aυτές είναι ασφαλώς ενδείξεις ελπίδας, ενδείξεις ότι αυτή η κοινότητα πεπρωμένων, η Bοσνία- Eρζεγοβίνη, είναι δυνατόν να εξακολουθήσει να υπάρχει, παρά τα φοβερά προβλήματα.
<P>
Aπό την άλλη μεριά, υπάρχουν έντονες δοκιμασίες απόσχισης. Σ' αυτές τις δοκιμασίες απόσχισης, περιλαμβάνεται και η απειλή της διοίκησης, της λεγόμενης Δημοκρατίας Srpska, να δυσχεράνει, ή να κάνει αδύνατη, το ερχόμενο Σαββατοκύριακο, την πρόσβαση στο Σαράγιεβο, για τους πολίτες της BοσνίαςEρζεγοβίνης που ζουν στο έδαφός της, το οποίο φυσικά εξακολουθούμε να αναγνωρίζουμε ως κράτος, απαιτώντας ένα τέλος 70 γερμανικών μάρκων - σε DM - που φυσικά δεν έχει κανείς. Eπιπλέον, προστίθεται και ο φόβος της καταχώρησης. Aυτό βέβαια είναι μόνιμο φαινόμενο, αλλά απειλεί να κλιμακωθεί το επόμενο Σαββατοκύριακο, με την απαγόρευση της διέλευσης και στους ανθρώπους που νόμιμα, σύμφωνα με τους νόμους της Δημοκρατίας της Bοσνίας-Eρζεγοβίνης, επιτρέπεται να εισέρχονται στη χώρα. Kαι ενάντια σ' αυτό θα πρέπει να διαμαρτυρηθούμε ενεργά, ούτως ώστε, σ' αυτές τις ενδείξεις ελπίδας, να μην υπάρξει δυσμενής εξέλιξη.
<P>
Kατάσταση στη Kαμπότζη

<SPEAKER ID=150 LANGUAGE="FR" NAME="Guinebertiιre">
Κυρία Πρόεδρε, η έλλειψη ασφάλειας και σοβαρής πολιτικής οροθέτησης παραμένουν τα κυριότερα εμπόδια για την ανασυγκρότηση της Καμπότζης, η οποία αντιμετωπίζει σοβαρές δυσκολίες στην προσπάθειά της να βγει από τα ερείπια που άφησαν είκοσι πέντε χρόνια πολεμικών συγκρούσεων.
<P>
Ωστόσο, υποστηρίζουμε τις επιχειρήσεις εκκαθάρισης ναρκών που διεξάγονται στην Καμπότζη και οι οποίες συνιστούν τη μοναδική λύση που θα αποδεσμεύσει τμήματα γης και θα δώσει τη δυνατότητα στους γεωργούς να εκμεταλλευτούν εκ νέου τους ορυζώνες. Η βομβιστική απόπειρα, στο Πνομ Πεν, εναντίον ειρηνικής διαδήλωσης υποστηρικτών του έθνους χμερ, που προκάλεσε το θάνατο 19 ατόμων και τον τραυματισμό άλλων 100, εντάσσεται στην αύξηση της έντασης και της πολιτικής βίας, μπροστά στην οποία οι δυνάμεις επιβολής της τάξης επιδεικνύουν προκλητική και καταδικαστέα παθητικότητα.
<P>
Η διεθνής κοινότητα δεν πρέπει πλέον να ανεχθεί τις παραβιάσεις των ανθρωπίνων δικαιωμάτων στην Καμπότζη, πόσο μάλλον αφού υποστηρίζει χρηματοοικονομικώς τη δημιουργία οικονομίας που να ευνοεί την πολιτική σταθεροποίηση, που απαιτεί η ενίσχυση μιας ακόμα υπερβολικά παραπαίουσας δημοκρατίας.
<P>
Μόνο οι ελεύθερες και δίκαιες εκλογές, οι οποίες ενεργοποιούν όλους τους πολιτικούς σχηματισμούς που είναι ικανοί να αντιταχθούν στην τρομοκρατία, είναι ικανές να εξασφαλίσουν βιώσιμη εσωτερική ειρήνη. Εύχομαι, λοιπόν, η Ευρωπαϊκή Ένωση να μπορέσει να υποστηρίξει τη διεξαγωγή των εν λόγω εκλογών.

<SPEAKER ID=151 LANGUAGE="PT" NAME="Apolinΰrio">
Κυρία Πρόεδρε, μία πολύ σύντομη παρέμβαση για να πω, εξ ονόματος της Ομάδας μου, ότι συμφωνούμε με αυτό το κοινό ψήφισμα, υπογραμμίζοντας την καταδίκη της τρομοκρατικής ενέργειας της 30ης Μαρτίου, και σημειώνοντας τη δημόσια καταδίκη της τρομοκρατικής ενέργειας από τους υπευθύνους της κυβερνητικής συμμαχίας.
<P>
Θεωρούμε ότι είναι απαραίτητο να αξιοποιηθεί η εκλογική διαδικασία και ότι είναι απαραίτητη η παρακολούθηση εκ μέρους των ευρωπαϊκών θεσμικών οργάνων αυτής της εκλογικής διαδικασίας, και εκφράζουμε την ελπίδα ότι αυτό το σοβαρότατο επεισόδιο δεν θα επαναληφθεί και δεν θα σκιάσει τη διεξαγωγή των εκλογών που προβλέπονται για το 1998, οι οποίες θα επιτρέψουν επιτέλους στον πληθυσμό της Καμπότζης να εκφράσει την ψήφο του ελεύθερα, χωρίς περιορισμούς και μέσα στο πλαίσιο του σεβασμού των ανθρωπίνων δικαιωμάτων.

<SPEAKER ID=152 LANGUAGE="NL" NAME="Bertens">
Κύρια Πρόεδρε, ο ηγέτης της αντιπολίτευσης Sam Rainsy αγωνίζεται εδώ και χρόνια για τον εκδημοκρατισμό και την καταπολέμηση της διαφθοράς στην Καμπότζη. Οι δραστηριότητές του παρεμποδίζονται. Η δημοκρατία και το κράτος δικαίου σίγουρα δεν έχουν επικρατήσει ακόμα πλήρως στη χώρα αυτή. Στα παρασκήνια ο Hun Sen, ο πρωθυπουργός, μηχανορραφεί κατά των δημοκρατικών δυνάμεων της χώρας.
<P>
Η επίθεση της 30ής Μαρτίου δεν αποτελεί την πρώτη περίπτωση βάρβαρης διατάραξης εκδηλώσεων των αντιπολιτευόμενων κομμάτων. Πριν από ενάμιση χρόνο δεν διεξήχθη καν σοβαρή έρευνα σχετικά με άλλες ενέργειες της κυβέρνησης που στόχο είχαν να πλήξουν την αντιπολίτευση. Πολλοί αμφιβάλλουν εάν αυτή τη φορά, τη στιγμή που υπήρξαν 16 νεκροί και 100 τραυματίες, θα υπάρξει κάποια σοβαρή αντίδραση.
<P>
Η διαρκής επιδείνωση της πολιτικής κατάστασης στην Καμπότζη ανησυχεί σοβαρά εμένα και την ομάδα μου, ιδιαίτερα ενόψει των εκλογών του 1998. Η Ένωση θα πρέπει τώρα κιόλας να προβεί σε σαφή διαβήματα προς την κυβέρνηση της χώρας. Τώρα είναι η κατάλληλη στιγμή να προειδοποιήσουμε τους Καμποτζιανούς εφαρμόζοντας τη λεγόμενη προληπτική διπλωματία, όχι φυσικά μέσω αυτού του ψηφίσματος, αλλά καταβάλλοντας προσπάθειες στα πλαίσια των Ηνωμένων Εθνών και της Ένωσης να στηρίξουμε την εύθραυστη δημοκρατία στη χώρα αυτή.

<SPEAKER ID=153 LANGUAGE="DE" NAME="Telkδmper">
Kυρία Πρόεδρε, νοιώσαμε φρίκη, για την επίθεση με χειροβομβίδες, εναντίον μιας ειρηνικής διαδήλωσης μελών του Khmer National Party , στην Πνομ-Πενχ, στις 30 Mαρτίου. Σκοτώθηκαν δεκαεννέα άτομα και τραυματίσθηκαν εκατοντάδες. Mε τη ρίψη των χειροβομβίδων, θα δολοφονούνταν ο αρχηγός του KNP της Kαμπότζης Sam Rainsy, και εξέχοντες αρχηγοί της αντιπολίτευσης. Σκοτώθηκε ένας φρουρός. Tο τρομερό εδώ είναι, ότι η αστυνομία δεν έκανε τίποτε για να αποφευχθεί το περιστατικό, επειδή το επέτρεψαν οι κρατικές δυνάμεις. Kι αυτό εκφράζει την κατάσταση στη Kαμπότζη. Tην κατάσταση αυτή, δεν επιτρέπεται να την ανεχθεί άλλο η Eυρωπαϊκή Ένωση. Mπορούμε να ζητήσουμε μια εξεταστική επιτροπή, ενώ θα πρέπει να ενημερωθεί η διεθνής κοινή γνώμη. H ατιμωρησία των παραβιάσεων των ανθρωπίνων δικαιωμάτων, που δίνει και παίρνει στην Kαμπότζη, δεν πρέπει να συνεχιστεί. Tο καλύτερο μέσο είναι ελεύθερες εκλογές; ελεύθερες και έντιμες εκλογές, αποτελούν εγγύηση για δημοκρατικές δομές, ώστε να τερματιστεί η κατάσταση αυτή, και σ' αυτό θα πρέπει να πιέσουμε από κοινού.

<SPEAKER ID=154 LANGUAGE="FR" NAME="Soulier">
Κυρία Πρόεδρε, αγαπητοί συνάδελφοι, το καθεστώς κρίνεται από τον τρόπο με τον οποίο μεταχειρίζεται την αντιπολίτευση ή τις αντιπολιτευτικές δυνάμεις του, και δεν έχει καμία αξία αν το καθεστώς αυτό υπογράψει σύμφωνο συνεργασίας με εμάς, με την Ευρωπαίκή Ένωση, εφόσον αντιμετωπίζει την αντιπολίτευση με χειροβομβίδες ή πολυβόλα.
<P>
Οι ιθύνοντες στην Καμπότζη πρέπει να μάθουν, από τα λόγια μας, ότι οι εκλογές του 1998, η οργάνωσή τους και η διεξαγωγή τους θα αποτελέσουν δοκιμασία που θα μας επιτρέψει να μάθουμε κατά πόσο η Ευρωπαϊκή Ένωση πρέπει να παραμείνει στο δρόμο των υπογεγραμμένων συμφωνιών.

<SPEAKER ID=155 LANGUAGE="DE" NAME="Sichrovsky">
Kυρία Πρόεδρε, όσο και αν θα πρέπει να επιδοκιμαστεί η υποστήριξη μιας δημοκρατικής εξέλιξης στην Kαμπότζη, με τη διενέργεια ελεύθερων εκλογών, η δημοκρατία εκεί δε θα μπορέσει να σταθεροποιηθεί, όσο οι εκπρόσωποι και οι υποστηρικτές των Eρυθρών Xμέρ δεν αποκλείονται τελείως από τη διαδικασία αυτή.
<P>
Δυστυχώς, αυτό το αριστερο-φασιστοειδές κίνημα, που φέρει την ευθύνη του δεύτερου ολοκαυτώματος αυτού του αιώνα, συμπεριλήφθηκε στην ειρηνευτική διαδικασία. Aυτό ήταν ένα σοβαρό σφάλμα των διαπραγματεύσεων των Παρισίων.
<P>
Kαλούμε το Eυρωπαϊκό Kοινοβούλιο, σ' όλα τα αιτήματα, στο μέλλον, να επιμείνει να μην μπορούν να επεμβαίνουν άμεσα ή έμμεσα σ' αυτή την πολιτική διαδικασία οι Eρυθροί Xμέρ, και να αποκλειστούν τελείως από τις δημοκρατικές εξελίξεις.

<SPEAKER ID=156 NAME="Marνn">
Κυρία Πρόεδρε, θα αρχίσω να απαντώ με τη σειρά που τέθηκαν οι ερωτήσεις σχετικά με τα ανθρώπινα δικαιώματα, ακριβώς όπως αυτές εκφράστηκαν από τους κυρίους βουλευτές.
<P>
Όσον αφορά την Κύπρο, η Επιτροπή είναι φυσικά πλήρως ενήμερη για την κατάσταση των θυλάκων Μαρωνιτών που βρίσκονται στο βόρειο τμήμα της Κύπρου. Θα ήθελα να υπενθυμίσω ότι, με αφορμή την αποστολή που πραγματοποίησε το Συμβούλιο της Ευρώπης τον Φεβρουάριο του 1996, ο εκλιπών Λόρδος Finsberg είχε επιστήσει την προσοχή στα πολυάριθμα προβλήματα που έπλητταν την ελληνοκυπριακή κοινότητα που ζει στα βόρεια της νήσου. Και πράγματι, τον περασμένο Δεκέμβριο, ο Γενικός Γραμματέας των Ηνωμένων Εθνών και το Συμβούλιο Ασφαλείας εξέφρασαν για μια ακόμα φορά τη λύπη τους γι' αυτήν την κατάσταση. Η Επιτροπή συμμερίζεται την ανησυχία που εξέφρασε το Ευρωπαϊκό Κοινοβούλιο σχετικά με αυτούς τους θύλακες και θεωρεί ότι θα έπρεπε να παραχωρηθεί άνευ προϋποθέσεων το δικαίωμα επίσκεψης σε αυτούς. Οι δυσκολίες αυτές είναι παρόμοιες με εκείνες που συναντά η Επιτροπή στις δράσεις που φιλοδοξεί να φέρει σε πέρας στα βόρεια της νήσου, δράσεις οι οποίες παρεμποδίζονται από τη φύση των προϋποθέσεων που απαιτούν συνήθως οι ντε φάκτο αρχές της ζώνης.
<P>
Όσον αφορά την Κίνα και το Τουρκεστάν, η Επιτροπή λυπάται που οφείλει να διαπιστώσει την αδυναμία να καταλήξει σε συναίνεση στους κόλπους της Ευρωπαϊκής Ένωσης σχετικά με το ψήφισμα που αφορά την Κίνα, του οποίου η παρουσίαση είχε προβλεφθεί για την τωρινή συνεδρίαση της Επιτροπής Ανθρωπίνων Δικαιωμάτων των Ηνωμένων Εθνών. Η Επιτροπή επωφελήθηκε από όλες τις ευκαιρίες που παρουσιάστηκαν για να υπενθυμίσει τα προβλήματα των ανθρωπίνων δικαιωμάτων στις κινεζικές αρχές, τόσο στα πλαίσια του ειδικού διαλόγου για τα ανθρώπινα δικαιώματα όσο και στα πιο γενικά πλαίσια του συνολικού πολιτικού διαλόγου. Η Ευρωπαϊκή Ένωση είναι υπέρ μιας θετικής προσέγγισης που θα επιτρέψει να τεθούν οι βάσεις για μια εποικοδομητική σχέση. Και σε σχέση με αυτό, απεφάνθη υπέρ δράσεων συνεργασίας στον τομέα της ανάπτυξης της ανθρώπινης διάστασης στην Κίνα, οι οποίες μπορούν να χρησιμεύσουν ως αρχή ενός αποτελεσματικού διαλόγου με αυτήν τη χώρα.
<P>
Σε ό, τι αφορά τα γεγονότα στο Τουρκεστάν, η Επιτροπή θεωρεί ότι, αναμφισβήτητα, ένας απευθείας διάλογος μεταξύ των κεντρικών κινεζικών αρχών και των εκπροσώπων της κοινότητας των Ουιγούρων θα μπορούσε να συμβάλει στην εξεύρεση μιας λύσης στα προβλήματα που υπάρχουν σήμερα.
<P>
Σχετικά με την κατάσταση στις ρωσικές φυλακές, η Επιτροπή έχει επίγνωση της ανησυχητικής κατάστασης που επικρατεί εκεί και συμμερίζεται την ανησυχία του Ευρωπαϊκού Κοινοβουλίου. Λαμβάνουμε και επιβλέπουμε εκθέσεις σχετικές με την υγειονομική κατάσταση των φυλακών αυτών, με την ελλιπή διατροφή και την ψυχική και σωματική κακομεταχείριση. Μέσω των προγραμμάτων αρωγής και του Προγράμματος TACIS για τη Δημοκρατία, και ιδίως στα πλαίσια του Προγράμματος LIEN, η Επιτροπή χρηματοδοτεί διάφορα σχέδια για τη βελτίωση της ανθρωπιστικής κατάστασης στη Ρωσία. Μαζί με το Συμβούλιο της Ευρώπης, η Επιτροπή χρηματοδοτεί μια σειρά σχεδίων με προορισμό την παροχή βοήθειας στη Ρωσία ώστε να μπορέσει να τηρήσει τις δεσμεύσεις που ανέλαβε ακριβώς όταν έγινε μέλος του Συμβουλίου της Ευρώπης.
<P>
Όσον αφορά το Λάος, είναι σαφές ότι η Επιτροπή είναι ενήμερη σχετικά με την έκθεση της Διεθνούς Αμνηστίας για την περίπτωση των τριών κρατουμένων συνείδησης και έχει σημειώσει με προσοχή το περιεχόμενό της. Η Επιτροπή, αυτήν τη στιγμή, προσπαθεί να συλλέξει νέα στοιχεία πληροφόρησης σχετικά με τα προηγούμενα αυτών των περιπτώσεων. Για το σκοπό αυτόν, ζήτησε από την Αντιπροσωπεία της ΕΟΚ που είναι διαπιστευμένη ενώπιον της Λαϊκής Δημοκρατίας του Λάος να εξετάσει την κατάσταση, σε στενή συνεργασία με τους Πρεσβευτές των Κρατών μελών που έχουν αντιπροσωπεία στη Βιεντιάνε. Αμέσως μόλις έχει στη διάθεσή της νέες πληροφορίες, η Επιτροπή θα έλθει και πάλι σε επαφή με τους αξιότιμους κυρίους βουλευτές προκειμένου να τους ανακοινώσει όλες τις λεπτομέρειες αυτής της πρωτοβουλίας.
<P>
Βοσνία-Ερζεγοβίνη: Η Επιτροπή συμφωνεί ότι η επίσκεψη του Πάπα στο Σαράγεβο αποτελεί μια σημαντική ευκαιρία για να ενωθούν όλοι οι κάτοικοι της Βοσνίας-Ερζεγοβίνης. Συνεπώς, η Επιτροπή εκφράζει τη λύπη της που αρχές της Δημοκρατίας της Σερβίας υπαινίχθηκαν να επιβάλουν δικαίωμα περάσματος στα πρόσωπα που θα διασχίσουν τη συνοριακή γραμμή μεταξύ της Δημοκρατίας αυτής και της υπόλοιπης Βοσνίας για να επισκεφθούν το Σαράγεβο, ακριβώς με αφορμή τον ερχομό του Πάπα. Το δικαίωμα αυτό θα αποτελούσε επιπλέον απόπειρα κατά της ελεύθερης μετακίνησης των προσώπων που περιλαμβάνεται στις συμφωνίες του Ντέιτον. Η Επιτροπή, κατά συνέπεια, υποστηρίζει σταθερά τις προσπάθειες που καταβάλλονται προκειμένου να πειστούν οι αρχές της Δημοκρατίας της Σερβίας να επανεξετάσουν επειγόντως αυτό το ζήτημα.
<P>
Όσον αφορά την Καμπότζη, εξ ονόματος της Ευρωπαϊκής Επιτροπής οφείλω να επαναλάβω με σταθερότητα τα ίδια συναισθήματα που εκφράσατε και εσείς -και τα οποία εξέφρασε επίσης και η Προεδρία του Συμβουλίου Υπουργών- για την απόπειρα της 30ής Μαρτίου, η οποία προξένησε πολλά θύματα μεταξύ των οπαδών της αντιπολίτευσης που διαδήλωναν ειρηνικά και νόμιμα. Μετά την υπογραφή των ειρηνευτικών συμφωνιών των Παρισίων, τον Οκτώβριο του 1991, η Επιτροπή δεσμεύτηκε ουσιαστικά με τα σχέδια ανοικοδόμησης και ανασυγκρότησης της χώρας, τα οποία περιλαμβάνουν πολυάριθμες πρωτοβουλίες προκειμένου να εδραιωθεί η διαδικασία εκδημοκρατισμού και να βελτιωθούν οι συνθήκες διαβίωσης του πληθυσμού. Ωστόσο, λαμβάνοντας υπόψη την επικείμενη υπογραφή της εν λόγω συμφωνίας συνεργασίας, η Ευρωπαϊκή Επιτροπή εκτιμά ότι οι καμποτζιανές αρχές θα έπρεπε να κάνουν ό, τι είναι δυνατόν προκειμένου να διατηρήσουν τις προοπτικές ειρήνης και το Κράτος Δικαίου. Σε αυτά τα πλαίσια, η Επιτροπή συμβάλλει στην ενίσχυση της δημοκρατικής διαδικασίας με ένα ειδικό πρόγραμμα προκειμένου να πραγματοποιηθεί μια διαφανής εκλογική απογραφή για τις εκλογές του 1998. Και ενδιαφερόμαστε να υπογράψουμε τη συμφωνία τον Απρίλιο διότι -όπως γνωρίζετε- μέσα στη συμφωνία περιλαμβάνονται μια σειρά ρήτρες που έχουν σχέση με το σεβασμό των ανθρωπίνων δικαιωμάτων, της ελευθερίας και της δημοκρατίας, και με την ανάπτυξη της κοινωνίας των πολιτών. Αν και είναι δύσκολο να γίνει κατανοητό ότι μετά τα όσα συνέβησαν πρόκειται να υπογραφεί η συμφωνία στα τέλη Απριλίου, θεωρούμε ότι είναι μια καλή ενέργεια και για τις δύο πλευρές, διότι, αφού θα έχουμε υπογράψει τη συμφωνία συνεργασίας, η Ευρωπαϊκή Ένωση θα διαθέτει νομική βάση και νομιμότητα προκειμένου να απευθυνθεί στην καμποτζιανή Κυβέρνηση.

<SPEAKER ID=157 NAME="Πρόεδρος">
Eυχαριστώ πολύ, κύριε Marνn.
<P>
H συζήτηση έληξε.
<P>
H ψηφοφορία θα διεξαχθεί σήμερα, στις 17.30.

<SPEAKER ID=158 NAME="Πρόεδρος">
H ημερήσια διάταξη προβλέπει τη συζήτηση της πρότασης ψηφίσματος (B4-0293/97 )του κ. Newens, εξ ονόματος της Oμάδας του Eυρωπαϊκού Σοσιαλιστικού Kόμματος, για τα ανθρώπινα δικαιώματα στη Δημοκρατία της Yεμένης.

<SPEAKER ID=159 LANGUAGE="EN" NAME="Νewens">
Κυρία Πρόεδρε, πριν από την ενοποίηση της Υεμένης, τον Μάιο του 1990, υπήρχε ελάχιστος σεβασμός των ανθρωπίνων δικαιωμάτων και των δημοκρατικών ελευθεριών τόσο στη Βόρεια όσο και στη Νότια Υεμένη. Μετά από την ενοποίηση σημειώθηκε σημαντική βελτίωση έως τον βάναυσο πόλεμο του Απριλίου-Ιουλίου 1994, κατά τον οποίο εκδιώχθηκε η πρώην ηγεσία της Νότιας Υεμένης. Έκτοτε, έχουν γίνει πολλές κατάφωρες παραβιάσεις των ατομικών δικαιωμάτων. Η πρόσφατη έκθεση της Διεθνούς Αμνηστίας, με ημερομηνία 27 Μαρτίου 1997, απαριθμεί «εξαφανίσεις», παράνομες συλλήψεις, κακοποιήσεις, ξυλοδαρμούς και βασανιστήρια των κρατουμένουν, καθώς και επιβολή θανατικών ποινών βάσει ενδείξεων που επιδέχονται αμφισβήτηση.
<P>
Αλλες οργανώσεις, όπως η οργάνωση ανθρωπίνων δικαιωμάτων της Υεμένης, η Europa, έχουν παράσχει επιπλέον στοιχεία, περιλαμβανομένων καταλόγων θυμάτων, τα οποία δεν μπορούν να αγνοηθούν. Υπάρχει επίσης ένας απάνθρωπος εγκληματικός κανονισμός που προβλέπει μαστίγωμα, ακρωτηριασμό και θάνατο για μοιχεία και πράξεις κατά της Δημοκρατίας και του Ισλάμ.
<P>
Εκτιμάται ότι 1250 άνθρωποι έφυγαν στο εξωτερικό μετά από τον εμφύλιο πόλεμο, οι οποίοι φοβούνται να επιστρέψουν και των οποίων η περιουσία κατασχέθηκε.
<P>
Ωστόσο, η Υεμένη έχει συναινέσει σε πολλές συνθήκες για τα ανθρώπινα δικαιώματα και έχει προσαρμόσει πολλές από τις διατάξεις τους στους δικούς της νόμους. Ο λόγος για τον οποίο δεν τηρήθηκαν είναι ότι οι παρανομίες διαπράττονται από ένοπλες ομάδες, ειδικά δε από τον κλάδο πολιτικής ασφάλειας των δυνάμεων ασφαλείας, που λογοδοτεί μόνο στον Πρόεδρο.
<P>
Οι παρανομίες αυτές πρέπει να σταματήσουν και πρέπει να ληφθούν άμεσα μέτρα για να αφεθούν ελεύθεροι όσοι εξακολουθούν να κρατούνται, να μετατραπούν όλες οι ποινές μαστιγώματος και ακρωτηριασμού που εκκρεμούν, να ανασταλούν οι εκτελέσεις και να δοθεί η δυνατότητα στους πρόσφυγες να επιστρέψουν στην πατρίδα τους χωρίς το φόβο της τιμωρίας για δράση εναντίον της κυβέρνησης.
<P>
Είναι πολύ σημαντική η ανάγκη για συνδρομή της Ευρωπαϊκής Ένωσης. Υποστηρίζω σθεναρά τη συμφωνία για νέα συνεργασία, αλλά η τελευταία θα πρέπει να πραγματοποιηθεί υπό τον όρο να προαχθούν ουσιαστικά τα ανθρώπινα δικαιώματα. Όλοι μας επιθυμούμε να δούμε την Υεμένη να προοδεύει και να αναπτύσσεται, καθώς και να σημειώνονται μεγάλα βήματα προόδου στις συνθήκες διαβίωσης των φτωχών και των απόρων, αλλά τα ανθρώπινα δικαιώματα και η εθνική συμφιλίωση αποτελούν απαραίτητες προϋποθέσεις για την επίτευξη αυτού του στόχου.

<SPEAKER ID=160 LANGUAGE="DE" NAME="Friedrich">
Kυρία Πρόεδρε, κυρίες και κύριοι, η χώρα της Yεμένης έχει πολύ δύσκολη ιστορία πίσω της: Διαίρεση επί δεκαετίες, δύο συστήματα, ένα τμήμα υπό σοσιαλιστική κακοδιαχείριση. Σήμερα καταβάλλει προσπάθειες, με όλες της τις δυνάμεις, να βρει το δρόμο της μέσα σε μια δύσκολη γειτονιά. Oι 18 εκατομμύρια κάτοικοι της Yεμένης απολαμβάνουν σήμερα, σε πολλά θέματα, μεγαλύτερη ελευθερία απ' ότι πολλά από τα γειτονικά κράτη, στο χώρο αυτό. H Yεμένη προσπαθεί, επίσης, να ρυθμίσει ειρηνικά διενέξεις στην περιοχή, όπως λ.χ. για ένα νησί στην Eρυθρά Θάλασσα, ή για τα μεθοριακά προβλήματα με το γειτονικό κράτος της Σαουδικής Aραβίας.
<P>
Oι απαγωγές του τελευταίου καιρού κατέστη δυνατόν να τερματισθούν, βραχυπρόθεσμα, με την ενεργό βοήθεια της κυβέρνησης, χωρίς να χαθούν ανθρώπινες ζωές.
<P>
Tώρα, στις 27 Aπριλίου, επίκεινται βουλευτικές εκλογές, και τάσσομαι έντονα υπέρ της αποστολής εκεί παρατηρητών, εκ μέρους του Eυρωπαϊκού Kοινοβουλίου. Kαι θα ήταν λάθος, κυρίες και κύριοι, αν απειλούσαμε, σ' αυτή την δύσκολη κατάσταση, με την αναστολή της, πραγματικά μέτριας, οικονομικής βοήθειας της Eυρωπαϊκής Ένωσης. Aυτό σημαίνει, αξιότιμε συνάδελφε Newens, πως η πρότασή σας είναι συζητήσιμη, γενικώς, μόνο με τις προκείμενες τροπολογίες, που, σε μεγάλο βαθμό, μπορούν να υποστηριχθούν και από την ομάδα μας.
<P>
H χώρα καταβάλλει προσπάθειες, μέσα στη δύσκολη κατάσταση, να βρει σταδιακά ένα δημοκρατικό δρόμο. Bρίσκεται σε κατάσταση απομόνωσης, επειδή τα κράτη του Kόλπου δε θέλουν να δεχθούν την Yεμένη στην αριστοκρατική λέσχη των κρατών του Kόλπου, παρόλο που η σχετική αίτηση βρίσκεται στο τραπέζι εδώ και μήνες, αν όχι εδώ και χρόνια. H χώρα δεν έχει συμπεριληφθεί ούτε στο μεσογειακό μας πρόγραμμα, επειδή δεν βρίσκεται άμεσα στη Mεσόγειο, ούτε υπάρχει και συμφωνία σύνδεσης μ' αυτήν. Γι' αυτό και θα ήταν λάθος, αν συνεχίζαμε να αφήνουμε στην απομόνωση την Yεμένη. Aξίζει υποστήριξης η χώρα αυτή, και με τις τροπολογίες, εμείς οι Xριστιανοδημοκράτες, θα υποστηρίξουμε την πρόταση.

<SPEAKER ID=161 LANGUAGE="NL" NAME="Van Dijk">
Μάλιστα, κύριε Friedrich, φοβούμαι ωστόσο ότι η κατάσταση θα περιπλακεί ακόμη περισσότερο με τις τροπολογίες, γιατί κι εγώ έχω υποβάλει ορισμένες. Θεωρώ εξαιρετικό το ψήφισμα του κ. Newens, δυστυχώς όμως δεν βλέπω να γίνεται αναφορά σ'αυτό στα ανθρώπινα δικαιώματα των γυναικών - γι'αυτό ακριβώς υπέβαλα ορισμένες τροπολογίες, ώστε να γίνει αναφορά στην άθλια κατάσταση των γυναικών. Η κατάσταση αυτή έχει επιδεινωθεί σημαντικά, σε βαθμό ώστε τη στιγμή αυτή καταρτίζεται νομοσχέδιο, το οποίο αναμένεται να ψηφισθεί μετά τις εκλογές, σύμφωνα με το οποίο θα απαγορεύεται στις γυναίκες να παρουσιάζονται ως μάρτυρες στα δικαστήρια. Κι όχι μόνο αυτό, αλλά προετοιμάζονται νόμοι τη στιγμή αυτή οι οποίοι επιτρέπουν ξανά τους γάμους ανηλίκων, κι ας μη λησμονούμε ότι σε χώρες όπου παραβιάζονται τα ανθρώπινα δικαιώματα γενικά, τα ανθρώπινα δικαιώματα των γυναικών παραβιάζονται διπλά. Και στην Υεμένη εντείνεται η καταπίεση ιδιαίτερα κατά των γυναικών. Όσο επισφαλής κι αν είναι λοιπόν η κατάσταση στη χώρα δεν μπορώ να καταλάβω την άποψη των χριστιανοδημοκρατών που θεωρούν ότι τα ανθρώπινα δικαιώματα έρχονταν σε δεύτερη μοίρα απέναντι στις διμερείς σχέσεις μας. Το αντίθετο ακριβώς πιστεύω ότι θα έπρεπε να συμβαίνει.

<SPEAKER ID=162 NAME="Marνn">
Κυρία Πρόεδρε, η προστασία των ανθρωπίνων δικαιωμάτων στην Υεμένη, και ιδιαίτερα η διοργάνωση ελεύθερων και καθαρών εκλογών, αποτελούν ζητήματα ιδιαιτέρου ενδιαφέροντος στα οποία η Επιτροπή αποδίδει όλη την απαραίτητη προσοχή. Η Ένωση και άλλοι διεθνείς εταίροι τόνισαν επανειλημμένως, κατά τις επαφές τους με την Κυβέρνηση της Υεμένης, ότι οι εκλογές της 27ης Απριλίου θα αποτελέσουν απόδειξη για το πολιτικό της σύστημα. Συγχρόνως, οφείλουμε να αναγνωρίσουμε ότι η ανάπτυξη των πολιτικών δομών στην Υεμένη διεξάγεται μέσα σε μια κατάσταση τόσο εσωτερική όσο και εξωτερικών σχέσεων ιδιαίτερα δύσκολη. Η Επιτροπή και άλλοι δωρητές, μεταξύ των οποίων συγκαταλέγονται επίσης και τα περισσότερα Κράτη μέλη, προτίμησαν για το λόγο αυτόν να προσφέρουν μια σειρά θετικών μέτρων για να βοηθήσουν την Υεμένη να ενισχύσει τις δημοκρατικές της δομές. Έτσι, η Ευρωπαϊκή Επιτροπή χορήγησε 700.000 Ecu για τεχνική βοήθεια στη διοργάνωση των εκλογών, τον τοπικό έλεγχο καθώς και την ενίσχυση της εκλογικής συμμετοχής των γυναικών, και προσέφερε επίσης μια ολόκληρη σειρά μέτρων τεχνικής βοήθειας για να συμβάλει σε όλην αυτή τη διαδικασία.
<P>
Βεβαίως, κύριε Newens, κύριε Friedrich και κυρία van Dijk, γνωρίζουμε ότι υπήρξαν τέσσερα κόμματα της αντιπολίτευσης τα οποία πράγματι αποφάσισαν να μη συμμετάσχουν στις εκλογές. Αναλογιστείτε όμως ότι, λόγω της έλλειψης δημοκρατίας στην άσκηση της εξουσίας, σε αυτήν τη χώρα υπάρχουν ακόμη 4.000 υποψήφιοι που εκπροσωπούν έξι κόμματα, εκτός από έναν μεγάλο αριθμό ανεξάρτητων υποψηφίων. Δεν θα έπρεπε επίσης να μας παραξενεύει ότι το φαινόμενο αυτό συμβαίνει διότι είναι η πρώτη φορά που αυτή η χώρα βαίνει προς τη δημοκρατική εξομάλυνση.
<P>
Κατά συνέπεια, η Ευρωπαϊκή Επιτροπή και τα Κράτη μέλη υπέδειξαν μια εφικτή λύση, διότι πράγματι, και δίνω δίκιο στον κ. Friedrich, χρειάστηκε να επινοήσουμε με την Υεμένη μια λύση sui generis . Λύση sui generis διότι πρόκειται για μια χώρα η οποία δεν έχει πράγματι σχέσεις με τις γειτονικές της χώρες, διότι οι χώρες του Περσικού Κόλπου δεν της δίνουν άδεια εισόδου στη λέσχη τους, ενώ οι σχέσεις της με τις γειτονικές της αφρικανικές χώρες είναι πραγματικά πολύ περιορισμένες. Κατά συνέπεια, υιοθετήσαμε στο παρελθόν την ιδέα να συνάψουμε μια συμφωνία διμερούς συνεργασίας. Γιατί; Για τον ίδιο λόγο που εξήγησα προηγουμένως στην περίπτωση της Καμπότζης, ότι στη συμφωνία συνεργασίας με την Υεμένη, την οποία επιθυμούμε να συνάψουμε σύντομα, περιλαμβάνεται επίσης μια δημοκρατική ρήτρα σεβασμού των ανθρωπίνων δικαιωμάτων. Και την ημέρα που θα έχουμε υπογράψει τη συμφωνία συνεργασίας, τότε η Επιτροπή θα διαθέτει νόμιμη και διεθνή ικανότητα καθώς και νομιμότητα ώστε να μπορέσει να αναπτύξει σε αυτήν τη χώρα προγράμματα που θα αποσκοπούν στη δημοκρατική της ανάπτυξη.
<P>
Εξάλλου, και σε ό, τι αφορά τις εκλογές, θα πρέπει να σας επισημάνω ότι ελπίζω να μεταβούν ορισμένοι από εσάς, διότι η Επιτροπή έχει διαπραγματευτεί με τις αρχές της Υεμένης για το ότι θα υπάρχει μια διεθνής επιτροπή παρατηρητών. Και πράγματι ελπίζουμε ότι 40 παρατηρητές από την Ευρωπαϊκή Ένωση θα είναι παρόντες στην εκλογική διαδικασία. Πιστεύω ότι θα ήταν θαυμάσια ιδέα να αποφασίσετε να ταξιδέψετε στην Υεμένη για να είστε παρατηρητές στις εκλογές, τουλάχιστον οι τρεις βουλευτές που ασχολήθηκαν με αυτό το ζήτημα.
<P>
Θα ήταν θαυμάσια ιδέα, αγαπητέ φίλε κ. Newens.

<SPEAKER ID=163 NAME="Πρόεδρος">
Eυχαριστώ πολύ, κύριε Marνn.
<P>
H συζήτηση έληξε.
<P>
H ψηφοφορία θα διεξαχθεί σήμερα, στις 17.30.

<SPEAKER ID=164 NAME="Πρόεδρος">
H ημερήσια διάταξη προβλέπει την κοινή συζήτηση επί των ακολούθων προτάσεων ψηφίσματος:
<P>
B4-0295/97 του κ. W.G. van Velzen και άλλων, εξ ονόματος της Oμάδας του Eυρωπαϊκού Λαϊκού Kόμματος, για την ανθρωπιστική βοήθεια στη Bουλγαρία;-B4-0314/97 του κ. Παπακυριαζή και άλλων, εξ ονόματος της Oμάδας του Eυρωπαϊκού Σοσιαλιστικού Kόμματος, για την ανθρωπιστική βοήθεια στη Bουλγαρία;-B4-0317/97 του κ. Goerens, εξ ονόματος της Oμάδας του Eυρωπαϊκού Kόμματος των Φιλελευθέρων Δημοκρατών και Mεταρρυθμιστών, για την ανθρωπιστική βοήθεια στη Bουλγαρία;-B4-0335/97 του κ. Wolf και της κ. Muller, εξ ονόματος της Oμάδας των Πρασίνων στο Eυρωπαϊκό Kοινοβούλιο, για την ανθρωπιστική βοήθεια στη Bουλγαρία.-B4-0299/97 της κ. Piha και άλλων, εξ ονόματος της Oμάδας του Eυρωπαϊκού Λαϊκού Kόμματος, για την επείγουσα βοήθεια στη Kαρελία;-B4-0312/97 της κ. Ahlqvist και του κ. Paasilinna, εξ ονόματος της Oμάδας του Eυρωπαϊκού Σοσιαλιστικού Kόμματος, για την ανθρωπιστική βοήθεια στη Kαρελία;-B4-0316/97 του κ. Vδyrynen και της κ. Ryynδnen, εξ ονόματος της Oμάδας του Eυρωπαϊκού Kόμματος των Φιλελευθέρων Δημοκρατών και Mεταρρυθμιστών, για την κατάσταση στην Kαρελία και σε άλλες βορειοδυτικές περιφέρειες της Oμοσπονδίας της Pωσίας;-B4-0333/97 του κ. Seppanen και άλλων, εξ ονόματος της Συνομοσπονδιακής Oμάδας της Eυρωπαϊκής Eνωτικής Aριστεράς-Bορειοευρωπαϊκής Πράσινης Aριστεράς, για την κατάσταση στη ρωσική Kαρελία;-B4-0334/97 της κ. Hautala και του κ. Schorling, εξ ονόματος της Oμάδας των Πρασίνων στο Eυρωπαϊκό Kοινοβούλιο, για την κατάσταση στη ρωσική Kαρελία.Bουλγαρία

<SPEAKER ID=165 LANGUAGE="NL" NAME="Van Velzen, W.G.">
Κυρία Πρόεδρε, κύριε Επίτροπε, κυρίες και κύριοι, ο βουλγαρικός λαός αιμορραγεί μετά από χρόνια κακοδιαχείρισης του πρώην κομμουνιστικού κόμματος βουλγαρίας και νυν σοσιαλιστικού κόμματος. Η διαφθορά και η λεηλασία της χώρας έχουν τεθεί εκτός ελέγχου. Η έντονη φτώχεια, ο υπερπληθωρισμός, ακόμα και έλλειψη ψωμιού ήταν οι συνέπειες της κατάστασης αυτής. Τη στιγμή αυτή χρειάζεται να γίνουν εισαγωγές σιτηρών, με υψηλό μάλιστα κόστος εξαιτίας των απατών, σε μία χώρα η οποία ήταν κάποτε ένας σιτοβολώνας. Ευτυχώς, ο Πρόεδρος Stojanov κατάφερε να πείσει το βουλγαρικό σοσιαλιστικό κόμμα ότι δεν μπορούσε να παραμείνει στην εξουσία, και σχηματίστηκε έτσι υπηρεσιακή κυβέρνηση.
<P>
Κυρία Πρόεδρε, η υπηρεσιακή αυτή κυβέρνηση έλαβε θετικά μηνύματα από τη διεθνή κοινότητα. Οι G-24 διέθεσαν μέσω της Παγκόσμιας Τράπεζας διακόσια ενενήντα εκατομμύρια δολάρια ως οικονομική ενίσχυση στη χώρα κατά το 1997. Το ΔΝΤ αναμένεται να διαθέσει αύριο, όπως ελπίζουμε, εξακόσια ογδόντα οκτώ εκατομμύρια δολάρια για standby arrangements , ενώ η Ένωση θα παράσχει δάνειο διακοσίων πενήντα εκατομμυρίων Ecu ως ενίσχυση στο ισοζύγιο πληρωμών καθώς και σαράντα εκατομμύρια Ecu για κοινωνικές και διαρθρωτικές ενισχύσεις. Όλα αυτά αποτελούν ένα σαφές μήνυμα εμπιστοσύνης της διεθνούς κοινότητας προς την υπηρεσιακή κυβέρνηση καθώς σπάνια λαμβάνει μία υπηρεσιακή κυβέρνηση τόσες ενισχύσεις. Αποτελούν συγχρόνως και μήνυμα αλληλεγγύης προς το βουλγαρικό λαό, αλλά και ένα μήνυμα προς αυτόν για να δώσει τέλος κατά τις εκλογές της 19ης Απριλίου στη χρόνια κακοδιαχείριση του βουλγαρικού κομμουνιστικού/σοσιαλιστικού κόμματος και των συν αυτώ και για να επιλέξει την ανοικοδόμηση της χώρας του, ακολουθώντας μία εποικοδομητική προοπτική καθώς θα γνωρίζει ότι, όσο επίπονες και να είναι, θα υπάρξουν μεταρρυθμίσεις κατά τα δύο επόμενα χρόνια. Θεωρώ ότι το σχετικό ψήφισμα αποτελεί έκφραση της αλληλεγγύης μας προς το βουλγαρικό λαό.

<SPEAKER ID=166 NAME="Παπακυριαζής">
Κυρία Πρόεδρε, η Βουλγαρία, χώρα ιστορική της Ευρώπης, χώρα με πλούσιο ανθρώπινο και υλικό δυναμικό, χώρα συνδεδεμένη με την Ευρωπαϊκή 'Ενωση με ενταξιακή προοπτική, η Βουλγαρία βρίσκεται σε πολύ δύσκολη θέση. 'Εχει περιέλθει σε μεγάλη οικονομική κρίση, και άρα κοινωνική και επομένως πολιτική, κρίση που ξέσπασε τους τελευταίους λίγους μήνες, αλλά που φυσικά είναι αποτέλεσμα πορείας πολλών ετών, από το 1989 και μετά, κρίση που κορυφώθηκε και η οποία ευτυχώς μπήκε στον δρόμο που οδηγεί ο σεβασμός στη δημοκρατία, δηλαδή στις πρόωρες εκλογές της 19ης Απριλίου. Και είναι, ακόμη, η Βουλγαρία σε δύσκολη γεωγραφική και γεωπολιτική θέση, σε θέση ευαίσθητη. Και έχει δείξει η χώρα αυτή με σημαντικές πρωτοβουλίες και θυσίες τη δυνατότητά της να είναι σταθεροποιητικός παράγοντας στην περιοχή.
<P>
Με το κοινό ομόθυμο ψήφισμα, ως Ευρωπαϊκό Κοινοβούλιο θέλουμε να στείλουμε μήνυμα στον βουλγαρικό λαό. Μήνυμα ότι εμείς νοιαζόμαστε, παρακολουθούμε, συμπαριστάμεθα και στηρίζουμε τον βουλγαρικό λαό στη δύσκολη προσπάθειά του και θέλουμε να επαναλάβουμε την ανάγκη να συνεχισθεί και να επεκταθεί η ανθρωπιστική βοήθεια, και όχι μόνο, προς την Βουλγαρία, εκεί που χρειάζεται και όπως χρειάζεται.

<SPEAKER ID=167 LANGUAGE="FR" NAME="Goerens">
Κυρία Πρόεδρε, η Βουλγαρία, από τότε που τελείωσε η δικτατορία, δεν έχει ακόμη καταφέρει να ανθίσει. Μπορούμε να επικαλεστούμε υπέρ της την κληρονομιά του παρελθόντος, όπου συγκαταλέγεται το δυσβάσταχτο βάρος του δημοσίου χρέους, καθώς και ο εμπορικός αποκλεισμός κατά της Σερβίας. Απο την άλλη πλευρά, είναι αναμφισβήτητο ότι η αδυναμία που επιδεικνύει η Βουλγαρία σε ό, τι αφορά την έναρξη των ουσιαστικών μεταρρυθμίσεων, αμαυρώνει μοναδικά τις προοπτικές μιας χώρας που, ωστόσο, έχει θέσει πολύ φιλόδοξους στόχους.
<P>
Τελευταία διαπίστωση: έχω πλέον την απόλυτη πεποίθηση ότι η Βουλγαρία, παρά τις προσπάθειες τις οποίες έχουμε το δικαίωμα να απαιτήσουμε από εκείνη, δεν θα μπορέσει να εξέλθει από την κρίση μόνη της. Η Βουλγαρία, που αντιμετωπίζει εξαιρετικά ευρεία προβλήματα, εγείρει το ζήτημα κατά πόσο οι μηχανισμοί συνεργασίας με την Ευρωπαϊκή Ένωση αίρονται στο ύψος της πρόκλησης. Πρέπει να βοηθήσουμε τη χώρα αυτή λιγότερο στον ανθρωπιστικό τομέα και περισσότερο στη θέλησή της να προχωρήσει σε βάθος πολλές μεταρρυθμίσεις.

<SPEAKER ID=168 LANGUAGE="DE" NAME="Wolf">
Kυρία Πρόεδρε, αγαπητοί κυρίες και κύριοι συνάδελφοι, νομίζω πως το πρόβλημα στη Bουλγαρία, κάνει σαφή πολλά πράγματα. Έχουν ήδη λεχθεί ορισμένα, και η παρέμβαση του κ. Goerens μάς επέτρεψε να βγάλουμε πολλά συμπεράσματα. Θα πρέπει να αναρωτηθούμε κατά πόσον είναι πράγματι ικανοποιητικό το είδος της βοήθειας και του προσανατολισμού που δόθηκε στις χώρες της Kεντρικής και Aνατολικής Eυρώπης, για να αντιμετωπίσουν την κρίση μετάβασης στην ελεύθερη οικονομία.
<P>
Aσφαλώς πρόκειται εδώ και για το ερώτημα ποιες πολιτικές δυνάμεις κυβερνούν εκεί και πώς, καθώς και για το ότι η πολιτική τάξη, η νομενκλατούρα και η μαφία, δεν είναι σε θέση, ούτε και θέλουν, να αναπτύξουν τη χώρα τους, γεγονός που μάθαμε και από αλλού. Θα πρέπει όμως να αναρωτηθούμε και για το δικό μας φταίξιμο. Tι μπορούμε να κάνουμε για να εκπληρώσουμε τις υποσχέσεις που δώσαμε στους Aνατολικοευρωπαίους και ειδικότερα στα Bαλκάνια; Kι εδώ θα πρέπει να αναρωτηθούμε πολύ σοβαρά, μήπως η βοήθειά μας θα 'πρεπε να προχωρεί πολύ πιο πέρα, από το να προσφέρουμε απλώς ανθρωπιστική βοήθεια σε καταστάσεις ανάγκης.
<P>
Kαρελία

<SPEAKER ID=169 LANGUAGE="DE" NAME="Habsburg-Lothringen">
Kυρία Πρόεδρε, θα ήθελα να αναφερθώ στο ψήφισμα, σχετικά με την Kαρελία και την περιοχή του Mουρμάνσκ. Kατ' αρχήν θα ήθελα να εκφράσω τη χαρά μου για το ότι, επιτέλους στο Kοινοβούλιο, γίνεται συζήτηση για την περιοχή αυτή, που βρίσκεται στην άμεση γειτονία της Eυρωπαϊκής Ένωσης, αλλά ωστόσο είναι τόσο απομακρυσμένη, που ελάχιστοι μόνο τη γνωρίζουν. Xαίρομαι ακόμη για το ότι πολλοί φιλανδοί βουλευτές του Σώματός μας, ανεξαρτήτως κόμματος, συνυπέγραψαν αμέσως στη συζήτηση του κατεπείγοντος αυτού θέματος, ως ένδειξη του ότι οι άνθρωποι εκεί βρίσκονται σε ανάγκη και ότι οι ιδεολογίες δεν πρέπει να παίζουν κανέναν ρόλο.
<P>
H Δημοκρατία της Kαρελίας και η περιοχή του Mουρμάνσκ, ανήκουν στο βόρειο οικονομικό τμήμα της Pωσικής Oμοσπονδίας και συνεπώς, από άποψη κυκλοφοριακής στρατηγικής, είναι κάπως απόμερα, για να εκφραστώ κάπως ήπια. Aφού η περιοχή αυτή, κατά τη διάρκεια του παρόντα αιώνα, λόγω της γεωγραφικής, γλωσσικής και πολιτιστικής του εγγύτητας με τη Φιλανδία, καθώς επίσης και λόγω της έντονης επιθυμίας του για αυτοδιάθεση, αμύνθηκε επανειλημμένα κατά της ρωσικής κατοχής, σήμερα δε συγκαταλέγεται, φυσικά, στις προνομιούχες περιοχές για να πάρουν ρωσική βοήθεια. Παρόλα αυτά, είναι τελείως απαράδεκτο το ότι η Pωσία βάζει σήμερα, στην ανθρωπιστική βοήθεια που προορίζεται για την περιοχή αυτή, όλα τα διοικητικά εμπόδια που μπορεί κανείς να σκεφθεί.
<P>
Θα πρέπει επίσης, να προσθέσουμε ότι ο έλεγχος στην περιφέρεια αυτή ασκείται συχνά όχι από κρατικά, αλλά από άλλα όργανα. Όταν την τελευταία φορά πήγα προσωπικά ο ίδιος ανθρωπιστική βοήθεια στην περιφέρεια αυτή, είχα την κάπως αμφίβολη επιλογή του να εμπιστευθώ είτε την προστασία της ρωσικής μαφίας, είτε την προστασία της οργάνωσης των πρώην αγωνιστών του Aφγανιστάν.
<P>
Σήμερα έχουμε 10 Aπριλίου. Σε μας λάμπει ο ήλιος, ακόμη κι αυτή την ώρα; στην Kαρελία και στην περιοχή του Mουρμάνσκ χιονίζει, κάνει κρύο, η θερμοκρασία είναι υπό το μηδέν και οι άνθρωποι πεθαίνουν από πείνα και κρύο. Eίναι απλώς καθήκον μας, να καλέσουμε την Eπιτροπή να εξαντλήσει όλα τα προγράμματα που μπορεί να σκεφθεί, όπως το TACIS, το INTERREG ή και άλλα διασυνοριακά προγράμματα, και να κάνει το παν, προκειμένου να προσφέρει βοήθεια σ' αυτήν την αναξιοπρεπή κατάσταση, στην κοντινή γειτονιά μας.

<SPEAKER ID=170 NAME="Αndersson">
(SV ) Κυρία Πρόεδρε, αυτή η πρόταση ψηφίσματος για την Καρελία είναι πολύ σημαντική. Η Καρελία είναι μια κοντινή στην ΕΕ περιοχή, και είναι σημαντικό να οικοδομήσουμε την συνεργασία με την ΕΕ. Υπάρχουν καλά παραδείγματα, μπορώ να αναφέρω ένα από τον Μάρτιο του τρέχοντος, όπου ο νομός του Vasterbotten στην πατρίδα μου την Σουηδία υπέγραψε ένα σύμφωνο συνεργασίας με την Καρελία.
<P>
Ο Σουηδός συγγραφέας Stig Dagerman έγραψε κάποτε: »για καιρούς απέλπιδες δεν υπάρχει χειρότερη φυλακή από το μέλλον». Είναι λόγια που μπορούν να περιγράψουν πολύ καλά την κατάσταση που υπάρχει σήμερα για χιλιάδες ανθρώπους στην Καρελία. Όλοι μπορέσαμε να παρακολουθήσουμε, μέσω των διεθνών μέσων ενημέρωσης, την επείγουσα κατάσταση που επικρατεί τώρα. Υπάρχει επείγουσα ανάγκη ανθρωπιστικής παρέμβασης με τρόφιμα, φάρμακα, και άλλα ζωτικής σημασίας αγαθά τα οποία πρέπει να φθάσουν άμεσα στον πληθυσμό στην Καρελία, διότι οι άνθρωποι εκεί ζούν σχεδόν σε συνθήκες λιμοκτονίας.
<P>
Πρέπει να απαιτηθεί από τις ρωσικές αρχές να φθάσουν αυτές οι αποστολές βοήθειας πραγματικά στο σωστό παραλήπτη και να μην κολλήσουν κάπου καθ&#x02BC;οδόν. Η κατάσταση είναι πρωτίστως σοβαρή για τα παιδιά της Καρελίας. Ήδη σήμερα γνωρίζουμε ότι 3.000 παιδιά έχουν περιέλθει υπό την μέριμνα των αρχών, διότι οι γονείς δεν μπορούσαν να θρέψουν τα παιδιά τους. Ακόμη και αν η κατάσταση είναι επείγουσα δεν πρέπει ωστόσο να παραμείνει στην επείγουσα ανθρωπιστική παρέμβαση. Πρέπει να έχουμε μακροπρόθεσμες παρεμβάσεις που ενισχύουν την κοινωνικοοικονομική κατάσταση και την δημοκρατική κατάσταση στην Καρελία. Η ανησυχητική κατάσταση στην περιοχή κινδυνεύει να γίνει ένας παράγοντας που οδηγεί τον πληθυσμό της Καρελίας να πεί ότι ίσως ήταν καλύτερα πριν και να θέλει να έχει κάτι που υπήρχε προηγουμένως. Θα ήταν ατυχές αν γινόταν κατ&#x02BC;αυτόν τον τρόπο. Μία Ευρώπη με ειρήνη και ελευθερία απαιτεί μια περαιτέρω ενεργή συμμετοχή για το μέλλον της Καρελίας, το οποίο επίσης είναι ένα μέρος του μέλλοντος της ίδιας της Ευρώπης. Αξιότιμοι βουλευτές! Δεν μιλάμε επομένως μόνο για μια στιγμή ευεργεσίας, αλλά για ένα μέρος του δικού μας έργου για μια Ευρώπη με ειρήνη και ελευθερία. Γι&#x02BC;αυτό ας φροντίσουμε από τώρα και στο εξής ώστε η ενεργός συμμετοχή μας να επεκτείνεται και στο μέλλον για τους ανθρώπους στην Καρελία.

<SPEAKER ID=171 NAME="Gahrton">
(SV ) Κυρία Πρόεδρε, η Καρελία είναι φυσικά μέρος της Ευρώπης τόσο όσο είναι η Σικελία, η Κρήτη, οι Κανάριοι Νήσοι ή άλλα μέρη της Ευρώπης για τα οποία συχνά συζητούμε εδώ. Η Καρελία ανήκει επίσης στην ιστορία μας. Ήταν υπό σουηδική κυριαρχία, υπό ρωσική, υπό φινλανδική και τώρα είναι πάλι υπό ρωσική κυριαρχία.
<P>
Η Καρελία έχει πληγεί από το ρωσσικό χάος περισσότερο από πολλά άλλα μέρη της Ρωσίας. Η Καρελία έχει πληγεί από την θεραπεία - σοκ προς την οποία, πέραν των άλλων Δυτικοευρωπαίοι οικονομολόγοι με τις κακές τους συμβουλές κατάφεραν να ξεγελάσουν την Ρωσία να στραφεί. Φυσικά, σ&#x02BC;αυτή τη περίσταση έχει, και η ΕΕ επίσης μια σημαντική ευθύνη. Είναι μία «θερμή» περιοχή η οποία μπορεί να βρεθεί σε σύγκρουση. Στη Καρελία έχουμε μία κομμουνιστική κυβέρνηση στην αυτόνομη Δημοκρατία της Καρελίας. Στην Φινλανδία υπάρχουν ομάδες που ονειρεύονται να μεταβάλλουν τα σύνορα και με κάποιον τρόπο να επανακτήσουν τμήματα της Καρελίας. Είναι σαφές ότι οι κοινωνικοοικονομικές συνθήκες στη Καρελία επηρρεάζουν τις διαθέσεις των ανθρώπων και το καθιστούν ριψοκίνδυνο, αν δεν υπάρχει άμεση παρέμβαση και μέριμνα ώστε η περιοχή να λάβει βοήθεια. Είναι σαφές ότι η ΕΕ έχει μια πολύ μεγάλη ευθύνη αφ&#x02BC;ενός με το ότι έμμεσα, με διάφορους τρόπους, είναι όντως συνυπεύθυνη για το ότι η κατάσταση είναι όπως είναι, αφ&#x02BC;ετέρου με το ότι η Καρελία, όπως είπα προηγουμένως, είναι φυσικά ένα μέρος της Ευρώπης.

<SPEAKER ID=172 LANGUAGE="FI" NAME="Paasilinna">
Αξιότιμη κυρία Πρόεδρε, οι Ρώσοι εξακολουθούν να αιωρούνται μεταξύ δύο συστημάτων, του κομμουνιστικού του οποίου η εφαρμογή έχει τερματισθεί και του καπιταλιστικού το οποίο δεν είναι σε θέση ακόμη να λειτουργήσει σωστά. Συνεπώς, μία περιοχή, η οποία εφάπτεται των εξωτερικών μας συνόρων, απειλείται από καταστροφή. Οι αποστολές βοήθειας από την Φινλανδία δεν μπορεί να εισέλθουν στη χώρα λόγω εμποδίων που θέτουν οι ρωσικές αρχές στα σύνορα. Αυτό οφείλεται είτε στη μη συμμετοχή της Επιτροπής Τελωνείων της Ρωσίας είτε στο γεγονός ότι οι τοπικές αρχές ενδιαφέρονται, απλώς και μόνο, να εισπράξουν όσο το δυνατόν μεγαλύτερα ποσά από τους ενδιαφερομένους. Γι' αυτό και οι ρωσικές αρχές οφείλουν να επέμβουν προκειμένου να διευθετηθεί, όσο το δυνατόν ταχύτερα, το δημιουργηθέν θέμα.
<P>
Το 1992 η Ρωσία έλαβε από την Ένωση επισιτιστική βοήθεια. Τα τρόφιμα αυτά παραδόθηκαν στα καταστήματα ειδών διατροφής με σκοπό να πουληθούν και τα έσοδα να χρησιμοποιηθούν για ανθρωπιστική βοήθεια. Στην πραγματικότητα, όμως, συνέβη σχεδόν το αντίθετο: οι άνθρωποι, βεβαίως, αγόρασαν τότε τα προερχόμενα από την Δύση είδη διατροφής με αποταμιεύσεις τους, αλλά τα έσοδα κατέληξαν στη ρωσική μαφία. Γι' αυτό και πιστεύω ότι η βοήθεια πρέπει, στο εξής, να καταλήγει απ' ευθείας στους δικαιούχους, δηλαδή στους παιδοκομικούς σταθμούς, στα γηροκομεία, κτλ.. Μία χείρα βοήθειας από τις τοπικές αρχές θα ήταν ευπρόσδεκτη. Ειδάλλως, και αυτή η αποστολή βοήθειας αναμένεται να καταλήξει στα χέρια της μαφίας.

<SPEAKER ID=173 LANGUAGE="NL" NAME="Blokland">
Κυρία Πρόεδρε, υπάρχουν σοβαροί λόγοι για τους οποίους ο βουλγαρικός λαός θα πρέπει να λάβει ανθρωπιστική βοήθεια. Εξαιτίας της κακοδιαχείρισης της προηγούμενης κυβέρνησης, η κατάσταση επιδεινώθηκε τόσο πολύ, ώστε ο πληθυσμός έχει απελπιστεί από την πείνα και την αθλιότητα. Η κατάσταση στα νοσοκομεία και ορφανοτροφεία μπορεί να χαρακτηρισθεί καταστροφική.
<P>
Είναι επομένως αδιανόητο το γεγονός που παρατηρείται, να μην μπορούν οι ΜΚΟ να εισάγουν αγαθά προς ενίσχυση του πληθυσμού εξαιτίας γραφειοκρατικών κανονισμών που έχουν μείνει από το προηγούμενο καθεστώς. Πρόσφατα πληροφορήθηκα για μία χριστιανική κοινότητα στη Σόφια, η οποία αγωνίζεται από το 1990 ήδη για να αναγνωρισθεί επίσημα. Καθώς δεν έχει αναγνωρισθεί, δεν της επιτρέπεται να νοικιάσει κτίρια ούτε να δεχθεί αγαθά στα πλαίσια ανθρωπιστικής βοήθειας από αδελφές της εκκλησίες από την Ολλανδία.
<P>
Ιδιαίτερα τώρα που μαίνεται η κρίση στη χώρα, η κατάσταση αυτή είναι απολύτως απαράδεκτη. Και επιπλέον, καθώς δεν έχει αναγνωρισθεί επίσημα, η χριστιανική αυτή κοινότητα θεωρείται αίρεση και αντιμετωπίζει προβλήματα ακόμα και με την εισαγωγή αντιτύπων της Βίβλου στη χώρα.
<P>
Υπάρχουν λοιπόν σοβαροί λόγοι για να συνοδευτεί η επείγουσα ανθρωπιστική βοήθεια προς τη Βουλγαρία με συστάσεις, ούτως ώστε να ληφθούν σύντομα μέτρα τα οποία μεταξύ άλλων να εγγυώνται το σεβασμό των θρησκευτικών δικαιωμάτων και επομένως και της ελευθερίας άσκησης της θρησκευτικής λατρείας.

<SPEAKER ID=174 LANGUAGE="DE" NAME="Zimmermann">
Kυρία Πρόεδρε, η Bουλγαρία βρίσκεται σε βαθιά οικονομική και κοινωνική κρίση. Λόγω του υψηλού πληθωρισμού, της ανεργίας και της ραγδαίας αύξησης των τιμών των τροφίμων, πολλοί άνθρωποι, τους τελευταίους μήνες, βρέθηκαν σε απελπιστική, σχεδόν, κατάσταση. Aπό την Eυρωπαϊκή Ένωση, αλλά κυρίως και από πολλούς ιδιωτικούς οργανισμούς παροχής βοήθειας - ο κ. Blokland το επεσήμανε μόλις προ ολίγου αυτό -, υπάρχουν ορισμένα καλά προγράμματα, που συμβάλουν στο να ανακουφίσουν τους ανθρώπους από τη χειρότερη δυστυχία.
<P>
Eιδικά τα παιδιά, οι γυναίκες, οι ασθενείς και οι ηλικιωμένοι, χρειάζονται άμεση βοήθεια. Tο πρόγραμμα αντιμετώπισης των κρίσεων της μέχρι τώρα κυβέρνησης, εγκρίθηκε και ελπίζω ότι η νέα βουλγαρική κυβέρνηση θα συνεχίσει το πρόγραμμα αυτό, μετά τις εκλογές. Ένα σαφές κυβερνητικό πρόγραμμα και μια αναδιάρθρωση της οικονομίας, καθώς και μεταρρυθμίσεις στον κοινωνικό τομέα, παράλληλα, είναι επειγόντως απαραίτητα. Oι Bούλγαροι χρειάζονται την υποστήριξη και την αλληλεγγύη των Eυρωπαίων, μια και ανήκουν στην Eυρώπη. Eκτός τούτου, η Bουλγαρία χρειάζεται και την έντονη υποστήριξή μας, αφού οι άνθρωποι εναπέθεσαν μεγάλες ελπίδες σε μας.
<P>
Eλπίζω ότι, μετά τις εκλογές, η νέα κυβέρνηση, μαζί με το κοινοβούλιο, και κυρίως με το βουλγαρικό πληθυσμό, καθώς και με τη δική μας υποστήριξη, θα μπορέσει να ξεπεράσει αυτή την κρίση.

<SPEAKER ID=175 LANGUAGE="FI" NAME="Myller">
Αξιότιμη κυρία Πρόεδρε, η πείνα στις εγγύς της Ευρώπης περιοχές αποτελεί μία καθημερινή πραγματικότητα. Στην Καρέλια, αλλά και σε άλλες συνορεύουσες με την Κοινότητα περιοχές της Ρωσίας η κατάσταση, ιδίως, των παιδιών και των γερόντων ήταν δραματική καθ' όλη τη διάρκεια του χειμώνα. Από τις αρχές του έτους αποστέλλεται από την Φινλανδία επείγουσα βοήθεια στη Ρωσία μέσω του Ερυθρού Σταυρού και του Συνδέσμου Φινλανδίας-Ρωσίας. Παρά το γεγονός αυτό, η κατάσταση δεν έχει βελτιωθεί και, ως εκ τούτου, έχει πλέον καταστεί σαφές ότι θεαματικότερα αποτελέσματα θα επιτευχθούν μόνο εάν συμμετέχει στην παροχή βοήθειας ολόκληρη η Ένωση.
<P>
Οι πόροι και οι διοικητικές οργανώσεις της περιοχής πρέπει, βεβαίως, να χρησιμοποιηθούν, αναλόγως των περιστάσεων, στις προσπάθειες που καταβάλλονται για να φθάσει στον προορισμό της η βοήθεια. Στο πλαίσιο του προγράμματος TACIS της ΕΕ χρηματοδοτείται, επί του παρόντος, ένα αναπτυξιακό πρόγραμμα για τη διαχείριση του κοινωνικού τομέα και του τομέα της υγείας. Οι πόροι αυτοί πρέπει να χρησιμοποιηθούν και κατά τη διανομή της επείγουσας βοήθειας, διότι έτσι θα ενισχυθούν οι ευρισκόμενες σε φάση ανάπτυξης κοινωνικές δομές της περιοχής όσο και οι δυνατότητές της να αντιμετωπίσει στο μέλλον με επιτυχία παρόμοιες καταστροφές. Το γεγονός αυτό πρέπει, κατά τη γνώμη μου, να ληφθεί ιδιαιτέρως υπόψη προτού ληφθούν αποφάσεις σχετικά με τη συνέχιση της παροχής βοήθειας.

<SPEAKER ID=176 NAME="Marνn">
Κυρία Πρόεδρε, σε ό, τι αφορά το πρόβλημα της ανθρωπιστικής βοήθειας στη Βουλγαρία, σας διαβεβαιώ ότι κατά τους τελευταίους 6 μήνες η Επιτροπή συγκέντρωσε 73, 6 εκατομμύρια Ecu με σκοπό τη βοήθεια προς τη Βουλγαρία. Σε αυτά περιλαμβάνεται ένα πρόγραμμα επείγουσας κοινωνικής βοήθειας PHARE αξίας 20 εκατομμυρίων Ecu, μια συμβολή του ECHO 1, 1 εκατομμυρίου για επείγουσα επισιτιστική και ιατρική βοήθεια, καθώς και 12, 5 εκατομμύρια Ecu με επιβάρυνση του PHARE για εισαγωγές ενέργειας.
<P>
Ο στόχος της Επιτροπής εξακολουθεί να είναι, κατά πρώτο λόγο, να παράσχει βοήθεια στη διαδικασία οικονομικής μεταρρύθμισης, και κατά δεύτερο λόγο, να διατηρήσει τη συνεισφορά σε κοινωνική βοήθεια προκειμένου να απαλύνει το κοινωνικό κόστος των μεταρρυθμίσεων και να ενισχύσει τη λαϊκή τους αποδοχή. Τα υπόλοιπα μέτρα βοήθειας της Ένωσης παρουσιάστηκαν πρόσφατα από τον συνάδελφο κ. Van den Broek στη Σόφια. Οι όροι είναι οι εξής: Κατά πρώτον, ένα νέο μακροχρηματοδοτικό δάνειο της Ένωσης αξίας 250 εκατομμυρίων Ecu. Επίσης, 20 εκατομμύρια Ecu με επιβάρυνση του Προγράμματος PHARE για τεχνική βοήθεια στην εφαρμογή του προγράμματος μεταρρυθμίσεων της Κυβέρνησης. Και τέλος, μια επιπρόσθετη κοινωνική βοήθεια στο πλαίσιο του PHARE προς τις πλέον ενδεείς ομάδες της Βουλγαρίας για ένα σύνολο 20 εκατομμυρίων Ecu που θα προστεθούν στο ήδη υπάρχον πρόγραμμα.
<P>
Η Επιτροπή εξάλλου έλαβε μέρος προχθές σε μια συνάντηση υψηλού επιπέδου του G24 στη Βουλγαρία. Χάρη σε διάφορες δεσμεύσεις για βοήθεια χωρών συνδεδεμένων με το G24, μπόρεσε να καλυφθεί το έλλειμμα χρηματοδότησης της Βουλγαρίας για το έτος 1997. Συγκεκριμενοποιήθηκαν επίσης δεσμεύσεις για ανθρωπιστική βοήθεια και τον Νοέμβριο θα λάβει χώρα μια νέα συνάντηση του G24 προκειμένου να εξετάσει την πρόοδο των μεταρρυθμίσεων σε αυτήν τη χώρα και να συγκεντρώσει πόρους για το ισοζύγιο πληρωμών του 1998.
<P>
Τέλος, στις σχέσεις με αυτήν τη χώρα δεν θα πρέπει να παραβλέπουμε τον μακροπρόθεσμο στόχο της ένταξής της στην Ένωση. Από την πλευρά της, η Βουλγαρία πρέπει να αντιμετωπίσει, μετά από πολλά χρόνια καθυστέρηση, τις προκλήσεις της μεταρρύθμισης, και είναι ενθαρρυντική η σαφής πολιτική βούληση της προσωρινής Κυβέρνησης να ξεκινήσεις αυτές τις μεταρρυθμίσεις, βούληση που θα πρέπει να επικυρωθεί, όπως ελπίζουμε, μετά τις γενικές εκλογές της 19ης Απριλίου.
<P>
Όσον αφορά την Καρελία, η Επιτροπή είναι ενήμερη για την πολιτική και οικονομική κατάσταση των βορειοδυτικών περιοχών της Ρωσίας, κατάσταση η οποία είναι πραγματικά δραματική, και δυστυχώς όχι μόνο στην Καρελία, αλλά και σε πολλές από τις περιοχές της Ρωσικής Ομοσπονδίας.
<P>
Η υπηρεσία ανθρωπιστικής βοήθειας της Επιτροπής, το ECHO, θα εξετάσει με προσοχή οποιαδήποτε συγκεκριμένη αίτηση μπορεί να παρουσιαστεί. Ωστόσο, θα πρέπει να υπενθυμίσω, όπως επεσήμαναν επίσης και διάφοροι βουλευτές, ότι οι ανθρωπιστικές οργανώσεις αντιμετωπίζουν ολοένα και μεγαλύτερα εμπόδια όταν προσπαθούν να εισαγάγουν την ανθρωπιστική βοήθεια στην περιοχή καθώς και δυσκολίες που δημιουργεί συνήθως η τελωνειακή υπηρεσία της Ρωσίας.
<P>
Το πρόβλημα αυτό των τελωνειακών ελέγχων υποβλήθηκε ήδη στις ρωσικές αρχές. Εν πάση περιπτώσει, θα ήθελα να κάνω μια παρατήρηση. Οι δυσκολίες εμφανίστηκαν βασικά από τη στιγμή που εξαφανίστηκε από τη δομή της νέας Κυβέρνησης η Διεθνής Υπηρεσία Ανθρωπιστικής Βοήθειας και Τεχνικής Βοήθειας που προηγουμένως ανήκε στο Υπουργείο Εξωτερικών. Επί του παρόντος, η νέα ρωσική Κυβέρνηση δεν έχει λάβει ακόμη μια οριστική απόφαση σχετικά με τον οργανισμό που είναι υπεύθυνος για τη μεταφορά της ανθρωπιστικής βοήθειας στις ρωσικές εκείνες περιοχές που, όπως η Καρελία, αντιμετωπίζουν σοβαρές δυσκολίες.

<SPEAKER ID=177 NAME="Πρόεδρος">
Eυχαριστώ πολύ, Eπίτροπε κύριε Marνn.
<P>
H συζήτηση έληξε. Προχωρούμε τώρα στη ψηφοφορία.

<SPEAKER ID=178 LANGUAGE="NL" NAME="Aelvoet">
Συνάδελφοι, σε σχέση με τις ψηφοφορίες για επίκαιρα και επείγοντα θέματα, θα ήθελα να επιστήσω την προσοχή σας στο γεγονός ότι σήμερα όλες οι μεξικανικές εφημερίδες έχουν στην πρώτη σελίδα τους την είδηση ότι η επίσημη αντιπροσωπεία της Ευρωπαϊκής Επιτροπής στο Μεξικό, μετά από πιέσεις της κυβέρνησης της χώρας, απέσυρε την ενίσχυση προς την Ακαδημία Ανθρωπίνων Δικαιωμάτων του Μεξικού, η οποία θα καταβληθεί μόνο μετά τις εκλογές. Το θέμα αυτό αποτέλεσε αντικείμενο ψηφοφορίας αυτή την εβδομάδα στο Κοινοβούλιο όπου ζητούσαμε να γίνει συζήτηση τώρα για το Μεξικό καθώς το θέμα ήταν επείγον. Το αίτημά μας το καταψήφισε η Δεξιά. Σας καθιστώ λοιπόν όλους σας συνυπεύθυνους για το γεγονός ότι η Ακαδημία Ανθρωπίνων Δικαιωμάτων δεν θα λάβει την ενίσχυση που θα μπορούσαμε να της είχαμε παράσχει διότι εμείς αρνηθήκαμε να πιέσουμε την Επιτροπή για το σκοπό αυτό.

<SPEAKER ID=179 NAME="Πρόεδρος">
Κυρία Aelvoet, τεκμηριώσατε την άποψή σας, αλλά, όπως γνωρίζετε, το Σώμα αποτελεί την ανώτατη αρχή ως προς αυτά τα ζητήματα και έγκειται σε αυτό να αποφασίσει για τα περιεχόμενα του καταλόγου των επειγόντων θεμάτων.

<CHAPTER ID=7>
Ψηφοφορίες
<SPEAKER ID=180 LANGUAGE="EN" NAME="de Vries">
Κύριε Πρόεδρε, σύμφωνα με τον κατάλογό μου, περνάμε τώρα στις ψηφοφορίες για τις εκθέσεις των κ.κ. Adam και Baldarelli. Στις υποδείξεις ψηφοφορίας που έχω στη διάθεσή μου, προτείνεται να διεξαχθούν ονομαστικές ψηφοφορίες για όλες τις τροπολογίες. Θα μπορούσατε να ελέγξετε εάν τούτο εξακολουθεί να ισχύει; Εάν ναι, μήπως θα ήταν δυνατόν να καλέσετε όλες τις ομάδες που ζήτησαν όλες αυτές τις ονομαστικές ψηφοφορίες για όλες τις τροπολογίες να επανεξετάσουν το θέμα μήπως μπορούμε να εκφράσουμε τις πολιτικές απόψεις και να έχουμε μία ονομαστική ψηφοφορία στο τέλος;
<P>
(Χειροκροτήματα)

<SPEAKER ID=181 NAME="Πρόεδρος">
Τώρα αποσύρθηκε η έκθεση του κ. Baldarelli και η κατάσταση δεν είναι τόσο άσχημη όσο νομίζετε.

<SPEAKER ID=182 LANGUAGE="EN" NAME="Hallam">
Κύριε Πρόεδρε, με συγκινεί βαθιά το ξαφνικό ενδιαφέρον της Ομάδας των Ανεξαρτήτων για μια Ευρώπη Εθνών όσον αφορά την αλιεία, ιδιαίτερα καθώς ο αξιοσέβαστος αρχηγός της βρισκόταν πράγματι εχθές στο Newlyn της Αγγλίας, όπου συζητούσε για τον προβληματισμό του όσον αφορά την αλιευτική βιομηχανία. Είναι κρίμα που, παρ' όλες τις ονομαστικές ψηφοφορίες και τροπολογίες της εν λόγω Ομάδας, ο κύριος Jimmy Goldsmith δεν μπορεί καν να μπει στον κόπο να βρίσκεται σε αυτή την αίθουσα!
<P>
(Χειροκροτήματα)
<P>
(Το Σώμα εγκρίνει την πρόταση ψηφίσματος νομοθετικού περιεχομένου)

<SPEAKER ID=183 NAME="Ahlqvist, Andersson, Hulthιn, Lφφw, Theorin και Wibe">
 - (SV) Επιλέξαμε να μην υποστηρίξουμε κατά την ψηφοφορία την έκθεση της Επιτροπής. Θεωρούμε ότι η έκθεση χειρίζεται ουσιαστικά θέματα για την μελλοντική αλιεία και τρέφουμε εκτίμηση για το έργο που ο κ. Adam εξεπόνησε για να βρεί μια συμβιβαστική λύση μεταξύ των διαφόρων συμφερόντων, αλλά θεωρούμε ότι, παρά ταύτα, η έκθεση της Επιτροπής δεν μπορεί να θεωρηθεί ότι επιφέρει μια πλήρη ισορροπία στο θέμα της διατήρησης των αλιευτικών πόρων και της ανάγκης παρεμπόδισης γραφειοκρατικών, και για τον θιγόμενο πληθυσμό δυσχερών ρυθμίσεων που δεν αποφέρουν κάποια πραγματικά αποτελέσματα στο στόχο της διατήρησης των αλιευτικών πόρων.

<SPEAKER ID=184 NAME="Novo">
Αν στην αρχή είχαμε λόγους για να λάβουμε μία θέση αποχής σχετικά με την έκθεση Adam όσον αφορά την πρόταση εισαγωγής τεχνικών μέτρων διατήρησης των πόρων - τους οποίους αναπτύξαμε ρητά κατά την παρέμβασή μας στη συζήτηση -, έπειτα από τη συζήτηση που έγινε, και ενώπιον των προτάσεων και των σχολίων της Επιτροπής, έχουμε ακόμη περισσότερους λόγους να το πράξουμε, και, κυρίως, για να σχηματίσουμε σαφή εικόνα ως προς τις πραγματικές προθέσεις και επιδιώξεις της ευρωπαϊκής «εκτελεστικής εξουσίας» στο θέμα αυτό.
<P>
Πραγματικά, η Επιτροπή υπήρξε πολύ σαφής δηλώνοντας ότι δεν θα αποδεχθεί την τροπολογία της έκθεσης που προτείνει τη δημιουργία μίας μεταβατικής περιόδου εφαρμογής του νέου κανονισμού, ρεαλιστική τροπολογία που είχαμε υποβάλει στην Επιτροπή Αλιείας και που είχε λάβει την υποστήριξη του εισηγητή.
<P>
Η θέση αυτή της Επιτροπής, πέρα από την απόρριψη των συνοδευτικών οικονομικών αποζημιώσεων για την εφαρμογή του κανονισμού, δημιουργεί σοβαρές αμφιβολίες σχετικά με την πραγματική δέσμευση της Επιτροπής για την διατήρηση των πόρων.
<P>
Αναμένουμε ότι το Συμβούλιο Υπουργών Αλιείας της 14-15ης Απριλίου θα αποδεχθεί και θα εισάγει αυτές τις νομοθετικές διατάξεις στην τελική πρόταση, ακόμη και αν η Επιτροπή - όπως αποδείχθηκε εδώ -δεν είναι σύμφωνη.
<P>
Αναμένουμε ότι η πρότασηαυτή θα υποστηριχθεί εκεί, κυρίως από τις κυβερνήσεις των κρατών μελών που ενδιαφέρονται πιο άμεσα, μεταξύ των οποίων πρέπει να συμπεριληφθεί υποχρεωτικά και η κυβέρνηση της χώρας μου.

<SPEAKER ID=185 NAME="Van der Waal">
Αν δούμε την πρόταση της Επιτροπής σχετικά με την τροποποίηση των τεχνικών κανονισμών στο σύνολό της, διαπιστώνουμε ότι αυτή αποτελεί μία σημαντική βελτίωση σε σχέση με το ισχύον σύστημα. Η Επιτροπή κατόρθωσε να υποβάλει ένα πακέτο προτάσεων το οποίο είναι απλούστερο και πιο κατανοητό σε σχέση με τους υφιστάμενους κανονισμούς. Μέσω της αυξημένης επιλεκτικότητας του αλιευτικού εξοπλισμού και της προστασίας ορισμένων αλιευτικών ζωνών η Ένωση συνεισφέρει στον περιορισμό της καταστροφής του γόνου των αλιευμάτων. Ιδιαίτερα επιδοκιμάζω το γεγονός ότι η Επιτροπή περιορίζει ακόμα περισσότερο το δυναμικό του στόλου στη ζώνη των 12 μιλίων όπου συνήθως βρίσκονται τα «μαιευτήρια» των αλιευμάτων.
<P>
Δεν με βρίσκουν σύμφωνο ωστόσο σε όλα τα σημεία οι προτάσεις της Επιτροπής. Θεωρώ ότι επιβάλλονται άχρηστοι περιορισμοί σε ορισμένες αλιευτικές επιχειρήσεις. Έτσι, για παράδειγμα, οι περιορισμοί που επιβάλλονται στην αλίευση του μερλούκιου δημιουργούν σοβαρά προβλήματα στην πελαγική αλιεία σαυριδιού με τράτες. Δεν θα πρέπει η συνοδευτική πολιτική για προστασία του γόνου των αλιευμάτων να θέτει σε κίνδυνο την ύπαρξη σημαντικών κλάδων της αλιείας. Η εξυγίανση του αλιευτικού στόλου ανήκει στα πλαίσια του Πολυετούς Προγράμματος Προσανατολισμού. Γι'αυτό υποστηρίζω ολόψυχα τις τροπολογίες του εισηγητή σχετικά με την αλίευση του μερλούκιου. Επίσης πιστεύω ότι με τα προτεινόμενα όρια στην αλίευση γλώσσας σε συνδυασμό με το λεγόμενο «κανόνα του ενός διχτιού» περιορίζεται και εδώ χωρίς λόγο η ευελιξία του αλιευτικού στόλου. Διευρύνεται μεν κάπως στην πρόταση της Επιτροπής η περιοχή αλίευσης της γλώσσας, η διεύρυνση ωστόσο αυτή δεν είναι επαρκής. Γι'αυτό και υπέβαλα τροπολογία για να καθοριστεί το όριο αλιείας γλώσσας στο σύνολό της στους 56Ί βόρειου πλάτους. Έτσι δεν θα χρειάζεται οι αλιείς που ψαρεύουν σε επιτρεπόμενη ζώνη αλιείας στην περιοχή μεταξύ 55Ί και 56Ί βορείου πλάτους να χάνουν αλιεύματα όπως λιμάντα, γλωσσολιμάντα, μεγάλες γλώσσες κλπ. επειδή θα υποχρεούνται να ψαρεύουν με ελάχιστο μέγεθος οφθαλμού 110 mm.
<P>
Υποστήριξα τις περισσότερες τροπολογίες της έκθεσης Adam. Συμφωνώ με τον εισηγητή ότι χρειάζεται περισσότερη συμμετοχή των αλιέων και καλύτερη επιστημονική έρευνα ορισμένων μέτρων. Οι τροπολογίες που αφορούν την επιλεκτικότητα του αλιευτικού εξοπλισμού λαμβάνουν σωστά υπόψη τις πρακτικές δυνατότητες του κλάδου. Θα μπορούσαμε ίσως να συζητήσουμε την πρόταση εξαίρεσης του πελαγικού στόλου από την απαγόρευση χρήσης νημάτων παχύτερων από 8 mm. Ωστόσο δεν θα υποστήριζα το αίτημα για παροχή αποζημίωσης σε περίπτωση απώλειας εισοδήματος των αλιέων ως συνέπεια των τεχνικών μέτρων. Η Κοινή Αλιευτική Πολιτική θα πρέπει να δημιουργήσει τις προϋποθέσεις για ένα ανταγωνιστικό στόλο. Επιδοτώντας τα εισοδήματα ωστόσο, διατηρούμε τεχνητά μη αποδοτικά πλοία.
<P>
Έκθεση Kindermann (A4-0094/97)
<SPEAKER ID=186 NAME="Ahlqvist, Andersson, Hulthιn, Lφφw, Theorin και Wibe">
 - (SV) Υποστηρίξαμε κατά την ψηφοφορία την έκθεση αφού λάβαμε υπόψη μας τα κάτωθι για την τοποθέτησή μας: Καλωσορίζουμε, κατ&#x02BC;αρχήν, ένα σύστημα διαχείρησης που καθιστά δυνατή την ενσωμάτωση της Σουηδίας και της Φινλανδίας στην Κοινή Αλιευτική Πολιτική (ΚΑΠ). Επιθυμούμε όμως να επισημάνουμε ότι η πρόταση της Επιτροπής είναι πρώϊμη, διότι προηγείται της προπαρασκευαστικής διαδικασίας του IBSFC και ως εκ τούτου δεν μπορεί να λάβει υπόψη της το καλύτερο υπόβαθρο που από «κει μπορεί να προέλθει, καθώς και τις δυνατότητες που επίσης μπορούν να προκύψουν εξ&#x02BC;αυτής, ώστε να βρεθούν πολυμερείς λύσεις για ολόκληρη τη Βαλτική Θάλασσα και όχι όπως είναι τώρα η πρόταση της Επιτροπής, κάτι που συνεπάγεται τα τμήματα εκείνα μόνο που υπόκεινται στην κυριαρχία και δικαιοδοσία των κρατών μελών. Περαιτέρω υποστηρίζουμε ότι υπάρχει κίνδυνος να συνεπάγεται η πρόταση της Επιτροπής περιττές διοικητικές επιβαρύνσεις τόσο για την επαγγελματική αλιεία όσο και για τις περί ών ο λόγος αρχές. Οι υπογράφοντες εννοούν ότι η νομοθετική πρόταση ψηφίσματος της επιτροπής με τις τροπολογίες της λαμβάνει καλύτερα υπόψη της αυτά που διατυπώθησαν ανωτέρω από την πρόταση της Επιτροπής.

<CHAPTER ID=8>
Αναγνώριση των διπλωμάτων τριτοβάθμιας εκπαίδευσης
<SPEAKER ID=187 NAME="Πρόεδρος">
Το επόμενο θέμα είναι η έκθεση (Α4-0029/97) της κ. Fontaine, εξ ονόματος της Επιτροπής Νομικών Θεμάτων και Δικαιωμάτων των Πολιτών, σχετικά με την έκθεση της Επιτροπής προς το Ευρωπαϊκό Κοινοβούλιο και το Συμβούλιο όσον αφορά την κατάσταση εφαρμογής του γενικού συστήματος αναγνώρισης των διπλωμάτων τριτοβάθμιας εκπαίδευσης (η οποία γίνεται σύμφωνα με το Αρθρο 13 της Οδηγίας 89/48/ΕΟΚ) (COM(96)0046 - C4-0194/96)

<SPEAKER ID=188 NAME="Fontaine">
Κύριε Πρόεδρε, επισημαίνω ότι πρόκειται για έκθεση της Επιτροπής Νομικών Θεμάτων και Δικαιωμάτων των Πολιτών.
<P>
Η έκθεση που έχω την τιμή να παρουσιάζω ενώπιον της Συνέλευσής μας αφορά τον πρώτο απολογισμό σχετικά με την εφαρμογή του συστήματος αναγνώρισης των διπλωμάτων στο πλαίσιο της πολύ νεωτεριστικής προσέγγισης που μας πρότεινε η Επιτροπή το 1989. Το Κοινοβούλιό μας, όπως θυμάστε, είχε εγκρίνει την οριζόντια αυτή προσέγγιση, έχοντας, βεβαίως, συναίσθηση ότι επιβαλλόταν μεγάλη επαγρύπνηση ως προς τον τρόπο με τον οποίο εκείνη θα προσλάμβανε περισσότερο συγκεκριμένη μορφή στην πράξη. Οφείλουμε να ευχαριστήσουμε την Επιτροπή για την ιδιαίτερα εμπεριστατωμένη έκθεση που μας παρουσιάζει μετά την πάροδο των πέντε ετών που προέβλεπε η οδηγία. Οι δύο στόχοι που είχαν τεθεί υλοποιήθηκαν. Η Επιτροπή μας εκθέτει την κατάσταση που επικρατεί και μας παρέχει εξαιρετικά χρήσιμες πληροφορίες, αν και θα προτιμούσα να είχα πιο συγκεκριμένα στατιστικά στοιχεία, κυρίως σε ό, τι αφορά τον αριθμό των αιτήσεων και τις απαντήσεις -αρνήση ή αποδοχή- που επιφυλάχθηκαν στις εν λόγω αιτήσεις. Θα μπορούσαμε, έτσι, να εκτιμήσουμε ακόμα καλύτερα το εύρος της κοινοτικής κινητικότητας.
<P>
Κατά δεύτερο λόγο, έχουμε σχηματίσει σήμερα μία ιδέα για τις βελτιώσεις που απαιτούνται, προκειμένου ο μηχανισμός να καταστεί όσο το δυνατό πιο λειτουργικός έναντι των πολιτών. Το σημαντικό ζήτημα που τίθεται, ουσιαστικά, είναι το εξής: η οδηγία αυτή αποτελεί, ναι ή όχι, το πρακτικό μέσο που θα επιθυμούσαν να έχουν στη διάθεσή τους οι υποψήφιοι για την κοινοτική κινητικότητα;
<P>
Κύριε Πρόεδρε, αγαπητοί συνάδελφοι, ο απολογισμός παρουσιάζει αποχρώσεις. Οφείλω να ομολογήσω ότι η Επιτροπή Νομικών Θεμάτων και Δικαιωμάτων των Πολιτών εκτίμησε ιδιαίτερα το γεγονός ότι κατάφερε να συναντήσει τους εθνικούς συντονιστές που, σε κάθε κράτος μέλος μας, είναι επιφορτισμένοι με τη σαφή εφαρμογή της εν λόγω οδηγίας. Και ευχαριστούμε την Επιτροπή που διευκόλυνε τις συναντήσεις αυτές. Μας έδωσαν τη δυνατότητα να ολοκληρώσουμε την ανάλυσή μας και να διαπιστώσουμε με ικανοποίηση τη θετική εξέλιξη που σημειώθηκε σε ό, τι αφορά τις νοοτροπίες.
<P>
Εξάλλου, στην έκθεσή της, η Επιτροπή επισημαίνει ότι ο μηχανισμός αποζημιώσεων μέσω εξέτασης αποτελεί εξαίρεση, ενώ η ολοκλήρωση της περιόδου προσαρμογής δεν προκάλεσε ουσιαστικά δυσκολίες. Μεταξύ των θετικών στοιχείων, πρέπει να αναφέρουμε τη συνέργια μεταξύ των κοινοτικών προγραμμάτων (το ERASMUS μετονομάστηκε σε SOCRATES) και της οδηγίας, καθώς και το γεγονός ότι η εν λόγω οδηγία φαίνεται ότι προώθησε τη σύγκληση των εκπαιδευτικών προγραμμάτων και των προγραμμάτων κατάρτισης.
<P>
Όλα αυτά είναι θαυμάσια. Ωστόσο, η Επιτροπή Νομικών Θεμάτων διαπίστωσε, με λύπη της, ότι εξακολουθούσαν να υφίστανται ορισμένα σημαντικά εμπόδια. Και δεν είναι τυχαίο το γεγονός ότι υποβλήθηκαν περισσότερες από εκατό αναφορές σχετικά με το ζήτημα αυτό, από την εφαρμογή της οδηγίας. Αυτός, άλλωστε, είναι ο λόγος για τον οποίο τάσσομαι απερίφραστα υπέρ των τροποποιήσεων που παρουσιάστηκαν από τον κ. Cot και την κ. Schmidbauer εξ ονόματος της σοσιαλιστικής ομάδας, και οι οποίες αναφέρονται στις σχετικές αναφορές.
<P>
Τα εν λόγω εμπόδια απορρέουν από πολλές αδυναμίες. Κατ'αρχάς, η ατελής και ανεπαρκής μετατόπιση της οδηγίας στις νομοθεσίες ορισμένων κρατών μελών. Επιπλέον, τα εμπόδια αυτά οφείλονται στην απουσία σαφούς προσδιορισμού σε ό, τι αφορά το επίπεδο της ανώτερης εκπαίδευσης. Τούτο το σημείο το είχαμε θίξει, κυρίως, κατά την ακρόαση των εθνικών συντονιστών και θα πρέπει να σίγουρα να διευκρινιστεί. Κατά τρόπο όμως πιο γενικευμένο, τα εμπόδια αυτά οφείλονται στο γεγονός ότι εξακολουθεί να υπερισχύει η συνήθεια του σκέπτεσθαι, η οποία αναπτύχθηκε στη σφαίρα ακαδημαϊκής αναγνώρισης.
<P>
Επιμένουμε, εξίσου, στο πρόβλημα της ενημέρωσης, που είναι επικίνδυνο, όπως το γνωρίζουμε πολύ καλά, όχι μόνο στο συγκεκριμένο ζήτημα. Φαίνεται, όμως, ότι, στην περίπτωση αυτή, αν και ο απόδημος πληθυσμός έχει πλέον επίγνωση του δικαιώματός του να αναγνωρίζονται τα διπλώματά του, αγνοεί ακόμα σε σημαντικό βαθμό τους μηχανισμούς του συστήματος, καθώς και τα ένδικα μέσα. Είναι, λοιπόν, απαραίτητο, αγαπητοί μου συνάδελφοι, η ενημέρωση να είναι -το τονίζω- κατάλληλη και όσο το δυνατό πιο κοντά στον πολίτη. Πρέπει επίσης ο ρόλος των συντονιστών, οι οποίοι επιτέλεσαν εξαιρετική εργασία, να ενισχυθεί. Αυτό είναι ένα από τα αιτήματα που διατυπώνουμε.
<P>
Τέλος, η Επιτροπή Νομικών Θεμάτων θα επιθυμούσε να αποτρέψει τη δυσκολία που θα ήταν δυνατό να παρουσιαστεί όταν ενδεχομένως, όπως ευχόμαστε να συμβεί, η κοινοτική κινητικότητα αναπτυχθεί σε σημαντικό βαθμό. Στην ουσία, δεν έχει εξεταστεί κανένα ψήφισμα προς το παρόν, ώστε να ληφθεί υπόψη ο περιορισμένος αριθμός που επέβαλαν κάποια κράτη μέλη σχετικά με ορισμένα επαγγέλματα και που αναγνωρίζει την πρόσβαση των εν λόγω επαγγελμάτων μόνο σε αριθμό υποψηφίων που έχει οριστεί προηγουμένως. Ευχόμαστε, κύριε Επίτροπε, η Επιτροπή να διενεργήσει έρευνα σε ό, τι αφορά το συγκεκριμένο ζήτημα.
<P>
Αγαπητοί μου συνάδελφοι, κύριε Πρόεδρε, βάσει των ανωτέρω διαπιστώσεων και παρατηρήσεων, θεωρούμε αναγκαίες ορισμένες τροποποιήσεις. Εκτιμούμε, επίσης, ότι είναι σώφρων η στάση της Επιτροπής, που προτείνει ως προθεσμία το 1999. Τη στιγμή εκείνη, το ερευνητικό πεδίο μας θα είναι ευρύτερο και ο απολογισμός μας θα είναι πλήρης. Μέχρι τότε, επιβάλλεται η μεγαλύτερη δυνατή επαγρύπνηση. Η Επιτροπή Νομικών Θεμάτων και Δικαιωμάτων των Πολιτών επιθυμεί, σε ό, τι την αφορά, να εισαγάγει, σε συνεργασία με την Επιτροπή, τις αλλαγές που επιβάλλονται, ώστε η σημαντική αυτή πτυχή της συγκεκριμένης Ευρώπης να καταστεί πραγματικότητα για τους περισσότερους συμπολίτες μας.

<SPEAKER ID=189 LANGUAGE="ES" NAME="Palacio Vallelersundi">
Κύριε Πρόεδρε, συγχαίρω κατ' αρχήν την εισηγήτρια -και στην προκειμένη περίπτωση δεν είναι ρητορεία- για την εργασία της. Είναι συνήθεια να συγχαίρονται οι εισηγητές, δεν συμβαίνει όμως συχνά να τονίζονται οι αρετές των εγγράφων της Επιτροπής. Αυτό όμως είναι ένα χρήσιμο έγγραφο. Η εισηγήτρια τόνισε δικαίως ορισμένες ελλείψεις, δεν είναι όμως λιγότερο βέβαιο ότι το έγγραφο της Επιτροπής εκπληρώνει το καθήκον του: να δώσει μια αρκετά ακριβή θεώρηση της κατάστασης. Το πρώτο συμπέρασμα που επιβάλλεται -και το οποίο υπογράμμισε η κ. Fontaine- είναι ότι ακόμα είναι νωρίς: Έχει περάσει λίγος χρόνος για να εξαχθούν συμπεράσματα που θα μας οδηγήσουν να προκαλέσουμε μια μεταρρύθμιση του νόμου. Και είναι σοφό να περιμένουμε ως το έτος 1999 για να μεταρρυθμίσουμε την Οδηγία 48/89.
<P>
Ποια είναι η ουσία των συμπερασμάτων που εξάγονται από την ανάγνωση αυτής της έκθεσης της κ. Fontaine, την οποία η Ομάδα του ΕΛΚ υποστηρίζει, μαζί με τις δύο τροποποιήσεις που κατέθεσε η Σοσιαλιστική Ομάδα; Το ότι διαπιστώνει πως, αυτήν τη στιγμή που η έλλειψη ανάπτυξης της ελεύθερης κυκλοφορίας ως τέταρτης ελευθερίας που περιλαμβάνεται στις Συνθήκες οδηγεί πολλές φορές στην αποκαρδίωση και το σκεπτικισμό, σε αυτόν τον τομέα έχουν σημειωθεί σαφείς πρόοδοι, κάτι που μας δίνει μια αχτίδα ελπίδας που αξίζει να τονιστεί.
<P>
Η παρούσα οδηγία βασίζεται στην ισορροπία μεταξύ δύο άρθρων: του άρθρου 3, που αντανακλά την αμοιβαία εμπιστοσύνη μεταξύ Κρατών: αν κάποιος έχει αναγνωριστεί ικανός να ασκήσει ένα επάγγελμα σε ένα Κράτος μέλος, η αμοιβαία εμπιστοσύνη των Κρατών, θεμέλιο των Συνθηκών, οφείλει να του επιτρέπει να ασκεί το επάγγελμά του σε άλλο Κράτος μέλος· και του άρθρου 4, που πρέπει να γίνεται κατανοητό ως έχοντας περισταλτικό χαρακτήρα, εφόσον ορίζει αντισταθμιστικά μέτρα για τις περιπτώσεις εκείνες όπου αυτή η αντιστοιχία δεν υφίσταται.
<P>
Για μια ακόμα φορά εμφανίζονται στην προκειμένη περίπτωση τα δύο μεγάλα ρεύματα που διασταυρώνονται από το ξεκίνημα της διαδικασίας της ευρωπαϊκής οικοδόμησης: Αφενός, οι φόβοι, οι τοπικιστικές θεωρήσεις, οι κοντόφθαλμες και περιορισμένες θεωρήσεις. Αφετέρου, η θεώρηση του μέλλοντος, η θεώρηση μιας Ευρώπης με διάφορους πολιτισμούς -και αυτήν την πολιτιστική πολυμορφία πρέπει να τη διατηρήσουμε και πρέπει να τη διατηρήσουμε διότι αποτελεί πλούτο, κληρονομιά όλων- αλλά συγχρόνως μιας Ευρώπης που είναι μια Ευρώπη δική μας, μια Ευρώπη όπου η ελεύθερη κυκλοφορία αποτελεί πραγματικό δικαίωμα, και όχι ένα δικαίωμα αποκλειστικά τυπικό που ορίζεται από τις Συνθήκες.
<P>
Θα ήθελα, κύριε Πρόεδρε, να επισημάνω τέλος ότι υπάρχει ένα άρθρο -το άρθρο 2- το οποίο ορίζει ότι όλα αυτά γίνονται εν ονόματι της αρχής της πολιτικής ολοκλήρωσης. Συνεπώς, δεν μπορεί να ισχύσει αυτόματα απέναντι σε υπηκόους τρίτων Κρατών, όπως ζητούσε η Επιτροπή Πολιτισμού στην έκθεσή της.

<SPEAKER ID=190 LANGUAGE="IT" NAME="Florio">
Κύριε Πρόεδρε, εξ ονόματος της ομάδας ΕΓΕ θα ήθελα να απευθύνω τα συγχαρητήριά μου στην εισηγήτρια κ. Fontaine για τη δραστηριότητά της. Η πρόταση που υποβάλλει προς την Ολομέλεια θα υπερψηφιστεί από την ομάδα μας.
<P>
Θα ήθελα να υπενθυμίσω περιληπτικά ότι η οδηγία 89/48/ΕΟΚ αντιπροσώπευσε σημαντική πρόοδο στην κοινοτική πολιτική σε θέματα ελεύθερης κυκλοφορίας των πολιτών που κατέχουν πτυχίο ανωτάτων σπουδών. Πράγματι, με την οδηγία αυτή η Επιτροπή επισφράγισε την απόφασή της για ριζική αλλαγή της μέχρι τότε νομοθετικής πολιτικής σε θέματα ελεύθερης κυκλοφορίας προσώπων που σκοπεύπουν να αναπτήξουν δραστηριότητες σε κάποιο άλλο κράτος μέλος. Καταργήθηκαν οι ατέλειωτες και λεπτομερείς κάθετες οδηγίες ανά επάγγελμα. Συντάχθηκαν νομοθετικές πράξεις γενικού χαρακτήρα με οριζόντια ισχύ και με διατάξεις για την αναγνώριση των τίτλων σπουδών σε όλους τους τομείς που δεν ρυθμίστηκαν ακόμη από συγκεκριμένη οδηγία. Το σύστημα τελειοποιήθηκε στη συνέχεια με δεύτερη οδηγία για τα επαγγελματικά διπλώματα και με οδηγία που εκσυγχρόνισε τις προυπάρχουσες ανά τομέα οδηγίες. Η ελεύθερη κυκλοφορία βασίζεται στα άρθρα 52 και 59 της Συνθήκης ΕΟΚ, με άμεση δυνατότητα εφαρμογής και ισχύος, καθώς αναγνωρίζουν στους πολίτες δικαιώματα που μπορούν να προστατευτούν άμεσα από το εθνικό Δικαστήριο.
<P>
Συγκεκριμένα, σχετικά με τα εξέχοντα ζητήματα της πρότασης ψηφίσματος, υπενθυμίζω συνοπτικά τη δυνατότητα αναγνώρισης των διπλωμάτων τρίτων χωρών αναγνωρισμένων από Κράτος μέλος, την ενημέρωση των πολιτών γύρω από τα δικαιώματά τους, την αποσαφήνιση της σύγχυσης μεταξύ της αναγνώρισης για ακαδημαϊκούς σκοπούς και της αναγνώρισης επαγγελματικών καταρτίσεων, τη διασφάλιση της εμπεριστατωμένης εξακρίβωσης των καταγγελιών παραβίασης που υποβάλλονται εκ μέρους των πολιτών στην εκτελεστική Επιτροπή και στο Ευρωπαϊκό Κοινοβούλιο, τη δυνατότητα ενίσχυσης του ρόλου των εθνικών συντονισμών για την επιτάχυνση της διαδικασίας σύγκλισης μεταξύ των προγραμμάτων εκπαίδευσης και κατάρτισης και τη βελτίωση της διαφάνειας των διαδικασιών αναγνώρισης.
<P>
Σε όλους αυτούς τους τομείς, η πτυχή της έμπρακτης υλοποίησης απαιτεί ακόμη πολλές προσπάθειες. Οι γραφειοκρατίες των μεμονωμένων κρατών μελών πρέπει να καταβάλουν αναμφισβήτητα ακόμη πολλές προσπάθειες για να καλυφθεί η απόσταση από τη θεωρητική στην έμπρακτη υλοποίηση, που συχνά κωλυσιεργείται από χίλιους φραγμούς της γραφειοκρατίας.
<P>
Πιστεύω, πάντως, ότι βαδίζουμε προς τη σωστή κατεύθυνση με γνώμονα την έκεθση της εισηγήτριας κ Fontaine.

<SPEAKER ID=191 LANGUAGE="NL" NAME="Wijsenbeek">
Πρόεδρε, η εισηγήτρια, κ. Fontaine, αξίζει σίγουρα τον έπαινό μας για το έργο που επιτέλεσε και πάλι. Ωστόσο γνωρίζει το ίδιο καλά όπως το γνωρίζω κι εγώ, όπως το γνωρίζει και η Επιτροπή, και θα ήθελα να έχω μία αντίδραση σχετικά, ότι στην πραγματικότητα η έκθεσή της είναι υπερβολικά αισιόδοξη και ότι τα κράτη μέλη, σίγουρα και η ίδια η πατρίδα της κ. Fontaine, κάθε φορά αρπάζουν την παραμικρή ευκαιρία που τους παρουσιάζεται για να εφαρμόσουν πολιτική προστατευτισμού. Ακόμα και στον τομέα της αναγνώρισης διπλωμάτων.
<P>
Θεωρώ ότι γι'αυτό θα πρέπει να συνειδητοποιήσουμε ότι μακροπρόθεσμα δεν μπορούμε πλέον να αφήνουμε την εκπαιδευτική πολιτική αποκλειστικά στα κράτη μέλη και ότι συνεπώς το επόμενο βήμα μας θα είναι να ρυθμίσουμε τα σχετικά ζητήματα σε κοινοτικό επίπεδο. Εν τω μεταξύ, έχει βέβαια σημειωθεί κάποια πρόοδος χάρη και στο ΔΕΚ το οποίο όπως τόσες φορές κατά το παρελθόν - ή σ'αυτή την περίπτωση το Πρωτοδικείο - με την υπόθεση υπ'αριθ. 1690, την υπόθεση Παναγιωτόπουλου, επέβαλε την άμεση θέση σε ισχύ της οδηγίας 89/48. Θεωρώ εξαιρετικά σημαντική αυτή την εξέλιξη.
<P>
Θα ήθελα ωστόσο να σας αναφέρω ακόμα ένα αρνητικό παράδειγμα αφού η κ. Fontaine κατέκρινε έντονα στα πλαίσια της οδηγίας για τους δικηγόρους την αντίσταση των εθνικών επαγγελματικών ομάδων και προσπάθησε να την αντιμετωπίσει - έχει σημειωθεί μάλιστα τουλάχιστον κάποιο σχετικό άνοιγμα εδώ. Πρόκειται άλλη μία φορά για το παράδειγμα της επαγγελματικής ομάδας που μας απασχόλησε πρώτη όταν ξεκινήσαμε τις συζητήσεις για την αναγνώριση των διπλωμάτων, τα ιατρικά επαγγέλματα. Η Γαλλία εξακολουθεί να εφαρμόζει πολιτική προστατευτισμού σε σχέση με το δίπλωμα του protιgiste dentaire . Υπάρχει ευρωπαϊκή οδηγία σχετικά, αλλά η Γαλλία την ερμηνεύει με τέτοιο τρόπο, ώστε μέχρι σήμερα ρίχνουν στη φυλακή επαγγελματίες οι οποίοι ασκούν το επάγγελμά τους νόμιμα σύμφωνα με την οδηγία. Η κατάσταση αυτή θα πρέπει να αλλάξει και θεωρώ ότι η έκθεση της κ. Fontaine συνεισφέρει προς την κατεύθυνση αυτή.

<SPEAKER ID=192 LANGUAGE="FR" NAME="Blot">
Kύριε Πρόεδρε, αγαπητοί συνάδελφοι, η έκθεση της συναδέλφου μας, κ. Fontaine, είναι απολύτως εξαιρετική και θα την ψηφίσουμε ανεπιφύλακτα.
<P>
Πράγματι, η έκθεση της επιτροπής αντανακλά, όπως επισημαίνει η εισηγήτριά μας, την αναμφισβήτητη πρόοδο που σημειώθηκε σε ό, τι αφορά την εφαρμογή του γενικού συστήματος αναγνώρισης των διπλωμάτων τριτοβάθμιας εκπαίδευσης στους κόλπους της Ευρωπαϊκής Ένωσης. Ως μέλος της αδελφότητας Saint-Benoξt που είμαι, ελπίζω θερμά να ανασυγκροτηθεί μελλοντικά, χάρη κυρίως στη νέα αυτή ρύθμιση, η διεθνική πανεπιστημιακή κοινότητα που υπήρχε ήδη στην Ευρώπη κατά το 12ο και 13ο αιώνα, και η οποία εμπνεόταν από το γεγονός ότι εντασσόταν στον ίδιο πολιτισμό, που βασιζόταν ταυτόχρονα στη λατινική γλώσσα και το ρωμαϊκό δίκαιο, αλλά και στις ελληνοχριστιανικές αξίες που παραμένουν πάντα, μέχρι σήμερα, δικές μας.
<P>
Δεν θα επιθυμούσα να υπεισέλθω στις λεπτομέρειες σχετικά με τη ρύθμιση, που εξετάστηκαν στην έκθεση της κ. Fontaine, αλλά θα ήθελα να βεβαιώσω τη σημασία που μπορούν να προσλάβουν οι ανταλλαγές αυτές στο επίπεδο της τριτοβάθμιας εκπαίδευσης σε ό, τι αφορά μια μεθοριακή περιοχή, όπως η δική μου, δηλαδή η Αλσατία, όπου εκλέγομαι και η οποία τοποθετείται γεωγραφικώς και πολιτισμικώς στην Ευρώπη του Ρήνου. Η διαπανεπιστημιακή συνεργασία υπάρχει ήδη σε σημαντικό βαθμό, κυρίως μεταξύ των πανεπιστημίων της Βάδης Βυρτεμβέργης και της Αλσατίας, χωρίς να λησμονούμε εξάλλου τη Βασιλεία, στην Ελβετία, αλλά η εν λόγω συνεργασία θα μπορούσε μόνο να ενισχύεται από την ανάπτυξη ενός γενικού συστήματος αμοιβαίας αναγνώρισης των διπλωμάτων, που εφαρμόζεται αλλά εξακολουθεί να είναι ελλιπής.
<P>
Όλα τα στοιχεία αυτά, λοιπόν, μας φαίνονται θετικά και διατυπώνουμε απολύτως ειλικρινείς ευχές, ώστε οι συστάσεις που προβάλλει η έκθεση της κ. Fontaine να εφαρμοστούν το συντομότερο δυνατό στα επόμενα χρόνια.

<SPEAKER ID=193 LANGUAGE="EN" NAME="White">
Κύριε Πρόεδρε, συγχαίρω την κ. Fontaine για μία έκθεση επιπέδου, που αναμένουμε πάντα από αυτήν.
<P>
Ας μου επιτραπεί να πω ότι εμείς στο αριστερό μέρος αυτής της αίθουσας, όταν μιλάμε για την ενιαία αγορά, υποστηρίζουμε πάντα ότι πρέπει να υπάρχει σε αυτή μια κοινωνική διάσταση και, όταν πωλείται εργασία στην ενιαία αγορά, υπάρχει αναπόφευκτα μια κοινωνική διάσταση, τμήμα της οποίας αποτελεί η αμοιβαία αναγνώριση των τίτλων σπουδών.
<P>
Μίλησα ενωρίτερα αυτή την εβδομάδα κατά τη συζήτηση για τα διπλώματα οδήγησης, υποστηρίζοντας και τότε, όπως και τώρα, ότι η ελεύθερη κυκλοφορία εντός της Ευρωπαϊκής Ένωσης συνίσταται εν μέρει στην αναγνώριση ότι υπάρχουν διάφορα νομικά συστήματα στο πλαίσιο της Ένωσης, αλλά ότι είναι, εντούτοις, δυνατόν να υπάρξει αναγνώριση τίτλων σπουδών και νόμων. Πράγματι, κύριε Πρόεδρε, θα γνωρίζετε, όπως και εγώ, ότι στο Ηνωμένο Βασίλειο η Αγγλία και η Σκοτία διατηρούν χωριστά και ανεξάρτητα νομικά συστήματα, ενώ μπορούν παράλληλα να αναγνωρίζουν ορισμένες αρχές στο πλαίσιο του Ηνωμένου Βασιλείου. Υποστηρίζω, λοιπόν, ότι θα πρέπει να ισχύει η ίδια θέση για την αμοιβαία αναγνώριση τίτλων σπουδών, και για μια ακόμα φορά αναφέρω ως παραδείγματα τη Σκοτία και την Αγγλία.
<P>
Κύριε Πρόεδρε, υποψιάζομαι ότι εσείς έχετε διαφορετικούς τίτλους σπουδών από τους δικούς μου, αλλά υπάρχει αμοιβαία αναγνώρισή τους στο Ηνωμένο Βασίλειο. Πολλοί, και είμαι σίγουρος και εσείς, προβάλλουν πράγματι το επιχείρημα ότι οι τίτλοι σπουδών της Σκοτίας είναι φυσικά ανώτεροι από της Αγγλίας. Ωστόσο, όταν πρόκειται για την τριτοβάθμια εκπαίδευση, γίνεται επίσης αποδεκτή και κατανοητή η ανάγκη αμοιβαιότητας.
<P>
Συμπερασματικά, ας μου επιτραπεί να πω ότι είμαι δικηγόρος. Η αναγνώριση του διπλώματός μου, όπου εμφανίζομαι με μαλλιά και μαύρο μούσι και η οποία αποδεικνύεται με ένα δελτίο μεταφρασμένο σε εννέα γλώσσες, έγινε βάσει μιας οδηγίας του 1987, πριν το Κοινοβούλιο γίνει πραγματικό Κοινοβούλιο, και αποδεικνύει τη μακρόχρονη εργασία μας όσον αφορά αυτό το πρόβλημα. Ελπίζω, λοιπόν, προς όφελος όλων αυτών των νέων που παρακολουθούν από τον εξώστη, να επιταχύνουμε τις εργασίες μας, ούτως ώστε οι νέοι αυτοί να μπορούν να επωφεληθούν από την ενιαία αγορά με κοινωνική διάσταση.

<SPEAKER ID=194 LANGUAGE="EN" NAME="Wijsenbeek">
Κύριε Πρόεδρε, θα σας παρακαλούσα να επιστήσετε την προσοχή του κ. White στο γεγονός ότι βρισκόμαστε στο 1997 και ότι το Κοινοβούλιο υπάρχει από πάρα πολύ παλιά. Μάλλον μπέρδεψε τους αριθμούς, που για τους δικηγόρους παρουσιάζουν πάντοτε δυσκολία.

<SPEAKER ID=195 NAME="Πρόεδρος">
Νομίζω ότι εννοούσε το 1977, όταν η εκλογή του Κοινοβουλίου δε γινόταν με άμεση ψηφοφορία. Καθώς, όμως, μίλησε τόσο όμορφα για τους Σκότους, δε θα τον διόρθωνα.

<SPEAKER ID=196 LANGUAGE="PT" NAME="Rosado Fernandes">
Κύριε Πρόεδρε, θα ήθελα να κάνω μερικά σύντομα σχόλια για την εργασία της συναδέλφου κ. Fontaine και επίσης για αυτή την προσπάθεια γραφειοκρατικοποίησης της αναγνώρισης των διπλωμάτων, που πάντοτε με απασχολεί.
<P>
Πιστεύω πως, ό, τι κι αν πούμε, η αγορά πρέπει να μετράει και ένα δίπλωμα μπορεί να κρύβει έναν ηλίθιο πίσω του. Επομένως, θεωρώ ότι δύσκολα ένα δίπλωμα μπορεί να έχει αξία από μόνο του, αυτόματα, και πιστεύω ότι ένα δίπλωμα ποτέ δεν πρέπει να αποκλείει κάποια γνώση του βιογραφικού και της εργασίας που πραγματοποίησε εκείνος ο οποίος απέκτησε το δίπλωμα. Δίδαξα στην Αμερική με το δίπλωμά μου του διδάκτωρα κλασσικών γλωσσών της Φιλοσοφικής Σχολής της Λισσαβώνας, και ποτέ οι Αμερικάνοι δεν μου έθεσαν πρόβλημα αναγνώρισης. Αποδεχόταν ότι η εργασία που είχα κάνει ήταν επαρκώς καλή για να μπορώ να ασκώ αυτό το επάγγελμα και να είμαι καθηγητής στο πανεπιστήμιο.
<P>
Η Ευρώπη - που ποτέ δεν είχε εκπαιδευτικές ανησυχίες ούτε την τάση να προωθήσει τη σύγκλιση, δεν λέω των διαφόρων τύπων εκπαίδευσης, αλλά της ποιότητας της εκπαίδευσης, και όπου βολεύει ορισμένες χώρες να διατηρούν άλλες χώρες σε κατώτερη ποιότητα εκπαιδευσης - πρέπει τώρα να αντιμετωπίσει, φυσικά, το πρόβλημα της αναγνώρισης των διπλωμάτων. 'Ολοι γνωρίζουμε ότι, σε μία χώρα, υπάρχουν πανεπιστήμια, υπάρχουν επαγγελματικές σχολές, υπάρχουν μέσες σχολές που δίνουν διπλώματα τα οποία δεν είναι τόσο καλά όσο άλλα στην ίδια χώρα.
<P>
Επομένως, φρονώ ότι όσο λιγότερο η Επιτροπή και οι γραφειοκράτες ασχολούνται με την αυτόματη αξιολόγηση των διπλωμάτων τόσο καλύτερα θα πραγματοποιηθεί η κυκλοφορία των πολιτών. Αλλά πιστεύω ότι θα ήταν θεμελιώδες να ενδιαφερθεί η Ευρώπη για κάποια σύγκλιση της ποιότητας της εκπαίδευσης σε όλα τα επίπεδα και να μην ενδιαφέρεται μόνο για τη νομισματική σύγκλιση. Είναι τουλάχιστο ένα ιδανικό πιο ενδιαφέρον και το οποίο παράγει περισσότερο πλούτο.

<SPEAKER ID=197 LANGUAGE="IT" NAME="Amadeo">
Κύριε Πρόεδρε, η σύγκλιση μεταξύ της σχολικής πανεπιστημιακής εκπαίδευσης και της επαγγελματικής απαραίτητης πλεόν κατάρτισης αντιπροσωπεύει ένα από τα στοιχεία που εντοπίστηκαν εδώ και καιρό στην προσπάθεια συγκράτησης της ύφεσης στον τομέα της απασχόλησης που πλήττει σήμερα τις χώρες εντός και εκτός της Κοινότητας.
<P>
Δυστυχώς, η εκπαίδευση και η επαγγελματική κατάρτιση συναντούν δυσχέρειες στην αρμόζουσα ανάδειξή τους, κυρίως εξ αιτίας της παρεμβολής εμποδίων στα συστήματα αναγνώρισης των διπλωμάτων, ιδίως της ανωτάτης εκπαίδευσης. Το πλαίσιο εφαρμογής της υπό συζήτηση οδηγίας αναφέρει τον αριθμό των 11 χιλιάδων πολιτών που ενδιαφέρονται για τη λειτουργία του συστήματος, που ακριβώς στην αναγνώριση των ακαδημαϊκών τίτλων σπουδών αντιμετωπίζει ανυπέρβλητα ακόμη κωλύματα. Ωστόσο, πιστεύουμε ότι ο προαναφερόμενος αριθμός αντιπροσωπεύει μόνο τις επίσημες καταγγελίες όσων είχαν το σθένος να επισημάνουν δημοσίως τις δυσχέρειες της κατάστασης και ότι δυστυχώς δεν καθρεφτίζει την πραγματική εμβέλεια του προβλήματος. Πρέπει, λοιπόν, να συμπεράνουμε ότι χάθηκε εκείνο το ευρωπαϊκό πνεύμα που στη διάρκεια των αιώνων ανέδειξε αξιόλογα Πανεπιστήμια σαν ναοί της παγκόσμιας γνώσης, όταν σήμερα αντιθέτως δεν δύναται να αναγνωριστεί ο παγκόσμιος χαρακτήρας της διδασκαλίας των κοινοτικών Πανεπιστημίων; Για τον λόγο αυτό επικροτούμε τις καταγγελίες της συνδέλφου κ. Fontaine για τις συσσωρευμένες καθυστερήσεις στην εφαρμογή της οδηγίας.
<P>
Εμείς θέλουμε να σας υπενθυμίσουμε, κύριε Πρόεδρε, ότι επαγγελματικοί τίτλοι σπουδών όπως εκείνος του τοπογράφου, του οδοντίατρου και πολλοί άλλοι δεν αναγνωρίστηκαν ακόμη σε όλες τις χώρες της Ενωσης και τα συναφή επαγγέλματα δεν προστατεύονται επαρκώς. Ενστερνιζόμαστε το αίτημα της εντατικοποίησης του διαλόγου μεταξύ των εθνικών αρχών και των Οργάνων της Επιτροπής, με στόχο τη διαφάνεια και την καταλληλότητα της διαμόρφωσης του συστήματος πληροφοριών. Ευλεπίστουμε επίσης, κύριε Προέδρε, για τη δική σας αποφασιστική παρέμβαση στις κυβερνήσεις του Βελγίου, της Ελλάδας και της Γερμανίας που κωλυσυεργούν επίμονα την άσκηση ελευθέρων επαγγελμάτων από πολίτες άλλων κρατών μελών. Ο πολίτης πρέπει να καρπίσει επί τέλους τις απολαβές εκείνου των ευρωπαϊκού πνεύματος που παρά πολύ συχνά επισκιάστηκε.

<SPEAKER ID=198 LANGUAGE="DE" NAME="Sichrovsky">
Kύριε Πρόεδρε, όσο και αν πρέπει να επιδοκιμάσουμε την ενιαία αναγνώριση των διπλωμάτων τριτοβάθμιας εκπαίδευσης, ουσιαστικά δεν εξασφαλίζεται μ' αυτή, αυτό που οφείλει να εκφράζει το επιτυχημένο πέρας των σπουδών. Στη πράξη, συχνά, ελάχιστα ισχύει ότι οι απόφοιτοι των διαφόρων πανεπιστημίων έχουν ίσα δικαιώματα πρόσβασης στα διάφορα επαγγέλματα, σ' ολόκληρη την Eυρωπαϊκή Ένωση, και μονάχα το ισότιμο επίπεδο κατάρτισης αποτελεί προϋπόθεση για ίσες ευκαιρίες στο επάγγελμα, σ' ολόκληρη την Eυρώπη.
<P>
H συχνά προβαλλόμενη επιχειρηματολογία, ότι κάθε πανεπιστήμιο και κάθε χώρα θα πρέπει να έχει το δικαίωμα να αναπτύσσει τα δικά του διδακτικά προγράμματα, δικαιολογείται μόνον αν αυτό οδηγεί σε ένα ποιοτικά ισότιμο επίπεδο κατάρτισης των αποφοίτων. Γι' αυτό και ιδιαίτερα σημαντική είναι, εδώ, η τήρηση της αρχής της επικουρικότητας, που επιτρέπει στα κράτη μέλη να αποφασίσουν αν θα πρέπει μια επαγγελματική δραστηριότητα να ρυθμίζεται ή όχι. Γι' αυτό και θα 'πρεπε, παρά την αναγνώριση των διπλωμάτων στις διάφορες χώρες, να επιτρέπεται να ρυθμίζουν την απόδειξη κατοχής επαγγελματικών προσόντων με νομοθετικές ή διοικητικές διατάξεις.
<P>
Aν δηλαδή παραιτηθούμε τελείως από το συντονισμό των διδακτικών προγραμμάτων στις διάφορες χώρες, τότε, σε λίγο καιρό, θα υπάρξουν μέσα την Eυρωπαϊκή Ένωση συνθήκες παρόμοιες μ' αυτές των HΠA, όπου το δίπλωμα ενός πανεπιστημίου εγγυάται σημαντικά υψηλότερο επίπεδο σπουδών απ' ότι το ισότιμο δίπλωμα ενός άλλου. Στη σύγχρονη ανταγωνιστική κοινωνία, η οποία, με την ελεύθερη αγορά, εγγυάται επιτυχία και άνοδο, θα επιβληθούν οι απόφοιτοι κυρίως των λεγόμενων αριστοκρατικών πανεπιστημίων. Aν η πρόσβαση σ' αυτά τα αριστοκρατικά πανεπιστήμια είναι δυνατή μόνο με ανάλογη οικονομική δαπάνη, αυτό θα οδηγήσει σε διαφορετικές προϋποθέσεις για τους φοιτητές, οι οποίες θα εκφράζουν μια ανισότητα, ανάλογα με την οικονομική ισχύ των οικογενειών ή των άλλων υποστηρικτών τους.
<P>
H ελεύθερη πρόσβαση στην αγορά εργασίας σ' ολόκληρη την EE, συνεπώς, κι αυτό ήταν το νόημα της ενιαίας αναγνώρισης των διπλωμάτων, δεν εγγυάται αποκλειστικά με την αναγνώριση των διπλωμάτων. Aυτό θα ήταν μια φαινομενική δημοκρατία, που δε θα κυριαρχήσει στην πραγματικότητα.

<SPEAKER ID=199 LANGUAGE="DE" NAME="Schmidbauer">
Kύριε Πρόεδρε, η γενική και η επαγγελματική εκπαίδευση είναι ένα μέσο στην πολιτική για την αγορά εργασίας, το οποίο προσαρμόζει τα επαγγελματικά προσόντα στις απαιτήσεις της εσωτερικής αγοράς, και παίζει αποφασιστικό ρόλο στην καταπολέμηση της ανεργίας. Σ' όλα τα κράτη μέλη της Ένωσης, τα εκπαιδευτικά συστήματα, προς το παρόν, είναι ανεπαρκώς προετοιμασμένα και όχι συντονισμένα μεταξύ τους, για να αντιδράσουν στην πρόκληση αυτή.
<P>
H γενική ρύθμιση για την αναγνώριση των διπλωμάτων τριτοβάθμιας εκπαίδευσης, έχει εδώ ένα αποφασιστικό καθήκον. Θα πρέπει ο στόχος της ελεύθερης κυκλοφορίας των προσώπων, δηλαδή το δικαίωμα του πολίτη της Ένωσης να ζει και να εργάζεται σε άλλα κράτη μέλη της Ένωσης, να υλοποιηθεί, σε συνδυασμό με την καταπολέμηση της ανεργίας. Στην Eπιτροπή Aναφορών, διαπιστώσαμε επανειλημμένα, από ένα σημαντικό αριθμό αναφορών κατά τα τελευταία χρόνια, πως η ελεύθερη κυκλοφορία των προσώπων δε λειτουργεί σωστά, ειδικά όσον αφορά την αναγνώριση και την ισοτίμηση των διπλωμάτων και των αποδεικτικών κατοχής επαγγελματικών προσόντων.
<P>
Oι αναφορές δίνουν στο Kοινοβούλιο μια εποπτική εικόνα για τα προβλήματα των ευρωπαϊκών και εθνικών αρχών, για τα απόμακρα προς τον πολίτη και γραφειοκρατικά μέτρα, για τις παραβιάσεις των κοινοτικών αρχών και, γενικά, για τις ελλείψεις, που έχουν σχέση με την ευρωπαϊκή ενοποίηση και τη συμμετοχή των πολιτών της Ένωσης στην από κοινού ανάπτυξη της Eυρώπης. Oι ελλείψεις αυτές, στην κοινοτική νομοθεσία που τις ζούμε, θα πρέπει να χρησιμεύουν ως βάση για διευρυμένες και βελτιωμένες νομοθετικές διατάξεις. Γι' αυτό και επιδοκιμάζω τη θαυμάσια έκθεση της κ. Fontaine, και θα ήθελα, από τη σκοπιά μου, ως μέλους της Eπιτροπής Aναφορών, να καταθέσω τις εμπειρίες μου. Tο κυριότερο αίτημα εδώ, είναι να συμπεριληφθεί στην οδηγία η αποκτηθείσα επαγγελματική εμπειρία, μετά την απόκτηση ενός διπλώματος τριτοβάθμιας εκπαίδευσης, διότι μόνον έτσι μπορεί να εξασφαλιστεί ικανοποιητική άσκηση του δικαιώματος της ελεύθερης κυκλοφορίας των προσώπων, προς το συμφέρον μιας φιλικής προς τον πολίτη εκπαιδευτικής πολιτικής και πολιτικής για την απασχόληση.

<SPEAKER ID=200 NAME="Marνn">
Κύριε Πρόεδρε, θα ήθελα κατ' αρχήν να συγχαρώ την Επιτροπή Νομικών Θεμάτων, και όλως ιδιαιτέρως την εισηγήτρια, κ. Fontaine, για την ποιότητα της έκθεσής της, καθώς και για το προσωπικό ενδιαφέρον που επέδειξε πάντοτε σε ό, τι αφορά την αναγνώριση των τίτλων σπουδών, κάτι που αποτελεί βασικό ζήτημα για τους Ευρωπαίους πολίτες που επιθυμούν να ασκήσουν πραγματικά το δικαίωμά τους στην ελεύθερη κυκλοφορία.
<P>
Μας ικανοποιεί ότι η Επιτροπή Νομικών Θεμάτων θεωρεί πρόσφορο να αποδεχθεί κατ' αρχήν τα βασικά συμπεράσματα που αναφέρονται στην έκθεση της Επιτροπής, για παράδειγμα, ότι η Οδηγία «Γενικό σύστημα» 89/48 ανταποκρίνεται στις επιδιώξεις που δημιουργήθηκαν όταν αποφασίστηκε να υιοθετηθεί μια νέα οριζόντια προσέγγιση για το ζήτημα της αναγνώρισης των τίτλων σπουδών. Μπορέσαμε να διαπιστώσουμε ότι εσείς εκφράζετε κατά κανόνα τη συμφωνία σας με την Ευρωπαϊκή Επιτροπή σε σχέση με τα κύρια προβλήματα που δημιούργησε η εφαρμογή της Οδηγίας κατά τα δύο πρώτα χρόνια ισχύος της.
<P>
Η κ. Fontaine είπε ότι ίσως απουσιάζει μια περισσότερο επεξεργασμένη στατιστική ώστε να μπορεί να γίνει αξιολόγηση. Η στατιστική μάς δείχνει, κ. Fontaine, ότι αυτήν τη στιγμή μόλις 11.000 πολίτες έχουν επιτύχει πραγματικά, σε ολόκληρη την Ευρωπαϊκή Ένωση, αναγνώριση των τίτλων σπουδών τους. Γιατί μόνο 11.000 πολίτες; Ίσως διότι είναι μόνο 2 χρόνια. Και δεύτερον, διότι πολλά από τα προβλήματα που επισημάνατε είναι προφανή και πρέπει να διορθωθούν.
<P>
Ποια είναι αυτά τα προβλήματα; Κατ' αρχήν, το σύστημα εργασίας και οι σχέσεις εμπιστοσύνης. Η σχέση και η συνεργασία με τους εθνικούς συντονιστές είναι απολύτως πρωταρχική, και μέσω αυτών των συναντήσεων εθνικών συντονιστών πρέπει να εδραιωθεί αυτή η σχέση εμπιστοσύνης. Είναι χρήσιμο ότι στην κοινή συνάντηση αυτών των συντονιστών με την Επιτροπή Νομικών Θεμάτων κατέστη σαφής ο σημαντικός ρόλος που διαδραματίζουν οι εθνικοί συντονιστές, οι οποίοι οφείλουν να εφαρμόσουν την Οδηγία, στην ενίσχυση της αμοιβαίας εμπιστοσύνης, η οποία είναι εντελώς απαραίτητη για την επιτυχία του γενικού συστήματος. Μόνο μέσω της εμπιστοσύνης θα μπορέσει να διευρυνθεί πραγματικά το σύστημα που προβλέπεται στην Οδηγία.
<P>
Εξάλλου, υπάρχουν και άλλα προβλήματα, όπως ο ορισμός της έννοιας της ανώτατης εκπαίδευσης και η ισορροπία μεταξύ του άρθρου 3 -αναγνώριση του τίτλου σπουδών per se - και του άρθρου 4 το οποίο, σε συγκεκριμένες συνθήκες, επιτρέπει στα Κράτη μέλη να επιβάλλουν συμπληρωματικές προϋποθέσεις. Δεν σας κρύβω ότι, σε αυτό το ζήτημα, υπάρχει μεγάλη διαφορά απόψεων, όπως πολύ καλά γνωρίζετε, μεταξύ της Ευρωπαϊκής Επιτροπής και ορισμένων Κρατών μελών σε ό, τι αφορά την ερμηνεία αυτών των οδηγιών. Αυτό μας οδήγησε αναπόφευκτα σε μια κατάσταση που δεν είναι η καλύτερη: Να ξεκινήσουμε μια διαδικασία παραβίασης, δυνάμει του άρθρου 169 της Συνθήκης, εναντίον ορισμένων Κρατών μελών, κάτι που συνεπάγεται βεβαίως μια απόφαση από πλευράς του Δικαστηρίου.
<P>
Δεδομένης της σημασίας των σχέσεων εμπιστοσύνης, είναι προτιμότερο το σύστημα να προχωρήσει μέσω σχέσεων εμπιστοσύνης μεταξύ των Κρατών μελών, στα οποία η Επιτροπή χρειάζεται συστηματικά να επιλύει τα προβλήματα ερμηνείας της Οδηγίας κινώντας διαδικασίες παραβίασης και προσφεύγοντας στο Δικαστήριο.
<P>
Είμαι πεπεισμένος ότι η άποψη της Επιτροπής θα υπερισχύσει, όλοι όμως γνωρίζουμε ότι μια προσφυγή στο Δικαστήριο του Λουξεμβούργου δυνάμει του άρθρου 169 συνεπάγεται μεγάλο χάσιμο χρόνου, ανεξάρτητα από το ότι στο τέλος μπορεί να κερδηθεί η προσφυγή.
<P>
Ζητάτε μεγαλύτερη ενημέρωση και μεγαλύτερη διαφάνεια σε όλα τα επίπεδα. Πρόσφατα λοιπόν τέθηκε σε εφαρμογή η πρωτοβουλία «Πολίτες της Ευρώπης», και μια από τις πρώτες κατευθυντήριες γραμμές της είναι ακριβώς εκείνη που αφορά την αναγνώριση των τίτλων σπουδών. Ας ελπίσουμε ότι η λειτουργία του συστήματος θα γίνει καλύτερα κατανοητή στο μέτρο που θα εφαρμόζεται η οδηγία, και πιστεύω ότι γενικώς σήμερα βρισκόμαστε σε μια κατάσταση σχετικά καλύτερη από ό, τι στην αρχή.
<P>
Δύο ειδικά σημεία που έθεσε η Επιτροπή Νομικών Θεμάτων, είναι οι τίτλοι που απονέμονται από τρίτες χώρες και η επιρροή της κινητικότητας σε κοινοτικό επίπεδο στις εθνικές ρυθμίσεις σχετικά με το numerus clausus , ένα θέμα πολύ λεπτό, εφόσον υπάρχουν Κράτη μέλη που εφαρμόζουν το numerus clausus , και υπάρχουν άλλα που δεν το εφαρμόζουν, και αυτήν τη στιγμή υπάρχουν μάλιστα Κράτη μέλη που αναθεωρούν αυτήν την επιλογή.
<P>
Αυτό που μπορώ να σας πω, κ. Fontaine, είναι ότι προς το παρόν η Επιτροπή μελετά την καλύτερη λύση τόσο για το πρόβλημα της διατήρησης τίτλων σπουδών που έχουν απονεμηθεί από ένα τρίτο Κράτος, όσο και για το πρόβλημα εκείνων των χωρών που εφαρμόζουν το numerus clausus .
<P>
Όσον αφορά τις προτεινόμενες αλλαγές, τις οποίες υποστηρίζει η κ. Fontaine, θα ήθελα να σας πω ότι η Επιτροπή θα εισαγάγει τις κατάλληλες τροποποιήσεις το συντομότερο δυνατόν. Τέλος, σας ευχαριστώ, καθώς και τους άλλους βουλευτές που παρενέβησαν, για το ότι καταστήσατε σαφή τη σημασία αυτού του θέματος. Η Οδηγία σίγουρα δεν έχει αποκτήσει ακόμη ταχύτητα καταδρομικού, εσείς όμως γνωρίζετε πολύ καλά ότι όλες οι οδηγίες εναρμόνισης συνίστανται σε ένα πρόβλημα επιμονής. Είναι προτιμότερο αυτό να γίνεται στη βάση της πολιτικής διαπραγμάτευσης και των κανόνων εμπιστοσύνης και όχι με προσφυγές στο Δικαστήριο. Αυτή είναι η άποψη της Επιτροπής.

<SPEAKER ID=201 LANGUAGE="NL" NAME="Wijsenbeek">
Κύριε Πρόεδρε, όχι, δεν πρόκειται για διαδικαστικό ζήτημα. Θα ήθελα να θέσω μία συμπληρωματική ερώτηση στην Επιτροπή. Διότι έθεσα μία συγκεκριμένη ερώτηση στον Επίτροπο και φαντάζομαι ότι η παραμονή του στη Brugge δεν τον βοήθησε και πολύ να βελτιώσει τα φλαμανδικά του. Μου απάντησε λοιπόν έμμεσα ο Επίτροπος, ενώ εγώ θα ήθελα μία σαφή απάντηση. Λέει ότι θα πρέπει να βασιστούμε στο δόγμα του Cassis de Dijon περί αμοιβαίας εμπιστοσύνης. Ρώτησα ωστόσο εγώ τον κ. Marνn εάν θεωρεί ότι, δεδομένου του ότι διαρκώς λαμβάνονται μέτρα προστατευτισμού, θα έπρεπε να κάνουμε το επόμενο βήμα καταρτίζοντας μία κοινοτική πολιτική στον τομέα της εκπαίδευσης. Στην ερώτησή μου αυτή δεν έχω λάβει απάντηση. Ίσως δεν θα ήθελε ο Επίτροπος να απαντήσει, ωστόσο προσωπικά πολύ θα επιθυμούσα να ακούσω τι γνώμη έχει σχετικά.

<SPEAKER ID=202 NAME="Marνn">
Κύριε Πρόεδρε, η Οδηγία είναι σωστή και οφείλει να αφήνει στα Κράτη μέλη την ευθύνη να πραγματοποιούν την αναγνώριση των τίτλων σπουδών. Ίσως τα εγγόνια σας και τα δικά μου να έχουν τη μεγάλη τύχη να ζουν σε μια Ευρώπη πιο ενωμένη, με ένα γλωσσικό σύστημα που θα επιτρέπει πράγματι η γλώσσα να μην αποτελεί εμπόδιο, με ένα σύστημα ακαδημαϊκών πιστοποιήσεων που θα καθιστά άνευ σημασίας τον τόπο σπουδών, διότι θα υπάρχει αυτόματη αναγνώριση, με απόφαση σε κοινοτικό επίπεδο, όλων των επαγγελμάτων. Σίγουρα θα έχετε δίκιο, κύριε Wijsenbeek, αλλά ένας Επίτροπος δεν μπορεί να επιτρέψει στον εαυτό του να είναι μόνον ένας ποιητής της Ευρώπης. Και η άποψή σας μου φαίνεται, επί του παρόντος, υπερβολικά ποιητική.

<SPEAKER ID=203 NAME="Πρόεδρος">
Η συζήτηση έληξε. Η ψηφοφορία θα διεξαχθεί αύριο, στις 9 το πρωί.
<P>
(Η συνεδρίαση λήγει στις 18.40)


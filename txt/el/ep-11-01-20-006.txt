<CHAPTER ID="006">
Στρατηγική της ΕΕ για τον Εύξεινο Πόντο (συζήτηση) 
<SPEAKER ID="096" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Ungureanu, εξ ονόματος της Επιτροπής Εξωτερικών Υποθέσεων, σχετικά με μια στρατηγική της ΕΕ για τον Εύξεινο Πόντο.
<SPEAKER ID="097" NAME="Traian Ungureanu" LANGUAGE="EN">
Κυρία Πρόεδρε, πριν από ακριβώς τρία χρόνια, το Ευρωπαϊκό Κοινοβούλιο ενέκρινε τη συνέργεια του Ευξείνου Πόντου. Αυτό ήταν το πρώτο βήμα προς μια συνεκτική πολιτική σε μία από τις πιο ευαίσθητες περιοχές στην Ευρώπη, και ήταν ένα βήμα στη σωστή κατεύθυνση διότι ο Εύξεινος Πόντος αποτελεί τώρα αντικείμενο ευρείας ανάλυσης -και φόβου- ως ένας χώρος όπου συγκλίνουν ελπίδες, δυνάμεις και φιλοδοξίες σε επίπεδο πολιτικής, στρατηγικής και ασφάλειας.
<P>
Σήμερα, η πολιτική μας στην περιοχή μπορεί να αναπτυχθεί περαιτέρω. Αυτό το Κοινοβούλιο μπορεί να διαδραματίσει καίριο ρόλο στην αναβάθμιση των πολιτικών της ΕΕ σε μια ολοκληρωμένη στρατηγική της ΕΕ. Αυτή είναι στην πραγματικότητα η βασική ιδέα στην έκθεση που εκπόνησα με τη στήριξη των συναδέλφων μου από την Επιτροπή Εξωτερικών Υποθέσεων και το Κοινοβούλιο στο σύνολό του.
<P>
Αλλά γιατί μια νέα έκθεση σχετικά με τον Εύξεινο Πόντο και γιατί μια στρατηγική της ΕΕ για τον Εύξεινο Πόντο; Ορισμένοι θα ισχυρίζονταν ότι ο Εύξεινος Πόντος είναι μια μικρή θάλασσα. Είναι πράγματι, αλλά αν ανταλλάξουμε αυτόν τον χάρτη με έναν στρατηγικό χάρτη, ο Εύξεινος Πόντος γίνεται τεράστιος. Υπάρχει επίσης ένας άλλος παράγοντας: η Μαύρη Θάλασσα γίνεται ολοένα και πιο μαύρη.
<P>
Από την προσχώρηση της Βουλγαρίας και της Ρουμανίας, ο Εύξεινος Πόντος αποτελεί πλέον εν μέρει εσωτερική θάλασσα της ΕΕ. Ωστόσο, οι εξελίξεις στην περιοχή είναι συχνά απρόβλεπτες: οι εντάσεις συσσωρεύονται και οι παρεξηγήσεις πληθαίνουν. Μια συνοπτική ανάλυση της περιοχής του Ευξείνου Πόντου οδηγεί στο συμπέρασμα ότι οι αρνητικές προκλήσεις στην εν λόγω περιοχή όχι μόνο εμμένουν, αλλά, επιπλέον, έχουν ενταθεί. Ο πόλεμος του 2008 μεταξύ της Γεωργίας και της Ρωσίας, οι άλυτες και αποκαλούμενες "ψυχρές" συγκρούσεις, και η ανησυχητική υποβάθμιση της δημοκρατικής διακυβέρνησης στην Ουκρανία και τη Ρωσία αποτελούν όλα πολύ σοβαρές εξελίξεις και ζωντανά παραδείγματα των κινδύνων ασφάλειας στην περιοχή.
<P>
Εάν εξετάσουμε τα τωρινά αποτελέσματα της συμμετοχής της ΕΕ στην περιοχή, μοιάζουν τουλάχιστον ετερόκλητα. " πολιτική προσέγγιση της ΕΕ προς τον Εύξεινο Πόντο στερείται μηχανισμών εποπτείας, αξιολόγησης και παρακολούθησης. " περιοχή του Ευξείνου Πόντου δεν είναι αρκετά εμφανής στις συζητήσεις στις Βρυξέλλες, και η χρηματοδότηση της ΕΕ για την περιοχή είναι κατακερματισμένη και πολύπλοκη.
<P>
Ενώ αναπτύσσουμε περαιτέρω την ουσία της συνέργειας του Ευξείνου Πόντου την οποία εγκρίναμε πριν από τρία χρόνια, μια νέα στρατηγική της ΕΕ για τον Εύξεινο Πόντο θα πρέπει να θεσπίσει μια ισχυρότερη πολιτική και συγκεκριμένα εργαλεία. Επιτρέψτε μου να αναφέρω μόνο δύο εκ των συστάσεων στην έκθεση. " πρώτη αφορά τους επαρκείς πόρους: εάν επιθυμεί η ΕΕ να διαδραματίσει βασικό ρόλο στην περιοχή του Ευξείνου Πόντου, πρέπει να διαθέσει επαρκείς πόρους, τόσο χρηματοδοτικούς όσο και ανθρώπινους. " κατάρτιση ειδικής γραμμής στον προϋπολογισμό της ΕΕ είναι ζωτικής σημασίας. " δεύτερη σύσταση αφορά την εκπόνηση ενός σχεδίου δράσης της ΕΕ με σαφείς στόχους και καθήκοντα, συμπεριλαμβανομένων τακτικών υπουργικών συναντήσεων των σχετικών χωρών.
<P>
" στρατηγική της ΕΕ για τον Εύξεινο Πόντο δεν θα πρέπει να υποτιμά, ή να υπερτιμά, κανένα κράτος στην περιοχή. Οι αρχές της κατάργησης των αποκλεισμών και της οικειοποίησης της περιφερειακής συνεργασίας θα πρέπει να αντανακλώνται στον σημαντικό ρόλο της Τουρκίας και της Ρωσίας, αλλά και όλων των περιφερειακών εταίρων, στην επιτυχία της περιφερειακής συνεργασίας.
<P>
Εν κατακλείδι, θα ήθελα να ευχαριστήσω όλους τους συναδέλφους μου για την πολύ θετική τους συνεισφορά στην τελική έκδοση αυτής της έκθεσης. Πιστεύω πως όλοι συμφωνούμε ότι το Κοινοβούλιο αναμένει από την Επιτροπή και το Συμβούλιο να μετατρέψουν αυτήν την έκθεση σε πραγματικότητα. " στρατηγική και επωφελής συμμετοχή της ΕΕ στην περιοχή του Ευξείνου Πόντου θα πρέπει να καταστεί πραγματικότητα.
<SPEAKER ID="098" NAME="Štefan Füle" LANGUAGE="EN">
Κυρία Πρόεδρε, χαίρομαι ιδιαίτερα που η περιοχή του Ευξείνου Πόντου κατέχει κυρίαρχη θέση στην ημερήσια διάταξη του Ευρωπαϊκού Κοινοβουλίου. " περιοχή αυτή είναι σημαντική για την Ευρωπαϊκή Ένωση και πρέπει να εστιάσουμε σε αυτήν προκειμένου να αντικατοπτριστεί ο άκρως ευαίσθητος χαρακτήρας της για εμάς.
<P>
Θέλω να ευχαριστήσω και να συγχαρώ τον εισηγητή της Επιτροπής Εξωτερικών Υποθέσεων, κ. Traian Ungureanu, για την εξαιρετική και πολύ ουσιαστική έκθεσή του. " έκθεση και οι συστάσεις της είναι ενδιαφέρουσες και καινοτόμες σε πολλά ζητήματα.
<P>
Από την τελευταία διεύρυνση, ο Εύξεινος Πόντος αποτελεί επίσης θάλασσα της ΕΕ. Έχουμε ευθύνες απέναντί του, όπως ακριβώς απέναντι σε όλες τις άλλες περιοχές λεκανών απορροής με τις οποίες συνορεύουμε. Πρέπει να αντιμετωπίσουμε αποφασιστικά αυτή τη νέα ευθύνη.
<P>
Ως μέρος της Ευρωπαϊκής Πολιτικής Γειτονίας, διαθέτουμε ήδη μια πρωτοβουλία που εστιάζει στην εν λόγω περιοχή: τη συνέργεια του Ευξείνου Πόντου. Ωστόσο, πρέπει να παραδεχθούμε ότι η εφαρμογή της αποδείχθηκε πολύ πιο δύσκολη απ' όσο είχαμε φανταστεί. Δεν υποδέχονται όλοι στην περιοχή με ενθουσιασμό όλα όσα θέλουμε να κάνουμε.
<P>
Ακριβώς για αυτούς τους λόγους, το Κοινοβούλιο έχει επιλέξει μια προσέγγιση βάσει της οικειοποίησης της περιφερειακής συνεργασίας και της ενθάρρυνσης του διαλόγου. Θεωρώ ότι αυτή είναι σήμερα η σωστή προσέγγιση που πρέπει να ακολουθήσουμε, αλλά αυτές οι δεσμεύσεις μπορούν να καταστούν αξιόπιστες μόνο εάν και όταν επιφέρουν συγκεκριμένες βελτιώσεις στους πληθυσμούς της περιοχής.
<P>
Συνεπώς, η έκθεση σχετικά με την ανάπτυξη μιας νέας στρατηγικής της Ευρωπαϊκής Ένωσης για τον Εύξεινο Πόντο αντιπροσωπεύει τη δέσμευσή μας απέναντι στην περιοχή και τα κράτη μέλη μας τα οποία ανήκουν σε αυτήν την περιοχή παρέχοντάς τους την πλήρη υποστήριξή μας στην αντιμετώπιση των προκλήσεων που συνδέονται με την ιδιαίτερη γεωγραφική τους θέση.
<P>
Κατανοούμε ότι μια στρατηγική για την περιοχή του Ευξείνου Πόντου δεν θα πρέπει να ερμηνεύεται ως αντικατάσταση των υφιστάμενων προσπαθειών, ιδίως της συνέργειας του Ευξείνου Πόντου. Θα πρέπει να συνιστά περισσότερο ένα ολοκληρωμένο πλαίσιο όπου να μπορεί να διατίθεται καθοδήγηση για όλες τις δραστηριότητες της Ευρωπαϊκής Ένωσης στην περιοχή.
<P>
" στρατηγική για τον Εύξεινο Πόντο μπορεί να παράσχει μια ιδανική αφορμή προκειμένου να επανεξετάσουμε τα συμφέροντά μας στην περιοχή, συμπεριλαμβανομένων των στρατηγικών, πολιτικών και οικονομικών συμφερόντων, και να συζητήσουμε τον καλύτερο τρόπο επίτευξής τους. Το Κοινοβούλιο έχει προσδιορίσει τους κατάλληλους τομείς όπου θα πρέπει να αναπτυχθεί η στρατηγική, όπως η διακυβέρνηση, η ασφάλεια και η ενέργεια, οι μεταφορές, το περιβάλλον, το εμπόριο, η τοπική οικονομική ανάπτυξη και η κοινωνική και ανθρώπινη ανάπτυξη.
<P>
" ανάπτυξη αυτής της στρατηγικής μπορεί επίσης να παράσχει τη δυνατότητα να προστεθεί μια θαλάσσια διάσταση στις εν εξελίξει δραστηριότητες στην περιοχή. " Επιτροπή αναπτύσσει επί του παρόντος μια ολοκληρωμένη δέσμη μέτρων που θα επιληφθεί των πρωτοβουλιών θαλάσσιας πολιτικής, της διαχείρισης των φυσικών πόρων και της καταπολέμησης των παράνομων αλιευτικών δραστηριοτήτων.
<P>
Μπορούμε να αντλήσουμε την τεχνογνωσία μας από άλλες στρατηγικές, όπως τη στρατηγική της ΕΕ για την περιοχή της Βαλτικής Θάλασσας και τη στρατηγική της ΕΕ για τον Δούναβη. Πράγματι, η στρατηγική για τον Δούναβη θα απαιτήσει εμφανείς αλληλεπιδράσεις με τον Εύξεινο Πόντο. Ωστόσο, γνωρίζουμε ότι κάθε ευρωπαϊκή περιοχή λεκανών απορροής είναι διαφορετική. Αντιστοίχως, πρέπει να διασφαλίσουμε ότι όλες οι μελλοντικές στρατηγικές της ΕΕ θα πρέπει να προσαρμόζονται στα δικά τους τομεακά χαρακτηριστικά, τη δική τους οικονομική και κοινωνική ανάπτυξη, το δικό τους περιβάλλον και τη δική τους ενέργεια, τις δικές τους υποδομές και τους δικούς τους φυσικούς πόρους.
<P>
" έκθεση σχετικά με την ανάπτυξη μιας στρατηγικής της ΕΕ για την περιοχή του Ευξείνου Πόντου προσφέρει μια επισκόπηση των μελλοντικών προκλήσεων για την περιοχή, αλλά θα είναι επίσης σημαντική για την καθιέρωση στέρεων διαύλων με τα κράτη εταίρους στην περιοχή προκειμένου να διασφαλισθεί η ομαλή και αποτελεσματική εφαρμογή της. Πρέπει να χρησιμοποιήσουμε αυτήν την ευκαιρία για να διαβουλευθούμε εκτενώς με όλα τα ενδιαφερόμενα μέρη, ξεκινώντας με τους εταίρους μας στην περιοχή και με τη συμμετοχή του Κοινοβουλίου.
<P>
Και πάλι, αυτή η έκθεση είναι ευπρόσδεκτη και είμαστε πρόθυμοι να αξιοποιήσουμε τις συστάσεις της. " Υπηρεσία Εξωτερικής Δράσης και οι αρμόδιες υπηρεσίες της Επιτροπής θα καταβάλλουν κάθε προσπάθεια προκειμένου να προετοιμάσουν μια στρατηγική για τον Εύξεινο Πόντο για την οποία θα ζητήσουμε την υποστήριξη τη δική σας και του Συμβουλίου.
<SPEAKER ID="099" NAME="Metin Kazak" LANGUAGE="BG">
Κυρία Πρόεδρε, κύριε Επίτροπε, κυρίες και κύριοι, θα ήθελα να συγχαρώ τον κ. Ungureanu και, ως συντάκτης γνωμοδότησης της Επιτροπής Διεθνούς Εμπορίου, είμαι ευτυχής που κάποιες από τις προτάσεις μας συμπεριλήφθηκαν στο κυρίως κείμενο της έκθεσης.
<P>
Είμαι ευτυχής που, όπως ήδη προαναφέρθηκε, μετά την προσχώρηση της Βουλγαρίας και της Ρουμανίας το 2007, ο Εύξεινος Πόντος, για να το θέσω μεταφορικά, κατέστη "ευρωπαϊκή" θάλασσα και απαιτεί μια συνολική ευρωπαϊκή στρατηγική που συνεπάγεται πολλούς διοικητικούς και δημοσιονομικούς πόρους, όπως και καλό συντονισμό και λογοδοσία.
<P>
Ένα βασικό καθήκον είναι να ενσωματωθεί μια προσέγγιση με βάση τα σχέδια στη νέα στρατηγική. Πρέπει να δοθεί ιδιαίτερη προσοχή σε τομείς κοινού ενδιαφέροντος, όπως το περιβάλλον, η ενέργεια, οι μεταφορές και οι υποδομές, οι οποίοι είναι καθοριστικής σημασίας για τη βιώσιμη ανάπτυξη της περιοχής.
<P>
" εντατική συνεργασία σε κοινοβουλευτικό επίπεδο είναι επίσης αναγκαία, για παράδειγμα, με οργανισμούς όπως η κοινοβουλευτική συνέλευση της Οικονομικής Συνεργασίας στον Εύξεινο Πόντο και ο ΠΟΕ, και με την Εμπορική και Αναπτυξιακή Τράπεζα του Ευξείνου Πόντου. Τέλος, θεωρώ επίσης ότι θα πρέπει να εξετάσουμε άλλες περιφερειακές πρωτοβουλίες, αλλά να μην επιτρέψουμε να επισκιαστεί η στρατηγική από αυτές.
<SPEAKER ID="100" NAME="Silvia-Adriana Ţicău" LANGUAGE="RO">
Κυρία Πρόεδρε, η Επιτροπή Βιομηχανίας, Έρευνας και Ενέργειας υποστηρίζει την ολοκλήρωση του συνόλου της αγοράς με ενιαίες ρυθμίσεις στη βάση της κοινοτικής νομοθεσίας για την ενέργεια και ενθαρρύνει τη συμμετοχή των χωρών της ευρύτερης περιοχής της Μαύρης Θάλασσας, στη Συνθήκη για την Ενεργειακή Κοινότητα, καθώς και της ΕΕ, της ΕΤΕπ και της ΕΤΑΑ στον εκσυγχρονισμό των ενεργειακών υποδομών σε αυτή την περιοχή.
<P>
Τονίζουμε την ευρωπαϊκή προστιθέμενη αξία και τη σημασία του νότιου διαδρόμου φυσικού αερίου, για την ενίσχυση της ασφάλειας εφοδιασμού της Ευρωπαϊκής Ένωσης. Σχέδια όπως ο αγωγός Ναμπούκο, βασική προτεραιότητα για την ΕΕ, από κοινού με τον υπεραδριατικό αγωγό φυσικού αερίου, τον πανευρωπαϊκό αγωγό πετρελαίου, τη διασύνδεση φυσικού αερίου Τουρκίας-Ελλάδας-Ιταλίας, τον αγωγό διασύνδεσης Αζερμπαϊτζάν-Γεωργίας-Ρουμανίας, καταδεικνύουν τόσο τη ζωτική σημασία των δεσμεύσεων της ΕΕ στην περιοχή του Ευξείνου Πόντου, όσο και τις περαιτέρω ανάγκες αύξησης της συνεργασίας μεταξύ των χωρών της περιοχής. Τονίζουμε τη σημασία της δημιουργίας ενός περιφερειακού δικτύου έρευνας και εκπαίδευσης στην ευρύτερη περιοχή του Ευξείνου Πόντου και τη σύνδεσή του με το δίκτυο GΕΑΝΤ, και ζητάμε από την Επιτροπή να συνεχίσει να υποστηρίζει ερευνητικά προγράμματα στην περιοχή.
<P>
Ολοκληρώνω, κυρία Πρόεδρε, με ένα αίτημα προς την Επιτροπή να καταρτίσει μια στρατηγική της Ευρωπαϊκής Ένωσης για την περιοχή, από κοινού με ένα σχέδιο δράσης. Τονίζουμε την ανάγκη να καθιερωθεί μια σύνδεση μεταξύ αυτής της στρατηγικής και της στρατηγικής της Ευρωπαϊκής Ένωσης για τον Δούναβη.
<SPEAKER ID="101" NAME="Victor Boştinaru" LANGUAGE="EN">
Κυρία Πρόεδρε, κύριε Επίτροπε, η σπουδαιότητα της περιοχής του Ευξείνου Πόντου για την ΕΕ από την άποψη των μεταφορών, της ενέργειας, της σταθερότητας, της ασφάλειας και του περιβάλλοντος είναι προφανής. Για αυτόν τον λόγο η στρατηγική της ΕΕ για αυτήν την περιοχή θα έχει σαφώς έναν πολύ θετικό αντίκτυπο στην περιοχή και στην ΕΕ στο σύνολό της.
<P>
" Επιτροπή Περιφερειακής Ανάπτυξης θεωρεί ότι αυτή η στρατηγική μπορεί να επιφέρει μεγέθυνση και βιώσιμη ανάπτυξη για την περιοχή. Αλλά είναι επίσης της άποψης ότι για πλήρη αποτελεσματικότητα, είναι αναγκαίο να συμμετάσχουν όλα τα κράτη της περιοχής, ανεξαρτήτως αν είναι κράτη μέλη ή όχι. Αυτή η στρατηγική χρήζει συντονισμένων δράσεων - αλλά πώς θα μπορούσε να υπάρξει συντονισμός χωρίς τη δέουσα συμμετοχή όλων των χωρών; Είναι ασφαλώς αναγκαίος ο συντονισμός με τη στρατηγική για τον Δούναβη, η οποία αναμένεται να αποτελέσει σύντομα μείζονα προτεραιότητα της ουγγρικής Προεδρίας.
<P>
" χρήση μιας ολοκληρωμένης προσέγγισης και της διασυνοριακής συνεργασίας μεταξύ των περιοχών θα πρέπει να προωθηθεί σε όλους τους τομείς της στρατηγικής αλλά, ιδίως, σε εκείνους των μεταφορών, της ενέργειας και του περιβάλλοντος.
<SPEAKER ID="102" NAME="Elmar Brok" LANGUAGE="DE">
Κυρία Πρόεδρε, κύριε Επίτροπε, κυρίες και κύριοι, θα ήθελα να ευχαριστήσω τον εισηγητή για το εξαιρετικό έργο που έχει επιτελέσει, συνδυάζοντας πολλές ιδέες σε μια ολοκληρωμένη μορφή, κάτι που θα μας βοηθήσει στις μελλοντικές μας προσπάθειες.
<P>
Πρέπει να κατανοήσουμε ότι αυτή η συνεργασία στην περιοχή του Ευξείνου Πόντου δεν θα πρέπει να συγχέεται με την ανατολική εταιρική σχέση ή με τις στρατηγικές μας σχέσεις με την Τουρκία και τη Ρωσία. Αυτά είναι διαφορετικά ζητήματα και η εν λόγω συνεργασία δεν τα αντικαθιστά. Αφετέρου, βρίσκω εξαιρετικά ενδιαφέρον το ότι είναι δυνατόν να συνεργασθούν διαφορετικές ομάδες σε συγκεκριμένα ζητήματα προκειμένου να διαμορφώσουν μια συνεκτική πολιτική που θα εξυπηρετεί τα δικά μας συμφέροντα, αλλά και θα βοηθά τις σχετικές χώρες . Μια τέτοιου είδους συνεργασία μπορεί ενδεχομένως να συμβάλει στη συμφιλίωση αντικρουόμενων πολιτικών και οικονομικών συμφερόντων, προκειμένου να καταστούν οι μελλοντικές αντιδικίες λιγότερο δραματικές και επικίνδυνες και προκειμένου, για παράδειγμα, το έργο μας στην ανατολική εταιρική σχέση να μην θεωρείται ότι στρέφεται εναντίον οιουδήποτε συγκεκριμένου ατόμου, αλλά μάλλον ότι όλα θεωρούνται συμπληρωματικά. Ωστόσο, σε ό,τι αφορά την ευρωπαϊκή προοπτική, αυτή η συνεργατική στάση δεν θα πρέπει να μας παρεμποδίσει να αναμένουμε ότι η ανατολική εταιρική σχέση με αυτές τις χώρες θα παραγάγει διαφορετικά αποτελέσματα από τις αναπτυξιακές στρατηγικές με τη Ρωσία, για παράδειγμα. Πρέπει να μας επιτραπεί να προβαίνουμε σε τέτοιου είδους διακρίσεις και ο Επίτροπος έχει αναμφίβολα πλήρη επίγνωση ότι αυτό θα πρέπει να συμβαίνει. Ωστόσο, για αυτόν τον λόγο, η συνεργασία στον Εύξεινο Πόντο είναι προς το συμφέρον της Ευρωπαϊκής Ένωσης, της Ρωσίας, της Τουρκίας και των υπόλοιπων χωρών στην περιοχή - οι περισσότερες από τις οποίες είναι μέλη της ανατολικής εταιρικής σχέσης. Φαντάζομαι ότι αυτό θα συνέβαλε σημαντικά στην οικονομική και πολιτική σταθερότητα της Ευρώπης και ευελπιστώ ότι μπορούμε να συνεργαστούμε στενά με τον Επίτροπο προκειμένου να το προωθήσουμε.
<SPEAKER ID="103" NAME="Ioan Mircea Paşcu" LANGUAGE="EN">
Κυρία Πρόεδρε, ο Εύξεινος Πόντος αποτελεί μια πύλη προς και από την Ευρώπη, και συνεπώς θα πρέπει να αντιμετωπίζεται ως τέτοια. Δεν είναι ένα μακρινό μέρος μικρής σπουδαιότητας το οποίο υποπίπτει περιστασιακά στην προσοχή μας.
<P>
" αλήθεια είναι ότι η περιοχή έχει ήδη παράσχει -και θα συνεχίσει να παρέχει- θέματα στην ημερήσια διάταξή μας, είτε μέσω της διακοπής της διαμετακόμισης φυσικού αερίου όπως έγινε το 2006 και το 2008, είτε του πολέμου στη Γεωργία το 2008. Ωστόσο, παρά τα αποδεικτικά στοιχεία και την αναγνωρισμένη της σπουδαιότητα, η περιοχή του Ευξείνου Πόντου εξακολουθεί να μην απολαμβάνει της προσοχής που αξίζει από την ΕΕ - μια ΕΕ η οποία ήταν, κατά κάποιον τρόπο, υποχρεωμένη να αντιμετωπίσει τα εν λόγω προβλήματα μιας και η Βουλγαρία και η Ρουμανία είχαν γίνει μέλη το 2007.
<P>
" συνέργεια του Ευξείνου Πόντου, που αναπτύχθηκε λίγο μετά την προσχώρηση των εν λόγω δύο χωρών, φαίνεται να είναι, αναδρομικά, ένα έγγραφο που συντάχθηκε βιαστικά με στόχο να καλύψει ένα "κενό σημείο" ή μια "μαύρη τρύπα" -εξαρτάται από την προτίμησή σας- που η ΕΕ έπρεπε να αντιμετωπίσει σχεδόν εν μία νυκτί. Το γεγονός ότι τίποτα σπουδαίο δεν έχει συμβεί από την πρώτη αναθεώρηση της πρωτοβουλίας το 2008 -και δεν έχουμε σημειώσει μεγάλη πρόοδο στην εφαρμογή της όπως αναφέρεται στην έκθεση- είναι ενδεικτικό αυτής της άποψης.
<P>
Κατά τη γνώμη μου, υπάρχουν δύο κύριοι λόγοι για αυτό. Πρώτον, υπάρχει μια έκδηλη αδιαφορία και απροθυμία από μέρους των μελών της ΕΕ να αντιμετωπίσουν την περιοχή με αποφασιστικότητα. Επιπλέον, τώρα που υπάρχει έλλειψη χρημάτων, υπάρχει ακόμη λιγότερη προθυμία να το κάνουν απ' ό,τι πριν.
<P>
Δεύτερον, η αρχική υπόθεση στην οποία στηρίχθηκε η συνέργεια, δηλαδή ότι η περιοχή θα πρέπει να καταστεί μια συνεκτική και συνεργατική περιφέρεια προκειμένου να πληροί τις προϋποθέσεις για την προσοχή και την υλική υποστήριξη της ΕΕ, αγνοεί την απλή αλήθεια ότι πριν από μόλις 20 χρόνια, η περιοχή έμοιαζε τελείως διαφορετική. Το να προσδοκούμε μια τόσο πολύπλοκη και διαφορετική περιοχή να καταστεί συνεκτική και να αποκτήσει μια ατομική ταυτότητα σε τόσο σύντομο χρονικό διάστημα είναι είτε ουτοπικό είτε -λυπούμαι που το λέω- κακοπροαίρετο. Ίσως, στο πλαίσιο της αναθεώρησης της ανατολικής εταιρικής σχέσης, τα πράγματα να βελτιωθούν.
<SPEAKER ID="104" NAME="Ivo Vajgl" LANGUAGE="SL">
Κυρία Πρόεδρε, η έκθεση την οποία ο συνάδελφός μου, κ. Ungureanu, προετοίμασε με τέτοιον ζήλο και με τρόπο που προλειαίνει το έδαφος για τη συνεργασία, για την οποία τον ευχαριστώ, επαναφέρει την προσοχή μας σε μια περιφέρεια που χαρακτηρίζεται από πολυμορφία. " πολυμορφία των πολιτικών συστημάτων, των πολιτιστικών παραδόσεων, των θρησκειών, των καθεστώτων και των φιλοδοξιών ως προς την προσέγγιση με την Ευρωπαϊκή Ένωση, του επιπέδου οικονομικής ανάπτυξης, της διαθεσιμότητας των φυσικών πόρων και, φυσικά, της νέας κατάστασης η οποία έχει προκύψει, διότι, σήμερα, τρία κράτη μέλη της Ευρωπαϊκής Ένωσης αποτελούν τμήμα της περιοχής που συζητάμε.
<P>
Για εμάς, η περιοχή του Ευξείνου Πόντου είναι ιδιαίτερα ενδιαφέρουσα λόγω της γεωστρατηγικής της θέσης, η οποία ενέχει είτε προστιθέμενη αξία είτε σοβαρούς κινδύνους για τα συμφέροντα ασφάλειάς μας. Στο πλαίσιο αυτό, τονίζω, ιδίως, την ενεργειακή ασφάλεια και τη διασφάλιση ενός βιώσιμου ενεργειακού εφοδιασμού για την Ευρωπαϊκή Ένωση, τις υποδομές και τις ευκαιρίες για εμάς να επηρεάσουμε την επίλυση των συγκρούσεων και των άλυτων θεμάτων στην περιοχή, όπως και την ανάπτυξη εταιρικών σχέσεων με τη Ρωσία και την Τουρκία. Όλα αυτά μπορούν να επιτευχθούν με μια βαθύτερη δέσμευση των χωρών στην περιοχή και με τη συμμετοχή όλων των κρατών μελών της Ευρωπαϊκής Ένωσης και την παρουσία άλλων οργανισμών και δικτύων στην περιοχή, συμπεριλαμβανομένων δικτύων των οργανώσεων της κοινωνίας των πολιτών· ακριβώς αυτοί είναι που απαιτούν την ιδιαίτερη προσοχή και αναγνώρισή μας.
<P>
Δεν χρειαζόμαστε νέα θεσμικά όργανα για κανένα από αυτά· αυτό που χρειαζόμαστε είναι να διασφαλίσουμε τακτική χρηματοδότηση και μεγαλύτερη πολιτική δέσμευση. Κύριε Επίτροπε, πιστεύω ότι θα μπορέσετε να αξιοποιήσετε κατάλληλα αυτήν την έκθεση και προσβλέπω στη συνεργασία μας.
<SPEAKER ID="105" NAME="Werner Schulz" LANGUAGE="DE">
Κυρία Πρόεδρε, κύριε Επίτροπε, κυρίες και κύριοι, εάν η περιοχή του Ευξείνου Πόντου πρόκειται να μετασχηματισθεί σε χώρο σταθερότητας, ασφάλειας, δημοκρατίας και ευημερίας και εάν αυτές οι ευκαιρίες και προκλήσεις πρόκειται να υλοποιηθούν, χρειαζόμαστε μια σφαιρική στρατηγική. Αυτό το ψήφισμα επιδιώκει τον εν λόγω στόχο και υποστηρίζεται συνεπώς από την Ομάδα μου. Ένας άλλος λόγος γι' αυτό είναι ότι αρκετές προτάσεις μας έχουν συμπεριληφθεί, για παράδειγμα, η διαχείριση των άλυτων συγκρούσεων στην περιοχή, η βελτίωση της συνεργασίας στην κοινωνία των πολιτών, η στήριξη έργων διαπροσωπικής κλίμακας και η προώθηση μικρών έργων στο πλαίσιο της διασυνοριακής συνεργασίας.
<P>
Θέλουμε επίσης να δούμε μια βιώσιμη ενεργειακή πολιτική, αυξημένη ενεργειακή απόδοση και την καθιέρωση ακαδημαϊκών και φοιτητικών δικτύων. Ωστόσο, αυτό που θα επέκρινα είναι η απουσία μιας συνεκτικής θέσης σε σχέση με το ζήτημα των ενεργειακών υποδομών στην περιοχή - θα ήθελα να αναφέρω το Nabucco και το South Stream σε αυτό το πλαίσιο. Δεν κατανοώ γιατί το αίτημά μας για αυστηρότερη παρακολούθηση των δικτύων διανομής πετρελαίου στον Εύξεινο Πόντο απορρίφθηκε. Αυτό είναι απολύτως αναγκαίο μετά την καταστροφή στον Κόλπο του Μεξικού. Αυτός είναι ο λόγος που παρουσιάζουμε αυτήν την τροπολογία για μία ακόμη φορά σήμερα.
<SPEAKER ID="106" NAME="Paweł Robert Kowal" LANGUAGE="PL">
Κυρία Πρόεδρε, κύριε Επίτροπε, θεωρώ ότι το έγγραφο το οποίο έχει συνταχθεί αξίζει να υποστηριχθεί, έτσι εξ ονόματος της Ομάδας μου, το υποστηρίζω. Θα ήθελα να επισημάνω ότι η συνέργεια του Ευξείνου Πόντου χρήζει επανεξέτασης σήμερα. Οι αγνές προθέσεις δεν μετατρέπονται πάντα σε αποτελεσματική χρήση της συνέργειας, και είναι πολύ καλό που ο εισηγητής το τονίζει αυτό. Συνεπώς, θεωρώ ότι η σημαντικότερη αποστολή του κ. Füle σήμερα είναι να προσπαθήσει να ξεδιαλύνει τις πρωτοβουλίες μας σε αυτό το τμήμα της Ευρώπης και να καταδείξει ότι η προτεραιότητά μας είναι η πολιτική γειτονίας, και ότι άλλα θέματα θα πρέπει να μπαίνουν σε δεύτερη μοίρα σε αυτό το πλαίσιο. Θεωρώ ότι αυτός ο τρόπος σκέψης εγγυάται ότι η συνέργεια του Ευξείνου Πόντου θα καταστεί αποτελεσματική στο μέλλον, ιδίως στον τομέα της ενέργειας. " συνέργεια θα μπορούσε επίσης να αποτελέσει ένα καλό μέσο, για παράδειγμα, εάν μιλάμε για την υποστήριξη της Γεωργίας στους δημοκρατικούς και οικονομικούς μετασχηματισμούς που υφίσταται τα τελευταία χρόνια. Ωστόσο, το πρώτο και ουσιαστικό βήμα, σήμερα, είναι η οργάνωση πρωτοβουλιών σε αυτό το τμήμα της Ευρώπης, προκειμένου να μπορέσουμε όχι μόνο να είμαστε υπερήφανοι για αυτές, αλλά και να καταστούν πραγματικά αποτελεσματικές στην επίτευξη ορισμένων συγκεκριμένων στόχων.
<SPEAKER ID="107" NAME="David Campbell Bannerman" LANGUAGE="EN">
Κυρία Πρόεδρε, κατά τη συζήτηση για την περιοχή του Ευξείνου Πόντου, μια λέξη μου έρχεται αμέσως στο μυαλό, και αυτή είναι η "προσοχή". Εδώ πρέπει να είμαστε όλοι προσεκτικοί.
<P>
" περιοχή του Ευξείνου Πόντου είναι η πίσω αυλή της Ρωσίας. Έχει τον στόλο της αγκυροβολημένο στην Κριμαία στη Σεβαστούπολη, πλησίον των αιματοβαμμένων πεδίων μάχης του Κριμαϊκού Πολέμου. Παρακολουθήσαμε τη θλιβερή σύγκρουση στη Γεωργία, όπου το σφάλμα καταλογίζεται και στις δύο πλευρές. Εάν η Γεωργία ήταν μέλος του NATO, οι συνέπειες θα μπορούσαν να είναι ολέθριες. Παρόλο που υποστηρίζω την ανεξαρτησία της Γεωργίας, είναι ασύνετο να προκαλεί τη ρωσική αρκούδα στο ίδιο της το κρησφύγετο.
<P>
Έπειτα υπάρχει η Τουρκία με την οποία παίζει η ΕΕ προσφέροντάς της την ένταξη παρόλο που η πραγματικότητα είναι ότι μέλη όπως η Γαλλία θα ασκήσουν το δικαίωμα αρνησικυρίας τους σε μια αίτηση. Τα εδάφη της Τουρκίας εκτείνονται σε ποσοστό μόνο 4% στην Ευρώπη. Δεν θα πρέπει να βρίσκεται στην ΕΕ. Υπάρχουν πραγματικοί κίνδυνοι στον δελεασμό της Τουρκίας. " απογοήτευση θα μπορούσε να οδηγήσει την Τουρκία στα χέρια ισλαμιστών εξτρεμιστών.
<P>
Τέλος, πίσω από όλα αυτά βρίσκεται το γεγονός ότι ο Εύξεινος Πόντος αποτελεί το κομβικό σημείο για το ζωτικής σημασίας πετρέλαιο και φυσικό αέριο της Κασπίας. Να είμαστε άκρως προσεκτικοί.
<SPEAKER ID="108" NAME="Dimitar Stoyanov" AFFILIATION="NI">
(BG) Κυρία Πρόεδρε, θα ήθελα να συνταχθώ με την πλειοψηφία των απόψεων που εκφράσθηκαν σε αυτό το Κοινοβούλιο και να συγχαρώ τον εισηγητή για αυτά που έχει επιτύχει με την έκθεσή του. Ο Pontus Euxinus, όπως ονομαζόταν ο Εύξεινος Πόντος στην αρχαιότητα, είχε πάντα μείζονα γεωστρατηγική και οικονομική σημασία για την Ευρώπη. Εξακολουθεί να έχει αυτή τη σημασία στην εποχή μας.
<P>
Αυτός είναι ο λόγος που είναι πολύ σημαντικό να μετουσιωθεί αυτή η στρατηγική σε πραγματική δράση, διότι διεξαγάγουμε μια συζήτηση ξανά, και μας θυμάμαι να διεξαγάγουμε μια παρόμοια συζήτηση αρκετά πρόσφατα. Αυτός είναι ο λόγος που θέλω βασικά να τραβήξω μια γραμμή κάτω από όσα έχουν ειπωθεί από τους βουλευτές της σοσιαλιστικής Ομάδας, και να υποστηρίξω ιδιαίτερα το σημείο που προβλέπει ξεχωριστή θέση του προϋπολογισμού για την εφαρμογή της στρατηγικής.
<P>
Καλώ λοιπόν την Επιτροπή να δράσει. Μόνο με επαρκή χρηματοδότηση θα μπορέσουμε να μετουσιώσουμε τα λόγια που ειπώθηκαν σε αυτό το Κοινοβούλιο σήμερα σε δράση που να έχει αντίκτυπο στους ευρωπαίους πολίτες.
<SPEAKER ID="109" NAME="Iuliu Winkler" AFFILIATION="PPE">
(EN) Κυρία Πρόεδρε, θα ήθελα να ξεκινήσω συγχαίροντας τον κ. Ungureanu για την πρωτοβουλία του να εκπονήσει μια έκθεση για τον Εύξεινο Πόντο. Επικροτώ επίσης την υποστήριξη που εξέφρασαν αρκετοί από τους προηγούμενους ομιλητές, διακεκριμένοι μου συνάδελφοι, οι οποίοι δεσμεύτηκαν να προωθήσουν ένα νέο ευρωπαϊκό όραμα για την περιοχή του Ευξείνου Πόντου.
<P>
Ο Εύξεινος Πόντος αποτελεί όντως εν μέρει εσωτερική θάλασσα της Ευρωπαϊκής Ένωσης. " γεωστρατηγική του σημασία δεν μπορεί να παραβλεφθεί, λαμβάνοντας υπόψη την περιφερειακή σταθερότητα, τις διαδικασίες εκδημοκρατισμού, και τα σχετικά θέματα ενεργειακής ασφάλειας, οικονομίας και εμπορίου. Πιστεύω ακράδαντα ότι εμείς, η ΕΕ, θα πρέπει να επωφεληθούμε από το δυναμικό της περιοχής του Ευξείνου Πόντου και όχι άλλοι.
<P>
Για την επίτευξη αυτού του στόχου, η Ευρωπαϊκή Ένωση πρέπει να βασισθεί περισσότερο στα κράτη μέλη της που ανήκουν στην περιοχή, πρέπει να εγκαταλείψει οποιαδήποτε προσκόλληση στο παρελθόν και πρέπει να επιδείξει περισσότερο δυναμισμό, ηγετικές ικανότητες και όραμα. Χωρίς να θίξω τα ζητήματα σχετικά με τη διαδικασία διεύρυνσης, θα ήθελα να απευθύνω ένα μήνυμα σε όλους τους σκεπτικιστές του Ευξείνου Πόντου. Τυχόν επιβράδυνση της ευρωπαϊκής διαδικασίας ολοκλήρωσης της περιοχής θα συντελέσει στην οπισθοχώρηση της δημοκρατικής ανάπτυξης της περιοχής. Ο κίνδυνος είναι η μεσοπρόθεσμη και μακροπρόθεσμη αστάθεια, της οποίας τις επιπτώσεις θα ήταν δύσκολο να τις αξιολογήσει, και ακόμα δυσκολότερο να τις διαχειριστεί, η Ευρωπαϊκή Ένωση.
<P>
Εν κατακλείδι, η ΕΕ χρειάζεται την εσωτερική της Μαύρη Θάλασσα και εμείς χρειαζόμαστε μια ολοκληρωμένη στρατηγική για την εν λόγω περιοχή. " στρατηγική για τον Εύξεινο Πόντο θα πρέπει να καταρτισθεί από την Επιτροπή, βάσει των συστάσεων του εισηγητή μας. Σήμερα, αυτό το Κοινοβούλιο θα πρέπει να παράσχει την ολόψυχη υποστήριξή του για τη στρατηγική.
<SPEAKER ID="110" NAME="Μαρία-Ελένη Κοππά" AFFILIATION="S&amp;D">
Κυρία Πρόεδρε, συζητάμε σήμερα μια πολύ σημαντική έκθεση σχετικά με μια ιδιαίτερη περιοχή κοντά στην Ευρωπαϊκή Ένωση, τον Εύξεινο Πόντο. " περιοχή συνδυάζει χώρες της Ένωσης αλλά και χώρες σημαντικές για την περιφερειακή συνεργασία. Είναι λοιπόν κοινή ανάγκη να διασφαλισθεί η ύπαρξη ενός χώρου ειρήνης, δημοκρατίας, ασφάλειας και σταθερότητας γύρω από τον Εύξεινο Πόντο.
<P>
Έχουμε ένα σταθερό πλαίσιο συνεργασίας μέσα από τη Συνέργεια για τον Εύξεινο Πόντο που έχει δρομολογηθεί εδώ και καιρό, όχι όμως με απτά αποτελέσματα. " επιτυχής υλοποίησή της με τη δραστηριοποίηση όλων των χωρών που συμμετέχουν θα ενισχύσει περαιτέρω τις σχέσεις μας στη βάση των κοινών αξιών. Πρέπει δε να δράσει συμπληρωματικά με την εδραιωμένη Ευρωπαϊκή Πολιτική Γειτονίας και την Ανατολική Εταιρική Σχέση.
<P>
" σταθερότητα και η ασφάλεια του Εύξεινου Πόντου έχουν άμεσο αντίκτυπο στην Ευρώπη. Συνεπώς, η Ευρωπαϊκή Ένωση μοιράζεται την ευθύνη για τη στήριξη της ειρηνικής επίλυσης των συγκρούσεων και την οικοδόμηση εμπιστοσύνης. " περιοχή αυτή έχει σημασία για την Ένωση, ιδιαίτερα λόγω των συνδέσεων ενέργειας και μεταφορών που διαθέτει. " ενίσχυση της δημοκρατίας και ένα ισχυρότερο σύστημα κράτους δικαίου θα διευκολύνουν το εμπόριο, τις επενδύσεις και την κινητικότητα των προσώπων.
<P>
Συμμερίζομαι απόλυτα την άποψη να καταρτιστεί ειδική γραμμή του προϋπολογισμού για τη Συνέργεια του Εύξεινου Πόντου. Αυτό θα βοηθήσει αποτελεσματικά στον εκσυγχρονισμό της περιοχής. Είναι στο χέρι μας, κυρία Πρόεδρε, με τις πολιτικές μας να φέρουμε αυτές τις χώρες ακόμα πιο κοντά στην Ευρώπη για το αμοιβαίο καλό όλων.
<SPEAKER ID="111" NAME="Adina-Ioana Vălean" AFFILIATION="ALDE">
(EN) Κυρία Πρόεδρε, από το 2007, έχουμε αναγνωρίσει τη σπουδαιότητα της περιοχής του Ευξείνου Πόντου, παρόλα αυτά ο αντίκτυπος της προσέγγισής μας είναι μέτριος, για να χρησιμοποιήσω μια ήπια έκφραση: κανένα συγκεκριμένο έργο, κανένα συγκεκριμένο αποτέλεσμα. Χρειαζόμαστε ένα ρεαλιστικό και οικονομικά υγιές σχέδιο δράσης με σαφείς στόχους, δράσεις προτεραιότητας και σημεία αναφοράς, και καλύτερη κατανομή των αρμοδιοτήτων και συντονισμό με την ανατολική εταιρική σχέση και τη στρατηγική για τον Δούναβη.
<P>
Πρέπει να δρομολογήσουμε την εταιρική σχέση για την ενέργεια και τις μεταφορές από κοινού με την εταιρική σχέση για το περιβάλλον. Μόνο μέσω μιας τέτοιας προσέγγισης που βασίζεται στα έργα, με προτεραιότητα στα ειδικά έργα μικρής κλίμακας, μπορούμε να ανταπεξέλθουμε στο πρόβλημα των πολυποίκιλων και περίπλοκων συμφερόντων στην περιοχή. Πρέπει να προσπεράσουμε την κατακερματισμένη προσέγγισή μας όσον αφορά επίσης τη χρηματοδότηση. Μέχρι στιγμής, είχαμε ποικίλα χρηματοδοτικά μέσα και λίγη προβολή. Αυτός είναι ο λόγος που θα πρέπει να καταστήσουμε το κοινό επιχειρησιακό πρόγραμμα για τον Εύξεινο Πόντο το βασικό μας μέσο για την εφαρμογή της στρατηγικής για τον Εύξεινο Πόντο, χρησιμοποιώντας το ως κεφάλαιο εκκίνησης προκειμένου να προσελκύσουμε οργανισμούς που είναι διατεθειμένοι να επενδύσουν στην περιοχή και, ως εκ τούτου, να προωθήσουμε τη συνεργασία.
<SPEAKER ID="112" NAME="Oldřich Vlasák" AFFILIATION="ECR">
(CS) Κυρία Πρόεδρε, ο αργός ρυθμός της εφαρμογής του σχεδίου, η μη ύπαρξη σχεδίων δράσης και εκθέσεων αξιολόγησης, η απουσία συνεδριάσεων υψηλού επιπέδου, ο κίνδυνος αλληλοεπικάλυψης με την ανατολική εταιρική σχέση και πολλά άλλα προβλήματα καταδεικνύουν ότι η απόφαση να αναλάβουν τα κράτη μέλη ηγετικό ρόλο στην εφαρμογή της στρατηγικής για τον Εύξεινο Πόντο ήταν απερίσκεπτη. Φαίνεται ότι η Ευρωπαϊκή Επιτροπή θα πρέπει να διαδραματίσει σημαντικότερο ρόλο ως γραμματεία και παράγοντας διευκόλυνσης αυτής της στρατηγικής για τον Εύξεινο Πόντο.
<P>
Πιστεύω επίσης ακράδαντα ότι αυτή η στρατηγική, όπως ακριβώς οι άλλες μακροπεριφερειακές στρατηγικές, θα πρέπει να παραμείνει ουδέτερη από δημοσιονομική, θεσμική και νομοθετική άποψη· με άλλα λόγια, ότι δεν θα πρέπει να συνεπάγεται τη δαπάνη επιπρόσθετων πόρων, τη θέσπιση νέων θεσμικών οργάνων ή την κατάρτιση νέας νομοθεσίας.
<P>
Δεν απαιτούνται νέα επιχειρησιακά προγράμματα και ειδικές θέσεις του προϋπολογισμού, αλλά απαιτείται να επικεντρωθούμε στην εφαρμογή ειδικών έργων, όπου τα κράτη που επηρεάζονται θα έχουν πραγματικό συμφέρον.
<SPEAKER ID="113" NAME="Γεώργιος Κουμουτσάκος" AFFILIATION="PPE">
Κύριε Επίτροπε, είναι κοινοτυπία πλέον να υπογραμμίζει κανείς ότι η Μαύρη Θάλασσα είναι περιοχή στρατηγικής σημασίας για την Ευρωπαϊκή Ένωση. Πώς θα μπορούσε άλλωστε να είναι διαφορετικά, αφού μετά την ένταξη της Βουλγαρίας και της Ρουμανίας είναι σχεδόν εσωτερική θάλασσα της Ευρωπαϊκής Ένωσης; Ενέργεια, ασφάλεια, σταθερότητα και, βέβαια, δημοκρατία είναι τομείς αιχμής του ενδιαφέροντός μας για αυτήν την περιοχή.
<P>
Από το 2007 όταν ξεκινήσαμε την πολιτική μας σε αυτήν την πολλαπλά κρίσιμη περιοχή έως σήμερα σημειώσαμε ορισμένα βήματα προόδου και ορισμένες επιτυχίες· είχαμε, όμως, δυστυχώς και καθυστερήσεις και αποσπασματικές προσεγγίσεις και περιόδους αδράνειας. Είναι δυσάρεστο το γεγονός ότι από το 2008 δεν έχει οργανωθεί οποιαδήποτε υπουργική συνάντηση για την πολιτική αυτή. Αυτή η κατάσταση υπολείπεται των αρχικών φιλοδοξιών μας και, με δεδομένη τη γεωστρατηγική, γεωπολιτική και οικονομική σημασία της περιοχής, δεν έχουμε παρά μία επιλογή: την ενίσχυση της πολιτικής και των δράσεών μας στον Εύξεινο Πόντο, στη Μαύρη Θάλασσα.
<P>
Υποστηρίζω, λοιπόν, ανεπιφύλακτα την προτεινόμενη από τον εισηγητή, κύριο Ungureanu, αναβάθμιση της ευρωπαϊκής πολιτικής για τη Μαύρη Θάλασσα σε ολοκληρωμένη στρατηγική, που θα υποστηρίζεται από χωριστή δική της γραμμή προϋπολογισμού. Στο πλαίσιο αυτό θέλω να τονίσω, και ως μέλος της Επιτροπής Μεταφορών και Τουρισμού, τη σπουδαιότητα αυτών των δύο τομέων που θα πρέπει απαραίτητα να είναι συστατικά στοιχεία μιας ευρωπαϊκής στρατηγικής για τη Μαύρη Θάλασσα.
<P>
Τέλος, είναι περιττό να υπογραμμίσω ότι η Ολοκληρωμένη Θαλάσσια Πολιτική της Ευρωπαϊκής Ένωσης μπορεί και εκείνη να συμβάλει ουσιαστικά στην ενιαία βιώσιμη ανάπτυξη της περιοχής του Ευξείνου Πόντου. Αυτά θα πρέπει να γίνουν τώρα. " διεύρυνση, όμως, είναι άλλο ζήτημα που χρειάζεται πολλή μελέτη και πολλή προσοχή.
<SPEAKER ID="114" NAME="Evgeni Kirilov" AFFILIATION="S&amp;D">
(EN) Κυρία Πρόεδρε, με την προσχώρηση της Βουλγαρίας και της Ρουμανίας, η περιοχή του Ευξείνου Πόντου κατέστη γειτονική περιοχή της ΕΕ. Είναι μια στρατηγική γέφυρα που ενώνει την Ευρώπη με την Κασπία Θάλασσα και την Κεντρική Ασία. " γεωπολιτική και οικονομική της σημασία για την ΕΕ αυξάνεται συνεχώς σε ό,τι αφορά την ασφάλεια, τη σταθερότητα και την ενέργεια. " Ένωση θα πρέπει, συνεπώς, να ενισχύσει την παρουσία της, να αναπτύξει ενεργές πολιτικές και να εξεύρει μόνιμες λύσεις για τα υπάρχοντα προβλήματα στην περιοχή.
<P>
Δεν είναι μόνο οι παράκτιες χώρες που επιδεικνύουν μεγάλο ενδιαφέρον για πολυμερή περιφερειακή συνεργασία - η οποία είναι ζωτικής σημασίας για την επίλυση επειγόντων ζητημάτων περιφερειακής και ευρωπαϊκής σημασίας όπως οι "ψυχρές" συγκρούσεις, η εμπορία ανθρώπων και άλλα ζητήματα που σχετίζονται με την ασφάλεια.
<P>
Αυτό που απαιτείται επί του παρόντος είναι η εστίαση σε διάφορα ζητήματα που προκαλούν ανησυχία και ενδιαφέρουν πρακτικά όλα τα παράκτια κράτη. Ένα τέτοιο ζήτημα είναι η θαλάσσια ασφάλεια. Τα τελευταία χρόνια, σημειώθηκε άνοδος στα ατυχήματα που συνεπάγονται την απώλεια ανθρώπινων ζωών και την περιβαλλοντική ζημιά στον Εύξεινο Πόντο. " ΕΕ θα πρέπει να μειώσει τον κίνδυνο των συμβατικών ατυχημάτων με την παροχή συνδρομής στις επιχειρήσεις έρευνας και διάσωσης εντός του πλαισίου της ευρωπαϊκής ολοκληρωμένης θαλάσσιας πολιτικής. Αναμένουμε να ψηφίσουμε σύντομα επί της έκθεσης της συναδέλφου μας, Iliana Malinova Iotova, η οποία πραγματεύεται για πρώτη φορά την αλιευτική πολιτική της ΕΕ στον Εύξεινο Πόντο. Αυτό θα μπορούσε επίσης να προσφέρει μια καλή βάση για πολυμερή συνεργασία στην περιοχή.
<P>
" στήριξη της ΕΕ είναι επίσης επιθυμητή για τα εν εξελίξει έργα όπως ο περιφερειακός αυτοκινητόδρομος του Ευξείνου Πόντου, οι πανευρωπαϊκοί διάδρομοι μεταφορών 8 και 9, και οι συνδέσεις μεταφοράς μεταξύ των λιμένων του Ευξείνου Πόντου.
<P>
Θα ήθελα να ευχαριστήσω τον εισηγητή για την υποστήριξή του στις τροπολογίες μου και για την εξαιρετική προφορική συνεισφορά του.
<SPEAKER ID="115" NAME="Marek Siwiec" AFFILIATION="S&amp;D">
(PL) Κυρία Πρόεδρε, όταν μιλάμε για την περιοχή του Ευξείνου Πόντου, είναι αναγκαίο να ειπωθεί ότι δεν υπάρχει κανένα μέρος σαν και αυτό γύρω από την Ευρωπαϊκή Ένωση όπου να υπάρχουν τόσο ακραίες διαφορές, τόσες πολλές σφοδρές συγκρούσεις -συμπεριλαμβανομένων αιματηρών συγκρούσεων- και τόσα πολλά συγκρουόμενα συμφέροντα. Δεν θα πρέπει λοιπόν να αυταπατώμαστε ότι με τη χάραξη οιουδήποτε είδους πολιτικής, θα μπορέσουμε να επιλύσουμε ζητήματα τα οποία άλλες πολιτικές δεν μπορούν να επιλύσουν. Δεν είναι μια ραδιοφωνική εκπομπή με επιλογές των ακροατών, και δεν μπορούμε να επιλύσουμε τα ενεργειακά προβλήματα όταν η Ρωσία δεν θέλει τον αγωγό αλλά εμείς τον θέλουμε. Δεν μπορούμε να επιλύσουμε ούτε τις περιφερειακές συγκρούσεις. Στην πραγματικότητα, είναι μια πολύ περιορισμένη πολιτική, αλλά για όλα αυτά, αξίζει να εφαρμοσθεί.
<P>
Εφόσον μιλάμε για τη συνέργεια σε σχέση με την πολιτική για τον Εύξεινο Πόντο, θα πρέπει να έχουμε κατά νου ότι η συνέργεια συνεπάγεται μια ορισμένη προστιθέμενη αξία. Θα ήθελα να ρωτήσω, για παράδειγμα, γιατί το Ευρωπαϊκό Κοινοβούλιο δεν συνεργάζεται με οργανισμούς οι οποίοι υπάρχουν στην περιοχή, όπως η κοινοβουλευτική συνέλευση της Οικονομικής Συνεργασίας στον Εύξεινο Πόντο (ΚΣΟΣΕΠ). Αυτοί θέλουν να συνεργασθούν με εμάς. Το Ευρωπαϊκό Κοινοβούλιο θεωρεί ότι είναι πάρα πολύ επιτυχημένο και πάρα πολύ σημαντικό, και δεν επιδιώκει την εν λόγω συνεργασία. Προτείνω να ξεκινήσουμε αυτή τη συνεργασία και να δράσουμε από κοινού με άλλους.
<SPEAKER ID="116" NAME="George Sabin Cutaş" AFFILIATION="S&amp;D">
(RO) Κυρία Πρόεδρε, η περιοχή του Ευξείνου Πόντου έχει στρατηγική σημασία για την Ευρωπαϊκή Ένωση. Ωστόσο, διαπιστώνουμε την απουσία μιας διαρθρωμένης προσέγγισης αυτής της περιοχής. Δεν έχει εκπονηθεί κανένα σχέδιο δράσης για τη συνέργεια του Ευξείνου Πόντου και η χρηματοδότηση παρέχεται μέσω διάφορων ασυντόνιστων μέσων. Αυτό καθιστά επιτακτική την κατάρτιση μιας στρατηγικής της ΕΕ για τον Εύξεινο Πόντο, με το ίδιο επίπεδο προτεραιότητας με τις άλλες περιφερειακές στρατηγικές της Ευρωπαϊκής Ένωσης και με εστίαση σε τρεις βασικούς τομείς: οικονομική, κοινωνική και ανθρώπινη ανάπτυξη· ενέργεια, μεταφορές και περιβάλλον· ασφάλεια και χρηστή διακυβέρνηση.
<P>
Συγκεκριμένα έργα καίριας σημασίας για την ευρωπαϊκή οικονομία, όπως ο αγωγός Νabucco, ο οποίος θα επέτρεπε μεγαλύτερη ενεργειακή ανεξαρτησία, ή η ανάπτυξη των λιμένων του Ευξείνου Πόντου, απαιτούν άμεση ώθηση, η οποία μπορεί να επιτευχθεί μόνο στο πλαίσιο μιας κοινής στρατηγικής.
<SPEAKER ID="117" NAME="Νίκη Τζαβέλα" AFFILIATION="EFD">
" περιοχή της Μαύρης Θάλασσας είναι πάρα πολύ σημαντική για την ενεργειακή ασφάλεια της Ευρώπης. Κύριε Επίτροπε, υπάρχει το μεγάλο θέμα του Nabucco, από το οποίο εξαρτάται ένα μεγάλο μέρος της ενεργειακής ασφάλειας της Ευρώπης. Ό,τι όμως αφορά τον προμηθευτή του μεγάλου αυτού αγωγού οι πληροφορίες είναι πάρα πολύ ασαφείς. Εχθές, ο Πρόεδρος της Επιτροπής, κύριος Barroso, μας είπε ότι ήταν στο Αζερμπαϊτζάν και στο Τουρκμενιστάν και ότι οι συζητήσεις πήγαν πάρα πολύ καλά. Τι σημαίνει αυτό; Θα πρέπει κάποια στιγμή να θέσουμε ένα χρονικό όριο. Πότε θα ξέρουμε αν ο Nabucco είναι βιώσιμος ή όχι ώστε να μη σπαταλάμε δυνάμεις και να δούμε τι άλλο μπορούμε να κάνουμε; Το θέμα λοιπόν του Nabucco, το οποίο είναι από τα κυριότερα θέματα στην ενεργειακή ασφάλεια της Ευρώπης, είναι πολύ σημαντικό και πρέπει να ξεκαθαρίσει. Έχουμε προμηθευτή ή όχι;
<SPEAKER ID="118" NAME="Petru Constantin Luhan" AFFILIATION="PPE">
(RO) Κυρία Πρόεδρε, θα ήθελα να ξεκινήσω συγχαίροντας τον εισηγητή, κ. Ungureanu, για την ιδιαίτερα προσεγμένη δουλειά που έκανε σχετικά με αυτήν την έκθεση, η οποία είναι εξαιρετικά σημαντική τόσο από γεωπολιτικής όσο και από οικονομικής πλευράς. " περιοχή προσφέρει σημαντικές δυνατότητες για παραγωγή ενέργειας και ενεργειακό εφοδιασμό και πρέπει να δοθεί μεγαλύτερη έμφαση σε αυτήν, ιδίως με στόχο τη διασφάλιση της ενεργειακής ασφάλειας της Ένωσης.
<P>
Δεδομένου ότι, προς το παρόν, οι δράσεις που ανέλαβε η ΕΕ δεν έχουν αποσαφηνισθεί επαρκώς και η συνέργεια του Ευξείνου Πόντου δεν έχει αξιοποιήσει το αναμενόμενο δυναμικό της, ελπίζω ειλικρινά ότι η Ευρωπαϊκή Υπηρεσία Εξωτερικής Δράσης θα διαθέσει τους ανθρώπινους και υλικούς πόρους που απαιτούνται προκειμένου να ολοκληρωθεί η εφαρμογή των τριών εταιρικών σχέσεων: περιβάλλον, μεταφορές και ενέργεια. Θεωρώ ότι η Ευρωπαϊκή Ένωση δεν θα πρέπει να αγνοήσει αυτήν την περιοχή. Αντιθέτως, πρέπει να κάνει αισθητή την παρουσία της μέσω συνεπών, μακροπρόθεσμων δράσεων οι οποίες θα επιτρέψουν την αξιοποίηση των ευκαιριών ανάπτυξης.
<SPEAKER ID="119" NAME="Csanád Szegedi" AFFILIATION="NI">
(HU) Κυρία Πρόεδρε, κυρίες και κύριοι, ως ούγγρος βουλευτής, προσθέτω τις σκέψεις μου για τη στρατηγική για τον Εύξεινο Πόντο διότι νομίζω ότι διέκρινα δύο στόχους στην έκθεση οι οποίοι είναι πανομοιότυποι με τις βασικές προτεραιότητες της ουγγρικής Προεδρίας.
<P>
Ο πρώτος είναι το γεγονός ότι η έκθεση δεσμεύεται για περιφερειακή ανάπτυξη μεταξύ της Ευρωπαϊκής Ένωσης και αυτής της περιοχής. Για εμάς τους ούγγρους βουλευτές, αυτό είναι ιδιαίτερα σημαντικό με την προοπτική της υποστήριξης της στρατηγικής για τον Δούναβη, καθώς οποιοδήποτε αίτημα για υποστήριξη της στρατηγικής για τον Δούναβη μπορεί να καταστεί αξιόπιστο μόνο εάν παραμείνουμε ανοικτοί στην υποστήριξη και άλλων στρατηγικών.
<P>
Ο δεύτερος είναι η ίδια η ενεργειακή ασφάλεια. Πέρα από την πρόθεσή της να διασφαλίσει την ειρήνη και την ασφάλεια στην περιοχή, ίσως ο πιο σημαντικός στόχος της στρατηγικής για τον Εύξεινο Πόντο στον τομέα της ενεργειακής ασφάλειας είναι η διασφάλιση της ίδιας της ενεργειακής ασφάλειας, και όπως ειπώθηκε εχθές, η ενεργειακή ασφάλεια αποτελεί την άλλη βασική προτεραιότητα της ουγγρικής Προεδρίας, και συμπεριλαμβάνεται συνεπώς σε όλα μας τα ενδιαφέροντα.
<SPEAKER ID="120" NAME="Lambert van Nistelrooij" AFFILIATION="PPE">
(NL) Κυρία Πρόεδρε, ο Εύξεινος Πόντος βρίσκεται στο κατώφλι μας και, αν ειδωθεί από τη σκοπιά της ενέργειας, είναι επίσης γνήσια ευρωπαϊκός. Ως σκιώδης εισηγητής της Ομάδας του Ευρωπαϊκού Λαϊκού Κόμματος (Χριστιανοδημοκράτες) για την Επιτροπή Βιομηχανίας, Έρευνας και Ενέργειας και ως συντονιστής για την περιφερειακή πολιτική, θα ήθελα να υποστηρίξω αυτήν την άποψη για μία ακόμη φορά. Ο Εύξεινος Πόντος προσφέρει μια μεγάλη ευκαιρία. Το κλειδί εν προκειμένω είναι η συνεργασία. Μόλις μιλήσαμε για τις επενδύσεις γύρω από τον Nabucco· αυτά τα πράγματα μπορούν να λειτουργήσουν μόνο με σταθερές σχέσεις. Εχθές, ο κ. Barroso ενημέρωσε για τα αποτελέσματα που επιτεύχθηκαν στο Αζερμπαϊτζάν και το Τουρκμενιστάν. Εν συντομία, η προστιθέμενη αξία τέτοιου είδους στρατηγικών δεν επιδέχεται αμφισβήτηση· αυτό είναι πολύ σαφές και, παρεμπιπτόντως, ο κ. Brok το τόνισε αυτό.
<P>
Κατά τη γνώμη μου, η διαφοροποίηση της ενεργειακής μας ροής θα ήταν υψίστης σημασίας ως μέρος ενός πολύ ευρύτερου πλαισίου. Θα ήθελα επίσης να ευχαριστήσω τον εισηγητή Ungureanu για αυτήν τη συγκλονιστική και απαραίτητη έκθεση.
<SPEAKER ID="121" NAME="Vasilica Viorica Dăncilă" AFFILIATION="S&amp;D">
(RO) Κυρία Πρόεδρε, ο Εύξεινος Πόντος είναι σημαντικός για την Ευρωπαϊκή Ένωση σε ό,τι αφορά όχι μόνο τη στρατηγική του θέση, αλλά και τις διαθέσιμες οικονομικές ευκαιρίες και τις συνθήκες για ισχυρότερη περιφερειακή ανάπτυξη. Τα οφέλη της στρατηγικής για αυτήν την περιοχή προκύπτουν από τη συμβολή της στη διαφοροποίηση των οικονομικών δραστηριοτήτων μεταξύ των χωρών που συνορεύουν με τη θάλασσα, στην αύξηση της συνεργασίας στους τομείς της εκπαίδευσης και της έρευνας, καθώς και στην ενίσχυση της συνεργασίας στην περιοχή προκειμένου να προστατευθούν σημαντικά οι φυσικοί πόροι.
<P>
Θεωρώ ότι η Ευρωπαϊκή Ένωση πρέπει να ενθαρρύνει τις χώρες στην περιοχή του Ευξείνου Πόντου να χρησιμοποιήσουν επαρκώς τους φυσικούς περιβαλλοντικούς πόρους, να διασφαλίσουν τη βιώσιμη ανάπτυξη της περιοχής, να βελτιώσουν την ποιότητα ζωής σε αυτήν την περιοχή και να θεσπίσουν τοπικές και περιφερειακές εταιρικές σχέσεις.
<SPEAKER ID="122" NAME="Štefan Füle" LANGUAGE="EN">
Κυρία Πρόεδρε, σε αυτό το σημείο, θα διατυπώσω μόνο τρεις παρατηρήσεις. " πρώτη, που την έχω ήδη εκφράσει στην αρχή της συζήτησής μας, είναι η ευγνωμοσύνη για αυτήν την επίκαιρη έκθεση για την περιοχή του Ευξείνου Πόντου.
<P>
Δεύτερον, επιτρέψτε μου να επικροτήσω τη σαφή απόδειξη, όπως φάνηκε από τη συζήτησή μας, της σημασίας που αποδίδετε σε αυτήν την ιδιαίτερη περιοχή, την οποία συμμερίζονται η Υπηρεσία Εξωτερικής Δράσης και η Επιτροπή.
<P>
" τρίτη μου παρατήρηση είναι ότι προσδοκώ με ιδιαίτερο ενδιαφέρον τη συνεργασία με το Κοινοβούλιο σχετικά με τη στρατηγική για τον Εύξεινο Πόντο και την επακόλουθη εφαρμογή της.
<SPEAKER ID="123" NAME="Traian Ungureanu" LANGUAGE="EN">
Κυρία Πρόεδρε, είμαι πολύ τυχερός που μπορώ να είμαι σύντομος, όχι μόνο λόγω της φασαρίας, αλλά και επειδή ήμουν αρκετά τυχερός που με υποστήριξαν και οι δύο παρατάξεις, σε γενικές γραμμές, αυτού του Κοινοβουλίου. Θεωρώ ότι, όπως τόνισε ο κ. Brok στις έξοχες παρατηρήσεις του, η έκθεση επί της οποίας θα ψηφίσουμε σήμερα αποτελεί ένα πολύ καλό παράδειγμα της διακομματικής συνεργασίας σε αυτό το Κοινοβούλιο· πρέπει να εκφράσω τις ιδιαίτερες ευχαριστίες μου στον κ. Paşcu, ο οποίος αποδείχθηκε ένας πολύ ενεργός και ειλικρινής υποστηρικτής αυτής της έκθεσης.
<P>
Δεν θέλω να αναφέρω άλλα ονόματα, καθώς αυτό θα ήταν άδικο διότι όλοι είχαν να πουν κάτι σημαντικό σχετικά με αυτήν την έκθεση: σχετικά με τη μοναδικότητα του χώρου του Ευξείνου Πόντου, σχετικά με την αστάθειά του όπως και σχετικά με την ανάγκη να είμαστε προσεκτικοί όταν χαράσσουμε πολιτική στην περιοχή του Ευξείνου Πόντου.
<P>
Φυσικά, είναι ζωτικής σημασίας να επισημάνω την αναγκαιότητα του έργου Nabucco και την πανευρωπαϊκή του σημασία. Θα ήθελα επίσης να ευχαριστήσω τον Επίτροπο Füle για τις παρατηρήσεις του, ιδίως επειδή ανέφερε τη θαλάσσια διάσταση, την οποία διαμορφώνει η Επιτροπή επί του παρόντος και, φυσικά, επειδή προέβη στην απαραίτητη σύνδεση μεταξύ της στρατηγικής για τον Εύξεινο Πόντο και της στρατηγικής για τον Δούναβη.
<SPEAKER ID="124" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σε λίγα λεπτά.
<P>
Γραπτές δηλώσεις (άρθρο 149 του Κανονισμού)
<SPEAKER ID="125" NAME="Elena Băsescu" LANGUAGE="RO">
Θα ήθελα καταρχάς να συγχαρώ τον συνάδελφό μου, Traian Ungureanu, για τη σύνταξη αυτής της έκθεσης, η οποία είναι ιδιαίτερα σημαντική για τη Ρουμανία. " χώρα μου είναι το πιο ενεργό κράτος μέλος της ΕΕ όσον αφορά την προώθηση της στρατηγικής σημασίας του Ευξείνου Πόντου και της ανάγκης να ενισχύσει η Ένωση τον ρόλο της στην εν λόγω περιοχή. " σπουδαιότητα της περιοχής έχει αποτυπωθεί σε διάφορα μέσα που υποστηρίζουν τους εξ ανατολών γείτονες της ΕΕ. Ωστόσο, η συνέργεια του Ευξείνου Πόντου έχει επιφέρει περιορισμένα αποτελέσματα. Θεωρώ ότι οι προτεραιότητες της ΕΕ πρέπει να αποσκοπούν στην εδραίωση ενός σταθερού, δημοκρατικού καθεστώτος. Οι άλυτες συγκρούσεις έχουν καταστεί το ευαίσθητο σημείο στην περιοχή του Ευξείνου Πόντου. Μπορούν να πυροδοτηθούν εκ νέου ανά πάσα στιγμή, συνιστώντας απειλή για την περιφερειακή ασφάλεια. Ο Εύξεινος Πόντος έχει επίσης ιδιαίτερη σημασία για την ενεργειακή ασφάλεια της ΕΕ. " Ευρωπαϊκή Επιτροπή πρέπει να συνεχίσει να εστιάζει, συγκεκριμένα, σε προγραμματισμένα ενεργειακά έργα στην εν λόγω περιοχή.
<SPEAKER ID="126" NAME="Corina Creţu" LANGUAGE="RO">
Οι συγκεχυμένοι στόχοι και η αλληλοεπικάλυψη των μορφών συνεργασίας ενέχουν τον κίνδυνο να στερήσουν από τη στρατηγική της ΕΕ για τον Εύξεινο Πόντο κάθε ουσία. " κατάσταση δεν είναι πιθανόν να βελτιωθεί λόγω των διαφορών στο καθεστώς των εμπλεκόμενων χωρών σε σχέση με την Ευρωπαϊκή Ένωση, των συχνά διαφορετικών συμφερόντων των φορέων που συμμετέχουν σε αυτή τη συνεργασία και λόγω της έλλειψης οράματος, η οποία είναι επίσης εμφανής στην έκθεση Ungureanu. Εάν θέλουμε να επιταχύνουμε τη διαδικασία της διευθέτησης των άλυτων συγκρούσεων στην περιοχή, πρέπει να ξεκινήσουμε από την παρατήρηση ότι η εν λόγω δράση καθυστέρησε σημαντικά από τους αναδόχους των διάφορων σχεδίων που ανταγωνίζονταν μεταξύ τους, καθυστερώντας με αυτόν τον τρόπο τη διαδικασία για περισσότερα από 15 χρόνια. Πράγματι, ο εν λόγω ανταγωνισμός αποκαλύπτει τα διαφορετικά τους συμφέροντα που συνδέονται τις περισσότερες φορές, είτε άμεσα είτε έμμεσα, με τον έλεγχο επί των αξόνων μεταφορών στην περιοχή. Θεωρώ ότι μια σαφέστερη εικόνα θα διαφανεί μόνο όταν καταστεί προφανές τι πρόκειται να συμβεί με την προσχώρηση της Τουρκίας στην ΕΕ και τι καθεστώς θα έχει η Ρωσία σε σχέση με την Ένωση. Μόνο όταν διασαφηνιστούν τα εν λόγω θέματα θα διευθετηθούν οι άλυτες συγκρούσεις και θα εδραιωθεί μακροπρόθεσμη σταθερότητα στην περιοχή.
<SPEAKER ID="127" NAME="András Gyürk" LANGUAGE="HU">
" στρατηγική για τον Εύξεινο Πόντο αναμένεται να διαδραματίσει ολοένα και σημαντικότερο ρόλο στο μέλλον της Ευρωπαϊκής Ένωσης. Αυτό απεικονίζεται αρκετά καλά στην κοινή δήλωση που υπέγραψαν η Ευρωπαϊκή Επιτροπή και το Αζερμπαϊτζάν την προηγούμενη εβδομάδα, όπου το Αζερμπαϊτζάν δεσμεύθηκε γραπτώς να καταστήσει διαθέσιμη στην Ευρώπη μια μεγάλη ποσότητα πηγών φυσικού αερίου. Είμαι ευτυχής που διαπιστώνω ότι η Ευρωπαϊκή Επιτροπή λαμβάνει τελικά συγκεκριμένα μέτρα προκειμένου να προωθήσει το έργο Nabucco, διότι η διασφάλιση της πρόσβασης στις πηγές φυσικού αερίου που βρίσκονται στην περιοχή της Κασπίας θα πρέπει να θεωρείται ιδιαίτερη προτεραιότητα. Εν τω μεταξύ, ωστόσο, δεν πρέπει να λησμονούμε τη μεταφορά του φυσικού αερίου στην Ευρώπη, η οποία μπορεί να πραγματοποιηθεί μόνο μέσω των χωρών του Ευξείνου Πόντου.
<P>
" εντατικοποίηση του διαλόγου μεταξύ της ΕΕ και των χωρών του Ευξείνου Πόντου θα μπορούσε να αντιπροσωπεύει μια μείζονα εξέλιξη στη διασφάλιση της ασφάλειας του ευρωπαϊκού ενεργειακού εφοδιασμού καθώς η κατασκευή του αγωγού Nabucco θα παράσχει επίσης πρόσβαση σε νέες πηγές φυσικού αερίου στα κράτη μέλη που χαρακτηρίζονται επί του παρόντος από πολύ μικρή ποικιλομορφία των πόρων. Ωστόσο, η δημιουργία των αγωγών θα απαιτήσει επίσης την ενεργή συμβολή από μέρους των ενεχόμενων χωρών. Ένα διαφανές, χωρίς διακρίσεις πλαίσιο μεταφορών και ένα επιχειρηματικό περιβάλλον που υποστηρίζει τις επενδύσεις δεν είναι μόνο σημαντικά για την ασφάλεια του εφοδιασμού των κρατών μελών της ΕΕ, αλλά και ζωτικής σημασίας για τη σταθερότητα και την ευημερία της περιοχής. Κατά τη γνώμη μου, η περιοχή του Ευξείνου Πόντου μόνο να επωφεληθεί μπορεί από την κατασκευή του Nabucco: ο αγωγός θα παράσχει μια αναμενόμενη πηγή εισοδήματος για τις χώρες της περιοχής, και, ταυτόχρονα, θα τους παράσχει άμεση πρόσβαση στη μεγαλύτερη αγορά φυσικού αερίου του κόσμου.
<SPEAKER ID="128" NAME="Danuta Jazłowiecka" LANGUAGE="PL">
Ο συντάκτης της υπό συζήτηση έκθεσης καθιστά σαφές ότι αυτό που αποκαλείται συνέργεια του Ευξείνου Πόντου, η οποία εγκρίθηκε το 2007, δεν έχει εκπληρώσει τελείως τις ελπίδες που εναποτέθηκαν σε αυτή. Δεδομένης της διεύρυνσης της Ένωσης με τη Βουλγαρία και τη Ρουμανία, αυτή η περιοχή βρέθηκε στο επίκεντρο της προσοχής μας. Μετά τη σταθεροποίηση της κατάστασης στην κεντρική και ανατολική Ευρώπη, φάνηκε ότι ήταν πλέον καιρός να επικεντρωθεί η Ένωση στην περιοχή του Ευξείνου Πόντου. Ωστόσο, η παγκόσμια οικονομική κρίση κυριολεκτικά εξαφάνισε αυτό το θέμα από την ευρωπαϊκή ατζέντα. Δεν πρέπει να λησμονούμε ότι η Ένωση δεν είναι μόνο η λεκάνη της Βαλτικής ή της Μεσογείου. Φυσικά, τα τρέχοντα γεγονότα στην Τυνησία καταδεικνύουν ότι και αυτές οι περιοχές, επίσης, απαιτούν την προσοχή μας. Ωστόσο, πρέπει να αρχίσουμε να αντιλαμβανόμαστε ότι η περιοχή του Ευξείνου Πόντου καθίσταται σταδιακά ζωτικής σημασίας από ευρωπαϊκής απόψεως. Εκεί θα αναζητηθεί η λύση στα ενεργειακά μας προβλήματα. Εκεί βρίσκονται οι άξονες επικοινωνίας οι οποίοι είναι σημαντικοί για την οικονομία μας. Εκεί θα αναζητηθούν, επίσης, οι πηγές αστάθειας, οι οποίες μπορεί, για εμάς, να συνιστούν έναν σημαντικό κίνδυνο. Για όλους αυτούς τους λόγους, πρέπει να συμφωνήσω με τον εισηγητή ότι είναι πλέον καιρός να αναπτυχθεί μια ολοκληρωμένη πολιτική της ΕΕ για την περιοχή του Ευξείνου Πόντου. Επιπλέον, φαίνεται ότι οι αλλαγές που επέφερε η Συνθήκη της Λισαβόνας μπορεί να συμβάλουν στην αποτελεσματική θέσπιση ενός τέτοιου σχεδίου. Επιπροσθέτως, η σύσταση μιας κατάλληλης μονάδας στην Ευρωπαϊκή Υπηρεσία Εξωτερικής Δράσης θα μπορούσε να επιλύσει τις περισσότερες ατέλειες της υφιστάμενης συνέργειας του Ευξείνου Πόντου.
<SPEAKER ID="129" NAME="Jaromír Kohlíček" LANGUAGE="CS">
" στρατηγική της Ευρωπαϊκής Ένωσης για την περιοχή του Ευξείνου Πόντου μοιάζει με γιέτι. Όλοι μιλούν γι' αυτή, αλλά κανείς δεν την έχει δει. Αυτή η πεποίθησή μου ενισχύεται από κάποιες από τις αντιφάσεις που μπορώ να διακρίνω από την αρχή ακόμα του ψηφίσματος. Αρχικά, υπάρχει ο ορισμός της περιοχής του Ευξείνου Πόντου. Είναι μάλλον παράδοξο το γεγονός ότι το Αζερμπαϊτζάν, μια χώρα στην Κασπία Θάλασσα, συμπεριλαμβάνεται, ενώ η Μακεδονία όχι, παρόλο που οι δύο κοντινότεροι γείτονές της, η Βουλγαρία και η Ελλάδα, συμπεριλαμβάνονται στην περιοχή του Ευξείνου Πόντου, "σύμφωνα με τον ορισμό της Ευρωπαϊκής Επιτροπής". Δεν είχα ιδέα ότι η Ελλάδα εκτείνεται μέχρι τις ακτές του Ευξείνου Πόντου. Οι 13 τομείς συνεργασίας όπου προβλέπεται μεγαλύτερη συμμετοχή της ΕΕ στην περιοχή συνιστούν έναν πολύ εκτενή κατάλογο. Φαίνεται ότι η Επιτροπή δεν αναγνώριζε στο παρελθόν τη σπουδαιότητα αυτής της περιοχής. Σε τελική ανάλυση, δεδομένου ότι, την άνοιξη του τρέχοντος έτους, ποσό 1,5 εκατομμυρίου ευρώ από ένα πιλοτικό πρόγραμμα για το περιβάλλον και την ανάπτυξη της περιοχής ανακατανεμήθηκε σε ένα πρόγραμμα για μπανάνες στις χώρες ΑΚΕ, θα έπρεπε να αμφισβητήσω τις πληροφορίες στις οποίες βάσισε η Επιτροπή μια τέτοια απόφαση. Είναι παράδοξο το ότι ο συντάκτης "παρέλειψε να αναφέρει" τον αγωγό φυσικού αερίου South Stream, παρόλα αυτά αναφέρει το αμφιλεγόμενο και μη πλήρως χρηματοδοτούμενο έργο Nabucco. Θα ήθελα να επισημάνω ότι η ευκαιρία σύναψης εταιρικών σχέσεων με διάφορες περιοχές της ΕΕ θα είναι πολύ σημαντική για την περαιτέρω ανάπτυξη της περιφέρειας, εξαιρουμένης της προαναφερθείσας περιοχής. Τα συμπεράσματα από την τελευταία συζήτηση σχετικά με την αναστολή της έκδοσης θεωρήσεων με την Ουκρανία λείπουν.
<SPEAKER ID="129" NAME="Iosif Matula" LANGUAGE="RO">
Συζητάμε σήμερα ένα έργο το οποίο είναι σημαντικό για το μέλλον της Ευρωπαϊκής Ένωσης από διάφορες απόψεις. " προσχώρηση της Ρουμανίας και της Βουλγαρίας στην ΕΕ επέφερε προστιθέμενη αξία με την παροχή πρόσβασης στον Εύξεινο Πόντο, μια περιοχή που επίσης συνδέει όμορες με την Ένωση χώρες, συμπεριλαμβανομένων στρατηγικών εταίρων. " κατάρτιση μιας κοινής στρατηγικής για τον Εύξεινο Πόντο θα μας επιτρέψει να σημειώσουμε σημαντική πρόοδο προς τη δημιουργία ενός χώρου σταθερότητας, ασφάλειας, δημοκρατίας και ευημερίας. Στο πλαίσιο αυτό, μπορούμε να θεωρήσουμε τις κοινές, ολοκληρωμένες πρωτοβουλίες που ενέκριναν οι χώρες της περιοχής ως ένα προκαταρκτικό βήμα προς την επανένωση της ηπείρου μας.
<P>
Τόσο ως Ρουμάνος όσο και ως μέλος της Επιτροπής Περιφερειακής Ανάπτυξης, υποστηρίζω τη σύνδεση μεταξύ της μελλοντικής στρατηγικής για τον Εύξεινο Πόντο και της στρατηγικής για τον Δούναβη, που δρομολογήθηκε πρόσφατα από την Ευρωπαϊκή Επιτροπή. Θεωρώ ότι η ΕΕ πρέπει να συμμετάσχει περισσότερο στην περιοχή του Ευξείνου Πόντου και να συνεργασθεί με τρίτες χώρες, καθώς οι περιοχές μας αλληλοσυνδέονται εδαφικά και οικονομικά. Αυτό θα μας παράσχει τη δυνατότητα να διασφαλίσουμε μεγαλύτερη ενεργειακή ασφάλεια για το μέλλον, μέσω της υλοποίησης έργων υποδομής όπως ο Νότιος Διάδρομος ή οι τερματικοί σταθμοί υγροποιημένου φυσικού αερίου και της διαφοροποίησης των πηγών και των οδών μεταφοράς του ενεργειακού εφοδιασμού.
<P>
Επιπλέον, πρέπει να αποδώσουμε τη δέουσα σημασία στον συντονισμό των χρηματοδοτικών μέσων που είναι διαθέσιμα για την περιοχή του Ευξείνου Πόντου, να αναπτύξουμε και να εκσυγχρονίσουμε τους λιμένες της, και να μειώσουμε τη ρύπανση στην εν λόγω περιοχή.
<SPEAKER ID="129" NAME="Zbigniew Ziobro" LANGUAGE="PL">
" συνέργεια του Ευξείνου Πόντου αποτελεί ένα επιπρόσθετο παράδειγμα μιας χαμένης ευκαιρίας στον τομέα των σχέσεων με περιοχές που έχουν γεωπολιτική και στρατηγική σημασία για το μέλλον της. Όταν εγκρίθηκε η στρατηγική, η κατασκευή ενεργειακών διασυνδέσεων μεταξύ των χωρών του Ευξείνου Πόντου και της Ευρωπαϊκής Ένωσης τέθηκε ως προτεραιότητα. " κύρια επένδυση η οποία θα επιτρέψει την επίτευξη του εν λόγω στόχου είναι ο αγωγός φυσικού αερίου Nabucco. Δυστυχώς, διαπιστώνουμε, επί μακρόν, την έλλειψη αποφασιστικότητας από τις Βρυξέλλες σχετικά με αυτό. Όμορες χώρες οι οποίες ενδιαφέρονται για την κατασκευή του αγωγού το αναφέρουν επίσης. Εδώ και έναν χρόνο, το Αζερμπαϊτζάν επισημαίνει την ανάγκη για ανάληψη δράσης από την Ένωση προκειμένου να συνάψει συμβάσεις για προμήθεια φυσικού αερίου από το Καζακστάν και το Τατζικιστάν, διότι χωρίς τη συμμετοχή τους, η κατασκευή του αγωγού δεν θα αξίζει τον κόπο από οικονομικής πλευράς. Εν τω μεταξύ, ένα ανταγωνιστικό έργο το οποίο παρακάμπτει τις χώρες του Καυκάσου -ο ρωσικός αγωγός South Stream- έλαβε σιωπηρή συναίνεση για την κατασκευή του. Δεν πρέπει να λειτουργούμε με αυτόν τον τρόπο. Οι διατάξεις της έκθεσης για την ενέργεια είναι ανεπαρκείς. Θα έπρεπε να καταστούν σαφέστερες με την προσθήκη πληροφοριών σχετικά με τα μέσα που προορίζονται για επενδύσεις στρατηγικής σημασίας για το μέλλον της ΕΕ.
<P>
(" συνεδρίαση διακόπτεται για λίγα λεπτά)

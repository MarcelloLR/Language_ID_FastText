<CHAPTER ID="001">
Έναρξη της συνεδρίασης
<P>
(" συνεδρίαση αρχίζει στις 10.00)
<SPEAKER ID="005" NAME="Richard Corbett" AFFILIATION="PSE">
(EN) Κύριε Πρόεδρε, δεν θα ήθελα να καθυστερήσω τη διαδικασία, αλλά εγώ και άλλοι συνάδελφοι καταθέσαμε ένα έγγραφο γραπτής δήλωσης όσον αφορά το γεγονός ότι το Προεδρείο του Κοινοβουλίου ανέτρεψε την απόφασή του να εφαρμόσει την πλήρη απαγόρευση του καπνίσματος στο Ευρωπαϊκό Κοινοβούλιο.
<P>
Έχω λάβει ανακοινώσεις από τις υπηρεσίες και τώρα από τον Πρόεδρο, σύμφωνα με τις οποίες η γραπτή δήλωση σχετικά με εσωτερική υπόθεση του Κοινοβουλίου δεν προβλέπεται από τους κανόνες. Ωστόσο, αν εξετάσετε τον Κανονισμό, είναι απολύτως σαφές ότι μια γραπτή δήλωση μπορεί να αφορά οποιοδήποτε ζήτημα που εμπίπτει στον τομέα αρμοδιοτήτων της Ευρωπαϊκής Ένωσης, κάτι που συμβαίνει σε αυτήν την περίπτωση. Θα μπορούσα επομένως να σας ζητήσω να μεσολαβήσετε στον Πρόεδρο ώστε να παραπέμψει σε αυτό το σημείο το ζήτημα ερμηνείας των κανόνων στην αρμόδια επιτροπή για την ερμηνεία των κανόνων, δηλαδή την Επιτροπή Συνταγματικών Υποθέσεων;
<SPEAKER ID="006" NAME="Πρόεδρος">
Ναι, θα προχωρήσουμε έτσι, κ. Corbett. Οποιαδήποτε σύσταση κάνετε σχετικά με τον Κανονισμό πρέπει να λαμβάνεται υπόψη πολύ προσεκτικά! Επομένως, θα συνεχίσουμε όπως είπατε.

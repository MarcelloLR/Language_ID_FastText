<CHAPTER ID="019">
Συμφωνία Αλιευτικής Σύμπραξης μεταξύ της Ευρωπαϊκής Ένωσης και της Μαυριτανίας (συζήτηση) 
<SPEAKER ID="099" NAME="Πρόεδρος">
" ημερήσια διάταξη προβλέπει τη συζήτηση της προφορικής ερώτησης της κ. Carmen Fraga Estévez, εξ ονόματος της Επιτροπής Αλιείας, προς την Επιτροπή, σχετικά με τις διαπραγματεύσεις για την ανανέωση της Συμφωνίας Αλιευτικής Σύμπραξης μεταξύ της Ευρωπαϊκής Ένωσης και της Μαυριτανίας - B7-0018/2011).
<SPEAKER ID="100" NAME="Carmen Fraga Estévez" LANGUAGE="ES">
Κύριε Πρόεδρε, το Πρωτόκολλο της Συμφωνίας Αλιευτικής Σύμπραξης με τη Μαυριτανία πρόκειται να λήξει στις 31 Ιουλίου 2012. Λόγω της σημασίας αυτού του Πρωτοκόλλου, η Επιτροπή έχει ζητήσει ήδη από το Συμβούλιο εντολή για την επαναδιαπραγμάτευσή της. Έχουμε ενημερωθεί ότι το Συμβούλιο μελετά επί του παρόντος μια πρόταση εντολής και θα αποφασίσει σύντομα.
<P>
Σχετικά με την ισχύ του άρθρου 218 της Συνθήκης, το οποίο χορηγεί στο Κοινοβούλιο ειδικές αρμοδιότητες στην τελική έγκριση των αλιευτικών συμφωνιών, έχουμε ήδη εκφράσει την πρόθεσή μας να εκμεταλλευτούμε πλήρως τις δυνατότητες που μας παρέχονται από τη Συνθήκη και τη διοργανική συμφωνία πλαίσιο για να συμμετάσχουμε στη διαμόρφωση των αλιευτικών συμφωνιών, με δικαίωμα πλήρους ενημέρωσης επί ίσοις όροις με το Συμβούλιο.
<P>
Πιστεύουμε ότι θα πρέπει να συμμετάσχουμε στη διαδικασία από τη στιγμή που θα εγκριθεί η διαπραγματευτική εντολή. " Επιτροπή Αλιείας έχει αποφασίσει γι' αυτό το λόγο να εισαγάγει μια νέα διαδικασία αρχίζοντας με το Πρωτόκολλο της Μαυριτανίας, μέσω της οποίας θα υποβάλλουμε μια προφορική ερώτηση και θα λαμβάνουμε ενημέρωση για τις μελλοντικές διαπραγματεύσεις από την αρχή της διαδικασίας. " διαδικασία θα μας επιτρέπει επίσης να παρουσιάζουμε ένα σχέδιο ψηφίσματος εκφράζοντας τους προβληματισμούς μας για την εκάστοτε συμφωνία -σε αυτή την περίπτωση, με τη Μαυριτανία- με το αίτημα να ληφθούν υπόψη από τους διαπραγματευτές και τελικά να γίνουν μέρος τους τελικού Πρωτοκόλλου.
<P>
" συμφωνία με τη Μαυριτανία είναι κρίσιμη τόσο για την ίδια τη χώρα όσο και για την Ευρωπαϊκή Ένωση. Για τη Μαυριτανία, αντιπροσωπεύει το 29% του εθνικού προϋπολογισμού· για την Ευρωπαϊκή Ένωση, είναι μία από τις τρεις μεικτές συμφωνίες που είναι ακόμη σε ισχύ, επιτρέποντας την παρουσία αρκετών διαφορετικών μεθόδων αλιείας στα ύδατα της χώρας, που είναι όλες ζωτικές για τον εφοδιασμό της ΕΕ με ψάρια.
<P>
" σημασία αυτής της συμφωνίας και η εμπειρία που έχουμε αποκτήσει μας ώθησαν να παρουσιάσουμε μια σειρά προτάσεων που θα αντικατοπτρίζονται στο κοινό ψήφισμα το οποίο πρόκειται να διαπραγματευτούν οι πολιτικές ομάδες τις επόμενες μέρες, και επίσης να διατυπώσουμε μια σειρά ανησυχιών για τον τρόπο με τον οποίο λειτουργεί το παρόν Πρωτόκολλο. Αυτές οι ανησυχίες περιλαμβάνουν τα εξής:
<P>
Καταρχάς, το Κοινοβούλιο πρέπει να κατανοήσει τη σημασία της εξασφάλισης της στήριξης της βιομηχανίας για τις οικονομικές συνεισφορές και τη σωστή χρήση τους, λαμβάνοντας υπόψη τις ανάγκες τόσο της βιομηχανίας όσο και των αλιευτικών αρχών της Μαυριτανίας για να επιτευχθεί πρόοδος προς μια εξελιγμένη, βιώσιμη αλιευτική πολιτική.
<P>
Δεύτερον, η μεικτή επιστημονική επιτροπή έχει να διαδραματίσει καίριο ρόλο και πρέπει να μεριμνήσουμε ώστε να εκπληρώσει σωστά αυτόν τον ρόλο, καθώς είναι το αρμόδιο όργανο για την αξιολόγηση των πόρων και την έκδοση συστάσεων για την βιολογική κατάσταση των πληθυσμών, και επομένως για τις αλιευτικές ευκαιρίες που διατίθενται στους διαφορετικούς στόλους που επιχειρούν στα ύδατα της Μαυριτανίας.
<P>
Τρίτον, χρειάζονται περισσότερες πληροφορίες για τα αλιεύματα άλλων χωρών που δεν ανήκουν στην ΕΕ και δραστηριοποιούνται στην περιοχή, ούτως ώστε να μπορέσουμε να επαληθεύσουμε με ακρίβεια το πραγματικό αλιευτικό πλεόνασμα που μπορεί να προσφέρει η Μαυριτανία στην ΕΕ, διασφαλίζοντας επίσης ότι οι αλιευτικές δυνατότητες που διαπραγματευόμαστε συνάδουν με τις πραγματικές ανάγκες των στόλων. Αυτό θα αποφύγει τυχόν πειρασμούς να πληρώσουμε για "ψάρια στα χαρτιά".
<P>
Τέταρτον, είναι σημαντικό, σε σχέση με τον αλιευτικό στόλο, να διασφαλιστεί ότι οι διαπραγματεύσεις για τα τεχνικά μέτρα για τους διαφόρους τρόπους αλιείας θα πραγματοποιούνται ταυτόχρονα με τις διαπραγματεύσεις για τις αλιευτικές δυνατότητες, βάζοντας με αυτό τον τρόπο ένα τέλος στον παραλογισμό να πληρώνουμε για πόρους που είναι τεχνικά αδύνατο να αλιευθούν.
<P>
Τέλος, απαιτούνται επείγουσες διευκρινίσεις για τη χρήση των διατάξεων ελέγχου του Πρωτοκόλλου από τη Μαυριτανία σε σχέση με την προτίμησή της για άλλες μεθόδους εκτός από το δορυφορικό σύστημα παρακολούθησης σκαφών (VMS), και επίσης τα διαφορετικά πρότυπά της στις συλλήψεις σκαφών. Είναι σημαντικό να σέβονται και οι δύο πλευρές τους συμφωνημένους όρους για την επίλυση των διαφωνιών σε σχέση με αυτές τις συλλήψεις, οι οποίοι πρέπει να διατηρηθούν στο νέο Πρωτόκολλο.
<P>
Κυρία Επίτροπε, για όλους αυτούς τους λόγους, θα ζητήσουμε να λάβει υπόψη η Επιτροπή, ως ο διαπραγματευτής, αυτές και άλλες ανησυχίες, που θα αποτελέσουν μέρος του κοινού ψηφίσματος το οποίο πρόκειται να τεθεί προς έγκριση στην επόμενη περίοδο συνόδου, και το οποίο θα παρακολουθεί πολύ στενά το Κοινοβούλιο.
<SPEAKER ID="101" NAME="Μαρία Δαμανάκη" LANGUAGE="EN">
Κύριε Πρόεδρε, θα ήθελα να ευχαριστήσω την κ. Fraga Estévez, Πρόεδρο της Επιτροπής Αλιείας, για αυτή την προφορική ερώτηση και να πω ότι καλωσορίζω ιδιαίτερα τη συμμετοχή του Κοινοβουλίου σε αυτές τις διαδικασίες. Συμμερίζομαι επίσης τις ανησυχίες της σε γενικές γραμμές. Θα κάνουμε ό,τι μπορούμε προκειμένου να επιτευχθούν τα καλύτερα δυνατά αποτελέσματα.
<P>
Επιτρέψτε μου να σας πω μερικά πράγματα για την τρέχουσα αλιευτική συμφωνία με τη Μαυριτανία. Αυτή η συμφωνία αποσκοπεί να διασφαλίσει τη διατήρηση και βιώσιμη εκμετάλλευση των αλιευτικών αποθεμάτων. Θέλουμε επίσης να αποτρέψουμε και να καταπολεμήσουμε την παράνομη αλιεία και να προωθήσουμε την ανάπτυξη λιμενικών υποδομών και την προστασία του θαλάσσιου περιβάλλοντος.
<P>
Μέσω αυτής της συμφωνίας, οι αλιευτικές δυνατότητες έχουν μειωθεί, και το αντίτιμο που πληρώνεται από τους ιδιοκτήτες σκαφών για άδειες και ανά τόνο αλιευμάτων έχει αυξηθεί σημαντικά. Οι δυσκολίες παραμένουν, και εξετάζουμε πώς μπορούμε να τις αντιμετωπίσουμε με τον καλύτερο δυνατό τρόπο. Συμφωνώ με την κ. Fraga σε αυτό το θέμα.
<P>
" συμφωνία με τη Μαυριτανία έχει γίνει η πιο σημαντική από οικονομική άποψη - είναι η πιο σημαντική από τις συμφωνίες μας. Δεδομένης αυτής της εξέλιξης, η Επιτροπή εξετάζει την εισαγωγή ενός ισχυρού στοιχείου επιβολής προϋποθέσεων σε σχέση με την τομεακή στήριξη στο νέο πρωτόκολλο. Αυτό θα συμβεί μέσω, μεταξύ άλλων, της αποσύνδεσης των πληρωμών δικαιωμάτων πρόσβασης και των πληρωμών για τομεακή στήριξη. Πρόκειται να τα αποσυνδέσουμε. Αυτό θα μας επιτρέψει να αντιδράσουμε πιο αποτελεσματικά σε προβλήματα στην εφαρμογή της τομεακής στήριξης και, ταυτόχρονα, να εξασφαλίσουμε τις πληρωμές πρόσβασης και, κατά συνέπεια, την αλιευτική δραστηριότητα των σκαφών της ΕΕ, διότι δεν θα θέλαμε να διακοπούν οι αλιευτικές δραστηριότητες των σκαφών της ΕΕ.
<P>
Σχετικά με την τομεακή στήριξη, ο ρυθμός εκτέλεσης ήταν πολύ υψηλός το 2008 και το 2009. Το 2010, από την άλλη πλευρά, σημειώθηκε ένα πολύ χαμηλό επίπεδο εκτέλεσης των κονδυλίων τομεακής πολιτικής από τη Μαυριτανία - μόνο 52%. Αυτό οφειλόταν κυρίως στο υψηλό ποσοστό κράτησης των σχετικών κονδυλίων για το Υπουργείο Οικονομικών της Μαυριτανίας. Πέρυσι, σε συμφωνία με τη μαυριτανική πλευρά, η Επιτροπή έλαβε την απόφαση να χωρίσει την πληρωμή της τομεακής στήριξης σε δύο μέρη. " Επιτροπή κράτησε επίσης 9 εκατομμύρια ευρώ από ένα σύνολο 18 εκατομμυρίων ευρώ -το ήμισυ του συνολικού ποσού- μέχρι να επιτευχθεί ένα υψηλότερο ποσοστό απορρόφησης.
<P>
Εξάλλου, με στόχο την αντιμετώπιση όλων αυτών των ελλείψεων, εισήχθη ένας νέος μηχανισμός, ένας λογαριασμός διαχείρισης κεφαλαίων -ο CAS (σύστημα εκτίμησης αλιευτικών αποθεμάτων)- ως προσωρινό μέτρο. Ο CAS θα γίνει λειτουργικός κατά τη διάρκεια του πρώτου εξαμήνου του 2011. " θέσπιση αυτού του νέου ειδικού λογαριασμού θα συμβάλλει στο να διασφαλιστεί ότι τα διαθέσιμα κεφάλαια πηγαίνουν κατευθείαν στην τομεακή στήριξη. Αυτό θέλουμε.
<P>
Το νέο πρωτόκολλο μετά την 1η Αυγούστου 2012 θα λάβει υπόψη την επικείμενη αναθεώρηση του CAS. Σε σχέση με αυτό, η διαπραγματευτική εντολή περιλαμβάνει μια ρήτρα "ανθρωπίνων δικαιωμάτων και δημοκρατικών αρχών" για πρώτη φορά. Ελπίζουμε ότι το Συμβούλιο θα εγκρίνει αυτή τη νέα εντολή την επόμενη εβδομάδα. Όσο για την καταπολέμηση της παράνομης, λαθραίας και άναρχης αλιείας, μετά τη θέση σε ισχύ του νέου μας κανονισμού, η Επιτροπή έχει συνεργαστεί στενά με τις μαυριτανικές αρχές ελέγχου. Προσπαθούμε να διασφαλίσουμε τη σωστή εφαρμογή των μέτρων διατήρησης και διαχείρισης σύμφωνα με αυτόν τον κανονισμό.
<P>
Τέλος, οι επενδύσεις από τον αλιευτικό τομέα της ΕΕ γίνονται σύμφωνα με το σχέδιο δράσης της Μαυριτανίας. Αυτό το σχέδιο αποσκοπεί να διευκολύνει τη σύσταση ευρωπαϊκών ιδιωτικών επιχειρήσεων και κοινών επιχειρήσεων μεταξύ μαυριτανών και ευρωπαίων αλιέων και τον προσδιορισμό των πιο κατάλληλων μορφών ιδιωτικής και κρατικής σύμπραξης.
<SPEAKER ID="102" NAME="Alain Cadec" LANGUAGE="FR">
Κύριε Πρόεδρε, κυρία Επίτροπε, κυρίες και κύριοι, σύμφωνα με το άρθρο 218, παράγραφος 10, της Συνθήκης της Λισαβόνας, το Κοινοβούλιο πρέπει να δώσει τώρα τη συναίνεσή του στις διεθνείς συμφωνίες που διαπραγματεύτηκε η Ευρωπαϊκή Επιτροπή. Γι' αυτό τον λόγο θα ήθελα να επιστήσω την προσοχή στο γεγονός ότι το Κοινοβούλιο πρέπει να ενημερώνεται σε όλα τα στάδια των διαπραγματεύσεων σχετικά με τη συμφωνία.
<P>
Το Πρωτόκολλο της Συμφωνίας Αλιευτικής Σύμπραξης ΕΕ-Μαυριτανίας πρόκειται να ανανεωθεί στις 31 Δεκεμβρίου 2012. " οικονομική συνεισφορά της Ευρωπαϊκής Ένωσης στο πλαίσιο αυτής της συμφωνίας αλιευτικής σύμπραξης είναι η υψηλότερη συνεισφορά της. Με 900.000 τόνους αλιεύματα, αυτή η συμφωνία αντιπροσωπεύει επίσης το μεγαλύτερο δυναμικό αλιείας. Πέρα από τη συμφωνία Γουινέα-Μπισσάου, είναι η μόνη συμφωνία που επιτρέπει δυνατότητες αλιείας κεφαλόποδων και οστρακοειδών.
<P>
Ωστόσο, εξακολουθούν να υπάρχουν αρκετά προβλήματα σε σχέση με αυτή τη συμφωνία. Μια πρόσφατη επίσκεψη στη Μαυριτανία με την Επιτροπή Αλιείας -την οποία αναφέρατε επίσης, κυρία Επίτροπε- επιβεβαίωσε την άποψή μου σε αυτό το θέμα. Καταρχάς, υπάρχει η έλλειψη υποδομών, συγκεκριμένα, η έλλειψη ενός λιμένα στο Nouakchott, η οποία επηρεάζει την ανάπτυξη της τοπικής αλιείας και, γενικότερα, επηρεάζει τις επενδύσεις της Ευρωπαϊκής Ένωσης. Δεύτερον, ορισμένα ευρωπαϊκά σκάφη έχουν ακινητοποιηθεί και επιθεωρηθεί χωρίς βάσιμους λόγους από τις μαυριτανικές αρχές. Εκτός αυτού, οι μαυριτανικές αρχές χρησιμοποιούν εναλλακτικές μεθόδους από το δορυφορικό σύστημα παρακολούθησης σκαφών (VMS) που ορίζεται στη συμφωνία, γεγονός που καθιστά το έργο των ιδιοκτητών των σκαφών πιο δύσκολο. Οι ιδιοκτήτες πρέπει επίσης να λάβουν υπόψη το γεγονός ότι οι ιδιωτικοί φόροι είναι υπερβολικά υψηλοί σε σχέση με τις πραγματικές δυνατότητες αλιευμάτων που έχουν στη διάθεσή τους. Τα τεχνικά μέτρα που ισχύουν για τους ευρωπαίους πλοιοκτήτες πρέπει επίσης να διευκρινιστούν καθώς κάνουν διακρίσεις εναντίον τους σε σύγκριση με άλλους στόλους που αλιεύουν σε μαυριτανικά ύδατα.
<P>
Τέλος, δεν πρέπει να υποτιμούμε την κινεζική επιρροή στην αλιευτική βιομηχανία της Μαυριτανίας, η οποία ασκείται μέσω κοινών επιχειρήσεων με την κάλυψη της μαυριτανικής σημαίας και η οποία, περιττό να το πούμε, επηρεάζει αυτή την αλιεία, καθώς δεν υπόκειται σε κανενός είδους, υγειονομικούς, οικονομικούς ή κοινωνικούς ελέγχους, για να μην αναφέρω το γεγονός ότι αυτή η αλιεία εξαντλεί τους αλιευτικούς πόρους που υπάρχουν στα μαυριτανικά ύδατα. Πρέπει να είμαστε σε θέση να ποσοτικοποιήσουμε αυτές τις αλιευτικές δραστηριότητες και να διασφαλίσουμε ότι είναι ελεγχόμενες, προκειμένου να συμβάλλουμε στην ανάπτυξη της τοπικής αλιείας και να κάνουμε το έργο των ευρωπαίων πλοιοκτητών πιο εύκολο. Πιστεύω ότι αυτό είναι απαραίτητο. Σας υπενθυμίζω ότι τα μέλη της Επιτροπής Αλιείας επιθυμούν να λάβουν την πλήρη έκδοση της εκ των υστέρων αξιολόγησης της συμφωνίας το συντομότερο δυνατό και να είναι παρόντα στις συνεδριάσεις της μεικτής επιτροπής ούτως ώστε να μπορούν να παρατηρούν την εφαρμογή της συμφωνίας.
<P>
Επαναλαμβάνω, κύριε Πρόεδρε, είμαστε μια χαρά εδώ στο Στρασβούργο, όπου ανήκει αυτό το Σώμα.
<SPEAKER ID="103" NAME="Κρίτων Αρσένης">
εξ ονόματος της Ομάδας S&D. - Κύριε Πρόεδρε, Επίτροπε Δαμανάκη, αγαπητοί συνάδελφοι, η πρωτοβουλία των σοσιαλιστών για το ψήφισμα για τη Μαυριτανία, έρχεται ακριβώς να καλύψει ένα κενό. Μετά τη Συνθήκη της Λισαβόνας έχουμε έναν ξεκάθαρο ρόλο του Κοινοβουλίου, έναν ρόλο συναπόφασης στα ευρωπαϊκά θέματα· το Κοινοβούλιο καλείται να επικυρώσει συμφωνίες και διεθνείς αλιευτικές συμφωνίες. Όμως, ο ρόλος αυτός του Κοινοβουλίου δεν μπορεί να υλοποιηθεί εάν δεν έχουμε έγκαιρη και πλήρη πληροφόρηση, εάν δεν έχουμε έγκαιρη και πλήρη συμμετοχή στις διαπραγματεύσεις και εάν οι συμφωνίες αυτές δεν διαβιβάζονται στο Κοινοβούλιο πριν αρχίσει η περίοδος εφαρμογής τους.
<P>
Δυστυχώς, και παρά τις προσπάθειες της Επιτρόπου, τις οποίες αναγνωρίζουμε, υπάρχει μεγάλο πρόβλημα. Το Κοινοβούλιο καλείται να επικυρώσει τις συμφωνίες που έχουν τεθεί σε εφαρμογή ήδη εδώ και ένα χρόνο, δεν ενημερώνεται με επίσημο τρόπο για την πορεία των διαπραγματεύσεων και τελευταία αντιμετωπίζει δυσκολία πρόσβασης σε κείμενα που αφορούν την αξιολόγηση των επιπτώσεων, της πορείας και της εφαρμογής προηγούμενων συμφωνιών.
<P>
Χρειάζεται ν' αλλάξουμε πάρα πολλά στις αλιευτικές μας συμφωνίες. Πρέπει ν' αλιεύουμε εκεί όπου υπάρχει πλεόνασμα αλιευμάτων, πρέπει να χρησιμοποιούμε την αρχή της προφύλαξης, πρέπει ν' αντιμετωπίσουμε στην πράξη την παράνομη και άναρχη αλιεία, πρέπει στην ουσία οι συμφωνίες να έχουν και αναπτυξιακά οφέλη για τις χώρες με τις οποίες συνάπτεται συμφωνία. Ειδικά στη Μαυριτανία υπάρχει μεγάλο πρόβλημα τόσο λόγω της παράνομης αλιείας όσο και λόγω της καταχρηστικής χρήσης εργαλείων. Πραγματικά, ο ρόλος και η παρέμβαση του Κοινοβουλίου θα είναι υπέρ της επίτευξης καλύτερων γενικότερα συμφωνιών που πρέπει όμως, όπως στην προκειμένη περίπτωση της Μαυριτανίας, να εφαρμοστούν σωστά.
<SPEAKER ID="104" NAME="Carl Haglund" LANGUAGE="SV">
Κύριε Πρόεδρε, θα ήθελα να ευχαριστήσω την κ. Επίτροπο για την εισαγωγή της.
<P>
Είμαι ένας από εκείνους που είχαν το προνόμιο να επισκεφτούν την Μαυριτανία στο τέλος το προηγούμενου έτους για να αξιολογήσουν τον τρόπο λειτουργίας της παρούσης συμφωνίας. Πρέπει να πω, με κάθε ειλικρίνεια, ότι η συμφωνία και η εφαρμογή της δεν είναι καθόλου ικανοποιητικές.
<P>
Συγκεκριμένα, οι διαπιστώσεις μας για το πού πηγαίνουν τα χρήματα των φορολογούμενων δεν είναι καθόλου θετικές. Πρέπει να θυμόμαστε ότι διαθέτουμε περίπου 75 εκατομμύρια ευρώ σε αυτή τη συμφωνία κάθε χρόνο, πράγμα που σημαίνει ότι το ένα τέταρτο του κρατικού υπολογισμού της Μαυριτανίας χρηματοδοτείται από τα κοινοτικά κονδύλια για την αλιεία. Από αυτή την άποψη, αυτή είναι μια πολύ σημαντική συμφωνία, τόσο για μας όσο και για την εν λόγω χώρα.
<P>
Πρέπει να θυμόμαστε επίσης ότι πολύ πρόσφατα, μόλις το 2007, η ίδια η Ευρωπαϊκή Επιτροπή πρότεινε να διακοπεί αυτή η συμφωνία διότι δεν παρείχε την επιθυμητή προστιθέμενη αξία για την Ευρώπη που πρέπει να παρέχει μια συμφωνία. Προφανώς, ο άνεμος έχει αλλάξει και μπορεί να υπάρχει απαίτηση για μια συμφωνία αυτού του είδους. Ωστόσο, σ' αυτή την περίπτωση, θα πρέπει να αρχίσουμε να εξετάζουμε πώς χρησιμοποιούνται αυτά τα χρήματα και τι προστιθέμενη αξία λαμβάνουμε.
<P>
Πρέπει να θυμόμαστε ότι ένα μέρος αυτής της συμφωνίας ορίζει επίσης ότι τα χρήματα πρόκειται να χρησιμοποιηθούν για την προώθηση της τοπικής αλιείας. Πρέπει να πούμε ότι η εμπειρία μας κατά τη διάρκεια της επίσκεψής μας δείχνει ότι οι ντόπιοι αλιείς δεν έχουν δει πολλά από τα 18 εκατομμύρια ευρώ περίπου που θα έπρεπε να διοχετεύονται στην τοπική αλιεία ετησίως από τα χρήματα που χρησιμοποιούμε εκεί. Από αυτή την άποψη, επίσης, η ανανέωση της συμφωνίας απαιτεί πολύ προσεχτική αξιολόγηση και η συμφωνία πρέπει επίσης να σχεδιαστεί εκ νέου.
<P>
Τέλος, όπως έχει αναφερθεί ήδη εδώ, εμείς στο Ευρωπαϊκό Κοινοβούλιο έχουμε ευθύνη γι' αυτά τα θέματα, καθώς πρέπει να δώσουμε τη συναίνεσή μας σε όλες αυτές τις συμφωνίες. Αυτό μας υποχρεώνει, ως ένα όργανο λήψης αποφάσεων επίσης, να ενημερωνόμαστε για αυτά τα θέματα. Βάσει της ενημέρωσης που διαθέτουμε αυτή τη στιγμή, φαίνεται πολύ δύσκολο να υιοθετήσουμε μια θετική άποψη για την ανανέωση αυτής της συμφωνίας. Επομένως, έχουμε πολλά να κάνουμε από αυτή την άποψη σε συνεργασία με την Επιτροπή προσβλέποντας στο μέλλον.
<SPEAKER ID="105" NAME="Isabella Lövin" LANGUAGE="EN">
Κύριε Πρόεδρε, καταρχάς, θέλω να πω ότι χαιρετίζω ιδιαίτερα τις προθέσεις που παρουσίασε η Επιτροπή στις προκαταρκτικές κατευθυντήριες γραμμές για τις διαπραγματεύσεις.
<P>
Μια ρήτρα για τις συνέπειες σε περιπτώσεις παραβίασης των ανθρωπίνων δικαιωμάτων και των δημοκρατικών αρχών: αυτό είναι εξαιρετικό.
<P>
Ενίσχυση του διαλόγου σχετικά με την τομεακή πολιτική για την ενθάρρυνση της εφαρμογής μιας υπεύθυνης αλιείας: αυτό είναι πολύ αναγκαίο επίσης. Δυστυχώς, έχουμε δει στην υφιστάμενη συμφωνία ότι δεν συμβαίνει σχεδόν ποτέ.
<P>
Στη συνέχεια έχουμε τα σημεία για τη διασφάλιση ότι μόνο σκάφη της ΕΕ θα έχουν πρόσβαση στο πλεόνασμα των ψαριών που δεν χρησιμοποιείται από τους ντόπιους αλιείς. Σε αυτό το σημείο, γνωρίζοντας ότι υπάρχει σοβαρή υπερεκμετάλλευση των κεφαλόποδων και ότι οι τράτες της ΕΕ ανταγωνίζονται σε μεγάλο βαθμό τις τοπικές τράτες, περιμένω ότι αυτή η μέθοδος αλιείας θα μειωθεί στην επικείμενη συμφωνία.
<P>
Και σχετικά με το θέμα της ανάγκης να ληφθούν υπόψη οι καλύτερες επιστημονικές συμβουλές σχετικά με τα αλιευτικά αποθέματα, το 2010 η Ομάδα Εργασίας του FAO για τα μικρά πελαγικά ψάρια της βορειοδυτικής Αφρικής κατέληξε στο συμπέρασμα ότι τα σαυρίδια, οι κολιοί, οι φρίσσες, οι σαρδέλες, οι αντσούγιες και οι γαπόρεγγες υφίστανται πλήρη εκμετάλλευση ή υπερεκμετάλλευση. Όσο για τα βενθοπελαγικά είδη, η βιομάζα έχει μειωθεί κατά 75% στη μαυριτανική υφαλοκρηπίδα από το 2007.
<P>
Συνοπτικά, τι πλεόνασμα ψαριών περιμένει να βρει η Επιτροπή στη Μαυριτανία;
<P>
Τέλος, πιστεύω ότι η ΕΕ θα συνεχίσει να προσφέρει τομεακή στήριξη και σύμπραξη στη Μαυριτανία, ακόμη και αν οι αλιευτικές δυνατότητες μειωθούν στο όνομα της πολυμερούς συνοχής για την ανάπτυξη. Δεν μπορούμε να υπεραλιεύουμε σε αυτά τα ύδατα, να πληρώνουμε απλά, να μαζεύουμε τα τελευταία ψάρια και μετά να φεύγουμε.
<SPEAKER ID="106" NAME="João Ferreira" LANGUAGE="PT">
Κύριε Πρόεδρε, η Ευρωπαϊκή Ένωση είχε αλιευτικές συμφωνίες με τη Μαυριτανία εδώ και δύο δεκαετίες και πλέον. Για 15 χρόνια, αυτές οι συμφωνίες περιλάμβαναν ειδικούς στόχους για τη συνεργασία σχετικά με την αειφόρο ανάπτυξη του αλιευτικού τομέα στη Μαυριτανία.
<P>
Το ερώτημα που πρέπει να τεθεί σήμερα είναι ποια είναι τα πρακτικά αποτελέσματα αυτών των συμφωνιών; Ο αλιευτικός τομέας στη Μαυριτανία παραμένει σ' ένα πολύ αρχικό επίπεδο ανάπτυξης. Ο εκσυγχρονισμός και η ανάπτυξη της παραδοσιακής παράκτιας αλιείας μικρής κλίμακας και της βιομηχανίας που σχετίζεται με την αλιεία· η ανάπτυξη λιμενικών υποδομών και καλύτερων συνθηκών εκφόρτωσης των αλιευμάτων· ανάπτυξη σχεδίων υδατοκαταλλιέργειας· και βελτιωμένος έλεγχος και παρακολούθηση στη θάλασσα: όλοι αυτοί ήταν στόχοι στους οποίους επιτεύχθηκε ελάχιστη πρόοδος τις τελευταίες δύο δεκαετίες.
<P>
Όλα, ή σχεδόν όλα, μπορούν να συνοψιστούν ως μεταφορά χρηματικών ποσών σε αντάλλαγμα για το δικαίωμα εκμετάλλευσης των πόρων της χώρας, η οποία στερείται με αυτό τον τρόπο την προστιθέμενη αξία που θα είχε αν εκμεταλλευόταν αυτούς τους πόρους η ίδια, διενεργώντας την επεξεργασία και την πώληση αυτών των ψαριών από την αρχή. Με αυτό τον τρόπο, η Μαυριτανία βγαίνει χαμένη: χάνει από την άποψη της δημιουργίας πλούτου, της δημιουργίας απασχόλησης, της ανάπτυξής της, της αυτονομίας της, της εθνικής κυριαρχίας της και της ανεξαρτησίας της.
<P>
" απουσία επαρκών εγκαταστάσεων για την εκφόρτωση των αλιευμάτων κατά μήκος των 600 χλμ. και πλέον ακτογραμμής της κεντρικής και νότιας περιοχής της χώρας είναι εξαιρετικά ακατανόητη: σημαίνει ότι ένα σημαντικό ποσοστό των ψαριών που αλιεύονται στα παράκτια ύδατα της Μαυριτανίας εκφορτώνεται σε λιμένες άλλων χωρών. " αποτυχία της πολιτικής συνεργασίας της Ευρωπαϊκής Ένωσης σε αυτόν τον τομέα πρέπει να αναγνωριστεί. Αν αυτό που θέλουμε είναι αληθινή και ωφέλιμη αναπτυξιακή συνεργασία, πρέπει να προχωρήσουμε σε βαθιές αλλαγές και να συμπεριλάβουμε και τις μαυριτανικές αρχές στη συζήτηση.
<SPEAKER ID="107" NAME="Maria do Céu Patrão Neves" AFFILIATION="PPE">
(PT) Κύριε Πρόεδρε, οι αλιευτικές συμφωνίες με τρίτες χώρες πρέπει να διασφαλίζουν μια δίκαιη ισορροπία μεταξύ οικονομικών συμφερόντων και προώθησης της βιώσιμης αλιείας. Προκειμένου να επιτευχθεί αυτό, είναι απαραίτητο να εφαρμόσει η Ευρωπαϊκή Ένωση τις υγιείς αλιευτικές πρακτικές που εφαρμόζει στα ύδατά της εκτός των συνόρων της επίσης, συμβάλλοντας κατ' αυτόν τον τρόπο στην ισορροπία των θαλάσσιων οικοσυστημάτων σε παγκόσμιο επίπεδο.
<P>
Σε αυτό το πλαίσιο, η αλιευτική συμφωνία με τη Μαυριτανία αποκτά ιδιαίτερη σημασία. " δημιουργία θέσεων εργασίας, η μείωση των επιπέδων φτώχειας και η ανάπτυξη υποδομών για τη στήριξη του τομέα είναι σημαντικοί στόχοι που πρέπει να διασφαλιστούν. Ωστόσο, το πιο σημαντικό απ' όλα είναι να προωθηθεί η βιώσιμη αλιεία με την καταπολέμηση της παράνομης, λαθραίας και άναρχης αλιείας, ούτως ώστε να διασφαλιστεί ο εφοδιασμός της αγοράς της ΕΕ με ψάρια υψηλής ποιότητας.
<P>
Δεν είναι αρκετό να υιοθετούν τα αλιευτικά σκάφη της ΕΕ περιβαλλοντικά φιλικές πρακτικές και τους κώδικες συμπεριφοράς που θεσπίζονται από τον Οργανισμό Επισιτισμού και Γεωργίας των "νωμένων Εθνών: είναι κρίσιμο να υιοθετηθεί η ίδια στάση από όλους εκείνους που συνεργάζονται στην περιοχή που καλύπτει η συμφωνία. Επομένως, η Μαυριτανία πρέπει να απαιτήσει επειγόντως από τις τρίτες χώρες με τις οποίες συνάπτει επίσης συμφωνίες σύμπραξης να σέβονται τους ίδιους κανόνες που τηρούν τα σκάφη με σημαία της ΕΕ. Διαφορετικά, οι πλοιοκτήτες μας θα βρεθούν σε μια μειονεκτική θέση αθέμιτου ανταγωνισμού, και οι στόχοι της διατήρησης και βιώσιμης διαχείρισης των αλιευτικών πόρων θα υπονομευθεί σοβαρά.
<SPEAKER ID="108" NAME="Guido Milana" AFFILIATION="S&amp;D">
(IT) Κύριε Πρόεδρε, κυρία Επίτροπε, κυρίες και κύριοι, πιστεύω ότι έχουμε δύο προβλήματα, ένα σχετικά με τη μέθοδο και το άλλο σχετικά με την ουσία αυτού του θέματος.
<P>
Το πρόβλημα με τη μέθοδο είναι ότι χρησιμοποιούμε ένα τέχνασμα, για το οποίο ευχαριστούμε την κ. Fraga, που είναι η προφορική ερώτηση, για να μιλήσουμε για κάτι που θα έπρεπε να είναι στην πραγματικότητα, μετά τη Συνθήκη της Λισαβόνας, ένα κοινοβουλευτικό δικαίωμα. Πιστεύω ότι πρέπει να τεθεί τέλος σε αυτή την πρακτική· δεν είναι δυνατό να καταφεύγουμε σε μια στρατηγική για να φέρουμε σε πέρας μια συνηθισμένη νομοθετική διαδικασία. " συναπόφαση προκύπτει όταν αυτή η διαδικασία καλλιεργείται καθώς εξελίσσεται. Σήμερα, έχουμε αυτή τη συζήτηση, θα τελειώσει, η συμφωνία θα προχωρήσει και θα πούμε ναι ή όχι στο τέλος. Αυτή η μέθοδος πρέπει ν' αλλάξει.
<P>
Σχετικά με την ουσία, ωστόσο, επειδή συμφωνώ με πολλά πράγματα που είπαν άλλοι βουλευτές, ήθελα απλά να υπογραμμίσω τη σημασία μέτρησης των αποτελεσμάτων των αλιευτικών συμφωνιών προκειμένου να διασφαλιστεί ότι αυτές δεν είναι απλά εμπορικές συμφωνίες που μας επιτρέπουν να αγοράζουμε μαλάκια για 1 ευρώ το κιλό στη Μαυριτανία.
<P>
Πρέπει να είναι σε θέση να μετρούν τη βιωσιμότητα αλλά, πάνω απ' όλα, τον αντίκτυπο στην οικονομία αυτής της χώρας, να εκτιμούν την ποσοτική αλλαγή στα ποσοστά απασχόλησης, να εκτιμούν το ποσοστό εκσυγχρονισμού της αλιείας μικρής κλίμακας και να αξιολογούν τη χρήση αυτών των πόρων. Αυτή δεν είναι απλά και αποκλειστικά μια εμπορική συμφωνία, αλλά μια αλιευτική συμφωνία, με όλες τις επιπτώσεις της.
<SPEAKER ID="109" NAME="Josefa Andrés Barea" AFFILIATION="S&amp;D">
(ES) Κύριε Πρόεδρε, η διάρκεια της συμφωνίας με τη Μαυριτανία θα λήξει σ' ένα χρόνο, και κάνουμε ήδη προετοιμασίες για μια νέα συμφωνία. Πιστεύω ότι η συμφωνία με τη Μαυριτανία είναι ένα καλό μέσο. Είναι ένα μέσο ανάπτυξης για την ίδια τη χώρα και για τις πολιτικές της σχετικά με την αλιευτική βιομηχανία. Ας μη ξεχνάμε ότι η αλιεία αντιπροσωπεύει το 29% του ακαθάριστου εγχώριου προϊόντος της χώρας και είναι το μόνο της μέσο ανάπτυξης.
<P>
" συμφωνία ενισχύει τη διμερή συνεργασία μεταξύ της Ευρωπαϊκής Ένωσης και της Μαυριτανίας, και πρέπει να διασφαλίζει τη βιώσιμη αλιεία. Έχει τεθεί το θέμα της παράνομης αλιείας, και ο ρόλος της επιστημονικής επιτροπής θα πρέπει ασφαλώς να ενισχυθεί προκειμένου να μπορέσει να παράσχει περαιτέρω τρόπους προσδιορισμού των διαθέσιμων αλιευτικών αποθεμάτων. Ωστόσο, η αλιεία πρέπει να είναι βιώσιμη. Μια άλλη πτυχή που πρέπει να διασφαλιστεί είναι η ασφάλεια των σκαφών.
<P>
" Επίτροπος Δαμανάκη αναφέρθηκε επίσης στην ανικανότητα της κυβέρνησης της Μαυριτανίας, η οποία θα πρέπει να αναπτύξει τις διοικητικές δομές της προκειμένου να μπορέσει να αφομοιώσει τα κονδύλια που διατίθενται από την ΕΕ· αυτό θα είναι επίσης μια σημαντική συνεισφορά.
<P>
Προφανώς, αυτές οι συμφωνίες πρέπει να χρησιμοποιηθούν για να ασκηθεί πίεση στη μαυριτανική κυβέρνηση να συμπεριλάβει ρήτρες για τα ανθρώπινα δικαιώματα και να συμβάλλει στον εκδημοκρατισμό της χώρας. Οι διεθνείς αλιευτικές συμφωνίες είναι επίσης ένα εργαλείο· αποτελούν ένα μέσο για να φτάσει η δημοκρατία και η ανάπτυξη στις ενδιαφερόμενες χώρες.
<SPEAKER ID="110" NAME="Antolín Sánchez Presedo" AFFILIATION="S&amp;D">
(ES) Κύριε Πρόεδρε, κυρία Επίτροπε, είναι πολύ καλό νέο το γεγονός ότι η Επιτροπή ζήτησε εντολή για να ξεκινήσει διαπραγματεύσεις για την ανανέωση του Πρωτοκόλλου της Συμφωνίας Αλιευτικής Σύμπραξης μεταξύ της Ευρωπαϊκής Ένωσης και της Μαυριτανίας, το οποίο θα αντικαταστήσει το τωρινό πρωτόκολλο από τις 31 Ιουλίου 2012.
<P>
Οι διαπραγματεύσεις πρέπει να διεξαχθούν σ' ένα αληθινό πνεύμα συνεργασίας μεταξύ των θεσμικών οργάνων, δεδομένων των νέων εξουσιών του Κοινοβουλίου σύμφωνα με τη Συνθήκη της Λισαβόνας.
<P>
Το νέο πρωτόκολλο, βάσει της κατάστασης των πόρων, πρέπει να παρέχει μακροπρόθεσμη βιωσιμότητα στον στόλο της ΕΕ που επιχειρεί σε μαυριτανικά ύδατα. Πρέπει να διασφαλίζει ότι η ΕΕ θα έχει μια δίκαιη συνεισφορά στη διαρκή ανάπτυξη της αλιευτικής βιομηχανίας της Μαυριτανίας -το οποίο σημαίνει ότι πρέπει να προχωρήσει πέρα από την καθαρά χρηματοδοτική σφαίρα- και θα πρέπει να συμβάλλει επίσης στην αποτελεσματική επιβολή του διεθνούς δικαίου και του σεβασμού των ανθρωπίνων δικαιωμάτων.
<P>
Επί του παρόντος, οι συνεισφορές της ΕΕ αντιπροσωπεύουν το ένα τρίτο του εθνικού προϋπολογισμού της Μαυριτανίας. Επομένως, είναι εξαιρετικά σημαντικό να εφαρμόζεται σωστά η συμφωνία, να ενθαρρύνει την υπεύθυνη αλιεία προς όφελος των πληθυσμών που εξαρτώνται από την αλιεία, και να βοηθά στη καταπολέμηση της παράνομης αλιείας συνεχίζοντας τη χρήση των συστημάτων ελέγχου και παρακολούθησης που υπάρχουν αυτή τη στιγμή.
<SPEAKER ID="111" NAME="Jarosław Leszek Wałęsa" AFFILIATION="PPE">
(PL) Κύριε Πρόεδρε, κυρία Επίτροπε, ο στόλος της ΕΕ έχει μια ιστορική παρουσία στα ύδατα της Μαυριτανίας, ως αποτέλεσμα της οποίας έχει εδραιωθεί ήδη μια μακροπρόθεσμη οικονομική σχέση μεταξύ της Ευρωπαϊκής Ένωσης και της Δυτικής Αφρικής. Μεταξύ άλλων, αυτή η σχέση έχει ως αποτέλεσμα τη διατήρηση μόνιμων θέσεων εργασίας στην Ευρώπη και στην περιοχή. " οικοδόμηση αυτών των σχέσεων φέρνει την περιοχή της Δυτικής Αφρικής ουσιαστικά πιο κοντά στα πρότυπα της ΕΕ, με σεβασμό επίσης στη διαχείριση των θαλάσσιων πόρων.
<P>
Οι αλιευτικές συμφωνίες με τρίτες χώρες, ιδιαίτερα στο πελαγικό τμήμα του στόλου της ΕΕ, είναι στρατηγικής σημασίας, και όχι μόνο για την επιβίωση του ίδιου του στόλου. Αποτελούν μια πηγή πρώτων υλών για τη βιομηχανία επεξεργασίας τροφίμων, καθώς και τροφή για τις αναπτυσσόμενες χώρες, ιδιαίτερα εκείνες στη Δυτική Αφρική. Αυτές οι συμφωνίες θα επιφέρουν αναμφίβολα οφέλη και στις δύο πλευρές και η διατήρησή τους πρέπει να είναι προς το συμφέρον της Ευρωπαϊκής Ένωσης. " συνέχισή τους, μολονότι πρέπει να γίνει με σεβασμό και τήρηση των τεχνικών διατάξεων των πρωτοκόλλων και της διαφάνειας των διαδικασιών, είναι σημαντική για την Ευρωπαϊκή Ένωση, τη Μαυριτανία, και ολόκληρη την περιοχή.
<SPEAKER ID="112" NAME="Andreas Mölzer" AFFILIATION="NI">
(DE) Κύριε Πρόεδρε, ένας από τους λόγους για τους οποίους η ανανέωση της Συμφωνίας Αλιευτικής Σύμπραξης με τη Μαυριτανία είναι ιδιαίτερα σημαντική είναι ότι αυτή η συμφωνία θα εφαρμοστεί σε μια ιδιαίτερα ευαίσθητη περιοχή -τη Βόρεια Αφρική- η οποία βρίσκεται για άλλη μια φορά σήμερα στο προσκήνιο της παγκόσμιας πολιτικής. Γνωρίζουμε ότι οι αλιευτικές συμφωνίες δεν αποσκοπούν μόνο στην παροχή οικονομικών οφελών για τους εμπλεκόμενους, αλλά πρέπει επίσης να βασίζονται σε οικολογικές αρχές. Όταν η αλιεία αντιπροσωπεύει το ένα τρίτο του προϋπολογισμού, όπως στην περίπτωση της Μαυριτανίας, τότε η οικονομική σημασία της για τη χώρα είναι σαφέστατη. Αφετέρου, όμως, ο στόλος της ΕΕ είναι επίσης ένα σημαντικό στοιχείο της ευρωπαϊκής οικονομίας.
<P>
Οι οικολογικές αρχές είναι η μία πλευρά του νομίσματος, αλλά η άλλη είναι ότι αυτές οι συμφωνίες θα πρέπει επίσης να χρησιμοποιούνται φυσικά για την ενίσχυση του εκδημοκρατισμού και των ανθρωπίνων δικαιωμάτων σε μια χώρα που θα μπορούσε, κάτω από ιδιαίτερες συνθήκες, να βρεθεί αντιμέτωπη με τα ίδια προβλήματα που αντιμετωπίζουν άλλες χώρες της Βόρειας Αφρικής. Επομένως, πρέπει να επιστήσουμε ιδιαίτερη προσοχή σ' αυτό το θέμα.
<SPEAKER ID="113" NAME="Μαρία Δαμανάκη" LANGUAGE="EN">
Κύριε Πρόεδρε, θα ήθελα να ευχαριστήσω όλους τους ομιλητές για τις παρεμβάσεις τους. Θα ήθελα να επαναλάβω πολύ ξεκάθαρα ότι χαιρετίζω θερμά τη συμμετοχή του Κοινοβουλίου στις διαπραγματεύσεις για αυτή τη συμφωνία και τις άλλες συμφωνίες.
<P>
Θα ήθελα επίσης να σας υπενθυμίσω ότι έχουμε μία νέα συμφωνία πλαίσιο μεταξύ της Επιτροπής και του Κοινοβουλίου σχετικά με τις λεπτομέρειες αυτής της συμμετοχής. Πρέπει να σεβαστούμε αυτή τη συμφωνία. Στα περιθώρια αυτής της συμφωνίας πλαίσιο, είμαι εδώ για να διευκολύνω τη συμμετοχή σας και την ενημέρωσή σας με οποιοδήποτε τρόπο μπορώ. Αν μπορούμε να κάνουμε τα πράγματα καλύτερα, είμαι εδώ για να συνεργαστώ. Όπως έχετε αναφέρει ήδη, αυτό αφορά τη διαδικασία και τη μέθοδο.
<P>
Σε σχέση με την ουσία, πρέπει να προσεγγίσουμε αυτό το θέμα μ' έναν πολύ προσεχτικό και ισορροπημένο τρόπο λόγω της μεγάλης σημασίας αυτής της χώρας και λόγω των εξελίξεων που παρακολουθούμε σήμερα σε αυτή την περιοχή. Χρειαζόμαστε μια ισορροπία μεταξύ του σεβασμού για τα πλεονάσματα και τους πόρους εκεί, και επίσης μεταξύ αυτού του σεβασμού και των συμφερόντων των σκαφών μας. Θα θέλαμε να είναι δυνατό για τα σκάφη της ΕΕ να αλιεύουν εκεί, και να τους εξασφαλίσουμε ένα δίκαιο πεδίο δράσης επειδή δεν είναι τα μόνα σκάφη σε αυτά τα ύδατα. Πολλές άλλες χώρες επεμβαίνουν στην περιοχή και πρέπει να μεριμνήσουμε να εξασφαλίσουμε ένα ισότιμο πεδίο δράσης για τα σκάφη της ΕΕ.
<P>
Πρέπει επίσης να διατηρήσουμε και μια άλλη ισορροπία. Πρέπει να είμαστε πολύ προσεχτικοί ως προς το πώς δαπανούμε τα χρήματα των φορολογουμένων μας. Αναγνωρίζω ότι πρέπει να κάνουμε περισσότερα για να διασφαλίσουμε ότι τα χρήματα που δίνουμε πηγαίνουν στα χέρια των πραγματικών δικαιούχων. Έχουν και εκείνοι επίσης μεγάλη επιρροή. Αξίζουν όλες τις διαδικασίες και όλες τις βελτιώσεις που χρειάζεται αυτή η χώρα.
<P>
Έτσι προσεγγίζουμε λοιπόν αυτό το πολύ ευαίσθητο θέμα. Συμφωνώ επίσης ότι χρειαζόμαστε πιο επιστημονικές -και πιο συγκεκριμένες- συμβουλές και ότι χρειαζόμαστε πιο συγκεκριμένα στοιχεία προκειμένου να αξιολογήσουμε τη θέση μας εκεί. Πρόκειται να πάμε στο Συμβούλιο την επόμενη εβδομάδα και να προσπαθήσουμε να λάβουμε μια πρώτη εντολή για αυτές τις διαπραγματεύσεις. Στη συνέχεια, θα ενημερώνουμε -σε σταθερή και μόνιμη βάση- την Επιτροπή Αλιείας του Κοινοβουλίου σχετικά με τις διαπραγματεύσεις.
<P>
Τέλος, θα ήθελα να σας πω ότι, αν λάβετε υπόψη ότι αυτό το νέο πρωτόκολλο θα συμπεριλαμβάνει μια ανθρωπιστική ρήτρα και μια ρήτρα για τα ανθρώπινα δικαιώματα, θα είναι εξίσου ωφέλιμο και για μας και για την Μαυριτανία να έχουμε αυτή τη συμφωνία.
<SPEAKER ID="114" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί στην επόμενη περίοδο συνόδου.

<CHAPTER ID="004-08">
8. Ενδιάμεση εμπορική συμφωνία με το Τουρκμενιστάν (ψηφοφορία) 
<P>
- Πριν από την ψηφοφορία
<SPEAKER ID="077" NAME="Daniel Caspary" LANGUAGE="DE">
Κύριε Πρόεδρε, κυρίες και κύριοι, σύμφωνα με το Άρθρο 170(4), ζητώ εξ ονόματος της Ομάδας http://www.epp-ed.eu, να αναβληθεί η τελική ψηφοφορία για το ψήφισμα και την έκθεση μέχρι την επόμενη συνεδρίαση της ολομέλειας.
<P>
Κατέστη σαφές στη χτεσινή συζήτηση ότι η πλειοψηφία στο Κοινοβούλιο θα ήταν σε θέση να συμφωνήσει με την υπογραφή της ενδιάμεσης συμφωνίας, ακόμα και αν δεν το κάνουν με ευχαρίστηση. Πολλοί Βουλευτές ελπίζουν πως, μετά από χρόνια πλήρους αδιεξόδου, η συμφωνία θα δώσει τη δυνατότητα για μια νέα ποιότητα διαλόγου μεταξύ της Ευρωπαϊκής Ένωσης και του Τουρκμενιστάν. Ωστόσο, για την πλειοψηφία των Βουλευτών είναι σημαντικό να μην χαριστούμε στην Επιτροπή και το Συμβούλιο. Ως Κοινοβούλιο, χρειαζόμαστε εγγυήσεις από την Επιτροπή και το Συμβούλιο πως, εάν η κατάσταση των ανθρωπίνων δικαιωμάτων εξακολουθήσει να επιδεινώνεται, με αίτηση του Κοινοβουλίου θα πρέπει να συζητηθεί σοβαρά το ενδεχόμενο της αναστολής τη συμφωνίας. Εχθές, δυστυχώς, η Επιτροπή συμφώνησε σε αυτό υπό όρους και το Συμβούλιο διαφώνησε πλήρως με αυτήν την απαίτηση. Για αυτό τον λόγο ζητώ εξ ονόματος της ομάδας μου, να αναβληθούν και οι δύο τελικές ψηφοφορίες έως ότου έχουμε τις αντίστοιχες δεσμεύσεις από το Συμβούλιο και την Επιτροπή.
<P>
(Χειροκροτήματα)
<SPEAKER ID="078" NAME="Πρόεδρος">
Σύμφωνα με το Άρθρο 170(4) του Κανονισμού, ήταν μια πολιτική ομάδα αυτή που μόλις μίλησε. Ο κανονισμός δίνει το δικαίωμα σε κάποιον ομιλητή να μιλήσει υπέρ ή κατά.
<SPEAKER ID="079" NAME="Jan Marinus Wiersma">
εξ ονόματος της Ομάδας PSE. - Κύριε Πρόεδρε, συμφωνώ απόλυτα με τον συνάδελφό μας κ. Caspary, ότι θα πρέπει να αναβάλλουμε όχι μόνο την τελική ψηφοφορία για το ψήφισμα αλλά και την ψηφοφορία για την έκθεσή του - την έκθεση συμφωνίας - επειδή ήταν σαφές στη χθεσινή συζήτηση ότι ειδικά το Συμβούλιο δεν ήταν διατεθειμένο να δώσει στο Ευρωπαϊκό Κοινοβούλιο ικανοποιητικές ευκαιρίες και τη δυνατότητα να παρακολουθήσει ουσιαστικά την κατάσταση στο Τουρκμενιστάν και να έχει κάποια επιρροή στην κατάσταση εκεί βάσει μιας τέτοιας συμφωνίας. Εφόσον δεν λαμβάνουμε ικανοποιητικές εγγυήσεις, υποστηρίζουμε και εμείς την πρόταση του κ. Caspary για αναβολή αυτών των ψηφοφοριών.
<SPEAKER ID="080" NAME="Πρόεδρος">
Θα θέσω την αίτηση για αναβολή σε ψηφοφορία.
<P>
(Το Κοινοβούλιο αποφάσισε να αναβάλλει την τελική ψηφοφορία)
<SPEAKER ID="083" NAME="Daniel Caspary" AFFILIATION="PPE-DE">
(DE) Κύριε Πρόεδρε, το αίτημα ήταν για αναβολή μόνο των τελικών ψηφοφοριών, όχι για την ψηφοφορία σχετικά με τις τροποποιήσεις.
<SPEAKER ID="084" NAME="Πρόεδρος">
Εμείς στις υπηρεσίες δεν γνωρίζαμε αυτήν την πληροφορία. Μόνο η τελική ψηφοφορία θα αναβληθεί λοιπόν. Θα ήθελα να τονίσω ότι θα ψηφίσουμε πρώτα για τις τροποποιήσεις.
<SPEAKER ID="085" NAME="Daniel Caspary" AFFILIATION="PPE-DE">
(DE) Κύριε Πρόεδρε, το αίτημά μου ήταν να αναβάλλουμε μόνο τις δύο τελικές ψηφοφορίες και να ψηφίσουμε για τις τροποποιήσεις ώστε να κάνουμε τις τελικές ψηφοφορίες σε κάποια από τις επόμενες συνεδριάσεις της ολομέλειας.
<SPEAKER ID="086" NAME="Πρόεδρος">
Στην πραγματικότητα, οι υπηρεσίες δεν κατάλαβαν καθόλου κάτι τέτοιο, αλλά φυσικά θα ακολουθήσουμε αυτό που επιθυμεί ο εισηγητής μας.
<P>
Συνεπώς, αν έχω καταλάβει καλά, θα ψηφίσουμε για τις τροποποιήσεις της έκθεσης για το Τουρκμενιστάν, όχι της δικής σας έκθεσης. Μετά θα σταματήσουμε πριν από την τελική ψηφοφορία.
<P>
- Πριν από την ψηφοφορία για την Τροποποίηση 2
<SPEAKER ID="087" NAME="Hélène Flautre" AFFILIATION="Verts/ALE">
(FR) Κύριε Πρόεδρε, η εξαιρετική τροποποίηση που κατατέθηκε από την ομάδα μου και η οποία θα μας παρέχει τη δυνατότητα να κάνουμε πολλά στον τομέα των ανθρωπίνων δικαιωμάτων θα βελτιωνόταν περισσότερο εάν αντικαθιστούσαμε τη φράση "την προοπτική υπογραφής της Συμφωνίας" με τη φράση "την προοπτική ολοκλήρωσης της διαδικασίας επικύρωσης της Συμφωνίας", που είναι η κατάλληλη φράση.
<SPEAKER ID="088" NAME="Πρόεδρος">
Αυτό είναι ένα νομικό σημείο.
<P>
Μπορούν παρακαλώ να σηκωθούν οι Βουλευτές που αντιτίθενται;
<P>
Δεν βλέπω 40 Βουλευτές όρθιους. Οπότε θα συμπεριλάβουμε ό,τι είπε η κ. Flautre και θα καταγράψω ότι η παράγραφος τροποποιήθηκε προφορικά.
<P>
(" προφορική τροποποίηση έγινε δεκτή)

<CHAPTER ID="005-04">
4. Έρευνες σχετικά με τη διάρθρωση των γεωργικών εκμεταλλεύσεων και τις μεθόδους γεωργικής παραγωγής (
<P>
- Πριν από την ψηφοφορία:
<SPEAKER ID="135" NAME="Gábor Harangozó">
εισηγητής. - (HU) Ευχαριστώ, κύριε Πρόεδρε. Κυρίες και κύριοι, οι έρευνες σχετικά με τη διάρθρωση των γεωργικών εκμεταλλεύσεων είναι ορισμένες από τις παλαιότερες στατιστικές έρευνες σε κοινοτικό επίπεδο, και παρέχουν σημαντικές και απαραίτητες πληροφορίες σχετικά με τις γεωργικές εκμεταλλεύσεις στην Ευρωπαϊκή Ένωση.
<P>
Ειδικά τώρα που έχουμε μια διευρυμένη ΕΕ που περιλαμβάνει δώδεκα νέα κράτη μέλη, και δεδομένου ότι αυτή ακριβώς τη στιγμή εργαζόμαστε πάνω στη μεταρρύθμιση της Κοινής Γεωργικής Πολιτικής, είναι εξαιρετικά σημαντικό να είμαστε σε θέση να διεξάγουμε μια νέα και περιεκτική έρευνα το συντομότερο δυνατό. Χρειαζόμαστε συγκρίσιμα και ομοιογενή δεδομένα για να μας δώσουν τη δυνατότητα να σχεδιάσουμε μια δίκαιη και προσηκόντως λειτουργούσα γεωργική πολιτική. Αυτός είναι ο λόγος που προσπάθησα να διασφαλίσω ότι θα είμαστε σε θέση να καταλήξουμε σε συμφωνία στην πρώτη ανάγνωση, και να έχουμε αυτές τις έρευνες το συντομότερο δυνατό.
<P>
Θα ήθελα ειδικά να ευχαριστήσω τους συναδέλφους μου βουλευτές οι οποίοι συμμετείχαν στον τριμερή διάλογο για την εξαιρετικά εποικοδομητική προσέγγισή τους· θα ήθελα ιδιαίτερα να ευχαριστήσω την κ. Elisabeth Jeggle και τους κ.κ. Nicolas Meves και Alexis Kuhl για το έργο τους. Οι τροπολογίες που κατατέθηκαν ως αποτέλεσμα του τριμερούς διαλόγου έχουν τεθεί στην ενότητα ένα. Θα σας ζητούσα να στηρίξετε τις τροπολογίες στην ενότητα ένα και στη συνέχεια θα είμαστε σε θέση να κλείσουμε αυτόν το φάκελο. Ευχαριστώ πολύ.

<CHAPTER ID="019">
Ασφάλεια των παιχνιδιών (συζήτηση) 
<SPEAKER ID="137" NAME="Πρόεδρος">
" ημερήσια διάταξη προβλέπει τη δήλωση της Επιτροπής για την ασφάλεια των παιχνιδιών.
<SPEAKER ID="138" NAME="Meglena Kuneva">
μέλος της Επιτροπής. - (EN) Κύριε Πρόεδρε, θέλω να ευχαριστήσω το Κοινοβούλιο για το αδιάλειπτο ενδιαφέρον του σε σχέση με τα ζητήματα της ασφάλειας των προϊόντων, καθώς και γι' αυτή την ευκαιρία να σας παρουσιάσω εν συντομία τα πρώτα αποτελέσματα της απογραφής για την ασφάλεια των προϊόντων, που δημοσιεύτηκε στις 22 Νοεμβρίου 2007. Συμμετείχα στη συνεδρίαση της Επιτροπής Εσωτερικής Αγοράς και Προστασίας των Καταναλωτών, της 26ης Νοεμβρίου, και χαίρομαι που τώρα ομιλώ στη συνεδρίαση της Ολομέλειας του Ευρωπαϊκού Κοινοβουλίου.
<P>
Τα τρία σημεία εκκίνησής μου και οι αρχές εξακολουθούν να ισχύουν και μπορούν να επιβεβαιωθούν: δεν μπορεί να γίνει κανένας συμβιβασμός σε ό,τι αφορά την ασφάλεια των καταναλωτών· πιστεύουμε στις ανοικτές αγορές και στον υγιή ανταγωνισμό· και θέλουμε να εργαστούμε στο πλαίσιο μιας διεθνούς εταιρικής σχέσης με τους Κινέζους και τους Αμερικανούς.
<P>
Αυτά τα απογραφικά αποτελέσματα δείχνουν ότι το ρυθμιστικό πλαίσιο είναι κατάλληλο για τον σκοπό που εξυπηρετεί, εάν και εφόσον εφαρμόζεται σωστά. Ιδιαίτερα, το σύστημα ταχείας ειδοποίησης RAPEX λειτουργεί αποδοτικά και διασφαλίζει ότι τα επικίνδυνα προϊόντα ανακαλούνται από την αγορά σε ολόκληρη την Ευρωπαϊκή Ένωση.
<P>
Ωστόσο, η απογραφική έκθεση επισημαίνει ορισμένους τομείς που επιδέχονται βελτίωση σε ό,τι αφορά τις προληπτικές δράσεις και τη διεθνή συνεργασία, καθώς και την ενισχυμένη επιβολή του νόμου.
<P>
Ήδη είναι σε προχωρημένο στάδιο η δρομολόγηση ορισμένων υπό εξέταση βελτιώσεων ώστε να καταστούν συγκεκριμένες δράσεις, όπως συμβαίνει κατεξοχήν με την αναθεώρηση της οδηγίας για την ασφάλεια των παιχνιδιών.
<P>
Προτίθεμαι να προτείνω στους συναδέλφους μου στην Επιτροπή να υιοθετήσουμε ένα προσωρινό μέτρο για να απαιτήσουμε να υπάρχει προειδοποίηση για τα μαγνητικά παιχνίδια, ενόσω εκκρεμεί η επανεξέταση των προδιαγραφών, προκειμένου να αντιμετωπίσουμε τους κινδύνους που μπορεί να ενέχουν αυτά τα παιχνίδια. Έχουμε αυτό το δικαίωμα βάσει του άρθρου 13 της Γενικής Οδηγίας για την Ασφάλεια των Προϊόντων. Ελπίζω ότι αυτό το μέτρο θα καταστεί σύντομα αποτελεσματικό, έχω όμως επίσης επίγνωση ότι δεν είναι παρά μια προσωρινή λύση, έως ότου οι σχετικές προδιαγραφές αντιμετωπίσουν συνολικά τον κίνδυνο που ενέχουν οι μαγνήτες.
<P>
" Επιτροπή συνδράμει τις αρχές εποπτείας των αγορών των κρατών μελών στο να επισημάνουν και να ανταλλάξουν βέλτιστες πρακτικές με στόχο τη βελτίωση της εποπτείας της αγοράς. Τον Οκτώβριο του 2007, τα κράτη μέλη ανέφεραν πρωτοβουλίες για την καλύτερη συνεργασία με οικονομικούς παράγοντες καθώς και συγκεκριμένες εκστρατείες εποπτείας σε σχέση με τα παιχνίδια. " Επιτροπή προτίθεται να δημοσιεύσει συγκριτικά στοιχεία για τις δυνατότητες επιβολής των μέτρων στον πίνακα αποτελεσμάτων για τους καταναλωτές το πρώτο τρίμηνο του 2008.
<P>
Επίσης, η Επιτροπή συνεχίζει συγκεκριμένα να ενισχύει την ικανότητα των κρατών μελών για την άσκηση εποπτείας της αγοράς, συμμετέχοντας στη χρηματοδότηση καλοσχεδιασμένων κοινών έργων εποπτείας της αγοράς (η οποία το 2007 θα λάβει 1,3 εκατομμύρια ευρώ κοινοτική χρηματοδότηση).
<P>
" προστασία των καταναλωτών από επικίνδυνα προϊόντα απαιτεί ένα συνεπές επίπεδο προστασίας όχι μόνο εντός της Κοινότητας, αλλά και στα εξωτερικά σύνορα της ΕΕ. Πέραν των δράσεων για τη βελτίωση της προστασίας εντός της Ευρωπαϊκής Ένωσης, δρομολογούνται διάφορες δράσεις για την ενίσχυση της προστασίας στα σύνορα. Οι πρόσφατες μείζονες αλλαγές στην τελωνειακή νομοθεσία της ΕΕ θα συμβάλλουν στην επισήμανση των φορτίων υψηλού κινδύνου, που δέον να ελεγχθούν. Οι ασφαλείς μηχανισμοί ανταλλαγής τελωνειακών πληροφοριών θα δώσουν επίσης τη δυνατότητα για ανάληψη ταχείας δράσης, όταν θα είναι διαθέσιμες οι πληροφορίες για νέες μορφές επικίνδυνων προϊόντων.
<P>
" συνεργασία μεταξύ των δύο αυτών δικτύων, στην πράξη, κλιμακώνεται μέσω της τακτικής ανταλλαγής προειδοποιήσεων μεταξύ του συστήματος RAPEX και του συστήματος των τελωνειακών αρχών για το έντυπο πληροφοριών σχετικά με τους κινδύνους. Το τελευταίο εφιστά την προσοχή των μεθοριακών επιθεωρητών σε συγκεκριμένα, δυνητικώς επικίνδυνα φορτία.
<P>
" Επιτροπή επεσήμανε την ιχνηλασιμότητα, έναν πολύ σημαντικό τομέα που επιδέχεται περαιτέρω βελτίωση. Τα στατιστικά στοιχεία δείχνουν ότι τα προϊόντα αγνώστου προελεύσεως, τα οποία γνωστοποιούνται μέσω του RAPEX, μειώθηκαν για πρώτη φορά τον Οκτώβριο του 2007, μένοντας στο 3% σε σύγκριση με το 17% του 2006. " Επιτροπή εκτιμά επί του παρόντος, με τη συνδρομή των κρατών μελών, τον τρόπο που θα διασφαλίσει ότι αυτή η βελτίωση δεν έχει μόνο προσωρινό χαρακτήρα.
<P>
" Επιτροπή συμπεριέλαβε, ήδη, στη νομοθετική δέσμη μέτρων για την "εσωτερική αγορά εμπορευμάτων" μια διάταξη που απαιτεί από τους οικονομικούς παράγοντες να διαθέτουν την ταυτότητα του προμηθευτή τους, πράγμα που θα είναι χρήσιμο για τις παρεμβάσεις στον τομέα της εποπτείας της αγοράς, μόλις τεθεί σε ισχύ αυτή η νομοθεσία.
<P>
" Επιτροπή ζήτησε επίσης να μάθει τι μπορεί να κάνει η Κίνα για την ιχνηλασιμότητα και επικροτεί τις πρωτοβουλίες στην Κίνα που απαιτούν την προσθήκη γραμμοκώδικα, σε επίπεδο εργοστασίων, για ορισμένες κατηγορίες προϊόντων υψηλού κινδύνου.
<P>
" Επιτροπή επισημαίνει επίσης σταθερά την ευθύνη των οικονομικών παραγόντων όσον αφορά την ασφάλεια των προϊόντων. Επικροτώ τη δέσμευση της βιομηχανίας να εργαστεί για μέτρα που θα ενισχύουν την εμπιστοσύνη των καταναλωτών. Συμφωνήσαμε σε αυτό που αποκαλώ "σύμφωνο ασφάλειας". Θα αποστείλω επίσης εμπειρογνώμονες για να διεξαγάγουν μια μελέτη όσον αφορά τα μέτρα ασφάλειας των επιχειρήσεων στην αλυσίδα εφοδιασμού και θα αναφερθώ αναλυτικότερα επ' αυτού μέσα στο πρώτο τρίμηνο του 2008, διότι στην εποχή της παγκοσμιοποίησης είμαστε τόσο ισχυροί, όσο ο πιο αδύναμος κρίκος της αλυσίδας μας.
<P>
Θεωρώ επίσης σημαντικό να επικοινωνώ με τους πολίτες της Ευρώπης σχετικά με τα ζητήματα ασφάλειας των προϊόντων και να ακούω τις ανησυχίες τους. Αυτό είναι βασικό, διότι τόσο εσείς όσο και εγώ θέλουμε να ανταποκρινόμαστε ολοένα και καλύτερα στα ερωτήματα και στις ανάγκες τους. Θεώρησα άκρως διαφωτιστική και θελκτική την πρόσφατη διαδικτυακή κουβέντα που είχα με θέμα "Να έχετε ασφαλή Χριστούγεννα" (που το απόλαυσα πραγματικά), απάντησα δε σε σχεδόν 50 ενδιαφέρουσες ερωτήσεις.
<P>
Τέλος, οι ανησυχίες για την ασφάλεια των προϊόντων μας ανακοινώθηκαν στους κινέζους ηγέτες στη Σύνοδο Κορυφής ΕΕ-Κίνας στις 28 Νοεμβρίου 2007. Οι ηγέτες αμφοτέρων των μερών ασπάστηκαν την άποψη ότι ένα υψηλό επίπεδο ασφάλειας των προϊόντων είναι καίριας σημασίας για την εμπιστοσύνη των καταναλωτών και για το αμοιβαίο εμπόριο. Για τον σκοπό αυτό, οι αρμόδιες αρχές θέσπισαν μια περιεκτική σχέση συνεργασίας. Αμφότερα τα μέρη θέλουν να συνεχίσουν και να εμβαθύνουν τον διάλογο, να ανταλλάσσουν πληροφορίες ανά τακτά διαστήματα και να στοχεύουν σε μετρήσιμες, συνεχείς βελτιώσεις.
<P>
Ομοίως, η Επιτροπή συμφώνησε με την κυβέρνηση των "νωμένων Πολιτειών, στο πλαίσιο του Διατλαντικού Οικονομικού Συμβουλίου, να ενισχύσει τη συνεργασία μας σε σχέση με τα ζητήματα ασφάλειας των εισαγωγών.
<P>
Πιστεύω ότι αυτή η έκθεση προς εσάς έδειξε ότι εγώ και όλοι μου οι συνάδελφοι στην Επιτροπή λάβαμε τα αναγκαία μέτρα για να ενισχύσουμε την ασφάλεια των προϊόντων για τους καταναλωτές, σε σύμπραξη με όλους τους εμπλεκόμενους παράγοντες, κατά τον πλέον αποτελεσματικό, αναλογικό και αποφασιστικό τρόπο.
<P>
Θέλω να ευχαριστήσω και πάλι το Κοινοβούλιο για τις πολλές εμπνευσμένες μας συζητήσεις επί του θέματος αυτού.
<SPEAKER ID="139" NAME="Marianne Thyssen">
εξ ονόματος της Ομάδας PPE-DE. - (NL) Κύριε Πρόεδρε, κύριε Επίτροπε, κυρίες και κύριοι, δεν είναι βέβαια σύμπτωση ότι η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών ζήτησε αυτή την επίκαιρη και επείγουσα συζήτηση ακριβώς πριν από τα Χριστούγεννα, ιδίως καθώς αυτό το θέμα συζητήθηκε τον περασμένο Σεπτέμβριο, όσο και αν αποτέλεσε ενδεχομένως έκπληξη. " Ομάδα του ΕΛΚ-ΕΔ θέλει επίσης μέσω αυτής της συζήτησης να αποστείλει ένα σαφές πολιτικό μήνυμα και έχει κατά νου έναν πολιτικό στόχο. Θέλουμε να επιδιώξουμε όλοι μαζί ένα υψηλό επίπεδο προστασίας των καταναλωτών και θέλουμε να παραμείνει ψηλά στην ατζέντα η προσοχή στους μικρότερους, τους πλέον ευάλωτους καταναλωτές, στα παιδιά.
<P>
Κυρία Επίτροπε, επιδοκιμάζω τις δηλώσεις σας εδώ. Σημειώνουμε ότι ήδη επιτελέσατε έναν ιδιαίτερα μεγάλο όγκο εργασίας στην Επιτροπή και θα θέλαμε βεβαίως να δούμε και τα κράτη μέλη να εμπνέονται για να επιτελέσουν το δικό τους μερίδιο έργου. Σε τελική ανάλυση, και αυτά πρέπει να συνεχίσουν να είναι ταγμένα στην ενίσχυση της εποπτείας των αγορών παιχνιδιών τους. Γνωρίζουμε επίσης, κυρία Επίτροπε, ότι εσείς προσωπικά δεν φείδεστε προσπαθειών σε ό,τι αφορά την προστασία των καταναλωτών. Εκτιμούμε ιδιαίτερα αυτές τις προσπάθειες και συμφωνούμε επίσης μαζί σας πως σε ό,τι αφορά την ασφάλεια των παιχνιδιών δεν πρέπει να επινοήσουμε μια νιοστή νέα προσέγγιση, αλλά περισσότερο να καλύψουμε τα κενά στο υφιστάμενο σύστημα.
<P>
Υπάρχουν ένα-δυο σημεία για τα οποία θα ήθελα περαιτέρω διευκρινίσεις: είπατε - και αναφερθήκατε σε αυτό μόλις τώρα- ότι και οι κινεζικές αρχές καταβάλλουν άοκνες προσπάθειες. Πριν από λίγο καιρό, ανακοινώσατε ότι θα δημιουργούσαν μια κινεζική εκδοχή του συστήματος RAPEX. Ενδεχομένως θα μπορούσατε να μας διαφωτίσετε περισσότερο επ' αυτού.
<P>
Δεύτερον, αναρωτιέμαι επίσης για το αν έγιναν στην πράξη τυχόν συγκεκριμένες συμφωνίες με τη βιομηχανία παιχνιδιών ή εάν το κάθε κράτος μέλος κάνει τα πράγματα με τον δικό του τρόπο. Θα ήθελα, επίσης, να μας πείτε για ποιον λόγο αναμένουμε ακόμα τη νέα οδηγία για τα παιχνίδια και την πρόταση της Επιτροπής για την τροποποίηση της υφιστάμενης οδηγίας για τα παιχνίδια. Αναμέναμε αυτόν τον γύρο τούτη την περίοδο. Προφανώς υπήρξε καθυστέρηση. Ενδεχομένως να μπορείτε να μας εξηγήσετε τον λόγο αυτής της καθυστέρησης. Επιπλέον, έχετε απόλυτο δίκιο: η εσωτερική αγορά υπάρχει και για τους καταναλωτές. Αν οι καταναλωτές δεν την εμπιστεύονται, δεν θα τη χρησιμοποιούν επαρκώς. Αυτός είναι ένας ιδιαίτερα σημαντικός φάκελος.
<SPEAKER ID="140" NAME="Evelyne Gebhardt">
εξ ονόματος της Ομάδας PSE. - (DE) Κύριε Πρόεδρε, κύριε Επίτροπε, σας ευχαριστώ πολλαπλώς για την ενημέρωση που μας κάνατε σήμερα και πάλι σε σχέση με την πρόοδο των συζητήσεων.
<P>
Αναμφίβολα ήδη σημειώσαμε πρόοδο, αυτό όμως κατ' εμέ δεν είναι αρκετό, βέβαια. Εκκρεμούν ακόμα διάφορα θέματα. Ένα από αυτά το έχουμε συζητήσει κατ' επανάληψη: η Ευρωπαϊκή Ένωση πρέπει να διεκπεραιώσει η ίδια το προπαρασκευαστικό έργο. Με λυπεί μάλλον το γεγονός ότι δεν έχει ακόμη κατατεθεί η τροποποίηση της οδηγίας για τα παιχνίδια. Όταν άκουσα ότι θα είχαμε μια τροποποίηση τον Δεκέμβριο, υπέθεσα ότι θα ήταν τον Δεκέμβριο του 2007, όχι τον Δεκέμβριο του 2008. Βρισκόμαστε τώρα στον Δεκέμβριο και ξέρουμε πως δεν θα την έχουμε. Ελπίζω να είναι διαθέσιμη όχι τον Δεκέμβριο του 2008, αλλά το αργότερο μέχρι τον προσεχή Ιανουάριο, διότι επείγει.
<P>
Το δεύτερο θέμα, κυρία Επίτροπε, είναι ότι τα κράτη μέλη πρέπει επίσης να εκπληρώσουν τις υποχρεώσεις τους. Πρέπει να κάνουν πολύ πιο αποτελεσματική και συνεπή χρήση του RAPEX. Αυτό είναι το ένα. Πρέπει, όμως, επίσης να επιτελέσουν με πολύ μεγαλύτερη σοβαρότητα την παρακολούθηση της αγοράς, για την οποία είναι υπεύθυνα. Πρέπει, επίσης, να δώσουμε περαιτέρω ώθηση εν προκειμένω, ούτως ώστε να μπορέσουμε πραγματικά να επιτύχουμε την αναγκαία ασφάλεια.
<P>
Δεν είναι, όμως, μόνο οι κυβερνήσεις και οι υπηρεσίες τους που ερωτώνται σε σχέση με αυτό· ερωτώνται και οι κατασκευαστές παιχνιδιών. Πρέπει, επίσης, αυτοί οι ίδιοι να διασφαλίσουν ότι η ποιότητα των προϊόντων τους είναι η ενδεδειγμένη. Δεν μπορούν να συνεχίσουν απλώς να μεταθέτουν την ευθύνη σε άλλους. Δεν μπορούμε να τους αφήνουμε να πηγαίνουν στην Κίνα και να λένε: ναι, θέλουμε παιχνίδια, δεν μπορούν όμως να κοστίζουν περισσότερο από τόσο. Αυτό θα είναι σε βάρος της ποιότητας, πράγμα που πρέπει να το γνωρίζουν. Δεν πρέπει να αφήσουμε τους κατασκευαστές να ξεγλιστρήσουν, αλλά πρέπει να απαιτήσουμε να το πράξουν αυτό, επίσης. Όπως, όμως, είπαμε, η εποπτεία είναι ακόμα καλύτερη και αυτό ακριβώς πρέπει να επιτύχουμε.
<P>
Ελπίζω να μπορέσετε να το προωθήσετε αυτό στην πράξη στη νομοθετική δέσμη που εξετάζετε σχετικά με την ασφάλεια.
<SPEAKER ID="141" NAME="Μάριος Ματσάκης">
εξ ονόματος της Ομάδας ALDE. -(EN) Κύριε Πρόεδρε, για μερικές οικογένειες, αυτά τα Χριστούγεννα θα είναι περίοδος τραγωδίας - τραγωδίας εξαιτίας της απώλειας ενός παιδιού. Εκείνο που καθιστά ακόμα πιο επώδυνη αυτή την τραγωδία είναι (α) ότι θα μπορούσε εύκολα να είχε αποτραπεί και (β) ότι προκλήθηκε από ένα δώρο αγάπης - μια χαρά που μετατράπηκε σε φονικό όπλο. Ναι, φονικό όπλο. Αφού εκείνοι που παράγουν ανασφαλή παιχνίδια γνωρίζουν άριστα ότι εκείνα τα παιχνίδια μπορούν, και τελικά ενδέχεται, να σκοτώσουν ένα παιδί. Επομένως, η διάθεση ενός τέτοιου φονικού παιχνιδιού στην αγορά συνιστά, κατά τη γνώμη μου, διάπραξη φόνου και, κατά συνέπεια, εκείνοι που λόγω των παραλείψεών τους αποτυγχάνουν να αποτρέψουν τη διάπραξη ανάλογου εγκλήματος είναι συνεργοί.
<P>
Κυρία Επίτροπε, όλοι γνωρίζουμε ποιοι είναι οι ένοχοι που, ,ε τον τρόπο αυτό, σκοτώνουν ή τραυματίζουν τα παιδιά μας. Είναι οι κινέζοι κατασκευαστές φθηνών παιχνιδιών. Και τι προστασία έχετε να προσφέρετε στα παιδιά; Λυπούμαι που το λέω, όχι αρκετή. Φαίνεται να είστε χαρούμενοι που, στο 43% των περιπτώσεων που αναφέρονται στην τελευταία έκθεση του RAPEX σε σχέση με την Κίνα, αναλήφθηκε διορθωτική δράση, το θέμα όμως, κυρία Επίτροπε, είναι τι γίνεται με το 57% των περιπτώσεων που δεν αναλήφθηκε διορθωτική δράση; Και τι γίνεται με εκείνα τα δυνητικώς επικίνδυνα παιχνίδια που δεν αναφέρθηκαν καθόλου;
<P>
Είπατε ότι "σε αυτόν τον κόσμο δεν μπορούμε να δώσουμε 100% εγγυήσεις" αλλά "μπορούμε να διασφαλίσουμε ότι το σύστημα είναι κατάλληλο για τον σκοπό". Ποιόν σκοπό, κυρία Επίτροπε; Ο στόχος της μείωσης των δικλείδων ασφαλείας για να μην στενοχωρηθεί η κινεζική κυβέρνηση;
<P>
Υπάρχει ένας μόνο τρόπος για την αντιμετώπιση αυτού του προβλήματος, κυρία Επίτροπε: να απαγορεύσουμε όλες τις εισαγωγές κινεζικών παιχνιδιών, έως ότου η κινεζική κυβέρνηση μπορέσει να εγγυηθεί 100% ότι δεν θα πωληθεί κανένα επικίνδυνο παιχνίδι στην Ευρώπη. Μόνο τότε θα εκπληρώσετε το εξόχως σημαντικό καθήκον σας να προστατεύσετε πραγματικά τα παιδιά μας από τον θάνατο που προκαλούν τα κινεζικά παιχνίδια. Και θυμηθείτε, κυρία Επίτροπε, δεν αρκεί απλή πρόοδος από πλευράς Κίνας, διότι ο θάνατος ακόμα και ενός μόνο παιδιού, φτάνει και περισσεύει.
<SPEAKER ID="142" NAME="Πρόεδρος">
Κύριε Ματσάκη, ζητώ συγνώμη που ανακοίνωσα ότι είχατε χρόνο ομιλίας μόνο ενός λεπτού. Ήταν λάθος μας και εσείς είχατε, πράγματι, δύο λεπτά. Πάντα δίνω περισσότερο χρόνο σε ανθρώπους που μιλάνε γλώσσα διαφορετική από τη μητρική τους. Τα αγγλικά σας είναι υπέροχα!
<SPEAKER ID="143" NAME="Roberta Angelilli">
εξ ονόματος της Ομάδας UEN. - (IT) Κύριε Πρόεδρε, κυρίες και κύριοι, δεν μπορεί να γίνει καμία παραχώρηση σε σχέση με την ασφάλεια των παιχνιδιών και η μαζική απόσυρση από την αγορά παιχνιδιών κινεζικής προέλευσης επανέφερε την ασφάλεια των καταναλωτών στο επίκεντρο της συζήτησης, ιδίως την ασφάλεια των μικρότερων καταναλωτών μας, που συχνά δεν έχουν τη φωνή ή τη δύναμη να υπερασπιστούν τους εαυτούς τους.
<P>
Υπάρχει, στην πραγματικότητα, μια λίαν επικερδής αγορά προϊόντων που αποτελούν κίνδυνο για την υγεία, μια αγορά που γεννά απίστευτες ποσότητες χρήματος κάθε χρόνο και που βρίσκει αναρίθμητους τρόπους και παραθυράκια για τη νομιμοποίηση αυτού που στην πραγματικότητα είναι παράνομο και επιβλαβές. Γι' αυτόν ακριβώς τον λόγο, επιδοκιμάζουμε τις προτάσεις της Επιτροπής για την ενίσχυση της εφαρμογής ελέγχων ασφάλειας των προϊόντων, ιδίως των παιχνιδιών.
<P>
Ιδιαίτερα, πιστεύουμε ότι η συνεργασία με την Κίνα και τις "νωμένες Πολιτείες είναι θεμελιώδους σημασίας για τον αποκλεισμό της ροής επικίνδυνων προϊόντων που προορίζονται για την ευρωπαϊκή αγορά. Πρέπει να αναληφθεί κατά προτεραιότητα σειρά δράσεων, όπως είναι μια συνολική εξέταση μέτρων ασφαλείας και το σύμφωνο ασφαλείας μεταξύ παραγωγών και εισαγωγέων, προκειμένου να αποκατασταθεί η εμπιστοσύνη των καταναλωτών.
<P>
Σε ό,τι αφορά τα κράτη μέλη, είναι θεμελιώδους σημασίας να βελτιωθεί η συνεργασία μεταξύ των τελωνείων και των αρχών που είναι υπεύθυνες για τον έλεγχο των αγορών. Είναι αναγκαία η αναθεώρηση της οδηγίας για την ασφάλεια των παιχνιδιών, ούτως ώστε να υπάρχουν οριστικοί κανόνες για τον σχεδιασμό επαρκών ελέγχων στο στάδιο της παραγωγής και του εκτελωνισμού.
<P>
Θα τελειώσω, πάντως, λέγοντας ότι η Κίνα πρέπει οπωσδήποτε να διαδραματίσει τον ρόλο της και η Επιτροπή πρέπει να της ζητήσει να πράξει ανάλογα. " Κίνα πρέπει να δώσει εγγυήσεις και πρέπει να εμπλακεί σε έναν επίπονο και ασυμβίβαστο αγώνα κατά των αθέμιτων πρακτικών, ειδάλλως η Ευρωπαϊκή Ένωση θα πρέπει να αναλάβει σοβαρά μέτρα και να κλείσει την πόρτα στα παραποιημένα προϊόντα και στον αθέμιτο και έκνομο ανταγωνισμό.
<SPEAKER ID="144" NAME="Hiltrud Breyer">
εξ ονόματος της Ομάδας Verts/ALE. - (DE) Κύριε Πρόεδρε, αυτή η συζήτηση κάνει άλματα από τη μια οδηγία στην άλλη. Κυρία Επίτροπε, συγχέετε την οδηγία για την ασφάλεια των προϊόντων με την οδηγία για την ασφάλεια των παιχνιδιών! Αντιμετωπίζουμε πράγματι ένα πρόβλημα εφαρμογής με την οδηγία για τα προϊόντα, ενώ έχουμε νομοθετικό έλλειμμα σε ό,τι αφορά την οδηγία για την ασφάλεια των παιχνιδιών. " μεγαλύτερη εποπτεία δεν μας βοηθάει εν προκειμένω, διότι έχουμε "παραθυράκια" στην ασφάλεια, συγκεκριμένα ότι δεν απαγορεύονται, για παράδειγμα, οι επικίνδυνες χημικές ουσίες.
<P>
Πριν από δύο μήνες ο Επίτροπος Verheugen εγγυήθηκε ότι η οδηγία για την ασφάλεια των παιχνιδιών θα παρουσιαζόταν τούτον τον μήνα. Είπε ότι τα παιχνίδια που περιέχουν μόλυβδο δεν θα πρέπει να εισάγονται στην ευρωπαϊκή αγορά. Στην πρώτη περίπτωση, δεν υπάρχει κανένα σημάδι για την αναθεώρηση της οδηγίας για την ασφάλεια των παιχνιδιών.
<P>
Στη δεύτερη περίπτωση, ο Επίτροπος Verheugen μου ομολόγησε γραπτώς ότι έσφαλε όταν είπε ότι τα παιχνίδια που περιέχουν μόλυβδο απαγορεύονταν στην Ευρώπη. Ούτε αυτό είναι σωστό. Συγχέετε την οδηγία για την ασφάλεια των προϊόντων με την οδηγία για την ασφάλεια των παιχνιδιών. Επομένως, είναι πολύ παράξενο όταν λέτε ότι χρειαζόμαστε έναν γραμμοκώδικα για ιδιαίτερα επικίνδυνα προϊόντα. Ελπίζω να μην το εννοείτε αυτό για τα παιχνίδια! Επικίνδυνα προϊόντα δεν έχουν καμιά δουλειά στα χέρια των παιδιών!
<P>
Χρειαζόμαστε την αρχή της πρόληψης. Ούτε υπάρχουν εν προκειμένω καθόλου προειδοποιητικά σήματα για τους μαγνήτες. Τι γίνεται με τις προειδοποιήσεις για τα παιχνίδια που περιέχουν καρκινογόνες ουσίες; Στην Ευρώπη έχουμε πολυαρωματικούς υδρογονάνθρακες. Θα τους απαγορεύσουμε στα ελαστικά των αυτοκινήτων, επιτρέπονται όμως στα παιχνίδια, έστω και αν πρόκειται για καρκινογόνες ουσίες. Αυτή η συζήτηση είναι παράλογη, διότι συγχέετε τις οδηγίες.
<P>
Παρακαλώ να εστιάσετε τη δεύτερη απάντησή σας στην οδηγία για την ασφάλεια των παιχνιδιών και να απαντήσετε στις ερωτήσεις σε σχέση με το πότε τελικά θα υποβληθεί αυτή η οδηγία και πότε - όπως προτείναμε στο ψήφισμά μας - θα κλείσουν τα νομικά "παραθυράκια", και σας παρακαλώ, μη συνεχίσετε να τις μπερδεύετε αυτές τις δύο. " εποπτεία είναι καλή· οι νόμοι είναι καλύτεροι.
<SPEAKER ID="145" NAME="Eva-Britt Svensson">
εξ ονόματος της Ομάδας GUE/NGL. - (SV) Κύριε Πρόεδρε, είναι βέβαια εντελώς απαράδεκτο να εκτίθενται τα παιδιά σε παιχνίδια, τα οποία ενέχουν κινδύνους για την υγεία τους. Νομίζουμε βεβαιότατα όλοι μας ότι μπορούμε να αγοράσουμε παιχνίδια με τη σήμανση CE στην ΕΕ έχοντας ήσυχο το μυαλό μας. Οτιδήποτε άλλο είναι αδιανόητο. Στην πραγματικότητα όμως, αγοράζουμε ακουσίως παιχνίδια, τα οποία περιέχουν καρκινογόνες ουσίες και μόλυβδο. Δεν το χωράει ο νους ότι αυτές οι ουσίες χρησιμοποιούνται στα παιχνίδια, που τα παιδιά συχνά τα βάζουν στο στόμα τους! " ασφάλεια των παιδιών απαιτεί άμεση δράση εκ μέρους της Επιτροπής. Τα κερδοσκοπικά συμφέροντα των κατασκευαστών, των προμηθευτών και των εισαγωγέων δεν πρέπει ποτέ να προτάσσονται έναντι της υγείας των παιδιών. Ούτε ένα επικίνδυνο παιχνίδι δεν πρέπει να κυκλοφορεί.
<SPEAKER ID="146" NAME="Malcolm Harbour" AFFILIATION="PPE-DE">
(EN) Κύριε Πρόεδρε, θέλω να ευχαριστήσω την Επίτροπο Kuneva που προσήλθε σήμερα στο Σώμα, καθ' υπόδειξή μας, και να τη συγχαρούμε που επέδειξε θετική και σθεναρή στάση στη δράση που ανέλαβε. Αφότου είχαμε τις αρχικές συζητήσεις τον περασμένο Σεπτέμβριο, πήγε στην Κίνα. Είδαμε τα αποτελέσματα αυτής της επίσκεψης. Δήλωσε επίσης με απόλυτη σαφήνεια ότι "δεν μπορεί να υπάρξει κανενός είδους συμβιβασμός σε ό,τι αφορά την ασφάλεια των καταναλωτών". Πιστεύουμε όλοι ακράδαντα ότι ισχύει αυτό.
<P>
Ερχόμενοι στις πρακτικές πτυχές, ένας αριθμός συναδέλφων επεσήμαναν ήδη ότι αυτό είναι ένα άκρως περίπλοκο θέμα, στο οποίο εμπλέκονται πολλοί παράγοντες. Επομένως, επιδοκιμάζω τη διαβεβαίωση της Επιτρόπου Kuneva, ότι θα εργαστεί με τα κράτη μέλη για να ενισχύσει την ικανότητά τους για διενέργεια επιθεωρήσεων, δοκιμών, καθώς και για να σταματούν τα επικίνδυνα φορτία που μπορούν να επισημανθούν δεόντως, διότι θεσπίστηκαν μηχανισμοί ανταλλαγής πληροφοριών. Ας είμαστε πραγματιστές. Έχουμε να κάνουμε με τεράστιο αριθμό κατασκευαστών και με τεράστιο αριθμό προϊόντων.
<P>
Ωστόσο, ένα από τα τελευταία πράγματα που θα θέλαμε θα ήταν να δαιμονοποιήσουμε εκείνους τους κατασκευαστές παιχνιδιών που ήδη επιτελούν ένα έξοχο έργο και παράγουν ελκυστικά, καλοσχεδιασμένα, οικονομικά προσιτά παιχνίδια, που τα εκτιμούν οι καταναλωτές και τα παιδιά τους σε ολόκληρη την Ευρωπαϊκή Ένωση και που, όπως γνωρίζουμε όλοι μας, είναι πολύ σημαντικά για την ανάπτυξη των παιδιών. Είναι εντελώς εσφαλμένο να δακτυλοδεικτούμε τους Κινέζους, όπως έκανε ο συνάδελφός μας από την Κύπρο, σε μια πολύ φορτισμένη συναισθηματικά και αντιφιλελεύθερη ομιλία. Υπάρχουν πολλές άλλες χώρες που προμηθεύουν προϊόντα. Το πλέον σημαντικό πράγμα είναι να διασφαλίσουμε την ποιότητα στον σχεδιασμό εξαρχής και ότι οι αρμόδιοι μηχανικοί εργάζονται με τους προμηθευτές τους για να διακριβώσουν ότι πραγματοποιούνται όλοι οι έλεγχοι. Πιστέψτε με, υπάρχουν πολλές εταιρείες που παράγουν παιχνίδια στην Κίνα με εξαιρετικά ποιοτικές προδιαγραφές. Θέλουμε να το πράξουν όλοι αυτό και θέλουμε αυτό να γίνει τώρα. Αυτό συμβαίνει διότι οι καίριες αποφάσεις που λαμβάνονται τώρα, πριν από τα φετινά Χριστούγεννα, αφορούν τα παιχνίδια που θα είναι στα χέρια των παιδιών μας τα επόμενα Χριστούγεννα. Αυτό ακριβώς συζητούμε και αυτός είναι ο λόγος που συνεχίζουμε να εργαζόμαστε επ' αυτού και αυτός είναι ο λόγος που ήταν πολύ σημαντικό το γεγονός ότι η Επίτροπος ήταν εδώ απόψε.
<SPEAKER ID="147" NAME="Arlene McCarthy" AFFILIATION="PSE">
(EN) Κύριε Πρόεδρε, ο στόχος της αποψινής συζήτησης και της δήλωσης της Επιτρόπου πρέπει, βέβαια, να είναι να αποστείλουμε ένα πολύ ισχυρό μήνυμα στους καταναλωτές και στην Κίνα - καθώς και σε αυτούς που προμηθεύουν παιχνίδια από άλλες τρίτες χώρες - ότι είμαστε αποφασισμένοι να απαλλάξουμε τις αγορές μας από τοξικά παιχνίδια. Είδαμε ότι οι πολυάριθμες ανακλήσεις παιχνιδιών ενόψει των Χριστουγέννων σημαίνουν ότι πρέπει να συνεχίσουμε να πιέζουμε για δράση. Θέλω δε να προσθέσω, κυρία Επίτροπε, ότι στους πρόσφατους αιφνιδιαστικούς ελέγχους στη δική μου περιοχή -στο Μάντσεστερ- κατασχέθηκαν 20 000 παράνομα και παραποιημένα παιχνίδια, αξίας 150 000 ευρώ. Προορίζονταν σαφώς να γεμίσουν τα κενά, ως αποτέλεσμα των ανακλήσεων παιχνιδιών.
<P>
Επομένως, είναι ανάγκη οι νόμιμοι προμηθευτές και κατασκευαστές παιχνιδιών να πληρούν τις υψηλότερες προδιαγραφές ασφαλείας, αν πραγματικά θέλουμε να μην τεθούν τα παιδιά σε κίνδυνο εξαιτίας επικίνδυνων παραποιημένων παιχνιδιών. Επομένως, επιτρέψτε μου να καταστήσω σαφές, ως πρόεδρος της κοινοβουλευτικής επιτροπής προστασίας των καταναλωτών, τι σας ζητάμε να πράξετε με την υποστήριξή μας, κυρία Επίτροπε. Θέλουμε μια επείγουσα αναθεώρηση των νόμων που διέπουν την ασφάλεια των παιχνιδιών, να αντιμετωπιστούν τα προβλήματα που φέρνουν με τη σειρά τους τα νέα προβλήματα από τρίτες χώρες, οι κινέζικες εισαγωγές και, βέβαια, τα νέα και επικίνδυνα σχέδια, όπως είναι οι μαγνήτες που προέκυψαν μετά την αρχική οδηγία του 1995. Είναι παρωχημένη και πρέπει να αναθεωρηθεί. Πρέπει να ενισχύσουμε αυτόν τον νόμο με ισχυρότερη επιβολή και εποπτεία, βασισμένη στις πληροφορίες, προκειμένου να διασφαλίσουμε τη λήψη αυστηρότερων μέτρων κατά των κακών παραγωγών.
<P>
Κυρία Επίτροπε, προσωπικά σας παρέχω την υποστήριξή μου και θα συνεχίσω να το πράττω, ώστε να φθάσουμε μέχρι την απαγόρευση των εισαγωγών επικίνδυνων παιχνιδιών από την Κίνα, αν είναι ανάγκη. Πρέπει, πάντως, να πούμε ότι η δράση σας έφερε αποτελέσματα· είδαμε τώρα 93 απαγορεύσεις που επέβαλε η ίδια η Κίνα και από τον Ιούλιο 184 περισσότερες έρευνες, πράγμα που σημαίνει ότι βλέπουμε λιγότερο επικίνδυνα παιχνίδια να εξέρχονται των κινεζικών συνόρων. Πρέπει να κλιμακώσουμε αυτή τη δράση και να σας υποστηρίξουμε· και οι εισαγωγείς, όμως, πρέπει να φέρουν την ευθύνη για την εισαγωγή επικίνδυνων παιχνιδιών και, συνεπώς, επιδοκιμάζω την επανεξέταση της εφοδιαστικής αλυσίδας προκειμένου να κλείσουν τα κενά που αφήνουν οι κατασκευαστές.
<P>
Κυρία Επίτροπε, δεν είμαστε έτοιμοι να κάνουμε κανενός είδους συμβιβασμό σε ό,τι αφορά την ασφάλεια των παιχνιδιών· ενδεχομένως να μην αρκούν οι προειδοποιήσεις. Βλέπουμε, για παράδειγμα, ότι στις "ΠΑ απαγορεύτηκαν ορισμένα παιχνίδια για παιδιά κάτω των τριών ετών και θεσπίστηκαν προειδοποιήσεις για παιδιά άνω των έξι ετών· διαμαρτύρονται ότι εισάγουν τα επικίνδυνα παιχνίδια μας από την ευρωπαϊκή αγορά, επομένως, πρέπει να ακολουθήσουμε το μοντέλο των "ΠΑ σε αυτόν τον τομέα. Ας λάβουμε, λοιπόν, άμεσα και αποτελεσματικά μέτρα για την αποκατάσταση της εμπιστοσύνης των καταναλωτών μας στην αγορά παιχνιδιών. Υπόσχομαι, κυρία Επίτροπε, ότι η επιτροπή μου θα εργαστεί μαζί σας για την επίτευξη αυτού του σκοπού.
<SPEAKER ID="148" NAME="Zbigniew Krzysztof Kuźmiuk" AFFILIATION="UEN">
(PL) Κύριε Πρόεδρε, μιλώντας στη συζήτηση για την ασφάλεια των παιχνιδιών, θέλω να επιστήσω την προσοχή σε αρκετά γενικότερα θέματα.
<P>
Πρώτον, η απελευθέρωση του εμπορίου που έγινε υπό την αιγίδα του Παγκόσμιου Οργανισμού Εμπορίου, καθιστώντας την ευρωπαϊκή αγορά ολοένα και πιο προσπελάσιμη, δεν φέρνει μόνο οφέλη για τους καταναλωτές υπό τη μορφή των χαμηλότερων τιμών για πολλά αγαθά, αλλά φέρνει επίσης κινδύνους και ένα εύγλωττο παράδειγμα είναι το θέμα των επικίνδυνων παιχνιδιών, το οποίο συζητάμε σήμερα.
<P>
Δεύτερον, οι χώρες της Νοτιοανατολικής Ασίας είναι ανταγωνιστικές στην ευρωπαϊκή αγορά, διότι δεν καλύπτουν τα πλήρη κόστη της κατασκευής των προϊόντων. Συχνά παραλείπουν να επωμιστούν τα κόστη για την προστασία του περιβάλλοντος, τα κόστη που συνδέονται με τον σεβασμό των δικαιωμάτων των εργαζομένων και τα κόστη που συνδέονται με την ασφάλεια των αγαθών, για να αναφερθώ σε λίγα μόνο.
<P>
Τρίτον, είναι επομένως ανάγκη οι θεσμοί προστασίας των καταναλωτών και του ανταγωνισμού στις χώρες της ΕΕ να κάνουν χρήση των εργαλείων που έχουν στη διάθεσή τους, για να αντιδρούν ταχύτερα και αποτελεσματικότερα σε ανάλογες καταστάσεις, και να εξαλείψουν από την αγορά όχι μόνο τα επικίνδυνα προϊόντα, αλλά και τους κατασκευαστές και τους εισαγωγείς τους.
<P>
Τέταρτον και τελευταίο, η Ευρωπαϊκή Ένωση, στις συνεχιζόμενες διαπραγματεύσεις υπό την αιγίδα του ΠΟΕ όσον αφορά την επέκταση της πρόσβασης στην ευρωπαϊκή αγορά, πρέπει να ζητήσει από τις τρίτες χώρες να τηρήσουν τους κανόνες του υγιούς ανταγωνισμού και ιδίως την ενσωμάτωση του πλήρους κόστους κατασκευής στις τιμές των προϊόντων, με βάση τα ευρωπαϊκά πρότυπα.
<SPEAKER ID="149" NAME="Heide Rühle" AFFILIATION="Verts/ALE">
(DE) Κύριε Πρόεδρε, κυρία Επίτροπε, δήλωσα ήδη στην επιτροπή ότι εκτιμούμε τις προσπάθειές σας και ότι σας ευχαριστούμε γι' αυτές τις προσπάθειες.
<P>
Ωστόσο, ορισμένα από τα πράγματα αυτά επισημαίνουν τα όποια κακώς κείμενα. Αν θέλετε να προβαίνετε σε προειδοποιήσεις για τους μαγνήτες, λόγου χάρη, αυτό απλά δείχνει ότι η οδηγία για την ασφάλεια των παιχνιδιών είναι ανεπαρκής. " οδηγία για την ασφάλεια των παιχνιδιών βασίζεται δυστυχώς στη νέα προσέγγιση. " νέα προσέγγιση συνεπάγεται ότι είναι ενεργές οι αντίστοιχες επιτροπές τυποποίησης. Δυστυχώς, οι επιτροπές τυποποίησης δεν έχουν επιδείξει ενεργητικότητα σε ό,τι αφορά τους μαγνήτες, όπως δεν έχουν επιδείξει ενεργητικότητα σε ό,τι αφορά τις καρκινογόνες ουσίες. Επί του παρόντος μόνο τρεις καρκινογόνες ουσίες είναι απαγορευμένες· οι υπόλοιπες δεν είναι. Πρέπει να ελέγξουμε κατεπειγόντως, όταν αναθεωρήσουμε την οδηγία για την ασφάλεια των παιχνιδιών, αν αυτή η νέα προσέγγιση είναι πραγματικά ο ορθός τρόπος ή μήπως δεν είναι μακράν πιο σημαντικό να θεσπίσουν οι ευρωπαίοι νομοθέτες πρότυπα εδώ και τώρα στον τομέα των παιχνιδιών, διότι τα παιχνίδια ελκύουν κυρίως τα παιδιά και πρέπει να παρέχεται στα παιδιά ειδική προστασία. Σας καλώ να ελέγξετε και πάλι αν η νέα προσέγγιση είναι πραγματικά ο ορθός τρόπος εν προκειμένω ή εάν χρειαζόμαστε στην πράξη μια διαφορετική προσέγγιση, όταν αναθεωρήσουμε την οδηγία για την ασφάλεια των παιχνιδιών.
<P>
Θέλω, επίσης, να επισημάνω ότι υπογραμμίσαμε την ευθύνη των εισαγωγέων, όταν αναθεωρήσαμε τη νομοθετική δέσμη για τα προϊόντα. Αυτοί οι εισαγωγείς πρέπει να αναλάβουν με σοβαρότητα τις ευθύνες τους. Ελπίζω ότι εσείς και η Επιτροπή θα το υποστηρίξετε επίσης αυτό στον τριμερή διάλογο. Οι εισαγωγείς πρέπει να είναι υπεύθυνοι κατά τον ίδιο τρόπο με τους παραγωγούς.
<P>
Ένα τελευταίο σημείο: τα κράτη μέλη. Εν προκειμένω μπορεί να καταδειχθεί ότι η οδηγία για την ασφάλεια των προϊόντων απλώς ήταν υπερβολικά αδύναμη. Τα κράτη μέλη πρέπει να αναγκαστούν να την παρακολουθούν και πρέπει επίσης να αναγκαστούν ακόμη και να αποσύρουν σταδιακά ορισμένα προϊόντα. Δυστυχώς, δεν έχουν αποσυρθεί σταδιακά στην πράξη όλα τους.
<SPEAKER ID="150" NAME="Iliana Malinova Iotova" AFFILIATION="PSE">
(BG) Κυρία Επίτροπε, υπάρχουν αρκετοί λόγοι για την ερώτησή μου σήμερα. Ο πρώτος είναι η απάντησή σας στη διάρκεια της συζήτησης για το θέμα αυτό στην Επιτροπή Εσωτερικής Αγοράς και Προστασίας των Καταναλωτών, η οποία κατά τη γνώμη μου ήταν υπερβολικά γενική. Ο δεύτερος λόγος είναι η γραπτή ερώτηση που ήδη υπέβαλα και για την οποία ελπίζω να λάβω απάντηση μαζί με τις άλλες απαντήσεις σήμερα. Και ο τρίτος λόγος είναι ο ακόλουθος: θα ήθελα να επιστήσω ιδιαίτερα την προσοχή σας στην έκθεση Christensen, που εγκρίθηκε το 2005 σχετικά με την ένταξη των νέων κρατών μελών στο σύστημα προστασίας των καταναλωτών, που συμπληρώνει το καθεστώς της εσωτερικής αγοράς στην Ευρωπαϊκή Κοινότητα. " έκθεση περιέχει συστάσεις προς την Ευρωπαϊκή Επιτροπή να επιστήσει ιδιαίτερα την προσοχή στα νέα κράτη μέλη, στα οποία περιλαμβάνεται και η χώρα μου.
<P>
Θέλω να εκφράσω την προσωπική μου άποψη ότι, παρά τις προσπάθειες που κατέβαλε η Επιτροπή σε αυτό το πεδίο, μόνο το τρία τοις εκατό των Βούλγαρων νιώθει προστατευμένο ως καταναλωτές. Επομένως, το συγκεκριμένο ερώτημά μου είναι το ακόλουθο: τι έχει κάνει η Ευρωπαϊκή Επιτροπή για να κατοχυρώσει την ασφάλεια των κινεζικών παιχνιδιών που διανέμονται στη διάρκεια των διακοπών των Χριστουγέννων και της Πρωτοχρονιάς στις αγορές των νέων κρατών μελών, δεδομένου του σχετικά ασθενέστερου συστήματός τους προστασίας των καταναλωτών;
<SPEAKER ID="151" NAME="Vicente Miguel Garcés Ramón" AFFILIATION="PSE">
(ES) Κύριε Πρόεδρε, κυρία Επίτροπε, χωρίς να γίνομαι δραματικός, καταπιανόμαστε με ένα πρόβλημα που αφορά ολόκληρη την Ένωση. Για να δώσω ένα μόνο παράδειγμα: κάθε μέρα 40 000 εμπορευματοκιβώτια εισέρχονται στην Ισπανία· πολλές χιλιάδες από αυτά τα εμπορευματοκιβώτια μεταφέρουν παιχνίδια.
<P>
Αναρωτιόμαστε εάν το σύστημα των εγκεκριμένων οικονομικών φορέων που θα τεθεί σε ισχύ από την 1η Ιανουαρίου 2008, θα διευκολύνει πραγματικά αποτελεσματικά μέτρα για την αντιμετώπιση των εμπορικών δράσεων που θέτουν σε κίνδυνο την υγεία των παιδιών και που καταδικάστηκαν τόσο πολλές φορές.
<P>
Στο ψήφισμά του της 26ης Σεπτεμβρίου για την ασφάλεια των προϊόντων και ιδίως των παιχνιδιών, το Ευρωπαϊκό Κοινοβούλιο προέτρεψε την Επιτροπή και τα κράτη μέλη να λάβουν μέτρα για να διασφαλίσουν ότι δεν αποτελούν κίνδυνο για την υγεία τα καταναλωτικά αγαθά που πωλούνται.
<P>
Είναι πλέον καιρός να επιταχύνουμε την έγκριση των αναγκαίων μέτρων, προκειμένου να υλοποιήσουμε το ψήφισμα του Ευρωπαϊκού Κοινοβουλίου. Πρέπει να βελτιώσουμε τον έλεγχο και την παρακολούθηση των αγορών που αναφέραμε. Στην εποχή της παγκοσμιοποίησης, τα παιχνίδια δεν είναι μία ακόμη κατηγορία αγαθών. Χωρίς ελέγχους, θα δούμε να επαναλαμβάνονται τα γεγονότα που έχουν αναφερθεί κατ' επανάληψη· κάθε λίγο και λιγάκι υπάρχει υποτροπή σε πρακτικές εμπορικού ντάμπινγκ, καθώς και το ενδεχόμενο πρόκλησης σοβαρής βλάβης στην υγεία των καταναλωτών, ιδίως των παιδιών.
<SPEAKER ID="152" NAME="Meglena Kuneva">
μέλος της Επιτροπής. - (EN) Κύριε Πρόεδρε, επιτρέψτε μου να απαντήσω καταρχάς στην κ. Thyssen σχετικά με το τι κάνουμε για να ενισχύσουμε τη θετική επιρροή μας στην κινεζική αγορά. Αν πράγματι θέλουμε να επιτύχουμε, η Ευρώπη πρέπει να αναπτύξει τον ρόλο της ως σημαιοφόρος και αυτό ακριβώς επιχειρούμε να κάνουμε. Το σύστημα RAPEX-Κίνα παρέχει στις κινεζικές αρχές πρόσβαση σε λεπτομέρειες κινδύνων που εντοπίζονται σε κινεζικά προϊόντα, τα οποία πωλούνται στην κινεζική αγορά και αυτό είναι μια λίαν πολύτιμη πηγή πληροφόρησης γι' αυτούς.
<P>
" Κίνα επί του παρόντος αναπτύσσει το δικό της εθνικό σύστημα ταχείας προειδοποίησης, αντιγράφοντας το ευρωπαϊκό σύστημα. Αυτό πραγματικά συνιστά μεγάλη επιτυχία για την ασφάλεια των προϊόντων σε παγκόσμιο επίπεδο. Διασφαλίζει την ταχεία διάδοση των πληροφοριών στα τοπικά γραφεία για δράση και αυτό πρέπει να αρχίσει μέχρι το τέλος του έτους. Αν αυτό συνεχίσει να αναπτύσσεται όπως προγραμματίζεται, η Ευρώπη θα μπορεί να συγχαρεί εαυτήν, μέχρι τα τέλη του έτους, για μια μείζονα επιτυχία, καθώς αποτέλεσε το μοντέλο για τις κινεζικές αρχές.
<P>
Θέλω να επισημάνω ότι η επόμενη χρονιά θα είναι πολύ εντατική για μένα σε ό,τι αφορά την επεξεργασία ενός νέου μνημονίου κατανόησης με την Κίνα, εξαιτίας του γεγονότος ότι το τρέχον μνημόνιο, το οποίο είναι σε ισχύ από το 2006, θα λήξει στις αρχές του 2009. Αυτό θα αποτελέσει αντικείμενο πολύ συγκεκριμένης εργασίας εκ μέρους της Επιτροπής.
<P>
Πολλοί από εσάς αναφέρθηκαν στην οδηγία για τα παιχνίδια. Δεν μπορώ να σχολιάσω κάτι που εμπίπτει στην αρμοδιότητα του Αντιπροέδρου Verheugen, καθώς η οδηγία για τα παιχνίδια είναι θέμα του χαρτοφυλακίου του, μολονότι έχουμε έξοχη συνεργασία. Ωστόσο, θα πρέπει να γνωρίζετε ότι η αναθεώρηση της οδηγίας για τα παιχνίδια έχει δρομολογηθεί και θα κατατεθεί λίαν προσεχώς. Πριν από τη συνάντησή μου με εσάς, επικοινώνησα με τις υπηρεσίες του Επιτρόπου Verheugen, καθώς και με τον ίδιο αυτοπροσώπως και γνωρίζω ότι η οδηγία θα συζητηθεί σύντομα στην Επιτροπή. Είμαι βέβαιη ότι οι υπηρεσίες του εργάζονται πυρετωδώς.
<P>
Δεν υπάρχει ανάμειξη των δύο προσεγγίσεών μας -της προσέγγισης του κλάδου, που περιλαμβάνει την οδηγία για τα παιχνίδια και της προσέγγισης επί της οποίας βασίζω τις δραστηριότητές μου, η οποία περιλαμβάνει μια γενική οδηγία για την ασφάλεια των προϊόντων. Μπορώ να σας διαβεβαιώσω ότι η διάκριση εντός της Επιτροπής είναι πραγματικά λίαν σαφής.
<P>
Αυτό ακριβώς επιχειρούμε να κάνουμε μέσω της νέας προσέγγισης - να διατηρήσουμε σε παράλληλη μεταξύ τους πορεία αυτές τις δύο δέσμες ελέγχων. " μία δέσμη αφορά απαιτήσεις για τα παιχνίδια υπό την έννοια των βιομηχανικών αγαθών και η άλλη, πέρα και πάνω από αυτές τις προσπάθειες, αφορά ελέγχους σε οποιοδήποτε στάδιο της διαδικασίας σχετικά με το πόσο ασφαλή είναι τα παιχνίδια για τα παιδιά μας. Ένα καλό παράδειγμα είναι οι μαγνήτες που χρησιμοποιούνται στα παιχνίδια. Αυτοί τώρα εμπίπτουν στην Γενική Οδηγία για την Ασφάλεια των Προϊόντων και μπορούμε να διεξαγάγουμε ελέγχους, να απαγορεύσουμε τα επικίνδυνα προϊόντα και να ζητήσουμε νέο πρότυπο, ενώ στο μεταξύ τα παιχνίδια θα καλύπτονται από μια προειδοποίηση, κατόπιν δε, θα παρουσιάσουμε μια πρόταση. Θα υπάρξει κατά πάσα πιθανότητα τυποποίηση και απαγόρευση συγκεκριμένων χρήσεων για τους μαγνήτες. Αυτή η προσέγγιση βασίζεται ακριβώς στην πλήρωση του κενού ασφάλειας μέσω μιας πραγματικής Γενικής Οδηγίας για την Ασφάλεια των Προϊόντων. Αυτό είναι ένα έξοχο παράδειγμα του γιατί πρέπει να διατηρήσουμε τις δύο προσεγγίσεις εκ παραλλήλου.
<P>
Ξεκίνησα απαντώντας στην κ. Rühle σε σχέση με τους μαγνήτες. Το Σώμα των Επιτρόπων θα εξετάσει την πρότασή μου για την έγκριση ενός στοχευμένου μέτρου, ώστε να απαιτούμε συγκεκριμένες σημάνσεις προειδοποίησης στα μαγνητικά παιχνίδια, αυτό δε θα πληρώσει το κενό έως ότου τα σχετικά πρότυπα αντιμετωπίσουν δεόντως αυτόν τον κίνδυνο. Όπως γνωρίζετε, αυτή η διαδικασία είναι κάπως μακρόχρονη, δεν είναι όμως στο χέρι της Επιτροπής. Αυτή είναι μια νομοθεσία που απλώς την εφαρμόζουμε και η οποία αφορά τον τρόπο εφαρμογής των προτύπων μας.
<P>
Θα ήθελα για ένα δευτερόλεπτο να ασχοληθώ με την άποψη που εξέφρασε ο κ. Ματσάκης. " θέση μου είναι απλούστατη, διότι πιστεύω ότι ο κ. Harbour απάντησε με πολύ αρμόζοντα τρόπο. Δεν θεωρώ ότι τα επικίνδυνα παιχνίδια έχουν διαβατήριο και πρέπει να αντιμετωπίζουμε τον κίνδυνο από όπου και αν αυτός προέρχεται. Επιτρέψτε μου μόνο να σας υπενθυμίσω ότι παρόλο που το 50% των επικίνδυνων παιχνιδιών στην Ευρώπη προέρχεται από την Κίνα, εκπλήσσομαι που δεν συζητήσαμε καθόλου από πού προέρχεται το υπόλοιπο 50%. Οφείλω να σας πω ότι το 30% των επικίνδυνων παιχνιδιών προέρχεται ακριβώς από την Ευρώπη. Αυτός είναι ο λόγος που πραγματικά επιμένω στην ασφάλεια, ασχέτως προέλευσης. Πρέπει να εξετάσουμε και πάλι πόσο σημαντική είναι η εμπιστοσύνη στις αγορές μας. Δεν πρόκειται να εκχωρήσω αλλού αυτή την ευθύνη.
<P>
Το άρθρο 1 της Γενικής Οδηγίας για την Ασφάλεια των Προϊόντων αναφέρει ότι όλοι οι παραγωγοί πρέπει να παράγουν μόνο ασφαλή προϊόντα και ότι οποιοσδήποτε διαθέτει ένα αγαθό στην αγορά για πρώτη φορά - είτε είναι ο εισαγωγέας, είτε ο λιανέμπορος, είτε ο παραγωγός - πρέπει να ελέγχει την ασφάλεια των παιχνιδιών, για την οποία είναι υπόλογος.
<P>
Σε ό,τι αφορά την κ. Iotova, θα ήθελα να απαντήσω στα βουλγαρικά, διότι σε αυτή τη γλώσσα έθεσε την ερώτησή της.
<P>
(BG) " απάντησή μου ήταν πολύ συγκεκριμένη σύμφωνα με τα πρότυπα της Επιτροπής. Αυτό που κάναμε την τελευταία χρονιά έχει στόχο τη βελτίωση της νομοθεσίας. Πράγματι, μέρος αυτής της νομοθεσίας αφορά τα βιομηχανικά αγαθά και αυτά εμπίπτουν στις αρμοδιότητες ενός άλλου Επιτρόπου, εργαζόμαστε όμως μαζί για σειρά θεμάτων. Ορισμένες από τις ερωτήσεις που τέθηκαν αφορούν επίσης την οδηγία REACH, που επίσης δεν εμπίπτει στις αρμοδιότητές μου, και πάλι όμως, πράττουμε ό,τι είναι αναγκαίο για να κατοχυρώσουμε την ασφάλεια βάσει της υφιστάμενης νομοθεσίας.
<P>
Διεξήχθησαν πολλές συναντήσεις με όλους τους εμπλεκόμενους στη διαδικασία - τους κατασκευαστές, τις αρμόδιες εθνικές αρχές, τους λιανέμπορους και πολυάριθμες μη κυβερνητικές οργανώσεις.
<P>
Πέραν αυτού, θέλω να σας πω ότι δεν προβαίνουμε σε κρίσεις και δεν διαχωρίζουμε τις χώρες σε παλαιά και νέα κράτη μέλη. " ασφάλεια των αγαθών είναι εξίσου σημαντική για τα νέα και τα παλαιά μέλη. Θέλω να σας διαβεβαιώσω ότι υπάρχουν ορισμένα παλαιά κράτη, πριν από την ένταξη των δώδεκα νέων κρατών, που έχουν τα δικά τους σοβαρά προβλήματα και δεν έχω καμία πρόθεση να τα εγκαταλείψω. Βέβαια, η ευθύνη της Επιτροπής σε ό,τι αφορά την εφαρμογή της νομοθεσίας, ιδίως στα νέα κράτη μέλη, είναι κάτι που, δίχως αμφιβολία, αγγίζει πολύ ευαίσθητες χορδές μου. Επομένως, εκείνο που κάνω στα νέα κράτη μέλη είναι να μιλώ περισσότερο στις αρχές, να επιμένω περισσότερο για την ανάγκη ενός εθνικού προϋπολογισμού για την ανάπτυξη των αρχών εποπτείας της αγοράς.
<P>
Μπορώ να σας πω, κυρία Iotova, ότι η βουλγαρική αγορά έχει 180 επιθεωρητές. Εχθές, για την ακρίβεια ήταν σήμερα το πρωί, είχα περαιτέρω συνομιλίες με όλους τους συμμετέχοντες στην αλυσίδα της ασφάλειας και συνάψαμε "το Σύμφωνο των Χριστουγέννων" που περιλαμβάνει κατασκευαστές σε ευρωπαϊκό επίπεδο, καθώς και εμπόρους και κρατικές αρχές στη Βουλγαρία. Μετά τις επίμονες συνομιλίες που είχα με το υπουργείο Οικονομίας της Βουλγαρίας, τετραπλασιάστηκαν οι επιθεωρήσεις. Επομένως, θα συνεχίσω να εργάζομαι σε αυτή την κατεύθυνση και, όπως είχα τη χαρά να το πράξω την τελευταία φορά, θέλω να ανανεώσω την πρόσκλησή μου εδώ από την αίθουσα της Ολομέλειας να το πράξουμε από κοινού. Είμαι πεπεισμένη ότι θα επιτύχουμε και με το παραπάνω κατ' αυτόν τον τρόπο.
<P>
(EN) Θέλω να τελειώσω με εκείνο από το οποίο άρχισα, να πω δηλαδή ότι όλες μας οι δράσεις πρέπει να είναι αναλογικές και να βασίζονται στην αλληλεγγύη και στην επικουρικότητα, πράγμα που θα μας δώσει πρόσθετη δύναμη να αντιμετωπίσουμε αυτό το λίαν σημαντικό πρόβλημα.
<P>
Σας άκουσα προσεκτικά όλους σας, τα ευγενικά σας λόγια και τις εκκλήσεις σας να εντείνουμε τις προσπάθειές μας. Εάν σε κάποιο σημείο υπάρχουν συγκεκριμένες υποθέσεις που θα θέλατε να συζητήσετε μαζί μου, με μεγάλη μου χαρά θα συνεχίσω να το κάνω.
<SPEAKER ID="155" NAME="Πρόεδρος">
Θέλω να ευχαριστήσω την Επίτροπο και όλους τους συναδέλφους που έλαβαν το λόγο.
<P>
Θέλω να προβώ σε μια μικρή παρατήρηση: πριν από μερικά χρόνια, έκαναν δώρο στη μεγαλύτερη κόρη μου μια λαστιχένια κούκλα, κινεζικής κατασκευής. Το κεφάλι βγήκε και μέσα υπήρχε ένας μικρός λαστιχένιος κόμπος για να μπαίνει το κεφάλι, και όποιος είχε φτιάξει αυτό το παιχνίδι, είχε ζωγραφίσει ένα προσωπάκι πάνω του· δεν ήταν όμως ένα γελαστό πρόσωπο, ήταν ένα πολύ θλιμμένο πρόσωπο και όποιος το έκανε προσπαθούσε να στείλει κάποιου είδους μήνυμα για τις συνθήκες υπό στις οποίες εργάζονται. Χαίρομαι, λοιπόν, που μου δόθηκε αυτή την ευκαιρία να το πω σήμερα δημοσίως.
<P>
" συζήτηση έληξε.

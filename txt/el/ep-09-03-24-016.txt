<CHAPTER ID="016">
Νέα τρόφιμα (συζήτηση) 
<SPEAKER ID="492" NAME="Πρόεδρος">
" ημερήσια διάταξη προβλέπει την έκθεση της κυρίας Liotard, για λογαριασμό της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου σχετικά με τα νέα τρόφιμα και την τροποποίηση του κανονισμού (ΕΚ) αριθ. xxx/xxxx (ενιαία διαδικασία) - C6-0027/2008 -.
<SPEAKER ID="493" NAME="Kartika Tamara Liotard">
εισηγήτρια. - (NL) Κυρία Πρόεδρε, καταρχήν, θα ήθελα να ευχαριστήσω τους σκιώδεις εισηγητές, καθώς με βοήθησαν πάρα πολύ να βελτιώσω την έκθεση της Επιτροπής. Πρέπει επίσης να αναφερθώ στη συνεργασία με την Τσεχική Προεδρία. Και αυτοί, συνέβαλαν πολύ θετικά και απείχαμε μόνο λίγα μικρά άλυτα ζητήματα από την επίτευξη συμφωνίας σε πρώτη ανάγνωση, αν και, ούτως ή άλλως, είναι πιο δημοκρατικό να τεθεί σε ψηφοφορία στο Σώμα πρώτα.
<P>
Όταν άκουσα για πρώτη φορά ότι η Επιτροπή θα εισηγούνταν μια πρόταση κανονισμού για τα νέα τρόφιμα, αναρωτήθηκα ποια ήταν η σημασία του όρου 'νέα τρόφιμα'. Με εξέπληξε επίσης το γεγονός ότι η πρόταση της Επιτροπής θεωρούσε την εσωτερική αγορά ως αφετηρία της.
<P>
Θα ξεκινήσω από αυτό το ζήτημα. Όπως και τόσα άλλα θέματα σε αυτό το Κοινοβούλιο, και το παρόν θέμα μπορούμε να το προσεγγίσουμε από τη διάσταση της εσωτερικής αγοράς, του παραγωγού ή της οικονομίας. Μπορούμε, όμως, να το προσεγγίσουμε και από την οπτική γωνία της ασφάλειας των τροφίμων, των καταναλωτών, της υγείας και του περιβάλλοντος: με άλλα λόγια, με βάση την ευημερία του ευρωπαίου πολίτη. Στην ΕΕ, πολύς λόγος γίνεται για το περιβάλλον και την καλή διαβίωση των ζώων και η σκέψη μου ήταν ότι αυτή η έκθεση θα έπρεπε να μη μείνει μόνο στα λόγια: θα έπρεπε να συνοδευόταν και από πράξεις. Έτσι, όταν έπρεπε να γίνει μια επιλογή στην έκθεσή μου για τα νέα τρόφιμα, αρχικά επέλεξα την ασφάλεια τροφίμων, την ευημερία του καταναλωτή, το περιβάλλον και την καλή διαβίωση των ζώων. Ειλικρινά ελπίζω, και όντως οι σκιώδεις εισηγητές με έχουν ήδη ενημερώσει ότι έτσι θα γίνει, ότι θα με στηρίξουν σε αυτό το ζήτημα στην ψηφοφορία.
<P>
" καινοτομία, ασφαλώς, είναι εξαιρετικά σημαντική. Αυτό με φέρνει στο δεύτερο ζήτημα, δηλαδή τι ακριβώς είναι τα 'νέα τρόφιμα'; Αυτό δεν ξεκαθαρίστηκε ουσιαστικά ποτέ στην πρόταση της Επιτροπής. " Επιτροπή με ενημέρωσε ότι το αντικείμενο της διαπραγμάτευσης ήταν, για παράδειγμα, η νανοτεχνολογία και το κρέας από κλωνοποιημένα ζώα. Ας ασχοληθούμε πρώτα με τη νανοτεχνολογία. Μου ήταν κάτι απολύτως άγνωστο. Πιστεύω ότι πολλοί καταναλωτές βρίσκονται στην ίδια θέση, αλλά φαίνεται ότι υπάρχει ήδη στα τρόφιμα που καταναλώνουμε περισσότερο από ότι μπορεί να πιστεύουμε: στα αναψυκτικά που αυξάνουν την ενέργεια, στα υλικά συσκευασίας για φρούτα και λαχανικά, αλλά επίσης σε πράγματα όπως ορισμένα έλαια και τσάγια. Για το λόγο αυτό χρειάζεται επειγόντως ένας κανονισμός, καθώς η τεχνολογία είναι ωραία και καλή και μπορεί να είναι ένα δώρο για τον καταναλωτή, αλλά πραγματικά χρειάζεται να γνωρίζουμε με βεβαιότητα ότι τα τρόφιμα στο τραπέζι μας είναι ασφαλή. Πρέπει επομένως να περιληφθεί στο πεδίο εφαρμογής του κανονισμού.
<P>
Όσον αφορά το κρέας από κλωνοποιημένα ζώα, το Κοινοβούλιο έχει ήδη δηλώσει σε ένα ψήφισμα προς την Επιτροπή ότι δεν επιθυμούσε κρέας από κλωνοποιημένα ζώα στην αγορά τροφίμων. Εάν το κρέας από κλωνοποιημένα ζώα ήταν να περιληφθεί στο πεδίο εφαρμογής του παρόντος κανονισμού, εμείς, ως Κοινοβούλιο, θα παραδεχόμασταν εμμέσως ότι θα εγκρίναμε, στην ουσία, την κυκλοφορία αυτού του είδους κρέατος στην αγορά. Αυτό είναι απαράδεκτο και το κρέας από κλωνοποιημένα ζώα θα πρέπει επομένως να εξαιρεθεί από το πεδίο εφαρμογής του παρόντος κανονισμού. Το θέμα αυτό δεν αφορά ουσιαστικά την ασφάλεια. " κλωνοποίηση κρέατος συνήθως συνδέεται με έντονο βασανισμό των ζώων και πολλά από αυτά τα κλωνοποιημένα ζώα δεν ζουν καν για μεγάλο χρονικό διάστημα. Επομένως, αυτήν την εποχή δεν θα προσθέσει αξία στην προσφορά τροφίμων.
<SPEAKER ID="494" NAME="Ανδρούλα Βασιλείου">
Μέλος της Επιτροπής. - Κυρία Πρόεδρε, στις 15 Ιανουαρίου 2008, η Επιτροπή υπέβαλλε την πρότασή της για τα νέα τρόφιμα στο Συμβούλιο και το Ευρωπαϊκό Κοινοβούλιο με στόχο να απλουστεύσει τις διοικητικές δυσκολίες για τους επιχειρηματίες στον κλάδο των τροφίμων, όταν ζητούν έγκριση πριν τη διάθεση στην αγορά για καινοτόμα προϊόντα τροφίμων.
<P>
" τρέχουσα πρόταση στηρίζει την αρχή της ανάγκης για έγκριση των καινοτόμων προϊόντων πριν τη διάθεση στην αγορά, για να καθησυχάσουμε τους καταναλωτές ότι οι νέες τεχνικές αναπαραγωγής ή παραγωγής είναι ασφαλείς για τον άνθρωπο και τα ζώα και σέβονται το περιβάλλον και τα συμφέροντα των καταναλωτών.
<P>
" πρόταση βελτιστοποιεί και επιταχύνει τη διαδικασία έγκρισης μέσω μιας κεντρικής διαδικασίας αξιολόγησης της ασφάλειας των τροφίμων από την ΕΑΑΤ και ορίζει ακριβείς προθεσμίες για κάθε στάδιο της διαδικασίας. Περιλαμβάνει επίσης μια βελτιωμένη μελέτη της ασφάλειας, προσαρμοσμένη σε διαφορετικούς τύπους τροφίμων, επιτρέποντας έτσι σε ασφαλή παραδοσιακά τρόφιμα από τρίτες χώρες να εισέρχονται στην ΕΕ πιο εύκολα.
<P>
Θα ήθελα να χαιρετίσω το έργο του Κοινοβουλίου, η έκθεση του οποίου θίγει μείζονα θέματα που αφορούν την ανάπτυξη ενός ασφαλούς τομέα τροφίμων. Θα μου άρεσε ιδιαίτερα να επιβεβαιώσω τη στήριξή μου για τις εξής αρχές: την ανάγκη ορισμού των τεχνολογικών νανοϋλικών και τη διευκρίνιση ότι όλα αυτά τα προϊόντα απαιτούν εξατομικευμένη έγκριση από τα θεσμικά όργανα της ΕΕ, και την επιβεβαίωση του γεγονότος ότι τα προϊόντα τροφίμων από κλωνοποιημένα ζώα είναι νέα προϊόντα και επομένως δεν μπορούν να διατεθούν στην αγορά χωρίς να έχουν αξιολογηθεί από την ΕΑΑΤ και να έχουν λάβει έγκριση μέσω μιας ρυθμιστικής διαδικασίας.
<P>
Ανυπομονώ να ακούσω τις απόψεις σας πάνω σε αυτά τα ευαίσθητα ζητήματα και θα ήθελα να ευχαριστήσω την εισηγήτρια, την κυρία Liotard, και τους σκιώδεις εισηγητές για το πολύτιμο έργο τους για αυτήν τη σημαντική έκθεση.
<SPEAKER ID="495" NAME="Zuzana Roithová">
εισηγήτρια της Επιτροπής Εσωτερικής Αγοράς και Προστασίας των Καταναλωτών. - (CS) Κύριε Πρόεδρε, θα ήθελα να ευχαριστήσω τους συναδέλφους μου που στήριξαν τις προτάσεις που παρουσίασα ως εισηγήτρια. Αυτές περιλαμβάνουν, για παράδειγμα, την υποβολή αμφισβητούμενων υποθέσεων στην Ευρωπαϊκή Ομάδα για τη Δεοντολογία στις Επιστήμες και Τεχνολογίες κι επίσης μια μείωση της περιόδου προστασίας των δεδομένων σε 5 έτη, κάτι που θα επιταχύνει την καινοτομία. Συμφωνώ απόλυτα ότι έχει ζωτική σημασία να ενστερνιστούμε την αρχή της προφύλαξης. Εντούτοις, θα ήθελα επίσης να επισημάνω ότι μέσα σε 12 έτη έχουν υποβληθεί μόνο 86 αιτήσεις, έχουν λάβει άδεια 28 νέα προϊόντα τροφίμων και απορρίφτηκαν 3. " νομοθεσία η οποία έχει ισχύσει μέχρι σήμερα δεν διακρίνεται από μεγάλη διαφάνεια και επομένως σήμερα ενσωματώνουμε τη διαδικασία για όλα τα κράτη μέλη σε αυτόν τον τομέα, απλουστεύοντας έτσι την έγκριση και τη διάθεση στην αγορά νέων προϊόντων.
<P>
Ωστόσο, δεν θεωρώ το σχέδιο έκθεσης πολύ ικανοποιητικό. Λυπάμαι που οι συνάδελφοί μου δεν γνωρίζουν το σύνδεσμο με τον κανονισμό για τα γενετικά τροποποιημένα προϊόντα τροφίμων και τις ζωοτροφές Τα γενετικά τροποποιημένα προϊόντα τροφίμων είχαν εξαιρεθεί από την ισχύ αυτού του κανονισμού γιατί προς το παρόν υπάγονται σε έναν ξεχωριστό κανονισμό και δεν υπάρχει λόγος αλληλοεπικάλυψης εν προκειμένω. Για το λόγο αυτό, διαφωνώ με τις προτάσεις σχετικά με την προστασία των ζώων και του περιβάλλοντος, των ζωοτροφών και των γενετικά τροποποιημένων προϊόντων τροφίμων. Απλά δεν ανήκουν σε αυτόν τον κανονισμό και τείνουν να περιπλέξουν την πρόταση, αν και αποτελούν έναν πολύ σημαντικό τομέα. Αφετέρου, είμαι υπέρ ενός κανονισμού που ορίζει τους κανόνες για τρόφιμα που παράγονται χρησιμοποιώντας τη νανοτεχνολογία και ο οποίος θα εξασφαλίσει οριστική ασφάλεια τροφίμων στο λαό της Ευρώπης.
<SPEAKER ID="496" NAME="Philip Bushill-Matthews">
εξ ονόματος της Ομάδας PPE-DE. - Κυρία Πρόεδρε, αυτός είναι ένας περίπλοκος φάκελος για τον οποίο υπάρχουν πολλές αποκλίνουσες απόψεις, γι' αυτό θα ήθελα να ξεκινήσω εκφράζοντας τις ευχαριστίες μου στην εισηγήτρια που δέχτηκε κάποιες απόψεις που κινούνταν στο πνεύμα του συμβιβασμού, όταν οι προσωπικές της προτιμήσεις μπορεί να υποδείκνυαν κάτι άλλο. Υπάρχει, όμως, ευρύτερη αναγνώριση μεταξύ των πολιτικών ομάδων ότι είναι αναγκαίο να υπάρχει σαφής ρύθμιση των νέων τροφίμων, και για να προστατευτεί ο καταναλωτής και για να παρασχεθεί νομική βεβαιότητα στους παραγωγούς.
<P>
Τώρα θα ήθελα να ευχαριστήσω την Επίτροπο όχι μόνο για το έργο της αλλά και για την εισαγωγή της, με την οποία κατέστη τόσο σαφές ότι ο στόχος είναι να απλουστευτεί και να εκλογικευτεί ολόκληρη αυτή η διαδικασία. Πράγματι, μία από τις σημαντικότερες αρχές για την ομάδα μας είναι ότι ένας τέτοιος κανονισμός θα έπρεπε να βοηθήσει στη διευκόλυνση της ανάπτυξης τέτοιων τροφίμων και όχι να θέτει τόσους πολλούς περιορισμούς κατά τρόπο που να μη βλέπουν ποτέ το φως της ημέρας. Για το λόγο αυτό, ζητήσαμε τη διενέργεια ονομαστικής ψηφοφορίας για την Τροπολογία 30 για να επιβεβαιώσουμε τη στήριξη αυτού του ζωτικής σημασίας στόχου.
<P>
Πιστεύουμε επίσης ότι οποιοσδήποτε κανονισμός θα πρέπει να είναι αναλογικός και πρακτικός. Για το λόγο αυτό, είμαστε αντίθετοι με την πρόταση ότι οποιοδήποτε προϊόν παράγεται με τη βοήθεια νανοϋλικών θα πρέπει να το δηλώνει αυτό ξεχωριστά στην ετικέτα. Είμαστε επίσης αντίθετοι με την πρόταση ένα νέο τρόφιμο να μη μπορεί να εγκριθεί εάν "έχει αρνητικό αντίκτυπο στο περιβάλλον αφού καταναλωθεί ή μετατραπεί σε απόβλητο". Αυτό μπορεί να ακούγεται λογικό, αλλά ποιος θα το κρίνει αυτό και με βάση ποια στοιχεία; Ένα τέτοιο διάταγμα δεν θα απαγόρευε την κυκλοφορία και ορισμένων προϊόντων που ήδη υπάρχουν;
<P>
Συμφωνούμε με την ανάγκη η Επιτροπή να παρουσιάσει μια νομοθετική πρόταση για την κλωνοποίηση. Συμφωνούμε επίσης με την ανάγκη να ενισχυθεί η προστασία των δεδομένων για μια συγκεκριμένη περίοδο. Είμαστε ευγνώμονες που αρκετές από τις τροπολογίες που υποβάλλαμε έγιναν δεκτές στην επιτροπή και ελπίζουμε ότι εκείνες από τις τροπολογίες μας οι οποίες απορρίφθηκαν οριακά στην επιτροπή εντέλει θα εγκριθούν στην ολομέλεια αύριο. Αλλά μπορώ να επιβεβαιώσω ότι, ως ένδειξη της γενικότερης υποστήριξής μας, θα προτείνουμε την υπερψήφιση της έκθεσης στο τέλος και την υλοποίησή της.
<SPEAKER ID="497" NAME="Åsa Westlund">
εξ ονόματος της Ομάδας PSE. - (SV) Κυρία Πρόεδρε, θα ήθελα να ευχαριστήσω θερμά την Επιτροπή για αυτήν την πρόταση. Θα ήθελα επίσης να ευχαριστήσω την κυρία Liotard για την εξαιρετικά καλή έκθεση, η οποία, συγκριτικά με την πρόταση της Επιτροπής, έχει δώσει ιδιαίτερη έμφαση σε εκείνα τα σημεία τα οποία εγώ θεωρώ ιδιαίτερα σημαντικά, συγκεκριμένα τη δημόσια υγεία και την προστασία του καταναλωτή. Αναγνωρίζω επίσης πολλά ζητήματα τα οποία έχουμε θίξει μαζί στο παρελθόν όσον αφορά τα πρόσθετα τροφίμων.
<P>
Πρόκειται για ζητήματα που αφορούν τα νανοσωματίδια και τα νανοϋλικά. Θίγονται με εξαιρετικό τρόπο στην πρόταση της εισηγήτριας, αλλά και σε μια τροπολογία της κυρίας Breyer, την οποία αναγνωρίζω από το έργο που έχει συντελεστεί πάνω στην οδηγία για τα καλλυντικά. Από αυτήν την άποψη, υποβάλλαμε σχεδόν την ίδια πρόταση, η οποία έχει πλέον ληφθεί υπόψη στην οδηγία και η οποία, ασφαλώς, θα έπρεπε επίσης να περιληφθεί εδώ. Σχετίζεται με τη σήμανση των νανοϋλικών και το γεγονός ότι τα περιεχόμενα θα πρέπει πάντα να είναι εμφανή στον καταναλωτή ούτως ώστε οποιοσδήποτε το επιθυμεί να μπορεί να επιλέγει να μην καταναλώνει τρόφιμα που περιέχουν νανοσωματίδια ή νανοϋλικά.
<P>
Άλλες πτυχές τις οποίες αναγνωρίζω και χαιρετίζω είναι το γεγονός ότι πρέπει να μπορούμε να λαμβάνουμε υπόψη τον τρόπο με τον οποίο το τρόφιμο επηρεάζει το περιβάλλον. Αυτό είναι ένα εξαιρετικά σημαντικό ζήτημα και η σημασία του καθίσταται ολοένα και σημαντικότερη. Υπάρχουν επίσης δεοντολογικές πτυχές εν προκειμένω, για παράδειγμα όσον αφορά την κλωνοποίηση, η οποία έχει πλέον ενσωματωθεί στην έκθεση με εποικοδομητικό και σαφή τρόπο. Δεν έχει να κάνει με τον τρόπο που επηρεάζονται οι καταναλωτές τρώγοντας κλωνοποιημένο κρέας, αλλά πάνω από όλα αφορά δεοντολογικές πτυχές τις οποίες πραγματικά πρέπει να λάβουμε υπόψη μας όταν λαμβάνουμε αποφάσεις για τέτοιου είδους νομοθεσία.
<P>
Θα ήθελα επίσης να πω ότι συμφωνώ με την εισηγήτρια ότι πρέπει να απαιτείται έγκριση και σε σχέση με τα νανοϋλικά που περιέχονται στις συσκευασίες οι οποίες έρχονται σε επαφή με τα τρόφιμα.
<P>
" Ομάδα των Σοσιαλιστών στο Ευρωπαϊκό Κοινοβούλιο έχει τη γνώμη ότι η πρόταση της εισηγήτριας είναι εξαιρετική. Υποστηρίζουμε επίσης κάποιες από τις τροπολογίες. Ελπίζουμε ότι θα μπορέσουμε μολαταύτα να καταλήξουμε σε συμφωνία με την Επιτροπή πολύ σύντομα.
<SPEAKER ID="498" NAME="Magor Imre Csibi">
εξ ονόματος της Ομάδας ALDE. - Κυρία Πρόεδρε, οι κανονισμοί για τα νέα τρόφιμα θα έπρεπε να προβλέπουν τη διαφοροποίηση των προϊόντων τροφίμων στην ευρωπαϊκή αγορά, εξασφαλίζοντας παράλληλα ότι αυτά τα νέα προϊόντα είναι ασφαλή για τον καταναλωτή.
<P>
Εντούτοις, σύμφωνα με τον τρέχοντα κανονισμό πολύ λίγα νέα τρόφιμα εγκρίνονται στην αγορά της ΕΕ λόγω των εξαιρετικά περίπλοκων διαδικασιών υποβολής αιτήσεων και αξιολόγησης. Εάν είχαμε εφαρμόσει τις τρέχουσες διαδικασίες στην έγκριση της πατάτας ή του ακτινιδίου, ίσως να μην τα είχαμε στο τραπέζι μας σήμερα. " αναθεώρηση του τρέχοντος κανονισμού θα έπρεπε να έχει ως στόχο τη δημιουργία ενός πιο αποτελεσματικού και πρακτικού συστήματος για την έγκριση νέων τροφίμων.
<P>
Κατανοώ κάποιες από τις ανησυχίες των συναδέλφων μου σχετικά με τον να επιτραπεί η κυκλοφορία στην αγορά νέων προϊόντων που ενδεχομένως να παρουσιάζουν κινδύνους ή να παραπλανούν τον καταναλωτή. Εντούτοις, δεν θα έπρεπε να πέσουμε στην παγίδα της υστερίας για την ασφάλεια και να σκοτώσουμε την καινοτομία, και δεν έπρεπε επίσης να κάνουμε διακρίσεις κατά των νέων τροφίμων, θέτοντάς τα σε λιγότερο ευνοϊκή θέση σε σχέση με προϊόντα που κυκλοφορούν ήδη στην αγορά και τα οποία δεν έχουν απαραίτητα κάποιο διατροφικό πλεονέκτημα για τους καταναλωτές. Παρ' όλ' αυτά, οι καταναλωτές είναι ελεύθεροι να επιλέγουν.
<P>
" ομάδα είναι εν γένει ικανοποιημένη με την έκβαση της ψηφοφορίας στην Επιτροπή Περιβάλλοντος, Δημόσιας Υγείας και Ασφάλειας των Τροφίμων. Εντούτοις, υπάρχουν ορισμένα ζητήματα που ξεπερνούν κατά πολύ το πεδίο εφαρμογής αυτού του κανονισμού και κατά συνέπεια δεν θα μπορέσουμε να τα υποστηρίξουμε. Για παράδειγμα, δεν μπορούμε να έχουμε την απαίτηση ένα νέο τρόφιμο να μην έχει κανένα αρνητικό αντίκτυπο στο περιβάλλον. Είτε μας αρέσει είτε όχι, όλες οι ανθρώπινες δραστηριότητες έχουν κάποιον αντίκτυπο στο περιβάλλον και μια τέτοια διάταξη είναι δυσανάλογη σε αυτό το πλαίσιο. Αντίθετα, η ομάδα μου πιστεύει ότι χρειάζεται να βρούμε τη σωστή ισορροπία ανάμεσα στο να ενθαρρύνουμε την καινοτομία και το να εφαρμόσουμε την αρχή της προφύλαξης αναφορικά με την ασφάλεια τροφίμων, την προστασία του καταναλωτή και ου περιβάλλοντος και την καλή διαβίωση των ζώων.
<P>
" δική μας προσέγγιση ήταν να διευκολυνθούν οι μακροχρόνιες και γραφειοκρατικές διαδικασίες για την έγκριση της κυκλοφορίας των νέων τροφίμων στην αγορά και την προστασία των βιομηχανικών επενδύσεων μέσω ενισχυμένης προστασίας των δεδομένων.
<P>
Για το σκοπό αυτό, για την ψηφοφορία της ολομέλειας υποβάλλαμε εκ νέου μια δέσμη τροπολογιών για τη διευκόλυνση της διαδικασίας για προϊόντα που είναι παρόμοια με τρόφιμα ή συστατικά που ήδη κυκλοφορούν στην αγορά και για τα οποία η διαδικασία έγκρισης έχει ήδη ξεκινήσει σύμφωνα με τον παλιό κανονισμό. Οι εκκρεμούσες αιτήσεις σύμφωνα με τον παλιό κανονισμό θα πρέπει να διεκπεραιωθούν σύμφωνα με τους κανόνες που ισχύουν κατά την υποβολή του φακέλου. " υποβολή νέας αίτησης σύμφωνα με τον αναθεωρημένο κανονισμό θα σήμαινε μόνο περισσότερες καθυστερήσεις και δαπάνες για τη βιομηχανία.
<P>
Ταυτόχρονα, προσπαθήσαμε επίσης να προάγουμε τα συμφέροντα των καταναλωτών ενισχύοντας τα μέτρα εφαρμογής, για παράδειγμα, σχετικά με τη διάθεση στην αγορά και την παρακολούθηση, τη στήριξη του αποκλεισμού των κλωνοποιημένων ζώων από την τροφική αλυσίδα και συγκεκριμένων διατάξεων για τη σήμανση.
<P>
Όσον αφορά το θέμα της κλωνοποίησης, στηρίζω θερμά τον αποκλεισμό των τροφίμων από κλωνοποιημένα ζώα και απογόνους αυτών από το πεδίο εφαρμογής του παρόντος κανονισμού και καλώ την Επιτροπή να απαγορεύσει τα κλωνοποιημένα ζώα στη διατροφική αλυσίδα. Τον Σεπτέμβριο του 2008, το Ευρωπαϊκό Κοινοβούλιο υιοθέτησε κατά μεγάλη πλειοψηφία ένα ψήφισμα με το οποίου ζητούσε την απαγόρευση των κλωνοποιημένων ζώων για επισιτιστικούς σκοπούς.
<P>
Πρέπει να είμαστε συνεπείς στο πολιτικό μήνυμα που στέλνουμε στην Επιτροπή και τους πολίτες. Υπάρχουν ακόμα θεμελιώδη ζητήματα που πρέπει να αντιμετωπίσουμε όσον αφορά τις δεοντολογικές συνέπειες της κλωνοποίησης ζώων για επισιτιστικούς λόγους, ακόμα και τις συνέπειες της κλωνοποίησης ζώων στην υγεία του ανθρώπου και την καλή διαβίωση των ζώων.
<P>
Επομένως, ο κανονισμός για τα νέα τρόφιμα δεν αποτελεί το κατάλληλο πλαίσιο για ένα τόσο σύνθετο ζήτημα. Εάν, στο μέλλον, τα προϊόντα τροφίμων που παράγονται από κλωνοποιημένα ζώα πρόκειται να εισαχθούν στην ευρωπαϊκή αγορά, αυτό θα πρέπει να γίνει μέσω ενός συγκεκριμένου κανονισμού ο οποίος θα υποβληθεί σε δημόσια διαβούλευση κι έπειτα θα εγκριθεί δημοκρατικά.
<P>
Πιστεύω ότι το Κοινοβούλιο χρειάζεται να λάβει ακλόνητη θέση και, μέσω μιας πλειοψηφίας, να ασκήσει πίεση στην Επιτροπή να βρει λύσεις που θα απηχούν τη βούληση των πολιτών.
<P>
Θα υποστηρίζουμε επίσης τη σήμανση των νανο-συστατικών. Ο κόσμος έχει το δικαίωμα να γνωρίζει τι τρώει και να κάνει επιλογές αναλόγως. Εάν κάποιοι άνθρωποι ανησυχούν για τη νανοτεχνολογία, τότε θα πρέπει να έχουν τη δυνατότητα να κάνουν μια άλλη επιλογή. Εντούτοις, πιστεύουμε ότι η σήμανση των τροφίμων που παράγονται από ζώα που τρέφονται με γενετικά τροποποιημένες ζωοτροφές απλά δεν είναι ρεαλιστική και εφικτή. Εγώ προσωπικά είναι κατηγορηματικά κατά των ΓΤΟ, αλλά δεν μπορώ να φανταστώ με ποιο τρόπο θα μπορούσαμε να ανιχνεύσουμε αποτελεσματικά ποια ζώα τράφηκαν με ΓΤΟ και ποια όχι.
<SPEAKER ID="499" NAME="Zdzisław Zbigniew Podkański">
εξ ονόματος της Ομάδας UEN. - (PL) Κυρία Πρόεδρε, ο κανονισμός (ΕΚ) αριθ. 258/97 για τα νέα τρόφιμα είναι μια καλή ευκαιρία για να διευκρινίσουμε με τι ακριβώς έχουμε να κάνουμε. Πραγματικά προάγουμε υγιεινά, ασφαλή προϊόντα τροφίμων και προστατεύουμε την υγεία των καταναλωτών ή μήπως προστατεύουμε τα συμφέροντα ορισμένων ομάδων και προσώπων πίεσης οι οποίοι βάζουν πάνω απ' όλα το χρήμα και όχι τον άνθρωπο και την υγεία;
<P>
Εάν ανησυχούμε για τους ανθρώπους και την υγεία τους, χρειάζεται να εξασφαλίσουμε ότι υπάρχουν έντιμη ενημέρωση των καταναλωτών για την προέλευση και τα συστατικά των προϊόντων τροφίμων. Οι ετικέτες πληροφοριών πρέπει να περιλαμβάνουν, μεταξύ άλλων, τα εξής: τα συστατικά και τις ποσότητες, το εάν το προϊόν είναι περιβαλλοντικά συμβατό ή βασίζεται σε προϊόντα ΓΤΟ, τα πρόσθετα που περιέχει, εάν υπάρχουν, όπως ένζυμα τροφίμων και γεύσεις, τη χώρα προέλευσης και το εάν προέρχεται από κλωνοποιημένα ζώα, κάτι που κατά την άποψή μου θα έπρεπε να απαγορευτεί πλήρως.
<P>
Ουσιαστικά, η ανάγκη εφαρμογής κατάλληλων διαδικασιών για την έκδοση αδειών παραγωγής και διάθεσης στην αγορά νέων τροφίμων είναι κάτι που δεν θα έπρεπε να απαιτεί συζήτηση. Οι διαδικασίες πρέπει να προστατεύουν τους καταναλωτές από τον κίνδυνο των μη υγιεινών τροφίμων και από την παραπλάνηση. " εισηγήτρια, η κυρία Liotard, συμφώνησε με την έκθεση της Επιτροπής σχετικά με την ανάγκη για διαφανείς διαδικασίες έγκρισης για τα νέα προϊόντα τροφίμων, αν και έχει υποβάλλει πληθώρα τροπολογιών, κάτι που δείχνει την αφοσίωσή της στην κατάρτιση της έκθεσης και το οποίο χρήζει σαφώς επαίνων.
<SPEAKER ID="500" NAME="Hiltrud Breyer">
εξ ονόματος της Ομάδας Verts/ALE. - (DE) Κυρία Πρόεδρε, κυρία Liotard, κυρίες και κύριοι, χρειαζόμαστε νέους κανονισμούς για τα νέα τρόφιμα. Συγκεκριμένα, στην περίπτωση των νανοτεχνολογιών, οι απαιτήσεις μας για τις ζωοτροφές δεν θα έπρεπε να είναι λιγότερο αυστηρές από αυτές που ισχύουν για τα καλλυντικά.
<P>
Χρειαζόμαστε έναν ορισμό των νανοϋλικών και σαφή σήμανση. Ωστόσο, τα νανοτρόφιμα δεν πρέπει να εγκριθούν έως ότου εφαρμοστούν συγκεκριμένες μέθοδοι ανάλυσης των κινδύνων, ειδάλλως θα είναι σαν να μετατρέπουμε τους καταναλωτές σε πειραματόζωα, κάτι που ελπίζω ότι κανένας μας δεν επιθυμεί.
<P>
Στην περίπτωση της γενετικής μηχανικής, πρέπει να κλείσουμε όσον το δυνατόν ταχύτερα το 'παραθυράκι' στη νομοθεσία για τη σήμανση. Τα τρόφιμα που προέρχονται από ζώα τα οποία τράφηκαν με ΓΤΟ ζωοτροφές πρέπει να φέρουν σχετική σήμανση. Υπάρχει η ιχνηλασιμότητα στα χαρτιά, επομένως αυτό θα είναι εφικτό. Θα δούμε αύριο πώς θα ψηφίσουν οι βουλευτές από την Γερμανία, γιατί εδώ υπάρχει ένα 'παραθυράκι' στη σήμανση. Δεν θέλουμε να αφαιρέσουμε από τους καταναλωτές το δικαίωμα να επιλέγουν από μόνοι τους. Θα πρέπει να έχουν την ελευθερία της επιλογής και την ευκαιρία να λαμβάνουν μόνοι τους αποφάσεις.
<P>
Πρέπει να είμαστε αρκετά ξεκάθαροι σχετικά με το γεγονός ότι δεν θέλουμε το κλωνοποιημένο κρέας να εγκριθεί στην Ευρώπη, τόσο για την καλή διαβίωση των ζώων όσο και για δεοντολογικούς λόγους. Αυτό θα πρέπει να καταστεί απολύτως σαφές στον παρόντα κανονισμό.
<P>
Το τελευταίο σημείο που θέλω να θίξω είναι ότι τα ζώα δεν θα πρέπει να υποβάλλονται σε περιττή ταλαιπωρία. Για το λόγο αυτό, ζητάμε την απαγόρευση της επανάληψης των δοκιμών σε ζώα. Σας ευχαριστώ.
<SPEAKER ID="501" NAME="Renate Sommer" AFFILIATION="PPE-DE">
(DE) Κυρία Πρόεδρε, καλό θα ήταν αν μπορούσατε να μου παραχωρήσετε το πρόσθετο μισό λεπτό που μόλις δώσατε στην κυρία Breyer της Ομάδας των Πρασίνων/Ευρωπαϊκή Ελεύθερη Συμμαχία.
<P>
" Επιτροπή υπέβαλλε μια καλή πρόταση για τη βελτίωση του κανονισμού για τα νέα τρόφιμα. Δυστυχώς, κάποιες τροπολογίες έχουν κατατεθεί με στόχο να προσθέσουν σκοπούς σε αυτήν την πρόταση οι οποίοι δεν είναι συμβατοί με τους στόχους του κανονισμού ή οι οποίοι φτάνουν ακόμα και στο σημείο να συγκρούονται με την υφιστάμενη νομολογία. " υποχρέωση των προμηθευτών τροφίμων να παρακολουθούν τα νέα τρόφιμα όσον αφορά την υγεία και την καλή διαβίωση των ζώων θα επέβαλε ένα δυσβάσταχτο φορτίο στους λιανοπωλητές.
<P>
Για μία ακόμη φορά, γίνεται μια απόπειρα υπονόμευσης της υπάρχουσας νομοθεσίας για τους ΓΤΟ, εν προκειμένω η έκκληση για ειδική σήμανση των νέων τροφίμων που προέρχονται από ζώα που έχουν τραφεί με γενετικά τροποποιημένες ζωοτροφές. Τα έχουμε ήδη ακούσει όλα αυτά.
<P>
Οτιδήποτε αφορά τη νομοθεσία περί τους ΓΤΟ δεν θα έπρεπε να περιληφθεί στον κανονισμό για τα νέα τρόφιμα. Το λέω αυτό, αλλά εγώ η ίδια κατέθεσα μια τροπολογία για να υπάρξει διάκριση μεταξύ των νέων τύπων φυτών και τον ορισμό των νέων τροφίμων. Εντούτοις, τα ενδιαφερόμενα κόμματα αυτού του Σώματος δεν πρέπει να έχουν την ευκαιρία να κάνουν κατάχρηση του κανονισμού για τα νέα τρόφιμα για εκλογικούς σκοπούς. Οι τροπολογίες 62 και 90, για τις οποίες οι Πράσινοι ζήτησαν ονομαστική ψηφοφορία, είναι προφανώς μια τέτοια απόπειρα. Ποιους στοχεύετε να διαπομπεύσετε γι' αυτό; " ομάδα μου πάντα υποστήριζε το δικαίωμα του καταναλωτή να γνωρίζει το περιεχόμενο των τροφίμων. Γιατί δεν θα έπρεπε να υπάρχει μια αναφορά στα νανοσυστατικά στη λίστα των συστατικών; Αν και η τροπολογία 62 επιχειρεί μια μάλλον αδέξια απόπειρα να προλάβει τη δική μου έκθεση για τη σήμανση των τροφίμων, πρέπει να πω ότι πιστεύω ότι η σήμανση των νέων προϊόντων είναι απολύτως συμβατή με την έκθεσή μου.
<P>
Για το λόγο αυτό, συνιστώ στην ομάδα μου να ψηφίσει υπέρ αυτών των τροπολογιών. Στην έκθεσή μου για τους κανονισμούς σήμανσης των τροφίμων, θα αναφερθώ στο κομμάτι του κανονισμού για τα νέα τρόφιμα που αφορά τη σήμανση. Αυτό θα είναι δυνατό γιατί η πρώτη ανάγνωση για τη σήμανση των τροφίμων έχει αναβληθεί για την επόμενη κοινοβουλευτική θητεία, αντίθετα με τις επιθυμίες των Πρασίνων. Εντούτοις, έχει πλέον καταστεί σαφές πόσο ευεργετική ήταν για αυτούς αυτή η αναβολή.
<P>
Μια σύντομη παρατήρηση για την κλωνοποίηση. Αποτελεί κακομεταχείριση των ζώων και είμαστε αντίθετοι με αυτήν. Παρ' όλ' αυτά, τα τρόφιμα πρέπει να συμπεριληφθούν σε αυτόν τον κανονισμό, γιατί διαφορετικά...
<P>
(" Πρόεδρος διακόπτει τον ομιλητή)
<SPEAKER ID="502" NAME="Csaba Sándor Tabajdi" AFFILIATION="PSE">
(HU) Είναι πολύ καθησυχαστικό για τους ευρωπαίους καταναλωτές ότι μπορούν να έχουν απόλυτη εμπιστοσύνη στα προϊόντα τροφίμων της ΕΕ που έχουν στο πιάτο τους. Μεσοπρόθεσμα και μακροπρόθεσμα, αυτός είναι ένας από τους σημαντικότερους λόγους για τη διατήρηση της κοινής γεωργικής πολιτικής. Πρέπει να ανταμείψουμε τους ευρωπαίους παραγωγούς για το γεγονός ότι επιβάλλουμε αυστηρότερους κανόνες για την ασφάλεια τροφίμων και την προστασία του περιβάλλοντος από τους ανταγωνιστές μας εκτός της Ευρωπαϊκής Ένωσης.
<P>
Καλό θα ήταν εάν θέλαμε να πετύχουμε, στις διαπραγματεύσεις στο ΔΟΕ, να επιβάλλουμε το δίκαιο αίτημά μας οι διεθνείς μας ανταγωνιστές να τηρούν εξίσου αυστηρούς κανόνες και πρότυπα για πιο αυστηρή ασφάλεια τροφίμων, υγεία των ζώων και των φυτών και περιβαλλοντική προστασία.
<P>
Ο κανονισμός για τα νέα τρόφιμα και η τροπολογία που παρουσιάζεται στην παρούσα έκθεση επίσης αποσκοπούν να εξυπηρετήσουν την αυξημένη ασφάλεια τροφίμων. Ταυτόχρονα, οι προκλήσεις που τίθενται λόγω της τρέχουσας παγκόσμιας επισιτιστικής κρίσης και της σταθερής πληθυσμιακής αύξησης εντείνουν τη σημασία, και μάλιστα καθιστούν ζωτική, την αναζήτηση νέων λύσεων. Για να είναι σε θέση η Γη να θρέψει 9 δισεκατομμύρια ανθρώπους το 2050, οι ευκαιρίες που παρουσιάζουν οι τεχνολογικές εξελίξεις και πρωτίστως η χρήση των βιοτεχνολογιών, είναι απαραίτητες.
<P>
Για να αποφύγουμε τις παρεξηγήσεις, αυτή η έκθεση δεν αφορά τα γενετικά τροποποιημένα τρόφιμα. Σύμφωνα με τις προθέσεις της Επιτροπής, όμως, τα τρόφιμα που παράγονται με νανοτεχνολογίες πράγματι εμπίπτουν στο πεδίο εφαρμογής των νέων τροφίμων. Κάποιοι συνάδελφοί μου έχουν ανησυχίες, τις οποίες κατανοώ έως κάποιο σημείο, αλλά είναι σημαντικό για εμάς να αναγνωρίσουμε ότι η νανοτεχνολογία αποτελεί ένα από τα κλειδιά για το μέλλον.
<P>
" Ευρώπη θα υφίστατο ένα σοβαρό ανταγωνιστικό μειονέκτημα εάν έμενε εκτός των εξελίξεων σε αυτόν τον τομέα. Το κλειδί είναι οι επιστημονικές, εμπεριστατωμένες δοκιμές που συνοδεύουν τη διαδικασία έκδοσης αδειών, τις οποίες εγγυάται ο προτεινόμενος κανονισμός. Ένα μείζον ζήτημα είναι το αυστηρό ρυθμιστικό σύστημα της σήμανσης. Δεν πρέπει να επιτρέψουμε να υπάρχουν περιθώρια παραπλάνησης των καταναλωτών στα εν λόγω τρόφιμα.
<P>
Υπάρχει επίσης μια σημαντική διαμάχη αναφορικά με τα κλωνοποιημένα ζώα. Θα άρμοζε περισσότερο η κλωνοποίηση να ρυθμίζεται σε έναν ξεχωριστό κανονισμό. Σύμφωνα με τη γνωμοδότηση της Ευρωπαϊκής Αρχής για την Ασφάλεια των Τροφίμων, δεν θα έπρεπε να θεωρούμε τους απογόνους κλωνοποιημένων ζώων ως κλώνους, αλλά ο κανονισμούς θα πρέπει παρ' όλ' αυτά να αναφέρεται και στους απογόνους των κλωνοποιημένων ζώων. Χρειάζεται να το αποσαφηνίσουμε απολύτως αυτό στους καταναλωτές.
<SPEAKER ID="503" NAME="Mojca Drčar Marko" AFFILIATION="ALDE">
Κυρία Πρόεδρε, πέρσι ψηφίσαμε με μια πειστική πλειοψηφία υπέρ του ψηφίσματος που πρότεινε την απαγόρευση της κλωνοποίησης των ζώων για επισιτιστικούς λόγους και την πώληση οποιωνδήποτε προϊόντων από κλωνοποιημένα ζώα και των απογόνων τους.
<P>
Προτού ψηφίσουμε για τη νομοθεσία για τα νέα τρόφιμα, θα έπρεπε να θυμηθούμε τους λόγους για τους οποίους δείξαμε σύνεση και να έχουμε επίγνωση των κινδύνων για την υγεία και την καλή διαβίωση των ζώων. Γνωρίζουμε, από την εμπειρία μας από το παρελθόν σε παρόμοια ζητήματα που αντιμετωπίζουν και την ασφάλεια τροφίμων και δεοντολογικές σχέσεις μεταξύ των ανθρώπων, ως το κυρίαρχο είδος και της φύσης ότι η δημόσια αντίληψη εξαρτάται σε πολύ μεγάλο βαθμό από τη συγκεκριμένη γνώση του ζητήματος. Οι καταναλωτές ευαισθητοποιούνται ολοένα και περισσότερο σε θέματα βασανισμού και τραυματισμού των ζώων εκτροφής και για το λόγο αυτό έχουν το δικαίωμα να ενημερώνονται για τις πιθανότητες η κλωνοποίηση να προκαλεί πόνο και να σπαταλά φυσικούς πόρους. Κι όμως η ανάπτυξη της κλωνοποίησης ζώων ως μέθοδος παραγωγής τροφίμων χρησιμοποιείται χωρίς να το γνωρίζει η κοινή γνώμη.
<P>
Τα προβλήματα της κλωνοποίησης δεν αφορούν μόνο την καλή διαβίωση των ζώων, αλλά και την εμπιστοσύνη του καταναλωτή στα τρόφιμα, αφού υπάρχει η πεποίθηση ότι στην Ευρώπη τα τρόφιμα παράγονται σύμφωνα με πολύ υψηλές προδιαγραφές. " μελέτη του Ευρωβαρόμετρου του προηγούμενου Οκτωβρίου τεκμηρίωσε σοβαρές ανησυχίες της κοινής γνώμης όσον αφορά την υποθετική μελλοντική χρήση προϊόντων τροφίμων από κλώνους. Αυτό συνδέεται με την πώληση εισαγόμενων τροφίμων, τα οποία θα μπορούσαν τελικά να πουληθούν στην Ευρώπη χωρίς να φέρουν σήμανση προϊόντων που προέρχονται από κλωνοποιημένα ζώα. Για το λόγο αυτό συμφωνώ με την προσέγγιση της εισηγήτριας που ζητά από την Επιτροπή να καταρτίσει ένα διαφορετικό νομοθέτημα για τους κλώνους.
<P>
Μεταξύ άλλων προβλημάτων τα οποία έχουν καλυφτεί από τις τροπολογίες που κατέθεσε η πολιτική μου ομάδα, θα ήθελα να υποστηρίξω ιδιαίτερα την ανταλλαγή πληροφοριών από δοκιμές σε ζώα, ούτως ώστε να αποφευχθεί η ανάγκη διενέργειας νέων δοκιμών σε ζώα.
<P>
Τέλος, θα ήθελα να εκφράσω τις θερμές μου ευχαριστίες στην εισηγήτρια για την εμπεριστατωμένη δουλειά της πάνω σε αυτό το σημαντικό ευρωπαϊκό νομοθέτημα που αντιμετωπίζει την ασφάλεια τροφίμων, όπως και την προστασία του καταναλωτή και την υγεία και καλή διαβίωση των ζώων.
<SPEAKER ID="504" NAME="Satu Hassi" AFFILIATION="Verts/ALE">
(FI) Κυρία Πρόεδρε, κυρίες και κύριοι, τις θερμές μου ευχαριστίες στην κυρία Liotard για την καταπληκτική δουλειά της και την εξαιρετική έκθεση. Χαίρομαι ιδιαίτερα που η επιτροπή έλαβε σοβαρά υπόψη της τους κινδύνους των νανοϋλικών και θέλει να απαγορεύσει τη χρήση του κρέατος από κλωνοποιημένα ζώα. Εξάλλου, η κλωνοποίηση προκαλεί έντονη ταλαιπωρία στα ζώα.
<P>
Και εγώ θεωρώ σημαντική την Τροπολογία 60. " πρόθεση είναι τα προϊόντα ζώων που έχουν τραφεί με γενετικά τροποποιημένες ζωοτροφές, δηλαδή το γάλα, τα αυγά και το κρέας, να φέρουν σχετική επισήμανση, κι ελπίζω ολόκληρο το Κοινοβούλιο να το υποστηρίξει αυτό. Οι Ευρωπαίοι καταναλωτές απέχουν από τα γενετικά τροποποιημένα τρόφιμα και τα φυτικής προέλευσης γενετικά τροποποιημένα τρόφιμα που πρέπει να φέρουν σχετική επισήμανση είναι δυσεύρετα στα μαγαζιά ούτως ή άλλως. Όσον αφορά τις ζωοτροφές, όμως, υπάρχει ένα τεράστιο νομικό κενό, που επιτρέπει την είσοδο των γενετικά τροποποιημένων ζωοτροφών στο πιάτο μας. Ένα μεγάλο μέρος των ευρωπαϊκών ζωοτροφών εισάγεται από άλλα μέρη του κόσμου, και κυρίως από τη Βραζιλία και την Αργεντινή, όπου το μερίδιο των γενετικά τροποποιημένων ζωοτροφών είναι τεράστιο.
<P>
Έχει φτάσει η ώρα να επεκτείνουμε την αρχή της διαφάνειας στις ζωοτροφές και την ιδέα της επισήμανσης των ΓΤΟ στα ζωικά προϊόντα. Ο Πρωθυπουργός της χώρας μου υποστήριξε αυτήν την ιδέα πριν από δύο χρόνια κι ελπίζω ότι η Φινλανδία θα την υποστηρίξει και στο Συμβούλιο των Υπουργών.
<SPEAKER ID="505" NAME="Avril Doyle" AFFILIATION="PPE-DE">
Κυρία Πρόεδρε, χαιρετίζω την αναθεώρηση του κανονισμού για τα νέα τρόφιμα, η οποία πρέπει να τονώνει την καινοτομία στη βιομηχανία τροφίμων και ποτών. Πρέπει να προστατέψει τη λειτουργία της εσωτερικής αγοράς και της δημόσιας υγείας και, ταυτόχρονα, να διευκολύνει την πρόσβαση στην αγορά στα νέα τρόφιμα.
<P>
Ωστόσο, έχω κάποιες ανησυχίες εν γένει για αυτό που θα αποκαλέσω επιστημονική αντιπάθεια και δυσπιστία αυτού του Ευρωπαϊκού Κοινοβουλίου - και, πράγματι, των εθνικών μας κοινοβουλίων επίσης - η οποία έχει εξελιχθεί σε ένα ζήτημα που προκαλεί σοβαρό προβληματισμό σε ένα ευρύ φάσμα τομέων σε αυτό το στάδιο. Δεν δικαιώνουμε εαυτούς με συναισθηματικές, υστερικές ή λαϊκίστικες αντιδράσεις στις τελευταίες επιστημονικές εξελίξεις που έχουν υποβληθεί στη βάσανο της επιστημονικής κοινότητας και δεν τιμούμε δεόντως τη δημοκρατική μας εντολή. Όταν γίνεται αναφορά στα ΓΤ προϊόντα, την κλωνοποίηση και τη νανοτεχνολογία σε αυτόν το Σώμα, τότε προχωράμε εκ του ασφαλούς και η απάντηση είναι 'όχι'. Ακολούθως, ανοιγόμαστε σιγά σιγά και καθυστερούμε τις εγκρίσεις.
<P>
Προβληματίζομαι για την ΕΑΑΤ, κυρία Επίτροπε, και το κατά πόσο διαθέτει τους κατάλληλους πόρους για να επεξεργάζεται τις υποθέσεις σύμφωνα με αυτόν τον κανονισμό με σύντομο αλλά εμπεριστατωμένο τρόπο. Εάν η ντροπιαστική μας εμπειρία με τις εγκρίσεις για τα ΓΤ τρόφιμα και τις ζωοτροφές και το ρυθμό προόδου αυτών αποτελούν οδηγό, τότε η απάντηση πρέπει να είναι 'όχι'. Γιατί αντιδρούμε σαν να είμαστε επιστημονικά αναλφάβητοι για οποιαδήποτε νέα πτυχή αυτού του τομέα; Γιατί δείχνουμε δυσπιστία στην ελεγχόμενη από την επιστημονική κοινότητα επιστήμη σε τέτοιο βαθμό; Έχει κανένας μας ή κάποιοι λίγοι από εμάς καθόλου επιστημονική εμπειρία σε αυτό το Κοινοβούλιο; Το ίδιο ερώτημα μπορεί να τεθεί για τα εθνικά κοινοβούλια. Πρέπει να βασίζουμε τη νομοθεσία σε εμπεριστατωμένη, σοβαρή επιστήμη και να το δεχτούμε αυτό. Διαφορετικά, τίθεται υπό αμφισβήτηση η αξιοπιστία μας ως νομοθέτες.
<SPEAKER ID="506" NAME="Czesław Adam Siekierski" AFFILIATION="PPE-DE">
(PL) Κυρία Πρόεδρε, με γνώμονα τι είναι καλό για τους καταναλωτές και λαμβάνοντας υπόψη το μεγάλο βαθμό στον οποίο επηρεάζουν την υγεία μας τα τρόφιμα που καταναλώνουμε, συμφωνώ με την άποψη της εισηγήτριας ότι χρειάζεται να ορίσουμε με σαφήνεια το σκοπό των κανονισμών για τα νέα τρόφιμα. Θα πρέπει να καταβάλουμε κάθε προσπάθεια για να εξασφαλίσουμε ότι η διαφάνεια και η αποτελεσματικότητα του συστήματος της έκδοσης αδειών για νέα τρόφιμα θα εξασφαλίσει ασφάλεια στον καταναλωτή και θα βελτιώσει τη λειτουργία της εσωτερικής αγοράς.
<P>
Κατά τη γνώμη μου, ο τρέχων ορισμός των νέων τροφίμων χρήζει επαναπροσδιορισμού, λαμβάνοντας υπόψη τις γενικές αρχές και απαιτήσεις της νομοθεσίες περί τροφίμων. Πιστεύω ότι ένα προϊόν τροφίμων θα πρέπει να διατίθεται στην αγορά μόνο όταν δεν παραπλανεί τον καταναλωτή, είναι απολύτως ασφαλές και η θρεπτική αξία του προϊόντος δεν έχει υπονομευτεί. Καθώς οι ουσίες ή οι χημικές ενώσεις δεν έχουν ακόμα χρησιμοποιηθεί για ανθρώπινη κατανάλωση, ιδιαίτερη προσοχή θα έπρεπε να δίνεται στη λήψη οποιωνδήποτε αποφάσεων που συνδέονται με τη νομική τους ρύθμιση. Υποστηρίζω όλες τις δραστηριότητες που θα βοηθήσουν στη διατήρηση ενός υψηλού επιπέδου στην ασφάλεια τροφίμων και εκείνους που μιλάνε για ...
<SPEAKER ID="507" NAME="Ανδρούλα Βασιλείου">
Μέλος της Επιτροπής. - Κυρία Πρόεδρε, θα ήθελα να επεκταθώ σε μερικά πολύ σημαντικά σημεία που έθιξαν κάποιοι αξιότιμοι βουλευτές.
<P>
Όσον αφορά τις νανοτεχνολογίες, πρόσεξα τις πρόσφατες επιστημονικές απόψεις και έχει πειστεί από τα σχετικά έγγραφα στην έκθεση της κυρίας Liotard. " Ευρωπαϊκή Ένωση θα είναι η πρώτη στον κόσμο που θα διαθέτει ρυθμιστικό ορισμό των τεχνολογικών νανοϋλικών και μια συνεκτική και ευέλικτη προσέγγιση αυτής της τεχνολογίας.
<P>
Προκειμένου να αποσαφηνίσω τη θέση της Επιτροπής πάνω στον ορισμό των νανοτεχνολογιών, θα ήθελα να κάνω της εξής δήλωση εξ ονόματος της Επιτροπής.
<P>
" Επιτροπή σημειώνει ότι οι εργασίες προς την εύρεση ενός κοινού ορισμού των νανοϋλικών βρίσκονται ακόμα σε εξέλιξη. Για το λόγο αυτό η Επιτροπή επιβεβαιώνει ότι, στη μελλοντική κοινοτική νομοθεσία, η πρόοδος που θα έχει συντελεστεί ως προς τον κοινό ορισμό θα πρέπει να ληφθεί υπόψη και σημειώνει ότι οι διαδικασίες επιτροπολογίας που περιλαμβάνονται στην παρούσα πρόταση επίσης καθιστούν δυνατή την επικαιροποίηση του ορισμού στην παρούσα πρόταση.
<P>
Όσον αφορά την υποχρεωτική επισήμανση όλων των τροφίμων που παράγονται με τη βοήθεια της νανοτεχνολογίας, θα ήθελα να σημειώσω ότι η Επιτροπή τάσσεται πράγματι υπέρ της ενημέρωσης του καταναλωτή σχετικά με την ύπαρξη νανοϋλικών στα τρόφιμα. Εντούτοις, σύμφωνα με τον κανονισμό για τα νέα τρόφιμα, έχουμε μια κατά περίπτωση έγκριση η οποία επίσης ορίζει τους όρους χρήσης αυτών των προϊόντων, συμπεριλαμβανομένων των απαιτήσεων επισήμανσης. " επισήμανση θα εξετάζεται επομένως κατά περίπτωση.
<P>
Επιτρέψτε μου τώρα να διευκρινίσω τη θέση μου πάνω στο σημαντικό ζήτημα της κλωνοποίησης. Έχω ήδη δηλώσει ότι θεωρώ ότι ο κανονισμό για τα νέα τρόφιμα δεν αποτελεί το πλέον κατάλληλο όργανο για τη διαχείριση όλων των ζητημάτων που εγείρει η κλωνοποίηση. Ο κανονισμός για τα νέα τρόφιμα αφορά μόνο την ασφάλεια των τροφίμων και την έγκριση της κυκλοφορίας στην αγορά. Επομένως, η χρήση κλώνων σε προγράμματα εκτροφής - σπέρμα, έμβρυα και ωάρια - δεν μπορούν να ρυθμιστούν στο πλαίσιο του κανονισμού για τα νέα τρόφιμα ούτε μπορούν τα θέματα που συνδέονται με την υγεία και την καλή διαβίωση των ζώων να αντιμετωπιστούν εδώ.
<P>
Στις 13 Ιανουαρίου, το σώμα των Επιτρόπων διοργάνωσε μια συζήτηση προσανατολισμού για την κλωνοποίηση εκτρεφόμενων ζώων που προορίζονται για την παραγωγή τροφίμων. " Επιτροπή συμφώνησε ότι παραμένουν αρκετά αναπάντητα ερωτήματα. Από αυτήν την άποψη, η Επιτροπή συνεργάζεται στενά με την ΕΑΑΤ και εξασφαλίζει τη διενέργεια σχετικών επιστημονικών ερευνών. Ταυτόχρονα, ξεκίνησα συζητήσεις με τους κύριους εμπορικούς μας συνεργάτες: τις "νωμένες Πολιτείες, τον Καναδά, την Ιαπωνία, την Αυστραλία και τη Νέα Ζηλανδία.
<P>
Ναι, χρειαζόμαστε περισσότερες πληροφορίες και δεδομένα για τις τεχνικές κλωνοποίησης και τον τρόπο χειρισμού των απογόνων κλωνοποιημένων ζώων από ρυθμιστική οπτική γωνία.
<P>
Όπως αναφέρατε κάποιοι από εσάς, τον Ιούλιο πέρσι η Ευρωπαϊκή Αρχή Ασφάλειας Τροφίμων εξέδωσε τη γνωμοδότησή της η οποία κάλυπτε τις επιστημονικές απόψεις της κλωνοποίησης για τα τρόφιμα στην ΕΕ. Το γενικό συμπέρασμα της γνωμοδότησης είναι ότι η εκτίμηση των κινδύνων είναι ανεπαρκής λόγω των περιορισμένων δεδομένων που διαθέτουμε. Όσον αφορά την υγεία και την καλή διαβίωση των ζώων, η γνωμοδότηση καθιστά σαφές ότι ένα σημαντικό μέρος των κλώνων έχει διαπιστωθεί ότι επηρεάζονται δυσμενώς, συχνά σε σοβαρό βαθμό, και με μοιραία κατάληξη και για τα κλωνοποιημένα ζώα και για το βιολογικό ζώο.
<P>
" γνωμοδότηση της Ευρωπαϊκής Ομάδας για τη Δεοντολογία επίσης επισημαίνει αρκετά επιστημονικά ζητήματα που χρήζουν απαντήσεων και ερευνών που χρειάζεται να πραγματοποιηθούν για την ασφάλεια τροφίμων, την υγεία και την καλή διαβίωση των ζώων, την ιχνηλασιμότητα και την επισήμανση.
<P>
Εν κατακλείδι, θα ήθελα να παραδεχτώ ότι, όσον αφορά την κλωνοποίηση, ασφαλώς και υπάρχει ένα ζήτημα που καλούμαστε να αντιμετωπίσουμε, αλλά ο κανονισμός για τα νέα τρόφιμα δεν είναι το κατάλληλο μέρος για να ρυθμίσουμε όλα τα ζητήματα που περιστοιχίζουν αυτό το ευαίσθητο ζήτημα.
<P>
Παρ' όλ' αυτά, θα ήθελα να δεσμευτώ, εξ ονόματος της Επιτροπής, να παρουσιάσω, το συντομότερο δυνατό, μια περιεκτική έκθεση για όλες τις πτυχές των τεχνικών κλωνοποίησης που εφαρμόζονται στην παραγωγή τροφίμων, συμπεριλαμβανομένης της υγείας και της καλής διαβίωσης των ζώων σε σχέση με τους κώνους και τους απογόνους τους, συνοδευόμενη, εάν απαιτείται, από νομοθετικές προτάσεις. Επιτρέψτε μου να υπογραμμίσω ότι πιστεύω ότι μπορεί να βρεθεί μια λύση πάνω σε αυτό το ζήτημα και, από αυτήν την άποψη, ευχαριστώ το Κοινοβούλιο για την κατανόηση και τη συνεργασία του.
<P>
Έκθεση Liotard
<P>
" Επιτροπή μπορεί να δεχτεί τις Τροπολογίες 7, 12, 34, 35, 41, 42, 44, 45, 53 και 63.
<P>
Οι Τροπολογίες 3, 8, 15, 20, 58, 64, 65, 76, 87, 88 και 89 μπορούν κατ' αρχήν να γίνουν δεκτές.
<P>
Οι Τροπολογίες 1, 6, 10, 25, 30, 31, 36, 40, 66, 67, 69, 77, 82, 84, 85 και 93 είναι αποδεκτές εφόσον αναδιατυπωθούν.
<P>
" Επιτροπή δεν μπορεί να δεχτεί τις Τροπολογίες 2, 4, 5, 9, 11, 13, 14, 16, 17, 18, 19, 21, 22, 23, 24, 26, 27, 28, 29, 31, 32, 33, 37, 38, 39, 43, 46, 47, 48, 49, 50, 51, 52, 54, 55, 56, 57, 59, 60, 61, 62, 68, 70, 71, 72, 73, 74, 75, 78, 79, 80, 81, 83, 86, 90, 91 και 92.
<SPEAKER ID="509" NAME="Kartika Tamara Liotard">
εισηγήτρια. - (NL) Κυρία Πρόεδρε, θα ήθελα να εκφράσω τις ειλικρινείς μου ευχαριστίες στους συναδέλφους μου για τη συμβολή τους στη συζήτηση και για την υποστήριξή τους για διάφορα σημεία στην έκθεσή μου. Υπήρξαν, ασφαλώς, και κάποια επικριτικά σχόλια. Είμαι και με αυτά ευχαριστημένη, καθώς μόνο καλό μπορούν να κάνουν στη συζήτηση.
<P>
Στόχος μας είναι να εξασφαλίσουμε στους καταναλωτές ότι τα τρόφιμα που παράγονται με νέες τεχνολογίες ή τα νέα τρόφιμα που εισέρχονται στην αγορά είναι ασφαλή. Μέσω της συμβολής μας και των προτάσεών μας, θα πετύχουμε την επίτευξη αυτού του στόχου. Αυτό θα προσφέρει επίσης βεβαιότητα σε εκείνους τους παραγωγούς που αναζητούν την καινοτομία, ως προς το ότι θα γνωρίζουν πλέον τι επιτρέπεται και τι όχι. " έκθεση καλύπτει επίσης την προστασία των δεδομένων σε σχέση με εκείνα τα προϊόντα, κάτι που επίσης προάγει την καινοτομία στον τομέα της ασφάλειας τροφίμων.
<P>
Επιπροσθέτως, θα ήθελα να προσφέρω τις θερμές μου ευχαριστίες στην Επίτροπο για τα όσα είπε για τη νανοτεχνολογία. Σε αυτόν τον τομέα, αληθεύει ότι αναμένεται να γίνουν πολλές αλλαγές ακόμα και εάν ορίσουμε έναν ορισμό τώρα που βρισκόμαστε ακόμη στην αρχή, θα πρέπει να υπάρχει η δυνατότητα να τον αναθεωρήσουμε καθώς η επιστήμη προοδεύει.
<P>
Θα ήθελα επίσης να ευχαριστήσω την Επίτροπο για τα όσα είπε για την κλωνοποίηση των ζώων. Όμως, θα ήθελα να σας επισημάνω ότι το Κοινοβούλιο έχει ήδη εγκρίνει ένα ψήφισμα στο οποίο καθιστούμε σαφές ότι δεν θέλουμε κρέας από κλωνοποιημένα ζώα στην αγορά ως τρόφιμα. Αυτό το ζήτημα, επίσης, επαναλαμβάνεται στην παρούσα έκθεση και θα προέτρεπα η κλωνοποίηση των ζώων να αποκλειστεί από τον κανονισμό για τα νέα τρόφιμα " έκθεση το ζητά να γίνει αυτό και, όπως μόλις ακούσατε, το παρόν Σώμα υποστηρίζει θερμά αυτήν την ιδέα.
<P>
Τέλος, θα ήθελα να αδράξω αυτήν την ευκαιρία για να εκφράσω τις ειλικρινείς μου ευχαριστίες στο προσωπικό μου, τον Thomas, την Vivian και τον Jan-Jaap, οι οποίοι εργάστηκαν πολύ σκληρά στο πλάι μας για να σας παρουσιάσουμε αυτήν την έκθεση.
<SPEAKER ID="510" NAME="Πρόεδρος">
" συζήτηση έληξε.
<P>
" ψηφοφορία θα πραγματοποιηθεί την Τετάρτη.

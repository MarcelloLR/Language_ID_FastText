<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="" AFFILIATION="(Η συνεδρίαση αρχίζει στις 9.00)">
<SPEAKER ID="3" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση σχετικά με τις δηλώσεις του Συμβουλίου και της Επιτροπής για την προετοιμασία του Ευρωπαϊκού Συμβουλίου που πρόκειται να διεξαχθεί στις Βρυξέλλες στις 15 και 16 Ιουνίου, περιλαμβανομένων των επόμενων βημάτων στην περίοδο προβληματισμού, και σχετικά με την προφορική ερώτηση του κ. Jo Leinen, εξ ονόματος της Επιτροπής Συνταγματικών Υποθέσεων, προς την Επιτροπή για τα επόμενα βήματα στην περίοδο προβληματισμού (O-0033/2006 – B6-0208/2006).
<P>
Για τον σκοπό αυτόν, είναι εδώ ο κ. Winkler, εξ ονόματος του Συμβουλίου, καθώς και ο κ. Barroso, Πρόεδρος της Επιτροπής, συνοδευόμενος από την κ. Wallström, Αντιπρόεδρο της Επιτροπής. 
<SPEAKER ID="4" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
Η πρώτη μεγάλη θεματική ενότητα είναι το ζήτημα του χώρου ελευθερίας, ασφάλειας και δικαιοσύνης. Εδώ, όλες οι δημοσκοπήσεις –μεταξύ των οποίων και εκείνη της Επιτροπής, όπως έχει δηλώσει επανειλημμένως και η αντιπρόεδρος κ. Wallström– δείχνουν ότι ειδικά στον τομέα αυτόν, οι πολίτες θέλουν περισσότερη Ευρώπη, ότι περιμένουν περισσότερα από την Ευρώπη. Τους τελευταίους έξι μήνες σημειώθηκαν στον τομέα αυτόν πολλά συγκεκριμένα βήματα προόδου. Θα αναφέρω μόνο σύντομα τη στρατηγική για την καταπολέμηση της τρομοκρατίας, τη διεύρυνση του χώρου Σένγκεν και τη σύναψη συμφωνιών με διάφορες τρίτες χώρες για τη διευκόλυνση θεώρησης διαβατηρίων και την επανεισδοχή.
<P>
Η Ευρώπη θα αποκτήσει περισσότερη ασφάλεια και χάρη στις προσπάθειές της να βελτιώσει τις δυνατότητες αντιμετώπισης καταστροφών και κρίσεων. Η Αυστρία δραστηριοποιήθηκε ιδιαίτερα γι’ αυτό κατά τους μήνες της προεδρίας της. Το Ευρωπαϊκό Συμβούλιο θα λάβει σχετική έκθεση, όπου θα αναφέρονται οι μέχρι τώρα πρόοδοι και θα διατυπώνονται συστάσεις για την περαιτέρω πορεία. Ο πρώην Επίτροπος και υπουργός Εξωτερικών της Γαλλίας, Michel Barnier, υπέβαλε μία πολύ εκτενή, μελλοντοστραφή και γεμάτη ιδέες έκθεση που ασφαλώς θα εξετάσουν συστηματικά τις επόμενες εβδομάδες και μήνες όλα τα θεσμικά όργανα της ΕΕ. Περιλαμβάνει αρκετές καλές ιδέες για το πώς μπορεί να λυθεί αυτό το πρόβλημα προς όφελος της δημόσιας ασφάλειας.
<P>
Ένα άλλο πολύ σημαντικό ζήτημα, το οποίο μπορεί επίσης να επιλυθεί σωστά μόνο με πανευρωπαϊκές λύσεις, είναι η αειφόρος ανάπτυξη. Ως γνωστόν, η Ευρωπαϊκή Ένωση διαθέτει από το Ευρωπαϊκό Συμβούλιο του Γκέτεμποργκ που πραγματοποιήθηκε το 2001 μία σχετική στρατηγική που έχει ως στόχο να αντικατοπτρίζεται σε όλες τις αποφάσεις η υπεύθυνη διαχείριση των φυσικών πόρων. Κατά την αυστριακή προεδρία, αυτή η γραμμή ανανεώθηκε πλήρως και μετεξελίχθηκε σε μία φιλόδοξη και συνολική νέα στρατηγική που αφορά μια ολόκληρη σειρά καίριων τομέων όπως η αλλαγή του κλίματος, η καθαρή ενέργεια, οι μεταφορές, η έμφαση σε βιώσιμα πρότυπα παραγωγής και κατανάλωσης. Σε αυτό το πλαίσιο, στην ημερήσια διάταξη συμπεριλαμβάνεται και το ζήτημα της αλλαγής του κλίματος.
<P>
Φυσικά, το ζήτημα της στρατηγικής της Λισαβόνας είναι επίσης ένα σημαντικό θέμα για το Ευρωπαϊκό Συμβούλιο που θα γίνει τώρα στις Βρυξέλλες. Άλλωστε, όπως είπε εδώ και ο αυστριακός καγκελάριος Schüssel, το Ευρωπαϊκό Συμβούλιο εξέτασε ήδη τον Μάρτιο διεξοδικά αυτήν τη στρατηγική και παρουσίασε μεγάλο αριθμό συγκεκριμένων προσανατολισμών. Έκτοτε επιτεύχθηκε να οριστούν δύο σημαντικά ορόσημα: ο συμβιβασμός για την ελεύθερη παροχή υπηρεσιών, για τον οποίο το Συμβούλιο χρωστάει μεγάλη χάρη στο Ευρωπαϊκό Κοινοβούλιο –θέλω να το πω αυτό ξεκάθαρα και να εκφράσω τις ευχαριστίες μου προς το Σώμα– και η καταρχήν συμφωνία για το 7ο πρόγραμμα πλαίσιο. Στην περίπτωση της οδηγίας για τις υπηρεσίες, το Συμβούλιο τήρησε όσο το δυνατόν πιο πιστά τον συμβιβασμό του Ευρωπαϊκού Κοινοβουλίου. Η οδηγία αυτή είναι ένα καλό παράδειγμα για το πώς μπορούν τα θεσμικά όργανα της ΕΕ να επιτύχουν συγκεκριμένες προόδους προς το συμφέρον των πολιτών μας, εάν συνεργάζονται εποικοδομητικά και αποτελεσματικά. Η αυστριακή Προεδρία εκφράζει την ευγνωμοσύνη της προς το Κοινοβούλιο γι’ αυτό.
<P>
Εξυπακούεται ότι ένα ακόμη σημαντικό ζήτημα στο Ευρωπαϊκό Συμβούλιο θα είναι και το θέμα της ενεργειακής πολιτικής. Το συγκεκριμένο θέμα εξετάστηκε και συζητήθηκε με διάφορες ευκαιρίες, μεταξύ άλλων και σε σχέση με τρίτες χώρες – και χθες είχα την ευκαιρία να σας μιλήσω εδώ για τη σύνοδο κορυφής με τη Ρωσική Ομοσπονδία. Στη συζήτηση στο πλαίσιο του Συμβουλίου μεγαλύτερη έμφαση δόθηκε κυρίως στα απαραίτητα εσωτερικά μέτρα όπως η βελτίωση της ενεργειακής απόδοσης και η μετάβαση σε ανανεώσιμες πηγές ενέργειας. Τώρα το ζητούμενο είναι και η θέσπιση εξωτερικών μέτρων και γι’ αυτό χρειαζόμαστε μια κοινή, προορατική προσέγγιση που θα έχει εξεταστεί επαρκώς από γεωστρατηγική σκοπιά. Η Επιτροπή και ο Γενικός Γραμματέας του Συμβουλίου, Javier Solana, εκπόνησαν κατ’ εντολήν του Ευρωπαϊκού Συμβουλίου ένα έγγραφο στρατηγικής που θα υποβληθεί στο Ευρωπαϊκό Κοινοβούλιο.
<P>
Για τον σκοπό αυτόν, η αυστριακή προεδρία του Συμβουλίου διοργάνωσε στα μέσα Απριλίου στο St. Pölten της Αυστρίας μία διάσκεψη με θέμα «Η Ευρώπη αρχίζει στο σπίτι μας», στην οποία, φυσικά, εκπροσωπήθηκε σε σημαντικό βαθμό το Κοινοβούλιο. Γνωρίζετε τις ενδιαφέρουσες προτάσεις που παρουσιάστηκαν εκεί. Τώρα είναι σημαντικό για εμάς να λάβει αυτό το θέμα μια μόνιμη θέση στην ημερήσια διάταξη και να το λαμβάνουμε υπόψη μας ακόμα πιο συνειδητά από πριν.
<P>
Θα ήθελα να περάσω τώρα στο τελευταίο μέρος της ομιλίας μου: στο μέλλον της Ευρώπης, τη συνταγματική διαδικασία και την περίοδο προβληματισμού. Η περίοδος προβληματισμού που αποφάσισε το Ευρωπαϊκό Συμβούλιο τον περασμένο Ιούνιο είχε ως αποτέλεσμα να δρομολογηθούν σε πολλά κράτη μέλη από λίγο ως πολύ εντατικές πρωτοβουλίες για να ξεκινήσει ένας γνήσιος διάλογος για το ευρωπαϊκό σχέδιο. Επίσης, εξετάστηκε από διάφορες σκοπιές το θέμα της ευρωπαϊκής ταυτότητας. Σας θυμίζω τη διάσκεψη «Sound of Europe» που έγινε στις αρχές της αυστριακής προεδρίας, αλλά και μία εκδήλωση που θεωρώ ότι μπορεί οπωσδήποτε να χαρακτηριστεί επιτυχημένη, το «Café d'Europe» (ευρωπαϊκό καφενείο) που έγινε ταυτόχρονα σε όλες τις πρωτεύουσες την Ημέρα της Ευρώπης.
<P>
Πολύ δραστήρια υπήρξε και η Επιτροπή, που ανέπτυξε το σχέδιο Δ. Θα ήθελα να ευχαριστήσω ιδιαίτερα την αντιπρόεδρο της Επιτροπής κ. Wallström για την εποικοδομητική συνεργασία. Είχαμε μια καλή σχέση συνεργασίας με την Επιτροπή προς χάριν μεγαλύτερης διαφάνειας και μεγαλύτερης ανταπόκρισης στις απαιτήσεις και τις προσδοκίες των πολιτών. Φάνηκε ότι τα κράτη μέλη θα ήθελαν να παρατείνουν με τη μια ή την άλλη μορφή αυτήν την περίοδο προβληματισμού για τουλάχιστον ένα ακόμα έτος. Το Ευρωπαϊκό Συμβούλιο θα συζητήσει εντατικά τους ακριβείς διακανονισμούς και το τι μέλλει γενέσθαι και θα υποβάλει τις ανάλογες προτάσεις.
<P>
Επίσης, κατά τη συζήτηση μεταξύ των υπουργών Εξωτερικών στο Klosterneuburg κατέστη φανερό ότι δεν έχει έρθει ακόμα η ώρα για μια οριστική λύση των νομικών ζητημάτων που συνδέονται με τη Συνταγματική Συνθήκη επειδή δεν είναι ακόμα έτοιμα γι’ αυτό όλα τα κράτη μέλη. Ως εκ τούτου, θα αποτελέσει πρόκληση για ολόκληρη την Ένωση και ιδιαίτερη πρόκληση για τις επόμενες προεδρίες να εργαστούν προκειμένου να εξασφαλιστεί ότι το 2009 θα υπάρχει σαφήνεια σχετικά με τη νομική βάση της μελλοντικής ΕΕ. Το 2009 κατέχει άλλωστε σημαντικό ρόλο για διάφορους λόγους: το έτος αυτό δεν θα έχουμε μόνο ένα νέο Ευρωπαϊκό Κοινοβούλιο, αλλά θα αντιμετωπίσουμε και διάφορες θεσμικές προκλήσεις όπως για παράδειγμα μια νέα σύνθεση της Επιτροπής.
<P>
Τελειώνοντας θα ήθελα να μιλήσω για τη διεύρυνση της ΕΕ που είναι επίσης ένα θέμα που θα έχει εξέχουσα θέση στο Ευρωπαϊκό Συμβούλιο. Δεν θέλω να αναφερθώ λεπτομερώς στα επιμέρους κράτη. Γνωρίζετε την κατάσταση των διαπραγματεύσεων με τη Βουλγαρία και τη Ρουμανία, που όλοι ελπίζουμε ότι θα ενταχθούν στην Ένωση την 1η Ιανουαρίου 2007. Πιθανότατα παρακολουθήσατε τις προόδους που κατέστη δυνατόν να επιτευχθούν προχθές στις διασκέψεις προσχώρησης με την Τουρκία και την Κροατία, καθώς και όλα τα προβλήματα που εμφανίστηκαν κυρίως στην περίπτωση της Τουρκίας. Οι υπουργοί Εξωτερικών κατάφεραν τελικά να επιτύχουν στο Klosterneuburg έναν κάποιο βαθμό συμφωνίας για την περαιτέρω κοινή δράση. Οι αρχηγοί κρατών και κυβερνήσεων θα συνεχίσουν αυτήν τη συζήτηση και θα καθορίσουν πώς θα προχωρήσουν τους επόμενους μήνες. Διαπιστώθηκε ότι η Επιτροπή θα επεξεργαστεί το δεύτερο εξάμηνο, μεταξύ άλλων, και μια συμβολή στη συζήτηση για την ικανότητα της Ευρωπαϊκής Ένωσης να αντιμετωπίσει τη διεύρυνση, που όπως γνωρίζετε, ζητήθηκε και από το Ευρωπαϊκό Κοινοβούλιο.
<P>
Στα συμπεράσματα του Ευρωπαϊκού Συμβουλίου θα αναφερθεί και το θέμα της κατάστασης των Δυτικών Βαλκανίων, στο οποίο, όπως γνωρίζετε, είχε δώσει ιδιαίτερη βαρύτητα η αυστριακή προεδρία του Συμβουλίου. Το θέμα αυτό πρέπει να το δούμε σε συνάρτηση με μία πολιτική για την ειρήνη και τη σταθερότητα στα Βαλκάνια. Θα αναφερθούμε άλλη μια φορά στη δήλωση των υπουργών Εξωτερικών στο Salzburg και στην προοπτική ένταξης των κρατών των Βαλκανίων στην ΕΕ, την οποία περιείχε. Στο Ευρωπαϊκό Συμβούλιο θα θιγεί μια σειρά θεμάτων εξωτερικής πολιτικής και θα γίνουν σχετικές δηλώσεις, για τα Δυτικά Βαλκάνια, για το Ιράν, το Ιράκ, τον Λίβανο, τη Μέση Ανατολή, ενώ στην ημερήσια διάταξη θα συμπεριληφθεί και η στρατηγική για την Αφρική.
<SPEAKER ID="5" LANGUAGE="FR" NAME="José Manuel Barroso," AFFILIATION="Πρόεδρος της Επιτροπής">
<P>
   . Κύριε Πρόεδρε, κύριε Winkler, κυρίες και κύριοι βουλευτές, έναν χρόνο μετά την έναρξη της περιόδου προβληματισμού, είναι καιρός να αξιολογήσουμε την κατάσταση. Σε ποιο στάδιο βρισκόμαστε; Τι μπορούμε να κάνουμε για να πάμε μπροστά την Ευρώπη; Τι μπορεί να προσμένει κανείς από το Ευρωπαϊκό Συμβούλιο;
<P>
Αυτός είναι ο λόγος που πρέπει να σημειώσουμε πρόοδο σε δύο επίπεδα, όπως εξηγείται στο έγγραφό μας της 10ης Μαΐου, όσον αφορά τη διττή προσέγγιση. Το πρώτο επίπεδο σχετίζεται με μια Ευρώπη των αποτελεσμάτων, μια Ευρώπη πρακτικών σχεδίων, αλλά –και ερχόμαστε στο δεύτερο επίπεδο– μια Ευρώπη αποτελεσμάτων που δεν αντιβαίνει, δεν συνιστά μια εναλλακτική επιλογή, σε μια πολιτική Ευρώπη και που, τουναντίον, αποτελεί προϋπόθεση για να κερδίσουμε την υποστήριξη των πολιτών στην Ευρώπη ως ένα μεγάλο πολιτικό σχέδιο. Κατά συνέπεια, δεν τίθεται θέμα επιλογής μεταξύ μιας Ευρώπης των αποτελεσμάτων και μιας θεσμικής Ευρώπης, τίθεται θέμα επιλογής αμφοτέρων. Χρειαζόμαστε μια Ευρώπη σχεδίων και αποτελεσμάτων, αν όντως θέλουμε να έχουμε ένα μεγάλο σχέδιο για την Ευρώπη.
<P>
Η αλήθεια είναι ότι, ακόμη και μετά τα δύο «όχι» στα δημοψηφίσματα, καταφέραμε να διευθετήσουμε το δημοσιονομικό ζήτημα για την επόμενη επταετία και να το πράξουμε αυτό για 27 χώρες. Χάρη στη συμβολή του Ευρωπαϊκού Κοινοβουλίου, καταφέραμε, παρά ταύτα, να βρούμε μια πολιτική λύση στο λίαν επίμαχο πρόβλημα της οδηγίας για τις υπηρεσίες. Καταφέραμε, παρόλα αυτά, να εκκινήσουμε εκ νέου τη Στρατηγική της Λισαβόνας για την ανάπτυξη και την απασχόληση. Ξεκινήσαμε μια κοινή ενεργειακή πολιτική στην Ευρώπη, κάτι που ήταν αδιανόητο πριν από δύο χρόνια. Ας συνεχίσουμε λοιπόν να κάνουμε βήματα προόδου με βάση πρακτικά σχέδια. Ας επιτύχουμε αποτελέσματα, ούτως ώστε να μπορέσουμε να δημιουργήσουμε την κατάλληλη συγκυρία για την αντιμετώπιση του θεσμικού ζητήματος.
<P>
Στο έγγραφό μας της 10ης Μαΐου, κάνουμε μερικές πρακτικές προτάσεις. Χωρίς να θέλω να υπεισέλθω πάλι στις λεπτομέρειες αυτών των προτάσεων, θα επισημάνω μερικές από αυτές. Για να διαπιστώσουμε τι δεν λειτουργεί στην ενιαία αγορά ούτως ώστε να προστατεύσουμε τους καταναλωτές στην Ευρώπη. Για να δούμε τι εμπόδια θα προκύψουν στην πορεία της πλήρους ολοκλήρωσης της μεγάλης ευρωπαϊκής αγοράς. Για να αναθεωρήσουμε την κοινωνική μας σφαίρα: ποια είναι, άραγε, τα εμπόδια για μια πιο ενωμένη Ευρώπη; Την ίδια στιγμή που σημειώνουμε πρόοδο στο θέμα της αγοράς, πρέπει να σημειώσουμε πρόοδο στο κοινωνικό ζήτημα. Βάσει των υφιστάμενων Συνθηκών, για να σημειώσουμε πρόοδο αναφορικά με τη δικαιοσύνη, τη συνεργασία και την καταπολέμηση της τρομοκρατίας και του εγκλήματος. Είναι δυνατόν, με βάση τις υφιστάμενες Συνθήκες, να πράξουμε περισσότερα στα θέματα της μετανάστευσης και της καταπολέμησης της παράνομης μετανάστευσης, ταυτόχρονα με την αντιμετώπιση των θεμάτων της νόμιμης μετανάστευσης. Πρόκειται για μείζον ζήτημα. Αν τα κράτη μέλη θέλουν να πράξουν περισσότερα, τότε μπορούν να το πράξουν με βάση ακριβώς τις Συνθήκες. Κατά συνέπεια, δεν πρόκειται απλά για ένα θεσμικό ζήτημα, πρόκειται και για ζήτημα πολιτικής βούλησης. Συνεπώς, ας σημειώσουμε πρόοδο σε σχέση με τη δικαιοσύνη και την ασφάλεια. Πρόκειται για τομείς όπου οι Ευρωπαίοι ζητούν από τα κράτη μέλη να πράξουν περισσότερα, επειδή είναι προφανές σήμερα ότι καθένας από εμάς, μεμονωμένα, δεν μπορεί να καταπολεμήσει την τρομοκρατία και δεν μπορεί να αντεπεξέλθει στις προκλήσεις της παράνομης μετανάστευσης: πρέπει να εργαστούμε από κοινού.
<P>
Η αλήθεια είναι ότι ο προϋπολογισμός μας για την έρευνα θα αυξηθεί κατά 60% εντός της επόμενης επταετίας, σε σύγκριση με την προηγούμενη περίοδο. Αυτός είναι ο λόγος που προτείναμε τη δημιουργία ενός δικτυωμένου Ευρωπαϊκού Ινστιτούτου Τεχνολογίας, με στόχο να προσδώσουμε ευρωπαϊκή διάσταση στις ερευνητικές μας προσπάθειες και να προσελκύσουμε τους καλύτερους ερευνητές στον κόσμο. Γιατί οι καλύτεροι ευρωπαίοι ερευνητές εδρεύουν τώρα στις Ηνωμένες Πολιτείες; Γιατί αδυνατούμε να προσελκύσουμε τους καλύτερους κινέζους, ινδούς, λατινοαμερικάνους ή αμερικανούς ερευνητές εδώ στην Ευρώπη; Χρειαζόμαστε, επίσης, ένα συμβολικό σχέδιο, το οποίο θα στοχεύει στην ανάπτυξη των ικανοτήτων μας στον τομέα της έρευνας.
<P>
Το πρώτο σημαντικό στάδιο είναι του χρόνου, οπότε και εορτάζουμε την 50ή επέτειο της Ευρωπαϊκής Κοινότητας και την 50ή επέτειο της Συνθήκης της Ρώμης. Δεν πιστεύω ότι οι αρχηγοί καρτών και κυβερνήσεων μπορούν να αφήσουν να περάσει η 50ή επέτειος της Ένωσής μας χωρίς να δεσμευτούν σε αυτό το σχέδιο, να ζήσουμε μαζί ως Ευρωπαίοι. Υπάρχουν δύο δυνατότητες: είτε να προβούμε σε μια διακήρυξη, που να επικεντρώνεται αποκλειστικά στο παρελθόν, με άλλα λόγια σε έναν απλό εορτασμό, είτε να προβούμε σε μια διακήρυξη προσανατολισμένη στο μέλλον, εν είδει ανανέωσης της δέσμευσής μας χάριν του κοινού μας σχεδίου.
<P>
Πιστεύω ότι είναι καθήκον μας να πράξουμε ό,τι είναι δυνατόν για να λειτουργήσει η Ευρώπη, στη διευρυμένη της σύνθεση. Σας το λέω αυτό υπό το πρίσμα ορισμένων προηγούμενων εμπειριών. Αν συγκρίνω την παρούσα κατάσταση με ό,τι συνέβαινε το 1992, για παράδειγμα, όταν διεξάγονταν διαπραγματεύσεις με τους αμερικανούς, τους κινέζους, τους ρώσους και άλλους εταίρους μας, μπορώ να σας πω ότι η Ευρώπη γίνεται περισσότερο σεβαστή εκτός συνόρων σήμερα σε σύγκριση με το παρελθόν. Μια διευρυμένη Ευρώπη αποτελεί προαπαιτούμενο μιας ισχυρής Ευρώπης.
<P>
Αυτή είναι η Ευρώπη που τόσο θερμά επιθυμώ. Μια διευρυμένη Ευρώπη, μια ανοιχτή Ευρώπη, μια πιο ανταγωνιστική Ευρώπη, μια Ευρώπη που είναι κάτι πολύ περισσότερο από μια απλή αγορά, μια Ευρώπη που έχει πολιτικό σχέδιο και ένα πολιτικό σχέδιο βασισμένο στην ιδέα της αλληλεγγύης, διότι, χωρίς αλληλεγγύη, η ίδια η ιδέα της Ένωσης δεν υφίσταται. Αυτό είναι το μεγάλο σχέδιο για την Ευρώπη του 21ου αιώνα. Όχι μια περίκλειστη Ευρώπη, ούτε μια μικρή Ευρώπη-μινιατούρα, αλλά μια μεγάλη, διευρυμένη Ευρώπη, ικανή να διαμορφώσει την παγκοσμιοποίηση, αντί να υφίσταται τις συνέπειές της.
<SPEAKER ID="6" LANGUAGE="DE" NAME="Jo Leinen (PSE )," AFFILIATION="συντάκτης">
<P>
Η Ολομέλεια θα ψηφίσει σήμερα το μεσημέρι για ένα ψήφισμα που περιλαμβάνει μερικά αιτήματα αλλά και μερικές ιδέες για τη συνέχεια της περιόδου προβληματισμού και την περαιτέρω πορεία της συνταγματικής διαδικασίας. Το πρώτο μήνυμα προς τη σύνοδο κορυφής είναι ότι χρειαζόμαστε και πάλι μία δήλωση και των 25 κρατών μελών ότι είναι υπέρ αυτού του κοινού σχεδίου και θέλουν να συνεχίσουν τη διαδικασία της επικύρωσης. Χρειαζόμαστε τη δήλωση αυτήν γιατί από άλλες δημόσιες δηλώσεις δημιουργείται περιστασιακά η εντύπωση ότι τα εν λόγω κράτη μέλη αποστασιοποιούνται από τις υποχρεώσεις τους και αυτό θα συνιστούσε πραγματικά μια κρίση εμπιστοσύνης και την κατάλυση της πίστης μεταξύ των κρατών μελών. Ελπίζω ότι η σύνοδος κορυφής θα μπορέσει να στείλει αυτό το μήνυμα.
<P>
Τρίτον, είναι ευχάριστο ότι ακούμε πως στη σύνοδο κορυφής θα αποφασιστεί ένα χρονοδιάγραμμα. Η ΕΕ είχε πάντα επιτυχία όταν εργαζόταν με ένα σαφή στόχο και μια σταθερή ημερομηνία. Έτσι έγινε με την εσωτερική αγορά, έτσι έγινε με το ευρώ και έτσι πρέπει να γίνει και τώρα με το Σύνταγμα. Αναφέρθηκε το 2007 και το 2009 που συμπίπτουν με τις ημερομηνίες του ψηφίσματός μας, και χρειαζόμαστε αυτήν τη συνθήκη για τις ευρωεκλογές. Προειδοποιώ ότι δεν πρέπει να πάμε στις ευρωεκλογές με ανεπίλυτη αυτήν την κρίση, γιατί αυτό θα ενίσχυε τους αντιπάλους της Ευρώπης και θα αύξανε τον σκεπτικισμό απέναντι σε αυτήν την Ευρώπη, ίσως μάλιστα να μείωνε γι’ άλλη μια φορά τη συμμετοχή των ψηφοφόρων στις εκλογές. Χρειαζόμαστε την επιτυχία μέχρι το 2009.
<P>
Πιστεύουμε ότι πρέπει να συμμετάσχουν περισσότερο οι πολίτες. Το σχέδιο Δ της κ. Wallström είναι καλό. Πρέπει να βοηθήσουμε και εμείς ώστε να διατεθούν ακόμα περισσότερα χρήματα. Απλά χρειαζόμαστε πόρους και χρειαζόμαστε και διασυνοριακά έργα και όχι μόνον εθνικές συζητήσεις. Πρέπει να συνεχίσουμε να προωθούμε αυτό το στοιχείο – από πολίτη προς πολίτη, από πολίτη της Ένωσης προς πολίτη της Ένωσης.
<SPEAKER ID="7" LANGUAGE="" NAME="Margot Wallström," AFFILIATION="Αντιπρόεδρος της Επιτροπής">
<P>
   Κύριε Πρόεδρε, σας ευχαριστώ που μου δώσατε την ευκαιρία, έναν χρόνο μετά το «Όχι» του γαλλικού και του ολλανδικού δημοψηφίσματος και μόλις μία ημέρα πριν από το Ευρωπαϊκό Συμβούλιο, να απαντήσω στην ερώτηση του κ. Leinen. Μου δίνεται επίσης η ευκαιρία να σκιαγραφήσω τη θέση της Επιτροπής σχετικά με την περίοδο προβληματισμού και τη συνταγματική διαδικασία. Τον προηγούμενο μήνα απάντησα εν μέρει σε αυτήν την ερώτηση, όταν παρουσίασα σε αυτή την Αίθουσα τις δύο ανακοινώσεις της Επιτροπής προς το Ευρωπαϊκό Συμβούλιο –τον απολογισμό της περιόδου προβληματισμού και το Σχέδιο Δ– και την Ατζέντα των Πολιτών, που θα αποφέρει αποτελέσματα για την Ευρώπη. Όπως περιέγραψε ήδη ο Πρόεδρος Barroso, έχουμε καθορίσει μία Ατζέντα Πολιτών με αυτά τα συγκεκριμένα σχέδια και όσα θέλουμε να επιτύχουμε.
<P>
Θα ήθελα επίσης να απαντήσω στην ερώτηση και πρόταση του κ. Leinen να εξετάσουμε τις συνέπειες ενός «Όχι» στο Σύνταγμα ή στη Συνταγματική Συνθήκη και είμαστε απολύτως πρόθυμοι να το πράξουμε. Νομίζω ότι θα πρέπει να εξετάσουμε τις πιθανές συνέπειες και το κόστος της παντελούς έλλειψης Συντάγματος. Δεν μπορούμε να παραβλέψουμε το γεγονός ότι αυτήν τη στιγμή δεν υπάρχει συναίνεση, ούτε κοινή θέση ανάμεσα στα κράτη μέλη σχετικά με την τύχη του Συντάγματος και τη θεσμική μεταρρύθμιση, την οποία τόσο πολύ έχουμε ανάγκη. Δεν μπορούμε να επιτρέψουμε στους εαυτούς μας να παραλύσουν εξαιτίας αυτού του γεγονότος, και δεν το κάνουμε, άλλωστε, όπως ακούσατε ήδη.
<P>
Καταρχάς, η Επιτροπή σκοπεύει να εφαρμόσει τη φιλόδοξη ατζέντα με επίκεντρο την πολιτική, για να ασχοληθεί με τις προσδοκίες των πολιτών και να αποκαταστήσει την εμπιστοσύνη της κοινής γνώμης στο ευρωπαϊκό σχέδιο. Μετά την περιγραφή του Προέδρου Barroso δεν μπορεί να υπάρχει αμφιβολία σχετικά με την αποφασιστικότητά μας. Θα υπάρξει αποτέλεσμα και αυτό θα πρέπει να γίνει με βάση τις σημερινές Συνθήκες. Δεν έχουμε την πολυτέλεια να περιμένουμε να γίνουν, σύντομα, 27 τα κράτη μέλη, για να επιτευχθεί συναίνεση σχετικά με το συνταγματικό ζήτημα.
<P>
Όπως επισημάνατε στην πρόταση ψηφίσματός σας, πρέπει να εστιάσουμε ιδιαιτέρως στο Σχέδιο Δ για το προσεχές έτος, έως τη συνάντηση κορυφής του Ιουνίου του 2007. Έχω ήδη υποσχεθεί στην Επιτροπή να επανέλθω μετά από αυτήν τη σύνοδο κορυφής με ένα είδος ενδιάμεσης αξιολόγησης. Θα δώσω πολύ μεγάλη προσοχή στα συμπεράσματα της συνόδου σε αυτή την αξιολόγηση, καθώς και στο ψήφισμα αυτού του Σώματος.
<P>
Η επίτευξη συγκεκριμένων αποτελεσμάτων και η επανασύνδεσή μας με τους ευρωπαίους πολίτες θα δημιουργήσει ευνοϊκό κλίμα, το οποίο είναι απαραίτητο για επιτυχείς θεσμικές μεταρρυθμίσεις· με αυτόν τον τρόπο το προωθούμε. Έως τώρα το Σχέδιο Δ έχει αποδειχθεί επιτυχές όσον αφορά το ξεκίνημα μιας ευρείας έκτασης δραστηριοτήτων, και πιστεύω ότι έχουμε αρχίσει να σκεπτόμαστε και να συλλογιζόμαστε κάπως διαφορετικά. Εστιάζουμε την προσοχή μας στη σημερινή πραγματικότητα και στο μέλλον, στο πώς θα συνεργαστούμε με τους πολίτες του σήμερα και του αύριο. Περισσότερες από 660 δραστηριότητες έχουν ήδη λάβει χώρα στα κράτη μέλη, ενώ εκατοντάδες χιλιάδες πολίτες έχουν επισκεφθεί την ιστοσελίδα με τη δημόσια συζήτηση για την Ευρώπη.
<P>
Για το μέλλον πιστεύω ακόμη, όπως και ο κ. Leinen, ότι χρειαζόμαστε περισσότερη προσέγγιση «πολίτη προς πολίτη», που θα επιτρέψει στους πολίτες να συναντηθούν πέρα από τα σύνορα, για να συζητήσουν την ευρωπαϊκή ατζέντα. Πρέπει να εστιάσουμε το ενδιαφέρον μας ιδιαίτερα στους νέους, στους Ευρωπαίους του αύριο, και να κινητοποιήσουμε περισσότερο τις γυναίκες στη διαδικασία λήψης αποφάσεων. Το ευρωπαϊκό σχέδιο πρέπει να είναι στο σύνολό του περισσότερο συμμετοχικό, περισσότερο διάφανο και περισσότερο αποτελεσματικό, και αυτή η φιλοδοξία υπερβαίνει κάθε περίοδο προβληματισμού. Αυτός είναι ο μοναδικός τρόπος για να μπορέσουμε να οδηγήσουμε την Ευρωπαϊκή Ένωση στο μέλλον.
<SPEAKER ID="8" LANGUAGE="DE" NAME="Hans-Gert Poettering," AFFILIATION="εξ ονόματος της Ομάδας PPE-DE">
<P>
Θα ήθελα όμως να ευχαριστήσω ειδικά τον Πρόεδρο της Επιτροπής, όχι μόνο διότι βρίσκεται σήμερα εδώ –άλλωστε θα μπορούσε να πει ότι είναι εδώ μόνον όταν είναι εδώ ο πρόεδρος του Ευρωπαϊκού Συμβουλίου– αλλά για αυτά που είπε σήμερα. Άλλωστε ακούσαμε πρόσφατα μια έντονη κριτική για τον Πρόεδρο της Επιτροπής από τον αξιότιμο συνάδελφο κ. Schulz, και αφού ο κ. Schulz είναι ασφαλώς γνωστός για την αντικειμενικότητά του, υποθέτω ότι όταν θα μιλήσει σε λίγο ο ίδιος, θα σχολιάσει πολύ θετικά την ομιλία του Προέδρου της Επιτροπής.
<P>
Σας υποστηρίζουμε θερμά στη διπλή σας πορεία – από τη μια πλευρά, υπεράσπιση των αρχών της ουσίας του Ευρωπαϊκού Συντάγματος, από την άλλη πλευρά όμως και συγκεκριμένα έργα για να προχωρήσει η Ευρώπη. Θα ήθελα να τονίσω, εξ ονόματος της Ομάδας μας, ότι σας υποστηρίζουμε θερμά και θα ήταν ωραία να το έλεγαν αυτό εξίσου ξεκάθαρα και οι αρχηγοί των άλλων Ομάδων. Όταν θα εορτάσουμε τον επόμενο χρόνο –στις 25 Μαρτίου 2007– την επέτειο της 25ης Μαρτίου 1957, η Ομάδα μας θα επιμείνει να μην είναι αυτό ένα εορταστικό γεγονός για τους αρχηγούς κρατών και κυβερνήσεων που εκφράζουν την αμοιβαία εκτίμησή τους μπροστά σε λάβαρα, αλλά να εκφραστεί η δημοκρατία της Ευρώπης και να συμμετάσχει και το Ευρωπαϊκό Κοινοβούλιο στη δήλωση και στον προσδιορισμό των στόχων μας για τον 21ο αιώνα. Αυτό το λέω προς την κατεύθυνση της Γενικής Γραμματείας του Συμβουλίου, γιατί κατά κανόνα δεν είναι βέβαια οι αρχηγοί των κυβερνήσεων εκείνοι που παρεμβάλλουν εμπόδια. Ζητώ από τη Γενική Γραμματεία του Συμβουλίου να συμπεριλάβει από την αρχή δεόντως το Ευρωπαϊκό Κοινοβούλιο, όπως πρότεινε ο Πρόεδρος της Επιτροπής, στον οποίο εκφράζουμε την εκτίμησή μας και τις ευχαριστίες μας γι’ αυτό.
<P>
Η τελευταία μου παρατήρηση αφορά τη συζήτηση για τον Οργανισμό Θεμελιωδών Δικαιωμάτων. Έχω τις αμφιβολίες μου για το αν είναι σωστός αυτός ο δρόμος και παρακαλώ να το επανεξετάσουμε. Ασφαλώς, ο Jean-Claude Juncker υπέβαλε έκθεση για το θέμα αυτό στο Συμβούλιο της Ευρώπης. Το Κοινοβούλιο πρέπει να αναζητήσει τον καλύτερο δυνατό τρόπο συνεργασίας με το Συμβούλιο της Ευρώπης, καθώς και με την Κοινοβουλευτική του Συνέλευση. Το έργο που επιτελεί σήμερα το Συμβούλιο της Ευρώπης, που έχει αποδείξει την αξία του, δεν πρέπει να μεταβιβαστεί απλώς στα θεσμικά όργανα της Ευρωπαϊκής Ένωσης αλλά αντίθετα πρέπει να επικεντρωθούμε στο πώς θα αλληλοσυμπληρώσουμε τις δράσεις μας, γιατί και το Συμβούλιο της Ευρώπης είναι μία ευρωπαϊκή κοινότητα κρατών με 46 μέλη. Εμείς έχουμε 25 και σύντομα θα γίνουμε περισσότεροι και οι δραστηριότητες της μίας κοινότητας πρέπει να συμπληρώνουν με εποικοδομητικό τρόπο τις δραστηριότητες της άλλης. Αν το λάβει αυτό υπόψη η Προεδρία του Συμβουλίου στη σύνοδο κορυφής, θα επιδοκιμάσω ακόμα περισσότερο την επιτυχία αυτής της Προεδρίας. Ως εκ τούτου, εύχομαι στην Προεδρία κάθε επιτυχία αύριο και μεθαύριο, στη σύνοδο κορυφής στις Βρυξέλλες.
<SPEAKER ID="9" LANGUAGE="DE" NAME="Martin Schulz," AFFILIATION="εξ ονόματος της Ομάδας PSE">
<P>
   . Κύριε Πρόεδρε, κυρίες και κύριοι, θα αρχίσω με μία παρατήρηση προς τον Προεδρεύοντα του Συμβουλίου. Προχθές το Σώμα ενέκρινε μία ενδιάμεση έκθεση για την προσωρινή επιτροπή για τη CIA. Η Ομάδα μου ψήφισε με αρκετή συνέπεια, η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών με αρκετή ανομοιογένεια, ωστόσο υπήρξε μία πλειοψηφία που αναγνωρίζει πως η ΕΕ είναι θεμελιωμένη στο κράτος δικαίου – και παρακαλώ τον Προεδρεύοντα να το μεταφέρει αυτό στο Συμβούλιο που προετοιμάζεται για τη συνάντηση με τον George Bush. Η ΕΕ και τα κράτη μέλη της θεμελιώνουν την ύπαρξή τους στη φιλοσοφία του κράτους δικαίου. Η ΕΕ ένας τόπος όπου επικρατεί το κράτος δικαίου. Το Γκουαντάναμο και οι πτήσεις της CIA είναι τόποι χωρίς δικαιοσύνη. Μία κοινότητα βασισμένη στο κράτος δικαίου όπως η Ευρωπαϊκή Ένωση, που υπερασπίζεται τις αξίες της, πρέπει να πει ένα ξεκάθαρο «όχι» στην κατάχρηση των θεσμών μας από τις μυστικές υπηρεσίες των ΗΠΑ και πολύ περισσότερο στην ύπαρξη τόπων χωρίς δικαιοσύνη όπως το Γκουαντάναμο. Παρακαλώ τον Προεδρεύοντα να μεταφέρει αυτό το μήνυμα στη σύνοδο κορυφής.
<P>
Ο κ. Poettering αναφέρθηκε στην παροιμιώδη αντικειμενικότητά μου. Τον ευχαριστώ πολύ γι’ αυτό. Ξέχασε να προσθέσει ότι εκείνος συμφώνησε πολύ γρήγορα με την κριτική που άσκησα στον Πρόεδρο της Επιτροπής αφού έστειλε μαζί με την κ. Martens μία επιστολή με παρόμοιο περιεχόμενο προς τον Πρόεδρο της Επιτροπής.
<P>
Και στον κ. Schüssel – είναι όλοι μέλη της Ομάδας του ΕΛΚ-ΕΔ. Δεν είναι δικό μας πρόβλημα αν τα πράγματα δεν είναι εντάξει στη δική σας πολιτική οικογένεια, κύριε Poettering.
<P>
Λοιπόν, ο Πρόεδρος της Επιτροπής αξίζει σήμερα επαίνους. Όταν λέει κάτι σωστό, θα μας έχει στο πλευρό του. Εμείς λέμε «ναι» σε αυτό το Σύνταγμα και στις μεταρρυθμίσεις που πρέπει να φέρει προκειμένου να αντικαταστήσει τη Συνθήκη της Νίκαιας που δεν είναι πια αρκετή. Το ότι το λέει τώρα δημόσια αντί να αφήνει μονίμως ακάλυπτη την Επίτροπο Wallström, το ότι δηλώνει την υποστήριξή του σε αυτό ενώπιον του Κοινοβουλίου, είναι μία πρόοδος. Μπράβο, πολύ καλά, κύριε Πρόεδρε της Επιτροπής.
<P>
Όμως αυτό από μόνο του δεν αρκεί. Χρειάζεται και κάτι άλλο, κάτι που το αναφέρατε και αυτό σήμερα. Πρέπει να ρωτήσουμε αυτούς των οποίων τα δημοψηφίσματα ευθύνονται για την απόρριψη αυτού του Συντάγματος, τι προτείνουν τελικά και πώς μπορούμε να ξεπεράσουμε αυτό το πρόβλημα. Οι κυβερνήσεις της Γαλλίας και των Κάτω Χωρών θα πρέπει να υποχρεωθούν να υποβάλουν στην ΕΕ προτάσεις για το πώς μπορεί να αντιμετωπιστεί αυτό το δίλημμα. Εγώ έχω μια πρόταση για τη Γαλλία. Είμαι βέβαιος ότι αν ο κ. Chirac ανακοινώσει ότι θα παραιτηθεί άμεσα μετά από ένα «ναι» για το Σύνταγμα, θα έχουμε σίγουρα στη Γαλλία μία συντριπτική πλειοψηφία υπέρ του Συντάγματος. Είναι άλλωστε σαφές ότι η κρίση της ΕΕ είναι και κρίση ορισμένων κυβερνήσεων και αυτό αποτελεί επανειλημμένα τον λόγο για τον οποίο δεν μπορεί να προχωρήσει το Ευρωπαϊκό Συμβούλιο στα περισσότερα σημεία, γιατί μερικές κυβερνήσεις δεν θέλουν αυτήν τη Συνταγματική Συνθήκη και κάποιες άλλες κρύβονται πίσω από εκείνες που δεν την θέλουν. Παρεμπιπτόντως, αυτό ισχύει για τη Δανία, την Πορτογαλία και για όλους εκείνους που έχουν διαφορετική γνώμη από τις τρεις σημερινές και μελλοντικές Προεδρίες του Συμβουλίου. Αυτό που κάνει ο πρωθυπουργός της Φινλανδίας κ. Vanhanen επικυρώνοντας συμβολικά το Σύνταγμα στο πλαίσιο της φινλανδικής προεδρίας και δηλώνοντας την υποστήριξή του σε αυτό, είναι θαρραλέο.
<P>
Θεωρώ καλό ότι ο αυστριακός καγκελάριος Schüssel δήλωσε ότι υποστηρίζει το Σύνταγμα αυτό. Η πρόταση που έκανε γι’ αυτό το δημοψήφισμα δεν είναι βέβαια καινούργια και συζητήθηκε ήδη και από τη συνέλευση, ωστόσο δείχνει ότι η Αυστρία θέλει αυτό το Σύνταγμα. Η γερμανική κυβέρνηση που θα ακολουθήσει ως τρίτη Προεδρία του Συμβουλίου, τάσσεται κατηγορηματικά υπέρ του Συντάγματος. Αυτό είναι καλό σημάδι. Όποιος λέει λοιπόν ότι το Σύνταγμα είναι νεκρό, κάνει λάθος!
<P>
Η πρόταση του Συμβουλίου να ζητηθεί, με την ευκαιρία της 50ής επετείου των Συνθηκών της Ρώμης, επίσημη δήλωση από τους ηγέτες για το αν θέλουν πραγματικά να προαγάγουν την ευρωπαϊκή ολοκλήρωση, για το αν υποστηρίζουν πραγματικά τις αρχές της εμβάθυνσης της ολοκλήρωσης και αν υποστηρίζουν ακόμα, μετά από 50 χρόνια, το πνεύμα των Συνθηκών της Ρώμης, είναι καλή ιδέα. Το σημαντικό είναι το περιεχόμενο – πρέπει να δηλώνει ότι η επίσημη αυτή δήλωση δεν αφορά ευγενείς στόχους αλλά συγκεκριμένη δράση. Για παράδειγμα, θα μπορούσε να λέει: ναι, θέλουμε να υλοποιηθεί το Σύνταγμα και κυρίως το περιεχόμενό του. Γιατί είναι απόλυτα σαφές –και το λέω αυτό εξ ονόματος της Ομάδας μας και όλων των μελών της– πως θέλουμε τη διεύρυνση της ΕΕ. Χαιρόμαστε για το σχέδιο συμπερασμάτων για τη Ρουμανία και τη Βουλγαρία. Ξέρουμε ότι η προοπτική ένταξης είναι για τα κράτη των Βαλκανίων ένα ειρηνοποιό στοιχείο. Γι’ αυτό δηλώνουμε ότι θεωρούμε αναγκαία τη διεύρυνση. Όμως χωρίς τις συνταγματικές μεταρρυθμίσεις και τη συνακόλουθη κατανομή αρμοδιοτήτων, χωρίς σαφήνεια στη δράση και χωρίς το δημοκρατικό δυναμικό που περιλαμβάνει το Σύνταγμα δεν μπορεί να γίνει αυτή η διεύρυνση, εκτός και αν θέλουμε να καταστρέψουμε την Ευρώπη. Δεν το θέλουμε αυτό. Για τον λόγο αυτόν, πρέπει να συνεχίσουμε όλοι να αγωνιζόμαστε γι’ αυτό το Σύνταγμα, για να παραμείνει η Ευρώπη μια κοινότητα που βασίζεται στο κράτος δικαίου και να αποκτήσει την απαιτούμενη οικονομική ισχύ για να αντιμετωπίσει τις προκλήσεις του 21ου αιώνα.
<SPEAKER ID="10" LANGUAGE="" NAME="Graham Watson," AFFILIATION="εξ ονόματος της Ομάδας ALDE">
<P>
Η Ευρώπη είτε θα οικοδομηθεί με την υποστήριξη των πολιτών, είτε δεν θα οικοδομηθεί καθόλου. Η αντιμετώπιση του δημοκρατικού ελλείμματος σημαίνει το τέλος των κανονισμών που εγκρίνονται χωρίς έλεγχο πίσω από κλειστές πόρτες. Για τον λόγο αυτόν η ομάδα μου συγχαίρει την αυστριακή Προεδρία για την ενίσχυση των δεσμεύσεων προκειμένου η διαφάνεια να γίνει ο κανόνας και όχι η εξαίρεση στη χάραξη της κοινοτικής πολιτικής, και χαιρετίζει την προθυμία που επιδεικνύει ο Πρόεδρος της Επιτροπής να δημοσιεύσει τα ονόματα όσων συμμετέχουν σε χιλιάδες συμβουλευτικές επιτροπές της Ευρωπαϊκής Ένωσης. Αναμένουμε να τα παραλάβουμε, κύριε Barroso.
<P>
Καλούμε το Συμβούλιο να ανακοινώσει ότι όλες οι συζητήσεις για τη νομοθέτηση βάσει της συναπόφασης θα είναι ανοικτές για το κοινό. Γνωρίζουμε –όπως έγραψε η δημοσιογράφος Meg Greenfield– ότι όλοι είναι υπέρ της δημοκρατίας στη θεωρία, στην πράξη όμως εγείρονται σθεναρές αντιδράσεις. Παρατηρούμε πως οτιδήποτε και αν λένε δημοσίως, οι δύο παλιοί μυστικοί μηχανορράφοι, η Βρετανία και η Γαλλία –οι δύο χώρες που καλλιέργησαν τη δημοκρατία σε εθνικό επίπεδο και παρόλα αυτά με τον απόγονό της τώρα πάσχουν από αμνησία– εξακολουθούν να αντιστέκονται στη διαφάνεια στο Συμβούλιο. Εναπόκειται στις υπόλοιπες χώρες να τις τραβήξουν, ακόμη και παρά τη θέλησή τους, προς τον 21ο αιώνα.
<P>
Έχει έρθει η στιγμή να εφαρμοστεί η ρήτρα παρέκτασης του άρθρου 42 και να στραφούν οι πολιτικές από τον τρίτο στον πρώτο πυλώνα, όπως προτάθηκε από την Επιτροπή στην ανακοίνωσή της, της 10ης Μαΐου, διότι η υπόληψή μας –και μάλιστα η επιρροή μας– βασίζεται στην υπεράσπιση αξιών όπως η δημοκρατία, η ελευθερία και ο σεβασμός των ανθρωπίνων δικαιωμάτων.
<P>
Η προστασία δεδομένων στον τρίτο πυλώνα είναι απαραίτητη για τη διασφάλιση της προστασίας των προσωπικών δεδομένων. Παρομοίως, οι ελάχιστες διαδικαστικές εγγυήσεις για το Ευρωπαϊκό Ένταλμα Σύλληψης –το οποίο είχα την τιμή να καθοδηγήσω σε αυτό το Σώμα– έχουν καθυστερήσει στο Συμβούλιο από το 2001.
<P>
Μακροπρόθεσμα, μόνο μία συνταγματική συνθήκη –τόσο πρακτική όσο και ιδεολογική– μπορεί να παράσχει το θεσμικό πλαίσιο για τον εκδημοκρατισμό της Ευρώπης. Είναι όμως και καιρός να αναγνωρίσουμε ότι το δέκατο έκτο και μάλλον τελευταίο κράτος μέλος που θα επικυρώσει το Σύνταγμα στη σημερινή μορφή του είναι η Φινλανδία. Πρέπει να παραδεχτούμε ότι η Γαλλία, οι Κάτω Χώρες και το Ηνωμένο Βασίλειο δεν θα επικυρώσουν ποτέ το κείμενο του 2004. Η Δανία, η Ιρλανδία και η Σουηδία δεν μπορούν να το επικυρώσουν υπό τις παρούσες συνθήκες. Η Τσεχική Δημοκρατία και η Πολωνία επιλέγουν να μην το επικυρώσουν, ενώ πιθανότατα και για την Πορτογαλία θα αποδειχθεί αδύνατο, αν και έχει δεσμευτεί για δημοψήφισμα.
<P>
Πρόεδρε Barroso, χαιρετίζω το όραμα και την αποφασιστικότητα που δείχνετε σήμερα. Όμως θέλω να σας ακούσω να το λέτε αυτό δυνατότερα και συχνότερα στα κράτη μέλη. Έχετε δίκιο: όλοι είναι μέτοχοι της επιχείρησης, αλλά έχουν καταληφθεί από τη μανία του βραχυπρόθεσμου, και εν πάση περιπτώσει οι αγορές καταρρέουν. Πρέπει να καταστήσουμε σαφές στα κράτη μέλη πόσο πολύ χρειάζονται την Ευρωπαϊκή Ένωση.
<P>
Η Ομάδα μου ευχαριστεί την αυστριακή Προεδρία για την καλή δουλειά της μέχρι τώρα. Σας ευχόμαστε κάθε επιτυχία στα άλλα σημαντικά ζητήματα στην ατζέντα σας: τη μετανάστευση και τις άλλες πτυχές του Προγράμματος της Χάγης· την κοινωνική και οικονομική πολιτική· τον Οργανισμό Θεμελιωδών Δικαιωμάτων, που τόσο πολύ έχουμε ανάγκη. Φροντίστε επίσης οι Υπουργοί Εξωτερικών μας να έχουν τη βοήθεια προς την Παλαιστίνη και τις παραδόσεις της CIA στην ατζέντα τους. Τα ωραία κρασιά που τους προσφέρατε στο Klosterneuburg ήταν ένα καλό απεριτίφ. Τώρα πρέπει να περάσουν στο κυρίως πιάτο. 
<SPEAKER ID="11" LANGUAGE="IT" NAME="Monica Frassoni," AFFILIATION="εξ ονόματος της Ομάδας Verts/ALE">
<P>
   . Κύριε Πρόεδρε, κύριε Barroso, κυρίες και κύριοι, είμαι ευτυχής, κύριε Barroso που αλλάξατε γνώμη σε σχέση με όσα είχατε πει πριν από έναν χρόνο όσον αφορά το Σύνταγμα. Ελπίζω μόνο να μην αλλάξετε και πάλι γνώμη και να μπορέσετε να επιδείξετε την ίδια αποφασιστικότητα και στα κράτη μέλη επίσης.
<P>
Κύριε Leinen, με το ψήφισμα αυτό δεν συντελείται κανένα βήμα προόδου όσον αφορά τη συζήτηση για την Ευρώπη που όλοι επιθυμούμε. Εάν θέλουμε να επιτύχουμε ένα αποτέλεσμα, πρέπει επίσης να αποσαφηνίσουμε το περιεχόμενο της προτάσεώς μας. Τα κράτη μέλη απέτυχαν να το κάνουν αυτό αλλά, δυστυχώς, το ίδιο και εμείς.
<P>
Επιπλέον, κύριε Barroso, αντιμετωπίζουμε ακόμη πάρα πολλά προβλήματα από την άποψη της διαφάνειας και της πρόσβασης στα έγγραφα, αναφορικά με τα οποία πιστεύουμε ότι η Επιτροπή δεν έχει κάνει αρκετά. Συνεπώς, υποστηρίζουμε τις πρωτοβουλίες του Συμβουλίου, αν και γνωρίζουμε ότι άλλο πράγμα είναι τα λόγια και άλλο τα έργα, και έχουμε υποβάλει ήδη διάφορες προτάσεις και αιτήματα τα οποία δεν έχουν ολοκληρωθεί μέχρι στιγμής.
<P>
Τρίτον, θα ήθελα να αναφερθώ στο ζήτημα της εξωτερικής διάστασης. Κύριε Winkler, σε σχέση με το θέμα της ενέργειας, μας ανησυχεί το γεγονός ότι η μόνη προτεραιότητα που αναφέρεται στα συμπεράσματα αφορά την εξασφάλιση πόρων και τη μεταφορά τους στις χώρες διέλευσης, ενώ δεν γίνεται καμία αναφορά στην οικολογική αποδοτικότητα και στις ανανεώσιμες πηγές ενέργειας. Ωστόσο, τα στοιχεία αυτά έχουν μια εξωτερική διάσταση, καθώς οι δεκαπέντε διεθνείς κατασκευαστές αυτοκινήτων επηρεάζουν την τιμή του πετρελαίου ίσως όσο και ο ΟΠΕΚ. Θεωρώ ότι αυτή η σιωπή της Ευρώπης είναι ένα αρνητικό στοιχείο.
<P>
Θα ολοκληρώσω, απευθυνόμενη σε εσάς, κύριε Winkler, διότι όταν μιλήσατε για την Τυνησία εχθές νοιώσαμε μεγάλη απογοήτευση και έκπληξη. Είπατε ότι αποδεσμεύθηκαν ορισμένοι πόροι για τις ΜΚΟ. Αυτό δεν είναι αλήθεια, και η Επιτροπή το επιβεβαιώνει. Το ποσόν των 900.000 ευρώ για την Ένωση για τα Δικαιώματα του Ανθρώπου δεν έχει αποδεσμευτεί, και θεωρώ ιδιαίτερα αρνητικό το γεγονός ότι η Προεδρία ισχυρίζεται εδώ το αντίθετο. Σας παρακαλώ να ελέγξετε τις πηγές σας και να μας πληροφορήσετε εάν αυτό ανταποκρίνεται στην αλήθεια ή όχι, καθώς πρόκειται για ένα πολύ σοβαρό παράδειγμα που συντελεί στην έλλειψη αξιοπιστίας της Ευρώπης.
<SPEAKER ID="12" LANGUAGE="FR" NAME="Francis Wurtz," AFFILIATION="εξ ονόματος της Ομάδας GUE/NGL">
<P>
   . Κύριε Πρόεδρε, κύριε Barroso, κύριε Winkler, καθένα από τα κύρια θέματα της ημερήσιας διάταξης του επερχόμενου Ευρωπαϊκού Συμβουλίου θέτει με τον τρόπο του το ζήτημα της έννοιας της ευρωπαϊκής ολοκλήρωσης. Αυτό συμβαίνει σε σχέση με τα αποτελέσματα της περίφημης περιόδου προβληματισμού και της κοινής ενεργειακής πολιτικής, ενώ δεν διαφεύγει της προσοχής η δράση της Ευρώπης στον κόσμο.
<P>
Θα αρχίσω αναφερόμενος στην περίοδο προβληματισμού και στην επέκτασή της. Το πρώτο μέρος του σχεδίου συμπερασμάτων της συνόδου κορυφής των Βρυξελλών αναφέρεται σε αυτό και φέρει τον χαριτωμένο τίτλο: «η Ευρώπη ακούει». Όλα αυτά είναι ωραία και καλά, αλλά τι ακούει; Το έγγραφο αναλύει τα μέτρα για την καταπολέμηση της παράνομης μετανάστευσης, τα οποία, ας μου επιτραπεί να προσθέσω, παρατίθενται εμβόλιμα κατά τον πλέον ατυχή τρόπο στην ίδια πρόταση με την παράνομη διακίνηση των ανθρώπων, την τρομοκρατία και το οργανωμένο έγκλημα. Αναφέρεται στους μηχανισμούς παρέμβασης της Ένωσης σε περίπτωση κρίσης. Τονίζει την ανάγκη, στο μέλλον, να λαμβάνεται πολύ σοβαρότερα υπόψη η απορροφητική ικανότητα της Ευρωπαϊκής Ένωσης, προτού εισέλθουμε στη διαδικασία περαιτέρω διεύρυνσης, και ούτω καθεξής. Είναι τόσα πολλά τα ζητήματα που τίθενται στη συζήτηση με τους συμπολίτες μας, συμφωνώ πράγματι. Όλως παραδόξως, όμως, το θέμα που βρίσκεται στο επίκεντρο της κρίσης εμπιστοσύνης που μαστίζει την Ένωση, το κοινωνικό δηλαδή ζήτημα, είναι αυτό καθαυτό, εντελώς παραγκωνισμένο στο σχέδιο συμπερασμάτων του Ευρωπαϊκού Συμβουλίου, το οποίο, σε μία μόνο πρόταση, καλεί απλώς την Επιτροπή να συντάξει μια έκθεση για την κατάσταση μέχρι την ερχόμενη άνοιξη. Λέγοντας αυτό δεν σημαίνει ότι βυθιζόμαστε σε «κρισιφιλία», κύριε Barroso. Θέλω να επισημάνω ότι η ίδια η αυστριακή Προεδρία έθεσε τον δάκτυλον επί τον τύπον των ήλων ήδη από τον Ιανουάριο. Αυτό είναι που πρέπει να συζητήσουμε πρώτα, ούτως ώστε να συναγάγουμε τα αναγκαία συμπεράσματα. Η εμπιστοσύνη του κοινού δεν είναι δεδομένη. Κερδίζεται.
<P>
Ας στραφούμε τώρα στην ευρωπαϊκή ενεργειακή πολιτική. Η συμβολή στην αντιμετώπιση της ενεργειακής πρόκλησης του 21ου αιώνα αποτελεί, πράγματι, κατεξοχήν ευθύνη της Ευρώπης. Ο αχαλίνωτος ανταγωνισμός και η ξέφρενη κούρσα για κερδοφορία είναι, ωστόσο, απαράδεκτα σε αυτό το πλαίσιο. Η προετοιμασία για τη μεταπετρελαϊκή περίοδο, η πολύ μεγαλύτερη πρόοδος στη μείωση των εκπομπών αερίων του του θερμοκηπίου, η ανάπτυξη της ερευνητικής προσπάθειας με σκοπό την αύξηση της ενεργειακής αποδοτικότητας και της διαφοροποίησης, η μετατροπή του τρόπου οργάνωσης των μεταφορών και η επιβεβαίωση του καθολικού δικαιώματος στην ενέργεια είναι εξόχως πολιτικά καθήκοντα που, προκειμένου να επιτευχθούν, δεν πρέπει να περιορίζονται από τους κοντόφθαλμους υπολογισμούς της αγοράς.
<P>
Τέλος, η ίδια συζήτηση αφορά τις φιλοδοξίες της Ευρώπης σε σχέση με την εξωτερική πολιτική. Ποιος μπορεί να αντιταχθεί στην επιθυμία να εφοδιαστούμε, όπως προτείνει η Επιτροπή, με επιχειρησιακά μέσα και κανόνες ικανούς να ενισχύσουν τη συνέπεια, την αποτελεσματικότητα και την ορατότητα της εξωτερικής μας δράσης; Αποτελεί, ωστόσο, πεποίθησή μου, ότι ο θεμελιώδης λόγος για την αδυναμία δράσης της Ευρώπης στον κόσμο δεν είναι ούτε τεχνικός ούτε θεσμικός. Οφείλεται στην τραγική έλλειψη πολιτικής βούλησης και κοινού οράματος στο Ευρωπαϊκό Συμβούλιο. Πώς αλλιώς μπορούμε να ερμηνεύσουμε, αυτήν ακριβώς τη στιγμή, την άνευ προηγουμένου αδράνεια των 25 έναντι του ανεύθυνου τορπιλισμού εκ μέρους της ισραηλινής κυβέρνησης της πρωτοβουλίας του Παλαιστινίου Προέδρου, κατά κατάφωρη και διαρκή παράβαση τόσο των ψηφισμάτων του ΟΗΕ όσο και του οδικού χάρτη της Τετραμερούς; Όλα αυτά ενισχύουν την ιδέα μας ότι η περίφημη περίοδος προβληματισμού και το Σχέδιο Δ δεν θα είναι χρήσιμα παρά μόνον εφόσον αποτελέσουν μια ευκαιρία για έναν απρόσκοπτο και ανοιχτό διάλογο σχετικά με τις δομικές αλλαγές που πρέπει να προωθηθούν, ούτως ώστε οι Ευρωπαίοι να ξαναβρούν ενδεχομένως έναν λόγο να είναι αισιόδοξοι ως προς την Ευρώπη στον κόσμο σήμερα.
<SPEAKER ID="13" LANGUAGE="" NAME="Brian Crowley," AFFILIATION="εξ ονόματος της Ομάδας UEN">
<P>
Υπάρχουν ορισμένα βασικά πράγματα τα οποία μπορούμε να κάνουμε στην προσεχή συνεδρίαση του Συμβουλίου, για να προσπαθήσουμε να οδηγήσουμε τα πράγματα προς τα εμπρός. Καταρχάς, πρέπει να υπάρξει ένας επαναπροσδιορισμός δέσμευσης και ιδεαλισμού σε σχέση με την ατζέντα της Λισαβόνας, που να επιβεβαιώνει τους αρχικούς στόχους και σκοπούς, ώστε μέχρι το 2010 να έχουμε την πιο δυναμική οικονομία στον κόσμο και να δημιουργήσουμε τις επενδύσεις, την έρευνα και την ανάπτυξη που θα χρειαστούμε για να δημιουργήσουμε νέες θέσεις απασχόλησης και νέες ευκαιρίες. Πρέπει επίσης να παρακολουθούμε τις τρέχουσες υποθέσεις, είτε πρόκειται για την οδηγία για τις υπηρεσίες, είτε για την προστασία των δημόσιων υπηρεσιών, είτε για το δικαίωμα για παγκόσμια υπηρεσία, και όλα αυτά να τα υλοποιήσουμε.
<SPEAKER ID="14" LANGUAGE="DA" NAME="Jens-Peter Bonde," AFFILIATION="εξ ονόματος της Ομάδας IND/DEM.">
<P>
Το έγγραφο της συνόδου κορυφής για τη διαφάνεια είναι φύλλο συκής. Πέρυσι, η ΕΕ ενέκρινε περισσότερες από 3.000 πράξεις. Πενήντα επτά από αυτές εγκρίθηκαν με τη διαδικασία της από κοινού λήψης αποφάσεων. Η απόλυτη διαφάνεια και η από κοινού λήψη αποφάσεων αποφασίστηκαν επίσης κατά τη σύνοδο κορυφής της Σεβίλλης το 2002 και επίσης στο τέλος της Προεδρίας του κ. Tony Blair. Τώρα, η ίδια η υπουργός εξωτερικών του κ. Blair, η κ. Margaret Beckett, είναι εκείνη που επιχειρεί την τελευταία στιγμή να μπλοκάρει την πρόοδο. Αν πάντως ληφθούν τα μέτρα ούτως ή άλλως, οι δημοσιογράφοι θα μπορέσουν να γράψουν τη χαρούμενη ιστορία για το πώς η σύνοδος κορυφής ανταποκρίθηκε στις προσδοκίες των ανθρώπων σημειώνοντας πρόοδο σε ό,τι αφορά τη διαφάνεια.
<P>
Ωστόσο, στην πλειονότητά τους, οι νόμοι της ΕΕ εξακολουθούν να εγκρίνονται από αξιωματούχους σε 300 μυστικές ομάδες εργασίας του Συμβουλίου, αφού πρώτα ετοιμαστούν σε 3.000 άλλες μυστικές ομάδες εργασίας υπό την αιγίδα της Επιτροπής. Τα παραδείγματα διαφάνειας και δημοκρατίας θα συνεχίσουν να είναι η εξαίρεση του κανόνα. Η πραγματική πρόοδος που σημειώθηκε στη σύνοδο κορυφής συνίσταται στην υποστήριξη που παρείχε στην πρόταση της Επιτροπής ότι, στο μέλλον, όλες οι προτάσεις θα πρέπει να εξετάζονται σε εγγύτητα προς τους πολίτες, δηλαδή στα εθνικά κοινοβούλια. Πρόκειται για μια εποικοδομητική πρόταση και η πρωτοβουλία επαφίεται πλέον στα εθνικά κοινοβούλια. Ελπίζω ότι είναι έτοιμα να αδράξουν την ευκαιρία. 
<SPEAKER ID="15" LANGUAGE="DE" NAME="Hans-Peter Martin (NI ). –" AFFILIATION="">
<SPEAKER ID="16" LANGUAGE="DE" NAME="Othmar Karas (PPE-DE ). –" AFFILIATION="">
<P>
   Κύριε Πρόεδρε, κυρίες και κύριοι, όταν ο Jean-Claude Juncker έλαβε το βραβείο Καρλομάγνου, είπε μεταξύ άλλων: «Ευτυχώς, μας βλέπουν και άλλοι που δεν είναι Ευρωπαίοι. Οι Αφρικανοί, οι Ασιάτες, ακόμα και οι Αμερικανοί δεν σταματούν ποτέ να θαυμάζουν τις επιτυχίες της Ευρώπης. Οι μόνοι που γκρινιάζουν για τις ευρωπαϊκές επιτυχίες είναι οι ίδιοι οι Ευρωπαίοι. Αυτό δεν μπορώ να το καταλάβω.» Ούτε και εγώ! Θα πρέπει να σταματήσουμε να επιφέρουμε κρίσεις με τα λόγια μας, και αντ’ αυτού να εργαστούμε μαζί για τα αναγκαία σχέδια και λύσεις.
<P>
Ο Πρόεδρος της Επιτροπής έχει δίκιο: η Νίκαια δεν αρκεί. Για τον λόγο αυτόν είχαμε το Λάκεν που με τη σειρά του οδήγησε στη Συνέλευση. Έτσι, έχουμε ήδη επεξεργαστεί μια νέα συνθήκη, την οποία πρέπει να εφαρμόσουμε. Έχει δίκιο όταν λέει ότι τα δύο δημοψηφίσματα που είχαν αρνητική έκβαση μας οδήγησαν σε μια κρίση, που εν μέρει εντάθηκε επειδή εμείς τη χαρακτηρίζαμε έτσι. Γι’ αυτό όμως έχουμε εδώ και δύο χρόνια την περίοδο προβληματισμού. Γι’ αυτό θέλουμε να σώσουμε το πολιτικό σχέδιο που αφορά το Σύνταγμα και έχει μάλιστα ήδη επικυρωθεί από 16 κράτη μέλη.
<SPEAKER ID="17" LANGUAGE="" NAME="" AFFILIATION="Αντιπροέδρου">
<SPEAKER ID="18" LANGUAGE="NL" NAME="Jan Marinus Wiersma (PSE ). –" AFFILIATION="">
<P>
   Κύριε Πρόεδρε, η ημερήσια διάταξη του Συμβουλίου περιλαμβάνει ένα σημαντικό θέμα, τη διεύρυνση της ΕΕ. Θέλω να πω λίγα πράγματα για τη Ρουμανία και τη Βουλγαρία, που σήμερα θα είναι στο φως της δημοσιότητας λόγω του ψηφίσματος που το Ευρωπαϊκό Κοινοβούλιο θα εγκρίνει αργότερα σήμερα. Τον περασμένο μήνα, συζητήσαμε εδώ με τον Επίτροπο κ. Rehn την προσχώρηση της Ρουμανίας και της Βουλγαρίας, σε συνέχεια της έκθεσης προόδου της Επιτροπής σχετικά με τις προετοιμασίες των δύο αυτών χωρών. Αυτή την εβδομάδα, οι αρχηγοί κρατών και κυβερνήσεων θα εξετάσουν το ίδιο θέμα κατά τη διάρκεια της συνάντησής τους.
<P>
Η Ομάδα μας είναι της άποψης ότι η Επιτροπή κατέληξε σε μια δίκαιη ετυμηγορία. Η Επιτροπή συμμερίζεται τη φιλοδοξία μας, να εμμείνουμε σταθερά στην 1η Ιανουαρίου 2007 ως ημερομηνία προσχώρησης των δύο αυτών χωρών, υπό τον όρο ότι θα καταπιαστούν με την εφαρμογή των εξαιρετικών μεταρρυθμίσεων. Όπως και η Επιτροπή, είμαστε πεπεισμένοι ότι αυτό θα γίνει δυνατό χωρίς κανένα πρόβλημα. Η Ομάδα μας επεδείκνυε ανέκαθεν συνέπεια όσον αφορά την υποστήριξή της στην ένταξη της Ρουμανίας και της Βουλγαρίας την προβλεπόμενη ημερομηνία της 1ης Ιανουαρίου 2007. Αυτές οι δύο χώρες πρέπει τώρα να επικεντρωθούν στο σφίξιμο των λουριών προκειμένου να επιτύχουν την ημερομηνία ένταξης. Πιστεύω ότι και οι δύο χώρες έχουν την πολιτική δυναμική να το καταφέρουν.
<P>
Αμφότερες φαίνεται να έχουν μάθει το μάθημά τους, κρίνοντας και από την αντίδραση σε αυτές τις χώρες έναντι της έκθεσης του Επιτρόπου Rehn. Οι αντιδράσεις της Σόφιας και του Βουκουρεστίου στην έκθεσή του ήταν οι άκρως ενδεδειγμένες, με συνέπεια το γεγονός ότι και οι δύο έλαβαν υπόψη τους τι απαιτείτο από αυτές και ότι προτίθεντο να ξεκινήσουν ορμητικά και να πράξουν αυτό ακριβώς. Αυτή η στάση ενισχύει περαιτέρω την αισιοδοξία μου ότι η Ρουμανία και η Βουλγαρία θα κάνουν καλά τη δουλειά τους. Επιπλέον, αμφότερες οι χώρες σημείωσαν σημαντική πρόοδο την περασμένη χρονιά, γεγονός που είναι ενθαρρυντικό. Ούτως εχόντων των πραγμάτων, δεν δικαιολογείται να προβαίνουμε σε εικασίες για αναβολή της ένταξής τους. Και οι δύο υποψήφιες χώρες κατέδειξαν πρόσφατα ότι αμφότερες έχουν αποφασιστικότητα σε ό,τι κάνουν, πράγμα που δίνει στην Ομάδα μου την πεποίθηση ότι οι προετοιμασίες θα ολοκληρωθούν εγκαίρως.
<SPEAKER ID="19" LANGUAGE="DE" NAME="Silvana Koch-Mehrin (ALDE ). –" AFFILIATION="Bild am Sonntag">
<P>
Επιδοκιμάζω θερμά την πρωτοβουλία για περισσότερη διαφάνεια στη διαδικασία λήψης αποφάσεων. Όπως είπε ο κ. Watson, η Προεδρία έχει πράγματι ένθερμους υποστηρικτές στην Ομάδα της Συμμαχίας των Φιλελευθέρων και Δημοκρατών για την Ευρώπη ως προς αυτό. Από την άλλη πλευρά, αποτελεί κατά κάποιον τρόπο ειρωνεία το γεγονός ότι ειδικά το 2006, το ευρωπαϊκό έτος της κινητικότητας των εργαζομένων, εγκρίθηκε μία οδηγία για τις υπηρεσίες που εμποδίζει αυτήν ακριβώς την κινητικότητα.
<P>
Γι’ αυτό χάρηκα πολύ διαβάζοντας στη γερμανική εφημερίδα τη συνέντευξη του προϊσταμένου του Προεδρεύοντος, κ. Wolfgang Schüssel, και μάλιστα για δύο λόγους: πρώτον, είπε ότι θα υποστηρίξει τη Γερμανία στο παγκόσμιο πρωτάθλημα. Αυτό το βρίσκω θαυμάσιο. Έτσι θα κερδίσουμε σίγουρα. Δεύτερον, όμως, επανήλθε στην πρόταση να διεξαχθεί την ίδια ημέρα σε όλα τα κράτη μέλη της ΕΕ ένα δημοψήφισμα για την ευρωπαϊκή Συνταγματική Συνθήκη. Αυτό το βρίσκω εξαιρετικό, γιατί είναι πραγματικά ένα βήμα για να φέρουμε τον πολίτη πιο κοντά στα ευρωπαϊκά θεσμικά όργανα. Επιπλέον, θα ήταν πραγματικά ένα ιστορικό γεγονός: ένα σύνταγμα που το έδωσαν οι ίδιοι οι πολίτες στον εαυτό τους θα ήταν πραγματικά μία σημαντική συνθήκη.
<SPEAKER ID="20" LANGUAGE="DE" NAME="Johannes Voggenhuber (Verts/ALE ). –" AFFILIATION="cherry picking">
<P>
   Κύριε Πρόεδρε, κυρίες και κύριοι, αύριο θα συναντηθούν οι αρχηγοί κρατών και κυβερνήσεων για να παρατείνουν πανηγυρικά τη φάση της απραξίας και της αδυναμίας τους. Ο Guy Verhofstadt μίλησε για «εκκωφαντική σιωπή»: η φασαρία για την μέθοδο επιλεκτικής εφαρμογής (), την επικουρικότητα και την αναλογικότητα, την «πέδηση έκτακτης ανάγκης» () και τις «κεντρικές ομάδες» ( από την παιδική χαρά της τεχνοκρατίας – τα περισσότερα από αυτά δεν μπορούν καν να μεταφραστούν από τα αγγλικά. Μας περιμένει ακόμη ένας χρόνος γεμάτος από αυτήν τη φασαρία.
<SPEAKER ID="21" LANGUAGE="DE" NAME="Gabriele Zimmer (GUE/NGL ). –" AFFILIATION="">
<P>
Παρ’ όλ’ αυτά, από τα μέχρι τώρα προγράμματα και σκέψεις για την επικείμενη σύνοδο κορυφής διαφαίνεται ότι το Ευρωπαϊκό Συμβούλιο θέλει να δώσει στην κοινή γνώμη την εντύπωση ότι εξέλαβε το «όχι» στο Ευρωπαϊκό Σύνταγμα απλά ως κριτική του πολιτικού ύφους και όχι ως κριτική των επίσημων πολιτικών και προτεραιοτήτων. Οπωσδήποτε, ούτε το σχέδιο Δ, η Λευκή Βίβλος για την επικοινωνία με τους πολίτες, και πληθώρα εγγράφων ούτε μερικές νέες ιστοσελίδες άλλαξαν τις προτεραιότητες της εν λόγω πολιτικής, εκτός εάν το να ακούγονται οι πολίτες, για το οποίο μίλησε προηγουμένως η κ. Wallström, επιφέρει επιτέλους τις αναγκαίες διορθώσεις. Ομολογουμένως, αν εννοούσε αυτές τις διορθώσεις με τα αναγκαία μέτρα που ανέφερε προηγουμένως, ασφαλώς θα είχε την πλήρη υποστήριξή μας.
<SPEAKER ID="22" LANGUAGE="" NAME="Πρόεδρος." AFFILIATION="(ΕΝ)">
<SPEAKER ID="23" LANGUAGE="PL" NAME="Zbigniew Krzysztof Kuźmiuk (UEN ). –" AFFILIATION="">
<SPEAKER ID="24" LANGUAGE="PL" NAME="Mirosław Mariusz Piotrowski (IND/DEM ). –" AFFILIATION="(Χειροκροτήματα)">
<P>
Οι πολίτες της Ευρωπαϊκής Ένωσης δεν θέλουν το Σύνταγμα και η επιθυμία τους πρέπει να γίνει σεβαστή. Αυτό φαίνεται να περνάει απαρατήρητο από την Επίτροπο Wallström, μεταξύ άλλων, που πρόσφατα δήλωσε, κατά τη διάρκεια μιας συνάντησης στην Κρακοβία, ότι είναι ζωτικής σημασίας να επικυρωθεί το Ευρωπαϊκό Σύνταγμα. Ωστόσο, δεν είπε με ποιον τρόπο θα επιλύσει το Σύνταγμα τα συγκεκριμένα προβλήματα των πολιτών των κρατών μελών ή τι θα γίνει με τους πολίτες αυτών των χωρών, που ήδη απέρριψαν αυτό το Σύνταγμα με δημοκρατικά δημοψηφίσματα.
<SPEAKER ID="25" LANGUAGE="FR" NAME="Jean-Marie Le Pen (NI ). –" AFFILIATION="">
<P>
   Κύριε Πρόεδρε, οι λαοί της Γαλλίας και των Κάτω Χωρών εμμένουν στις απόψεις τους. Σύμφωνα με βρετανική δημοσκόπηση, το 74% των Γάλλων και το 75% των Ολλανδών δεν πιστεύουν ότι πρέπει να εφαρμοστεί ούτε ένα σκέλος του Ευρωπαϊκού Συντάγματος, αν δεν ληφθεί απόφαση για τη διεξαγωγή άλλου δημοψηφίσματος. Αυτό αποτελεί πικρή εκδήλωση διαφωνίας για τον κ. Sarkozy, ο οποίος, παραβλέποντας την ψήφο του γαλλικού λαού, θέλει να ξαναψηφίσει η βουλή μόνο το πρώτο και το δεύτερο μέρος του Συντάγματος. Αυτό αποτελεί επίσης εκδήλωση διαφωνίας για εκείνους που ήθελαν να αναγκάσουν τους λαούς της Γαλλίας και των Κάτω Χωρών να ξαναψηφίσουν για το Σύνταγμα, ένα σύνταγμα που συνοδεύεται από ένα κοινωνικό πρωτόκολλο σχεδιασμένο να καθησυχάσει τους Γάλλους και από ένα πρωτόκολλο για την επικουρικότητα σχεδιασμένο να καθησυχάσει τους Ολλανδούς.
<P>
Ενός κακού μύρια έπονται για τους ευρωφεντεραλιστές: σύμφωνα με την ίδια δημοσκόπηση, το 63% των Γάλλων και το 68% των Ολλανδών θέλουν να αφαιρέσουν ορισμένες εξουσίες από την Ευρωπαϊκή Ένωση ή και να την εγκαταλείψουν τελείως. Πρόκειται για μια πράξη εκδίκησης των ευρωπαϊκών εθνών έναντι των ιδεολόγων και ανεύθυνων ευρωκρατών στις Βρυξέλλες. Πρόκειται επίσης και για την επιστροφή του δικαιώματος των λαών και των εθνών να ακολουθούν τη δική τους μοίρα και να προασπίζουν την κυριαρχία τους και την ταυτότητά τους.
<P>
Ας επιστρέψουμε στην Ευρώπη της πραγματικότητας και στην Ευρώπη των εθνών, την οποία οι Βρετανοί και οι Δανοί κατάφεραν να διατηρήσουν με τόση επιτυχία. Απέρριψαν τη Συμφωνία του Σένγκεν και μια Ευρώπη που κατακλύζεται από μαζικές εισροές μεταναστών, στους οποίους παρέχεται άδεια παραμονής και εργασίας με πρωτοβουλία του κ. Zapatero και του κ. Berlusconi. Απέρριψαν το ευρώ και το δημοσιονομικό του σύμφωνο λιτότητας, το οποίο αναστέλλει την οικονομική ανάπτυξη. Απέρριψαν το Ευρωπαϊκό Υπερκράτος που στοχεύει στην καταστροφή των εθνών της Ευρώπης.
<SPEAKER ID="26" LANGUAGE="" NAME="Timothy Kirkhope (PPE-DE ). –" AFFILIATION="(ΕΝ)">
<P>
Ωστόσο χρειαζόμαστε ασφαλώς μία Ευρώπη αποτελεσμάτων, όπως σωστά υποστήριξε ο Πρόεδρος Barroso. Εγώ προσωπικά θέλω επίσης να δω μία Ευρώπη πραγματικής μεταρρύθμισης, διότι χωρίς μεταρρύθμιση δεν μπορούν να υπάρξουν αποτελέσματα. Στην οικονομική μεταρρύθμιση έχει σημειωθεί πρόοδος, και συγχαίρω τον Πρόεδρο Barroso και τους συναδέλφους του για το έργο που έχουν επιτελέσει σε αυτόν τον τομέα. Ωστόσο πρέπει να κάνουμε πολύ περισσότερα και να είμαστε περισσότερο προσηλωμένοι στην επίτευξη συγκεκριμένων αποτελεσμάτων, όπως είπε η κ. Wallström.
<P>
Υπάρχει και κάτι άλλο που θέλω να αναφέρω εν συντομία. Η βρετανίδα υπουργός Εξωτερικών είπε ότι θα προσπαθήσει να ανατρέψει τις αποφάσεις σχετικά με τη δυνατότητα να υπόκεινται οι συνεδριάσεις του Συμβουλίου σε δημόσιο έλεγχο. Αυτό προκαλεί τεράστια έκπληξη και ανησυχία, ενώ πρόκειται για μία στροφή 180 μοιρών στην πολιτική της βρετανικής κυβέρνησης. Ο κ. Blair διατυμπάνιζε συνεχώς τις αρετές της μεγαλύτερης διαφάνειας κατά τη διάρκεια της Προεδρίας του, ενώ έχουμε καταλήξει σε συγκεκριμένη συμφωνία για το ότι θα υπάρξει διαφάνεια όσον αφορά τις συνεδριάσεις και τις διαδικασίες του Συμβουλίου. Είναι εξαιρετικά σημαντικό οι άλλες κυβερνήσεις να επιφυλάξουν στη βρετανίδα υπουργό Εξωτερικών ένα σύντομο, ισχυρό τράνταγμα στην πρώτη της σύνοδο κορυφής και να αγνοήσουν τις προσπάθειές της να διατηρήσει τη μυστικότητα με αυτόν τον αθέμιτο και απαράδεκτο τρόπο.
<SPEAKER ID="27" LANGUAGE="DE" NAME="Hannes Swoboda (PSE ). –" AFFILIATION="">
<P>
Ως εισηγητής για την Κροατία χαίρομαι επίσης πολύ γιατί δίδεται ένα σαφές μήνυμα στη χώρα αυτήν, που αξίζει από καιρό την έναρξη διαπραγματεύσεων. Επίσης, θα χαρώ πολύ αν πούμε ξεκάθαρα –και συγκριτικά με τη Θεσσαλονίκη, ίσως δε με ακόμα μεγαλύτερη έμφαση από ό,τι στο Salzburg– πως έχουμε μια υποχρέωση απέναντι στα Βαλκάνια, όχι μόνο προς το συμφέρον των ίδιων των χωρών αυτών, αλλά και προς το δικό μας συμφέρον. Αν όμως ταυτόχρονα πούμε ξεκάθαρα πως πρέπει πρώτα να ενισχύσουμε και να μεταρρυθμίσουμε ανάλογα τα θεσμικά μας όργανα –οι άνθρωποι θα καταλάβουν– αυτό θα ήταν ένα σημαντικό μήνυμα. Θα μπορεί μάλιστα να πει κανείς ότι αυτό το Ευρωπαϊκό Συμβούλιο έστειλε ένα ιστορικό μήνυμα.
<P>
Αναφορικά με την εταιρική σχέση με τις ΗΠΑ, μετά το Ευρωπαϊκό Συμβούλιο θα ακολουθήσει η σύνοδος κορυφής με τις ΗΠΑ και θα πρέπει να προετοιμαστείτε ανάλογα. Εμείς έχουμε πει επανειλημμένα πως θέλουμε και χρειαζόμαστε αυτήν την εταιρική σχέση. Πρέπει όμως αυτή η σχλεση να είναι θεμελιωμένη σε κοινές αξίες, μεταξύ των οποίων συγκαταλέγεται και ο σεβασμός των ανθρωπίνων δικαιωμάτων. Γι’ αυτό είναι τόσο σημαντικά για μας το Γκουαντάναμο και το θέμα της δραστηριότητας της CIA και γι’ αυτό θεωρούμε σημαντικό να συμπεριληφθούν αυτά τα θέματα στην ημερήσια διάταξη. Όχι γιατί θέλουμε να δυσφημίσουμε τις ΗΠΑ ή την καταπολέμηση της τρομοκρατίας, αλλά γιατί ναι μεν θέλουμε να καταπολεμήσουμε την τρομοκρατία μαζί με τις ΗΠΑ, αλλά θέλουμε αυτό να γίνει επί τη βάσει κοινών αξιών. 
<SPEAKER ID="28" LANGUAGE="DA" NAME="Karin Riis-Jørgensen (ALDE ). –" AFFILIATION="">
<P>
Εμείς στην Ομάδα της Συμμαχίας Φιλελευθέρων και Δημοκρατών για την Ευρώπη εργαζόμαστε σταθερά για να φέρουμε διαφάνεια στο Συμβούλιο Υπουργών. Για ποιόν λόγο τώρα ξαφνικά αμφιταλαντεύεται το Ηνωμένο Βασίλειο, αφού πρώτα ο Tony Blair υποσχέθηκε εδώ στο Ευρωπαϊκό Κοινοβούλιο να ανοίξει τις συναντήσεις του Συμβουλίου Υπουργών; Πολύ απλά αυτό δεν αρκεί. Η διαφάνεια για το έργο της ΕΕ συνιστά απόλυτη αναγκαιότητα αν όντως θέλουμε να είμαστε εγγύτερα στους πολίτες. Κατά συνέπεια, καλώ όλους τους αρχηγούς κρατών και κυβερνήσεων να ανοίξουν τις συναντήσεις του Συμβουλίου Υπουργών, ούτως ώστε ο καθένας να μπορεί να δει τον τρόπο που ενεργούν, να μπορεί –ευελπιστούμε– να δει ότι δεν υπάρχει τίποτα κρυφό και να μπορεί να δει αν οι υπουργοί ήταν όντως παρόντες. Έτσι, θα αποφεύγουμε επίσης τη διεξαγωγή 25 διαφορετικών συνεντεύξεων Τύπου, όπου ο καθένας είναι ήρωας. Ανυπομονώ επίσης η Προεδρία να δεχθεί ευμενώς την έκκληση του Προέδρου Borrell για δράση ώστε να διασφαλιστεί μια έδρα για την ΕΕ. 
<SPEAKER ID="29" LANGUAGE="FR" NAME="Pierre Jonckheer (Verts/ALE ). –" AFFILIATION="">
<P>
   Κύριε Πρόεδρε, κύριε Winkler, κύριε Barroso, θέλω να επανέλθω σε ένα τμήμα της ομιλίας σας. Είπατε, και ορθώς, ότι πρέπει να σημειώσουμε πρόοδο σε δύο επίπεδα: στην ενίσχυση της ενιαίας αγοράς, αφενός, και στην κοινωνική αλληλεγγύη, αφετέρου. Θα προσέθετα: κοινωνική δικαιοσύνη και ευθυδικία. Πιστεύω, κύριε Barroso, ότι η απόρριψη και η ευρω-απαισιοδοξία τροφοδοτούνται από μια μάλλον έντονη επίγνωση του γεγονότος ότι στην πραγματικότητα δεν σημειώνουμε πρόοδο σε δύο επίπεδα και ότι η δράση της Επιτροπής σας, όπως, ας μου επιτραπεί να προσθέσω, και του Συμβουλίου, έγκειτο στο να δοθεί προτεραιότητα στο πρώτο επίπεδο. Θέλω να σας πω ή να σας υπενθυμίσω ότι, κατά τη διάρκεια της Προεδρίας σας, πολύ δε περισσότερο κατά τη διάρκεια της Επιτροπής Prodi, δεν αποφασίστηκε καμία νέα κοινωνική νομοθεσία από τα ευρωπαϊκά θεσμικά όργανα. Επιπλέον, δεν αποφασίστηκε καμία νέα συλλογική συμφωνία μεταξύ των κοινωνικών εταίρων. Αυτή η σοβαρή ανισορροπία είναι –κατά τη γνώμη μου– αυτή που πλήττει ολοένα και περισσότερο ένα τμήμα του πληθυσμού, εκείνο που, ως αποτέλεσμα της παγκοσμιοποίησης, χαρακτηρίζεται από το πλέον αβέβαιο καθεστώς. Εκτιμώ ότι το Συμβούλιο, το Ευρωπαϊκό Κοινοβούλιο και η Επιτροπή πρέπει να ανταποκριθούν σε αυτή την κατάσταση.
<P>
Αυτό με οδηγεί στο δεύτερο σημείο, το οποίο αφορά τα μέσα που στοχεύουν στην προώθηση της κοινωνικής αλληλεγγύης ή της κοινωνικής δικαιοσύνης. Κύριε Barroso, δεν θα καταφέρουμε να οικοδομήσουμε ένα μοντέλο ευθυδικίας στο μέλλον αν δεν θα έχουμε φορολογική πολιτική σε ευρωπαϊκό επίπεδο. Αυτή είναι η αντίφαση μεταξύ εκείνων που είναι επιφυλακτικοί έναντι της περαιτέρω διεύρυνσης και εκείνων που επιθυμούν περισσότερη κοινωνική δικαιοσύνη: η διατήρηση της ομοφωνίας σε όλα τα φορολογικά θέματα σημαίνει ότι θέτουμε προσκόμματα στην πορεία προς μια ενδεχόμενη ευρωπαϊκή φορολογική πολιτική. Χρειάστηκαν 15 χρόνια για να αποκτήσουμε μια οδηγία για τα εισοδήματα από αποταμιεύσεις, η οποία, παρεμπιπτόντως, βρίθει εξαιρέσεων, και δεν σημειώνουμε καμία πρόοδο στις κοινές προδιαγραφές σε σχέση με τη φορολογία των επιχειρήσεων.
<SPEAKER ID="30" LANGUAGE="NL" NAME="Erik Meijer (GUE/NGL ). –" AFFILIATION="">
<SPEAKER ID="31" LANGUAGE="PL" NAME="Konrad Szymański (UEN ). –" AFFILIATION="">
<SPEAKER ID="32" LANGUAGE="NL" NAME="Bastiaan Belder (IND/DEM ). –" AFFILIATION="">
<SPEAKER ID="33" LANGUAGE="" NAME="Roger Helmer (NI ). –" AFFILIATION="(ΕΝ)">
<P>
   Κύριε Πρόεδρε, θα θέλαμε να επικαλεστούμε το ότι η ΕΕ είναι ένωση αξιών βασισμένη στη δημοκρατία και το κράτος δικαίου. Εντούτοις, όταν οι Δανοί ψήφισαν κατά της Συνθήκης του Μάαστριχτ το 1992, όταν οι Ιρλανδοί ψήφισαν κατά της Συνθήκης της Νίκαιας το 2000, τους είπαν να φύγουν και να ξαναπροσπαθήσουν. Ωραία δημοκρατία! Όταν οι Γάλλοι και οι Ολλανδοί ψήφισαν πέρυσι κατά του Συντάγματος, αγνοήσαμε την ετυμηγορία τους. Προσπαθούμε να αναβιώσουμε ένα Σύνταγμα που είναι νεκρό με τον τρόπο του. Εφαρμόζουμε μεγάλα μέρη του χωρίς καμία νομική βάση. Ωραίο κράτος δικαίου!
<P>
Στη στενόμυαλη αποφασιστικότητά μας να πιέσουμε για το ευρωπαϊκό σχέδιο αδιαφορώντας για την κοινή γνώμη, περιφρονούμε θρασύτατα τους ψηφοφόρους και τις δημοκρατικές αξίες. Οι ψηφοφόροι αρχίζουν να το αντιλαμβάνονται. Μεταξύ των ψηφοφόρων μου στο East Midlands εισπράττω μία αυξανόμενη ανησυχία, καθώς και θυμό εναντίον του ευρωπαϊκού σχεδίου. Συνεπώς, ασκήστε πίεση για το Σύνταγμα της ΕΕ εφόσον πρέπει, αλλά προσέξτε: προκαλείτε τη δυσανασχέτηση του κόσμου, που θα γκρεμίσει το ευρωπαϊκό οικοδόμημα. 
<SPEAKER ID="34" LANGUAGE="ES" NAME="Gerardo Galeote (PPE-DE ). –" AFFILIATION="">
<P>
Προχωρώντας σε άλλα θέματα, η Προεδρία αναφέρθηκε πολύ σύντομα στο έγγραφο που έχει αναθέσει στον Michel Barnier. Από το περασμένο καλοκαίρι, το Κοινοβούλιο έχει εργαστεί πολύ σχετικά με τις φυσικές καταστροφές· έχουμε επισκεφτεί τις πληγείσες περιοχές και, όπως επισημαίνεται σε ένα ψήφισμα που εγκρίθηκε πρακτικά ομόφωνα, έχουμε διαπιστώσει μεγάλη δυσαρέσκεια στην κοινωνία και ελάχιστο συντονισμό μεταξύ των αρμόδιων αρχών.
<SPEAKER ID="35" LANGUAGE="FR" NAME="Robert Goebbels (PSE ). –" AFFILIATION="">
<P>
   Κύριε Πρόεδρε, η Ευρωπαϊκή Ένωση και ο κόσμος χρειάζονται αξιόπιστες, οικονομικά προσιτές και αειφόρες ροές ενέργειας. Μόλις επικαλέστηκα τον κ. Solana. Το ενδιαφέρον έγγραφο που υπέβαλε στο Ευρωπαϊκό Συμβούλιο διακρίνεται από μια σειρά εκκωφαντικών σιωπών: ενώ όντως μιλά για την ανάγκη ύπαρξης μιας ενεργειακής πολιτικής για την Ευρώπη και ενός σχεδίου δράσης, το οποίο θα περιλαμβάνει μια σειρά προτεραιοτήτων, ο κ. Solana αποφεύγει προσεχτικά να αναφέρει έννοιες όπως «κοινή αγορά ενέργειας» και «ενιαία αγορά». Συνοψίζοντας, η Ευρώπη της αναγκαίας αλληλεγγύης στην ενέργεια συνεχίζει να τελεί εν αναμονή.
<P>
Παρά ταύτα, η απάντηση της Ευρώπης στις διάφορες ενεργειακές προκλήσεις παραμένει ασθενής και ανιαρή. Τι πρέπει να γίνει; Για να επηρεάσει τους εξωτερικούς εφοδιασμούς της, η Ευρώπη πρέπει καταρχάς να επιδείξει την εσωτερική αλληλεγγύη της, τη βούλησή της να οικοδομήσει μια πραγματική κοινή αγορά. Ο κ. Solana μάς λέει ότι ο καλύτερος τρόπος διασφάλισης ενός αξιόπιστου και οικονομικά προσιτού ενεργειακού εφοδιασμού είναι μέσω της διασφάλισης της ομαλής λειτουργίας των παγκόσμιων αγορών. Γεγονός είναι ότι οι παγκόσμιες αγορές κυριαρχούνται από καρτέλ και ολιγοπώλια. Πού είναι η προσφιλής στους φιλελευθέρους ελεύθερη και διαφανής αγορά; Η Gazprom μόλις ξεκίνησε συνομιλίες με την αλγερινή εταιρεία Sonatrach, στόχος της οποίας βεβαίως δεν είναι να κάνει χάρες στην Ένωση. Μήπως είναι καιρός οι χώρες με υψηλή κατανάλωση ενέργειας να οργανωθούν με τη σειρά τους;
<P>
Στο ψήφισμά του σχετικά με τη Στρατηγική της Λισαβόνας, το Ευρωπαϊκό Κοινοβούλιο κάλεσε την Ένωση να διαβουλευτεί με τους Αμερικανούς, τους Ιάπωνες, τους Κινέζους και τους Ινδούς, με στόχο την αποτροπή μιας μορφής ανταγωνισμού που θα κατέληγε στην καταστροφή όλων. Η Ευρώπη πρέπει να επενδύσει στην ενεργειακή απόδοση, σε νέες τεχνολογίες και σε ανανεώσιμες πηγές ενέργειας. Όλοι γνωρίζουμε ότι ο μελλοντικός ενεργειακός εφοδιασμός της Ευρώπης δεν θα είναι ούτε 100% πυρηνική ενέργεια, ούτε 100% ανανεώσιμες πηγές ενέργειας. Χρειαζόμαστε ένα όσο το δυνατόν πιο έξυπνο μείγμα πηγών ενέργειας, λαμβάνοντας υπόψη τις γεωγραφικές και κλιματικές διαφορές εντός των κρατών μελών, καθώς και τους πόρους τους σε ό,τι αφορά την πρωτογενή ενέργεια, τη βιομάζα και ούτω καθεξής.
<SPEAKER ID="36" LANGUAGE="" NAME="Andrew Duff (ALDE ). –" AFFILIATION="(ΕΝ)">
<P>
   Κύριε Πρόεδρε, ο σκοπός αυτής της συζήτησης είναι να προτείνουμε στον Πρόεδρο Borrell κάτι ενδιαφέρον για να πει αύριο, που θα μιλήσει στο Ευρωπαϊκό Συμβούλιο. Φοβούμαι ότι εάν το Κοινοβούλιο απλώς συμφωνήσει με τη γραμμή που προτείνεται από τις Ομάδες PPE-DE και PSE, θα είναι σαν να προσυπογράφουμε την παράλυση που επικρατεί στο εσωτερικό του Συμβουλίου.
<P>
Ο Πρόεδρος Barroso έχει δίκιο όταν λέει ότι πρέπει να σημειώσουμε πρόοδο στις πολιτικές, και μία «Μεσίνα 50» αποτελεί πιθανότατα θετική πρόταση, αλλά ποιο είναι το νόημα μιας παράτασης της περιόδου προβληματισμού χωρίς να έχει καθοριστεί ένας στόχος και ένας σκοπός για τον προβληματισμό; Η αναβλητικότητα δεν αποτελεί αξιόπιστη πολιτική. Το να περιμένουμε από τους διαδόχους των Chirac, Balkenende και Blair να είναι ενθουσιώδεις φεντεραλιστές αποτελεί τρελή φαντασίωση.
<P>
Αυτό που χρειαζόμαστε είναι το Ευρωπαϊκό Συμβούλιο να δώσει ραντεβού με μία απόφαση το φθινόπωρο του 2007, οργανώνοντας μία νέα διάσκεψη για να επαναδιαπραγματευτεί το τρίτο μέρος του Συντάγματος. Αυτά δεν είναι μόνο νομικά προβλήματα, κύριε Προεδρεύοντα, αλλά μία βαθιά πολιτική κρίση, την οποία πρέπει να αντιμετωπίσουμε. Εκτιμώ ότι θα είναι εφικτό να διαφυλάξουμε τις κλασικές συνταγματικές διατάξεις που συναντούμε στο πρώτο και στο δεύτερο μέρος του Συντάγματος, για τις οποίες εξακολουθεί να υπάρχει συναίνεση. Όμως το τρίτο μέρος είναι αυτό που περιέχει τις κοινές πολιτικές, που τόσο πολύ έχουν απογοητεύσει την κοινή γνώμη στη Γαλλία και τις Κάτω Χώρες και σε αρκετά άλλα μέρη, ιδιαίτερα όσον αφορά την κοινωνική και οικονομική πολιτική και το ζήτημα των συνόρων.
<SPEAKER ID="37" LANGUAGE="" NAME="Bernat Joan i Marí (Verts/ALE ). –" AFFILIATION="(ΕΝ)">
<SPEAKER ID="38" LANGUAGE="SV" NAME="Jonas Sjöstedt (GUE/NGL ). –" AFFILIATION="">
<SPEAKER ID="39" LANGUAGE="" NAME="Roger Knapman (IND/DEM ). –" AFFILIATION="(ΕΝ)">
<P>
Για ορισμένους ανθρώπους που διανύουν περιόδους προβληματισμού λέγεται και ότι βρίσκονται σε «υποχώρηση», και μερικές υποχωρήσεις γίνονται με περισσότερη τάξη σε σύγκριση με κάποιες άλλες. Κάποιοι άνθρωποι, κύριε Barroso, είναι πιθανό να έχουν διδαχθεί κάτι από τον μέχρι σήμερα προβληματισμό, λέγοντας ότι ίσως δεν ήταν έτσι τα πράγματα ή ότι μπορεί να είχαν κάνει διαφορετικά κάποια πράγματα, ή ακόμη, ο μη γένοιτο, ότι έκαναν λάθος. Όμως όλα όσα ακούσαμε σήμερα το πρωί είναι: «Είχαμε δίκιο. Οι λαοί της Γαλλίας και της Ολλανδίας κάνουν λάθος. Το Σύνταγμα πρέπει να επανέλθει». Προσλάβατε νέους αρχιτέκτονες για να κτίσουν πάνω στα ίδια ακριβώς θεμέλια της ολοκλήρωσης, της υπερρύθμισης και της εμπειρικής φιλοδοξίας. Ευτυχώς, μόνο τρεις άνθρωποι στους δέκα στη Βρετανία πιστεύουν πλέον αυτές τις ανοησίες, οπότε ας προχωρήσει το δημοψήφισμά μας, οποιαδήποτε και αν είναι η ερώτηση που θα τεθεί!
<SPEAKER ID="40" LANGUAGE="IT" NAME="Mario Borghezio (NI ). –" AFFILIATION="">
<P>
Όσον αφορά την τρομοκρατία, πρέπει να τεθεί ένα πραγματικά προφανές ερώτημα. Πώς συμβιβάζεται αυτή η δέσμευση της Ευρωπαϊκής Ένωσης με τον πρόσφατο διορισμό στην Ιταλία του πρώην τρομοκράτη της «Πρώτης Γραμμής» κ. D’Elia, ο οποίος είναι ένοχος συνεργίας στη δολοφονία ενός ιταλού αστυνομικού;
<P>
Οι δεσμοί αλληλεγγύης που συνδέουν την ευρωπαϊκή Αριστερά με τη νέα ιταλική κυβέρνηση δεν έχουν επιτρέψει μέχρι σήμερα να γίνει γνωστό στην κοινή γνώμη το προφανές αυτό ερώτημα, ούτε να συζητηθεί στην Ευρωπαϊκή Ένωση. Είναι επαίσχυντο, εάν λάβουμε υπόψη το γεγονός ότι, στην Ιταλία, η τρομοκρατία των «Ερυθρών Ταξιαρχιών» και της «Πρώτης Γραμμής» δεν είχε ως θύματα μόνον αστυνομικούς, δικαστές, πολιτικούς και βιομηχάνους, αλλά επίσης συνδικαλιστές και επιφανείς υπέρμαχους του καλύτερου φιλολαϊκού πνεύματος, όπως ο καθηγητής Biagi. 
<SPEAKER ID="41" LANGUAGE="FR" NAME="Jacques Toubon (PPE-DE ). –" AFFILIATION="">
<P>
   Κύριε Πρόεδρε, κύριε Winkler, η Προεδρία σας μπορεί ήδη να επαίρεται για τη θετική της πορεία. Σας συγχαίρουμε για αυτό. Σε ό,τι αφορά το Ευρωπαϊκό Συμβούλιο που πρόκειται να πραγματοποιηθεί, δεν είναι σε θέση να λάβει μείζονες αποφάσεις, ενδέχεται όμως να έχει αποφασιστική επιρροή στη μελλοντική μοίρα της Ευρωπαϊκής Ένωσης.
<SPEAKER ID="42" LANGUAGE="HU" NAME="Magda Kósáné Kovács (PSE ). –" AFFILIATION="">
<P>
Μερικές σκέψεις για την κοινωνική διάσταση της Ευρωπαϊκής Ένωσης: η Ευρωπαϊκή Ένωση έλαβε υπόψη της τις προκλήσεις που αντιμετωπίζουν τα νέα κράτη μέλη. Πιστεύουμε ότι o καθορισμός προτιμήσεων για το Ευρωπαϊκό Κοινωνικό Ταμείο είναι ιδιαίτερα σημαντικός στην πορεία του καθορισμού των αντικειμενικών σκοπών κοινωνικής πολιτικής. Για να διασφαλίσουμε, όμως, ότι η κοινωνική Ευρώπη είναι όντως κοινωνική, δεν αρκεί να δίνουμε έμφαση στους στόχους της ανταγωνιστικότητας έναντι των στόχων της απασχόλησης· πρέπει επίσης να δώσουμε έμφαση στην κοινωνική συνοχή, επειδή ελλείψει κοινωνικής συνοχής, όχι μόνον τα έθνη, αλλά και η ίδια η Ευρωπαϊκή Ένωση μπορεί να βρεθεί διαιρεμένη. Σε αυτό το σημείο, θέλω να προσθέσω ότι είμαστε ευγνώμονες που πρόσφατα τονίστηκε το πρόβλημα με τους Ρομά, στον βαθμό που το διαπιστώσαμε.
<SPEAKER ID="43" LANGUAGE="PL" NAME="Bronisław Geremek (ALDE ). –" AFFILIATION="">
<P>
   Κύριε Πρόεδρε, η Πολωνία στηρίζει τη Συνταγματική Συνθήκη. Μην ακούτε τους πολωνούς πολιτικούς. Ακούστε, αντ’ αυτού, την κοινή γνώμη στην Πολωνία. Πάνω από το 60% των Πολωνών υποστηρίζουν τη Συνταγματική Συνθήκη. Αν όντως έτσι συμβαίνει, τι μπορούμε να κάνουμε ώστε να διασφαλίσουμε ότι θα τεθεί σε ισχύ; Η περίοδος προβληματισμού είναι για τους πολίτες και όχι για τα ευρωπαϊκά θεσμικά όργανα. Για αυτό, είναι πλέον καιρός να καθίσουν να δουλέψουν. Η αυστριακή Προεδρία μπορεί να είναι υπερήφανη για τα πολλά της επιτεύγματα, τρία από τα οποία θέλω να επισημάνω σήμερα.
<P>
Καταρχάς, είναι το Στρασβούργο. Η αισιοδοξία της μουσικής του Μότσαρτ ενθάρρυνε τους ευρωπαίους πολιτικούς να αισιοδοξούν για το Σύνταγμα, γεγονός που είναι αξιοσημείωτο. Δεύτερον, πιστεύω ότι η προσοχή στην έκκληση του Ευρωπαϊκού Κοινοβουλίου ώστε οι συζητήσεις του Συμβουλίου να είναι πιο διαφανείς ήταν πολύ σημαντικό βήμα και συγχαίρω την αυστριακή Προεδρία για αυτό το επίτευγμα. Τρίτον, η έκθεση του κ. Barnier, που συγκαταλέγεται μεταξύ των πλέον ενδιαφερόντων ευρωπαϊκών εγγράφων που συντάχθηκαν πρόσφατα, θα αποτελέσει επίσης ένα καλό έναυσμα για τη συζήτηση.
<P>
Ωστόσο, τι πρέπει να κάνουμε σε αυτό το σημείο; Αυτή τη στιγμή, μαζί με την Επιτροπή, πρέπει να αντιμετωπίσουμε δύο σοβαρά κοινωνικά προβλήματα. Αυτό είναι κάτι που πρέπει να αντιμετωπίσουν και οι επόμενες Προεδρίες. Χρειάζεται καταρχάς να αντιμετωπίσουμε το πρόβλημα των μεταναστών στην Ευρώπη και, δεύτερον, το πρόβλημα της κοινωνικής διάστασης της Ευρώπης. Πρέπει να αποτελέσουν το επίκεντρο της κοινοτικής πολιτικής, μιας κοινής ευρωπαϊκής πολιτικής. Τέλος, πρέπει να ρωτήσουμε τι μπορεί να γίνει για να ισχύσει το συνταγματικό κείμενο. Αυτό εναπόκειται στην Ευρωπαϊκή Επιτροπή. Το τρίτο μέρος της Συνταγματικής Συνθήκης επαναλαμβάνει σε πολύ μεγάλο βαθμό Συνθήκες που έχουν ήδη επικυρωθεί. Η Ευρωπαϊκή Επιτροπή πρέπει να διεξαγάγει μια νομική ανάλυση και μόνον οι 25 περίπου τροπολογίες που έχουν ήδη υποβληθεί πρέπει να περιληφθούν στο πρώτο μέρος της Συνθήκης και να αποτελέσουν αντικείμενο άμεσης απόφασης.
<SPEAKER ID="44" LANGUAGE="" NAME="Γεώργιος Καρατζαφέρης (IND/DEM ). –" AFFILIATION="">
<P>
   Κύριε Πρόεδρε, δύο είναι τα θέματα: Εάν υπάρχει δημοκρατία και πόσο τη σεβόμαστε στην Ευρώπη και ποιος κάνει το τελικό κουμάντο. Εάν πράγματι πιστεύουμε στη Δημοκρατία και το Σύνταγμα θα επιφέρει αλλαγή στη ζωή των λαών της Ευρώπης, ας ακούσουμε τους λαούς της Ευρώπης με ένα δημοψήφισμα. Μη φοβόμαστε τους λαούς της Ευρώπης! Και ποιος κάνει κουμάντο; Εσείς κύριε Πρόεδρε της Επιτροπής; Εάν πράγματι εσείς κάνετε κουμάντο, πείτε μου ποια είναι τα νοτιοανατολικά σύνορα της Ευρώπης. Δεν τα ξέρετε, διότι δεν επιτρέπει η Τουρκία να τα ξέρετε. Μπράβο σας! Θα σας ρωτήσω για το δίκαιο της θαλάσσης. Εφαρμόζεται σε όλη την Ευρώπη εκτός από το Αιγαίο. Μπράβο σας! Ποια χώρα απειλεί την Ευρώπη; Μόνο η Τουρκία στο Αιγαίο με το casus belli. Μπράβο σας! Ποια χώρα παραβιάζει την Ευρώπη; Η Ρωσία; Όχι. Η Τουρκία κάθε μέρα στο Αιγαίο. Μπράβο σας! Ποια χώρα δεν αναγνωρίζει την Κυπριακή Δημοκρατία; Η Τουρκία. Μπράβο σας! Ποια χώρα κατέχει το 40% χώρας της Ευρώπης; Η Τουρκία. Μπράβο σας! Πού χλευάζεται και πού απαγχονίζεται το ομοίωμα του Οικουμενικού Πατριάρχη; Στην Τουρκία και το ανέχεστε. Μπράβο σας!
<SPEAKER ID="45" LANGUAGE="CS" NAME="Jana Bobošíková (NI ). –" AFFILIATION="">
<P>
   Κυρίες και κύριοι συνάδελφοι, στην αρχή της αυστριακής Προεδρίας, ο καγκελάριος Schüssel υποσχέθηκε πρόοδο στις συζητήσεις για το Σύνταγμα. Αναμένω, λοιπόν, ένα σαφές μήνυμα από τη συνάντηση του Συμβουλίου ότι το κείμενο που πλασάρεται στους πολίτες είναι ακατανόητο, άδικο, και το σημαντικότερο, νεκρό, και ότι ήλθε η ώρα να συνταχθεί ένα νέο έγγραφο.
<P>
Δεδομένου ότι ο Καγκελάριος Schüssel είναι ένας πολιτικός που είναι συνεπής στα όσα λέει, δεν πρέπει να αποδεχθεί τις χειριστικές, παρελκυστικές τακτικές που εφαρμόζουν η καγκελάριος Merkel και ο πρόεδρος Chirac. Θέλουν να αφήσουν το Σύνταγμα να ωριμάσει με «φυσικό» τρόπο για ακόμη έναν χρόνο και, έπειτα, να καταλήξουν σε σχετική απόφαση στη διάρκεια της Γερμανικής και της Γαλλικής Προεδρίας.
<P>
Η Αυστρία είναι, από ιστορική σκοπιά, στην καλύτερη θέση για να αλλάξει αυτή τη διαδικασία. Ήδη πορεύτηκε στο μονοπάτι των προσπαθειών ευρωπαϊκής ολοκλήρωσης. Δεν πάνε εκατό χρόνια που η Αυστροουγγρική Αυτοκρατορία συνένωνε 21 ευρωπαϊκές χώρες. Δεν διήρκεσε, όμως, παρά μόνο 51 χρόνια. Για ποιόν λόγο; Δεν αντιμετωπίστηκαν τα προβλήματα και αφέθηκαν να ωριμάσουν με «φυσικό» τρόπο. Νιώθω ότι η παράταση της περιόδου προβληματισμού για το υφιστάμενο Σύνταγμα δείχνει περιφρόνηση προς τους πολίτες και η εκστρατεία για τη νεκρανάστασή του είναι, για να το πούμε απλά, πεταμένα λεφτά. 
<SPEAKER ID="46" LANGUAGE="IT" NAME="Antonio Tajani (PPE-DE ). –" AFFILIATION=",">
<P>
   Κύριε Πρόεδρε, κύριε Barroso, κυρίες και κύριοι, απευθύνομαι σε εσάς, κύριε Barroso, διότι επικρότησα την ομιλία σας σήμερα το πρωί στην οποία αναβιώσατε το μεγάλο σχέδιο της Ευρώπης.
<P>
Κύριε Barroso, συμφωνώ μαζί σας. Εάν παραιτηθούμε μπροστά στις δυσκολίες και επιτρέψουμε να μας κυριεύσει η απαισιοδοξία, δεν θα πετύχουμε κανέναν από τους στόχους μας. Η πολιτική δεν πρέπει να αποτύχει στη μεγάλη πρόκληση για την οικοδόμηση μιας Ευρώπης με συνείδηση του ρόλου που οφείλει να διαδραματίσει στη διεθνή σκηνή, δηλαδή, μιας Ευρώπης που θα εξάγει ειρήνη, μιας Ευρώπης ικανής να αναλάβει πρωταγωνιστικό ρόλο στη Μεσόγειο, στη Μέση Ανατολή, στα Βαλκάνια και στην καταπολέμηση της τρομοκρατίας και της παραχάραξης, μιας Ευρώπης με ισχυρές διατλαντικές σχέσεις.
<P>
Αυτός είναι ο λόγος που πρέπει να ολοκληρωθεί η συνταγματική διαδικασία. Το πρώτο εξάμηνο του προσεχούς έτους θα είναι κρίσιμης σημασίας. Υποστηρίζουμε τη γερμανική Προεδρία στην προετοιμασία –όπως έπραξε ήδη η αυστριακή Προεδρία και είμαι βέβαιος ότι θα πράξει και η Φινλανδία– μιας σειράς πολιτικών πρωτοβουλιών για το 2007, με τη συμμετοχή των 450 εκατομμυρίων Ευρωπαίων τους οποίους πολύ συχνά λησμονούμε. Το Κοινοβούλιο πρέπει, και είμαι σίγουρος ότι θα διαδραματίσει τον ηγετικό του ρόλο.
<P>
«Nihil difficile volenti» έλεγαν οι Ρωμαίοιτίποτα δεν είναι δύσκολο για εκείνους που το θέλουν. Εμείς θέλουμε μια πολιτική Ευρώπη, μια Ευρώπη των αξιών, μια Ευρώπη των πολιτών, μια Ευρώπη της επικουρικότητας, μια Ευρώπη της αλληλεγγύης και μια Ευρώπη της ελευθερίας. Κύριε Πρόεδρε, δεν πρέπει να αποτύχουμε σε αυτήν την πρόκληση. 
<SPEAKER ID="47" LANGUAGE="FR" NAME="Harlem Désir (PSE ). –" AFFILIATION="">
<P>
Αντιθέτως, πιστεύω ότι χρειάζεται να το αναγνωρίσουμε αυτό και να προσπαθήσουμε να επιταχύνουμε, όπως προτείνατε μόλις τώρα, κύριε Barroso, διότι ο ευρωπαϊκός βίος δεν μπορεί να θεμελιωθεί σε απογοητεύσεις. Χρειαζόμαστε μια ανανέωση, βήματα προόδου. Αυτή η ανανέωση –εν προκειμένω, επίσης, συμφωνώ μαζί σας– δεν μπορεί να περιοριστεί στη συζήτηση για τα θεσμικά όργανα. Περιστρέφεται γύρω από πολιτικές. Συναρτάται από την Ευρώπη των σχεδίων, την Ευρώπη της οικονομικής ανάπτυξης και της γνώσης και την Ευρώπη της έρευνας, της ενέργειας και της συνεργασίας στη Μεσόγειο. Όσον αφορά τα θεσμικά όργανα που απεγνωσμένα θέλουν να διατηρήσουν τη Συνθήκη ως έχει, ενδεχομένως να μην είναι αυτός ο καλύτερος τρόπος για να διασωθεί η ουσία της. Πιστεύω ότι η περίοδος προβληματισμού –την οποία το Συμβούλιο φαίνεται να σπαταλά τον χρόνο του για να επιμηκύνει– διατρέχει, μάλλον, τον κίνδυνο να διατηρήσει τη Συνθήκη στάσιμη εσαεί.
<P>
Ποιες μεταρρυθμίσεις; Θα αναφερθώ σε έξι από αυτές και πιστεύω ότι πρέπει να αρκεστούμε σε αυτές, λίγο ως πολύ. Πρώτον, να ενισχύσουμε τις αρμοδιότητες του Ευρωπαϊκού Κοινοβουλίου, η νομιμότητα του οποίου αναγνωρίζεται ολοένα και περισσότερο από τους Ευρωπαίους. Δεύτερον, να καταστήσουμε το έργο του Συμβουλίου πιο διαφανές κατά τη συζήτηση νομοθετικών θεμάτων, καθώς είναι απαράδεκτο η Γαλλία και το Ηνωμένο Βασίλειο να θέτουν τώρα εμπόδια στον δρόμο αυτής της διαφάνειας. Τρίτον, να διασφαλίσουμε ότι ο διορισμός του Προέδρου της Επιτροπής γίνεται λαμβάνοντας υπόψη την ψήφο των Ευρωπαίων στις ευρωεκλογές. Τέταρτον, να εφαρμόσουμε μια αρμοδιότητα βάσει της οποίας τα εθνικά κοινοβούλια θα δύνανται να παρακολουθούν τη συμμόρφωση προς την αρχή της επικουρικότητας. Πέμπτον, να αναθεωρήσουμε τους κανόνες για την ειδική πλειοψηφία βάσει των συμφωνηθέντων στη Συνθήκη του 2004, κατά τέτοιον τρόπο ώστε να βασίζονται στον πληθυσμό. Τέλος, μάλιστα, να θεσπιστεί η θέση του Υπουργού Εξωτερικών. Τα κράτη μέλη παρείχαν ήδη την υποστήριξή τους σε όλες αυτές τις ιδέες. Είμαι πεπεισμένος ότι, σε όλες τις χώρες μας, η πλειονότητα των πολιτών είναι διατεθειμένη να υποστηρίξει αυτές τις μεταρρυθμίσεις. Χρειαζόμαστε πρωτοβουλίες. Ας δώσουμε σημασία στην ουσία και όχι στους τύπους. 
<SPEAKER ID="48" LANGUAGE="DE" NAME="Karin Resetarits (ALDE ). –" AFFILIATION="">
<P>
   Κύριε Πρόεδρε, κυρίες και κύριοι, πριν από έξι μήνες, στην αρχή της αυστριακής προεδρίας του Συμβουλίου, είχα ζητήσει να ομολογήσει ο Δίας τα συναισθήματά του για την ερωμένη του την Ευρώπη. Η γυναίκα του, που βρίσκεται στο σπίτι, θα πρέπει να είναι τυφλή αν δεν καταλαβαίνει ότι κάτι γίνεται έξω από τη συζυγική εστία. Μεγάλη πολυτέλεια και προβολείς, πολλά ασημικά και πορσελάνες, επίλεκτοι καλεσμένοι, η μία σημαντική περίσταση μετά την άλλη και τώρα ακόμα και μια συνάντηση με τον George W. Bush. Με την Ευρώπη, δεν πλήττουμε ποτέ.
<P>
Ξέρω ότι αν είχαμε το Σύνταγμα, τα πράγματα θα ήταν διαφορετικά. Όμως δεν θα το έχουμε το 2007 και γι’ αυτό ζητώ να φροντίσει η σύνοδος κορυφής για σαφείς αρμοδιότητες και μεγαλύτερη αποτελεσματικότητα στην Ευρώπη. Αν το κάνει, ακόμα και η κοινή γνώμη θα δώσει το πράσινο φως στο Σύνταγμα. 
<SPEAKER ID="49" LANGUAGE="SV" NAME="Nils Lundgren (IND/DEM ). –" AFFILIATION="">
<SPEAKER ID="50" LANGUAGE="PL" NAME="Paweł Bartłomiej Piskorski (NI ). –" AFFILIATION="">
<SPEAKER ID="51" LANGUAGE="PL" NAME="Bogusław Sonik (PPE-DE ). –" AFFILIATION="">
<P>
Αυτός είναι ο λόγος που η δημιουργία ενός Οργανισμού Θεμελιωδών Δικαιωμάτων θα πρέπει να χρησιμοποιηθεί για να στείλει ένα σαφές μήνυμα στην παγκόσμια κοινότητα ότι η Ένωση διαθέτει ένα αποτελεσματικό μέσο για την υποστήριξη όλων όσοι αγωνίζονται για τα ανθρώπινα δικαιώματα και τις βασικές δημοκρατικές ελευθερίες. Για αυτό κάνω έκκληση οι δραστηριότητες του Οργανισμού να μην περιοριστούν στην επικράτεια των 25 κρατών μελών. Ο Οργανισμός χρειάζεται να δράσει και σε άλλες χώρες, ιδίως σε αυτές που καλύπτονται από την πολιτική γειτονίας της Ευρωπαϊκής Ένωσης ή από συμφωνίες εταιρικής σχέσης, όπως στην περίπτωση της Ρωσίας. 
<SPEAKER ID="52" LANGUAGE="" NAME="Poul Nyrup Rasmussen (PSE ). –" AFFILIATION="(ΕΝ)">
<P>
   Κύριε Πρόεδρε, υπάρχει ένα παλιό ρητό που λέει ότι όποιος δεν αγωνίζεται, δεν υπολογίζεται. Κύριε Barroso, μου αρέσει να σας βλέπω να αγωνίζεστε. Αναγνωρίζω ότι αγωνίζεστε για μία νέα συνθήκη. Μου αρέσει επίσης να βλέπω την Επίτροπο Wallström να αγωνίζεται – είστε ωραίο ζευγάρι όταν αγωνίζεστε!
<P>
Επιτρέψτε μου να σας πω ότι πράγματι χρειάζεται να αγωνιστούμε τώρα. Τι συμβαίνει στο Συμβούλιο; Ξέρω τι συμβαίνει: ίσως κάποτε, μέσα από ανεπίσημες επαφές πίσω από κλειστές πόρτες, να έχουμε μία νέα συνθήκη, όπως είπε σήμερα η κ. Wallström, αλλά αυτός ήταν ο παλιός τρόπος υλοποίησης των πραγμάτων. Σήμερα πρέπει να το κάνουμε μαζί με τον κόσμο. Εάν δεν έχουμε μαζί μας τον κόσμο, δεν θα έχουμε νέα συνθήκη. Για αυτό είμαι πολύ χαρούμενος που βλέπω ότι όλοι μαζί –το Κοινοβούλιο, τα ευρωπαϊκά κόμματα και η Επιτροπή– μπορούμε να κάνουμε μία αληθινή συζήτηση ευρωπαϊκού περιεχομένου με τον απλό κόσμο.
<P>
Επομένως, κύριε Barroso, προτείνω να εργαστείτε πιο σκληρά, όπως είπατε, για αυτήν τη δήλωση τον επόμενο χρόνο. Ωστόσο, υποσχεθείτε μου ότι ένα από τα σημαντικότερα μηνύματα σε αυτήν τη δήλωση του επόμενου χρόνου θα είναι ότι η Ευρωπαϊκή Ένωση δεν αποτελεί ανταγωνισμό μεταξύ των κρατών, διότι αυτό είναι που φοβάται ολοένα και περισσότερο ο κόσμος. Φοβούνται την αβεβαιότητα και τον οικονομικό ανταγωνισμό στη μείωση των φόρων, ένα είδος κοινωνικού ντάμπινγκ, που υπονομεύει έτσι το κράτος πρόνοιας. Αυτή η Ευρωπαϊκή Ένωση είναι ένας διαφανής και δίκαιος ανταγωνισμός στην ελεύθερη αγορά μεταξύ εταιρειών, υπηρεσιών και σχεδίων, που μπορεί να συμβάλει στην ευημερία μας. Αυτό είναι ένα πολύ σημαντικό μήνυμα που πρέπει να στείλουμε. Η Ευρωπαϊκή Ένωση έχει να κάνει με τους ανθρώπους: πρώτα από όλα έρχονται οι άνθρωποι, συνδυάζοντας ένα νέο κράτος πρόνοιας και μία εκσυγχρονισμένη εκδοχή για την ευημερία αυτής της περιοχής.
<P>
Το τελευταίο σημείο στο οποίο θα ήθελα να αναφερθώ είναι ότι χρειαζόμαστε τη Βουλγαρία και τη Ρουμανία. Πρέπει να έχουμε μία ξεκάθαρη ένδειξη, κύριε Προεδρεύοντα, όταν θα συνεδριάσετε μεθαύριο. Θα συνεδριάσουμε στις Βρυξέλλες, με τους ηγέτες και τους πρωθυπουργούς μας, και το μήνυμά μας θα είναι σαφές: χρειαζόμαστε τη Βουλγαρία και τη Ρουμανία από την 1η Ιανουαρίου 2007. Το αξίζουν και η Ευρώπη τις χρειάζεται.
<SPEAKER ID="53" LANGUAGE="DE" NAME="Markus Ferber (PPE-DE ). –" AFFILIATION="">
<P>
   Κύριε Πρόεδρε, κύριε Προεδρεύοντα του Συμβουλίου, κύριε Πρόεδρε της Επιτροπής, κυρίες και κύριοι, θα ήθελα να κάνω μόνο τρεις σύντομες παρατηρήσεις. Πρώτον, αναρωτιέμαι όταν συζητούμε εδώ στο Στρασβούργο αν πρέπει πραγματικά να ιδρύσουμε τον Οργανισμό Θεμελιωδών δικαιωμάτων στη Βιέννη ως ανταγωνιστικό ίδρυμα για το Συμβούλιο της Ευρώπης, που αποτελεί ένα πιστοποιημένο και δοκιμασμένο όργανο που είναι σε θέση να εκπληρώσει αυτό το καθήκον όχι μόνο για τα κράτη μέλη της ΕΕ αλλά και πολύ πέρα από τα σύνορά μας. Όπως είπα και στον καγκελάριο Schüssel σε μια συζήτηση, δεν μπορώ παρά να σας ενθαρρύνω να συμβάλετε ενεργά στην αποτελεσματική καταπολέμηση της ασθένειας της Ευρώπης, της «οργανισμίτιδας». Θα μπορούσατε επίσης να δώσετε ένα σαφές σχετικό μήνυμα από τη χώρα σας.
<P>
Δεύτερον –και εδώ συμφωνώ σχεδόν απόλυτα με αυτά που είπε ο προηγούμενος ομιλητής κ. Rasmussen– πρέπει, φυσικά, να υπερασπιστούμε τις αξίες μας και στο θέμα των διαπραγματεύσεων για τη διεύρυνση. Αισθάνομαι κάποια ανησυχία διότι πέφτουμε και πάλι θύμα του αυτοματισμού που βλέπουμε εδώ και 10 χρόνια εδώ και που επανειλημμένα επικρίναμε από αυτό το βήμα. Ήταν πραγματικά ανάγκη να διαπραγματευτούμε τη Δευτέρα ένα κεφάλαιο με την Τουρκία, παρά το γεγονός ότι δεν έχουν ακόμα εκπληρωθεί ούτε καν κάποιες ελάχιστες απαιτήσεις, συγκεκριμένα η αναγνώριση του πρωτοκόλλου της Άγκυρας; Αναρωτιέμαι μήπως στέλνουμε και πάλι λάθος μηνύματα θέτοντας σε κίνηση ένα τρένο που δεν θα μπορεί να σταματήσει μετά από 10, 12 ή και περισσότερα χρόνια. Η αυστριακή προεδρία του Συμβουλίου θα μπορούσε να είχε δώσει ένα πιο ξεκάθαρο μήνυμα και ως προς αυτό το θέμα.
<P>
Τρίτον, θεμέλιο της Ευρωπαϊκής Ένωσης είναι τα κράτη μέλη. Δεν υπάρχει ένας ενιαίος ευρωπαϊκός λαός αλλά 25 εθνικοί λαοί – αυτό το λέω και στην κ. Wallström που δεν ακούει τώρα. Το βλέπουμε αυτό τώρα και στο ποδόσφαιρο. Και υπάρχει μία Ευρωπαϊκή Ένωση θεμελιωμένη στα κράτη μέλη και όχι σε μία πλειοψηφία του πληθυσμού που εκφράζει τη γνώμη του με δημοψηφίσματα. Αυτό πρέπει πραγματικά να ληφθεί υπόψη, διαφορετικά το σχέδιο αυτό τελικά θα ναυαγήσει. 
<SPEAKER ID="54" LANGUAGE="PL" NAME="Genowefa Grabowska (PSE ). –" AFFILIATION="(Χειροκροτήματα)">
<P>
   Κύριε Πρόεδρε, παραπονούμαστε ότι, παρόλες τις επιτυχίες και τα επιτεύγματά μας στη διάρκεια των 50 ετών της ευρωπαϊκής ολοκλήρωσης, η Ευρωπαϊκή Ένωση βρίσκεται πλέον σε τέλμα. Παραπονούμαστε ότι δεν διαθέτει σαφές όραμα, ότι δεν υπάρχει καμία συμφωνία για την κατεύθυνση που πρέπει να ακολουθήσουμε και τι πρέπει να κάνουμε στο μέλλον. Ωστόσο, πρέπει να παραδεχθούμε ότι αυτές οι επικρίσεις και επιφυλάξεις, που εκφράζονται από τους πολίτες, σχετίζονται με την τρέχουσα λειτουργία των πολιτικών της ΕΕ παρά με τη Συνταγματική Συνθήκη, η σημασία της οποίας δεν επεξηγήθηκε επαρκώς στο κοινό. Εν πάση περιπτώσει, το Ευρωπαϊκό Σύνταγμα είναι ένα θεμελιώδες έγγραφο, που θα επιτρέψει στην Ένωση να αντιμετωπίσει νέες προκλήσεις.
<P>
Όλοι μας έχουμε επίγνωση ότι η Ένωση δεν μπορεί να αναπτυχθεί περαιτέρω με βάση τις υφιστάμενες Συνθήκες και όχι επειδή αυτές οι Συνθήκες είναι «υπερβολικά περιοριστικές» για τα 25 ή περισσότερα κράτη μέλη. Αυτές οι Συνθήκες έχουν ένα βασικό ελάττωμα, επειδή δεν προβλέπουν την εμπλοκή της κοινωνίας των πολιτών είτε στη διαμόρφωση των πολιτικών της Ένωσης είτε στη διαδικασία λήψης αποφάσεων.
<P>
Πρόεδρε Barroso, θα ήθελα να ρωτήσω πόσα εκατομμύρια υπογραφές χρειάζεται να συγκεντρώσουμε σήμερα, ως σκέλος μιας πρωτοβουλίας πολιτών, προκειμένου να ακούσει η Επιτροπή τη φωνή των πολιτών. Επί του παρόντος, δεν υποχρεούστε να λάβετε υπόψη σας τη φωνή τους, η Συνταγματική Συνθήκη, όμως, θα παρείχε στους πολίτες την ευκαιρία να αναλάβουν μια ανάλογη πρωτοβουλία και ένα εκατομμύριο υπογραφές θα ήταν αρκετές. Επαναλαμβάνω, θα χρειαζόταν ένα εκατομμύριο επί συνόλου 457 εκατομμυρίων πολιτών προκειμένου να αναληφθεί ανάλογη πρωτοβουλία. Άραγε, αυτό δεν σημαίνει απολύτως τίποτε για εκείνους που αντιτάσσονται στη Συνταγματική Συνθήκη, οι οποίοι αναμασούν δημοκρατικά συνθήματα με τόσο ενθουσιασμό;
<P>
Πρόεδρε Barroso, με χαρά μου άκουσα σήμερα τη δήλωσή σας για το Σύνταγμα. Ωστόσο, αυτά τα λόγια πρέπει να συνοδευτούν από πράξεις και το πλέον σημαντικό καθήκον στην παρούσα φάση είναι να ξανακερδίσουμε την εμπιστοσύνη των πολιτών της Ευρώπης στο ευρωπαϊκό σχέδιο. Πρέπει να το κάνουμε αυτό στην παλαιά Ένωση, όπου η Ευρώπη έχει καταστεί εντελώς κοινότοπη, αφού οι πολίτες εκεί έχουν πλέον μπουχτίσει και να εκμεταλλευτούμε τα φιλοευρωπαϊκά αισθήματα ή μάλλον τον ευρωενθουσιασμό στα νέα κράτη μέλη.
<P>
Στη χώρα μου, την Πολωνία, το 80% των πολιτών θέλουν περισσότερη Ευρώπη και το 60% θέλουν μια Συνταγματική Συνθήκη. Αυτό είναι ένα καλό σημάδι και ελπίζω ότι κατά τη διάρκεια της ευρωπαϊκής συνόδου κορυφής αυτές οι χώρες θα λάβουν τις σωστές αποφάσεις, δείχνοντας τον δρόμο για την Ευρώπη και τη θέση της Συνταγματικής Συνθήκης, ώστε να εξέλθουμε από το αδιέξοδο.
<SPEAKER ID="55" LANGUAGE="ES" NAME="Íñigo Méndez de Vigo (PPE-DE ). –" AFFILIATION="">
<P>
Όπως είπε ο κ. Rasmussen, η εξήγηση αυτών των πραγμάτων είναι δύσκολο έργο· είναι ένα έργο που απαιτεί μεγάλη πνευματική προσπάθεια. Πρέπει να καταναλώσουμε φαιά ουσία, προκειμένου να το εξηγήσουμε στους πολίτες με σαφή και συγκεκριμένα παραδείγματα, αλλά είναι ένα απαραίτητο έργο.
<SPEAKER ID="56" LANGUAGE="IT" NAME="Achille Occhetto (PSE ). –" AFFILIATION="">
<P>
   Κύριε Πρόεδρε, κύριε Barroso, κυρίες και κύριοι, πιστεύω, κύριε Barroso, ότι κατά τη σύνοδο κορυφής της προσεχούς Παρασκευής, σε αντίθεση με τις δηλώσεις του Klosterneuburg, πρέπει να υποστηρίξετε ότι το πρόβλημα δεν είναι η παράταση της περιόδου προβληματισμού για το θεσμικό ζήτημα, αλλά η ταχεία πρόοδος τόσο στον τομέα της βελτίωσης και της επικύρωσης του ευρωπαϊκού Συντάγματος όσο και στις πολιτικές που είναι ικανές να βελτιώσουν την εικόνα της Ευρώπης στους πολίτες.
<P>
Πρέπει συνεπώς να δηλώσουμε με σαφήνεια ότι τα κοινωνικά και οικονομικά προβλήματα επιλύονται με μια μορφή θεσμικής ενίσχυσης που συμβαδίζει με την κοινοτική προσέγγιση. Εάν δεν θέλουμε να καταστρέψουμε την Ευρώπη, πρέπει να δηλώσουμε, όπως έκανε ο κ. Schulz, ότι η Ευρώπη χρειάζεται άμεσα το Σύνταγμα. 
<SPEAKER ID="57" LANGUAGE="" NAME="Tunne Kelam (PPE-DE ). –" AFFILIATION="(ΕΝ)">
<P>
   Κύριε Πρόεδρε, η ευρω-απαισιοδοξία, στην οποία αναφέρθηκε ο Πρόεδρος Barroso, φαίνεται να είναι μια ασθένεια πολύ πιο μεταδοτική από τη γρίπη των πτηνών. Είναι σοβαρό φαινόμενο, καθώς αποτελεί μία καλή δικαιολογία για πολλούς πολιτικούς ηγέτες, προκειμένου να μην αντιμετωπίζουν τις προκλήσεις της Ευρώπης που αλλάζει. Εάν συνεχίσει έτσι, αυτή η κατάσταση θα μου θυμίζει ολοένα και περισσότερο το παλιό σοβιετικό ανέκδοτο από τη δεκαετία του 1970: η σοβιετική οικονομία βρισκόταν σε αδιέξοδο και το τρένο δεν εκινείτο, οπότε δόθηκε η εντολή να «τραβηχτούν οι κουρτίνες», να μετακινηθεί το βαγόνι εμπρός-πίσω και να προσποιηθούν όλοι ότι το τρένο εκινείτο με μεγάλη ταχύτητα.
<P>
Είναι σαφές ότι χρειαζόμαστε μια πολιτική λύση, όχι με τη μορφή της Ευρώπης πρώτης κατηγορίας και δεύτερης κατηγορίας, αλλά με μία νέα ποιότητα πολιτικής ηγεσίας, η οποία θα είναι αντάξια των ιδρυτών της πριν από 50 χρόνια. Μπορούμε όντως να αποκαταστήσουμε την πίστη και να καλλιεργήσουμε την έμπνευση ανάμεσα στους ψηφοφόρους εάν συνεχίσουμε να υλοποιούμε τις πολιτικές μας από τη μία εθνική εκλογική αναμέτρηση στην άλλη, χρησιμοποιώντας τις ως καλή δικαιολογία για να μην εφαρμόζουμε τις κοινές πολιτικές;
<SPEAKER ID="58" LANGUAGE="" NAME="Σταύρος Λαμπρινίδης (PSE ). –" AFFILIATION="">
<P>
   Κύριε Πρόεδρε, θα μιλήσω για τη συμφωνία PNR με την Αμερική, την οποία κατέρριψε το Ευρωπαϊκό Δικαστήριο, και για την απόφαση πλαίσιο για την προστασία δεδομένων, την οποία καταρρίπτει δυστυχώς καθημερινά το Ευρωπαϊκό Συμβούλιο διά της απραξίας του.
<P>
Προτείνω συγκεκριμένα: πρώτον, εάν προβείτε, κύριοι Πρόεδροι, σε ανανέωση της συμφωνίας PNR με βάση τον τρίτο πυλώνα, να το κάνετε μόνο έως το 2007· δεύτερον, να διαπραγματευτείτε κατόπιν με το Κοινοβούλιο αλλαγές σε αυτή τη συμφωνία που θωρακίζουν θεμελιώδη δικαιώματα και να το κάνετε ενεργοποιώντας επιτέλους την πασαρέλα· τρίτον, για όλα αυτά να προβείτε σε συνεργασία με το Ευρωπαϊκό Κοινοβούλιο και σε έναν σοβαρό τριμερή διάλογο και τέταρτον, να προχωρήσετε αμέσως στην υιοθέτηση της απόφασης πλαισίου για προστασία δεδομένων στον τρίτο πυλώνα.
<SPEAKER ID="59" LANGUAGE="" NAME="Geoffrey Van Orden (PPE-DE ). –" AFFILIATION="(ΕΝ)">
<P>
   Κύριε Πρόεδρε, το Κοινοβούλιο υπήρξε σταθερός υποστηρικτής της διεύρυνσης και συγκεκριμένα της έγκαιρης ένταξης της Βουλγαρίας και της Ρουμανίας. Πιστεύω επομένως ότι το Ευρωπαϊκό Συμβούλιο αυτή την εβδομάδα θα επιβεβαιώσει τη δέσμευσή του για την 1η Ιανουαρίου 2007 ως ημερομηνία ένταξης για αυτές τις δύο χώρες.
<P>
Περνώντας σε άλλα ζητήματα, η Ευρωπαϊκή Ένωση είναι πολύ καλή στο να δίνει μαθήματα σε άλλους, αλλά συχνά αδυνατεί να παραδειγματιστεί η ίδια. Έχουμε ακούσει πολλά σχετικά με την «περίοδο προβληματισμού» μετά την αποτυχία του Συντάγματος, αλλά δεν δείχνουμε ικανοί να εξαγάγουμε τα σωστά συμπεράσματα. Η απάντηση που ακούμε σήμερα το πρωί είναι «περισσότερη Ευρώπη». Δεν γνωρίζω από πού προέρχεται αυτό. Δεν είναι αυτό που ακούω από τον λαό της περιφέρειας East Anglia που εκπροσωπώ. Ο κόσμος εκεί θέλει λιγότερη ανάμειξη από τις Βρυξέλλες, καθώς και η Ευρωπαϊκή Ένωση να βάλει τάξη στα του οίκου της και να φέρνει εις πέρας ένα πιο περιορισμένο εύρος εργασιών με μεγαλύτερη αποτελεσματικότητα.
<SPEAKER ID="60" LANGUAGE="" NAME="Richard Corbett (PSE ). –" AFFILIATION="(ΕΝ)">
<P>
   Κύριε Πρόεδρε, εκείνοι που ισχυρίζονται –ιδίως από τη μία πλευρά του Σώματος– ότι οι Γάλλοι και οι Ολλανδοί είπαν «όχι» και ότι επομένως όλη αυτή η συζήτηση πρέπει να λήξει και ότι ποτέ ξανά δεν πρέπει να εξετάσουμε το ενδεχόμενο να αλλάξουμε τις συνθήκες είναι ένοχοι για υπεραπλούστευση και για το ότι δέχονται μόνο μία απάντηση. Όταν λένε, όπως έκανε ένας από αυτούς, «ποιο μέρος της λέξης “όχι” δεν καταλαβαίνετε με αφορμή τα αποτελέσματα στη Γαλλία και την Ολλανδία;», μπορούμε εύκολα να γυρίσουμε και να πούμε «ποιο μέρος της λέξης “ναι” δεν καταλαβαίνετε εσείς από τις άλλες 16 έως 18 –εάν συμπεριληφθούν η Ρουμανία και η Βουλγαρία– χώρες που είπαν “ναι” σε αυτό το Σύνταγμα;».
<P>
Είναι επίσης σωστό να ασχοληθούμε όχι μόνο με το ζήτημα του κειμένου, αλλά και με το ευρύτερο πλαίσιο –, η ατζέντα του Hampton Court, τα ζητήματα που αγγίζουν τον κόσμο– και τότε, εν ευθέτω χρόνω και σε ένα νέο πλαίσιο, μπορούμε να αποφασίσουμε τι θα κάνουμε με το κείμενο. Να είστε σίγουροι για αυτό: θα πρέπει να αποφασίσουμε τι θα κάνουμε με το κείμενο. Τα ζητήματα που σκόπευε να αντιμετωπίσει η Συνθήκη δεν έχουν εκλείψει. Δεν εξαφανίστηκαν εν μία νυκτί και χρειάζονται επίλυση. Θα πρέπει να επανέλθουμε σε αυτά τα ζητήματα, και το σωστό είναι να προσανατολίσουμε την περίοδο προβληματισμού προς αυτά.
<SPEAKER ID="61" LANGUAGE="FR" NAME="Margie Sudre (PPE-DE ). –" AFFILIATION="">
<SPEAKER ID="62" LANGUAGE="ES" NAME="Carlos Carnero González (PSE ). –" AFFILIATION="">
<P>
Εγώ θα ζητούσα ακόμη περισσότερα: να δεσμευτεί η Επιτροπή, κύριε Barroso, να παρουσιάσει αυτή την έκθεση στο Κοινοβούλιο και στο Συμβούλιο αμέσως μετά το καλοκαίρι, τον Σεπτέμβριο ή τον Οκτώβριο, ούτως ώστε να μπορέσουμε να διεξαγάγουμε μια συζήτηση με τους πολίτες συγκεκριμένα σχετικά με το πώς μπορούμε, με αυτό το Σύνταγμα που δεν είναι σε ισχύ, να επιλύσουμε προβλήματα όπως η παράνομη μετανάστευση, η οποία αναφέρθηκε εδώ.
<P>
Έχω μόνο μία παράκληση για σας, κύριε Barroso: είχα τη χαρά να σας χειροκροτήσω σήμερα· μπορώ να σας πω με κάθε ειλικρίνεια ότι αυτή είναι η πρώτη φορά που το έκανα. Αν εκφράσετε τα ίδια επιχειρήματα και εκτός του Κοινοβουλίου, θα συνεχίσω να το κάνω. 
<SPEAKER ID="63" LANGUAGE="ES" NAME="Francisco José Millán Mon (PPE-DE ). –" AFFILIATION="">
<P>
   Κύριε Πρόεδρε, και εγώ επίσης συμφωνώ ότι πρέπει να ληφθούν μέτρα για να έρθει η Ευρωπαϊκή Ένωση πιο κοντά στους πολίτες. Επομένως υποστηρίζω αυτή την Ευρώπη των αποτελεσμάτων που ο Πρόεδρος, κ. Barroso, ανέφερε σήμερα.
<P>
Πρέπει επίσης να εξηγήσουμε καλύτερα πώς λειτουργεί η Ένωση και τους στόχους που επιδιώκει. Πριν από μερικές ημέρες, στο Άαχεν, ο πρωθυπουργός Juncker πρότεινε να επισκεφτούν οι νέοι Ευρωπαίοι τα νεκροταφεία πολέμων ώστε να μπορέσουν οι νέες γενιές να εκτιμήσουν σωστά τη συμβολή της Ένωσης για την ειρήνη σε μία ήπειρο που έχει αιματοκυλιστεί τόσο από πολέμους στο παρελθόν.
<P>
Πιστεύω ότι η Ένωση πρέπει να έχει επίσης μια θέση στα κολέγια και στα σχολεία. Όπως πρότεινε ο Πρόεδρος του κόμματός μου, Mariano Rajoy, πριν από μερικούς μήνες στο Παρίσι, πρέπει να δημιουργηθεί ένα συγκεκριμένο υποχρεωτικό μάθημα σε όλα τα κολέγια και τα σχολεία στα κράτη μέλη, το οποίο θα καλύπτει τη δημιουργία, τους στόχους και τη λειτουργία των θεσμικών οργάνων της Ευρωπαϊκής Ένωσης. Αυτού του είδους η εκπαίδευση που απευθύνεται σε νέους ανθρώπους είναι πολύ σημαντική.
<P>
Αν συνεχίσουν αυτές τις μεταρρυθμίσεις, είμαι πεπεισμένος ότι και οι δυο χώρες θα ενταχθούν στην Ένωση την 1η Ιανουαρίου 2007 και χαίρομαι πολύ που το επόμενο Ευρωπαϊκό Συμβούλιο θα τις ενθαρρύνει να εστιάσουν τις προσπάθειές τους στην επίτευξη αυτού του κοινού στόχου. 
<SPEAKER ID="64" LANGUAGE="FI" NAME="Riitta Myller (PSE ). –" AFFILIATION="">
<P>
   Κύριε Πρόεδρε, χρειαζόμαστε ένα Σύνταγμα προκειμένου να ανταποκριθούμε στις προκλήσεις που φέρνει η νέα χιλιετία για τη συνεργασία. Μια Ένωση 30 σχεδόν χωρών δεν μπορεί να καθοδηγηθεί επιτυχώς από κανόνες που θεσπίστηκαν την περασμένη χιλιετία για μια Κοινότητα που αρχικά την αποτελούσαν έξι χώρες.
<SPEAKER ID="65" LANGUAGE="" NAME="Alexander Stubb (PPE-DE ). –" AFFILIATION="(ΕΝ)">
<P>
   Κύριε Πρόεδρε, θα ήθελα να θίξω τρία σημεία. Το πρώτο είναι ότι θεωρώ εξαιρετική την ομιλία του κ. Barroso. Αυτήν τη στιγμή έχουμε εμπλακεί στον φαύλο κύκλο της ευρω-απαισιοδοξίας και αυτό που χρειαζόμαστε είναι μία γερή δόση ευρω-αισιοδοξίας. Πρέπει να ρίξουμε μια ματιά στα όσα έχουμε πετύχει τα τελευταία δέκα με δώδεκα χρόνια, και τα αποτελέσματα είναι εντυπωσιακά – τα πάντα, από τη διεύρυνση έως τη δικαιοσύνη και τις εσωτερικές υποθέσεις, την ΚΕΠΠΑ και, φυσικά, το ενιαίο νόμισμα. Ορισμένες φορές έχουμε την τάση να μην βλέπουμε τη συνολική εικόνα. Πρέπει να συνειδητοποιήσουμε ότι η Ευρωπαϊκή Ένωση είναι μία διαρκής διαχείριση κρίσεων. Περνάμε από τη μία μικρή κρίση στην άλλη, αλλά νομίζω ότι η συνολική εικόνα είναι ικανοποιητική.
<P>
Το δεύτερο σημείο που θέλω να θίξω είναι ότι πιστεύω ότι σήμερα είμαστε αντιμέτωποι με μία νέα γενιά αυτού που εγώ αποκαλώ «ευρω-γκρινιάρηδες» ή «ευρω-κλαψιάρηδες». Πρόκειται για ανθρώπους, συνήθως υπουργούς, που πηγαίνουν σε μία κλειστή αίθουσα, κάνουν μία συζήτηση, χτυπούν ο ένας τον άλλον φιλικά στην πλάτη και λένε «σπουδαία απόφαση». Πέντε λεπτά αργότερα, αρχίζουν το «παιχνίδι» των επικρίσεων, εμφανίζονται στα εθνικά τους μέσα ενημέρωσης και λένε «μα τι απαίσια απόφαση είναι αυτή που μόλις πήρε η ΕΕ». Δεν γίνεται να εκφράζεται αρνητικά κανείς για την Ευρωπαϊκή Ένωση έξι μέρες την εβδομάδα και να πηγαίνει την Κυριακή στην εκκλησία και να λέει ότι η ΕΕ είναι κάτι σπουδαίο. Ίσως αυτός να είναι ο λόγος που η βρετανίδα υπουργός Εξωτερικών Margaret Beckett δεν θέλει πολλή διαφάνεια, επειδή τότε ο κόσμος θα δει ότι κάποιες από τις βρετανικές θέσεις είναι στην πραγματικότητα υπέρ της Ευρώπης.
<P>
Το τελευταίο σημείο που θέλω να θίξω είναι ότι χρειαζόμαστε μια συνταγματική συνθήκη. Τα προβλήματα δεν πρόκειται να εξαφανιστούν, και το ακούσαμε αυτό στη σημερινή συζήτηση. Χρειαζόμαστε έναν Χάρτη Θεμελιωδών Δικαιωμάτων· χρειαζόμαστε μία νομική προσωπικότητα· χρειαζόμαστε έναν Υπουργό Εξωτερικών· χρειαζόμαστε επέκταση της ψηφοφορίας με ειδική πλειοψηφία, καθώς και περισσότερη συναπόφαση. Επομένως, πρέπει να διευθετήσουμε αυτό και ευελπιστούμε ότι μπορούμε να το διευθετήσουμε πριν από το 2009. Η εμβάθυνση συμβαδίζει με τη διεύρυνση. Η Νίκαια δεν είναι αρκετή.
<SPEAKER ID="66" LANGUAGE="HU" NAME="Zsolt László Becsey (PPE-DE ). –" AFFILIATION="">
<P>
Το πρώτο θέμα είναι η εδραίωση του τρέχοντος γύρου της διεύρυνσης, δηλαδή, χρησιμοποιούμε, άραγε, το ίδιο πρότυπο όταν αποφασίζουμε να επιτρέψουμε σε ένα νέο κράτος μέλος να ενταχθεί στην ευρωζώνη; Με άλλα λόγια, θα διασφαλίσει, άραγε, η Ευρωπαϊκή Ένωση ότι οι προϋποθέσεις για την επέκταση του χώρου Σένγκεν θα έχουν καθοριστεί από την επόμενη χρονιά από πλευράς Ευρωπαϊκής Ένωσης; Με άλλα λόγια, θα δημιουργήσουμε, άραγε, τον Οργανισμό Θεμελιωδών Δικαιωμάτων, που ήδη εγκρίθηκε από το Ευρωπαϊκό Κοινοβούλιο, ή αντιθέτως θα τον υπονομεύσουμε; Αυτά είναι σημαντικά ερωτήματα σε μια στιγμή που βλέπουμε για παράδειγμα ότι για πρώτη φορά στα χρονικά επιβάλαμε κύρωση ενάντια στη βούληση ενός κράτους-μέλους στην περίπτωση της Λιθουανίας, ενός κράτους μέλους που αιτείται την ένταξή του στην ευρωζώνη. Γιατί μια πολιτική σταθερότητας των τιμών είναι ευκταία στην περίπτωση μιας χώρας που βρίσκεται σε διαδικασία σύγκλισης; Ή μήπως σε αυτή την περίπτωση θα έπρεπε ο κατάλληλος όρος να είναι ο αποπληθωρισμός; Επίσης, ήταν άραγε καλύτερη η προοπτική ενός κριτηρίου του Μάαστριχ το 1999 σε μια Ιταλία χρεωμένη μέχρι τον λαιμό, σε σύγκριση με την τωρινή στη Βίλνα; Γιατί κάνουν κήρυγμα στα δέκα νέα κράτη περί πληθωρισμού, χρησιμοποιώντας ως παράδειγμα τη Λιθουανία, εκείνοι στις χώρες των οποίων η κατάσταση επιδεινώνεται προοδευτικά, όπως στην Ισπανία του κ. Almunia ή στο Λουξεμβούργο του κ. Juncker; Αυτό χαρακτηρίζεται, και δικαίως, ως μια επαίσχυντη προσέγγιση όχι από κανέναν τυχαίο, αλλά από έναν από τους πατέρες του ευρώ, τον καθηγητή Lámfalussy. Και μπορεί, άραγε, το αξιότιμο Συμβούλιο και η Επιτροπή να λάβουν τη στρατηγική πολιτική απόφαση να μη συστήσουν την αποδοχή, χωρίς το Ευρωπαϊκό Κοινοβούλιο, που συνήθως είναι πολύ υπερήφανο για τις προνομίες του; Πώς άραγε εφαρμόστηκε το ίδιο πρότυπο σε αυτή την περίπτωση;
<P>
Δεύτερον, θα περιμένουμε άραγε πραγματικά την αξιολόγηση της Επιτροπής το φθινόπωρο, όσον αφορά την ημερομηνία και τις προϋποθέσεις προσχώρησης της Ρουμανίας και της Βουλγαρίας, εφόσον ήδη το πετύχαμε αυτό μέσω ανταλλαγής επιστολών; Ετοιμαζόμαστε, άραγε, να επισπεύσουμε την προσχώρηση χωρών που υστερούν δραματικά έναντι των νυν κρατών μελών, αλλά ακόμη και έναντι των δέκα νέων κρατών μελών, όσον αφορά τους οικονομικούς και κοινωνικούς τους δείκτες και το επίπεδο της διαφθοράς; Τι είδους Ευρώπη θα είναι αυτή; Ποιο είναι το όραμα στην προκειμένη περίπτωση; Θα συμμορφωθεί, άραγε, αυτή η κοινωνία και θα εφαρμόσει τον νόμο όταν είναι μέρος της Ευρωπαϊκής Ένωσης; Σε χώρες που, για παράδειγμα, δεν υπάρχει καμία καταγραφή των Ρομά ούτε κτηματολόγιο, ή όπου υπάρχουν δεκάδες χιλιάδες εγκαταλελειμμένα βρέφη; Και τι γίνεται με τη μεγαλύτερη ιθαγενή εθνική μειονότητα, τα εκατομμύρια των ουγγαρόφωνων; Γιατί δεν ρίχνουμε μια ματιά, στην προκειμένη περίπτωση, στις δικές μας δηλώσεις της Κοπεγχάγης σε σχέση με τις μειονότητες, που έγιναν το 1993, ή σε προηγούμενες παρουσιάσεις του Ευρωπαϊκού Κοινοβουλίου και της Επιτροπής, όπου τα δικαιώματα των μειονοτήτων και η δημοκρατία είθιστο να είναι ισοβαρή;
<SPEAKER ID="67" LANGUAGE="" NAME="Charles Tannock (PPE-DE ). –" AFFILIATION="(ΕΝ)">
<P>
Χαιρετίζω, φυσικά, το γεγονός ότι η Βουλγαρία και η Ρουμανία είναι έτοιμες να ενταχθούν στην Ευρωπαϊκή Ένωση το 2007, ακόμα και αν εξακολουθούν να υπάρχουν ζητήματα προς επίλυση, όπως το σύστημα –ή η έλλειψη συστήματος– για την προστασία των παιδιών στη Ρουμανία και το επίπεδο του οργανωμένου εγκλήματος στη Βουλγαρία. Ωστόσο, η καθυστέρηση της ένταξής τους κατά έναν ακόμη χρόνο δεν θα χρησίμευε σε τίποτα άλλο από το να στείλει ένα λάθος μήνυμα στους λαούς και τις κυβερνήσεις τους.
<P>
Είμαι επίσης υπέρ της ανάκτησης των προτεινόμενων εξουσιών για αύξηση της επιρροής των εθνικών κοινοβουλίων και για περισσότερη διαφάνεια στη συννομοθετική διαδικασία στο Συμβούλιο των Υπουργών, των οποίων σήμερα η συμπεριφορά είναι υπερβολικά μυστικοπαθής. Για αυτόν ακριβώς τον λόγο αποδοκιμάζω έντονα την πλήρη μεταστροφή της βρετανίδας υπουργού Εξωτερικών Margaret Beckett, η οποία αναιρεί πλήρως τόσο τις απόψεις του Πρωθυπουργού της όσο και τη γενική ώθηση για μεταρρυθμίσεις και διαφάνεια στην Ευρωπαϊκή Ένωση. Είναι βαθιά λυπηρό το γεγονός ότι η βρετανική κυβέρνηση, σε αντίθεση με τον Δανό εταίρο της, δεν λογοδοτεί ή δεν λαμβάνει εντολές από τη Βουλή των Κοινοτήτων προτού αποφασίσει για την ψήφο της στο Συμβούλιο των Υπουργών. Όλη η διαδικασία της νομοθετικής πλαισίωσης θα ενισχυόταν, τόσο στη Βουλή των Κοινοτήτων όσο και για τον βρετανικό λαό, εάν οι υπουργοί του Ηνωμένου Βασιλείου εμφανίζονταν ενώπιον της Βουλής των Κοινοτήτων και ερωτούνταν πώς θα ψήφιζαν στο Συμβούλιο των Υπουργών, και το έκαναν με έναν απολύτως διαφανή και ανοιχτό τρόπο. Έτσι, θα έλεγα «όχι» στην κ. Beckett σχετικά με τις απόψεις της περί διαφάνειας στο Συμβούλιο των Υπουργών. 
<SPEAKER ID="68" LANGUAGE="DE" NAME="Hubert Pirker (PPE-DE ). –" AFFILIATION="">
<P>
Πρέπει επίσης να εστιαστούμε στην καταπολέμηση της παράνομης μετανάστευσης και της εμπορίας ανθρώπων που, όπως ήδη είπα, αποτελούν στοιχεία του οργανωμένου εγκλήματος. Αυτό δεν μπορεί να λυθεί με τη νομιμοποίηση, όπως βλέπουμε σήμερα γι’ άλλη μια φορά στην Ισπανία: η νομιμοποίηση προκαλεί ένα αποτέλεσμα εισρόφησης με όλα τα δραματικά του αποτελέσματα και τις τραγωδίες που συνεπάγεται. Αυτό που χρειαζόμαστε, είναι μία ευρεία στρατηγική που πρέπει να περιλαμβάνει τα εξής: βοήθεια στις χώρες προέλευσης, ενημερωτικές εκστρατείες στα μέσα μαζικής ενημέρωσης –και στις χώρες προέλευσης– σχετικά με τις συνέπειες της παράνομης μετανάστευσης, καθώς και τη θέσπιση ενός κοινού μηχανισμού προστασίας των εξωτερικών συνόρων που θα χρησιμοποιεί το σύστημα πληροφοριών για τις θεωρήσεις, το σύστημα πληροφοριών Σένγκεν και το EURODAC, προκειμένου να μπορέσουμε να επιτύχουμε μακροπρόθεσμα τον στόχο της διατήρησης της σταθερότητας και της ασφάλειας της ΕΕ. 
<SPEAKER ID="69" LANGUAGE="" NAME="Παναγιώτης Δημητρίου (PPE-DE ). –" AFFILIATION="">
<P>
Θέλω να συγχαρώ πολύ θερμά τον Πρόεδρο της Επιτροπής, τον κ. Barroso, για τον ιστορικό λόγο που εκφώνησε σήμερα στο Ευρωκοινοβούλιο. Ο κ. Barroso επανατοποθέτησε το ευρωπαϊκό όραμα σήμερα. Ο κ. Barroso αναπτέρωσε τις ελπίδες για το μέλλον της Ευρώπης. Μπράβο, κύριε Barroso!
<SPEAKER ID="70" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
   . Κύριε Πρόεδρε, κύριε Πρόεδρε της Επιτροπής, αξιότιμοι κύριοι βουλευτές, στην αρχή της παρούσας συζήτησης, ο κ. Schulz μάς είπε ότι ο κ. Leinen είναι, μαζί με τον Πρόεδρο της Επιτροπής, ένα από τα σημαντικότερα πρόσωπα στην Ευρώπη. Συμφωνώ απόλυτα με αυτό, αν προσθέσουμε στον κατάλογο και τον Προεδρεύοντα του Συμβουλίου. Είναι πραγματικά αλήθεια.
<P>
Αυτή η δημόσια συζήτηση που ήθελε ο κ. Corbett και οι συζητήσεις που έγιναν στο Σώμα τους τελευταίους μήνες, γίνονται όντως –θα ήθελα να σας θυμίσω την εξαιρετικά εποικοδομητική έκθεση του κ. Voggenhuber, τις συζητήσεις στην Επιτροπή Συνταγματικών Υποθέσεων και τις συζητήσεις που κάνατε σήμερα εδώ– και συμφωνώ απόλυτα μαζί του ότι «πρέπει να το συζητήσουμε».
<P>
Ο κ. Poettering και άλλοι αναφέρθηκαν στον Οργανισμό Θεμελιωδών Δικαιωμάτων. Θα ήθελα να αναφερθώ πολύ σύντομα σε αυτό, γιατί είναι ένα θέμα που με ενδιαφέρει πάρα πολύ και έχω την εντύπωση ότι εδώ υπάρχουν ορισμένες παρανοήσεις. Ασφαλώς και πρόκειται για την Ευρωπαϊκή Ένωση ως κοινότητα αξιών και ως μία ένωση που υπερασπίζεται τα ανθρώπινα δικαιώματα και τα εκπροσωπεί προς τα έξω, η οποία διαθέτει έναν οργανισμό που μπορεί να εκπροσωπήσει και όντως εκπροσωπεί προς τα έξω τις αξίες αυτές. Θεωρούμε ότι αυτός ο οργανισμός για τα ανθρώπινα δικαιώματα θα ήταν χρήσιμος και φυσικά δεν θα ανταγωνιζόταν κατά κανένα τρόπο το Συμβούλιο της Ευρώπης ή οποιοδήποτε άλλο όργανο. Σας ζητώ λοιπόν να εξετάσετε προσεκτικά τις προτάσεις που έχουν υποβληθεί, γιατί ο ανταγωνισμός είναι αυτό ακριβώς που προσπαθούμε να αποκλείσουμε.
<P>
Ο κ. Schulz μίλησε και για τα ανθρώπινα δικαιώματα, για το ζήτημα του Γκουαντάναμο, για κοινές αξίες και για τη CIA. Αναμφίβολα είναι επίσης ανάγκη να διευκρινίσουμε στους εταίρους και τους φίλους μας ποιες είναι αυτές οι κοινές αξίες. Αυτό το κατέστησαν σαφέστατο το Συμβούλιο, πολλά κράτη μέλη και ο Προεδρεύων του Συμβουλίου και θα αποτελέσει, ασφαλώς, επίσης ένα πολύ σημαντικό θέμα στην επικείμενη σύνοδο κορυφής με τις Ηνωμένες Πολιτείες.
<P>
Η κ. Frassoni και αρκετοί άλλοι ανέφεραν τη διαφάνεια – και τους ευχαριστώ πολύ, γιατί αυτό ήταν ένα σημαντικό θέμα για την αυστριακή Προεδρία. Ελπίζουμε ότι θα καταλήξουμε σε μία καλή δέσμη στο Ευρωπαϊκό Συμβούλιο. Υπάρχουν όντως μερικές δυσκολίες που ελπίζουμε ότι θα καταφέρουμε να ξεπεράσουμε, γιατί αυτό είναι άλλο ένα θέμα που συμφωνούμε με το Κοινοβούλιο ότι είναι πολύ σημαντικό για τους πολίτες.
<P>
Η κ. Frassoni είπε επίσης ότι δεν ήμασταν αρκετά ακριβείς ως προς τις διευκολύνσεις θεώρησης για τις χώρες των Βαλκανίων. Θα ήθελα να υπογραμμίσω άλλη μια φορά ότι, φυσικά, έχουμε ένα πολύ συγκεκριμένο σχέδιο για χορήγηση εντολής και ότι στα συμπεράσματα του Συμβουλίου θα αναφέρεται επίσης πως οι διαπραγματεύσεις αυτές θα ολοκληρωθούν εντός του επόμενου έτους. Γνωρίζουμε ότι αυτό είναι εξαιρετικά σημαντικό για τις χώρες των Βαλκανίων.
<P>
Κύριε Voggenhuber, δεν μπορώ να συμφωνήσω μαζί σας ότι η αυστριακή Προεδρία διεξήγαγε τους τελευταίους μήνες αυτή τη συζήτηση κεκλεισμένων των θυρών με ειδικούς και ελίτ. Καταβάλαμε μεγάλες προσπάθειες. Ίσως να μην ήταν όλες επιτυχείς, όμως καταβάλαμε σημαντικές προσπάθειες να βγούμε έξω και να μιλήσουμε, χρησιμοποιώντας διάφορους τρόπους και δομές, με μαθητές σχολείου, φοιτητές και με τους ανθρώπους στον δρόμο. Αυτό είναι πολύ σημαντικό. Προσπαθήσαμε πολύ να το κάνουμε και είμαι βέβαιος ότι το ίδιο θα κάνουν και οι μελλοντικές Προεδρίες.
<P>
Ο κ. Galeote αναφέρθηκε στη μετανάστευση. Και σε αυτόν τον τομέα, προσπαθούμε να επιτύχουμε μερικά πολύ συγκεκριμένα αποτελέσματα. Στο μέλλον θα πρέπει επίσης να εξετάσουμε το θέμα ενός καταλόγου ασφαλών τρίτων χωρών και φυσικά χρειαζόμαστε επίσης μία κοινή πολιτική ασύλου. Υπάρχει μεγάλος αριθμός θεμάτων για τα οποία πρέπει να επεξεργαστούμε μαζί με τους εταίρους μας στην Ευρώπη μία πολιτική που θα είναι προς το συμφέρον όλων.
<P>
Η κ. Resetarits μίλησε και πάλι για τον Δία και την Ευρώπη. Η Ευρώπη δεν ήταν απλά ερωμένη του Δία, αλλά είχε κάνει και οικογένεια μαζί του – είχαν τρία παιδιά. Φυσικά, σε αυτήν την οικογένεια υπήρχαν και διαμάχες, όμως από όσα γνωρίζουμε, ζούσαν ευτυχισμένοι όλοι μαζί και νομίζω ότι θα έπρεπε να παραδειγματιστούμε από αυτό.
<P>
Αν κατάλαβα καλά τον κ. Ferber, είπε ότι υπάρχουν 25 λαοί και το συσχέτισε αυτό με το παγκόσμιο πρωτάθλημα ποδοσφαίρου. Αν μπορώ να το ερμηνεύσω αυτό ως πρόταση να μπορούν μελλοντικά να συμμετέχουν πάντα και οι 25 ή 27 χώρες στο παγκόσμιο πρωτάθλημα ποδοσφαίρου, τότε δεν μπορώ ως Αυστριακός παρά να το επικροτήσω αυτό γιατί τότε θα μπορούσαμε επιτέλους να συμμετάσχουμε ξανά.
<SPEAKER ID="71" LANGUAGE="FR" NAME="José Manuel Barroso," AFFILIATION="Πρόεδρος της Επιτροπής">
<P>
Ούτως εχόντων των πραγμάτων, όπως προανέφερε ο κ. Rasmussen και άλλοι, και όπως μας υπενθύμισε η κ. Wallström, δεν αρκεί, τώρα, αν θέλουμε η Ευρώπη να σημειώσει πρόοδο, να ζητήσουμε από τους διπλωμάτες μας να διεξαγάγουν μια συνάντηση σε μια ωραία τοποθεσία για να βρουν τη λύση. Σήμερα, πρέπει να ενεργοποιήσουμε τους πολίτες. Ανακαλώντας στη μνήμη το παρελθόν, αναρωτιέμαι μερικές φορές αν η ενιαία αγορά ή το ενιαίο νόμισμα, όλη η πρόοδος που σημειώσαμε, θα είχαν ποτέ επιτευχθεί αν διεξήγαμε δημοψήφισμα σε κάθε στάδιο.
<P>
Το ίδιο ισχύει για την ενέργεια: σήμερα, υπάρχει συναίνεση ότι χρειαζόμαστε μια κοινή ενεργειακή πολιτική και μια κοινή στρατηγική, χρειαζόμαστε όμως και τους πόρους για την ανάπτυξη αυτής της κοινής στρατηγικής. Για αυτό και, όπως είπαν ο κ. Goebbels, η κ. Frassoni και άλλοι, είναι σημαντικό να επιτύχουμε συγκεκριμένα αποτελέσματα από πλευράς ενεργειακής απόδοσης και να έχουμε προγράμματα για τις ανανεώσιμες πηγές ενέργειας, ούτως ώστε να μπορέσουμε πραγματικά να πραγματώσουμε τους στόχους της Πράσινης Βίβλου για ασφαλή και ανταγωνιστική αειφόρο ενέργεια.
<P>
Το ίδιο ισχύει για την έρευνα. Ένα από τα πλέον σημαντικά πράγματα που μάθαμε στη Σύνοδο Κορυφής του Hampton Court ήταν, μεταξύ άλλων, ότι πρέπει να κάνουμε περισσότερα σε ευρωπαϊκό επίπεδο, από πλευράς έρευνας και ανάπτυξης. Για αυτό και προτείναμε την ιδέα του Ευρωπαϊκού Ινστιτούτου Τεχνολογίας ως εμβληματικού σχεδίου για να επιστρατεύσουμε τις προσπάθειές μας και ελπίζω ότι τα κράτη μέλη, τα οποία συμφωνούν με τους στόχους, θα μπορέσουν να μας δώσουν και τους πόρους για την επίτευξή τους.
<P>
Συνεπώς, πιστεύω, κύριε Πρόεδρε, αξιότιμοι βουλευτές του ΕΚ, ότι το Ευρωπαϊκό Συμβούλιο πρέπει να επιτύχει συμφωνία για την πορεία που πρέπει να ακολουθηθεί. Δεν πρέπει απλώς να επιμηκύνουμε την περίοδο προβληματισμού, αλλά να προχωρήσουμε σε μια περίοδο δέσμευσης που συνίσταται στον προσδιορισμό συγκεκριμένων αποτελεσμάτων για το εγγύς μέλλον, προκειμένου να καταδείξουμε την προστιθέμενη αξία της Ευρώπης στους πολίτες μας, ταυτόχρονα δε να τους δείξουμε, όπως είπαν ο κ. Leinen, η κ. Méndez de Vigo και άλλοι, πόσο μας κοστίζει να μην έχουμε μια θεσμική λύση.
<P>
Χρειαζόμαστε μια θεσμική λύση και αυτό άπτεται του θέματος της διεύρυνσης, διότι η ευρωπαϊκή συζήτηση πολύ συχνά φέρνει αυτούς που είναι υπέρ της διεύρυνσης αντιμέτωπους με εκείνους που συνηγορούν υπέρ της εμβάθυνσης. Εξακολουθώ να πιστεύω, όπως είπε ο κ. Juncker και άλλοι, ότι χρειαζόμαστε και τα δύο. Μάλιστα, η διεύρυνση είναι ένας από τους βασικούς λόγους για εμβάθυνση, ένας από τους βασικούς λόγους που δικαιολογούν τη θεσμική μεταρρύθμιση: μια διευρυμένη Ευρώπη απαιτεί θεσμική μεταρρύθμιση κατά ολοένα και πιο επιτακτικό τρόπο.
<P>
Η ορθή απάντηση στις τρέχουσες δυσκολίες μας δεν είναι να χωρίσουμε την Ευρώπη σε πρώτη και δεύτερη κατηγορία, αλλά, τουναντίον, να επιχειρήσουμε να συγκεντρώσουμε μαζί όλα τα κράτη μέλη: τόσο εκείνα που είναι ήδη μέρος της διευρυμένης Ευρώπης όσο και εκείνα που θα ενταχθούν προσεχώς. Σε σχέση με αυτό, θέλω να επισημάνω ότι αναμένουμε από το προσεχές Ευρωπαϊκό Συμβούλιο να δώσει ένα ξεκάθαρο μήνυμα της δέσμευσής του για την ένταξη της Ρουμανίας και της Βουλγαρίας την 1η Ιανουαρίου 2007, αν αυτές οι χώρες εκπληρώσουν όλες τις προϋποθέσεις που τους θέσαμε και για την επίτευξη των οποίων εργάζονται εδώ και μήνες. Ελπίζω ότι το Συμβούλιο θα το πράξει αυτό.
<P>
Τέλος, όπως είπαν πολλοί από εσάς, συμπεριλαμβανομένου του κ. Stubb, πρέπει να βλέπουμε τα πράγματα σε μια προοπτική. Γνωρίζω ότι είναι της μόδας την τρέχουσα περίοδο μια αρνητική νοσταλγία: τι ωραία που ήταν η Ευρώπη πριν από 10 ή 20 χρόνια. Ειλικρινά, όμως, για ποια Ευρώπη μιλάμε; Ήταν πράγματι καλύτερα πριν από 20 χρόνια, όταν πολύ μεγάλα τμήματα της ηπείρου μας δεν ήταν ελεύθερα, όταν ένα μεγάλο μέρος της ηπείρου μας ήταν διαιρεμένο από καθεστώτα που αντιτίθεντο στην ελευθερία και τη δημοκρατία;
<P>
Ήταν, άραγε, όντως καλύτερα πριν από 10 χρόνια, όταν τα Βαλκάνια ήταν πεδίο αιματηρών σφαγών; Δεν είναι, άραγε, και τα Βαλκάνια τμήμα της Ευρώπης μας; Δεν θέλουμε να επεκτείνουμε τον χώρο της ελευθερίας και της δημοκρατίας στους Ευρωπαίους στα Βαλκάνια; Αυτός είναι ο λόγος που δεν συμμερίζομαι την κατάθλιψη ή την απαισιοδοξία: πιστεύω ότι, βλέποντας τα πράγματα σε μια προοπτική, θα κατανοήσετε ότι η Ευρώπη πρέπει να προχωρήσει μπροστά. Είναι γεγονός ότι η Ευρώπη έχει τα προβλήματά της και ότι το θέμα των θεσμικών οργάνων συνιστά σημαντική δυσχέρεια, δεν πρέπει όμως να βυθιζόμαστε σε αυτόν τον αρνητισμό, τον σκεπτικισμό και κυνισμό που είναι τόσο της μόδας στην τρέχουσα φάση. Πρέπει να συνενωθούμε με βάση τις κοινές μας αξίες, όπως, και θέλω να το τονίσω, τον νόμο. Ορισμένοι από εσάς αναφέρθηκαν στο Γκουαντάναμο, και, πράγματι, πρέπει να πούμε ξεκάθαρα ότι τίποτα απολύτως δεν δικαιολογεί τη διατήρηση, στο πλαίσιο της καταπολέμησης της τρομοκρατίας, ενός κενού όσον αφορά τον σεβασμό των ανθρωπίνων δικαιωμάτων. Σε τέτοιες περιπτώσεις, η Ευρώπη πρέπει να προασπίζει τις αξίες και τις πεποιθήσεις της.
<SPEAKER ID="72" LANGUAGE="" NAME="Πρόεδρος." AFFILIATION="(ΕΝ)">
<P>
   Έλαβα επτά προτάσεις ψηφίσματος(1) που κατατέθηκαν, βάσει των άρθρων 103, παράγραφος 2, και 108, παράγραφος 5, του Κανονισμού προς περάτωση της συζήτησης.
<P>
Η ψηφοφορία θα διεξαχθεί σήμερα στις 12.30.
<SPEAKER ID="73" LANGUAGE="PT" NAME="Ilda Figueiredo (GUE/NGL ). –" AFFILIATION="">
<P>
   Οι δηλώσεις στις οποίες προέβησαν η Επιτροπή και το Συμβούλιο αποτελούν απόδειξη ότι το επόμενο Ευρωπαϊκό Συμβούλιο θα συνεχίσει να αποτυγχάνει στην εφαρμογή των λίαν αναγκαίων μέτρων για να αλλάξει αυτό στο οποίο ο κ. Barroso αναφέρθηκε ως η «νοοτροπία της κρίσης» της Ευρώπης και ότι δεν θέλουν να κατανοήσουν τα αίτια των επικρίσεων που διατυπώνουν οι πολίτες των κρατών μελών.
<P>
Παραβλέπουν το γεγονός ότι ο κύριος λόγος για τη δυσφορία του κόσμου είναι η τρέχουσα κοινωνική κρίση, που αντιμετωπίζεται μόνο στο περιθώριο, στα προτεινόμενα Συμπεράσματα του Συμβουλίου, τα οποία αναβάλλονται μέχρις ότου υποβληθεί έκθεση μέχρι τον Μάρτιο του 2007. Το μόνο για το οποίο ενδιαφέρεται το Συμβούλιο είναι να πιέσει περαιτέρω για την ελευθέρωση, για την οδηγία για την ολοκλήρωση της εσωτερικής αγοράς στις υπηρεσίες και την κοινή ενεργειακή πολιτική.
<SPEAKER ID="74" LANGUAGE="PL" NAME="Filip Kaczmarek (PPE-DE ). –" AFFILIATION="">
<SPEAKER ID="75" LANGUAGE="NL" NAME="Jules Maaten (ALDE ). –" AFFILIATION="">
<P>
Πρέπει να είμαστε πιο συγκρατημένοι. Ας προβούμε πρώτα στις θεσμικές μεταρρυθμίσεις που είναι πραγματικά αναγκαίες. Αυτές οι αλλαγές, που περιγράφονται στο Κεφάλαιο 1 της Συνταγματικής Συνθήκης του 2004, θα αποκτήσουν τότε τον χαρακτήρα μιας συνηθισμένης Συνθήκης και θα προλάβουν την ανάγκη για δημοψήφισμα σε κάθε κράτος μέλος.
<SPEAKER ID="76" LANGUAGE="" NAME="Πρόεδρος." AFFILIATION="(ΕΝ)">
<P>
   Θα ήθελα να καλωσορίσω θερμά τον κ. K. P. Sharma Oli, Αντιπρόεδρο της Κυβέρνησης και Υπουργό Εξωτερικών του Νεπάλ, ο οποίος έλαβε θέση στο θεωρείο των επισήμων.
<P>
Ο κ. Sharma Oli είχε συναντήσεις με τους προέδρους της Επιτροπής Εξωτερικών Υποθέσεων και της Επιτροπής Ανάπτυξης, ενώ σήμερα το απόγευμα θα λάβει μέρος σε συνεδρίαση με την Αντιπροσωπεία του Κοινοβουλίου για τις σχέσεις με τις χώρες της Νότιας Ασίας και την Ένωση για την Περιφερειακή Συνεργασία της Νότιας Ασίας, η πρόεδρος της οποίας, κ. Gill, βρίσκεται σήμερα εδώ ντυμένη σε μία υπέροχη απόχρωση του πράσινου.
<P>
Είμαστε πολύ χαρούμενοι που ο κ. Sharma Oli αξιοποίησε αυτή την ευκαιρία να επισκεφθεί το Κοινοβούλιο και να μας μιλήσει για τις τελευταίες εξελίξεις στο Νεπάλ. Πιστεύουμε ότι αυτή η επίσκεψη θα βελτιώσει και θα αναπτύξει περαιτέρω τις σχέσεις ανάμεσα στην Ευρωπαϊκή Ένωση και το Νεπάλ. 
<SPEAKER ID="77" LANGUAGE="" NAME="" AFFILIATION="Αντιπροέδρου">
<SPEAKER ID="78" LANGUAGE="" NAME="Πρόεδρος. –" AFFILIATION="(Για τα αποτελέσματα και λοιπές λεπτομέρειες των ψηφοφοριών: βλ. Συνοπτικά πρακτικά)">
<SPEAKER ID="79" LANGUAGE="" NAME="" AFFILIATION="Πριν από την ψηφοφορία">
<SPEAKER ID="80" LANGUAGE="FR" NAME="Martine Roure (PSE )," AFFILIATION="εισηγήτρια">
<P>
   . – Κύριε Πρόεδρε, πρέπει να επισημάνω ένα λάθος. Η τροπολογία που διαγράφει το άρθρο 14, το οποίο εγκρίθηκε στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, δεν συμπεριελήφθη στις εκδοχές της έκθεσης για την Ολομέλεια, αλλά η υπηρεσία κατάθεσης (Tabling Office) μας διαβεβαίωσε ότι θα εισαχθεί στην τελική εκδοχή μετά την ψηφοφορία. Ήθελα απλώς να επιστήσω την προσοχή σας σε αυτό. 
<SPEAKER ID="81" LANGUAGE="" NAME="Πρόεδρος. –" AFFILIATION="– Πριν από την ψηφοφορία επί της τροπολογίας αριθ. 29">
<SPEAKER ID="82" LANGUAGE="FR" NAME="Martine Roure (PSE )," AFFILIATION="εισηγήτρια">
<P>
   . – Κύριε Πρόεδρε, στόχος της προφορικής τροπολογίας είναι να αντικατασταθεί η λέξη «δεσμεύσεων» με τη λέξη «συμφωνιών» στο άρθρο 8δ, παράγραφος 5. 
<SPEAKER ID="83" LANGUAGE="" NAME="" AFFILIATION="(Το Σώμα εγκρίνει την προφορική τροπολογία)">
<SPEAKER ID="84" LANGUAGE="FR" NAME="Martine Roure (PSE )," AFFILIATION="εισηγήτρια">
<P>
Θέλω να σας υπενθυμίσω ότι το Συμβούλιο ανέλαβε μια ηθική δέσμευση για αυτή την απόφαση-πλαίσιο για την προστασία των δεδομένων κατά την προηγούμενη Προεδρία και το Ευρωπαϊκό Κοινοβούλιο μπορεί να νιώσει προδομένο αν δεν εξασφαλίσουμε τη σταθερή δέσμευση του Συμβουλίου να εγκρίνει αυτή την απόφαση-πλαίσιο μέχρι το φθινόπωρο. Θέλω να σας υπενθυμίσω ότι αυτή η έγκριση είναι άκρως επείγουσα, υπό το πρίσμα της απόφασης του Ευρωπαϊκού Δικαστηρίου αναφορικά με τα αρχεία καταστάσεων ονομάτων επιβατών. Συνεπώς, θέλω να ζητήσω από το Ευρωπαϊκό Κοινοβούλιο να αναβάλει την ψηφοφορία για το νομοθετικό ψήφισμα σύμφωνα με το άρθρο 53, παράγραφος 2, του Κανονισμού. 
<SPEAKER ID="85" LANGUAGE="" NAME="" AFFILIATION="(Το Ευρωπαϊκό Κοινοβούλιο εγκρίνει την αναβολή της ψηφοφορίας)">
<SPEAKER ID="86" LANGUAGE="" NAME="" AFFILIATION="– Πριν από την ψηφοφορία">
<SPEAKER ID="87" LANGUAGE="IT" NAME="Alessandra Mussolini (NI ). –" AFFILIATION="">
<P>
   Κύριε Πρόεδρε, είναι σημαντικό να πληροφορηθούν όλοι όσα συνέβησαν εχθές στην Ομάδα τoυ Ευρωπαϊκoύ Λαϊκoύ Κόμματoς (Χριστιαvoδημoκράτες) και των Ευρωπαίωv Δημoκρατώv. Θα μπορούσα να μην το επισημάνω και να αποστείλω αντίθετα μια επιστολή στον κ. Poettering, αλλά, ακριβώς επειδή μιλάμε για διακρίσεις, δικαιώματα και ίσες ευκαιρίες, αισθάνομαι αγανάκτηση ως γυναίκα και ως Ιταλίδα …
<SPEAKER ID="88" LANGUAGE="" NAME="Πρόεδρος." AFFILIATION="">
<SPEAKER ID="89" LANGUAGE="" NAME="" AFFILIATION="– Πριν από την ψηφοφορία επί της παραγράφου 6">
<SPEAKER ID="90" LANGUAGE="ES" NAME="José Ignacio Salafranca Sánchez-Neyra (PPE-DE ). –" AFFILIATION="">
<P>
   Κύριε Πρόεδρε, ο Πρόεδρος της Επιτροπής Εξωτερικών Υποθέσεων, κ. Brok ο οποίος ήταν ένας από τους διαπραγματευτές της πολιτικής μας ομάδας για αυτή την κοινή πρόταση ψηφίσματος μου ζήτησε να καταθέσω μια προφορική τροπολογία η οποία έχει συζητηθεί επί της αρχής με τους εκπροσώπους των άλλων πολιτικών ομάδων. Αυτή η τροπολογία θα εισαχθεί στην παράγραφο 6, όπου γίνεται λόγος για «ιδιαίτερη έμφαση στην καταπολέμηση του οργανωμένου εγκλήματος». Θα πρέπει να προστεθεί στη συνέχεια «στην περίπτωση της Βουλγαρίας», διότι ο σκοπός της τροπολογίας είναι να απαντήσει στην έκθεση που παρουσίασε η Επιτροπή τον Μάιο, και θα ήταν άδικο να επεκταθεί αυτή η απαίτηση στη Ρουμανία όταν, σύμφωνα με την Επιτροπή, η πρόοδος ήταν ικανοποιητική από αυτή την άποψη. Αυτή είναι η διατύπωση της προφορικής τροπολογίας, κύριε Πρόεδρε, και ελπίζω ότι το Σώμα θα μπορέσει να τη δεχτεί. 
<SPEAKER ID="91" LANGUAGE="" NAME="" AFFILIATION="(Το Σώμα εγκρίνει την προφορική τροπολογία)">
<SPEAKER ID="92" LANGUAGE="" NAME="" AFFILIATION="– Πριν από την ψηφοφορία">
<SPEAKER ID="93" LANGUAGE="" NAME="Gerard Batten (IND/DEM ). –" AFFILIATION="(ΕΝ)">
<P>
   Κύριε Πρόεδρε, επί διαδικαστικού θέματος, θα ήθελα να επικαλεστώ το άρθρο 35 σχετικά με αυτή την ψηφοφορία. Σύμφωνα με το άρθρο 35 παράγραφος 1, για όλες τις προτάσεις νομοθετικού χαρακτήρα της Επιτροπής, η αρμόδια επιτροπή οφείλει να ελέγχει τη νομική βάση. Το άρθρο 35 παράγραφος 4 λέει ότι η επιτροπή όφειλε να αμφισβητήσει την εγκυρότητα των διαδικασιών όσον αφορά την περίοδο προβληματισμού και τη διαδικασία κύρωσης και αυτό για δύο λόγους. Πρώτον, σύμφωνα με τους κανόνες της ίδιας της ΕΕ, οποιοδήποτε κράτος μέλος απορρίπτει τη Συνταγματική Συνθήκη έχει δικαίωμα βέτο και, ως εκ τούτου, είναι νεκρή. Δεύτερον, και κυριότερο κατά την άποψη μου, το Ευρωπαϊκό Σύνταγμα είναι αντισυνταγματικό σε σχέση με το βρετανικό Σύνταγμα όσον αφορά την Magna Carta, τον Χάρτη των Δικαιωμάτων και πολλές άλλες πράξεις των... 
<SPEAKER ID="94" LANGUAGE="" NAME="Πρόεδρος." AFFILIATION="(Χειροκροτήματα και διαμαρτυρίες)">
<P>
   – Κύριε Batten, πρέπει να σας αφαιρέσω τον λόγο, διότι ξεκινάτε από εσφαλμένη βάση: δεν πρόκειται για κείμενο νομοθετικής φύσεως.
<SPEAKER ID="95" LANGUAGE="" NAME="Brian Crowley (UEN ). –" AFFILIATION="(ΕΝ)">
<SPEAKER ID="96" LANGUAGE="NL" NAME="Dirk Sterckx (ALDE ). –" AFFILIATION="(Χειροκροτήματα)">
<P>
   Κύριε Πρόεδρε, ο κ. Crowley ζήτησε να την επανάληψη της ψηφοφορίας για το δεύτερο τμήμα της τροπολογίας αριθ. 2. Αν δείτε τον αριθμό στη συσκευή σας καταμέτρησης των ψήφων, υπάρχει μια διαφορά 100 ατόμων, που δεν ψήφισαν μεταξύ του πρώτου και του δεύτερου μέρους. Υπήρξε ένα άθροισμα περίπου 630 ψήφων για το πρώτο μέρος και μόλις 545 για το δεύτερο. Μια στο τόσο, επειδή η ηλεκτρονική ψηφοφορία κλείνει υπερβολικά γρήγορα, οι βουλευτές δεν έχουν τον χρόνο, αν ακούν τη διερμηνεία, να ανταποκριθούν. Σας παρακαλώ να αφήνετε λίγο περισσότερο χρόνο για αυτό.
<SPEAKER ID="97" LANGUAGE="" NAME="Πρόεδρος. –" AFFILIATION="(Διαμαρτυρίες)">
<SPEAKER ID="98" LANGUAGE="FR" NAME="Bruno Gollnisch (NI ). –" AFFILIATION="(Ο Πρόεδρος διακόπτει τον ομιλητή)">
<P>
   Κύριε Πρόεδρε, θυμάμαι πολύ καλά τη γκρίνια της Αριστεράς για το αίτημα έκδοσης του δικηγόρου Klaus Croissant, ο οποίος ήταν γνωστός όχι μόνον ως δικηγόρος γερμανών τρομοκρατών, αλλά και ως ενεργό μέλος του δικτύου τους. Σήμερα, ο Μεγάλος Αδελφός έχει αναλάβει δράση και φαίνεται ότι τίποτα δεν μπορεί να τον σταματήσει τώρα σε αυτόν των ευρωπαϊκό δικαστικό χώρο.
<SPEAKER ID="99" LANGUAGE="SV" NAME="Hélène Goudin και Nils Lundgren (IND/DEM )," AFFILIATION="γραπτώς.">
<SPEAKER ID="100" LANGUAGE="SV" NAME="Hélène Goudin και Nils Lundgren (IND/DEM )," AFFILIATION="γραπτώς.">
<SPEAKER ID="101" LANGUAGE="FR" NAME="Carl Lang (NI )," AFFILIATION="γραπτώς">
<P>
Πέραν της θανατικής ποινής για τους βαρόνους των ναρκωτικών, πρέπει επίσης να σημειωθεί ριζική αλλαγή στη νοοτροπία προκειμένου να σιγήσει η αριστερή ιδεολογία των τελευταίων 40 ετών. Αυτό οδήγησε σε χαλαρές συμπεριφορές έναντι της εγκληματικότητας, που έγιναν καθ’ ολοκληρίαν αποδεκτές από αυτάρεσκες κυβερνήσεις και οδήγησαν στη δηλητηρίαση εκατομμυρίων ατόμων, οι σωματικές συνέπειες της οποίας οδηγούν επίσης σε μόνιμο κοινωνικό αποκλεισμό. 
<SPEAKER ID="102" LANGUAGE="FR" NAME="Marine Le Pen (NI )," AFFILIATION="γραπτώς.">
<P>
   Από τη σύστασή του το 1993, τα κύρια καθήκοντα του Ευρωπαϊκού Κέντρου Παρακολούθησης Ναρκωτικών και Τοξικομανίας ήταν η συλλογή, ανάλυση και διανομή διεθνικών στοιχείων για τα προβλήματα των ναρκωτικών.
<SPEAKER ID="103" LANGUAGE="PT" NAME="Sérgio Marques (PPE-DE )," AFFILIATION="γραπτώς.">
<P>
   Το ευρωπαϊκό κέντρο παρακολούθησης ναρκωτικών και τοξικομανίας (ΕΚΠΝΤ) συστάθηκε το 1993 με έδρα τη Λισαβόνα. Ο ρόλος του είναι να συγκεντρώνει, να αναλύει και να διαδίδει αντικειμενικά, αξιόπιστα και συγκρίσιμα στοιχεία και με τη σειρά του να παρέχει μια λεπτομερή εικόνα του φαινομένου στην Ευρώπη. Αν θέλουμε να καθιερώσουμε μια αποτελεσματική πολιτική και μέτρα για την καταπολέμηση του προβλήματος, πρέπει να γνωρίζουμε την έκταση και τη φύση του.
<SPEAKER ID="104" LANGUAGE="DE" NAME="Andreas Mölzer (NI ). –" AFFILIATION="">
<P>
   Κύριε Πρόεδρε, μολονότι αναβλήθηκε η ψηφοφορία για την έκθεση της κ. Roure, αυτό μου έδωσε την ευκαιρία να εκφράσω τη γνώμη μου γι’ αυτό το θέμα. Θεωρώ ότι η Ευρωπαϊκή Ένωση υποθάλπει τους φόβους των πολιτών σχετικά με τη διαφάνεια των προσωπικών τους δεδομένων, για παράδειγμα, όταν εγκρίνει τη διαβίβαση προσωπικών δεδομένων στις ΗΠΑ, ένα κράτος με ανεπαρκή προστασία δεδομένων σε σχέση με τα ευρωπαϊκά πρότυπα.
<P>
Δεν θεωρώ ότι όλα αυτά εξετάστηκαν ικανοποιητικά στην έκθεση της κ. Roure. 
<SPEAKER ID="105" LANGUAGE="SV" NAME="Jan Andersson, Inger Segelström και Åsa Westlund (PSE )," AFFILIATION="γραπτώς.">
<SPEAKER ID="106" LANGUAGE="PT" NAME="Ilda Figueiredo (GUE/NGL )," AFFILIATION="γραπτώς.">
<P>
   Όπως λέει ο εισηγητής –ένας κύπριος γιατρός που είναι μέλος της πολιτικής μας Ομάδας– η σύγχυση στο μυαλό των ανθρώπων ανάμεσα στη γρίπη των πτηνών και την πανδημία γρίπης είναι μαζική. Πολλοί άνθρωποι και αρχές, λέει, «φαίνεται πως εξισώνουν την άφιξη του A/H5N1 στην Ευρώπη με την εμφάνιση πανδημικού ιού». Συνεπώς προτείνει να γίνουν βελτιώσεις στην ανακοίνωση της Επιτροπής όσον αφορά τον σχεδιασμό της γενικής ετοιμότητας για τις επείγουσες καταστάσεις δημόσιας υγείας σε επίπεδο ΕΕ.
<SPEAKER ID="107" LANGUAGE="SV" NAME="Hélène Goudin και Nils Lundgren (IND/DEM )," AFFILIATION="γραπτώς.">
<SPEAKER ID="108" LANGUAGE="PT" NAME="Luís Queiró (PPE-DE )," AFFILIATION="γραπτώς">
<SPEAKER ID="109" LANGUAGE="NL" NAME="Frank Vanhecke (NI ). –" AFFILIATION="">
<P>
   Κύριε Πρόεδρε, στο βιβλίο του «Το Σύνταγμα της Ευρώπης», ο Joseph Weiler αναφέρθηκε εκτενώς στον τρόπο με τον οποίο το Ευρωπαϊκό Δικαστήριο αύξανε, στο παρελθόν, το πεδίο αρμοδιοτήτων των ευρωπαϊκών θεσμικών οργάνων χωρίς να υπάρχει δημοκρατική νομιμότητα γι αυτό και χωρίς να έχει δοθεί στο Ευρωπαϊκό Δικαστήριο καμία εντολή από τις κυβερνήσεις των κρατών μελών για αυτό το θέμα.
<P>
Χάρη σε αυτή τη διαβόητη απόφαση της 13ης Σεπτεμβρίου του 2005, η ποινική νομοθεσία, στην πραγματικότητα, αρχίζει τώρα να υπάγεται επίσης στην αρμοδιότητα της Ευρωπαϊκής Ένωσης. Κατά συνέπεια, το Δικαστήριο υπερνικά τους περιορισμούς αρμοδιοτήτων των ευρωπαϊκών συνθηκών. Το Ευρωπαϊκό Δικαστήριο φαίνεται ότι είναι ένα δικαστικό Παραλογιστάν που απαρτίζεται από δικαστές από άλλον κόσμο, οι οποίοι δεν είναι πλέον υπόλογοι σε κανέναν και σε τίποτα. Μετά κάποιοι εκπλήσσονται όταν οι πολίτες μας δείχνουν, όποτε έχουν την ευκαιρία, τη δυσαρέσκειά τους καταψηφίζοντας, για παράδειγμα, το Ευρωπαϊκό Σύνταγμα. 
<SPEAKER ID="110" LANGUAGE="" NAME="Jens-Peter Bonde (IND/DEM )," AFFILIATION="γραπτώς.">
<SPEAKER ID="111" LANGUAGE="PT" NAME="Carlos Coelho (PPE-DE )," AFFILIATION="γραπτώς">
<SPEAKER ID="112" LANGUAGE="FR" NAME="Bruno Gollnisch (NI )," AFFILIATION="γραπτώς.">
<P>
   Η απόφαση του Ευρωπαϊκού Δικαστηρίου της 13ης Σεπτεμβρίου 2005 συνιστά πραγματική νομική επανάσταση σε ό,τι είθισται να αποκαλείται κοινοτικό νομικό σύστημα. Πράγματι, αυτή είναι η πρώτη φορά που το Ευρωπαϊκό Δικαστήριο αποφάνθηκε για ζητήματα αρμοδιότητας σε ποινικές υποθέσεις και αποφάσισε ότι, με στόχο την προστασία του περιβάλλοντος, η Ευρωπαϊκή Ένωση μπορεί να ζητήσει από τα κράτη μέλη να προβλέψουν ποινικές κυρώσεις σε περίπτωση σοβαρών παραβάσεων. Καταρχήν, η ποινική νομοθεσία, ακριβώς όπως οι κανόνες της ποινικής δικονομίας, εμπίπτει στην αυστηρή αρμοδιότητα των κρατών μελών. Μέσω αυτής της νομικής απόφασης, ένα τμήμα του ποινικού δικαίου των κρατών μελών μόλις εκχωρήθηκε στο πεδίο αρμοδιοτήτων της Κοινότητας, αυτό δε χωρίς την επίσημη συμφωνία των εθνών. Αυτό ισοδυναμεί επίσης με μια εναρμόνιση του ποινικού δικαίου που έμμεσα απορρίφθηκε με το «όχι» που εξέφρασαν οι Γάλλοι και οι Ολλανδοί στα δημοψηφίσματά τους για το Σύνταγμα. Έπονται χειρότερα, ωστόσο. Υπάρχει κίνδυνος αυτή η νομολογία να επεκταθεί σε όλες τις κοινοτικές σφαίρες και, ιδίως, σε αυτή που αφορά τα επίδοξα θεμελιώδη δικαιώματα. Αναφέρομαι σε πεδία όπως η καταπολέμηση του υποτιθέμενου ρατσισμού και των διακρίσεων διαφόρων μορφών, η προστασία των δεδομένων, το δικαίωμα στο άσυλο ή, μάλιστα, οι πολιτικές για τη μετανάστευση. Αυτή η εξέλιξη δεν ευνοεί τις ελευθερίες μας και είναι άκρως ανησυχητική. 
<SPEAKER ID="113" LANGUAGE="SV" NAME="Hélène Goudin και Nils Lundgren (IND/DEM )," AFFILIATION="γραπτώς.">
<P>
   Η έκθεση αφορά τις συνέπειες της απόφασης C-176/03 του Ευρωπαϊκού Δικαστηρίου, η οποία έδωσε στην ΕΕ την αρμοδιότητα να εγκρίνει, στο πλαίσιο του πρώτου πυλώνα, τις ποινικές κυρώσεις που είναι απαραίτητες για τη διασφάλιση της αποτελεσματικής εφαρμογής των διατάξεων του ίδιου πυλώνα και, στη συγκεκριμένη περίπτωση, επί θεμάτων περιβαλλοντικής προστασίας.
<P>
Η Συνθήκη ΕΚ, ωστόσο, δεν περιέχει καμία ρητή ανάθεση αρμοδιότητας για τον τομέα του ποινικού δικαίου. Λόγω της τεράστιας σημασίας που έχει το ποινικό δίκαιο στην κυριαρχία των κρατών μελών, η ανεπιφύλακτη μεταφορά αυτής της αρμοδιότητας στην Κοινότητα δεν πρέπει να επιτραπεί. Επιπλέον, τα άρθρα 135 και 280 της Συνθήκης ΕΚ αναφέρουν ρητά ότι τα κράτη μέλη είναι υπεύθυνα για την εφαρμογή της εθνικής ποινικής νομοθεσίας και της διαχείρισης της δικαιοσύνης. Παρά ταύτα, η Επιτροπή δήλωσε ότι δεν υπάρχει όριο στον βαθμό μεταφοράς του ποινικού δικαίου στην αρμοδιότητα της Κοινότητας και ότι, καταρχήν, όλοι οι τομείς που ρυθμίζονται από τη Συνθήκη ΕΚ ενδέχεται να υπόκεινται σε ανάλογες μεταφορές αρμοδιοτήτων.
<SPEAKER ID="114" LANGUAGE="DE" NAME="Sylvia-Yvonne Kaufmann (GUE/NGL )," AFFILIATION="γραπτώς">
<P>
Η προσέγγιση της Επιτροπής δεν είναι μόνο παράνομη από πολλές απόψεις, αλλά είναι επίσης απαράδεκτη από τη σκοπιά της πολιτικής για την ολοκλήρωση. Ως εκ τούτου, με την έκθεση Gargani το Κοινοβούλιο δείχνει «κόκκινο φως» στις προτάσεις της Επιτροπής. 
<SPEAKER ID="115" LANGUAGE="" NAME="Timothy Kirkhope (PPE-DE )," AFFILIATION="γραπτώς">
<P>
   Οι βρετανοί Συντηρητικοί απείχαν από την ψηφοφορία για την έκθεση του κ. Gargani, διότι παρόλο που εκτιμήσαμε ιδιαίτερα την απόπειρα του εισηγητή να εισαγάγει τον κατάλληλο τόνο σύνεσης στην προσπάθεια προσδιορισμού της σωστής εφαρμογής της απόφασης του Δικαστηρίου, δεν συμφωνούμε ούτε καν με την αναγκαιότητα να εξεταστεί αν υπάρχει ή όχι λόγος να ενεργοποιηθεί η ρήτρα παρέκτασης Πιστεύουμε ότι χρειάζεται περισσότερος χρόνος για να μελετηθεί ποιες ενέργειες, αν χρειάζεται, πρέπει να γίνουν για τις συγκεκριμένες και άμεσες επιπτώσεις αυτής της απόφασης προτού προσπαθήσουμε να τη χρησιμοποιήσουμε ως πρόσχημα για τον σφετερισμό της εθνικής αρμοδιότητας σε θέματα ποινικής δικαιοσύνης. 
<SPEAKER ID="116" LANGUAGE="" NAME="Αθανάσιος Παφίλης (GUE/NGL )," AFFILIATION="γραπτώς">
<P>
   Η έκθεση συντάσσεται με την απόφαση του Δικαστηρίου και την σχετική ανακοίνωση της Επιτροπής. Όπως και η Ευρωπαϊκή Επιτροπή, η έκθεση ερμηνεύει την πιο πάνω απόφαση ως παροχή αρμοδιότητας για τη θέσπιση ποινικών διατάξεων σε όλες τις κοινοτικές πολιτικές στις οποίες υπάρχουν δεσμευτικοί κανόνες, ώστε να εξασφαλίζεται η εφαρμογή τους, γεγονός το οποίο αποτελεί ένα σοβαρό βήμα προς τη θέσπιση ελάχιστων ποινικών κανόνων σε επίπεδο Ε.Ε. από τα νομοθετικά όργανα της Ένωσης, δηλαδή στη «κοινοτικοποίηση» του ποινικού δικαίου. Μάλιστα στην παράγραφο 4 προτείνει ουσιαστικά τη θέσπιση κοινού ποινικού δικαίου της Ε.Ε., στερώντας έτσι από τα κράτη μέλη το αποκλειστικό δικαίωμά τους να καθορίζουν κυριαρχικά τα ίδια ποιες συμπεριφορές κρίνουν ως ποινικά αδικήματα καθώς και το δικαίωμά τους να καθορίζουν το είδος και τα όρια των ποινικών κυρώσεων. Με τον τρόπο αυτό περιορίζεται αποφασιστικά ένα από τα βασικά συστατικά στοιχεία της εθνικής λαϊκής κυριαρχίας και επανέρχεται από το παράθυρο ένα από τα ουσιώδη χαρακτηριστικά της φιλοσοφίας του Ευρωσυντάγματος, δηλαδή η υπεροχή του κοινοτικού δικαίου έναντι των εθνικών νομοθεσιών, ακόμη και των εθνικών συνταγματικών διατάξεων, ώστε να επιβάλλεται με άμεσο τρόπο στους ευρωπαϊκούς λαούς η υψωμένη σε νόμο βούληση και οι στρατηγικές πολιτικές επιδιώξεις του ευρωπαϊκού μονοπωλιακού κεφαλαίου.
<SPEAKER ID="117" LANGUAGE="SV" NAME="Carl Schlyter (Verts/ALE )," AFFILIATION="γραπτώς.">
<P>
   Ψηφίζω υπέρ της πρότασης του κ. Bonde για ένα εναλλακτικό ψήφισμα, διότι επικρίνει το γεγονός ότι το Ευρωπαϊκό Δικαστήριο προσπαθεί να χρησιμοποιήσει την περιβαλλοντική νομοθεσία ως εφαλτήριο που θα επιτρέψει στην ΕΕ να αναλάβει αρμοδιότητες σε μεγάλα τμήματα του ποινικού δικαίου. Ωστόσο, δεν είμαι κατηγορηματικά αντίθετος προς όλους τους τύπους κανόνων του ποινικού δικαίου που σκοπό έχουν να καταπολεμήσουν τα διασυνοριακά περιβαλλοντικά αδικήματα. Αυτά ενδέχεται ορισμένες φορές να είναι απαραίτητα για την αντιμετώπιση, επί παραδείγματι, σκαφών στην ανοικτή θάλασσα που καταστρέφουν το περιβάλλον. 
<SPEAKER ID="118" LANGUAGE="FI" NAME="Lasse Lehtinen (PSE ). –" AFFILIATION="">
<P>
   Κύριε Πρόεδρε, όταν συζητήθηκε η έκθεση της κ. Ždanoka, ήταν σημαντικό για μένα να μην περάσουν οι τροπολογίες που κατατέθηκαν για το σημείο 11, διότι δεν είχαν καμία σχέση με την απαγόρευση των διακρίσεων και γι’ αυτό ψήφισα ό,τι και η πλειοψηφία. 
<SPEAKER ID="119" LANGUAGE="NL" NAME="Frank Vanhecke (NI ). –" AFFILIATION="">
<P>
   Κύριε Πρόεδρε, και αυτόν τον μήνα μπορούμε να θεωρήσουμε εαυτούς τυχερούς ξανά με την πολλοστή ουτοπική έκθεση κατά του ρατσισμού και των διακρίσεων, αυτή τη φορά από την κ. Ždanoka. Το έγγραφο αποτελεί, για άλλη μια φορά, έναν κατάλογο πολιτικώς ορθών κοινοτοπιών που αργά αλλά σταθερά γίνονται η ειδικότητα αυτού του θεσμικού οργάνου. Για άλλη μια φορά κατακλυζόμαστε από τα φαντάσματα του ρατσισμού και των διακρίσεων, καθώς και από εκκλήσεις για ευρωπαϊκή νομοθεσία και για την υποχρέωση των κρατών μελών να κάνουν διακρίσεις κατά των πραγματικών ευρωπαίων πολιτών υπέρ των μη Ευρωπαίων, οι οποίοι, σύμφωνα με αυτή την έκθεση, δεν θα πρέπει απλά να απολαμβάνουν τα ίδια πολιτικά και κοινωνικά δικαιώματα, αλλά θα πρέπει, σε πολλούς τομείς, να τυγχάνουν προτιμησιακής μεταχείρισης.
<SPEAKER ID="120" LANGUAGE="NL" NAME="Philip Claeys (NI ). –" AFFILIATION="">
<P>
   Κύριε Πρόεδρε, καταψήφισα την έκθεση Ždanoka διότι για άλλη μια φορά βλέπουμε έναν κατάλογο προτάσεων που δεν προσφέρουν μια λύση στο πρόβλημα, αλλά, στην πραγματικότητα, αποτελούν μέρος του προβλήματος. Πρέπει να σταματήσουμε επιτέλους να βλέπουμε τις μειονοτικές ομάδες, όπως οι μετανάστες, ως άξιες λύπησης. Πρέπει να σταματήσουμε να αποδίδουμε εξαρχής όλα τα προβλήματά τους στις διακρίσεις. Αυτή η αριστερή ρητορική το μόνο που έκανε ήταν να επιδεινώσει τα προβλήματα. Αυτό που χρειαζόμαστε είναι μια πλήρης αλλαγή πορείας. Πρέπει να δώσουμε έμφαση στην προσωπική ευθύνη και στην ανάγκη προσαρμογής των μεταναστών στους κανόνες μας, στη γλώσσα μας, στα πρότυπα και στις αξίες μας.
<SPEAKER ID="121" LANGUAGE="SV" NAME="Hélène Goudin και Nils Lundgren (IND/DEM )," AFFILIATION="γραπτώς.">
<SPEAKER ID="122" LANGUAGE="" NAME="Timothy Kirkhope (PPE-DE )," AFFILIATION="γραπτώς">
<SPEAKER ID="123" LANGUAGE="FR" NAME="Carl Lang (NI )," AFFILIATION="γραπτώς">
<P>
- Η «θετική δράση», η οποία είναι η εκδοχή του Ευρωπαϊκού Κοινοβουλίου για τις προσφιλείς στον κ. Sarkozy «θετικές διακρίσεις», παραβιάζει την αρχή της ισότητας των πολιτών της ίδιας χώρας. Τα προτεινόμενα μέτρα, όπως η «κατά προτεραιότητα πρόσβαση» σε ορισμένα επαγγέλματα, συνιστούν διάκριση σε βάρος των υπηκόων των χωρών μας, οι οποίοι δεν έχουν την ευκαιρία να χαίρουν του καθεστώτος του μετανάστη.
<SPEAKER ID="124" LANGUAGE="PT" NAME="Sérgio Marques (PPE-DE )," AFFILIATION="γραπτώς.">
<P>
   Θα ήθελα να συγχαρώ την κ. Ždanoka για τη σημαντική έκθεση που εκπόνησε σχετικά με τη στρατηγική-πλαίσιο για την απαγόρευση των διακρίσεων και τις ίσες ευκαιρίες για όλους, την οποία υποστηρίζω πλήρως. Επικροτώ ιδιαίτερα την έκκληση προς τα κράτη μέλη να λάβουν δεόντως υπόψη, στη νομοθετική τους πρακτική, τους διάφορους λόγους διακρίσεων, προκειμένου να δοθεί στον Χάρτη η αξιοπιστία την οποία μέχρι σήμερα αποδυναμώνει ο μη δεσμευτικός του χαρακτήρας.
<SPEAKER ID="125" LANGUAGE="" NAME="David Martin (PSE )," AFFILIATION="γραπτώς">
<P>
   . Επικροτώ αυτήν την έκθεση, η οποία επισημαίνει ότι ο αγώνας κατά των διακρίσεων πρέπει να βασίζεται στην εκπαίδευση. Η έκθεση ενθαρρύνει την προώθηση των βέλτιστων πρακτικών και εκστρατειών ενημέρωσης με στόχο το ευρύ κοινό και εκείνες τις περιοχές και τους τομείς όπου πραγματοποιούνται διακρίσεις. Δεδομένου ότι οι διακρίσεις προέρχονται σε μεγάλο βαθμό από την άγνοια για τους άλλους, η έκθεση υπογραμμίζει ότι το πρόβλημα θα πρέπει, επομένως, να αντιμετωπιστεί στις ρίζες του, μέσω στοχοθετημένων ενεργειών που να αποσκοπούν στην καλλιέργεια, από νεότατη ηλικία, της ανεκτικότητας και της ποικιλομορφίας. Προγράμματα όπως τα Σωκράτης, Lenardo και Νεολαία μπορούν να διαδραματίσουν καθοριστικό ρόλο εν προκειμένω.
<SPEAKER ID="126" LANGUAGE="FR" NAME="Frédérique Ries (ALDE )," AFFILIATION="γραπτώς.">
<P>
Σε απάντηση μιας Πράσινης Βίβλου από την Επιτροπή, το Κοινοβούλιο εγκρίνει σήμερα μια έκθεση πρωτοβουλίας προτείνοντας το όραμά του για τα μέτρα που πρέπει να εφαρμοστούν για την καταπολέμηση των διακρίσεων, τόσο στην κοινωνία όσο και στον χώρο εργασίας. Ήδη από το 2000, η ΕΕ ενέκρινε δύο οδηγίες (2000/43 και 2000/78) υποχρεώνοντας τα κράτη μέλη να αναπτύξουν τον νομοθετικό και δικαστικό μηχανισμό που απαιτείται για την άμβλυνση αυτού του φαινομένου. Αν και όλες οι εθνικές νομοθετικές αρχές ενισχύθηκαν σημαντικά με αυτή τη διαδικασία, υπάρχει ακόμα πολύ έργο που πρέπει να γίνει, ιδίως έργο βασισμένο στην εκπαίδευση.
<SPEAKER ID="127" LANGUAGE="FR" NAME="Martine Roure (PSE )," AFFILIATION="γραπτώς">
<P>
   . Υποστήριξα την έκθεση της κ. Zdanoka διότι η Ευρωπαϊκή Ένωση χρειάζεται μια ισχυρή ευρωπαϊκή στρατηγική κατάργησης των διακρίσεων. Γεγονός είναι ότι παντού στην Ευρώπη ακούμε να λέξεις γεμάτες μίσος και βλέπουμε να διαπράττονται ανήκουστες πράξεις, συμπεριλαμβανομένων πράξεων βίας. Η Ευρωπαϊκή Ένωση χρειάζεται μια στρατηγική για την προώθηση των ίσων ευκαιριών, προκειμένου να θέσει τέλος σε κάθε μορφής διάκριση.
<P>
Αυτή η ευρωπαϊκή στρατηγική μπορεί, σε ορισμένες περιπτώσεις, να περιλαμβάνει τη χρήση θετικής δράσης. Πιστεύω, όμως, ότι όπως ρητά δηλώνεται στο άρθρο 2 της έκθεσης, η θετική δράση δεν αποτελεί θετική διάκριση. Πράγματι, δεν ενθαρρύνουμε την καταπολέμηση των διακρίσεων δημιουργώντας νέες μορφές διακρίσεων. Η θετική δράση, αντίθετα, καθιστά δυνατό να εφιστάται η προσοχή ορισμένων μειονεκτουσών ομάδων σε συγκεκριμένα μέτρα που τις αφορούν, για παράδειγμα σε σχέση με τις πολιτικές προσλήψεων.
<SPEAKER ID="128" LANGUAGE="SV" NAME="Carl Schlyter (Verts/ALE )," AFFILIATION="γραπτώς.">
<SPEAKER ID="129" LANGUAGE="DE" NAME="Andreas Mölzer (NI ). –" AFFILIATION="">
<SPEAKER ID="130" LANGUAGE="FR" NAME="Gérard Deprez (ALDE )," AFFILIATION="γραπτώς.">
<P>
Αν, για οποιονδήποτε λόγο, η Επιτροπή εξέφραζε τότε σοβαρές επιφυλάξεις σχετικά με το αν η 1η Ιανουαρίου 2007 θα ήταν η ορθή στιγμή για τη μία ή την άλλη εξ αυτών των χωρών να ενταχθεί στην ΕΕ, πραγματικά δεν βλέπω τον λόγο γιατί να διεξαχθεί ψηφοφορία επί της πρότασης ψηφίσματος σήμερα. Το να τηρεί ευλαβικά το Ευρωπαϊκό Κοινοβούλιο τη διαδικασία των προτάσεων ψηφίσματος δεν είναι κατά τη γνώμη μου δείγμα καλής δημοκρατικής υγείας. 
<SPEAKER ID="131" LANGUAGE="" NAME="Glyn Ford (PSE )," AFFILIATION="γραπτώς">
<P>
Αντιλαμβάνομαι ότι, βάσει της θέσης του Κοινοβουλίου, μπορούμε μόνο να καθυστερήσουμε την ένταξη από το 2007 στο 2008. Αυτή τη στιγμή, μια και μου δίνεται η ευκαιρία, θα πρέπει να ψηφίσω να αναβληθεί η ένταξη της Βουλγαρίας, και να σκεφτώ προσεκτικά τη θέση μου όσον αφορά τη Ρουμανία. 
<SPEAKER ID="132" LANGUAGE="PT" NAME="Luís Queiró (PPE-DE )," AFFILIATION="γραπτώς">
<P>
Αυτό, σε γενικές γραμμές, μπορεί να αποδοθεί σε δύο παράγοντες. Αφενός, υπάρχει η σταθερή βούληση, ετοιμότητα και ικανότητα των κρατών μελών να εντάσσουν νέες εταιρικές σχέσεις στο σχέδιο ανά πάσα στιγμή, με όλα τα οφέλη και τα πρόσθετα βάρη που συνεπάγεται ένας γύρος διεύρυνσης. Αφετέρου, αυτή η διαδικασία ήταν επιτυχής χάρη στα θετικά αποτελέσματα της προοπτικής προσχώρησης. Η ιστορία της Ευρώπης των τελευταίων 50 ετών ήταν σε μεγάλο βαθμό η ιστορία μιας ηπείρου που υιοθέτησε σταδιακά δυτικές δημοκρατικές αξίες λόγω των προσδοκιών της προσχώρησης.
<SPEAKER ID="133" LANGUAGE="" NAME="Γεώργιος Τούσσας (GUE/NGL )," AFFILIATION="γραπτώς">
<SPEAKER ID="134" LANGUAGE="NL" NAME="Frank Vanhecke (NI ). –" AFFILIATION="">
<P>
   Στην τελευταία ομιλία του πριν από λίγα λεπτά, ο κ. Barroso, ίσως άθελά του, άγγιξε την καρδιά του προβλήματος. Είπε ότι η Ευρωπαϊκή Ένωση δεν θα μπορούσε να διευρυνθεί και να εμβαθυνθεί παρά τη θέληση των ευρωπαίων πολιτών. Αυτό είναι αλήθεια. Είναι όμως ατυχές το γεγονός ότι αυτό το συμπέρασμα συνοδεύτηκε από μια απλή προορατική, εμψυχωτική ομιλία, ιδίως αφού όλοι γνωρίζουμε τα πραγματικά ευπαθή σημεία.
<SPEAKER ID="135" LANGUAGE="" NAME="James Hugh Allister (NI )," AFFILIATION="γραπτώς">
<SPEAKER ID="136" LANGUAGE="CS" NAME="Jana Bobošíková (NI )," AFFILIATION="γραπτώς">
<P>
   . Κύριε Πρόεδρε, καταψήφισα αυτή την πρόταση ψηφίσματος, μεταξύ άλλων, διότι η γερμανική αστυνομία έλαβε πρωτοφανή μέτρα σήμερα εις βάρος πολιτών της Τσεχικής Δημοκρατίας. Η αστυνομία αρνήθηκε την είσοδο στη Γερμανία δεκάδων φιλάθλων που ήθελαν να παρακολουθήσουν το Παγκόσμιο Κύπελλο Ποδοσφαίρου του 2006. Κατά τη γνώμη μου, αυτό αντίκειται τόσο στην ελεύθερη κυκλοφορία των ατόμων στην ΕΕ όσο και στη Συνθήκη του Μάαστριχτ. Πιστεύω ότι αρκετοί συνάδελφοι βουλευτές θα ενώσουν τις φωνές τους με τη δική μου για να ζητήσουμε από τη γερμανική κυβέρνηση να εξηγήσει πώς είναι δυνατόν να ποδοπατά τις βασικές αρχές ύπαρξης της ΕΕ. Έχω ήδη υποβάλει ερωτήσεις στην Επιτροπή και στο Συμβούλιο για το θέμα αυτό. 
<SPEAKER ID="137" LANGUAGE="FR" NAME="Gérard Deprez (ALDE )," AFFILIATION="γραπτώς.">
<P>
Ας απορρίψουμε ξεκάθαρα αυτή τη διαβρωτική και ανθυγιεινή εμμονή στην αποτυχία. Ας παράσχουμε στον εαυτό μας την ευκαιρία να σημειώσουμε πρόοδο. Ας συνεχίσουμε τη διαδικασία επικύρωσης, ούτως ώστε να φθάσουμε στο όριο των τεσσάρων πέμπτων που θεσπίστηκε στη Δήλωση 30.
<SPEAKER ID="138" LANGUAGE="PT" NAME="Ilda Figueiredo (GUE/NGL )," AFFILIATION="γραπτώς.">
<P>
Διαφωνούμε επίσης με την προπαγανδιστική εκστρατεία υπό τη μορφή μιας σειράς κοινοβουλευτικών φόρουμ για την τήρηση των προθεσμιών, στα οποία απευθύνουν έκκληση για μια «συνταγματική λύση», όπως επιβεβαιώνει η πρόταση ψηφίσματος, όταν κληθούν οι πολίτες στις κάλπες για τις ευρωπαϊκές εκλογές του 2009.
<SPEAKER ID="139" LANGUAGE="SV" NAME="Christofer Fjellner, Gunnar Hökmark και Anna Ibrisagic (PPE-DE )," AFFILIATION="γραπτώς.">
<P>
   Ψηφίσαμε σήμερα υπέρ του σχεδίου πρότασης ψηφίσματος του κ. Leinen σχετικά με τα επόμενα βήματα για την περίοδο προβληματισμού και την ανάλυση σχετικά με το μέλλον της Ευρώπης. Όπως επισημάναμε ήδη, δεν πιστεύουμε, ωστόσο, ότι ο Χάρτης των Θεμελιωδών Δικαιωμάτων θα πρέπει να είναι νομικά δεσμευτικός. 
<SPEAKER ID="140" LANGUAGE="FR" NAME="Robert Goebbels (PSE )," AFFILIATION="γραπτώς">
<P>
   . Απείχα της τελικής ψηφοφορίας επί της πρότασης ψηφίσματος για το μέλλον της Ευρώπης. Θεωρώ αυτή την πρόταση ψηφίσματος επιφανειακή, ακόμη δε και αντιπαραγωγική. Ως προασπιστής της Συνταγματικής Συνθήκης, περιμένω και οι 25 αρχηγοί κρατών και κυβερνήσεων να τιμήσουν τις υπογραφές τους και να υποβάλουν το σχέδιο για επικύρωση στις χώρες τους. Οι πολίτες της Γαλλίας και των Κάτω Χωρών ψήφισαν «όχι». Πριν ζητήσουμε από αυτά τα κράτη μέλη ενδεχομένως να επανεξετάσουν την ψήφο τους, είναι ανάγκη, μετά τη Φινλανδία, τα λοιπά βραδυπορούντα κράτη μέλη να εκφράσουν τη γνώμη τους, αρχίζοντας από το Ηνωμένο Βασίλειο, την Πολωνία, τη Σουηδία, την Πορτογαλία, την Ιρλανδία και τη Δανία. Το μέλλον της Ευρώπης εξαρτάται και από τις επιλογές αυτών των χωρών. Η Ευρωπαϊκή Ένωση δεν μπορεί να συνεχίσει χωρίς αυτή τη συζήτηση. 
<SPEAKER ID="141" LANGUAGE="FR" NAME="Bruno Gollnisch (NI )," AFFILIATION="γραπτώς.">
<P>
   Πόσες φορές θα χρειαστεί να επαναλάβουμε εδώ στο Σώμα ότι το Ευρωπαϊκό Σύνταγμα εξέπνευσε δις: μία στις 29 Μαΐου 2005 στη Γαλλία και πάλι στις 2 Ιουνίου στις Κάτω Χώρες; Το γαλλικό και το ολλανδικό «όχι» υπήρξαν σαφή και εκφράστηκαν με πλήρη επίγνωση των γεγονότων. Επειδή διεξήχθησαν δημοψηφίσματα, ο κόσμος κατανόησε σωστά το νόημα του εγγράφου. Αυτό που απέρριψαν ήταν τόσο η μορφή (το υπερκράτος) όσο και η ουσία (οι προτεινόμενες υπερφιλελεύθερες πολιτικές), για να μην αναφερθούμε στη διεύρυνση με την προσχώρηση της Τουρκίας. Μάθατε; Ακούσατε; Καταλάβατε; Ούτε καν μπήκατε στον κόπο να το πράξετε και το έγγραφο που τίθεται σε ψηφοφορία σήμερα αποδεικνύει αυτό το γεγονός.
<SPEAKER ID="142" LANGUAGE="SV" NAME="Hélène Goudin και Nils Lundgren (IND/DEM )," AFFILIATION="γραπτώς.">
<SPEAKER ID="143" LANGUAGE="" NAME="Διαμάντω Μανωλάκου (GUE/NGL )," AFFILIATION="γραπτώς">
<P>
   Η περίοδος προβληματισμού χρησιμοποιήθηκε για να πείσουν τους λαούς να αποδεχτούν το λεγόμενο «ευρωσύνταγμα» που απέρριψαν οι λαοί Γαλλίας και Ολλανδίας με 54,7% και 61,6% αντίστοιχα. Δαπανήθηκαν μάλιστα προς τούτο εκατομμύρια ευρώ από τον προϋπολογισμό, δηλαδή χρήματα των λαών.
<SPEAKER ID="144" LANGUAGE="IT" NAME="Cristiana Muscardini (UEN )," AFFILIATION="γραπτώς">
<SPEAKER ID="145" LANGUAGE="PT" NAME="Luís Queiró (PPE-DE )," AFFILIATION="γραπτώς">
<P>
Κατά τη γνώμη μου, ωστόσο, αυτό που είναι πραγματικά απαραίτητο είναι να επικαιροποιηθεί και να παγιωθεί το διαρθρωτικό μοντέλο λήψης αποφάσεων της ΕΕ σε ένα πλαίσιο που είναι δημοκρατικό και σέβεται την εθνική ταυτότητα και την πολυμορφία, δεδομένου ότι η ΕΕ στη σημερινή μορφή της δυσκολεύεται να αντιμετωπίσει την πραγματικότητα της ζωής με 25 κράτη μέλη, πόσο μάλλον με 27, 28 ή 29.
<SPEAKER ID="146" LANGUAGE="" NAME="Gary Titley (PSE )," AFFILIATION="γραπτώς">
<P>
   Το Εργατικό Κόμμα του Ευρωπαϊκού Κοινοβουλίου (EPLP) αναγνωρίζει ότι η προτεινόμενη Συνταγματική Συνθήκη επιλαμβάνεται πολλών σημαντικών θεμάτων που χρειάζεται να διευθετηθούν με τη σειρά, προκειμένου να λειτουργήσει αποτελεσματικά και δημοκρατικά μια ΕΕ 25 ή και περισσότερων κρατών μελών.
<SPEAKER ID="147" LANGUAGE="" NAME="Brian Crowley (UEN ). –" AFFILIATION="(ΕΝ)">
<P>
   Κύριε Πρόεδρε, επί διαδικαστικού θέματος και για να διευκρινίσω αυτά που είπα νωρίτερα, κατά τη διάρκεια της ψηφοφορίας για την περίοδο προβληματισμού, στη χωριστή ψηφοφορία σχετικά με την παράγραφο 2 της τροπολογίας 2, ζητήσατε ονομαστική ψηφοφορία, αλλά στη συνέχεια αλλάξατε γνώμη και είπατε ότι το πρώτο τμήμα εκείνης της χωριστής ψηφοφορίας έπρεπε να ελεγχθεί. Δυστυχώς, η διερμηνεία δεν ήρθε έγκαιρα και έτσι η ψήφος που έδωσα για το πρώτο τμήμα θα έπρεπε να είναι για το δεύτερο. Ήμουν κατά του δεύτερου τμήματος, αλλά ήμουν υπέρ του πρώτου. Πολλοί συνάδελφοι έπεσαν μαζί με εμένα σ’ αυτό το δίλημμα.
<SPEAKER ID="148" LANGUAGE="" NAME="Πρόεδρος. –" AFFILIATION="">
<SPEAKER ID="149" LANGUAGE="" NAME="" AFFILIATION="(Η συνεδρίαση διακόπτεται στις 13:20 και επαναλαμβάνεται στις 15:00)">
<SPEAKER ID="150" LANGUAGE="" NAME="" AFFILIATION="Αντιπροέδρου">
<SPEAKER ID="151" LANGUAGE="" NAME="Πρόεδρος." AFFILIATION="">
<P>
- προφορική ερώτηση (O-0041/2006 B6-0209/2006) που κατέθεσαν οι Anders Wijkman, John Bowis και Karl-Heinz Florenz, εξ ονόματος της Ομάδας PPE-DE, προς το Συμβούλιο σχετικά με τη Στρατηγική αειφόρου ανάπτυξης·
<P>
- προφορική ερώτηση (O-0042/2006 B6-0210/2006) που κατέθεσαν οι Anders Wijkman, John Bowis και Karl-Heinz Florenz, εξ ονόματος της Ομάδας PPE-DE, προς την Επιτροπή σχετικά με τη Στρατηγική αειφόρου ανάπτυξης·
<P>
- προφορική ερώτηση (O-0043/2006 B6-0211/2006) που κατέθεσε ο Chris Davies, εξ ονόματος της Ομάδας ALDE, προς το Συμβούλιο σχετικά με τη Στρατηγική αειφόρου ανάπτυξης·
<P>
- προφορική ερώτηση (O-0044/2006 B6-0212/2006) που κατέθεσε ο Chris Davies, εξ ονόματος της Ομάδας ALDE, προς την Επιτροπή σχετικά με τη Στρατηγική αειφόρου ανάπτυξης·
<P>
- προφορική ερώτηση (O-0045/2006 B6-0213/2006) που κατέθεσε η Satu Hassi, εξ ονόματος της Ομάδας Verts/ALE, προς το Συμβούλιο σχετικά με τη Στρατηγική αειφόρου ανάπτυξης·
<P>
- προφορική ερώτηση (O-0046/2006 B6-0214/2006) που κατέθεσε η Satu Hassi, εξ ονόματος της Ομάδας Verts/ALE, προς την Επιτροπή σχετικά με τη Στρατηγική αειφόρου ανάπτυξης·
<P>
- προφορική ερώτηση (O-0047/2006 B6-0215/2006) που κατέθεσαν οι Αδάμος Αδάμου και Jonas Sjöstedt, εξ ονόματος της Ομάδας GUE/NGL, προς το Συμβούλιο σχετικά με τη Στρατηγική αειφόρου ανάπτυξης·
<P>
- προφορική ερώτηση (O-0048/2006 B6-0216/2006) που κατέθεσαν οι Αδάμος Αδάμου και Jonas Sjöstedt, εξ ονόματος της Ομάδας GUE/NGL, προς την Επιτροπή σχετικά με τη Στρατηγική αειφόρου ανάπτυξης·
<P>
- προφορική ερώτηση (O-0050/2006 B6-0217/2006) που κατέθεσε ο Johannes Blokland, εξ ονόματος της Ομάδας IND/DEM, προς το Συμβούλιο σχετικά με τη Στρατηγική αειφόρου ανάπτυξης·
<P>
- προφορική ερώτηση (O-0051/2006 B6-0218/2006) που κατέθεσε ο Johannes Blokland, εξ ονόματος της Ομάδας IND/DEM, προς την Επιτροπή σχετικά με τη Στρατηγική αειφόρου ανάπτυξης·
<P>
- προφορική ερώτηση (O-0052/2006 B6-0219/2006) που κατέθεσε ο Guido Sacconi, εξ ονόματος της Ομάδας PSE, προς το Συμβούλιο σχετικά με τη Στρατηγική αειφόρου ανάπτυξης·
<P>
- προφορική ερώτηση (O-0053/2006 B6-0220/2006) που κατέθεσε ο Guido Sacconi, εξ ονόματος της Ομάδας PSE, προς την Επιτροπή σχετικά με τη Στρατηγική αειφόρου ανάπτυξης·
<P>
- προφορική ερώτηση (O-0056/2006 B6-0222/2006) που κατέθεσε ο Liam Aylward, εξ ονόματος της Ομάδας UEN, προς το Συμβούλιο σχετικά με τη Στρατηγική αειφόρου ανάπτυξης, και
<P>
- προφορική ερώτηση (O-0057/2006 B6-0223/2006) που κατέθεσε ο Liam Aylward, εξ ονόματος της Ομάδας UEN, προς την Επιτροπή σχετικά με τη Στρατηγική αειφόρου ανάπτυξης. 
<SPEAKER ID="152" LANGUAGE="SV" NAME="Anders Wijkman (PPE-DE )," AFFILIATION="συντάκτης.">
<P>
Η αλήθεια είναι, βέβαια, ότι, σε πολλούς τομείς, δεν σημειώσαμε σαφή πρόοδο σε σύγκριση με την κατάσταση του 2001. Η βιοποικιλότητα συνεχίζει να μειώνεται και οι εκπομπές που επηρεάζουν το περιβάλλον εξακολουθούν να αυξάνονται στην πλειοψηφία των κρατών μελών. Έχουμε κοινωνικό διχασμό, μεταναστευτική πίεση στα σύνορά μας και μια σειρά προβλημάτων στον τομέα της υγείας, για παράδειγμα την αντοχή στα αντιβιοτικά. Αυτά, φυσικά, είναι όλα θέματα που πρέπει να αντιμετωπίσουμε με έναν τρόπο που θα λαμβάνει υπόψη το απώτερο μέλλον.
<SPEAKER ID="153" LANGUAGE="EN" NAME="Chris Davies (ALDE )," AFFILIATION="συντάκτης">
<P>
   Οι διαδικασίες του Κοινοβουλίου μάς αφήνουν σε θέση αδυναμίας. Προσπαθούμε, εξάλλου, να επηρεάσουμε το έγγραφο που θα πάει στο Ευρωπαϊκό Συμβούλιο αυτήν την εβδομάδα, αλλά στην πράξη υποθέτω ότι έχει ήδη συνταχθεί, ολοκληρωθεί και μεταφραστεί σε 20 διαφορετικές γλώσσες και η επιρροή μας σε αυτό το Σώμα θα είναι πιθανόν περιορισμένη. Ίσως αυτό θα πρέπει να ληφθεί υπόψη στο μέλλον.
<P>
Αυτό που χρειαζόμαστε πραγματικά είναι να καταφέρει η Επιτροπή, ως ανεξάρτητος διαιτητής, να βρει μηχανισμούς άσκησης πίεσης στα κράτη μέλη που είναι τόσο απρόθυμα να ταράξουν τα νερά στο Συμβούλιο και να ρίξουν το φταίξιμο το ένα στο άλλο. Πριν από πέντε χρόνια, κατά την προετοιμασία του προγράμματος Natura 2000, η Επίτροπος Wallström, η τότε Επίτροπος Περιβάλλοντος, χρησιμοποίησε το γεγονός ότι θα μπορούσαν να παρακρατηθούν πόροι των διαρθρωτικών ταμείων αν η οδηγία για τους οικοτόπους δεν τηρούνταν σωστά ως μέσο ενθάρρυνσης της διαδικασίας. Αυτή η απειλή της παρακράτησης χρημάτων από κράτη μέλη οδήγησε σε μια δραματική μεταμόρφωση στις επιδόσεις και στην υποβολή νέων ιδεών. Ελπίζω ότι κατά τους προσεχείς μήνες και έτη η Επιτροπή θα αναπτύξει μηχανισμούς αυτού του είδους για να ασκήσει πραγματική πίεση στα κράτη μέλη εκεί όπου πονάει. 
<SPEAKER ID="154" LANGUAGE="FI" NAME="Satu Hassi (Verts/ALE )," AFFILIATION="συντάκτρια">
<P>
Είναι παρανόηση ότι η οικονομική ανάπτυξη και η προστασία του περιβάλλοντος θα είναι αλληλοσυγκρουόμενες. Η εμπειρία μας δείχνει το αντίθετο. Η φιλόδοξη προστασία του περιβάλλοντος προάγει την οικονομική ανάπτυξη και αυτό ισχύει τόσο για τις χώρες όσο και για τους κλάδους της βιομηχανίας. Η βιομηχανία ζήτησε να αναλυθούν οι οικονομικές επιπτώσεις της περιβαλλοντικής πολιτικής. Το πρόβλημα είναι ότι όταν διεξάγεται μια ανάλυση, τα αποτελέσματα δεν γίνονται πιστευτά. Όταν, για παράδειγμα, οι αναλύσεις έδειξαν ότι η νομοθεσία για τα χημικά προϊόντα REACH είναι οικονομικά βιώσιμη, η βιομηχανία δεν το πίστεψε. Ομοίως, όταν οι αναλύσεις δείχνουν ότι ο καθαρισμός της ρύπανσης του αέρα είναι αποδοτικός, η αυτοκινητοβιομηχανία ασκεί πιέσεις εναντίον του.
<P>
Χρειαζόμαστε φιλόδοξους στόχους, για παράδειγμα, στο θέμα της εξοικονόμησης ενέργειας. Το λιγότερο που θα μπορούσαμε να κάνουμε, και η φθηνότερη λύση, είναι να αποφασίσουμε να σταματήσουμε την ενίσχυση που είναι επιζήμια για το περιβάλλον. Η ενίσχυση για τα ορυκτά καύσιμα στην ΕΕ ανέρχεται σε πάνω από 24 δισ. ευρώ ετησίως, ποσό τετραπλάσιο από αυτό που διατίθεται για την ανανεώσιμη ενέργεια. 
<SPEAKER ID="155" LANGUAGE="" NAME="Αδάμος Αδάμου (GUE/NGL )," AFFILIATION="συντάκτης">
<SPEAKER ID="156" LANGUAGE="NL" NAME="Johannes Blokland (IND/DEM )," AFFILIATION="συντάκτης.">
<SPEAKER ID="157" LANGUAGE="IT" NAME="Guido Sacconi (PSE )," AFFILIATION="συντάκτης">
<SPEAKER ID="158" LANGUAGE="IT" NAME="Alessandro Foglietta (UEN )," AFFILIATION="συντάκτης">
<P>
Η ευρωπαϊκή στρατηγική για την αειφόρο ανάπτυξη και η ατζέντα της Λισαβόνας πρέπει να εντσωματώσουν την οικονομική διάσταση στην κοινωνική και την περιβαλλοντική διάσταση, προκειμένου να διασφαλίσουν τη μακροπρόθεσμη ανάπτυξη. Για την επιτυχία αυτής της στρατηγικής είναι απαραίτητο να δράσουμε σε όλα τα επίπεδα διακυβέρνησης, από τις σημαντικότερες διεθνείς και εθνικές οργανώσεις έως την Τοπική Ατζέντα 21, η οποία έχει αρχίσει επιτέλους να καθίσταται και στην Ιταλία μια από τις σημαντικότερες κινητήριες δυνάμεις για την εξάπλωση ενός μοντέλου αειφόρου διαχείρισης.
<SPEAKER ID="159" LANGUAGE="DE" NAME="Josef Pröll," AFFILIATION="Προεδρεύων του Συμβουλίου">
<P>
   Κύριε Πρόεδρε, κύριε Επίτροπε, κυρίες και κύριοι, η ευρωπαϊκή στρατηγική για την αειφορία είναι ένα σημαντικό ζήτημα και αποτελεί πρώτη προτεραιότητα για την αυστριακή προεδρία του Συμβουλίου. Τους τελευταίους μήνες, 10 διαφορετικές συνθέσεις του Συμβουλίου ασχολήθηκαν με το θέμα της αξιολόγησης και εφαρμογής της στρατηγικής για την αειφορία στην Ευρώπη προκειμένου να βελτιώσουν γενικά την ποιότητα της στρατηγικής. Σε αυτές συγκαταλέγεται και η ομάδα εργασίας μας «Φίλοι της προεδρίας». Θέλουμε η Ευρωπαϊκή Ένωση να αναλάβει διεθνώς πρωταγωνιστικό ρόλο και να δείξει τις ικανότητές της σε διεθνές επίπεδο ως μία τρόπον τινά «αειφόρος ένωση». Αυτό ισχύει για την Ευρωπαϊκή Ένωση με τα κεντρικά θεσμικά της όργανα, για τις τοπικές αρχές, τις περιφέρειες και τους δήμους. Θέλουμε να στείλουμε σαφή μηνύματα για την προαγωγή της αειφόρου ανάπτυξης. Δεν θα ήταν σωστό να επικεντρωθούμε μόνο στην οικονομική ανάπτυξη, την ανάπτυξη της οικονομίας και τη στρατηγική της Λισαβόνας. Αυτό δεν είναι συμβατό με την ευρωπαϊκή ιστορία και θεωρώ επίσης ότι δεν αρκεί για μία αειφόρο δράση στο μέλλον.
<P>
Έχουμε την εντύπωση ότι μετά από τις συζητήσεις, από τις διαπραγματεύσεις προέκυψε γενικά ένα κείμενο που και είναι ισορροπημένο και έχει πολιτική σημασία. Σύμφωνα με τις οδηγίες του Ευρωπαϊκού Συμβουλίου του Δεκεμβρίου 2005, έχουμε τώρα ένα ενιαίο, συνεκτικό κείμενο που συγκεντρώνει στόχους, καθήκοντα, δείκτες και μια ολόκληρη σειρά ειδικών δράσεων για ουσιώδεις τομείς πολιτικής της ΕΕ. Αυτή η ανανεωμένη στρατηγική της ΕΕ για την αειφορία θα πρέπει να είναι σαφώς διακριτή από έξω. Το κείμενο που θα εγκρίνει τις επόμενες ημέρες το Ευρωπαϊκό Συμβούλιο δεν έχει παραρτήματα, έχει σαφή δομή, είναι εύληπτο και συνεπές. Η εποικοδομητική συνεργασία, ιδίως από την πλευρά των κρατών μελών, και οι εντατικοί διάλογοι μεταξύ των διαφόρων ενδιαφερομένων πλευρών μάς οδήγησαν σε αυτήν την επιτυχία που ελπίζουμε ότι θα υλοποιηθεί τις επόμενες ημέρες.
<P>
Οι στόχοι και τα κύρια περιεχόμενα της στρατηγικής για την αειφορία, και συγκριτικά με τη στρατηγική του Γκέτεμποργκ του 2001, που θα αποτελέσουν τις κύριες προκλήσεις για την αειφόρο ανάπτυξη, έχουν καταγραφεί ξεκάθαρα σε έγγραφα και στη στρατηγική και έχουν επίσης εκφραστεί με συγκεκριμένο τρόπο μέσω στόχων και δράσεων: η αλλαγή του κλίματος και η φιλική προς το περιβάλλον ενέργεια, η αειφόρος κινητικότητα και ο προγραμματισμός των μεταφορών, τα βιώσιμα πρότυπα παραγωγής και κατανάλωσης που θα είναι σημαντικός γνώμονας για το μέλλον, η διαχείριση των φυσικών πόρων, η υγεία, η κοινωνική ενσωμάτωση, το δημογραφικό πρόβλημα και η μετανάστευση, η οποία είναι μάλλον μία από τις μεγαλύτερες προκλήσεις που αντιμετωπίζει η Ευρώπη και μία τεράστια πρόκληση ως προς την καταπολέμηση της φτώχειας και την αειφόρο διεθνή ανάπτυξη.
<P>
Όπως βλέπετε, δαπανήσαμε πολλή ενέργεια γι’ αυτήν τη στρατηγική για την αειφορία. Απασχολήσαμε 10 συνθέσεις του Συμβουλίου με αυτήν, επιχειρήσαμε να άρουμε τον φαινομενικό ανταγωνισμό μεταξύ Λισαβόνας και αειφορίας και χαίρομαι πολύ διότι λαμβάνοντας υπόψη τα σχόλιά σας και μετά από εντατικές διαπραγματεύσεις με τα κράτη μέλη, θα είμαστε σε θέση να εγκρίνουμε αυτήν τη στρατηγική για την αειφορία της ΕΕ εντός των επόμενων ημερών. Αυτό είναι καλό για την ποιότητα ζωής στην Ευρώπη και αποτελεί ένα καλό σημάδι για το μέλλον. 
<SPEAKER ID="160" LANGUAGE="EN" NAME="Joe Borg," AFFILIATION="μέλος της Επιτροπής.">
<P>
Εξετάζει επίσης τις ευρύτερες παγκόσμιες προκλήσεις και επιπτώσεις πέρα από τα σύνορα της Ευρωπαϊκής Ένωσης. Ας είμαστε όμως σαφείς: η στρατηγική της Λισαβόνας και η στρατηγική για την αειφόρο ανάπτυξη είναι αλληλοενισχυόμενες. Η επιτυχία της μιας εξαρτάται από την επιτυχία της άλλης. Προτεραιότητα τώρα πρέπει να είναι η επίτευξη αποτελεσμάτων. Η συζήτηση για την αειφόρο ανάπτυξη διεξάγεται για πάνω από 20 χρόνια, αλλά η πρόοδος στην αντιμετώπιση των μη αειφόρων τάσεων είναι υπερβολικά αργή. Πρέπει να περάσουμε από τα λόγια στις πράξεις.
<P>
Η νέα στρατηγική ασχολείται με ορισμένες αδυναμίες της προηγούμενης στρατηγικής: ασαφείς πολιτικές, μικρή συμμετοχή και απουσία σαφούς μηχανισμού εποπτείας. Επιβεβαιώνει τις βασικές προκλήσεις, αλλά διασαφηνίζει τους στόχους και καθορίζει έναν νέο και πιο αυστηρό μηχανισμό εποπτείας. Περιλαμβάνει τακτικές εκθέσεις από την Επιτροπή, οι οποίες θα πρέπει να υποβάλλονται κάθε δύο χρόνια, βασισμένες στους τελευταίους δείκτες της Eurostat. Περιλαμβάνει εθνικές στρατηγικές, οι οποίες θα πρέπει να επικαιροποιηθούν για να ευθυγραμμιστούν περισσότερο με τη Στρατηγική της Ευρωπαϊκής Ένωσης και περιλαμβάνει επίσης αξιολόγηση από ομοτίμους των εθνικών στρατηγικών ώστε να προαχθεί η αμοιβαία απόκτηση εμπειρίας.
<SPEAKER ID="161" LANGUAGE="ES" NAME="Cristina Gutiérrez-Cortines," AFFILIATION="εξ ονόματος της Ομάδας PPE-DE">
<P>
Επιπλέον, αγνοεί προβλήματα όπως η σχέση μεταξύ της οικονομίας και της αειφόρου ανάπτυξης. Σήμερα, οι οικονομικές δραστηριότητες δεν μπορούν να διαχωρίζονται από τη βιωσιμότητα, και αν θέλουμε να τη συνδέσουμε με τη Λισαβόνα, ακόμη λιγότερο: δηλαδή, δεν μπορεί να υπάρξει απασχόληση, δεν μπορεί να υπάρξει πιθανότητα ανάπτυξης των υποανάπτυκτων χωρών, εκτός αν λάβουμε υπόψη τι είδους οικονομία είναι η πιο κατάλληλη. Ορισμένες οικονομικές δραστηριότητες είναι απαραίτητες προκειμένου να διατηρηθεί η βιοποικιλότητα. Έχουμε εξετάσει ποιες οικονομικές δραστηριότητες απαιτούνται ή τον ρόλο που διαδραματίζει η γεωργία στη συντήρηση των ζώων; Έχουμε λάβει υπόψη το γεγονός ότι, αν θέλουμε να μιλήσουμε για την αλλαγή του κλίματος και την ανάπτυξη στην Αφρική, πρέπει να μιλήσουμε για την πυρηνική ενέργεια προκειμένου να επιλυθεί το πρόβλημα της εξασφάλισης νερού μέσω της αφαλάτωσης και της εξασφάλισης ενέργειας που δεν ρυπαίνει; Αν μιλήσουμε για την αλλαγή του κλίματος, πρέπει να μιλήσουμε επίσης για την πυρηνική ενέργεια, ως αντικατάσταση του 30 ή 40% της ενέργειας που παράγεται.
<SPEAKER ID="162" LANGUAGE="FI" NAME="Riitta Myller," AFFILIATION="εξ ονόματος της Ομάδας PSE">
<SPEAKER ID="163" LANGUAGE="EN" NAME="Fiona Hall," AFFILIATION="εξ ονόματος της Ομάδας ALDE.">
<SPEAKER ID="164" LANGUAGE="DE" NAME="Elisabeth Schroedter," AFFILIATION="εξ ονόματος της Ομάδας Verts/ALE">
<P>
Ήδη από το 1993, ο Jacques Delors είχε διαπιστώσει ότι για να αντιμετωπίσει τις προκλήσεις του μέλλοντος, η Ευρωπαϊκή Ένωση πρέπει να προβεί επειγόντως σε αναδιάρθρωση της οικονομίας με σωστό τρόπο από οικολογική και κοινωνική άποψη και να την προσανατολίσει προς μία στρατηγική αειφορίας. Αυτό το επιβεβαίωσε ξανά και ο κ. Pröll. Ο Jacques Delors είχε επισημάνει ότι βασικά πρέπει να υλοποιηθούν αναπτυξιακά πρότυπα βασισμένα στη χαμηλή κατανάλωση μη ανανεώσιμων πηγών ενέργειας που θα μπορούν να αναπαράγονται μακροπρόθεσμα. Η σουηδική προεδρία ανταποκρίθηκε σε αυτές τις διαπιστώσεις το 2001 με τη στρατηγική του Γκέτεμποργκ.
<P>
Τώρα, πέντε χρόνια αργότερα, βλέπουμε ότι η νέα Επιτροπή επέλεξε να αγνοήσει όλες αυτές τις διαπιστώσεις που είναι τόσο σημαντικές για την επιβίωσή μας και, αντίθετα, επέστρεψε σε εντελώς ξεπερασμένες ιδέες. Αυτό φαίνεται από τα ψηφίσματα όπου η αχαλίνωτη ανάπτυξη ανακηρύσσεται κλειδί για τη λύση όλων των σημερινών προβλημάτων, ενώ η τρίτη διάσταση –η διατήρηση των οικολογικών βάσεων– δεν αναφέρεται πλέον και δεν γίνεται δεκτό ότι απαιτείται ισορροπία μεταξύ τριών διαστάσεων. Για παράδειγμα, ο κατάλογος στοχοθετημένης διάθεσης του κανονισμού των διαρθρωτικών ταμείων περιλαμβάνει συνολική μεταβλητή 71 για την περιβαλλοντική διάσταση. Το νέο σύνθημα της Επιτροπής ότι η στρατηγική της Λισαβόνας θα πρέπει να επιδιωχθεί να λάβει την κατεύθυνση της ανεμπόδιστης ανάπτυξης είναι απλά εσφαλμένη, γιατί είναι κοντόφθαλμη, δεν χαρακτηρίζεται από αλληλεγγύη και είναι ανεύθυνη γιατί μεταφέρει ανυπολόγιστο κόστος στην επόμενη γενιά.
<SPEAKER ID="165" LANGUAGE="DE" NAME="Gabriele Zimmer," AFFILIATION="εξ ονόματος της Ομάδας GUE/NGL">
<P>
   Κύριε Πρόεδρε, κυρίες και κύριοι, η ιστοσελίδα για την αειφόρο ανάπτυξη που ανέβασε η Επιτροπή στις 30 Μαΐου έγινε με καλή προαίρεση και είναι πολύ ενδιαφέρουσα –το ίδιο ισχύει για τις δύο άλλες ιστοσελίδες για την αλλαγή και τον έλεγχο του κλίματος– αυτό όμως δεν μειώνει την κριτική μου για την παρούσα ανακοίνωση της Επιτροπής, η οποία δεν περιέχει μία στρατηγική για την αειφόρο ανάπτυξη, αλλά έναν κατάλογο μέτρων που θεσπίστηκαν, επιμέρους προβλημάτων και προθέσεων. Υιοθετώντας αυτήν την άποψη, υποστηρίζω ταυτόχρονα τη βασική κριτική που εξέφρασε η κοινωνική πλατφόρμα. Επίσης, συμφωνώ με αυτό το δίκτυο ότι το κύριο πρόβλημα είναι εδώ ο καθορισμός πολιτικών προτεραιοτήτων.
<SPEAKER ID="166" LANGUAGE="EN" NAME="Michael Henry Nattrass" AFFILIATION="εξ ονόματος της Ομάδας IND/DEM.">
<P>
Είμαι ελεύθερος να πω ότι το κόμμα μου, το UKIP, δεν μπορεί ποτέ να υποστηρίξει τη στρατηγική της Λισαβόνας, διότι πρόκειται για την αποτυχημένη στρατηγική μιας Επιτροπής που δεν έχει κανένα νομικό δικαίωμα να υπαγορεύσει την οικονομική πολιτική στη χώρα μου. Γι’ αυτόν τον λόγο, η ΕΕ δεν μπορεί ποτέ να επιβάλει μια στρατηγική για την αειφόρο ανάπτυξη στη Βρετανία.
<P>
Υπάρχει, ωστόσο, ένα πρόβλημα γενίκευσης στο ΕΛΚ-ΕΔ. Τον περασμένο Σεπτέμβριο, αναφέρθηκε στην εφημερίδα ότι ο David Cameron «πολεμούσε να θέσει τέλος στον επιζήμιο κοινωνικό ρόλο της ΕΕ» και ότι την άφηνε για να εστιάσει στη «σωστή λειτουργία της ενιαίας αγοράς». Ωστόσο, τώρα έχουμε έναν Συντηρητικό βουλευτή, τον κ. Bowis, ο οποίος ρωτά πώς η ΕΕ θα ενισχύσει τον κοινωνικό της ρόλο στην οικονομική πολιτική. Δεν είναι απορίας άξιο που η δέσμευση του κ. Cameron να αποχωρήσει από την Ομάδα του ΕΛΚ-ΕΔ έχει γίνει τόσο μεγάλο αστείο. Ή, όπως λέω πάντα, «η ΕΕ μάλλον θα αστειεύεται». 
<SPEAKER ID="167" LANGUAGE="IT" NAME="Alessandro Battilocchio (NI ). –" AFFILIATION="">
<SPEAKER ID="168" LANGUAGE="FR" NAME="Françoise Grossetête (PPE-DE ). –" AFFILIATION="">
<P>
Η αειφόρος ανάπτυξη ηχεί τώρα κούφια. Κύριε Επίτροπε, ενδεχομένως να προτρέχω ελαφρώς και να προλαβαίνω το θεσμικό μας πρόγραμμα δράσης, το πρόγραμμα εργασίας σας όμως για το 2007 πρέπει να ανταποκριθεί σε αυτή την πρόκληση. Σας ζητώ να επιδείξετε σθεναρότερη, πιο οξυδερκή και πιο τολμηρή στάση στις συζητήσεις σας με το Συμβούλιο. Ναι, η Επιτροπή πρέπει να είναι τολμηρή και γενναία, δεδομένου ότι επί του παρόντος δεν είναι. Ανέκαθεν αυτολογοκρινόταν, έχοντας να αντιμετωπίσει εκ των πραγμάτων ένα παραλυμένο Συμβούλιο, το οποίο δεν έχει παρά μόνο καλές προθέσεις που ουδέποτε μεταφράζονται σε δράση. Σε ό,τι αφορά την ενέργεια, πρέπει να τονιστεί με έμφαση ότι η πυρηνική ενέργεια δεν αποτελεί πλέον ταμπού, αλλά πρέπει να συνοδεύεται από ανανεώσιμες πηγές ενέργειας. Όσον αφορά τα βιοκαύσιμα, τα κράτη μέλη –ιδίως, η Γαλλία και η Σουηδία– είναι γνωστό ότι εργάζονται επ’ αυτού, αλλά βάσει διαφορετικών συστημάτων. Τι συνέβη με την εναρμόνιση; Δεν σημειώνεται καμία πρόοδος. Πού είναι οι πρακτικές προτάσεις; Βρίσκονται στο μυαλό των ανθρώπων, δυστυχώς όμως, εκεί και παραμένουν.
<SPEAKER ID="169" LANGUAGE="EN" NAME="Gyula Hegyi (PSE ). –" AFFILIATION="">
<P>
Ως εισηγητής για το αστικό περιβάλλον, προτείνω νομικά μέτρα και στόχους για να αυξηθεί το ποσοστό των φιλικών προς το περιβάλλον μεταφορών. Ελπίζω ότι η Επιτροπή και το Συμβούλιο θα επιστρέψουν στην πολιτική των σαφών στόχων και μέτρων. Ακούγοντας την κ. Grossetête, ελπίζω επίσης ότι η Ομάδα ΕΛΚ-ΕΔ θα υποστηρίξει τις τροπολογίες μου και την έκθεσή μου σχετικά με τη συγκρότηση δεσμευτικών μέτρων και στόχων για το αστικό περιβάλλον και την κυκλοφορία. 
<SPEAKER ID="170" LANGUAGE="DE" NAME="Friedrich-Wilhelm Graefe zu Baringdorf (Verts/ALE ). –" AFFILIATION="">
<P>
   Κύριε Πρόεδρε, κύριε Επίτροπε, κυρίες και κύριοι, θα ήθελα να σας επιστήσω την προσοχή στην αγροτική ανάπτυξη. Είναι σημαντικό να μην ξεχνάμε τη σημασία που έχουν συνολικά οι αγροτικές περιοχές για την οικονομική ανάπτυξη. Αυτό σημαίνει ότι πρέπει να εξασφαλίσουμε και ως προς την οικονομική πλευρά ότι θα υπάρχουν επαρκείς πόροι. Δυστυχώς, ο επονομαζόμενος δεύτερος πυλώνας της αγροτικής ανάπτυξης μειώθηκε για το διάστημα 2007-2013 κατά 20 δισ. ευρώ σε σχέση με την πρόταση του Κοινοβουλίου και την Επιτροπής και αυτό περιορίζει τις δυνατότητες ανάπτυξης. Για τον λόγο αυτόν, πρέπει ασφαλώς να κάνουμε χρήση του προαιρετικού συστήματος διαμόρφωσης του 20%, δηλαδή της μεταφοράς πόρων από τον πρώτο στον δεύτερο πυλώνα. Πρέπει όμως επίσης να εξασφαλίσουμε ότι θα υποστηρίξουμε τη διεθνή ανάπτυξη των αγροτικών περιοχών. Για να το επιτύχουμε αυτό, χρειαζόμαστε ένα ταμείο που θα είναι προσβάσιμο σε διεθνή βάση για έργα αγροτικής ανάπτυξης, όπως συμβαίνει με το ανάλογο ευρωπαϊκό. Μόνον έτσι θα υπάρχει μια ευκαιρία ανάπτυξης του συνόλου των αγροτικών περιοχών. 
<SPEAKER ID="171" LANGUAGE="" NAME="Jean-Claude Martinez (NI ). –" AFFILIATION="">
<P>
   Κύριε Πρόεδρε, η αειφόρος ανάπτυξη είναι μια ωραία ιδέα. Έχει το ευχάριστο άρωμα της Νορβηγίας του Δρ. Brundtland, ο οποίος την επινόησε πριν από 40 χρόνια. Είναι μια έννοια από τις παλιές καλές μέρες, από τη Λέσχη της Ρώμης, από τη μηδενική οικονομική ανάπτυξη. Είναι μια νέα εκδοχή της παλαιάς ιδέας του Πατέρα Μάλθους. Στο συμπόσιο της ανθρωπότητας, δεν υπάρχει αρκετός χώρος για όλες τις γενιές. Συνεπώς, πρέπει να αυτοπεριοριστούμε, διότι οι πάγοι λιώνουν, η στάθμη του νερού ανεβαίνει, το φαινόμενο του θερμοκηπίου θα μας πνίξει, ο ήλιος θα μας κάψει και οι πρώτες ύλες θα εξαντληθούν, διότι οι Κινέζοι καταναλώνουν τα πάντα.
<SPEAKER ID="172" LANGUAGE="SV" NAME="Charlotte Cederschiöld (PPE-DE ). –" AFFILIATION="">
<SPEAKER ID="173" LANGUAGE="DA" NAME="Britta Thomsen (PSE ). –" AFFILIATION="">
<SPEAKER ID="174" LANGUAGE="FR" NAME="Marie Anne Isler Béguin (Verts/ALE ). –" AFFILIATION="">
<P>
Όλοι εδώ γνωρίζουμε πολύ καλά, πολύ περισσότερο από κάθε άλλον, είμαι βέβαιη για αυτό, πόσο επιτακτικό είναι να δράσουμε και να προβούμε σε θαρραλέες και ευρέος φάσματος πολιτικές επιλογές. Και τι βλέπουμε, καθώς αυτό είναι τελικά το σημαντικό; Βλέπουμε ότι η Επιτροπή και τα κράτη μέλη χρησιμοποιούν και καταχρώνται τη ρητορική περί αειφόρου ανάπτυξης, ενίοτε με κυνισμό, για να δικαιολογήσουν μη αειφόρες πολιτικές. Θα χρησιμοποιήσω το παράδειγμα της βιοποικιλότητας, το κοινό θέμα της ίδιας της επιβίωσής μας, όπως πολύ καλά γνωρίζετε, κύριε Pröll.
<P>
Αφού δώσαμε πραγματική μάχη εδώ για να εξασφαλίσουμε κονδύλια για τη βιοποικιλότητα στις δημοσιονομικές προοπτικές, αφού είπαμε ότι το πρόγραμμα Natura 2000 θα ληφθεί υπόψη στα Διαρθρωτικά Ταμεία, ένα επιχείρημα που χρησιμοποιήθηκε για να δικαιολογήσει τη μη δημιουργία νέας γραμμής του προϋπολογισμού, μπορείτε να μας πείτε –και αυτό το ερώτημα απευθύνεται στην Επιτροπή που δεν ακούει– γιατί η βιοποικιλότητα δεν συμπεριελήφθη μεταξύ των προτεραιοτήτων του Ευρωπαϊκού Ταμείου για την Ανάπτυξη της Υπαίθρου και γιατί δεν διατέθηκε καμία δημοσιονομική συμβολή στη βιοποικιλότητα;
<SPEAKER ID="175" LANGUAGE="HU" NAME="András Gyürk (PPE-DE ). –" AFFILIATION="">
<P>
Το έγγραφο ορθώς επισημαίνει ότι η παραγωγή και η κατανάλωση ενέργειας αποτελεί έναν από τους βασικούς παράγοντες για την επίτευξη της αειφορίας. Επίσης εμείς ορθώς αναδιαμορφώνουμε επί αυτής της βάσης –όπως κάναμε τόσες πολλές φορές στο παρελθόν– τους στόχους μας όσον αφορά την αύξηση της ενεργειακής απόδοσης, τη μείωση του ποσοστού αερίων του θερμοκηπίου ή ακόμα και την υποστήριξη των ανανεώσιμων πηγών ενέργειας. Παράλληλα, είναι προφανές ότι μένουμε πίσω σημαντικά όσον αφορά την περαιτέρω εξέλιξη της στρατηγικής αειφόρου ανάπτυξης που εγκρίθηκε το 2001 στο Γκέτεμποργκ. Κατά συνέπεια, αξίζει να εξετάσουμε γιατί βρισκόμαστε σε αυτήν την κατάσταση. Είμαι πεπεισμένος ότι ένα από τα σημαντικά εμπόδια στην επίτευξη των στόχων μας μπορεί να είναι η έλλειψη ενός περιβάλλοντος αποδοτικής οικονομίας της αγοράς. Η πρόταση ψηφίσματος μάς ενθαρρύνει να ανταλλάξουμε εθνικές εμπειρίες και γι’ αυτό, αν μου επιτρέπετε, θα το επεξηγήσω αυτό με ένα παράδειγμα που αφορά την Ουγγαρία. Στην Ουγγαρία, όπου το επίπεδο χρήσης ανανεώσιμων πηγών ενέργειας είναι, δυστυχώς, ένα από τα χαμηλότερα στην Ευρωπαϊκή Ένωση, η μακροχρόνια λειτουργία εγκαταστάσεων παραγωγής ενέργειας που ρυπαίνουν το περιβάλλον προστατεύεται από μονοπωλιακές καταστάσεις και από συμβάσεις που έρχονται σε αντίφαση με τη λογική της αγοράς. Ως αποτέλεσμα αυτών των συμβάσεων, σε συνδυασμό με τους απρόβλεπτους κανονισμούς σχετικά με την υποχρεωτική ποσόστωση αγοράς ηλεκτρισμού του κράτους, η οποία επίσης έρχεται σε αντίφαση με τη λογική της αγοράς, η χρήση της αιολικής ενέργειας, για παράδειγμα, καθίσταται πρακτικώς αδύνατη. Και ενώ εφαρμόζεται αυτή η πρακτική, οι πιθανότητες επίτευξης των στόχων μας σχετικά με την αειφόρο ανάπτυξη είναι ελάχιστες.
<SPEAKER ID="176" LANGUAGE="" NAME="" AFFILIATION="Αντιπροέδρου">
<SPEAKER ID="177" LANGUAGE="SV" NAME="Carl Schlyter (Verts/ALE ). –" AFFILIATION="">
<P>
   Κύριε Πρόεδρε, οι σκοποί της στρατηγικής της Λισαβόνας είναι εσφαλμένοι. Τώρα έχουμε ανάπτυξη χωρίς θέσεις εργασίας, συνεπώς αυτός είναι λάθος τρόπος για την επίτευξη περισσότερης απασχόλησης. Έχουμε επίσης λάθος στόχους. Με τους πολίτες να κερδίζουν τώρα περίπου 12 000 ευρώ ετησίως, η σχέση ανάμεσα στο αυξημένο εισόδημα και στην περισσότερη ευτυχία είναι ακόμα πιο μικρή. Αντ’ αυτού, το αποτέλεσμα είναι αυξημένο άγχος, περισσότερη ζημιά για το περιβάλλον, ευρύτερες κοινωνικές ανισότητες και περισσότερη αδικία. Η αειφόρος ανάπτυξη δεν αφορά μόνο το περιβάλλον. Η επίτευξή της προϋποθέτει περισσότερο την αντιμετώπιση του περιβάλλοντος ως στοιχείου άρρηκτα συνδεδεμένου με τις κοινωνικές συνθήκες.
<P>
Σήμερα, όλοι μιλούν για την αειφόρο ανάπτυξη και αύριο θα ψηφίσουμε επί του Έβδομου Προγράμματος Πλαισίου που διαθέτει 4 δισ. ευρώ στην έρευνα για την πυρηνική ενέργεια. Περισσότερα χρήματα διχετεύονται επίσης στην έρευνα με βάση τον άνθρακα και στην έρευνα για άλλες μη αειφόρες μορφές ενέργειας. Γιατί συμβαίνει αυτό; Η Επιτροπή των Ηνωμένων Εθνών για το Κλίμα έδειξε ότι μπορούμε να επιτύχουμε τους στόχους του Κιότο μόνο με τη διακοπή των επιδοτήσεων για τα ορυκτά καύσιμα. Ο κόσμος που μας ακούει εκπλήσσεται. Γιατί δεν λαμβάνουμε τις κατάλληλες αποφάσεις; Διότι οι ομάδες πίεσης από τις μεγάλες εταιρείες επιτυγχάνουν τις προσφιλείς βραχυπρόθεσμες λύσεις τους για τη μεγέθυνση, οι οποίες πλήττουν την αειφόρο ανάπτυξη. Πρέπει να ακούμε περισσότερο το κοινό μας και λιγότερο τις ομάδες πίεσης. Τότε, θα επιτύχουμε αειφόρο ανάπτυξη. 
<SPEAKER ID="178" LANGUAGE="" NAME="Μαρία Παναγιωτοπούλου-Κασσιώτου (PPE-DE ). –" AFFILIATION="">
<P>
   Κύριε Πρόεδρε, από τον περασμένο Δεκέμβριο η ανακοίνωση της Επιτροπής αλλά και άλλα σύγχρονα μέσα δημοσιοποίησης διαπιστώνουν την ταχύτητα των παγκόσμιων αλλαγών και των νέων κινδύνων αλλά και την αντίθετη τάση προς μια διαρκή και ισόρροπη τρισδιάστατη ανάπτυξη που θα συνδέει την οικονομική ανάπτυξη και την ποιότητα ζωής με την κοινωνική ένταξη και την προστασία του περιβάλλοντος. Mε το να προτείνεται λοιπόν το πλαίσιο των βασικών αρχών της στρατηγικής της Ευρωπαϊκής Ένωσης για την αειφόρο ανάπτυξη κατά τρόπο συμπληρωματικό της στρατηγικής της Λισαβόνας χωρισμένο σε 6 βασικούς τομείς, γίνεται προσπάθεια ενσωμάτωσης της αειφορίας στη χάραξη της ευρωπαϊκής πολιτικής, τόσο με εσωτερική διάσταση όσο και με συνυπολογισμό των εξωτερικών επιπτώσεων των αποφάσεων και των επιλογών για τον παγκόσμιο χώρο.
<SPEAKER ID="179" LANGUAGE="DE" NAME="Josef Pröll," AFFILIATION="Προεδρεύων του Συμβουλίου">
<P>
Η αειφόρος ανάπτυξη είναι εδραιωμένη στις Συνθήκες. Είναι ένας γενικός, ανώτερος στόχος για όλες τις ευρωπαϊκές πολιτικές. Ωστόσο, μας φέρνει αντιμέτωπους με τεράστιες προκλήσεις, κυρίως από θεσμική άποψη. Σε επίπεδο ΕΕ δεν έχουμε ακόμα τις κατάλληλες δομές για να συζητήσουμε αυτό το οριζόντιο ζήτημα στις ανάλογες επιτροπές ή να συντονίσουμε καλύτερα τις απόψεις διαφόρων επιτροπών. Κατά τις διαπραγματεύσεις για τη στρατηγική της ΕΕ για την αειφόρο ανάπτυξη επιχειρήσαμε τελικά να βρούμε μία λύση ad hoc με την ομάδα «Φίλοι της προεδρίας». Σε επίπεδο Συμβουλίου, θα εργαστούμε μέχρι την πρώτη αναθεώρηση της στρατηγικής για τις πιθανές δυνατότητες που θα προσφέρουν κατάλληλους μηχανισμούς για την αειφόρο ανάπτυξη. Αυτό το θεσμικό ζήτημα αφορά εξίσου όλα τα θεσμικά όργανα της ΕΕ και θα ενθάρρυνα με μεγάλη ευχαρίστηση έναν διάλογο μεταξύ των θεσμικών οργάνων, ο οποίος θα πήγαινε μακρύτερα από την απόφαση για τη στρατηγική για την αειφόρο ανάπτυξη. Δεν βλέπουμε δηλαδή τη στρατηγική για την αειφόρο ανάπτυξη σαν το τέλος της συζήτησης για την αειφορία στην Ευρώπη, αλλά ως ένα ουσιαστικό σημείο εκκίνησης σε συνδυασμό με τη στρατηγική της Λισαβόνας για να προχωρήσουμε προς μία αειφόρο ανάπτυξη στην Ευρώπη.
<SPEAKER ID="180" LANGUAGE="EN" NAME="Joe Borg," AFFILIATION="Μέλος της Επιτροπής.">
<P>
Η Eurostat έχει σημειώσει ικανοποιητική πρόοδο στην ανάπτυξη δεικτών και αυτό το έργο θα συνεχιστεί. Στόχος δεν είναι να κατονομάσουμε τα κράτη που δεν συμμορφώνονται, αλλά να εκτιμήσουμε πού βρισκόμαστε, πόσα ακόμα πρέπει να κάνουμε και σε ποιους τομείς, προκειμένου να μπορέσουμε να καθορίσουμε το πού πρέπει να δράσουμε και να επιτρέψουμε τη σαφή επικοινωνία στους εκλογείς και στους ενδιαφερόμενους σχετικά με το πού πρέπει να αλλάξουμε και με την προσέγγισή μας σε αυτήν την αλλαγή.
<SPEAKER ID="181" LANGUAGE="" NAME="Πρόεδρος." AFFILIATION="">
<P>
   Στο τέλος της συζήτησης υποβλήθηκε μία πρόταση ψηφίσματος(1) σύμφωνα με το άρθρο 108 παράγραφος 5 του Κανονισμού.
<P>
Η ψηφοφορία θα διεξαχθεί την Πέμπτη στις 11.00. 
<SPEAKER ID="182" LANGUAGE="" NAME="Πρόεδρος." AFFILIATION="">
<SPEAKER ID="183" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
Από τότε που τέθηκε σε ισχύ η Συνθήκη του Άμστερνταμ, η Ένωση δημιούργησε με τις οδηγίες του 2000 για την ίση μεταχείριση μια σειρά μέσων για την πρόληψη ή την καταπολέμηση των διακρίσεων στην Ένωση, είτε αυτές γίνονται βάσει της εθνοτικής καταγωγής είτε βάσει της θρησκείας, του σεξουαλικού προσανατολισμού κλπ.
<P>
Με βάση αυτές τις δύο οδηγίες θεσπίστηκε το πρόγραμμα δράσης 2001-2006 της Κοινότητας για την καταπολέμηση των διακρίσεων. Με τον τρόπο αυτόν, η Ευρωπαϊκή Ένωση δηλώνει πολύ καθαρά ότι δεν θα περιοριστεί στον τομέα αυτόν στην ψήφιση νομικών προτύπων, αλλά θα θεσπίσει σαρωτικά μέτρα για να υλοποιήσει τις πολιτικές κατά των διακρίσεων.
<P>
Η αυστριακή Προεδρία του Συμβουλίου θεωρεί ότι μια ευρωπαϊκή απόφαση πλαίσιο για την καταπολέμηση του ρατσισμού και της ξενοφοβίας θα ήταν ένα σημαντικό μήνυμα και ένα σημαντικό βήμα προς την τελειοποίηση των ανάλογων ευρωπαϊκών μέσων. Η επεξεργασία μιας τέτοιας απόφασης πλαισίου άρχισε το 2001, αλλά υπάρχουν ακόμα προβλήματα εξαιτίας της ιστορικής εξέλιξης της ποινικής νομοθεσίας των κρατών μελών. Η εργασία είναι δύσκολη και δεν έχει επιτευχθεί ως τώρα ένα οριστικό αποτέλεσμα.
<P>
Υπό το πρίσμα της σοβαρής και επικίνδυνης πρόκλησης της ρατσιστικής και ομοφοβικής βίας, οι πολιτικά υπεύθυνοι –και ειδικά η Προεδρία του Συμβουλίου– πρέπει να υιοθετήσουν αποφασιστική στάση. Η Προεδρεύουσα του Συμβουλίου, κ. Plassnik, εγώ ο ίδιος και άλλοι εκπρόσωποι της αυστριακής Προεδρίας προσπάθησαν και προσπαθούν να υλοποιήσουν αυτήν την αποφασιστική στάση. Έτσι, στις 21 Μαρτίου 2006, την 40ή Παγκόσμια Ημέρα Κατά του Ρατσισμού, η κ. Plassnik δήλωσε μεταξύ άλλων τα εξής: «Δεν έχουμε σε καμία περίπτωση κερδίσει στον παγκόσμιο αγώνα κατά του ρατσισμού – ούτε στην ΕΕ έχουμε λόγο να είμαστε ικανοποιημένοι με τον εαυτό μας.»
<P>
Νωρίτερα, στις 17 Μαρτίου, σε μια εκδήλωση για το συγκεκριμένο θέμα, είχα πει: «Η συμβολή των τοπικών και περιφερειακών αρχών στην προστασία των μειονοτήτων και στα μέτρα κατά των διακρίσεων έχει ιδιαίτερη σημασία». Επίσης, είχα επιστήσει την προσοχή στη μειονότητα των Ρομ που, δυστυχώς, αποτελούν συχνά στόχο διάκρισης και ρατσιστικής βίας στην Ευρωπαϊκή Ένωση.
<P>
Στις 5 Μαΐου, την εθνική ημέρα της Αυστρίας κατά της βίας και του ρατσισμού, ο Προεδρεύων του Συμβουλίου έφερε στη μνήμη μας την απελευθέρωση του στρατοπέδου συγκέντρωσης Mauthausen και τους ανθρώπους από παραπάνω από 30 ευρωπαϊκά έθνη που οι Ναζί έφεραν στο Mauthausen, τους ταπείνωσαν, τους βασάνισαν και τους δολοφόνησαν. Αυτό θα πρέπει να μας θυμίζει πού οδηγούν η έλλειψη ανοχής και ο ρατσισμός, και αυτή η Ευρωπαϊκή Ένωση πρέπει να εξασφαλίσει πως αυτό δεν πρόκειται να συμβεί ποτέ ξανά.
<SPEAKER ID="184" LANGUAGE="CS" NAME="Vladimír Špidla," AFFILIATION="Μέλος της Επιτροπής">
<P>
Σήμερα περισσότερο από ποτέ, αυτό το έργο θα πρέπει να αποτελεί προτεραιότητα σε όλα τα επίπεδα – διεθνή, ευρωπαϊκά, εθνικά και τοπικά. Η Επιτροπή έχει απογοητευθεί από το γεγονός ότι τα κράτη μέλη δεν έχουν εγκρίνει ακόμα την πρόταση του 2001 της Επιτροπής για μια απόφαση πλαίσιο του Συμβουλίου σχετικά με την καταπολέμηση του ρατσισμού και της ξενοφοβίας. Ο σκοπός αυτής της πρότασης είναι να διασφαλίσει ότι όλες οι μορφές ρατσισμού, συμπεριλαμβανομένου του ρατσισμού λόγω θρησκείας, θα υπόκεινται σε ποινική δίωξη σύμφωνα με το ποινικό δίκαιο σε όλα τα κράτη μέλη. Η Επιτροπή καλεί για άλλη μία φορά το Συμβούλιο να εγκρίνει την πρόταση χωρίς να αποδυναμώσει την αποτελεσματικότητά της και προσπαθεί να ανοίξει εκ νέου τον διάλογο επί της πρότασης, η έγκριση της οποίας θα αποτελούσε σημαντικό βήμα για την καταπολέμηση του ρατσιστικού και ξενοφοβικού εγκλήματος. Η Επιτροπή ελπίζει ότι το σεμινάριο για την καταπολέμηση του ρατσισμού και της ξενοφοβίας, το οποίο οργανώνεται από την αυστριακή Προεδρία και το Ευρωπαϊκό Παρατηρητήριο των Φαινομένων Ρατσισμού και Ξενοφοβίας (EUMC) και θα διεξαχθεί στις 20-22 Ιουνίου, θα οδηγήσει στο εκ νέου άνοιγμα του διαλόγου στο Συμβούλιο υπό τη φινλανδική Προεδρία.
<P>
Η απόφαση πλαίσιο δεν είναι η μόνη πρωτοβουλία της Επιτροπής για την καταπολέμηση του ρατσισμού και της ξενοφοβίας. Για παράδειγμα, η Επιτροπή υποστηρίζει το έργο του EUMC συγκεντρώνοντας στοιχεία σχετικά με την έκταση και την εξέλιξη του ρατσισμού στην ΕΕ. Το γεγονός ότι το EUMC καθίσταται Οργανισμός για τα Θεμελιώδη Δικαιώματα δεν θα έχει επιζήμιες συνέπειες στις τρέχουσες δραστηριότητες, δεδομένου ότι η καταπολέμηση του ρατσισμού και της ξενοφοβίας θα παραμείνει θεμελιώδης στόχος του νέου οργανισμού. Αντιθέτως, είμαι βέβαιος ότι αυτός ο αγώνας και οι προσπάθειές μας θα ενισχυθούν. Η Επιτροπή προσπαθεί επίσης να διασφαλίσει την πλήρη και ορθή εφαρμογή από τα κράτη μέλη των κανονισμών κατά των διακρίσεων που έχουν εγκριθεί και ηγείται μιας σειράς προγραμμάτων και πρωτοβουλιών όπως το Ευρωπαϊκό Έτος Ίσων Ευκαιριών για Όλους (2007), το οποίο θα συμβάλει στην καταπολέμηση του ρατσισμού και της ξενοφοβίας.
<P>
Η Επιτροπή θα ήθελε να αναφέρει τη δήλωσή της του Ιανουαρίου του 2006 στο Κοινοβούλιο. Στο πλαίσιο των αρμοδιοτήτων της, η Επιτροπή υποστηρίζει σθεναρά την καταπολέμηση της ομοφοβίας. Ένα βασικό στοιχείο αυτής της προσπάθειας είναι η καταπολέμηση των διακρίσεων και η ΕΕ έχει ήδη λάβει μέτρα προς αυτήν την κατεύθυνση, για παράδειγμα με την έγκριση της οδηγίας 2078/ΕΚ. Η Επιτροπή γνωρίζει επίσης ότι τα νομοθετικά μέτρα πρέπει να συνοδευτούν από περαιτέρω πρωτοβουλίες με σκοπό την αποτελεσματική καταπολέμηση της μεροληπτικής, μειωτικής, στερεοτυπικής και ταπεινωτικής συμπεριφοράς. Για τον σκοπό αυτόν, η Επιτροπή συμβάλλει επίσης μέσω εκστρατειών ενημέρωσης και πρωτοβουλιών όπως το Ευρωπαϊκό Έτος Ίσων Ευκαιριών για Όλους (2007).
<SPEAKER ID="185" LANGUAGE="FR" NAME="Patrick Gaubert," AFFILIATION="εξ ονόματος της Ομάδας PPE-DE">
<SPEAKER ID="186" LANGUAGE="DE" NAME="Martin Schulz," AFFILIATION="εξ ονόματος της Ομάδας PSE">
<P>
   Κύριε Πρόεδρε, κυρίες και κύριοι, όταν εξελέγην στο Ευρωπαϊκό Κοινοβούλιο πριν από 12 χρόνια, δεν θα πίστευα ότι είναι δυνατόν να χρειαστεί να κάνουμε και πάλι μια τέτοια συζήτηση.
<P>
Αυτός είναι και ο λόγος για τον οποίο προβαίνω σε δήλωση ως αρχηγός της Ομάδας ΕΣΚ στο Ευρωπαϊκό Κοινοβούλιο εξ ονόματος όλων των μελών της Ομάδας μου. Οι ευρωπαίοι Σοσιαλδημοκράτες –οι Χριστιανοδημοκράτες της Ευρώπης, οι Συντηρητικοί, οι Φιλελεύθεροι, οι δημοκρατικές δυνάμεις της Αριστεράς και της Δεξιάς– εκείνοι που παρακολούθησαν τη γέννηση της Ευρωπαϊκής Ένωσης, γνώριζαν γιατί πρέπει να υπάρξει μια υπερεθνική λύση των συγκρούσεων στο τέλος του πρώτου μισού του 21ου αιώνα.
<P>
Εκείνοι που άναψαν τη φωτιά στο πρώτο μισό του 20ού αιώνα ήταν οι άνθρωποι αυτοί με τη ρατσιστική και θρησκευτική μανία τους. Και εμείς τι αντιπαραθέσαμε σε αυτό; Μια λύση βασισμένη στην ενσωμάτωση, σε μια κοινότητα νόμων και αξιών όπου όλοι διαθέτουν τα θεμελιώδη δικαιώματα, ανεξάρτητα από τη θρησκεία τους, από το αν πιστεύουν ή όχι στον Θεό, ανεξάρτητα από τη φυλή ή το χρώμα του δέρματός τους, ανεξάρτητα από την καταγωγή τους, από τις πεποιθήσεις που έχουν ή δεν έχουν, ανεξάρτητα από το πώς θέλουν να ζήσουν στην προσωπική τους ζωή, σε οικογένεια, μόνοι ή με τον σύντροφο της επιλογής τους – είναι δικό τους θέμα. Αυτό που μας ενώνει είναι ότι με τον πλούτο και την ανωτερότητά μας μπορούμε να οργανώσουμε μια κοινωνία που να λέει «ναι» σε μια κοινότητα όπου όλοι έχουν τη θέση τους: καθολικοί και μουσουλμάνοι, προτεστάντες και εβραίοι, μαύροι και λευκοί, ετερόφυλοι και ομοφυλόφιλοι, αρχηγοί οικογενειών και μοναχικά άτομα.
<SPEAKER ID="187" LANGUAGE="EN" NAME="Sophia in 't Veld," AFFILIATION="εξ ονόματος της Ομάδας ALDE">
<P>
   Κύριε Πρόεδρε, δυστυχώς αυτή η συζήτηση είναι ακόμα απαραίτητη. Στο ψήφισμα θα βρείτε έναν κατάλογο ονομάτων ορισμένων θυμάτων, άτομα που σκοτώθηκαν μόνο εξαιτίας του χρώματος του δέρματός τους ή του γενετήσιου προσανατολισμού τους. Στον 21ο αιώνα στην Ευρώπη αυτό είναι βάρβαρο και θα έπρεπε να ντρεπόμαστε. Εγώ, από την άλλη πλευρά, είμαι υπερήφανη που είμαι βουλευτής αυτού του Σώματος το οποίο αντιστέκεται σε αυτές τις βάρβαρες πράξεις.
<P>
Τέλος, δεν θα πρέπει να διστάσουμε να χρησιμοποιήσουμε ένα μέσο που έχουμε στη διάθεσή μας, δηλαδή το άρθρο 7, σε περιπτώσεις που ένα κράτος μέλος ή η κυβέρνηση ενός κράτους μέλους δεν συμμορφωθεί με τις αρχές της ΕΕ. 
<SPEAKER ID="188" LANGUAGE="EN" NAME="Jean Lambert," AFFILIATION="εξ ονόματος της Ομάδας Verts/ALE.">
<SPEAKER ID="189" LANGUAGE="IT" NAME="Vittorio Agnoletto," AFFILIATION="εξ ονόματος της Ομάδας GUE/NGL">
<P>
Η πολωνική κυβέρνηση της άκρας Δεξιάς, η οποία καταπατά τα πολιτικά δικαιώματα της ομοφυλοφιλικής κοινότητας, πρέπει να συνειδητοποιήσει ότι αυτές οι συμπεριφορές δεν συνάδουν με τη συμμετοχή στην Ευρωπαϊκή Ένωση. Η τελευταία πορεία «υπερηφάνειας ομοφυλοφίλων» στη Βαρσοβία επετράπη μόνο χάρη στις ευρωπαϊκές πιέσεις. Η Πολωνία πρέπει να καταλάβει ότι, εάν συνεχισθούν οι ομοφοβικές επιθέσεις, η Ομάδα μου δεν θα διστάσει να ζητήσει ενδεχόμενες πολιτικές κυρώσεις για παράβαση του άρθρου 7 της Συνθήκης για την Ευρωπαϊκή Ένωση και των θεμελιωδών δημοκρατικών αρχών της Ένωσης.
<P>
Είναι σημαντικό επίσης να επεκταθεί η απόφαση πλαίσιο του 2001 για τον ρατσισμό και την ξενοφοβία, ώστε να καλύπτει επίσης το αδίκημα της ομοφοβίας, μια νομική κατηγορία που υφίσταται ήδη στη Γαλλία και το Βέλγιο.
<P>
Παρακολουθώ με ανησυχία την αδράνεια της αυστριακής Προεδρίας όσον αφορά αυτά τα ζητήματα και αναρωτιέμαι μήπως οφείλεται στο γεγονός ότι το νεοφασιστικό κόμμα του κ. Haider συμμετέχει στην κυβέρνηση της Βιέννης. Προκαλώ το Συμβούλιο, που είναι παρόν εδώ σήμερα, να μας πει κάτι επ’ αυτού. Ελπίζω, συνεπώς, ότι η φινλανδική Προεδρία θα προωθήσει μια πολιτισμένη συμπεριφορά σε αυτήν την Ευρώπη που έχει πέσει θύμα επικίνδυνων νέων δαιμόνων. 
<SPEAKER ID="190" LANGUAGE="PL" NAME="Wojciech Roszkowski," AFFILIATION="εξ ονόματος της Ομάδας UEN">
<P>
Είναι παράξενο ότι αυτό το ψήφισμα αντιπαραθέτει την απογοήτευση για τα συγκρίσιμα στοιχεία σχετικά με τα φαινόμενα που αναφέρθηκαν παραπάνω και τις γενικές κρίσεις για τις χώρες στις οποίες αυτά παρατηρούνται. Γιατί θα πρέπει να δημοσιεύσει το Κοινοβούλιο το επιπόλαιο έργο του σε αυτό το επιφανειακό σχέδιο ενός τόσο σημαντικού εγγράφου, αφού αντιμετωπίζαμε αυτά τα φαινόμενα για πολλά χρόνια στις επιτροπές εντός του Συμβουλίου της Ευρώπης; Επικυρώνοντας τις παραγράφους 1, 3, 4 και 11 στην τρέχουσα έκδοση, το Κοινοβούλιο θα χάσει απλώς αξιοπιστία στον αγώνα κατά του ρατσισμού και των διακρίσεων.
<SPEAKER ID="191" LANGUAGE="PL" NAME="Bogdan Pęk" AFFILIATION="εξ ονόματος της Ομάδας IND/DEM.">
<P>
Διαμαρτύρομαι εντόνως για την προτεινόμενη διατύπωση στην παράγραφο 4 του ψηφίσματος, η οποία εξισώνει σοβαρούς ισχυρισμούς με τη χώρα μου. Πρόκειται για εξαιρετικά σοβαρούς ισχυρισμούς από ηθικής και πολιτικής άποψης και περιλαμβάνουν την ξενοφοβία, τον αντισημιτισμό, την ομοφοβία και μια έλλειψη ανοχής στην Πολωνία.
<SPEAKER ID="192" LANGUAGE="PL" NAME="Maciej Marian Giertych (NI ). –" AFFILIATION="">
<P>
   Κύριε Πρόεδρε, ο κύριος Schulz, μαζί με τους Σοσιαλιστές συναδέλφους του, ενώθηκαν με τους πολωνούς μετακομμουνιστές ξεσηκώνοντας διαμαρτυρίες για την τύχη των ομοφυλοφίλων στην Πολωνία. Γνωρίζει κάποιο περιστατικό μισαλλοδοξίας εις βάρος ομοφυλοφίλων; Αν όχι, προς τι όλη η φασαρία;
<P>
Ναι, είμαστε κατά της προώθησης της ομοφυλοφιλίας στην Πολωνία. Είμαστε κατά της προώθησης ανήθικης συμπεριφοράς. Διαφέρουμε σαφώς από τον κ. Schulz στην άποψή μας για το τι είναι ή δεν είναι ηθικώς αποδεκτό.
<SPEAKER ID="193" LANGUAGE="PL" NAME="Bogusław Sonik (PPE-DE ). –" AFFILIATION="">
<P>
   Κύριε Πρόεδρε, θα ήθελα να υποστηρίξω τη δήλωση του συναδέλφου μου, κ. Gaubert, από την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, ότι το Κοινοβούλιο έχασε την ευκαιρία να μιλήσει με μία φωνή και να υποστηρίξει το ψήφισμα που εκείνος εκπόνησε. Αυτό το έγγραφο επισημαίνει το είδος των μηχανισμών που θα πρέπει να εισαχθούν στην Ευρωπαϊκή Ένωση: συνεχής παρακολούθηση των ρατσιστικών εγκλημάτων, εισαγωγή μιας οδηγίας πλαισίου και δημιουργία ενός Οργανισμού για τα Θεμελιώδη Δικαιώματα το συντομότερο δυνατόν. Θα πρέπει να υπάρχουν προτεραιότητες στη συζήτησή μας και στο ψήφισμά μας, αντί για τη λασπολόγηση συγκεκριμένων χωρών και περιπτώσεων, όπως φαίνεται ότι συμβαίνει εδώ.
<P>
Η Ευρωπαϊκή Ένωση προσπαθεί να διατηρήσει τα υψηλότερα πρότυπα ανθρωπίνων δικαιωμάτων. Αυτός είναι ο στόχος του Οργανισμού για τα Θεμελιώδη Δικαιώματα που πρόκειται να συγκροτηθεί σύντομα. Ήδη, δημοσιεύεται μια έκθεση ετησίως από το Ευρωπαϊκό Παρατηρητήριο των Φαινομένων Ρατσισμού και Ξενοφοβίας (EUMC) με έδρα τη Βιέννη σχετικά με το θέμα του ρατσισμού και της ξενοφοβίας στην Ευρωπαϊκή Ένωση. Αξίζει να εξετάσουμε την έκθεση του 2005. Στο σημείο 5 για τη ρατσιστική βία και το έγκλημα υπάρχει μια εκτίμηση της κατάστασης στα 25 κράτη μέλη. Τι μαθαίνουμε από αυτό το κείμενο; Σε τέσσερις ευρωπαϊκές χώρες, συμπεριλαμβανομένης της Ιταλίας, κυρία Agnoletto, υπάρχει έλλειψη δημόσιας πρόσβασης σε επίσημα στοιχεία για το ρατσιστικό έγκλημα και τη βία.
<P>
Από τα νέα κράτη μέλη, αναφέρει η έκθεση, η Τσεχική Δημοκρατία, η Ουγγαρία, η Πολωνία και η Σλοβακία συγκεντρώνουν επίσημα στοιχεία για τη ρατσιστική βία και το έγκλημα σε ευρύτερη κλίμακα από ό,τι άλλες χώρες. Δεν έχουμε ένα ενοποιημένο ευρωπαϊκό σύστημα για την καταγραφή αυτών των εγκλημάτων, και αυτό καθιστά δύσκολη τη διεξαγωγή συγκρίσιμων αναλύσεων αυτού του φαινομένου. Πάνω από 52 000 περιστατικά ρατσιστικής φύσης έχουν καταγραφεί στο Ηνωμένο Βασίλειο, χάρη σε ένα αποτελεσματικό σύστημα αρχειοθέτησης αυτών των στατιστικών στοιχείων, 6 400 περιστατικά έχουν καταγραφεί στη Γερμανία, 1 565 στη Γαλλία και 209 στην Τσεχική Δημοκρατία. Αυτή η δυσαναλογία δείχνει πόσο σημαντικό είναι να εισαχθεί ένα ενοποιημένο σύστημα παρακολούθησης.
<P>
Η πλειοψηφία των 25 κρατών μελών της Ευρωπαϊκής Ένωσης, όπως διαβάζουμε, έχουν μεταφέρει την οδηγία κατά των διακρίσεων στο δικό τους εθνικό πλαίσιο. Τον Ιούλιο του 2000 υποβλήθηκαν καταγγελίες στο Ευρωπαϊκό Δικαστήριο κατά τεσσάρων χωρών, συμπεριλαμβανομένης της Γερμανίας, κύριε Schulz, για μη τήρηση των υποχρεώσεών τους σχετικά με τις οδηγίες για τη φυλετική ισότητα. 
<SPEAKER ID="194" LANGUAGE="FR" NAME="Martine Roure (PSE ). –" AFFILIATION="">
<SPEAKER ID="195" LANGUAGE="FR" NAME="Frédérique Ries (ALDE ). –" AFFILIATION="">
<P>
Τα γεγονότα είναι φρικτά και αναφέρθηκαν από προηγούμενους ομιλητές: οι ρατσιστικές επιθέσεις –όλες οι μορφές ρατσισμού μαζί– αυξάνονται δραματικά. Το άρθρο 2 της κοινής μας πρότασης ψηφίσματος αναφέρει τις πλέον πρόσφατες: στην Αμβέρσα, στις 12 Μαΐου 2006, η Oulemata Niangadou δολοφονήθηκε επειδή ήταν μαύρη, μαζί με τη μικρή Luna, της οποίας ήταν η γκουβερνάντα. Στη Γαλλία, ο Ilan Halimi απήχθη, βασανίστηκε και δολοφονήθηκε, επειδή ήταν Εβραίος.
<P>
Θα δώσω ένα συγκεκριμένο παράδειγμα, μολονότι υπάρχουν και άλλα, αυτής της μεγάλης τάσης προσφυγής σε τετριμμένα επιχειρήματα που παραλύουν τον κόσμο και αποτρέπουν τις δημόσιες αρχές από το να ενεργήσουν σε εύθετο χρόνο. Το 2004, στη Γαλλία, η συμβουλευτική επιτροπή για τα ανθρώπινα δικαιώματα δήλωσε ότι ο αντισημιτισμός ήταν η αιτία των μισών επιθέσεων σωματικής και λεκτικής βίας στη χώρα. Παρά ταύτα, χρειάστηκαν δύο χρόνια και η δολοφονία του Ilan Halimi μέχρι οι γάλλοι πολίτες να συνειδητοποιήσουν ότι η νοοτροπία του αντισημιτισμού επιδεικνύεται με υπερηφάνεια σε ορισμένα προάστια, από μια μειοψηφία, είναι η αλήθεια, αλλά μια πολύ δραστήρια και ιδιαίτερα δογματική μειοψηφία. Δύο χρόνια καθυστέρησης, δύο χρόνια που θα έπρεπε να έχουν χρησιμοποιηθεί για την καταγγελία, την καταδίκη, την ενσωμάτωση και την ομόνοια των ανθρώπων.
<SPEAKER ID="196" LANGUAGE="EN" NAME="Bairbre de Brún (GUE/NGL ). –" AFFILIATION="(EN) (Η ομιλήτρια μίλησε στα ιρλανδικά)">
<P>
 Η περιφέρειά μου στη Βόρεια Ιρλανδία έχει υποστεί πολλές επιθέσεις βίας κατά κοινοτήτων από άλλα κράτη μέλη και από ακόμα πιο μακριά, καθώς και ένα σταθερό επίπεδο ομοφοβικής βίας. Υφιστάμεθα επίσης συνεχείς σεχταριστικές επιθέσεις, όπως η πρόσφατη δολοφονία ενός δεκαπεντάχρονου καθολικού αγοριού, του Michael McIlveen.
<P>
Είναι απολύτως ζωτικής σημασίας να εγκρίνει τώρα το Συμβούλιο την απόφαση πλαίσιο του 2001 για την καταπολέμηση του ρατσισμού και της ξενοφοβίας. Θα επαναλάβω τις εκκλήσεις προς τη φινλανδική Προεδρία να αρχίσει εκ νέου να εργάζεται άμεσα επ’ αυτού του θέματος και, όπως ακούσαμε σήμερα, προς το Συμβούλιο να εγκρίνει τις αποφάσεις χωρίς να τις αποδυναμώσει. Οι εθνικές κυβερνήσεις και τα άλλα θεσμικά όργανα πρέπει να ανταποκριθούν επαρκώς.
<SPEAKER ID="197" LANGUAGE="EN" NAME="Eoin Ryan (UEN ). –" AFFILIATION="(Χειροκροτήματα)">
<P>
Η FIFA, η παγκόσμια ομοσπονδία ποδοσφαίρου, ανέφερε ότι σημειώθηκε μια πρόσφατη αύξηση των διακρίσεων κατά φιλάθλων και έγχρωμων παικτών, κλιμάκωση που συνδέεται άμεσα με τη μεταγραφή σε πολλές ευρωπαϊκές ομάδες παικτών από την Αφρική και τη Λατινική Αμερική. Η FIFA δήλωσε ότι παρατηρείται μια θλιβερή τάση στο αυξανόμενο επίπεδο ρατσιστικών επιθέσεων στην Ευρώπη. Αυτό δεν συμβαίνει σε μια μεμονωμένη χώρα, συμβαίνει παντού. Είναι ατυχές το γεγονός ότι κάποιοι επιλέγουν μια περιοχή ή μια χώρα για να επισημάνουν αυτό το φαινόμενο.
<P>
Στα ρατσιστικά περιστατικά που συνέβησαν στους ευρωπαϊκούς ποδοσφαιρικούς αγώνες περιλαμβάνονται οι εξής ενέργειες: υβριστικά συνθήματα, χλευαστικά τραγούδια, ανάρτηση πανό που εκφράζουν νεοφασιστικές αντιλήψεις και εκτόξευση μπανανόφλουδων στον αγωνιστικό χώρο. Συνολικά, αναμένεται ότι το Παγκόσμιο Κύπελλο που μόλις ξεκίνησε θα το παρακολουθήσουν πάνω από 30 δισεκατομμύρια τηλεθεατές.
<P>
Χαιρετίζω το γεγονός ότι η FIFA θα χρησιμοποιήσει τη διοργάνωση ως ευκαιρία για να πατάξει τις ρατσιστικές ενέργειες στους ποδοσφαιρικούς αγώνες στην Ευρώπη. Σκοπεύει να κάνει πολλά. Λόγω του περιορισμένου χρόνου δεν θα τα απαριθμήσω. Ωστόσο, πιστεύω ότι είναι σημαντικό ο Επίτροπός μας αρμόδιος για θέματα αθλητισμού, κ. Figeľ, η φινλανδική Προεδρία, η ΕΕ και το Ευρωπαϊκό Κοινοβούλιο να εξετάσουν προσεκτικά τους προσεχείς μήνες πώς μπορούμε να αντιμετωπίσουμε αυτήν τη θλιβερή τάση.
<SPEAKER ID="198" LANGUAGE="PL" NAME="Urszula Krupa (IND/DEM ). –" AFFILIATION="Radio Maryja">
<SPEAKER ID="199" LANGUAGE="NL" NAME="Frank Vanhecke (NI ). –" AFFILIATION="de facto">
<SPEAKER ID="200" LANGUAGE="EN" NAME="Alexander Stubb (PPE-DE ). –" AFFILIATION="απίστευτα">
<P>
   Κύριε Πρόεδρε, έχω δει και έχω ακούσει αμυδρά για την ομοφοβία, στην τηλεόραση κλπ, αλλά ακούγοντας τους πολωνούς συναδέλφους μας να μιλούν σήμερα εδώ, ειδικά τον κ. Roszkowski, τον κ. Pęk, τον κ. Giertych και την κ. Krupa, μπορώ να πω ότι αν δεν είναι αυτό ομοφοβία τότε τι είναι! Αυτά είναι πράγματα!
<P>
Δεύτερον, είναι σαφές ότι η ρατσιστική βία έχει αυξηθεί στην Ευρώπη και δεν μπορούμε απλά να μείνουμε αδρανείς σε αυτό. Χρειαζόμαστε δράση. Χρειαζόμαστε δράση από την Επιτροπή, όπως είπε η κ. in ‘t Veld, και χρειαζόμαστε δράση, όπως είπαν πολλοί, από τη φινλανδική Προεδρία.
<SPEAKER ID="201" LANGUAGE="PL" NAME="Józef Pinior (PSE ). –" AFFILIATION="Πυξίδα: Εγχειρίδιο εκπαίδευσης για τα ανθρώπινα δικαιώματα στους νέους.">
<P>
Δυστυχώς ορισμένες, επαναλαμβάνω, ορισμένες δράσεις της σημερινής κυβέρνησης στη Βαρσοβία, ιδίως όσες σχετίζονται με τη Λίγκα των Πολωνικών Οικογενειών, διαδίδουν τη μισαλλοδοξία και την ομοφοβία. Ο αναπληρωτής Πρωθυπουργός και υπουργός Παιδείας, Roman Giertych, απέλυσε τον διευθυντή του Εθνικού Κέντρου Διϋπηρεσιακής Εκπαίδευσης Δασκάλων λόγω της δημοσίευσης ενός επίσημου οδηγού του Συμβουλίου της Ευρώπης με τίτλο Ο αναπληρωτής Πρωθυπουργός ισχυρίστηκε ότι το βιβλίο, και διαβάζω από τον Τύπο, «ενθαρρύνει τα σχολεία να διεξαγάγουν συνελεύσεις με οργανώσεις ομοφυλοφίλων». Ο Roman Giertych εξετάζει την ανάγκη κλεισίματος αυτού του οργάνου, το οποίο υφίσταται από το 1991 και το οποίο αποτελεί ένα σημαντικό όργανο στην Πολωνία υπεύθυνο για την εκπόνηση και την εφαρμογή εκπαιδευτικών προγραμμάτων βασισμένων σε ανθρωπιστικές αξίες.
<SPEAKER ID="202" LANGUAGE="SL" NAME="Mojca Drčar Murko (ALDE ). –" AFFILIATION="">
<SPEAKER ID="203" LANGUAGE="" NAME="Δημήτριος Παπαδημούλης (GUE/NGL ). –" AFFILIATION="">
<SPEAKER ID="204" LANGUAGE="PL" NAME="Jan Tadeusz Masiel (NI ). –" AFFILIATION="">
<SPEAKER ID="205" LANGUAGE="EN" NAME="Michael Cashman (PSE ). –" AFFILIATION="(Ζωηρά χειροκροτήματα)">
<SPEAKER ID="206" LANGUAGE="EN" NAME="Sarah Ludford (ALDE ). –" AFFILIATION="">
<P>
Ωστόσο, η ΕΕ δεν καταφέρνει να απαγορεύσει τα εγκλήματα μίσους εις βάρος των ανθρώπων ως ανθρώπων. Δεν καταφέρνει να προσφέρει προστασία από τον φόβο, αν και συζητούμε συχνά για τη δημιουργία ενός χώρου ελευθερίας, ασφάλειας και δικαιοσύνης. Ο Πρόεδρος Barroso μας ζήτησε σήμερα το πρωί να είμαστε υπερήφανοι για την Ευρώπη και τις αξίες της. Γιατί, λοιπόν, υπάρχει έλλειψη δράσης για τα εγκλήματα μίσους όταν τα κράτη μέλη μπορούν να συμφωνήσουν ποινικές κυρώσεις για τα περιβαλλοντικά εγκλήματα; Φταίει η αδιαφορία; Φταίει η άγνοια; Φταίει η έλλειψη πολιτικής βούλησης;
<P>
Ελπίζω ότι θα αποφύγουμε την περαιτέρω πομπώδη ρητορική για μια Ευρώπη αξιών ενώ οι ηγέτες μας αρνούνται να δράσουν. Οι βουλευτές συμφωνούν, συμπεριλαμβανομένου, και χαίρομαι για αυτό, του κ. Gaubert από την Ομάδα ΕΛΚ-ΕΔ, στην απαίτηση αυτής της δράσης.
<P>
Θα έλεγα στον κ. Roszkowski ότι η αναφορά του στους παιδόφιλους στο πλαίσιο του γενετήσιου προσανατολισμού είναι βαθύτατα άτοπη και αναίσχυντη. Δεν υπάρχει τίποτα που να υποδεικνύει ότι η παιδοφιλία είναι πιο συχνή αναλογικά μεταξύ ομοφυλοφίλων – μάλιστα ισχύει μάλλον το αντίθετο. 
<SPEAKER ID="207" LANGUAGE="FR" NAME="Kader Arif (PSE ). –" AFFILIATION="">
<SPEAKER ID="208" LANGUAGE="EN" NAME="Claude Moraes (PSE ). –" AFFILIATION="(Χειροκροτήματα)">
<P>
Ωστόσο, θα έλεγα τούτο στην αυστριακή Προεδρία: μπορείτε να το πραγματοποιήσετε. Έχει αναβληθεί τόσες πολλές φορές, αλλά οι ρατσιστικές επιθέσεις μπορούν να επιλυθούν, οι ποινές μπορούν να αυξηθούν, μπορεί να σταλεί ένα πολιτικό μήνυμα. Θα σταματήσει το μίσος; Όχι. Αλλά αναφέρατε την ηγεσία και ηγεσία είναι αυτό που επιδιώκουμε σήμερα, διότι αυτή η πληγή στην Ευρώπη σήμερα εν έτει 2006 είναι μεγαλύτερη από όταν ήλθαν οι γονείς μου στην Ευρωπαϊκή Ένωση τη δεκαετία του 1960. Αυτό είναι ντροπή. Ας κάνουμε κάτι για αυτό.
<SPEAKER ID="209" LANGUAGE="SV" NAME="Hélène Goudin (IND/DEM ). –" AFFILIATION="">
<SPEAKER ID="210" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
 Η κ. Lambert αναφέρθηκε σε κάτι που πιστεύω ότι έχει καίρια σημασία: στον ρόλο των μέσων ενημέρωσης. Πριν δέκα ημέρες διεξήχθη στη Βιέννη μια διάσκεψη της EuroMed, στη οποία, μεταξύ άλλων, συζητήσαμε τον ρόλο των μέσων ενημέρωσης. Η πλειοψηφούσα γνώμη ήταν ότι δεν μπορεί κανείς να λογοκρίνει τα μέσα ενημέρωσης, δεν μπορεί κανείς να τους πει τι να κάνουν. Δεν μπορούμε να θέσουμε ως στόχο έναν κώδικα ή έναν νόμο που θα ρυθμίζει τι θα πρέπει ή δεν θα πρέπει να κάνει ο νόμος. Εντούτοις, τα μέσα ενημέρωσης θα πρέπει να ασκούν αυτοέλεγχο σε ό,τι κάνουν, διότι διαδραματίζουν καίριο ρόλο. Κατά τη γνώμη μου, σε μια δημοκρατία τα ανεξάρτητα μέσα ενημέρωσης διαδραματίζουν ίσως τον πιο σημαντικό ρόλο στη διάδοση όσων αναφέρονται εδώ υπέρ της ανοχής, υπέρ της καταπολέμησης του ρατσισμού. Αυτό είναι πολύ σημαντικό.
<P>
Στην κ. in ‘t Veld θα έλεγα ότι πρόκειται για ένα αυστριακό θέμα. Από το 2000 εργαζόμαστε εντατικότατα για την εξεύρεση λύσεων για τα θύματα των αυστριακών Ναζί. Δεν υπάρχει απολύτως καμία αμφιβολία ότι τα θύματα διακρίσεων με βάση τον γενετήσιο προσανατολισμό θεωρούνται θύματα του ναζισμού. 
<P>
 Θα ήθελα να πω στον κ. Agnoletto, που δεν είναι δυστυχώς πια εδώ, ότι απορρίπτω κατηγορηματικά –και με κάποια προσωπική φόρτιση– την κατηγορία πως η αυστριακή Προεδρία του Συμβουλίου δεν δραστηριοποιήθηκε, ειδικά για το ζήτημα αυτό. Πιστεύω ότι ο κ. Agnoletto δεν παρακολούθησε πραγματικά τα γεγονότα του τελευταίου εξαμήνου της αυστριακής Προεδρίας.
<P>
Θα ήθελα να ευχαριστήσω ιδιαίτερα τον κ. Sonik διότι υπογράμμισε το έργο του Ευρωπαϊκού Παρατηρητηρίου για τον Ρατσισμό και την Ξενοφοβία στη Βιέννη και έδωσε επίσης έμφαση στον σημαντικό ενδεχόμενο ρόλο του οργανισμού για τα ανθρώπινα δικαιώματα σε αυτόν ακριβώς τον τομέα. Απευθύνω και πάλι έκκληση σε όλους τους βουλευτές του Σώματος να υποστηρίξουν τη μελλοντική Προεδρία του Συμβουλίου ως προς αυτό το θέμα, έτσι ώστε να μπορέσει να υλοποιηθεί ο ευρωπαϊκός οργανισμός για τα ανθρώπινα δικαιώματα, γιατί θα διαδραμάτιζε σημαντικό ρόλο στην καταπολέμηση του ρατσισμού και την προαγωγή της ανεκτικότητας. 
<SPEAKER ID="211" LANGUAGE="CS" NAME="Vladimír Špidla," AFFILIATION="Μέλος της Επιτροπής">
<P>
   . Κυρίες και κύριοι, η ιδέα της ισότητας και της ανοχής αποτελεί μέρος της ευρωπαϊκής πολιτικής σκέψης εδώ και αιώνες. Θυμάμαι ένα παπικό διάταγμα από τις αρχές του 10ου αιώνα, το οποίο ξεκινά με τη φράση: «Δεν λάμπει ο ήλιος το ίδιο για όλους;» Παρά την ύπαρξη αυτής της ιδέας, η Ευρώπη πολύ συχνά υπέμεινε εποχές βάναυσης μισαλλοδοξίας, η οποία οδήγησε σε εκατομμύρια θανάτους και στο πρόωρο τέλος της μοίρας των ανθρώπων, για να μην αναφερθώ σε όσους δεν καταστράφηκαν σωματικά αλλά έζησαν υπό συνθήκες μισαλλοδοξίας.
<SPEAKER ID="212" LANGUAGE="" NAME="Πρόεδρος." AFFILIATION="">
<P>
   Στο τέλος της συζήτησης υποβλήθηκαν σύμφωνα με το άρθρο 103, παράγραφος 2, του Κανονισμού έξι προτάσεις ψηφίσματος(1).
<P>
Η ψηφοφορία θα γίνει την Πέμπτη, στις 12.30. 
<SPEAKER ID="213" LANGUAGE="" NAME="Πρόεδρος." AFFILIATION="">
<P>
– της προφορικής ερώτησης προς το Συμβούλιο (O-0014/2006 – B6-0225/2006) των κκ. Brok και von Wogau, εξ ονόματος της Επιτροπής Εξωτερικών Υποθέσεων, σχετικά με τα μικρά όπλα, και
<P>
– της προφορικής ερώτησης προς την Επιτροπή (O-0015/2006 – B6-0226/2006) των κκ. Brok και von Wogau, εξ ονόματος της Επιτροπής Εξωτερικών Υποθέσεων, σχετικά με τα μικρά όπλα. 
<SPEAKER ID="214" LANGUAGE="ES" NAME="Raül Romeva i Rueda (Verts/ALE )," AFFILIATION="αναπληρωτής συντάκτης">
<P>
Έχετε μπροστά σας ορισμένες ερωτήσεις που υποβλήθηκαν γραπτώς από τους συναδέλφους μου, τον κ. Brok και τον κ. von Wogau εξ ονόματος της Επιτροπής Εξωτερικών Υποθέσεων και της Υποεπιτροπής Ασφάλειας και Άμυνας, αντίστοιχα, τους οποίους έχω την χαρά να εκπροσωπώ εδώ σήμερα. Αυτές οι ερωτήσεις σχετίζονται με την επόμενη Διάσκεψη των Ηνωμένων Εθνών για την αξιολόγηση και την αναθεώρηση του προγράμματος δράσης σχετικά με τα μικρά και ελαφρά όπλα και που θα διεξαχθεί στην Νέα Υόρκη από τις 26 Ιουνίου ως τις 7 Ιουλίου, και τη θέση που θα τηρήσει η Ευρωπαϊκή Ένωση σε αυτήν τη διάσκεψη.
<P>
Θα ήθελα να σας υπενθυμίσω ότι αυτό είναι ένα αίτημα που έχει λάβει ήδη μαζική υποστήριξη σε διεθνές επίπεδο, όπως επιβεβαιώνουν μη κυβερνητικές οργανώσεις όπως η Διεθνής Αμνηστία, η Oxfam ή η Iansa, οι υποστηρικτές της πρωτοβουλίας.
<SPEAKER ID="215" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
   Κύριε Πρόεδρε, κύριε Επίτροπε, κυρίες και κύριοι, θα ήθελα να αναφερθώ πολύ συγκεκριμένα στις ερωτήσεις του κ. Romeva i Rueda και θα προσπαθήσω να τις απαντήσω τη μία μετά την άλλη. Θα ήθελα επίσης να σας ευχαριστήσω για τις παρατηρήσεις σας. Στην πραγματικότητα είμαστε σύμμαχοι, εφ’ όσον οι αντικειμενικοί σκοποί του Ευρωπαϊκού Κοινοβουλίου ευθυγραμμίζονται με εκείνους του Ευρωπαϊκού Συμβουλίου.
<P>
Σχετικά με το πρώτο ερώτημα για το πώς σκοπεύει να συνεργαστεί το Συμβούλιο με την Επιτροπή για τις προετοιμασίες μιας συνεπούς και επιτυχημένης εφαρμογής της στρατηγικής της Ένωσης σε συνδυασμό με την κατάλληλη χρηματοδότηση: η στρατηγική για την καταπολέμηση της παράνομης συσσώρευσης και του εμπορίου μικρών και ελαφρών όπλων και των ανάλογων πυρομαχικών που ενέκρινε η Ευρωπαϊκή Ένωση τον Δεκέμβριο του 2005 επικεντρώνεται στην επέκταση των αρμοδιοτήτων της Γενικής Γραμματείας του Συμβουλίου προκειμένου να μπορεί να εφαρμόσει αποφασιστικά τη στρατηγική για την καταπολέμηση της παράνομης συσσώρευσης και εμπορίας αυτών των όπλων.
<P>
Μπορώ να απαντήσω θετικά στο δεύτερο ερώτημα που αφορά το αν η Προεδρία του Συμβουλίου θα φροντίσει να στείλει αντιπροσωπεία του Ευρωπαϊκού Κοινοβουλίου που θα συμμετάσχει στην Αναθεωρητική Διάσκεψη των Ηνωμένων Εθνών που θα πραγματοποιηθεί το 2006, προκειμένου να δώσει πολιτική και κοινοβουλευτική ώθηση στις διαδικασίες. Θα ηγηθώ ο ίδιος της αντιπροσωπείας και το περιμένω με ανυπομονησία, γιατί πιστεύω ότι είναι πολύ σημαντικό να δείξει η Ευρωπαϊκή Ένωση την προσωπικότητά της σε διεθνές επίπεδο. Τα ανάλογα όργανα του Συμβουλίου εξέτασαν και ενέκριναν τη συμμετοχή βουλευτών του Σώματος στη διάσκεψη αυτή, και χαίρομαι διότι τελικά θα συμμετάσχουν σε αυτήν βουλευτές του Σώματος. Από όσα γνωρίζω, θα συμμετάσχετε και εσείς ο ίδιος, πράγμα που με χαροποιεί, και θα μπορέσουν να συμμετάσχουν και άλλοι βουλευτές. Έτσι θα δώσουμε αναμφίβολα περαιτέρω έμφαση στη σημασία που έχει το θέμα αυτό για την Ευρωπαϊκή Ένωση.
<P>
Ως προς το τρίτο ερώτημα, δηλαδή αν το Συμβούλιο θα προτείνει να αποτελέσει ενδεχομένως ο κώδικας συμπεριφοράς της ΕΕ του 1998 για την εξαγωγή όπλων το πρότυπο της μελλοντικής Συνθήκης για το Εμπόριο Όπλων, μπορώ να σας πω ότι η δημόσια υποστήριξη του Συμβουλίου για τη Συνθήκη για το Εμπόριο Όπλων δεν πρέπει να θεωρηθεί προσπάθεια της Ευρωπαϊκής Ένωσης να επιβάλει τις δικές της προδιαγραφές στον υπόλοιπο κόσμο. Θα έπρεπε, ωστόσο, να υπογραμμίσουμε ότι οι τρίτες χώρες που επιδιώκουν τον εκσυγχρονισμό και τη συμπλήρωση των εθνικών ελέγχων των εξαγωγών τους θεωρούν τον κώδικα συμπεριφοράς της ΕΕ ως σημαντικό έγγραφο αναφοράς.
<SPEAKER ID="216" LANGUAGE="" NAME="" AFFILIATION="Αντιπροέδρου">
<SPEAKER ID="217" LANGUAGE="CS" NAME="Vladimír Špidla," AFFILIATION="Μέλος της Επιτροπής">
<P>
Ορισμένες χώρες έχουν πολιτικό συμφέρον στην εφαρμογή της Συνθήκης αλλά δεν έχουν τους πόρους να την εφαρμόσουν. Συνεπώς, κατευθύνουμε όλες τις προσπάθειές μας στην υποστήριξη της πρακτικής εφαρμογής. Μόνο το 2005, η Επιτροπή δαπάνησε πάνω από 16 εκατ. ευρώ για να υποστηρίξει χώρες και πληθυσμούς που πλήττονται από τη βία των μικρών όπλων. Με αυτήν την υποστήριξη, βοηθήσαμε επίσης στην εφαρμογή κοινών δράσεων της ΕΕ το 2002 και του προγράμματος της ΕΕ για την πρόληψη και την απαγόρευση του παράνομου εμπορίου συμβατικών όπλων και συμβάλαμε στην εφαρμογή της στρατηγικής της ΕΕ για τα μικρά και ελαφρά όπλα. Αυτό διαμόρφωσε το πολιτικό πλαίσιο που διέπει το έργο του Συμβουλίου και της Επιτροπής επ’ αυτού του θέματος.
<P>
Η συνδρομή της Επιτροπής στην Ετήσια Έκθεση του 2002 για την από κοινού δράση στον τομέα των μικρών και ελαφρών όπλων περιλαμβάνει πιο συγκεκριμένα συντονιστικά μέτρα. Η ικανότητα της Επιτροπής να τηρήσει τις δεσμεύσεις της για το 2007 θα εξαρτηθεί σε μεγάλο βαθμό από το αποτέλεσμα των συνομιλιών ανάμεσα στο Συμβούλιο και το Κοινοβούλιο για τα προτεινόμενα μέσα χρηματοδότησης των κοινοτικών δράσεων. Για τον σκοπό αυτόν, η Επιτροπή κατέθεσε ορισμένες συνετές προτάσεις. Ενώ η Επιτροπή περιμένει μια θετική ετυμηγορία σχετικά με την κύρια ώθηση αυτών των προτάσεων, τα αρμόδια τμήματά της για την πολιτική σχετικά με τα μικρά και ελαφρά όπλα εργάζονται για να διασφαλίσουν ότι η ευαισθητοποίηση για τους κινδύνους που σχετίζονται με τα παράνομα μικρά και ελαφρά όπλα και για την ετοιμότητα των μεμονωμένων χωρών να αντιμετωπίσουν αυτούς τους κινδύνους θα αποτελέσει μέρος των εγγράφων των εθνικών και περιφερειακών στρατηγικών τους.
<SPEAKER ID="218" LANGUAGE="EN" NAME="Geoffrey Van Orden," AFFILIATION="εξ ονόματος της Ομάδας PPE-DE.">
<SPEAKER ID="219" LANGUAGE="EN" NAME="Ana Maria Gomes," AFFILIATION="εξ ονόματος της Ομάδας PSE">
<P>
Οι τελευταίες εκθέσεις από το Ινστιτούτο των Ηνωμένων Εθνών για την Έρευνα περί του Αφοπλισμού σχετικά με την ευρωπαϊκή δράση όσον αφορά τα μικρά όπλα και τον ελαφρύ οπλισμό τονίζει ότι η ΕΕ θα πρέπει να δημιουργήσει περισσότερες συνεργίες μεταξύ των συναφών οργάνων της ΚΕΠΠΑ και της Κοινότητας. Επίσης, η καταπολέμηση της μάστιγας της παράνομης μεσιτείας θα πρέπει να τεθεί σε προτεραιότητα. Το Κοινοβούλιο εξέφρασε επανειλημμένα την απογοήτευσή του για την έλλειψη ειδικής νομοθεσίας σε πολλές χώρες της ΕΕ, παρά την έγκριση της κοινής θέσης 2002/203/ΚΕΠΠΑ.
<SPEAKER ID="220" LANGUAGE="DE" NAME="Tobias Pflüger," AFFILIATION="εξ ονόματος της Ομάδας GUE/NGL">
<P>
   Κύριε Πρόεδρε, επιδοκιμάζω αυτήν την πρόταση ψηφίσματος για τα μικρά και ελαφρά όπλα, μολονότι πρέπει να πω ότι αν, εξετάσετε τη ζημιά που προκαλούν αυτά τα πράγματα, ο όρος «ελαφρά όπλα» φαίνεται πάρα πολύ αθώος. Θα ήθελα, ωστόσο, να επισημάνω μερικά προβλήματα που παρουσιάζει η πρόταση ψηφίσματος. Για παράδειγμα, αναφέρει ότι η μεταφορά οπλισμού δεν πρέπει να γίνεται όταν υπάρχει κίνδυνος να οδηγήσει σε παραβιάσεις των ανθρωπίνων δικαιωμάτων ή να ευνοήσει την αστάθεια σε εθνικό ή περιφερειακό επίπεδο και τις ένοπλες συρράξεις. Για να είμαστε ειλικρινείς: πότε δεν συμβαίνει αυτό όταν γίνονται εξαγωγές όπλων; Νομίζω ότι το πραγματικό πρόβλημα είναι η διαφοροποίηση μεταξύ νομίμων και παράνομων εξαγωγών, γιατί αυτό είναι ακόμα ένας ασαφής τομέας. Ως εκ τούτου, δεν θα πρέπει να αντιδράσει κανείς μόνο στις παράνομες, αλλά και στις νόμιμες εξαγωγές. Αντίθετα με όσα είπε ο κ. Van Orden, θα πρέπει να δει κανείς ασφαλώς τι συμβαίνει και στα κράτη μέλη της Ευρωπαϊκής Ένωσης, αφού χώρες όπως η Γαλλία, το Ηνωμένο Βασίλειο και η Γερμανία συγκαταλέγονται στους κύριους εξαγωγείς μικρών όπλων.
<SPEAKER ID="221" LANGUAGE="EN" NAME="Richard Howitt (PSE ). –" AFFILIATION="">
<P>
   Κύριε Πρόεδρε, με 80 εκατομμύρια νέα όπλα να κατασκευάζονται κάθε χρόνο και με ένα άτομο να σκοτώνεται από όπλο κάθε λεπτό, το παράνομο εμπόριο μικρών και ελαφρών όπλων πυροδοτεί τη σύγκρουση, το έγκλημα και την τρομοκρατία σε όλη την υδρόγειο.
<P>
Πέντε χρόνια μετά τη συμφωνία για το πρόγραμμα δράσης των ΗΕ, η προσεχής αναθεωρητική διάσκεψη δεν πρέπει απλά να αναθεωρήσει: πρέπει να δράσει. Θα πρέπει να αναγνωρίσει τα βασικά κενά, όπως η μεταφορά μικρών όπλων σε μη κρατικούς παράγοντες και, τελικά, τρόπους μείωσης της ζήτησης για μικρά όπλα. Θα πρέπει να εξετάσει του ελέγχους για αδειοδοτούμενες συμφωνίες παραγωγής, όπως η συμφωνία που εγκρίθηκε για τα αυστριακά τουφέκια Steyr στη Μαλαισία. Όπως λέει ο κ. Winkler, η Ευρώπη μπορεί να διαδραματίσει ηγετικό ρόλο σε αυτήν τη συζήτηση, επιδεικνύοντας την αποτελεσματικότητα του κώδικα συμπεριφοράς μας όσον αφορά τις πωλήσεις όπλων.
<P>
Ελπίζω ότι το Συμβούλιο θα αναλάβει νέες δεσμεύσεις για την επέκταση της οικονομικής βοήθειας σε σχέδια με στόχο τον περιορισμό της διάδοσης και της χρήσης των μικρών όπλων –επί του παρόντος, μόλις 2 εκατ. ευρώ στον προϋπολογισμό της ΚΕΠΠΑ– και με την περαιτέρω ανάπτυξη των προτάσεων για μια στρατηγική της ΕΕ για τη μεταρρύθμιση του τομέα ασφάλειας, η οποία ξεκίνησε υπό την περσινή βρετανική Προεδρία της ΕΕ, καθώς και στη διάσκεψη της αυστριακής Προεδρίας για τα Δυτικά Βαλκάνια.
<SPEAKER ID="222" LANGUAGE="" NAME="Πρόεδρος." AFFILIATION="">
<P>
   Έλαβα μία πρόταση ψηφίσματος(1) που κατατέθηκε σύμφωνα με το άρθρο 108, παράγραφος 5, του Κανονισμού.
<P>
Η ψηφοφορία θα διεξαχθεί την Πέμπτη, στις 11.00. 
<SPEAKER ID="223" LANGUAGE="" NAME="Πρόεδρος." AFFILIATION="Πρώτο μέρος">
<P>
   Η ημερήσια διάταξη προβλέπει την Ώρα των Ερωτήσεων (B6-0224/2006).
<SPEAKER ID="224" LANGUAGE="" NAME="Πρόεδρος." AFFILIATION="">
<P>
Πώς εκτιμά η Προεδρία του Συμβουλίου τη δυνατότητα να αποσυνδεθούν όχι μόνο de jure αλλά και de factο οι ενταξιακές διαπραγματεύσεις της ΕΕ με την Κροατία από τις διαπραγματεύσεις με την Τουρκία, ιδίως όσον αφορά το άνοιγμα και κλείσιμο των επιμέρους κεφαλαίων; 
<SPEAKER ID="225" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
   Κύριε Πρόεδρε, κυρίες και κύριοι, απαντώντας στην ερώτηση του κ. Posselt –που έχει τεθεί ξανά με αυτήν τη μορφή– δεν μπορώ παρά να επιβεβαιώσω αυτό που είπα προηγουμένως: δεν υπάρχει σύνδεση μεταξύ διαφορετικών ενταξιακών διαπραγματεύσεων. Φυσικά, μπορούν να εμφανιστούν παραλληλισμοί εξαιτίας του ότι προγραμματίζονται ενταξιακές διαπραγματεύσεις με διάφορες υποψήφιες χώρες. Όμως, οι διαδικασίες για την ένταξη –ο έλεγχος και η αναλυτική εξέταση, αλλά και οι διαπραγματεύσεις, που είναι σημαντικές– διεξάγονται φυσικά με κάθε χώρα ξεχωριστά.
<P>
Είμαστε στην αρχή αυτών των διαπραγματεύσεων και το επόμενο μέλημά μας είναι το κεφάλαιο 36 που περιλαμβάνει τις άλλες υποθέσεις. Με άλλα λόγια, στην πράξη και λόγω του ρυθμού των διαπραγματεύσεων, είναι πιθανόν οι δύο χώρες να αποκλίνουν πολύ σύντομα μεταξύ τους. 
<SPEAKER ID="226" LANGUAGE="DE" NAME="Bernd Posselt (PPE-DE ). –" AFFILIATION="">
<SPEAKER ID="227" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
   Κύριε Posselt, δεν θα υπάρξει και δεν μπορεί να υπάρξει τυπική σύνδεση. Κάτι τέτοιο δεν προβλέπεται πουθενά, ούτε στον κανονισμό ούτε στην πρακτική του Συμβουλίου, ούτε και πιστεύω ότι είναι σωστό να ζητηθεί κάτι τέτοιο από την Επιτροπή.
<SPEAKER ID="228" LANGUAGE="DE" NAME="Reinhard Rack (PPE-DE ). –" AFFILIATION="">
<SPEAKER ID="229" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
   Κύριε Rack, πιστεύω πραγματικά ότι οι διαπραγματεύσεις με την Κροατία έχουν σημαντική επίδραση ως παράδειγμα για τις περισσότερες χώρες των Βαλκανίων που –όπως γνωρίζω από πολλές συζητήσεις με τους εκπροσώπους τους– θεωρούν ότι η Κροατία τους δείχνει τον δρόμο. Η Κροατία προπορεύεται και αναμφίβολα η πρόοδος που έκανε στην οικονομική και κοινωνική πολιτική συνιστά ένα κίνητρο για τις άλλες χώρες των Βαλκανίων.
<SPEAKER ID="230" LANGUAGE="DE" NAME="Andreas Mölzer (NI ). –" AFFILIATION="">
<SPEAKER ID="231" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
   Κύριε Mölzer, πιστεύω ότι το κάνουμε αυτό. Οι προσπάθειες της Κροατίας υποστηρίζονται πολύ αποτελεσματικά από εμάς, από την Ευρωπαϊκή Ένωση, από την Αυστρία, από την Προεδρία, και έχουμε τακτικές και στενές επαφές. Ούτε πιστεύω ότι είναι σωστό να λέγεται πως η Επιτροπή καθυστερεί εδώ με οποιονδήποτε τρόπο. Η Επιτροπή κάνει αυτά που πρέπει, και πιστεύω ότι οι διαπραγματεύσεις πηγαίνουν βασικά πολύ καλά.
<SPEAKER ID="232" LANGUAGE="" NAME="Πρόεδρος." AFFILIATION="">
<P>
Τον Οκτώβριο 2003 με συντριπτική πλειοψηφία το Κοινοβούλιο ψήφισε υπέρ της έκθεσης - Εμπορία ανθρώπων: πρόληψη και καταστολή της εμπορίας ανθρωπίνων οργάνων και ιστών (CNS/2003/0812). Θα μπορούσε η Αυστριακή Προεδρία να παράσχει περισσότερες πληροφορίες για το λόγο που το Συμβούλιο καθυστερεί να την εγκρίνει; 
<SPEAKER ID="233" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
   Το Συμβούλιο θα ήθελε να ενημερώσει τον κ. Evans ότι θεωρεί αναγκαίο να λάβει περισσότερες πληροφορίες από εμπειρογνώμονες για το ζήτημα αυτό, που σχετίζεται με το πώς διαπιστώνεται αν μια νομική διάταξη είναι απαραίτητη και απαιτείται από κοινωνική σκοπιά. Ως εκ τούτου, το Συμβούλιο διέκοψε τις διαπραγματεύσεις για την πρόταση μέχρι να είναι διαθέσιμες αυτές οι πληροφορίες. 
<SPEAKER ID="234" LANGUAGE="EN" NAME="Richard Howitt (PSE )," AFFILIATION="αναπληρωτής συντάκτης.">
<SPEAKER ID="235" LANGUAGE="EN" NAME="Hans Winkler" AFFILIATION="Προεδρεύων του Συμβουλίου">
<SPEAKER ID="236" LANGUAGE="" NAME="Πρόεδρος." AFFILIATION="">
<SPEAKER ID="237" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
   Η ερώτηση του κ. Mitchell είναι φυσικά πολύ σχετική με την παρούσα κατάσταση και θα την απαντήσω με μεγάλη ευχαρίστηση.
<P>
Φυσικά, το Συμβούλιο ασχολήθηκε πολύ διεξοδικά με το θέμα αυτό κατά τους τελευταίους μήνες και, μετά την έναρξη των διπλωματικών προσπαθειών για την επίλυσή του, ενέκρινε σχετικά συμπεράσματα, τα τελευταία εκ των οποίων διατυπώθηκαν στις 15 Μαΐου. Μου φαίνεται πολύ σημαντικό να υπογραμμίσω ότι ένα από τα πράγματα που ενδιέφεραν εδώ το Συμβούλιο ήταν να δείξει ότι η Ευρωπαϊκή Ένωση έχει ενιαία γραμμή, γιατί οποιοδήποτε μακροπρόθεσμο αποτέλεσμα ως προς το Ιράν εξαρτάται από το να δίνει η Ευρώπη αυτήν την εντύπωση προς τα έξω. Αυτό σημαίνει πως το γεγονός ότι αυτές οι διαπραγματεύσεις διεξάγονταν τους τελευταίους μήνες από τρία κράτη μέλη δεν θα πρέπει να συγκαλύπτει το ότι το Συμβούλιο ως σύνολο και ο Ύπατος Εκπρόσωπος κ. Σολάνα όχι μόνο ενημερώνονταν διαρκώς για τις διαπραγματεύσεις, αλλά και ασχολήθηκαν με αυτές βοηθώντας τις και υποστηρίζοντας τα αντίστοιχα συμπεράσματα.
<P>
Έχουμε εκφράσει επανειλημμένα τη βαθιά μας λύπη γιατί η κυβέρνηση του Ιράν δεν κατάφερε να κάνει τα βήματα που θεωρούνται απαραίτητα ιδίως από το Συμβούλιο των Διοικητών του Διεθνούς Οργανισμού Ατομικής Ενέργειας και το Συμβούλιο Ασφαλείας του ΟΗΕ και μέχρι πρόσφατα απειλούσε ότι θα συνεχίσει να αρνείται να τα κάνει. Απευθύναμε έκκληση στην ιρανική κυβέρνηση να συνεργαστεί χωρίς όρους με τον ΔΟΑΕ. Το Συμβούλιο δεν αμφισβήτησε το δικαίωμα του Ιράν να χρησιμοποιήσει την ατομική ενέργεια για ειρηνικούς σκοπούς, σε συμφωνία με τις υποχρεώσεις του στο πλαίσιο της Συνθήκης για τη Μη Διάδοση, και στα συμπεράσματα του Φεβρουαρίου του 2006 επανέλαβε, βάσει των προτάσεων του Αυγούστου του 2005, ότι η ΕΕ είναι διατεθειμένη –και αυτό ισχύει και σήμερα– να υποστηρίξει την ανάπτυξη ενός ασφαλούς και βιώσιμου πολιτικού πυρηνικού προγράμματος που θα βρίσκεται σε συμφωνία με τις αρχές της μη διάδοσης, εφόσον –και αυτή είναι η άλλη πλευρά του νομίσματος– ληφθούν απόλυτα υπόψη οι επιθυμίες της διεθνούς κοινότητας και αποκατασταθεί η εμπιστοσύνη της στις προθέσεις του Ιράν.
<SPEAKER ID="238" LANGUAGE="EN" NAME="Gay Mitchell (PPE-DE ). –" AFFILIATION="">
<SPEAKER ID="239" LANGUAGE="EN" NAME="Hans Winkler" AFFILIATION="Προεδρεύων του Συμβουλίου">
<SPEAKER ID="240" LANGUAGE="EN" NAME="Piia-Noora Kauppi (PPE-DE ). –" AFFILIATION="">
<SPEAKER ID="241" LANGUAGE="EN" NAME="Hans Winkler" AFFILIATION="Προεδρεύων του Συμβουλίου">
<SPEAKER ID="242" LANGUAGE="DE" NAME="Andreas Mölzer (NI ). –" AFFILIATION="">
<P>
   Κύριε Winkler, το πρόβλημα που συναντά επανειλημμένα η Ευρωπαϊκή Ένωση στις παγκόσμιες πολιτικές κρίσεις είναι πως κάποια κράτη μέλη επιλέγουν να ακολουθήσουν τον δικό τους δρόμο και να συνταχθούν με τις ΗΠΑ ενάντια στα ευρωπαϊκά συμφέροντα. Μπορεί να εξασφαλιστεί ότι στη σύγκρουση με το Ιράν η Ευρωπαϊκή Ένωση θα μιλά ομόφωνα και ότι αυτό θα υποστηριχτεί από όλα τα κράτη μέλη; 
<SPEAKER ID="243" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
   Η απάντηση που μπορώ να δώσω στον κ. Mölzer είναι πολύ σύντομη: ένα σαφές «ναι». Ήμουν παρών σε όλες τις συζητήσεις στο Συμβούλιο –η τελευταία έγινε μόλις πριν από λίγες ημέρες– και μπορώ να σας πω ότι όλα ανεξαιρέτως τα κράτη μέλη προσπαθούν να καταλήξουν σε μια κοινή θέση στο θέμα αυτό, πράγμα που κανείς δεν αμφισβητεί πως είναι απαραίτητο, και ότι η Ευρωπαϊκή Ένωση είναι πάρα πολύ ενωμένη ως προς το εν λόγω ζήτημα. 
<SPEAKER ID="244" LANGUAGE="" NAME="Πρόεδρος." AFFILIATION="">
<P>
Στο πλαίσιο της Κοινοτικής Στρατηγικής για την Αφρική και μιας Σφαιρικής Προσέγγισης για τη Μετανάστευση, το Ευρωπαϊκό Συμβούλιο επισήμανε στα πορίσματά του Δεκεμβρίου 2005 το πόσο τα θέματα μετανάστευσης καθίστανται όλο και πιο σημαντικά για την ΕΕ. Τόνισε δε πως χρειάζεται μια ισορροπημένη, σφαιρική και συναφής προσέγγιση που να προβλέπει μέτρα για την καταπολέμηση της παράνομης μετανάστευσης ενώ παράλληλα θα αποκομίζει τα οφέλη της νόμιμης μετανάστευσης. Υπογράμμισε μάλιστα το πόσο σημαντικό είναι να εξασφαλισθεί στα μέτρα αυτά κατάλληλο επίπεδο οικονομικών πόρων και αναγνώρισε πως είναι επείγον να αντιμετωπισθεί στις ρίζες του το πρόβλημα της μετανάστευσης.
<P>
Συγκεκριμένα, πόσο έχει προχωρήσει το θέμα της αύξησης της κρατικής αναπτυξιακής βοήθειας για να ανέλθει στο 0,56% του ΑΕΠ έως το 2010, ενώ άλλα 10 000 εκατ. ευρώ προορίζονται για την Αφρική; Που βρίσκεται η ελάφρυνση του χρέους των αφρικανικών χωρών σε 42 000 εκατ. ευρώ και η αύξηση της βοήθειας έως 1 000 εκατ. ευρώ το χρόνο, προκειμένου να βελτιωθούν οι εμπορικές συναλλαγές; Τι έχει δε να πει και για την έγκριση οικονομικών συμφωνιών συνεργασίας με ομάδες αφρικανικών χωρών, οι οποίες θα πρέπει να λειτουργήσουν ως αναπτυξιακά εργαλεία, να προωθήσουν την περιφερειακή ολοκλήρωση και να βελτιώσουν τη δυνατότητα πρόσβασης των χωρών αυτών στις ευρωπαϊκές αγορές; 
<SPEAKER ID="245" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
   Επιτρέψτε μου να πω καταρχάς ότι είναι για Εμένα ιδιαίτερη ευχαρίστηση να απαντήσω σε μια ερώτηση του παλιού μου φίλου κ. Martínez Martínez και θα το κάνω με ευκολία, διότι, ειδικά τις περασμένες εβδομάδες, το θέμα της στρατηγικής για την Αφρική μαζί με τα θέματα της ανάπτυξης και της μετανάστευσης ήταν πρώτα στην ημερήσια διάταξη της Ευρωπαϊκής Ένωσης. Η μετανάστευση συζητήθηκε σήμερα το πρωί στο πλαίσιο των συζητήσεων για το μέλλον της Ευρώπης και για την προετοιμασία του Ευρωπαϊκού Συμβουλίου και επεσήμανα –το ίδιο κάνω και τώρα απαντώντας σε αυτήν την ερώτηση– πόσο σημαντικό είναι όταν μιλάμε για τη μετανάστευση να μην ασχολούμαστε μόνο με την παράνομη μετανάστευση, όσο σημαντική και αν είναι, αλλά και με την ανάγκη να στρέψουμε την προσοχή μας στη διάσταση του θέματος που αφορά την αναπτυξιακή πολιτική.
<P>
Η μετανάστευση ήταν ένα πολύ σημαντικό θέμα στη συνάντηση της τρόικας και με την Αφρικανική Ένωση και με την ECOWAS, όπου επιβεβαιώθηκε ότι θα γίνει διάσκεψη ΕΕ-Αφρικής σε επίπεδο υπουργών για τη μετανάστευση και επιτεύχθηκε συμφωνία με την ECOWAS για τη σύσταση μιας ομάδας εργασίας για το θέμα αυτό.
<P>
Δίνουμε μεγάλη σημασία στην περιφερειακή διάσκεψη Ευρώπης-Αφρικής για τις διαδρομές της μετανάστευσης που θα γίνει στις 10 και 11 Ιουλίου στο Ραμπάτ και όπου θα υποστηρίξουμε ιδιαίτερα την Ισπανία, και οι σχετικές προετοιμασίες έχουν προχωρήσει αρκετά ώστε να μπορέσουμε να εγκρίνουμε ένα κοινό σχέδιο δράσης.
<P>
Σε συνάρτηση με αυτό, θεωρούμε επίσης σημαντικό το άρθρο 13 της Συμφωνίας του Κοτονού που καθιστά υποχρεωτική την επανεισδοχή παράνομων μεταναστών και προβλέπει επίσης διάλογο με τις εμπλεκόμενες χώρες, τον οποίο αρχίσαμε με τη Μαυριτανία και τη Σενεγάλη.
<P>
Επανέρχομαι στην ερώτησή σας για την αναπτυξιακή συνεργασία. Θα ήθελα να παρατηρήσω ότι η φετινή έκθεση παρακολούθησης της Ευρωπαϊκής Ένωσης έδειξε πως η ΕΕ ακολουθεί την καλύτερη δυνατή πορεία για την εκπλήρωση των υποχρεώσεων που ανέλαβε τον Μάρτιο του 2002 στη Βαρκελώνη και για να αυξήσει τη δημόσια αναπτυξιακή βοήθεια μέχρι να φθάσει στο 0,33 % του ΑΕγχΠ των επιμέρους κρατών μελών και στο 0,39 % του μέσου όρου σε ολόκληρη την ΕΕ. Θα ήθελα να επαναλάβω με αυτήν την ευκαιρία ότι, φυσικά, πρέπει να επιτευχθούν όλοι οι στόχοι που συμφωνήθηκαν στη Διάσκεψη Κορυφής της Χιλιετίας. Πρόκειται για υποχρεώσεις που πρέπει να εκπληρωθούν πλήρως και, φυσικά, τα επιμέρους κράτη μέλη έχουν τις δικές τους υποχρεώσεις,
<P>
Σχετικά με το θέμα των συμφωνιών οικονομικής εταιρικής σχέσης με ομάδες αφρικανικών χωρών, καταλαβαίνω πολύ καλά ότι το θέμα αυτό είναι πολύ βασικό για τον διάλογό μας με την Αφρική. Πριν από λίγες ημέρες, κατά τις διαπραγματεύσεις για το χρηματοδοτικό πρωτόκολλο ΑΚΕ στο Port Moresby στην Παπούα-Νέα Γουινέα, αναλάβαμε υποχρεώσεις ειδικά και για το θέμα αυτό. Η Επιτροπή εξέφρασε την προθυμία της να διαθέσει πόρους όχι μόνο από το σημερινό αλλά και από το επόμενο Ευρωπαϊκό Ταμείο Ανάπτυξης. Κατανοούμε την εντελώς ιδιαίτερη σημασία του θέματος των συμφωνιών οικονομικής εταιρικής σχέσης με την Αφρική και γενικότερα με τις αναπτυσσόμενες χώρες. Θα προβούμε, βάσει της πρώτης εκτενούς εξέτασης που θα γίνει το δεύτερο εξάμηνο του 2006, σε μια πλήρη ανάλυση της κατάστασης ως προς τις διαπραγματεύσεις και μετά θα μπορέσουμε να συνεχίσουμε τις εργασίες μας χωρίς καθυστέρηση και, όπως ελπίζουμε, με πολύ αποτελεσματικό τρόπο. 
<SPEAKER ID="246" LANGUAGE="ES" NAME="Miguel Ángel Martínez Martínez (PSE ). –" AFFILIATION="(Ο Πρόεδρος διακόπτει τον ομιλητή)">
<P>
   Σας ευχαριστώ, κύριε Winkler. Η απάντησή σας είναι ικανοποιητική, φυσικά. Απλά ήθελα να σας ρωτήσω πώς πιστεύετε ότι θα είναι πραγματικά δυνατόν να συνδυαστούν οι δεσμεύσεις που έχετε αναλάβει και τις οποίες επαναλαμβάνετε με τις δημοσιονομικές προοπτικές που έχουμε εγκρίνει, διότι έχουμε την εντύπωση ότι αυτοί οι υπολογισμοί δεν βγαίνουν. Με άλλα λόγια, δεν πιστεύουμε ότι είναι βιώσιμο να διατηρηθούν αυτές οι δεσμεύσεις στο πλαίσιο των δημοσιονομικών προοπτικών, με τις περικοπές που αυτές συνεπάγονται.
<SPEAKER ID="247" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
Τώρα, ως προς τους οικονομικούς πόρους, θα ήθελα αρχικά να επισημάνω ότι το Ευρωπαϊκό Ταμείο Ανάπτυξης δεν είναι τμήμα του προϋπολογισμού της ΕΕ· αντίθετα, οι πόροι αυτοί προέρχονται από τους εθνικούς προϋπολογισμούς των κρατών μελών. Θα ήθελα επίσης να επισημάνω ότι το ποσό σε αυτό το δέκατο ΕΤΑ είναι αυξημένο κατά περισσότερο από 35% σε σύγκριση με το προηγούμενο. Μολονότι έγιναν στο Port Moresby νέες διαπραγματεύσεις και συζητήσεις για τα ποσά αυτά, η αύξηση παραμένει σημαντική. Εδώ μιλάμε για ποσόν22,6 δισ. ευρώ για μία εξαετία και αυτό είναι κάτι που πρέπει να το καταστήσουμε σαφές στην κοινή γνώμη. Πιστεύω πραγματικά ότι η Ευρωπαϊκή Ένωση εκπληρώνει έτσι πλήρως τις υποχρεώσεις της, και κυρίως τις ηθικές υποχρεώσεις της.
<P>
Περνάω τώρα στην υπόσχεση αύξησης της ενίσχυσης για την Αφρική σε 10 δισ. ευρώ, που προβλέπεται να αρχίσει το 2006 και να ολοκληρωθεί μέχρι το 2010. Προφανώς, σήμερα είναι ακόμα πρόωρη μια γενική κρίση ως προς το αν η Ευρωπαϊκή Ένωση θα τηρήσει αυτήν την υπόσχεση. Εγώ πιστεύω ότι το δέκατο ΕΤΑ είναι μια καλή δέσμη και περιλαμβάνει αρκετούς πόρους για τις ανάγκες των αναπτυσσομένων χωρών στην Αφρική, την Καραϊβική και τον Ειρηνικό. Πρέπει επίσης να υπογραμμιστεί ότι πολλά εξαρτώνται από τον τρόπο χρησιμοποίησης των πόρων αυτών, που πρέπει να είναι αποτελεσματικός. Παρατηρούμε επανειλημμένα ότι στο τέλος μιας περιόδου μένει μεγάλο υπόλοιπο, και αυτό σημαίνει πως πρέπει να βελτιώσουμε και τη δυνατότητα χρησιμοποίησης αυτών των πόρων, η οποία δεν σχετίζεται μόνο με το ύψος τους, αλλά και με τον τρόπο χρησιμοποίησής τους. Εργαζόμαστε για αυτό και το ίδιο κάνει ιδίως και η Επιτροπή. 
<SPEAKER ID="248" LANGUAGE="EN" NAME="Gay Mitchell (PPE-DE ). –" AFFILIATION="">
<P>
   Θα συμφωνούσε ο Προεδρεύων του Συμβουλίου μαζί μου ότι υπάρχουν ιδιοτελείς, καθώς και ανιδιοτελείς λόγοι για τους οποίους επικεντρώνουμε εκ νέου την προσπάθειά μας στον αναπτυσσόμενο κόσμο; Σε μια γενιά θα υπάρχουν δύο δισεκατομμύρια άνθρωποι σε αυτήν τη γη, το 90% των οποίων θα γεννηθούν στον γνωστό σήμερα ως αναπτυσσόμενο κόσμο. Πράγματι, θα αφήσουμε μια δύσκολη κληρονομιά στα παιδιά μας αν δεν διασφαλίσουμε την αλλαγή της τρέχουσας κατάστασης.
<SPEAKER ID="249" LANGUAGE="EN" NAME="Hans Winkler" AFFILIATION="Προεδρεύων του Συμβουλίου">
<P>
   , Επιτρέψτε μου να πω στον κ. Mitchell ότι, καταρχάς, δεν αισθάνομαι αρμόδιος να εξάγω ηθικές κρίσεις σχετικά με το αν είμαστε ιδιοτελείς ή όχι, αλλά, ναι, είναι προς όφελός μας να βοηθήσουμε αυτές τις χώρες. Δεν πρόκειται μόνο για ζήτημα εμπορίου, αλλά και για θέμα παγκόσμιας ασφάλειας και μετανάστευσης, για την οποία συζητήσαμε σήμερα και κατά τη διάρκεια του περασμένου μήνα και για την οποία θα συζητήσουμε και πάλι στο μέλλον.
<SPEAKER ID="250" LANGUAGE="DE" NAME="Reinhard Rack (PPE-DE ). –" AFFILIATION="">
<SPEAKER ID="251" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
   Κύριε Rack, μπορώ να σας πω ότι η επανεισδοχή των παράνομων και μη μεταναστών είναι ένα ερώτημα που παραμένει ανοιχτό και δεν μπορώ να πω αν θα συνδεθεί συγκεκριμένα με τις συμφωνίες οικονομικής εταιρικής σχέσης. Η Επιτροπή διεξάγει διαπραγματεύσεις για το θέμα αυτό. Ωστόσο, αναμφίβολα αυτό θα το ήθελαν και το Συμβούλιο και τα κράτη μέλη και, ασφαλώς, είναι κάτι για το οποίο εργάζεται και η Επιτροπή. 
<SPEAKER ID="252" LANGUAGE="" NAME="Πρόεδρος." AFFILIATION="">
<P>
Στη διάσκεψη ΕΕ-Ρωσίας που πραγματοποιήθηκε στις 25 Μαΐου 2006 υπογράφηκαν μεταξύ των δύο μερών συμφωνίες σχετικά με τη διευκόλυνση της χορήγησης θεωρήσεων και την επανεισδοχή.
<SPEAKER ID="253" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
   Οι συμφωνίες για τη διευκόλυνση της χορήγησης θεωρήσεων και την επανεισδοχή, που υπογράφηκαν στις 25 Μαΐου στη Διάσκεψη Κορυφής με τη Ρωσία στο Σότσι –το θέμα αυτό αναφέρθηκε και στη χθεσινή συζήτηση για τη Διάσκεψη Κορυφής στο Σότσι– συνήφθησαν με σκοπό να διευκολύνουν τους ανθρώπους να διατηρήσουν την επαφή μεταξύ τους και να ταξιδεύουν μεταξύ Ευρωπαϊκής Ένωσης και Ρωσίας. Δεν είναι προς το συμφέρον μόνο της Ρωσίας, αλλά και της Ευρωπαϊκής Ένωσης.
<SPEAKER ID="254" LANGUAGE="EN" NAME="Laima Liucija Andrikienė (PPE-DE ). –" AFFILIATION="">
<SPEAKER ID="255" LANGUAGE="EN" NAME="Hans Winkler" AFFILIATION="Προεδρεύων του Συμβουλίου">
<SPEAKER ID="256" LANGUAGE="LT" NAME="Justas Vincas Paleckis (PSE ). –" AFFILIATION="">
<P>
   Θα ήθελα να θέσω ένα πιο φιλοσοφικό ερώτημα. Κατά τη διάρκεια της αυστριακής Προεδρίας, η Ευρωπαϊκή Ένωση έλαβε την απόφαση να αυξήσει τα τέλη θεώρησης σε 62 ευρώ. Αυτό αναμφίβολα δεν θα επηρεάσει τους «νέους Ρώσους», αλλά θα μειώσει τις ευκαιρίες των απλών ρώσων πολιτών, όπως και των Ουκρανών, των Λευκορώσων και των κατοίκων άλλων μη κοινοτικών κρατών, να επισκεφθούν τα κράτη της Ευρωπαϊκής Ένωσης. Καθώς ασκεί την Προεδρία της ΕΕ, πώς βλέπει η Αυστρία αυτό το μέτρο και ποιες πιστεύει ότι θα είναι οι συνέπειες; 
<SPEAKER ID="257" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<SPEAKER ID="258" LANGUAGE="EN" NAME="Alexander Stubb (PPE-DE ). –" AFFILIATION="">
<P>
   Κύριε Προεδρεύων του Συμβουλίου, είμαι σε διαδικασία έκδοσης θεώρησης για τη Ρωσία. Πρόκειται για μια εξαιρετικά δυσκίνητη διαδικασία: απαιτούνται 15 εργάσιμες ημέρες και κοστίζει 71 ευρώ. Για εμένα, ο πιο δύσκολος κανονισμός είναι ότι πρέπει να έχει κανείς μια φωτογραφία διαβατηρίου στην οποία να μην γελάει. Δεν μπορούμε να βρούμε καμία τέτοια.
<P>
Παρά ταύτα, η ερώτησή μου –η οποία είναι κάπως επικίνδυνη, καθώς προέρχομαι από τη Φινλανδία, η οποία έχει σύνορα 1 300 χιλιομέτρων με τη Ρωσία– είναι: ποια είναι η γνώμη σας για το χρονοδιάγραμμα για μια ζώνη άνευ θεωρήσεων; 
<SPEAKER ID="259" LANGUAGE="EN" NAME="Hans Winkler" AFFILIATION="Προεδρεύων του Συμβουλίου">
<P>
   , Θα ήθελα να ρωτήσω τον κ. Stubb αν έχει προσπαθήσει να εκδώσει θεώρηση για τις Ηνωμένες Πολιτείες, είτε χαμογελαστός είτε όχι. Είναι ίσως πιο δύσκολο από ό,τι είναι για να εκδοθεί θεώρηση για τη Ρωσία!
<SPEAKER ID="260" LANGUAGE="" NAME="" AFFILIATION="Δεύτερo μέρoς">
<SPEAKER ID="261" LANGUAGE="" NAME="Πρόεδρος." AFFILIATION="">
<SPEAKER ID="262" LANGUAGE="DE" NAME="Josef Pröll," AFFILIATION="Προεδρεύων του Συμβουλίου">
<P>
Κατά τη διάρκεια της Προεδρίας –και ιδίως στη συνεδρίαση του Μαρτίου του 2006– συζητήσαμε πώς να δώσουμε μια νέα κατεύθυνση στην ενεργειακή πολιτική της Ευρώπης με ιδιαίτερη αναφορά στα καύσιμα. Σε ένα συμπέρασμα με ημερομηνία 8 Ιουνίου 2006, το Συμβούλιο και η Επιτροπή ζήτησαν να υποβληθούν προτάσεις για την προώθηση της οικονομικής και βιώσιμης χρήσης της βιομάζας για θέρμανση και ψύξη, να εξεταστούν οι νομικές διατάξεις που ισχύουν για τα ζωικά υποπροϊόντα, να προωθηθεί η χρήση υποπροϊόντων της γεωργίας και της παραγωγής τροφίμων ως πηγή ανανεώσιμης ενέργειας –αφού το βιοαέριο θα είναι επίσης ένα σημαντικό θέμα στο μέλλον– και να αξιολογηθεί η ενδεχόμενη επέκταση των διατάξεων για τα ενεργειακά φυτά σε όλα τα κράτη μέλη. Αυτοί είναι οι ακρογωνιαίοι λίθοι για τη μελλοντική οργάνωση του θέματος της ενέργειας. Αυτό είναι ζωτικής σημασίας, ιδίως μετά τη διεύρυνση της Ευρωπαϊκής Ένωσης κατά δέκα νέα κράτη μέλη.
<P>
Η Επιτροπή ανακοίνωσε επίσης ότι θέλει να υποβάλει μέχρι το τέλος του 2006 –που την θεωρώ ημερομηνία-κλειδί– ανακοίνωση για τις διατάξεις για τα ενεργειακά φυτά που θα περιλαμβάνει πρακτικές προτάσεις για τον συγκεκριμένο τομέα. Με αυτό εννοώ ότι στη γεωργική μεταρρύθμιση του 2003, λαμβάνοντας υπόψη την αειφορία και προσβλέποντας στη δημιουργία μιας νέας εισοδηματικής πηγής για τις αγροτικές περιοχές της Ευρώπης, κάναμε ενέργειες για να χρησιμοποιηθούν 1,5 εκατομμύριο εκτάρια ανανεώσιμων πρώτων υλών για όλο το φάσμα της εναλλακτικής παραγωγής ενέργειας σε όλους τους τομείς, και ότι πρέπει να μας είναι σήμερα σαφές ότι απέχουμε ακόμα πολύ από την πλήρη χρήση αυτού του 1,5 εκατομμυρίου εκταρίων.
<SPEAKER ID="263" LANGUAGE="EN" NAME="Fiona Hall (ALDE ). –" AFFILIATION="">
<P>
Θα ήθελα απλώς να φτάσω στο θέμα της πιστοποίησης, το οποίο ανέφερα στην αρχική μου ερώτηση. Σήμερα το πρωί ο Επίτροπος Piebalgs ανέφερε, στην ώρα των ερωτήσεων και απαντήσεων, ότι θα υπήρχε μια πιστοποίηση για την εγγύηση της αειφορίας των βιοκαυσίμων. Ασφαλώς, υπήρχε ανησυχία σχετικά με την παράνομη υλοτομία και η πιστοποίηση ήταν δύσκολο να εφαρμοστεί σωστά στην πράξη, αν και φαινόταν καλή στα χαρτιά. Θα ήμουν ευγνώμων αν μπορούσατε να μου δώσατε λίγες περισσότερες λεπτομέρειες επ’ αυτού. 
<SPEAKER ID="264" LANGUAGE="DE" NAME="Agnes Schierhuber (PPE-DE ). –" AFFILIATION="">
<SPEAKER ID="265" LANGUAGE="DE" NAME="Josef Pröll," AFFILIATION="Προεδρεύων του Συμβουλίου">
<P>
   Κυρία Schierhuber, θα αρχίσω με την πρώτη σας ερώτηση για την πιστοποίηση και τη σήμανση. Είμαστε μόλις στην αρχή της δημιουργίας μιας νέας ενεργειακής πολιτικής για την Ευρώπη, και μάλιστα όχι μόνο εδώ στην Ευρώπη αλλά και σε ολόκληρο τον κόσμο. Θα πρέπει να φροντίσουμε, εφαρμόζοντας συστήματα πιστοποίησης, να εξασφαλίσουμε αειφόρο εναλλακτικό ενεργειακό εφοδιασμό από άλλα μέρη του κόσμου, αφού όλα όσα αναφέρατε –η αποψίλωση του τροπικού δάσους, η παραγωγή φοινικέλαιου με κοινωνικά και περιβαλλοντικά κριτήρια– είναι πράγματα που θεωρούμε ανεπιθύμητα.
<P>
Έχουν υιοθετηθεί ορισμένες προσεγγίσεις. Στην Αυστρία, για παράδειγμα, ορίσαμε προϋποθέσεις που προέρχονται από τη γεωργική μεταρρύθμιση ως βάση για την παραγωγή ενέργειας και την πρόσμιξη βιοντήζελ και βιοαιθανόλης, πράγμα που έχει ως επακόλουθο ότι κάθε τι που παράγεται με βάση οικολογικά και κοινωνικά κριτήρια και όρους παραγωγής, και σύμφωνα με τις ευρωπαϊκές προδιαγραφές, μπορεί να προστεθεί, ανεξάρτητα από το μέρος του κόσμου από το οποίο προέρχεται. Τις επόμενες εβδομάδες θα τεθεί και στον ΠΟΕ το θέμα πώς μπορεί να εφαρμοστεί η πιστοποίηση και οι νομικές βάσεις, έτσι ώστε να ικανοποιούν τις απαιτήσεις του διεθνούς εμπορίου και του ΠΟΕ. Εδώ θα χρειαστεί διεξοδικός έλεγχος. Ο Επίτροπος Piebalgs ασφαλώς δεν είναι εδώ λιγότερο δραστήριος από τους αξιωματούχους της ΕΕ και τους υπευθύνους σε διεθνές επίπεδο προκειμένου να υπάρξει σαφήνεια στο θέμα αυτό και να μην ρυθμιστεί τόσο πρόωρα όσο συνέβη με μερικά άλλα, πράγμα που είχε ως αποτέλεσμα να έχουμε ήττες σε νομικά θέματα και να χάσουμε έτσι την αγορά. Η πιστοποίηση και η σήμανση είναι καίρια ζητήματα.
<P>
Σχετικά με το θέμα των θέσεων εργασίας, τι πρόκειται να συμβεί, βάσει των εκτιμήσεων, αν στηριχθούμε περισσότερο σε εναλλακτικές μορφές ενέργειας; Ως υπουργός Γεωργίας και Περιβάλλοντος της χώρας μου, έχω το στρατηγικό πλεονέκτημα μιας κατάστασης επωφελούς για όλους, καθώς η χρήση εναλλακτικών πηγών ενέργειας δεν έχει μόνο ως αποτέλεσμα τη μείωση του διοξειδίου του άνθρακα, συμβάλλοντας έτσι σημαντικά στην επίτευξη των στόχων του Κυότο, αλλά συνεπάγεται και την πλήρη χρήση των πόρων στις αγροτικές περιοχές –ιδίως τις πιο απομονωμένες στην Ευρώπη– και δημιουργεί εκεί θέσεις εργασίας. Ο αριθμός που δίνουν μελέτες που έγιναν κατ’ εντολή της Ευρωπαϊκής Ένωσης και άλλων οργάνων είναι 30 000 επιπλέον θέσεις εργασίας, αν συνεχίσουμε να επιδιώκουμε με συνέπεια την επίτευξη των εναλλακτικών ενεργειακών στόχων. 
<SPEAKER ID="266" LANGUAGE="" NAME="Γεώργιος Παπαστάμκος (PPE-DE ). –" AFFILIATION="">
<SPEAKER ID="267" LANGUAGE="DE" NAME="Josef Pröll," AFFILIATION="Προεδρεύων του Συμβουλίου">
<P>
   Αναφέρεστε σε κάτι που δεν ισχύει μόνο για την ευρωπαϊκή ενεργειακή πολιτική, αλλά και για το πώς βλέπουν και επιτυγχάνουν τα εθνικά κράτη τους ευρωπαϊκούς στόχους. Μπορώ μόνο να πω ότι βλέπουμε από το παράδειγμα του προαιρετικού στόχου του 5,75 % για τα βιοκαύσιμα ότι τώρα ακολουθούν όλο και περισσότερες χώρες. Η Αυστρία πέτυχε αυτόν τον στόχο μέσω δεσμευτικής νομοθεσίας. Η Ουγγαρία ενδιαφέρεται πάρα πολύ, ενώ ο στόχος αυτός αποτελεί ήδη και στη Γερμανία αντικείμενο της νομοθετικής διαδικασίας.
<SPEAKER ID="268" LANGUAGE="EN" NAME="Glenis Willmott (PSE ). –" AFFILIATION="">
<P>
   Η βιομάζα είναι η πιο σημαντική μορφή ενέργειας και αντιστοιχεί στο 65% της ανανεώσιμης ενέργειας που χρησιμοποιείται στην ΕΕ. Εντούτοις, το συνολικό ποσοστό ανανεώσιμης ενέργειας που χρησιμοποιείται στην ΕΕ παρέμεινε στο 6% από το 1990. Συνεπώς, συμφωνεί η αυστριακή Προεδρία ότι οποιαδήποτε ρεαλιστική κοινή πολιτική ενέργειας θα έπρεπε να περιλαμβάνει τη χρήση πυρηνικής ενέργειας; 
<SPEAKER ID="269" LANGUAGE="DE" NAME="Josef Pröll," AFFILIATION="Προεδρεύων του Συμβουλίου">
<SPEAKER ID="270" LANGUAGE="DE" NAME="Andreas Mölzer (NI ). –" AFFILIATION="">
<P>
   Είναι γνωστό ότι σήμερα η παραγωγή βιοκαυσίμων κοστίζει κάπως ακριβότερα από τη χρήση ορυκτών καυσίμων, και γι’ αυτό τα εναλλακτικά καύσιμα αντιμετωπίστηκαν ευνοϊκά από φορολογική άποψη. Το αποτέλεσμα είναι να περιμένουμε ετήσια ποσοστά αύξησης ύψους περίπου 26%. Η υποχρεωτική πρόσμιξη που δρομολόγησε η Επιτροπή δεν θα έχει ως αποτέλεσμα να καταφύγει περισσότερο η πετρελαϊκή βιομηχανία σε προμηθευτές φτηνού αργού πετρελαίου όπως η Βραζιλία και έτσι να βρεθούν οι ευρωπαίοι αγρότες στο μέλλον σε ακόμα πιο μειονεκτική θέση; 
<SPEAKER ID="271" LANGUAGE="DE" NAME="Josef Pröll," AFFILIATION="Προεδρεύων του Συμβουλίου">
<P>
   Εγώ δεν το βλέπω έτσι. Είναι θέμα της Ευρωπαϊκής Ένωσης και θέμα όλων μας να δώσουμε τις απαντήσεις. Προσπάθησα προηγουμένως να δείξω πώς μπορεί να αντιμετωπιστεί το θέμα της πιστοποίησης. Αυτό που κάναμε εμείς στην Αυστρία για την εφαρμογή είναι να καταστήσουμε υποχρεωτική την ανάμιξη σε ποσοστό 5,75 % και θα το πετύχουμε αυτό τον Οκτώβριο του 2008.
<P>
Έχουμε προχωρήσει ήδη πάρα πολύ ως προς αυτό. Συστάθηκαν εγκαταστάσεις παραγωγής βιοντήζελ και αιθανόλης και έτσι δημιουργήθηκαν θέσεις εργασίας. Στη δική μου επαρχία και μόνο, μια νέα μονάδα αιθανόλης προσφέρει σήμερα θέσεις εργασίας σε 180 άτομα. Αυτό κάναμε και αναλαμβάνουμε την ευθύνη για αυτό. Επίσης, διασαφηνίσαμε στις προδιαγραφές ότι τα προϊόντα που αναμιγνύονται πρέπει να έχουν παραχθεί σύμφωνα με τις ευρωπαϊκές κοινωνικές, περιβαλλοντικές και γεωργικές προδιαγραφές. Αν είναι δυνατή η παραγωγή τέτοιων προϊόντων στη Βραζιλία, τότε βρισκόμαστε σε ανταγωνισμό με τη Βραζιλία. Όμως, ακόμα και αν η Βραζιλία είναι σε θέση να το κάνει αυτό, η μεγάλη απόσταση μεταφοράς των προϊόντων είναι ένας από τους παράγοντες που περιορίζουν αυτόν τον ανταγωνισμό.
<SPEAKER ID="272" LANGUAGE="" NAME="Πρόεδρος." AFFILIATION="">
<P>
   Η ερώτηση αριθ. 8 του κ. Eoin Ryan αποσύρεται.
<P>
Η πρόταση της Ευρωπαϊκής Επιτροπής για τον κανονισμό Eurο 5 σχετικά με τις εκπομπές ρύπων για τα επιβατικά οχήματα και τα ελαφρά επαγγελματικά οχήματα δεν είναι ιδιαίτερα φιλόδοξη, ιδίως όσον αφορά τις οριακές τιμές των οξειδίων αζώτου για τα επιβατικά οχήματα ντίζελ.
<SPEAKER ID="273" LANGUAGE="DE" NAME="Josef Pröll," AFFILIATION="Προεδρεύων του Συμβουλίου">
<P>
Σε αυτό το πλαίσιο διεξήχθησαν οι διαπραγματεύσεις στο Συμβούλιο, με την ελπίδα ότι τον Ιούνιο του 2006 –που έχει σχεδόν φθάσει– θα επιτευχθεί πολιτική συμφωνία στο Συμβούλιο, εφόσον το χρονοδιάγραμμα θα επιτρέψει κάτι τέτοιο, ειδικά και σε ό,τι αφορά το Κοινοβούλιο. Επιτρέψτε μου να συνοψίσω με δυο λόγια: από τις διαπραγματεύσεις –που σύμφωνα με την πρωτοβουλία της αυστριακής Προεδρίας συνοδεύθηκαν από δύο ειδικά ενημερωτικά σεμινάρια για τα κράτη μέλη, εκ των οποίων το πρώτο έγινε τον Φεβρουάριο και είχε ως κύριο θέμα τις περιβαλλοντικές απαιτήσεις σχετικά με το επίπεδο της τεχνολογίας καθαρισμού από τη λεπτή σκόνη και ιδίως από τα οξείδια του αζώτου των καυσαερίων που παράγονται από οχήματα με κινητήρα ντήζελ, ενώ το δεύτερο θα γίνει στις 22 Ιουνίου– προέκυψε ότι η μεγάλη πλειοψηφία των κρατών μελών τάχθηκε υπέρ αυτού του στόχου, για τον οποίο πρόκειται ήδη να γίνουν συγκεκριμένες και δεσμευτικές συζητήσεις σχετικά με τον ορισμό οριακών τιμών Euro-6.
<P>
Φυσικά, θα προωθήσουμε με συνέπεια το θέμα αυτό. Είναι απολύτως απαραίτητο να συζητηθεί και η στρατηγική για τον ατμοσφαιρικό αέρα και η εφαρμογή των Euro-5 και Euro-6 στο επόμενο Συμβούλιο «Περιβάλλον» στα τέλη Ιουνίου. Θέλουμε να υιοθετήσουμε μια φιλόδοξη προσέγγιση για αυτά τα θέματα. Ενόψει της συζήτησης του θέματος των ΑΣ10, της ρύπανσης από λεπτόκοκκη σκόνη, κυρίως στην Κεντρική Ευρώπη, και των τιμών των οξειδίων του αζώτου, είναι σημαντικό να θεσπιστούν ξεκάθαροι κανόνες, γιατί πρέπει να καταλάβουμε ότι η βιομηχανία μας χρειάζεται ασφάλεια προγραμματισμού και βρίσκεται σε παγκόσμιο επίπεδο σε ανταγωνισμό με άλλους κατασκευαστές οχημάτων, μερικοί από τους οποίους έχουν ήδη αποτολμήσει να δώσουν μερικές πολύ φιλόδοξες απαντήσεις.
<P>
Επειδή αυτά αφορούν την πρόοδο, θέλουμε να προχωρήσουμε προς όφελος της ασφάλειας του περιβάλλοντος, της ποιότητας ζωής στην Ευρώπη και για το καλό της υγείας των ανθρώπων που ζουν στις εν λόγω περιοχές. Ως εκ τούτου, θα επιχειρήσουμε να διατηρήσουμε αυτήν τη λεπτή ισορροπία μεταξύ, αφενός, των Euro-5 και Euro-6 ως προοπτικής, καθώς και ενδεχομένως των οξειδίων του αζώτου και των ΑΣ10 ως μέσων για την επίτευξη περιβαλλοντικών στόχων και, αφετέρου, της επιθυμίας να μείνει ανταγωνιστική η ευρωπαϊκή αυτοκινητοβιομηχανία. Αυτός είναι ο δρόμος που χαράξαμε και θα πρέπει να συζητήσουμε πολύ διεξοδικά στο Συμβούλιο «Περιβάλλον» αυτά τα δύο θέματα –τη στρατηγική για την ατμόσφαιρα και το Euro-5, καθώς και τις περαιτέρω προοπτικές τους– και στη συζήτηση αυτήν θα παρευρεθούν διάφοροι Επίτροποι. 
<SPEAKER ID="274" LANGUAGE="DE" NAME="Othmar Karas (PPE-DE ). –" AFFILIATION="">
<SPEAKER ID="275" LANGUAGE="DE" NAME="Josef Pröll," AFFILIATION="Προεδρεύων του Συμβουλίου">
<P>
   Σήμερα, μπορώ μόνο να περιγράψω τη γενική διάθεση ως προς τις συγκεκριμένες απαιτήσεις. Το κύριο αποτέλεσμα από τη γενική συζήτηση στο Συμβούλιο ήταν ότι οι υπουργοί Περιβάλλοντος επιδοκίμασαν ομόφωνα την πρόταση για δραστική μείωση των οριακών τιμών σωματιδίων για τα ΙΧ οχήματα με κινητήρα ντήζελ στα 5mg ανά χιλιόμετρο, ενώ δεν θεωρήθηκε επαρκής η μείωση κατά 20% των οριακών τιμών για τα οξείδια του αζώτου που προβλέπει η Επιτροπή.
<P>
Αυτή είναι σήμερα η κατάσταση ως προς τη συζήτηση, που θα την συνεχίσουμε τον Ιούνιο. Η μεγάλη πλειοψηφία των κρατών μελών τάχθηκε ήδη υπέρ μιας δεύτερης φάσης μείωσης των οξειδίων του αζώτου για το Euro 6, δηλαδή υπέρ μιας πιο φιλόδοξης προσέγγισης της μείωσης των οξειδίων του αζώτου –που θεωρούμε ότι έχει ήδη φθάσει πολύ μακριά ως προς τις οριακές τιμές σωματιδίων– μαζί με ένα όραμα: να εξασφαλίσουμε από τώρα μια πιο μακρόπνοη ασφάλεια προγραμματισμού για τη βιομηχανία πέρα από το Euro 5, δηλαδή να μην εγκρίνουμε το Euro 5 τώρα, ανεξάρτητα από τις λεπτομέρειες σχετικά με τις οριακές τιμές, και να αρχίσουμε την επόμενη συζήτηση σε δύο με τρία χρόνια. Πέρα από αυτό, πρέπει να δώσουμε ένα μήνυμα στη βιομηχανία σχετικά με το πώς θα εξελιχθούν μελλοντικά τα πράγματα και εγώ θεωρώ εύλογο να το κάνουμε αυτό – αυτή θα είναι η προσέγγιση που θα υιοθετήσουμε. 
<SPEAKER ID="276" LANGUAGE="DE" NAME="Paul Rübig (PPE-DE ). –" AFFILIATION="">
<P>
   Το Euro 5 είναι ένα μεγάλο βήμα προς τη σωστή κατεύθυνση. Πρέπει επίσης να εξετάσουμε με πόσες ποσοστιαίες μονάδες μείωσης μπορούμε να τα βγάλουμε πέρα και για ποια χρονική περίοδο. Έχει κανείς σε αυτό το αρχικό στάδιο κάποια ιδέα για το χρονοδιάγραμμα και τις μεταβατικές περιόδους; 
<SPEAKER ID="277" LANGUAGE="DE" NAME="Josef Pröll," AFFILIATION="Προεδρεύων του Συμβουλίου">
<P>
   Σχετικά με το χρονοδιάγραμμα και τις μεταβατικές περιόδους, πιθανόν να είναι πολύ νωρίς για να δώσουμε κάποιες ενδείξεις, μολονότι βρίσκομαι σε διάλογο με τα περισσότερα κράτη μέλη. Το πρόβλημά μας κατά την τελευταία γενική συζήτηση ήταν ότι είχαμε ως γνώμονα τις προδιαγραφές της Επιτροπής και τις χρησιμοποιήσαμε ως βάση της αξιολόγησης, ενώ δεν έχουμε ακόμα φθάσει στο σημείο να μπορώ να σας δώσω μια συνοπτική εικόνα της συνάντησης όσον αφορά τα ποσοστά μείωσης και τις χρονικές περιόδους που είναι υπό εξέταση. Ωστόσο, στόχος μου είναι εδώ και πολλά χρόνια –πάνω από μία δεκαετία– να σκιαγραφήσω ένα όραμα και να ορίσω κατά προσέγγιση τις φάσεις υλοποίησης αυτών των πραγμάτων στην πράξη, αλλά και να ορίσω από τώρα τα περαιτέρω βήματα, τα οποία εξετάζουμε για την εφαρμογή του Euro 6. Συνεπώς, το σαφές μήνυμα είναι ότι δεν θέλουμε μόνο να ολοκληρώσουμε το Euro 5 με έναν συμβιβασμό και αμέσως μετά να ξεκινήσουμε κάτι άλλο, αλλά θέλουμε πέρα από αυτό να δώσουμε ένα ξεκάθαρο μήνυμα. 
<SPEAKER ID="278" LANGUAGE="" NAME="Πρόεδρος." AFFILIATION="">
<P>
Μπορεί να δηλώσει το Ευρωπαϊκό Συμβούλιο πόση οικονομική στήριξη θα παράσχει η ΕΕ για να στηρίξει τα προγράμματα δασοκομίας στην Ευρώπη γενικά και στην Ιρλανδία ειδικότερα για τη δημοσιονομική περίοδο 2007-2013; 
<SPEAKER ID="279" LANGUAGE="DE" NAME="Josef Pröll," AFFILIATION="Προεδρεύων του Συμβουλίου">
<P>
   Σχετικά με το θέμα της ευρωπαϊκής δασοκομίας, θέλουμε να δώσουμε ένα μήνυμα τον Ιούνιο, πριν δηλαδή από τη λήξη της αυστριακής Προεδρίας, ξεκινώντας μια συζήτηση για μια δασική στρατηγική για την Ευρώπη. Αυτό είναι ένα θέμα για το οποίο δεν έχουμε κάνει ακόμα κοινές συζητήσεις, αλλά έχει γίνει τώρα ακόμα πιο σημαντικό, εφόσον η απόφαση ενίσχυσης της ανάπτυξης των αγροτικών περιοχών από το Ευρωπαϊκό Ταμείο για τη Γεωργία και την Ανάπτυξη της Υπαίθρου δίνει τη δυνατότητα στα κράτη μέλη να εφαρμόσουν στο διάστημα 2007-2013 ένα αναπτυξιακό πρόγραμμα για τις αγροτικές περιοχές που συμπεριλαμβάνει και την προστασία των δασών. Το δασικό αυτό μέτρο έχει σκοπό –και αυτό είναι σημαντικό– να βελτιώσει ιδίως την ανταγωνιστικότητα της δασοκομίας –όπως αναφέρεται στο άρθρο 20– και να προαγάγει τη διαχείριση των δασικών εκτάσεων.
<P>
Θα ήθελα να υπενθυμίσω στο Σώμα ότι οι πόροι που διατίθενται για τον σκοπό αυτόν σε εθνικό επίπεδο θα συγχρηματοδοτούνται από την Κοινότητα και τα κράτη μέλη, όπως διευκρινίζεται στον κοινοτικό κανονισμό 1698/2005.
<P>
Η συνεισφορά της Κοινότητας στη δασική στρατηγική και την ενίσχυση της δασοκομίας θα είναι περίπου 50-55%, ενώ το παράρτημα του κανονισμού θεσπίζει εδώ σαφή ανώτατα όρια. Το συνολικό ποσόν της ενίσχυσης για δασικά προγράμματα στην Ιρλανδία π.χ. για την περίοδο 2007-2013 προγραμματίζεται από τις εκεί αρμόδιες αρχές, που θα υποβάλουν στην Ευρωπαϊκή Ένωση τα προγράμματά τους για τη διάθεση εθνικών πόρων και τη συγχρηματοδότηση από την Ευρωπαϊκή Ένωση, η οποία προβλέπεται στη νομοθεσία για την ανάπτυξη της υπαίθρου. 
<SPEAKER ID="280" LANGUAGE="EN" NAME="Seán Ó Neachtain (UEN ). –" AFFILIATION="">
<SPEAKER ID="281" LANGUAGE="DE" NAME="Josef Pröll," AFFILIATION="Προεδρεύων του Συμβουλίου">
<P>
Αυτά θα μπορέσουμε να συζητήσουμε με βάση τη δασική στρατηγική που θα δρομολογήσουμε τώρα και το σχέδιο δράσης για τη βιομάζα που έχουμε ήδη δρομολογήσει. Η δασική στρατηγική θα αποτελέσει μία από τις κύριες προτεραιότητες της φινλανδικής Προεδρίας του Συμβουλίου και τώρα τον Ιούνιο θα γίνει η έναρξή της. Πρέπει να δοθεί μεγαλύτερη έμφαση στους πόρους στις συζητήσεις, κυρίως σε εκείνες που αφορούν την ανάπτυξη της υπαίθρου, όπως κάνουμε εμείς στην Αυστρία, όπου, εφόσον το 47% της έκτασής μας καλύπτεται από δάση, θα δώσουμε μελλοντικά προτεραιότητα στον βιώσιμο εφοδιασμό με βιομάζα ως πρώτη ύλη χρησιμοποιώντας μεταξύ άλλων για τον σκοπό αυτόν πόρους για την ανάπτυξη της υπαίθρου και ένα ειδικό πρόγραμμα. 
<SPEAKER ID="282" LANGUAGE="" NAME="Πρόεδρος." AFFILIATION="">
<P>
Λαμβάνοντας υπόψη τα άρθρα 2 και 6 της Συνθήκης ΕΚ, σύμφωνα με τα οποία η προστασία του περιβάλλοντος πρέπει να θεωρείται εγκάρσιος στόχος, τον κανονισμό (ΕΚ) αριθ. 2152/2003(1) για την παρακολούθηση των δασών και των περιβαλλοντικών αλληλεπιδράσεων στην Κοινότητα, την ανακοίνωση της Επιτροπής για τη δασική στρατηγική της Ευρωπαϊκής Ένωσης (COM(1998)0649 τελικό) και τα ψηφίσματα του ΕΚ σχετικά με τις περιφερειακές (2005/2193(INI)), περιβαλλοντικές (2005/2192(INI)) και γεωργικές (2005/2195(INI)) πτυχές των φυσικών καταστροφών, καθώς και το γεγονός ότι, σύμφωνα με στοιχεία των Ηνωμένων Εθνών, οι φυσικές καταστροφές στην Ευρωπαϊκή Ένωση από το 1980 προκάλεσαν το θάνατο 65 000 ατόμων και είχαν οικονομικό κόστος 124 200 εκατ. ευρώ. Ποια μέτρα έλαβε η αυστριακή Προεδρία για να διασφαλίσει τη βιωσιμότητα των ευρωπαϊκών δασών; 
<SPEAKER ID="283" LANGUAGE="DE" NAME="Josef Pröll," AFFILIATION="Προεδρεύων του Συμβουλίου">
<P>
Τα δάση εκπληρώνουν μια μεγάλη ποικιλία λειτουργιών και, όπως είπα απαντώντας στην προηγούμενη ερώτηση, η πολιτική για την ανάπτυξη της υπαίθρου είναι το κύριο μέσον εφαρμογής της δασικής στρατηγικής σε επίπεδο Κοινότητας. Για το διάστημα 2000-2006 η Κοινότητα διέθεσε, στο πλαίσιο της ανάπτυξης της υπαίθρου, πόρους συνολικού ύψους 4,8 δισ. ευρώ για τη δασοκομία στην Ευρώπη, ποσόν που ισοδυναμεί με το 10% της συνολικής χρηματοδότησης της ανάπτυξης της υπαίθρου. Πέραν τούτου, ο νέος κανονισμός προβλέπει να γίνουν ακόμα περισσότερα για τη δασοκομία στο πλαίσιο της προαγωγής της ανάπτυξης της υπαίθρου μεταξύ 2007 και 2013. Αυτό αποτελεί σαφή δέσμευση υπέρ της δασοκομίας και υπέρ τόσο των παραγωγών όσο και των καταναλωτών στον εν λόγω τομέα.
<P>
Ποιοι είναι οι μελλοντικοί τομείς στήριξης στον τομέα της δασοκομίας στους οποίους αναφερόμαστε; Ο ένας είναι καταρχάς η πρώτη δενδροφύτευση αγροτικών εκτάσεων, η πρώτη δημιουργία συστημάτων γεωργικής δασοκομίας σε αγροτικές εκτάσεις, η αρχική δενδροφύτευση μη αγροτικών εκτάσεων, οι πληρωμές στο πλαίσιο του Natura 2000, οι πληρωμές δασικών περιβαλλοντικών μέτρων, η αποκατάσταση του δασικού δυναμικού, η θέσπιση προληπτικών μέτρων και η ενίσχυση μη παραγωγικών επενδύσεων.
<SPEAKER ID="284" LANGUAGE="PT" NAME="Emanuel Jardim Fernandes (PSE )." AFFILIATION="">
<P>
   – Ασφαλώς και με ικανοποιεί η απάντησή σας. Εντούτοις, δεδομένης της ευθύνης για την προστασία του περιβάλλοντος και των ψηφισμάτων του Κοινοβουλίου σχετικά με τις φυσικές καταστροφές και την περιφερειακή, περιβαλλοντική και γεωργική κλίμακά τους, τα οποία περιγράφουν λεπτομερώς την τραγωδία που βίωσε η μεσογειακή Ευρώπη, ειδικά πέρυσι στην Ισπανία και στη χώρα μου, την Πορτογαλία, καταστροφές που οφείλονταν στη συνεχή εξαφάνιση τεράστιων δασικών περιοχών και που οδήγησαν σε επαχθές κόστος ως προς την ανθρώπινη αειφορία, την ερήμωση των αγροτικών περιοχών, την ανάπτυξη αυτών των περιοχών, θα ήθελα να σας ρωτήσω, κύριε Pröll, αν υπάρχουν και άλλα…
<SPEAKER ID="285" LANGUAGE="DE" NAME="Josef Pröll," AFFILIATION="Προεδρεύων του Συμβουλίου">
<P>
Ως εκ τούτου, θεωρώ δεδομένο ότι κατά τη φινλανδική Προεδρία και τις επόμενες Προεδρίες θα δοθεί μεγάλη προσοχή στα θέματα της αναδάσωσης, των περιβαλλοντικών μέτρων και της πυροπροστασίας και στις χώρες και περιφέρειες που αναφέρατε, κύριε Fernandes. Πρέπει να θεσπίσουμε κατάλληλα μέτρα για τις πιο μειονεκτούσες περιφέρειες, και με ενδιαφέρει πολύ να το κάνουμε. Η δασική στρατηγική δεν έχει σχεδιαστεί μόνο για χώρες όπως η Σουηδία, η Φινλανδία και η Αυστρία, αλλά πρέπει να λάβει υπόψη τις συνθήκες που επικρατούν σε ολόκληρη την Ευρωπαϊκή Ένωση. 
<SPEAKER ID="286" LANGUAGE="DE" NAME="Reinhard Rack (PPE-DE ). –" AFFILIATION="">
<P>
   Αναφέρατε το Natura 2000 ως μία από τις δυνατές πηγές για στρατηγικές αναδάσωσης, όμως το πρόβλημα που συναντήσαμε εδώ επανειλημμένα είναι ότι ένας πολύ μεγάλος αριθμός γαιοκτημόνων κατέληξε να έχει χρηματικές υποχρεώσεις και μερικοί δεν είχαν καμία βοήθεια για να τις καλύψουν. Προβλέπει το πρόγραμμα ή οι δημοσιονομικές προοπτικές οικονομικές διευκολύνσεις για να αντιμετωπιστεί αυτό; 
<SPEAKER ID="287" LANGUAGE="DE" NAME="Josef Pröll," AFFILIATION="Προεδρεύων του Συμβουλίου">
<P>
   Κύριε Rack, αυτό το θέμα δεν αφορά τόσο την Ευρωπαϊκή Ένωση όσο τον τρόπο εφαρμογής σε εθνικό επίπεδο, είναι όμως σημαντικό να συμπεριληφθούν στη δασική στρατηγική, το Natura 2000 και σε όλα τα άλλα μέτρα που έχουν επιπτώσεις στην ιδιοκτησία –πράγμα που οπωσδήποτε ισχύει για μέτρα προστασίας ζώων και φυτών– οι τοπικοί γαιοκτήμονες τόσο στα σχέδια όσο και στην πρακτική εφαρμογή τους. Αυτό είναι καθήκον εκείνων που πρέπει να υλοποιήσουν το Natura 2000. Πολλά λάθη οφείλονται και στην έλλειψη πείρας και αυτό είχε πολλές φορές ως αποτέλεσμα να αποκτήσει το Natura 2000 με την ευρεία έννοια κακό όνομα, στις περιοχές όμως όπου εφαρμόστηκε σωστά, όχι μόνο με διάλογο με τους γαιοκτήμονες κατά τη διαμόρφωση των σχεδίων διαχείρισης αλλά και με τις κατάλληλες προσφορές σχετικά με τις άμεσες πληρωμές, το σύστημα αποδείχθηκε αποτελεσματικό. Εδώ μπορούμε να αναφέρουμε μια σειρά θετικών παραδειγμάτων, ωστόσο αυτό που είναι αναγκαίο είναι να συμπεριληφθούν οι γαιοκτήμονες στην ανάπτυξη της στρατηγικής και των σχεδίων διαχείρισης και δεν πρέπει να υπάρχει αμφιβολία για το τι προσφέρεται: αν πρόκειται να χρησιμοποιηθεί το περιβάλλον, τότε πρέπει να προσφερθεί η κατάλληλη αποζημίωση για αυτό στα δάση. 
<SPEAKER ID="288" LANGUAGE="" NAME="Πρόεδρος." AFFILIATION="">
<P>
Από το 2001, σοβαρά προβλήματα στα ύδατα του ποταμού Rába, ο οποίος διασχίζει τα αυστροουγγρικά σύνορα, προξενεί ο εκτεταμένος σχηματισμός αφρού από τη ρύπανση που προκαλεί η σουλφονική ναφθαλίνη. Η ρύπανση οφείλεται στις καθ’ υπέρβαση των οριακών τιμών απορρίψεις λυμάτων από την αυστριακή εταιρία Bοxmark στις περιοχές Jennersdοrf και Feldbach και από την εταιρία Schmidt στο Wοllsdοrf. Οι ενέργειες αυτές, οι οποίες επαναλαμβάνονται κατά τα τελευταία πέντε χρόνια καταστρέφοντας το φυσικό περιβάλλον και ζημιώνοντας τους κατοίκους της περιοχής, αποτέλεσαν αντικείμενο επανειλημμένων διαμαρτυριών από ουγγρικής πλευράς (Επιτροπή Υδάτων Αυστροουγγρικών Συνόρων, μικτή κυβερνητική συνεδρίαση, εκπρόσωποι της κοινωνίας των πολιτών, κλπ.). Τα τελευταία πέντε χρόνια δεν άλλαξε τίποτε· ο αυστριακός υπουργός προστασίας του περιβάλλοντος ζήτησε να επιδειχθεί υπομονή. Με ποιον τρόπο η Αυστρία, υπό την ιδιότητά της του κράτους μέλους που ασκεί την Προεδρία στην Ευρωπαϊκή Ένωση, θα αποτελέσει παράδειγμα για άλλα κράτη μέλη; Πώς προτίθεται να συμμορφωθεί προς τις νομικές υποχρεώσεις της σε ό,τι αφορά την προστασία της ποιότητας των εσωτερικών επιφανειακών υδάτων και τις διατάξεις της Σύμβασης του Ελσίνκι για την προστασία και τη χρήση των διασυνοριακών υδατοδιαδρόμων και διεθνών λιμνών; 
<SPEAKER ID="289" LANGUAGE="DE" NAME="Josef Pröll," AFFILIATION="Προεδρεύων του Συμβουλίου">
<P>
   Η ερώτηση που προσπαθώ να απαντήσω ως Προεδρεύων του Συμβουλίου δεν είναι μόνο πολύ συγκεκριμένη, αλλά είναι και μια ερώτηση που πρέπει να απαντήσω ειδικά ως εθνικός υπουργός. Με την έγκριση της οδηγίας 2060/EΚ, το Κοινοβούλιο και το Συμβούλιο συμφώνησαν για ένα ευρύ ρυθμιστικό πλαίσιο για κοινοτικά μέτρα στον τομέα της πολιτικής για τα ύδατα. Μεταξύ άλλων, σκοπός της οδηγίας είναι η προοδευτική μείωση της ρίψης επικίνδυνων ουσιών στο νερό. Προβλέπει συνεργασία μεταξύ των κρατών μελών αναφορικά με τα διασυνοριακά υδάτινα ρεύματα, που είναι ένας τομέας στον οποίο η Επιτροπή μπορεί να λειτουργήσει ως διαμεσολαβητής, εφόσον χρειαστεί.
<P>
Ως προς τη συγκεκριμένη ερώτηση που μου κάνατε για τον Ράμπα, το μόνο που μπορώ να πω είναι ότι το άφρισμα εμφανίζεται κυρίως περιστασιακά κατά μήκος του ποταμού, είναι πολύ περιορισμένο τοπικά και εμφανίζεται ιδίως κοντά στα προστατευτικά υπερχείλισης. Μέχρι σήμερα δεν αποδείχθηκε ότι αυτό το άφρισμα έχει βλαπτική επίδραση στο υδάτινο σύστημα του Ράμπα. Παρόλα αυτά, η Αυστρία –και ως αποτέλεσμα των προσπαθειών των εμπειρογνωμόνων μου– στην έκθεσή της που αναλύει τη ρύπανση και τα αποτελέσματά της βάσει του άρθρου 5 της οδηγίας πλαίσιο για τα ύδατα που αφορά τη δημιουργία ενός κανονιστικού πλαισίου για μέτρα της Κοινότητας στον τομέα της πολιτικής για τα ύδατα, αποφάνθηκε σχετικά με τη χημική κατάσταση ότι το εν λόγω τμήμα του Ράμπα διατρέχει κίνδυνο να μην πληρούν τα ύδατα τις απαιτούμενες προδιαγραφές. Σύμφωνα με τους κανόνες της κοινοτικής οδηγίας πλαισίου για τα ύδατα, λαμβάνονται περαιτέρω δείγματα με σκοπό να προσδιοριστούν τα αίτια και η έκταση του προβλήματος, καθώς και οι δυνατές λύσεις, προκειμένου να έχει σταθερές βάσεις το πρόγραμμα μέτρων.
<SPEAKER ID="290" LANGUAGE="HU" NAME="Péter Olajos (PPE-DE ). –" AFFILIATION="">
<P>
   Κύριε Πρόεδρε, κύριε Υπουργέ, θα ήθελα να ευχαριστήσω εσάς και την αυστριακή κυβέρνηση για όσα κάνατε και για τη δέσμευσή σας ότι, από την 1η Ιουλίου, τα μολυσμένα νερά από το εργοστάσιο δερματίνων ειδών στο Jennersdorf δεν θα απορρίπτονται πλέον στον ποταμό Ράμπα. Νομίζω πως συμφωνούμε ότι τα αυστροουγγρικά σύνορα, ως μια μορφή πράσινης ζώνης, θα πρέπει να γίνουν το φρούριο του οικοτουρισμού. Συνεπώς, θα ήθελα να σας ρωτήσω αν θα μπορούσαμε επίσης να επιλύσουμε το πρόβλημα του γεωθερμικού έργου στο Fürstenfeld, το οποίο ρυπαίνει τον ποταμό Lapincs (Lafnitz) μέσω του ποταμού Feistritz
<SPEAKER ID="291" LANGUAGE="DE" NAME="Josef Pröll," AFFILIATION="Προεδρεύων του Συμβουλίου">
<P>
Αυτό με ενδιαφέρει πολύ και θα φροντίσω ώστε να το κατορθώσουμε και στις δύο περιπτώσεις, διότι ως υπουργός Περιβάλλοντος της Δημοκρατίας της Αυστρίας ενδιαφέρομαι εξίσου για να ληφθώ και εγώ υπόψη στις διαδικασίες σας, για παράδειγμα σε σχέση με τον πυρηνικό σταθμό του Pacs. Είμαστε γείτονες και έχουμε κοινά συμφέροντα στην περιοχή. Πρέπει να παίρνουμε και να δίνουμε, και ευελπιστώ ότι αυτό θα συμβεί ως προς τα ύδατα ακριβώς όπως συμβαίνει ήδη στα θέματα που αφορούν την ατομική ενέργεια. 
<SPEAKER ID="292" LANGUAGE="DE" NAME="Paul Rübig (PPE-DE ). –" AFFILIATION="">
<SPEAKER ID="293" LANGUAGE="DE" NAME="Josef Pröll," AFFILIATION="Προεδρεύων του Συμβουλίου">
<P>
Σε μία από τις πρώτες συζητήσεις που είχα την ευκαιρία να παρακολουθήσω ως νέος υπουργός στο πρώτο Συμβούλιο Υπουργών Περιβάλλοντος τον Μάρτιο του 2003, συζητήσαμε για πρώτη φορά για την οδηγία για τα ύδατα κολύμβησης, στην οποία θεσπίζονται αυτές οι προδιαγραφές, και έτσι είμαι σε θέση να πω σήμερα στο Σώμα ότι μπορέσαμε να κάνουμε διαρκείς βελτιώσεις στην ποιότητα του τρεχούμενου νερού και ότι τα ύδατα όλων των λιμνών στην Αυστρία είναι κατάλληλα για κολύμβηση και στις περισσότερες περιπτώσεις ακόμα και για να τα πιει κανείς. Αυτό μας κόστισε δισεκατομμύρια ευρώ για επενδύσεις σε εγκαταστάσεις καθαρισμού υδάτων, αλλά είναι παρόλα αυτά σημαντικό. Θέλουμε να εργαστούμε μαζί με την Ουγγαρία για να λύσουμε το πρόβλημα του Ράμπα με το ίδιο πνεύμα που μας έφερε αυτήν την εξέλιξη. 
<SPEAKER ID="294" LANGUAGE="" NAME="Πρόεδρος." AFFILIATION="">
<SPEAKER ID="295" LANGUAGE="DE" NAME="Josef Pröll," AFFILIATION="Προεδρεύων του Συμβουλίου">
<P>
   Όπως επανελήφθη κατηγορηματικά στην ετήσια παρουσίαση του Συμβουλίου στην εαρινή διάσκεψη κορυφής του Μαρτίου του 2005, στις προτεραιότητες του Συμβουλίου συγκαταλέγονται μεταξύ άλλων οι πρακτικοί τρόποι εφαρμογής της περιβαλλοντικής νομοθεσίας από την Ευρωπαϊκή Κοινότητα και η ανάγκη περαιτέρω βελτίωσης της διαμόρφωσης της ευρωπαϊκής πολιτικής, στην οποία θα λαμβάνονται ισορροπημένα υπόψη οι οικονομικοί, κοινωνικοί και περιβαλλοντικοί παράγοντες.
<P>
Οι ευρωμεσογειακές διασκέψεις σε επίπεδο υπουργών εξετάζουν τακτικά τα περίπλοκα θέματα που αφορούν την περιβαλλοντική αειφορία του χώρου της Μεσογείου και, στο πλαίσιο της εφαρμογής των αποτελεσμάτων των δύο ευρωμεσογειακών υπουργικών διασκέψεων για περιβαλλοντικά ζητήματα που έγιναν στο Ελσίνκι τον Νοέμβριο του 1997 και στην Αθήνα τον Ιούλιο του 2002, οι προσπάθειες εστιάζονται στη χάραξη ενός στρατηγικού πλαισίου και την προαγωγή μιας κοινής προσέγγισης και κοινών πρωτοβουλιών με σκοπό τη βελτίωση των θεσμικών και τεχνικών δυνατοτήτων στην περιοχή αυτή. Εδώ, η κύρια πρόθεση είναι να δοθεί μεγαλύτερη προσοχή από ό,τι στο παρελθόν σε συνέργειες με άλλα προγράμματα.
<P>
Στην 7η διάσκεψη των υπουργών Εξωτερικών Υποθέσεων που έγινε στις 30 και 31 Μαΐου 2005 στο Λουξεμβούργο, επιβεβαιώθηκε και πάλι η πρόθεση της Επιτροπής να απαλλάξει τη Μεσόγειο από τη ρύπανση μέχρι το 2020. Σκοπός της εν λόγω πρωτοβουλίας ήταν να αντιμετωπίσει όλες τις πηγές ρύπανσης, στις οποίες συμπεριλαμβάνονται και οι βιομηχανικές εκπομπές, τα απόβλητα των δήμων και τα αστικά λύματα, προκειμένου να βελτιωθούν οι προοπτικές ανάπτυξης του τουρισμού, να αυξηθούν τα αποθέματα ψαριών και να διατεθεί ασφαλές πόσιμο νερό σε εκατομμύρια πολιτών στις περιοχές αυτές, ενώ οι μεσογειακοί εταίροι θα ενισχύονταν σε αυτό με τη διάθεση επαρκών πόρων. Οι στόχοι που απαρίθμησα επιβεβαιώθηκαν στην Ευρωμεσογειακή Διάσκεψη Κορυφής στη Βαρκελώνη. Επίσης, προβλήθηκαν τα αιτήματα να εκπονηθεί χρονοδιάγραμμα για την απαλλαγή της Μεσογείου από τη ρύπανση μέχρι το 2020 και να ληφθούν υπόψη οι ανάλογες εμπειρίες για την αειφόρο ανάπτυξη που έχουν ήδη συγκεντρωθεί στις περιοχές της Βαλτικής, της Μεσογείου και του Εύξεινου Πόντου.
<SPEAKER ID="296" LANGUAGE="" NAME="Αντώνιος Τρακατέλλης (PPE-DE ). –" AFFILIATION="">
<SPEAKER ID="297" LANGUAGE="DE" NAME="Josef Pröll," AFFILIATION="Προεδρεύων του Συμβουλίου">
<SPEAKER ID="298" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 19.15 και συνεχίζεται στις 21.00)">
<SPEAKER ID="299" LANGUAGE="" NAME="" AFFILIATION="Αντιπροέδρου">
<SPEAKER ID="300" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0194/2006) του κ. Costa, εξ ονόματος της Επιτροπής Μεταφορών και Τουρισμού, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά τη θέσπιση κοινών κανόνων στο πεδίο της ασφάλειας της πολιτικής αεροπορίας (COM(2005)0429 - C6-0290/2005 - 2005/0191(COD)). 
<SPEAKER ID="301" LANGUAGE="FR" NAME="Jacques Barrot," AFFILIATION="">
<P>
Η πρόταση που ενέκρινε η Επιτροπή στις 22 Σεπτεμβρίου 2005 είναι σημαντική, διότι ο ολομέτωπος αγώνας κατά της τρομοκρατικής απειλής παραμένει προτεραιότητα και διότι πρέπει να διδαχθούμε τα σωστά μαθήματα από την εφαρμογή της ισχύουσας νομοθεσίας. Πρέπει να συνεχίσουμε να αναζητούμε τρόπους βελτίωσης της προστασίας του ευρωπαϊκού κοινού και αποτελεσματικότερης συνάρθρωσης των απαιτήσεων ασφαλείας με τις λειτουργικές ανάγκες όλων των ενδιαφερομένων, είτε πρόκειται για δημόσιες αρχές, είτε για αερολιμένες, είτε για αεροπορικές εταιρείες.
<P>
Η ισχύουσα νομοθεσία θεσπίζει κανόνες για την ασφάλεια της πολιτικής αεροπορίας. Εκπονήθηκε με κατεπείγοντα χαρακτήρα ως επακόλουθο των τρομοκρατικών ωμοτήτων της 11ης Σεπτεμβρίου 2001. Στόχος του παρόντος σχεδίου είναι η εδραίωση αυτής της νομοθεσίας βάσει της εμπειρίας που αποκτήθηκε στο μεταξύ. Οι ισχύοντες κανόνες είναι ενδελεχείς, όπως γίνεται ξεκάθαρο όποτε επιχειρούμε να εισαγάγουμε μια νέα τεχνολογία ή να καταστήσουμε το σύστημα πιο ευέλικτο προκειμένου να αντιμετωπίσουμε συγκεκριμένους κινδύνους.
<P>
Ο κ. Costa εκπόνησε ένα πολύτιμο κείμενο και θέλω να τον ευχαριστήσω για την ποιότητα της έκθεσής του και για το συνεργατικό πνεύμα που ήταν πρόδηλο στις επαφές του με την Επιτροπή.
<SPEAKER ID="302" LANGUAGE="IT" NAME="Paolo Costa (ALDE )," AFFILIATION="εισηγητής">
<P>
   . Κύριε Πρόεδρε, κύριε Επίτροπε, κυρίες και κύριοι, πιστεύω πως απόψε μπορούμε να προσπαθήσουμε να σημειώσουμε πρόοδο σε αυτόν τον κανονισμό και στο αντικείμενό του, η οποία θα μας επιτρέψει να ολοκληρώσουμε μια νομοθεσία που ξεκίνησε μετά τις τρομοκρατικές επιθέσεις της 11ης Σεπτεμβρίου. Είναι σωστό να εξεταστούν όλες οι συνέπειες από την εμπειρία εκείνη και να είμαστε ακόμη καλύτερα προετοιμασμένοι για να αντιμετωπίσουμε την κατάσταση που διαμορφώνεται τώρα.
<P>
Πιστεύω πως υπάρχει ένα σημείο που έχει παραμεληθεί από το 2002, το γεγονός δηλαδή ότι, αν πρόκειται να επιβληθεί τουλάχιστον ένα ελάχιστο κοινό επίπεδο ασφαλείας σε όλη την Ευρώπη, θα πρέπει να προβλέπονται επίσης αποτελεσματικοί μηχανισμοί χρηματοδότησης. Η χρηματοδότηση αυτή μπορεί να υποστηρίζεται από δύο πηγές: η μία απορρέει από τη γενική δημόσια ανησυχία ότι πρέπει να προασπίζουμε τους εαυτούς μας απέναντι σε πιθανές τρομοκρατικές επιθέσεις και η άλλη απορρέει από τον ατομικό φόβο, από την άποψη ότι κάθε ταξιδιώτης απαιτεί επιπρόσθετα μέτρα ασφαλείας.
<SPEAKER ID="303" LANGUAGE="IT" NAME="Romano Maria La Russa (UEN )," AFFILIATION="συντάκτης γνωμοδότησης της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων">
<P>
Θεωρώ, ωστόσο, παρήγορο το γεγονός ότι, τουλάχιστον στο πλαίσιο των μέτρων που εφαρμόζονται εντός του αεροσκάφους, η Επιτροπή Μεταφορών και Τουρισμού έκρινε ενδεδειγμένο να υιοθετήσει την τροπολογία μου, η οποία επεκτείνει το ορισμό του «δυνητικά ταραχοποιoύ επιβάτη» σε άτομα η συμπεριφορά των οποίων είναι πηγή αναστάτωσης.
<SPEAKER ID="304" LANGUAGE="EN" NAME="Philip Bradbourn," AFFILIATION="εξ ονόματος της Ομάδας PPE-DE">
<P>
Όταν συστήθηκε αρχικά η EASA, συμφωνήθηκε γενικά ότι θα ασχολείται με θέματα ασφάλειας και δεν θα έχει καμία επιρροή στην ασφάλεια των αερομεταφορών. Θυμάμαι καλά τα προβλήματα που παρουσιάστηκαν σε ορισμένες γλώσσες λόγω αυτού του ορισμού. Από τότε η EASA δεν αποδείχθηκε ικανή, ούτε στον τομέα εργασίας της. Δεν καταλαβαίνω τον λόγο, δεδομένου ότι θα έπρεπε να δοθούν σε αυτήν και άλλες επιπλέον αρμοδιότητες.
<SPEAKER ID="305" LANGUAGE="NL" NAME="Saïd El Khadraoui," AFFILIATION="εξ ονόματος της Ομάδας PSE">
<P>
   . Κύριε Πρόεδρε, κύριε Επίτροπε, κυρίες και κύριοι, καταρχάς, θα ήθελα να ευχαριστήσω τον εισηγητή, κ. Costa, και τους άλλους σκιώδεις εισηγητές για την άριστη ομαδική προσπάθεια. Πέρα από ορισμένες ασήμαντες λεπτομέρειες, μπορούμε να συμφωνήσουμε σχεδόν σε όλα, ή τουλάχιστον στην ουσία, και εμείς ως Κοινοβούλιο θα μπορέσουμε να υποβάλουμε μια δυναμική γνώμη. Μετά την 11η Σεπτεμβρίου, η ασφάλεια αποτελεί, φυσικά, περισσότερο από ποτέ, ένα σημαντικό θέμα και είναι αυτονόητο ότι οι αερομεταφορές απαιτούν την ιδιαίτερη προσοχή μας, λαμβάνοντας υπόψη τις καταστροφικές συνέπειες των επιθέσεων που περιλαμβάνουν αεροσκάφη.
<P>
Για την Ομάδα μου, αυτό σημαίνει ότι πρέπει να προσπαθούμε πάντα για το υψηλότερο επίπεδο προστασίας, αλλά και ότι αυτό πρέπει να συνοδεύεται από ένα επαρκές επίπεδο διαφάνειας και από σεβασμό προς τις πολιτικές ελευθερίες. Οι προσπάθειες προστασίας και οι σχετιζόμενες δαπάνες πρέπει να είναι ανάλογες προς τους κινδύνους για την ασφάλεια. Υπό αυτό το πρίσμα, η επιτροπή εμπειρογνωμόνων που εκδίδει αποφάσεις εφαρμογής αυτής της νομοθεσίας πλαισίου δεν θα πρέπει να λάβει απλά πλήρη ελευθερία να υποβάλει προτάσεις χωρίς καμία αντίρρηση. Γι’ αυτό η τροπολογία 61, η οποία προβλέπει επίσημα τη συγκρότηση μιας Συμβουλευτικής Ομάδας Ενδιαφερομένων, είναι σημαντική. Εκτιμούμε ότι όχι μόνο η βιομηχανία, αλλά και άλλοι οργανισμοί θα πρέπει να έχουν τη δυνατότητα να συμμετάσχουν σε αυτήν την ομάδα, συμπεριλαμβανομένων ενώσεων επιβατών και, ενδεχομένως, οργανώσεων που παρέχουν διαβούλευση για τις πολιτικές ελευθερίες. Ζητούμε επίσης την εκπόνηση μιας ετήσιας έκθεσης σχετικά με την εφαρμογή αυτού του κανονισμού.
<SPEAKER ID="306" LANGUAGE="EN" NAME="Μάριος Ματσάκης," AFFILIATION="εξ ονόματος της Ομάδας ALDE.">
<P>
   Κύριε Πρόεδρε, συγχαίροντας τον κ. Costa για την άριστη έκθεσή του, θα ήθελα να επιστήσω την προσοχή του Κοινοβουλίου σε τέσσερις τομείς ανησυχίας σχετικά με την ασφάλεια της πολιτικής αεροπορίας, οι οποίοι, κατά τη γνώμη μου, δεν καλύπτονται επαρκώς ούτε από την ισχύουσα ούτε από την προτεινόμενη νομοθεσία.
<P>
Ο πρώτος αφορά τη μη συμπερίληψη στην υπό εξέταση πρόταση βελτιώσεων όσον αφορά τα μέτρα για την αποτροπή της μη εξουσιοδοτημένης πρόσβασης στην καμπίνα πληρώματος. Αυτά τα μέτρα καλύπτονται επί του παρόντος μόνο από διατάξεις της ΔΟΠΑ. Αυτές οι διατάξεις είναι, δυστυχώς, απαρχαιωμένες και χρειάζονται αναθεώρηση βάσει της εμπειρίας. Αυτή η εμπειρία παρέχεται, για παράδειγμα, από την τραγική συντριβή του αεροσκάφους της εταιρείας Helios στην Ελλάδα πέρυσι το καλοκαίρι, στην οποία σκοτώθηκαν 121 άτομα. Σε αυτό το περιστατικό, οι δύο πιλότοι έχασαν τις αισθήσεις τους λόγω υποξίας και ένας αεροσυνοδός, ο οποίος ήταν επίσης διπλωματούχος πιλότος, δεν μπόρεσε να μπει στο πιλοτήριο εγκαίρως για να αποτρέψει τη συντριβή λόγω του εφαρμοζόμενου επί του παρόντος συστήματος κλειδώματος ασφαλείας της πόρτας του πιλοτηρίου.
<SPEAKER ID="307" LANGUAGE="DE" NAME="Eva Lichtenberger," AFFILIATION="εξ ονόματος της Ομάδας Verts/ALE">
<P>
   Κύριε Επίτροπε, κύριε Πρόεδρε, κυρίες και κύριοι, είναι δικαιολογημένο ότι συζητούσαμε για πολύ καιρό για την ασφάλεια των πτήσεων. Δεν είναι περίεργο ότι χρειάστηκε να το δούμε διαφορετικά, εξαιτίας όχι μόνο των γεγονότων της 11ης Σεπτεμβρίου 2001, αλλά και της εμπειρίας μας από άλλες τρομοκρατικές ενέργειες σε αεροσκάφη.
<P>
Ωστόσο, θα ήταν μεγάλη βοήθεια για ολόκληρη την επιτροπή και για όλους τους βουλευτές του Σώματος αν είχαμε από την αρχή τη δυνατότητα να δούμε τα έγγραφα της Επιτροπής για μια διαδικασία εξέτασης των μέτρων που είχαν ληφθεί εξαιτίας της 11ης Σεπτεμβρίου 2001. Αυτό, ασφαλώς, θα είχε κάνει απλούστερες τις συζητήσεις μας και θα μας προσέφερε πολύ περισσότερες δυνατότητες.
<P>
Ως προς τις οικονομικές συμφωνίες, όμως, πρέπει να ασχοληθούμε με ένα θέμα που αφορά το μέλλον και το ανέφερε ήδη ο κ. El Khadraoui: αναφορικά με τις εναέριες μεταφορές, δεν μπορούμε να μείνουμε μόνο στη συζήτηση για το ποιος πρέπει να αναλάβει τα μέτρα ασφαλείας που σχετίζονται με υποδομές μεταφορών μεγάλης κλίμακας. Πρέπει να θεσπίσουμε και ένα οικονομικό μέτρο που θα εξασφαλίζει τη δίκαιη αντιμετώπιση όλων των μέσων μεταφοράς, έτσι ώστε να μην υπάρξει εξ αρχής προτίμηση σε ορισμένα από αυτά όσον αφορά τη χρηματοδότηση μέτρων ασφαλείας ή την αναλογία χρηματοδότησής τους από την πώληση εισιτηρίων, από τους φορολογουμένους, τις αεροπορικές εταιρείες ή άλλους φορείς.
<SPEAKER ID="308" LANGUAGE="NL" NAME="Erik Meijer," AFFILIATION="εξ ονόματος της Ομάδας GUE/NGL.">
<P>
Κατά συνέπεια, η Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών υποστηρίζει τις τροπολογίες 61 και 62 που προβλέπουν τη δημοκρατική εποπτεία. Εκτιμούμε ότι θα ήταν καλό να μην παραμείνει η Συμβουλευτική Ομάδα Ενδιαφερομένων περιορισμένη στις επαγγελματικές οργανώσεις, αλλά να επεκταθεί ώστε να περιλαμβάνει εκπροσώπους οργανώσεων για τα συμφέροντα των επιβατών και ομάδων που υποστηρίζουν την προστασία των πολιτικών ελευθεριών.
<SPEAKER ID="309" LANGUAGE="PL" NAME="Mieczysław Edmund Janowski," AFFILIATION="εξ ονόματος της Ομάδας UEN.">
<P>
   Κύριε Πρόεδρε, κύριε Επίτροπε, θα ήθελα να αποτίσω φόρο τιμής στον εισηγητή, κ. Costa, και να τον συγχαρώ για το έργο του.
<P>
Σήμερα ασχολούμαστε με ένα θέμα που είναι πολύ σημαντικό για τη δημόσια ασφάλεια, δηλαδή την αύξηση των μέτρων προστασίας –επαναλαμβάνω, των μέτρων προστασίας– στον τομέα της πολιτικής αεροπορίας. Αποτελεί το επόμενο βήμα για τη μείωση των απειλών, ιδίως των τρομοκρατικών απειλών, που σχετίζονται με τη χρήση πολιτικών αεροσκαφών για τη μεταφορά ανθρώπων και αγαθών. Πρέπει να ομολογήσουμε ότι ο κανονισμός του 2002 που ισχύει επί του παρόντος περιέχει υπερβολικά πολλές ειδικές και τυπικές λύσεις που καθιστούν δύσκολη την ευέλικτη ανταπόκριση στις λειτουργικές ανάγκες. Είναι ζωτικής σημασίας να διατηρηθεί η κατάλληλη ισορροπία ανάμεσα στην ανάγκη για μια αποτελεσματική και, συνεπώς, ταχεία απόκριση και σε ένα κατάλληλο επίπεδο προστασίας και ελέγχου.
<P>
Το επόμενο πολύ σημαντικό θέμα είναι να συναφθούν κατάλληλες συμφωνίες ή συμβάσεις με χώρες εκτός της ΕΕ. Είναι, συνεπώς, καλό ότι ο κανονισμός περιέχει συναφείς διατάξεις στο άρθρο 17 που αφορούν αυτό το πρόβλημα. Χαίρομαι που βλέπω ότι το παράρτημα στον κανονισμό είναι σαφές και έχει μια δομή που επιτρέπει, αν χρειάζεται, την εισαγωγή ειδικών κατευθυντήριων γραμμών εφαρμογής.
<SPEAKER ID="310" LANGUAGE="DE" NAME="Georg Jarzembowski (PPE-DE ). –" AFFILIATION="">
<P>
   Κύριε Πρόεδρε, κύριε Αντιπρόεδρε της Επιτροπής, μέρος όσων είπε ο αξιότιμος συνάδελφος κ. Bradbourn ήταν προσωπικές του απόψεις. Μπορώ να διαβεβαιώσω το Σώμα και τον Επίτροπο ότι η Ομάδα ΕΛΚ-ΕΔ υποστηρίζει πλήρως την έκθεση Costa –με εξαίρεση μία μόνο τροπολογία– και θα ήθελα με αυτήν την ευκαιρία να επαναλάβω τις ευχαριστίες μου προς τον πρόεδρο της επιτροπής και τον εισηγητή για την πολύ εποικοδομητική συνεργασία.
<SPEAKER ID="311" LANGUAGE="SV" NAME="Inger Segelström (PSE ). –" AFFILIATION="">
<P>
   Κύριε Πρόεδρε, κύριε Επίτροπε, κυρίες και κύριοι, θα ήθελα να ευχαριστήσω τον κ. Costa για την εποικοδομητική έκθεση. Χαιρετίζω το γεγονός ότι η Ολομέλεια αναθεωρεί τώρα τον ισχύοντα κανονισμό που εγκρίθηκε αμέσως μετά την τρομοκρατική επίθεση στη Νέα Υόρκη στις 11 Σεπτεμβρίου 2001. Ενεργώ ως αναπληρώτρια της κ. Hedkvist Petersen στην επιτροπή. Ήμουν σκιώδης εισηγήτρια στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, όπου κατέθεσα τις τροπολογίες που εγκρίθηκαν από την επιτροπή και επί των οποίων θα ψηφίσουμε αύριο. Αφορούν τη διάκριση μεταξύ ταχυδρομικής αλληλογραφίας και παραδοσιακού φορτίου και την προστασία έναντι τρομοκρατικών επιθέσεων.
<P>
Θέλω επίσης να σχολιάσω την τροπολογία 22 σχετικά με τους δυνητικά ταραχοποιούς επιβάτες ή τους επιβάτες με εμφανώς μη κανονική συμπεριφορά. Είναι σημαντικό να καταστεί σαφές ότι δεν αναφερόμαστε σε άτομα με σωματικές ή ψυχικές αναπηρίες. Η αλήθεια είναι ότι, μέσω ραμπών και άλλων βοηθημάτων, καταστήσαμε την αεροπορία προσβάσιμη σε όλους. Αυτός ο κανονισμός δεν πρέπει να την κάνει δυσπρόσιτη.
<SPEAKER ID="312" LANGUAGE="" NAME="Κυριάκος Τριανταφυλλίδης (GUE/NGL ). –" AFFILIATION="">
<SPEAKER ID="313" LANGUAGE="PL" NAME="Stanisław Jałowiecki (PPE-DE ). –" AFFILIATION="">
<P>
Είναι επίσης ατυχές ότι ούτε το κεφάλαιο 10, παράγραφος 4, του Παραρτήματος ούτε η τροπολογία 79 αναφέρουν αυτό το θέμα. Επαναλαμβάνω ότι είμαι υπέρ της πλήρους απαγόρευσης των όπλων επί του αεροσκάφους. Μπορεί κάποιος να ρωτήσει «και τι γίνεται σε εξαιρετικές περιπτώσεις όπου υπάρχει η υποψία έκθεσης σε κίνδυνο;». Σε αυτήν την περίπτωση θα έλεγα ότι δεν θα πρέπει να δοθεί άδεια απογείωσης και ότι η πτήση θα πρέπει να ακυρωθεί. Εγώ πάντως δεν θα ήθελα σε καμία περίπτωση να είμαι σε αυτήν την πτήση. 
<SPEAKER ID="314" LANGUAGE="ES" NAME="Inés Ayala Sender (PSE ). –" AFFILIATION="">
<P>
   Κύριε Πρόεδρε, καταρχάς θα ήθελα να συγχαρώ τον κ. Costa για αυτήν την έκθεση, η οποία εξετάζει τις πτυχές εκείνες που έμειναν έξω από τον πρώτο κανονισμό, ο οποίος, λόγω της τρομερής επίθεσης της 11ης Σεπτεμβρίου, εκπονήθηκε από τα διάφορα θεσμικά όργανα με αξιέπαινη ταχύτητα και ικανότητα ανταπόκρισης.
<P>
Ωστόσο, είναι αλήθεια ότι, τότε, ορισμένες σημαντικές πτυχές έμειναν εκτός της διαπραγμάτευσης η οποία διενεργήθηκε σε μια σημαντική στιγμή από άποψη ασφάλειας. Είναι επίσης αλήθεια ότι ο κ. Costa, σε αυτές τις προτεινόμενες τροπολογίες στον κανονισμό που παρουσιάστηκε από την Επιτροπή, ο οποίος θεσπίζεται πλέον ως ένας κανονισμός πλαίσιο, ενώ παράλληλα αξιολογούνται οι συνεισφορές που έχουν γίνει μέσω της επιτροπολογίας και η εφαρμογή της εμπειρίας, έχει βελτιώσει –πιστεύω–τις πτυχές που ήταν πιο απαραίτητες: εκείνες που εισαγάγουν την ανησυχία και τα συμφέροντα των εμπλεκόμενων πλευρών, τόσο από την άποψη των κρατών μελών όσο και από την άποψη των αεροπορικών εταιρειών και των αερολιμένων, και επίσης τις πτυχές που δεν έχουν εξεταστεί ακόμη σε σχέση με τη χρηματοδότηση και οι οποίες είναι τόσο προσφιλείς στον κ. Costa, που έχει επιτελέσει μεγάλη πρόοδο σχετικά με αυτές.
<P>
Ωστόσο, πιστεύουμε ότι υπάρχει ένα σημείο στην πρόταση του κ. Costa, το οποίο, πάνω στον ενθουσιασμό του για τη βελτίωση του κανονισμού, έχει επιφέρει κάποια σύγχυση: το πακέτο των ρητρών που σχετίζονται με την εφαρμογή, η οποία ήταν παραδοσιακή και ιστορική από το 1987, όλης της νομοθεσίας σχετικά με την ασφάλεια στην πολιτική αεροπορία που εφαρμόζεται στον αερολιμένα του Γιβραλτάρ.
<P>
Υπάρχει μια τροπολογία που έχουμε παρουσιάσει από διάφορες πλευρές η οποία, χωρίς να θέτει σε καμία περίπτωση σε κίνδυνο την ασφάλεια που εφαρμόζεται στον αερολιμένα του Γιβραλτάρ, διατηρεί και προστατεύει το πρόβλημα μιας ιστορικής διαμάχης, η οποία είναι πολύ κοντά στην επίλυσή της. Επομένως, ζητώ από τον κ. Costa να μην προσθέσει ένα περαιτέρω σημείο διαμάχης σε μια συμφωνία που βρίσκεται υπό διαπραγμάτευση από τον Δεκέμβριο του 2004 και η οποία, όσον αφορά το αεροδρόμιο του Γιβραλτάρ, θα εμποδίσει αυτήν την αναβολή και ουδετερότητα. Σας ζητάμε, επομένως, να δεχτείτε αυτήν την τροπολογία, η οποία απλά αποκαθιστά κάτι που ήταν ιστορικό, χωρίς να υπονομεύει σε καμία περίπτωση την ασφάλεια της πολιτικής αεροπορίας. 
<SPEAKER ID="315" LANGUAGE="FR" NAME="Christine De Veyrac (PPE-DE ). –" AFFILIATION="">
<P>
   Κύριε Πρόεδρε, κύριε Αντιπρόεδρε της Επιτροπής, κυρίες και κύριοι, θέλω καταρχάς να ευχαριστήσω τον πρόεδρο της Επιτροπής Μεταφορών και Τουρισμού, κ. Costa, για την έξοχη έκθεσή του. Το σχέδιό του θεσπίζει διατάξεις που αναμφίβολα θα χρησιμεύσουν στη βελτίωση της ασφάλειας της πολιτικής αεροπορίας.
<P>
Ωστόσο, θέλω ακόμη να επισημάνω δύο σημεία. Αρκετοί από εσάς αναφέρθηκαν στο πρώτο από αυτά, στο ζήτημα δηλαδή της χρηματοδότησης. Μιλάμε εν προκειμένω περί ασφάλειας, όχι περί αεροπορικής ασφάλειας. Με άλλα λόγια, δεν πρόκειται απλώς για την προστασία των χρηστών των αερομεταφορών, αλλά όλων των ανθρώπων στην Ευρώπη που μπορεί να αποτελέσουν στόχο επιθέσεων, στις οποίες χρησιμοποιούνται αεροπλάνα, όπως συνέβη την 11η Σεπτεμβρίου. Δεν φαίνεται δίκιο, όπως είπε ο κ. Jarzembowski, να επιβαρύνονται οι επιβάτες των αεροσκαφών με τα κόστη αυτών των μέτρων, ιδίως εφόσον ήδη υπερφορολογούνται σε έναν τομέα όπου εφευρίσκονται διαρκώς νέοι φόροι, όπως συνέβη πολύ πρόσφατα με τη θέσπιση ενός φόρου επί των αεροπορικών εισιτηρίων σε ορισμένες χώρες. Πιστεύω, λοιπόν, ότι θα ήταν προτιμότερο να μην υποχρεώνουμε τους επιβάτες αεροπλάνων να καταβάλλουν υπερβολικό τίμημα για αυτά τα μέτρα.
<P>
Το άλλο σημείο που θέλω να επισημάνω αφορά την υποχρέωση που περιλαμβάνεται στις τροπολογίες αριθ. 41 και 42, η οποία θα επιβάλλει στα κράτη μέλη να διαβουλεύονται και να ενημερώνουν την Κανονιστική Επιτροπή προτού εφαρμόσουν τα δικά τους μέτρα ασφαλείας. Μολονότι κατανοώ και σέβομαι την ιδέα της διαφάνειας που υπαγορεύει αυτές τις τροπολογίες, αναρωτιέμαι για την πρακτική εφαρμογή αυτών των προτάσεων. Αν απαιτείται να συνέρχεται πρώτα η επιτροπή, να ενημερώνεται και να γίνεται διαβούλευση κάθε φορά που ένα αεροδρόμιο θέλει να αναπτύξει συμπληρωματική φρουρά ασφαλείας, δεν είμαι βέβαιη αν μια υποχρέωση που για να εκπληρωθεί απαιτείται τόσος χρόνος μπορεί να συμβάλει στην αεροπορική ασφάλεια. Θα ήταν σίγουρα προτιμότερο να διασφαλιστεί καλύτερη εξισορρόπηση μεταξύ της ανάγκης για διαφάνεια και της ανάγκης για ταχεία δράση. 
<SPEAKER ID="316" LANGUAGE="PL" NAME="Bogusław Liberadzki (PSE ). –" AFFILIATION="">
<P>
   Κύριε Πρόεδρε, με ικανοποίηση εκφράζω για άλλη μία φορά την εκτίμησή μου προς τον Επίτροπο Barrot, ο οποίος μας πρότεινε μια εξαιρετική λύση. Κύριε Επίτροπε, αποτελεί πραγματικά σημαντική συνδρομή στη δημιουργία ενός ασφαλούς ευρωπαϊκού εναέριου χώρου. Θα ήθελα να συγχαρώ τον κ. Paolo Costa, τον Πρόεδρο της Επιτροπής Μεταφορών και Τουρισμού, για την έκθεσή του. Υπό την καθοδήγησή σας επιτύχαμε έναν υψηλό βαθμό συμφωνίας, ανεξαρτήτως των λίγων μεμονωμένων επιφυλάξεων.
<P>
Η προστασία των πολιτών τούς παρέχει ένα αίσθημα ασφάλειας και η προστασία των αερομεταφορών σταθεροποιεί την αγορά της αεροπορίας. Αυτές είναι οι πτυχές που θέλω να τονίσω σήμερα ως εξαιρετικά σημαντικές, ειδικά από την πλευρά εκείνων των χωρών στις οποίες αυτή η αγορά είναι ακόμα σε νηπιακό στάδιο. Στη χώρα μου, η εναέρια κυκλοφορία αυξάνεται κατά 30% ετησίως. Εντούτοις, δεν συμμερίζομαι τις επιφυλάξεις σχετικά με τις δήθεν υπερβολικές νέες αρμοδιότητες της Επιτροπής και του Οργανισμού Ασφάλειας της Αεροπορίας, καθώς αυτές είναι απαραίτητες.
<P>
Έχουμε μια εμπειρία πέντε ετών μετά την 11η Σεπτεμβρίου 2001. Στο σχέδιο κανονισμού που αναφέρεται παραπάνω, καθορίσαμε καθήκοντα για τις κυβερνήσεις και τα κράτη, καθορίσαμε τις ευθύνες των αερολιμένων και των αερομεταφορέων, καθορίσαμε τις αρμοδιότητες των δημοσίων υπαλλήλων και των εργαζομένων στην αεροπορική ασφάλεια και καθορίσαμε επίσης τις κατευθυντήριες γραμμές για την αποδεκτή συμπεριφορά των επιβατών. Το σχέδιο κανονισμού αναφέρει επίσης πώς θα χρηματοδοτηθεί αυτό το πρόγραμμα. Απευθύνω έκκληση να καταστεί μεμονωμένος στόχος η ίδια η ελαχιστοποίηση του κόστους. Εξάλλου, έχουμε την ευθύνη να παρακολουθούμε την ασφάλεια της εναέριας κυκλοφορίας. Ούτε έχουμε αντιρρήσεις για την πρόταση που υπέβαλε η Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων. Συνεπώς, πιστεύω ότι οι φόβοι μας σχετικά με τους περιορισμούς των ανθρωπίνων δικαιωμάτων και των πολιτικών ελευθεριών δεν είναι απολύτως βάσιμοι.
<SPEAKER ID="317" LANGUAGE="FR" NAME="Jacques Barrot," AFFILIATION="">
<P>
   Κύριε Πρόεδρε, κυρίες και κύριοι, επιτρέψτε μου καταρχάς να ευχαριστήσω τον πρόεδρο της επιτροπής, κ. Costa, για το έξοχο έργο του. Οι ευχαριστίες μου απευθύνονται επίσης προς όλους τους ομιλητές, οι παρεμβάσεις των οποίων μαρτυρούν τη σημασία του θέματος της αποψινής συζήτησης.
<P>
Η Ευρωπαϊκή Επιτροπή μπορεί να δεχθεί έναν μεγάλο αριθμό τροπολογιών που προτείνονται σε αυτήν την έκθεση. Θα διαβιβάσω τις απαραίτητες πληροφορίες για κάθε μία από τις τροπολογίες μέσω των συνηθισμένων διαύλων, κύριε Πρόεδρε.(1)
<P>
Δράττομαι της ευκαιρίας για να απαντήσω σε ορισμένους από τους ομιλητές για το θέμα των πυροβόλων όπλων επί του αεροσκάφους. Στην πρόταση της Επιτροπής για την τροποποίηση του κανονισμού, το κεφάλαιο 10 του Παραρτήματος προτείνει μέτρα ασφαλείας κατά τη διάρκεια της πτήσης. Στην παράγραφο 4 ορίζεται ότι δεν πρέπει να υπάρχει κανένα πυροβόλο όπλο εντός του αεροσκάφους, εκτός αν υπάρχει σχετική άδεια του ενδιαφερόμενου κράτους μέλους, η οποία υπόκειται στην εκπλήρωση των προϋποθέσεων ασφαλείας. Η Επιτροπή δεν προτείνει να επιτρέπονται πυροβόλα όπλα επί του αεροσκάφους, η εμπειρία όμως έδειξε ότι υπάρχουν περιπτώσεις όπου φέρονται πυροβόλα όπλα επί του αεροσκάφους από σωματοφύλακες κρατικών αξιωματούχων ή από υπαλλήλους ασφαλείας, γνωστούς ως συνοδοί ασφαλείας πτήσης. Κατά συνέπεια, η Επιτροπή θέλει να διασφαλίσει ότι πληρούνται οι προϋποθέσεις που ορίζονται στην παράγραφο 4 σε ανάλογες περιπτώσεις. Αυτά, λοιπόν, σε ό,τι αφορά το πρόβλημα των πυροβόλων όπλων επί του αεροσκάφους, ένα δύσκολο πρόβλημα, για το οποίο επιχειρήσαμε να βρούμε μερικά σημεία αναφοράς.
<P>
Η Επιτροπή, κύριε Costa, μπορεί να δεχθεί τη δημιουργία, όπως προτείνεται στην αιτιολογική σκέψη 9, ενός μηχανισμού αλληλεγγύης που θα μπορούσε να ενεργοποιηθεί σε περίπτωση τρομοκρατικής επίθεσης, πρέπει όμως να έχουμε υπόψη μας ότι οι συνέπειες μιας τρομοκρατικής ενέργειας μπορεί να είναι πολύ ευρύτερες του τομέα μεταφορών. Για αυτόν τον λόγο, η Επιτροπή πιστεύει ότι αυτό το θέμα πρέπει να αντιμετωπιστεί σε ένα ευρύτερο πλαίσιο.
<P>
Σύμφωνα με τη μελέτη για την ασφάλεια της πολιτικής αεροπορίας, το κόστος της ασφάλειας το επωμίζονται σε πολύ μεγάλο βαθμό επί του παρόντος οι χρήστες. Για τις πτήσεις εντός της Κοινότητας, οι φόροι που αφορούν την ασφάλεια και τα τέλη που επιβάλλονται από κυβερνήσεις και αεροπορικές εταιρείες αντιστοιχούν στο ένα με δύο τοις εκατό της μέσης τιμής του αεροπορικού εισιτηρίου. Κατά συνέπεια, συμφωνώ με την επιτροπή σας και τον πρόεδρό της, τον κ. Costa, όσον αφορά την ανάγκη για μεγαλύτερη διαφάνεια σε σχέση με τους φόρους και τα τέλη. Αυτός είναι ο τρόπος για να αποφευχθεί ο κίνδυνος στρέβλωσης του ανταγωνισμού.
<P>
Το επόμενο καθήκον είναι να εξετάσουμε την κατάσταση που θα διαμορφωθεί αν ορισμένα κράτη μέλη θεσπίσουν συμπληρωματικές προϋποθέσεις. Βεβαίως και αντιλαμβάνομαι τους λόγους που υπαγορεύουν όλες αυτές τις τροπολογίες σχετικά με τη χρηματοδότηση, πόσο όμως, άραγε, αναγκαίο είναι να προσπαθήσουμε να επιλύσουμε όλα αυτά τα προβλήματα χρηματοδότησης στο πλαίσιο ενός τεχνικού κανονισμού; Η λογική αυτού του κανονισμού είναι να καθορίσει τεχνικές προδιαγραφές για την ασφάλεια της πολιτικής αεροπορίας· κατά τα λοιπά, είναι γεγονός ότι η απλοποίηση ορισμένων διαδικασιών μπορεί να οδηγήσει σε μείωση του κόστους, οφείλω όμως πραγματικά να υπενθυμίσω στο Ευρωπαϊκό Κοινοβούλιο ότι πρέπει να φροντίσουμε να μην καθυστερήσει η βελτίωση αυτής της νομοθεσίας, που αφορά την ασφάλεια. Αυτός είναι ο λόγος που η Επιτροπή έχει σοβαρές αμφιβολίες για τις τροπολογίες που αφορούν τη χρηματοδότηση, ιδίως τις τροπολογίες αριθ. 35 και 43. Είναι γεγονός ότι τα χρηματοδοτικά προβλήματα απαιτούν αποσαφήνιση, ας έχουμε όμως επίγνωση της καθυστέρησης της έγκρισης αυτού του αναθεωρημένου σχεδίου. Πιστεύω ότι όλοι οι ομιλητές αναγνώρισαν τη χρησιμότητά του, ιδίως όσον αφορά μια ευρωπαϊκή προσέγγιση στις προδιαγραφές ασφαλείας.
<SPEAKER ID="318" LANGUAGE="" NAME="Πρόεδρος." AFFILIATION="Παράρτημα - Θέση της Επιτροπής">
<P>
Η ψηφοφορία θα διεξαχθεί την Πέμπτη, στις 11.00.
<SPEAKER ID="319" LANGUAGE="" NAME="" AFFILIATION="Έκθεση Paolo Costa (A6-0194/2006 )">
<P>
Η Επιτροπή δύναται να συμφωνήσει με τις τροπολογίες αριθ. 1, 4, 7, 8, 10, 11, 12, 13, 15, 16, 17, 24, 26, 27, 28, 29, 30, 31, 33, 34, 37, 40, 46, 47, 48, 49, 53, 55, 56, 58, 60, 61, 65, 66, 67, 68, 73, 77, 78, 82, 89 και 91.
<P>
Η Επιτροπή δύναται να κάνει δεκτές καταρχήν τις τροπολογίες αριθ. 9, 14, 18, 23, 25, 39, 42, 51, 64, 72, 79, 81 και 84.
<P>
Η Επιτροπή δύναται να συμφωνήσει εν μέρει με τις τροπολογίες αριθ. 5, 20, 21 και 57.
<P>
Η Επιτροπή δεν δύναται να κάνει δεκτές τις τροπολογίες αριθ. 2, 3, 6, 19, 22, 32, 35, 36, 38, 41, 43, 44, 45, 50, 52, 54, 59, 62, 63, 69, 70, 71, 74, 75, 76, 80, 83, 85, 86, 87, 88 και 90. 
<SPEAKER ID="320" LANGUAGE="" NAME="" AFFILIATION="Θέση της Επιτροπής επί των τροπολογιών του Ευρωπαϊκού Κοινοβουλίου:"/>
<SPEAKER ID="321" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0183/2006) του κ. Cramer, εξ ονόματος της Επιτροπής Μεταφορών και Τουρισμού, σχετικά με την εγκατάσταση του ευρωπαϊκού συστήματος σιδηροδρομικής σηματοδότησης (2005/2168(INI)). 
<SPEAKER ID="322" LANGUAGE="DE" NAME="Michael Cramer (Verts/ALE )," AFFILIATION="εισηγητής">
<P>
Το ERTMS θα έχει ως αποτέλεσμα να ενσωματωθεί η ψηφιακή τεχνολογία στην υποδομή των σιδηροδρόμων με την προοπτική να περάσουν στο παρελθόν, μετά από αρκετές δεκαετίες, τα είκοσι διαφορετικά συστήματα σηματοδότησης που λειτουργούν σήμερα και να αντικατασταθούν από ένα μόνο σύστημα σε όλα τα κράτη μέλη της ΕΕ: το ERTMS. Το σύστημα αυτό αυξάνει την ασφάλεια, μειώνει το κόστος κατασκευής και συντήρησης και αυξάνει σημαντικά τις δυνατότητες, ενώ συνεπάγεται επίσης σημαντική μείωση του κόστους των μηχανών έλξης, που θα μπορούν να κατασκευάζονται σε μεγαλύτερο αριθμό. Αυτό το τυποποιημένο σύστημα ασφάλειας των τραίνων θα απλουστεύσει και θα επιταχύνει σημαντικά τη διαλειτουργικότητα, και έτσι θα υπάρχει και στην Ευρώπη το πλεονέκτημα των μεγάλων διαδρομών, ειδικά για τις εμπορευματικές μεταφορές. Οποιαδήποτε σημαντική αλλαγή του αριθμού τέτοιων διαδρομών καθίσταται σήμερα αδύνατη εξαιτίας του τεχνολογικού και πολιτικού συνονθυλεύματος που επικρατεί, και γι’ αυτό αξίζει να καταστήσουμε προτεραιότητα την επένδυση στο ERTMS και να υπογραμμίσουμε ότι είναι απαραίτητο.
<P>
Οι επενδύσεις στο ERTMS θεωρούνται ίσης σημασίας με τις επενδύσεις σε υποδομές και αντιμετωπίζονται ως διασυνοριακά σχέδια. Αυτό σημαίνει συγχρηματοδότηση της ΕΕ ως και 50%, τόσο για τις συμβατές με το ERTMS μηχανές έλξης όσο και για υποδομές – τουλάχιστον για τα διασυνοριακά τμήματα. Υποστηρίζω κατηγορηματικά το «», με το οποίο η ΕΕ και οι εθνικοί σιδηρόδρομοι συμφώνησαν να εξοπλίσουν έξι διαδρόμους με ERTMS. Οι διάδρομοι αυτοί έχουν συμβολική σημασία για την επανένωση της Ευρώπης και ο εξοπλισμός τους με ERTMS θα συνεισφέρει μεταξύ άλλων στο να ξεπεραστούν εθνικοί εγωισμοί, αφού θα είναι απαραίτητο να σκέφτεται και να ενεργεί κανείς με ευρωπαϊκό τρόπο. Αν τα σχέδια αυτά σημειώσουν σύντομα επιτυχία, αυτό θα ενθαρρύνει στην ανάληψη περαιτέρω πρωτοβουλιών. Ωστόσο, είναι επίσης απαραίτητο να μείνει το θέμα στην κορυφή της ημερήσιας διάταξης, όχι όμως μόνο για εκείνους που παίρνουν τις αποφάσεις στην ΕΕ –πρέπει και τα κράτη μέλη, ο τομέας, οι διαχειριστές υποδομών και οι φορείς εκμετάλλευσης των σιδηροδρόμων να δώσουν προτεραιότητα στο ERTMS και να κινηθούν όλοι ταυτόχρονα προς την ίδια κατεύθυνση.
<P>
Προκειμένου, όμως, τα τραίνα να μπορούν να ταξιδεύουν γρήγορα στο μέλλον χωρίς να βλάπτουν το περιβάλλον, πρέπει να υλοποιηθούν ορισμένοι σημαντικοί όροι πλαίσιο. Το εξωτερικό κόστος του ευρωπαϊκού σήματος τέλους κυκλοφορίας πρέπει να εσωτερικοποιηθεί και μπορούμε εδώ να πάρουμε για παράδειγμα την Ελβετία, όπου τα διόδια είναι τετραπλάσια από ό,τι στη Γερμανία και εισπράττονται σε όλους τους δρόμους και από όλα τα φορτηγά αυτοκίνητα. Ο ανταγωνισμός στην ΕΕ δεν ήταν μέχρι τώρα δίκαιος. Στη Γερμανία για παράδειγμα, πέρα από τα σοβαρά φορολογικά μειονεκτήματα, η επιβάρυνση χάραξης των γραμμών συνιστά διόδια για όλα τα τραίνα και τις γραμμές, ενώ τα φορτηγά υποχρεώνονταν μέχρι τώρα να καταβάλλουν διόδια μόνο στους αυτοκινητόδρομους και μόνο όταν ξεπερνούσαν τους 12 τόνους. Το ERTMS δεν προσφέρει στην Ευρώπη μόνο τη δυνατότητα να ενωθεί, αλλά είναι επίσης σημαντικό για τη μεσοπρόθεσμη και μακροπρόθεσμη ανάπτυξη της σιδηροδρομικής βιομηχανίας και των 15 000 εξειδικευμένων θέσεων εργασίας που προσφέρει. Σήμερα η σιδηροδρομική βιομηχανία είναι ήδη πρώτη ως προς τις εξαγωγές. Υπάρχουν παραγγελίες μηχανών έλξης από την Κορέα, την Ταϊβάν, την Ινδία, τη Σαουδική Αραβία και την Κίνα και έργα υποδομής στις χώρες αυτές, που δείχνουν ξεκάθαρα το δυναμικό της στην αγορά. Αν το ERTMS μπορέσει να στηριχτεί σε μια δυνατή αγορά στην Ευρώπη, θα μπορέσει να γίνει παγκόσμιο πρότυπο.
<P>
Το όραμά μου είναι ένα ευρωπαϊκό σιδηροδρομικό δίκτυο από τη Λισαβόνα ως το Ταλίν, από το Παρίσι ως τη Βαρσοβία και από το Λονδίνο στην Αθήνα μέσω Βουδαπέστης. Με το ERTMS, το όραμα αυτό θα προχωρήσει σημαντικά. Με αυτό το πνεύμα, ελπίζω ότι αύριο θα επιβεβαιώσουμε όλοι την ψήφο της επιτροπής, και θα ήθελα να σας παρακαλέσω να απορρίψετε όλες τις τροπολογίες που υποβλήθηκαν τώρα. Θα ήθελα επίσης να παρακαλέσω το Συμβούλιο να ακολουθήσει με την ψήφο του το παράδειγμα του Σώματος. 
<SPEAKER ID="323" LANGUAGE="FR" NAME="Jacques Barrot," AFFILIATION="">
<P>
   Κύριε Πρόεδρε, κυρίες και κύριοι, διαβάζω με πολύ προσοχή και ενδιαφέρον την έκθεση του κ. Cramer. Θέλω να τον συγχαρώ για την ποιότητα της έκθεσής του, η οποία είναι καρπός της συνεργασίας με όλους τους ενδιαφερομένους στον τομέα των σιδηροδρόμων. Δεν εφείσθητε προσπαθειών, κύριε Cramer! Δεν αρκεστήκατε στο να οργανώσετε μια ακρόαση σχετικά με το ERTMS, ταξιδέψατε σε ολόκληρη την Ευρώπη για να εξετάσετε τα τεχνικά και πολιτικά ζητήματα που άπτονται του συστήματος. Διαβουλευτήκατε στενά με τον κ. Karel Vinck, τον Ευρωπαίο Συντονιστή για το ERTMS. Σε αυτούς τους λόγους οφείλεται η υψηλή ποιότητα της έκθεσης που εκπονήσατε, η οποία εγκρίθηκε ομόφωνα από την Κοινοβουλευτική Επιτροπή Μεταφορών και Τουρισμού.
<P>
Η έκθεσή σας παρουσιάζει με σαφήνεια τα πλεονεκτήματα του ERTMS και παραθέτει τις τρεις προκλήσεις που πρέπει να αντιμετωπιστούν, αν πράγματι θέλουμε να αναπτυχθεί το σύστημα επιτυχώς.
<P>
Καταρχάς, το ERTMS αναγνωρίζεται ως το καλύτερο σύστημα στον κόσμο σήμερα για τη σήμανση των επιτρεπόμενων ορίων ταχύτητας σε οδηγούς και για την αυτόματη παρακολούθηση αυτών των ταχυτήτων. Όπως μόλις επεσήμανε ο κ. Cramer, η επιτυχία που επιτεύχθηκε με την εξαγωγή αυτού του συστήματος εκτός Ευρώπης σε χώρες όπως η Ταϊβάν και η Κορέα αποδεικνύει το δυναμικό αυτού του συστήματος ως εξαγώγιμου προϊόντος.
<P>
Δεύτερον, πολλές γραμμές στην Ευρώπη είναι εξοπλισμένες με εθνικά και περιφερειακά συστήματα, τα περισσότερα από τα οποία είναι απαρχαιωμένα και αμοιβαίως ασύμβατα. Ο κ. Cramer μίλησε για «συνονθύλευμα», κάτι που πολύ εύστοχα αντανακλά τις μεγάλες διαφορές μεταξύ αυτών των συστημάτων ως προς τα επίπεδα ασφάλειας και απόδοσης. Προκειμένου να λειτουργήσει σε δεδομένη γραμμή, μια μηχανή έλξης συρμών πρέπει να είναι εξοπλισμένη με το κατάλληλο σύστημα και αυτός είναι ο λόγος που τα τρένα Thalys πρέπει να είναι εξοπλισμένα με επτά συστήματα ελέγχου.
<P>
Τρίτον, όσο το ERTMS δεν χρησιμοποιείται ευρέως στα ευρωπαϊκά σιδηροδρομικά δίκτυα, οι εταιρείες σιδηροδρόμων διστάζουν να επενδύσουν σε αυτό. Αντιστρόφως, όσο τα τρένα δεν εξοπλίζονται για το ERTMS, οι πάροχοι υποδομών διστάζουν επίσης να επενδύσουν σε αυτό. Το αποτέλεσμα είναι ότι συχνά συμφέρει τις εταιρείες σιδηροδρόμων να αναμένουν από άλλους να κάνουν το πρώτο βήμα. Πρέπει να ξεφύγουμε από αυτόν τον κύκλο αδράνειας και να πείσουμε όλους τους παράγοντες του τομέα των σιδηροδρομικών μεταφορών ότι πρέπει να εγκρίνουν αυτό που σε τελική ανάλυση είναι μια στρατηγική από την οποία βγαίνουν άπαντες εξίσου ωφελημένοι. Μπορούμε, επίσης, να βασιστούμε στον κ. Vinck, τον Ευρωπαίο Συντονιστή, να χρησιμοποιήσει τη δύναμη της πειθούς του.
<P>
Οι μείζονες διάδρομοι μεταφοράς εμπορευμάτων θα είναι ανταγωνιστικοί μόνο εφόσον οι μηχανές έλξης συρμών δεν θα είναι υποχρεωμένες να σταματούν στα εθνικά σύνορα λόγω τεχνικών προσκομμάτων, και για τον σκοπό αυτόν η κοινοτική στρατηγική πρέπει να εξαγγελθεί με σαφήνεια, όπως έδειξε ο κ. Cramer στην έκθεσή του. Είναι ουσιώδες να διασφαλίσουμε ότι το ERTMS θα τοποθετείται όπου είναι υποχρεωτικό, ιδίως σε όλες τις νέες γραμμές υψηλών ταχυτήτων. Η ευρωπαϊκή χρηματοδότηση πρέπει να περιοριστεί σε σιδηροδρομικά έργα στα οποία συνυπολογίζεται το ERTMS. Πρέπει να παρασχεθούν ουσιαστικά χρηματοδοτικά κίνητρα στους πρώτους παρόχους υποδομών και στις πρώτες επιχειρήσεις σιδηροδρόμων που θα εξοπλιστούν με το ERTMS.
<P>
Έχει πραγματοποιηθεί πολύ δουλειά για να εξασφαλιστεί η επιτυχία του ERTMS, πρέπει όμως να κλιμακώσουμε τις προσπάθειές μας και, για τον σκοπό αυτόν, κύριε Πρόεδρε, είναι λίαν ευπρόσδεκτη, η συμβολή του Ευρωπαϊκού Κοινοβουλίου.
<P>
Σας ευχαριστώ, κύριε Cramer, για το έργο σας επί της έκθεσης. Πρέπει να κινηθούμε μαζί προς την ίδια κατεύθυνση, στην κατεύθυνση δηλαδή ενός ανταγωνιστικού ευρωπαϊκού σιδηροδρομικού περιβάλλοντος που θα μπορεί να παρέχει υψηλής ποιότητας υπηρεσίες. Με αυτόν τον τρόπο μπορούμε να μετατοπίσουμε μέρος του όγκου κυκλοφορίας εμπορευμάτων από τις οδικές στις σιδηροδρομικές μεταφορές, προκειμένου να εξοικονομήσουμε ενέργεια και να προσεγγίσουμε τους στόχους του Κυότο. Όλα αυτά, κύριε Cramer, βεβαίως και απαιτούν μια τολμηρή και φιλόδοξη στρατηγική για την εισαγωγή του ERTMS. Σε σχέση με αυτό, η έκθεσή σας δίνει σημαντική ώθηση στο θέμα μας, γι’ αυτό και θέλω να ευχαριστήσω τόσο εσάς όσο και το Ευρωπαϊκό Κοινοβούλιο. 
<SPEAKER ID="324" LANGUAGE="DE" NAME="Georg Jarzembowski," AFFILIATION="εξ ονόματος της Ομάδας PPE-DE">
<P>
Υπάρχουν μόνο δύο σημεία που θέλω να υπογραμμίσω. Το πρώτο –και απευθύνομαι στον κ. Cramer– είναι ότι δεν θα πρέπει να μιλάμε για ποσοστά, γιατί δεν έχουμε ακόμα ιδέα για το πόσα χρήματα θα διατεθούν για το ERTMS. Επίσης, δεν γνωρίζουμε ακόμα ποια έργα είναι πραγματικά έτοιμα να προχωρήσουν. Ένα από αυτά –η διαδρομή Ρότερνταμ-Γένοβα– φαίνεται πραγματικά έτοιμο, αν εξαιρέσουμε το τελευταίο κομμάτι που οδηγεί στη Γένοβα, αλλά για τα άλλα έργα δεν έχει ακόμα εξασφαλιστεί η χρηματοδότηση από τα κράτη μέλη και έτσι δεν θα πρέπει να υποσχόμαστε κάτι που τα κράτη μέλη δεν είναι διατεθειμένα να προσφέρουν, διότι τα κράτη μέλη, οι φορείς εκμετάλλευσης δικτύων και οι σιδηρόδρομοι πρέπει να συνεισφέρουν το μερίδιό τους. Το μόνο που μπορούμε να κάνουμε εμείς είναι να προσφέρουμε το κερασάκι από τον προϋπολογισμό για τα ΔΕΔ. Αν κωλυσιεργήσουν τα κράτη μέλη, δεν θα γίνει τίποτα.
<P>
Δεύτερον, ελπίζω ότι τα κράτη μέλη που μπορούν να λάβουν πόρους από το ταμείο συνοχής ή το περιφερειακό ταμείο, θα τους χρησιμοποιήσουν για το ERTMS, όμως αν τους χρησιμοποιήσουν για να κατασκευάσουν δρόμους και ύστερα παραπονεθούν ότι οι σιδηρόδρομοι δεν είναι σωστά οργανωμένοι και είναι αργοί, τότε το μόνο που μπορώ να πω είναι πως το λάθος είναι δικό τους.
<SPEAKER ID="325" LANGUAGE="DE" NAME="Jörg Leichtfried," AFFILIATION="εξ ονόματος της Ομάδας PSE">
<P>
   Κύριε Πρόεδρε, κύριε Αντιπρόεδρε, θα ήθελα καταρχάς να ευχαριστήσω θερμά με αυτήν την ευκαιρία τον κ. Cramer για την καλή συνεργασία, ιδίως επειδή η έκθεσή του ήταν πολύ δύσκολη και απαιτητική από τεχνική άποψη. Καταφέραμε να φέρουμε με μεγάλη ταχύτητα και ακρίβεια την έκθεση σε ψηφοφορία και αυτό είναι καλό σημάδι για το μέλλον των ευρωπαϊκών σιδηροδρόμων.
<P>
Είναι σχετικά σαφές γιατί ο τομέας αυτός είναι τόσο επείγων: όπως ήδη ανέφερε ο κ. Cramer, σήμερα υπάρχουν στην Ευρώπη περισσότερα από 20 διαφορετικά συστήματα σηματοδότησης και ελέγχου της ταχύτητας. Αυτό έχει βέβαια κόστος ως προς τον χώρο, αλλά και ως προς τα χρήματα, ενώ φυσικά αυξάνει στο έπακρο τις δυνατότητες σφάλματος και συνιστά τελικά πρόβλημα για την ασφάλεια. Ως εκ τούτου, υπάρχει ένα τεράστιο εμπόδιο για τη διαλειτουργικότητα, το οποίο ασφαλώς –όπως είπατε, κύριε Cramer– κάνει τον τομέα των σιδηροδρόμων λιγότερο ανταγωνιστικό, ιδίως ενόψει της διαρκούς αύξησης της κυκλοφορίας και της επείγουσας ανάγκης να μεταφερθεί από τους δρόμους στους σιδηροδρόμους. Ελπίζω αυτά που ακούμε για τη Λευκή Βίβλο που θα εκδοθεί να μην είναι μόνο φήμες. Ασφαλώς χρειαζόμαστε το σύστημα που σχεδιάζεται.
<P>
Θα ήθελα να χρησιμοποιήσω την τελευταία μου ευκαιρία για να υπογραμμίσω ότι, κατά την άποψή μου, το ERTMS θα αυξήσει την ασφάλεια της κοινωνικής θέσης των εργαζομένων στον σιδηροδρομικό τομέα, όπου οι θέσεις εργασίας θα απαιτούν καλύτερες ικανότητες και υψηλή εξειδίκευση, και έτσι δεν πρέπει να παραβλέψουμε τη μετεκπαίδευση και την εξειδίκευση των εργαζομένων του εν λόγω τομέα.
<P>
Ας αξιοποιήσουμε το ERTMS ως μια μεγάλη ευκαιρία για τους σιδηροδρόμους και ας κάνουμε ό,τι είναι δυνατόν για τη μετατόπιση των μεταφορών στο μέλλον από τους δρόμους στους σιδηροδρόμους. 
<SPEAKER ID="326" LANGUAGE="NL" NAME="Dirk Sterckx," AFFILIATION="εξ ονόματος της Ομάδας ALDE.">
<P>
   Κύριε Barrot, κύριε Cramer, σας ευχαριστώ για το έργο που επιτελέσατε. Τα είπατε όλα σωστά στην έκθεσή σας μέχρι την τελευταία λεπτομέρεια. Όλα καθορίζονται με μεγάλη σαφήνεια. Είναι λίγο ειρωνικό, ωστόσο, ότι το 2006 και στο πλαίσιο του 21ου αιώνα, συζητούμε ακόμα για τα οφέλη ενός ενιαίου συστήματος σιδηροδρομικής σηματοδότησης. Σε μια εποχή που άλλοι τρόποι μεταφοράς έχουν σημειώσει πολύ μεγαλύτερη πρόοδο, η διασυνοριακή ευρωπαϊκή κυκλοφορία προφανώς δεν ήταν ποτέ τόσο σημαντική στα μονοπώλια. Εν πάση περιπτώσει, ποτέ δεν επένδυσαν τα χρήματα που θα έπρεπε σε αυτήν, ούτε πρότειναν τις ιδέες που θα οδηγούσαν στην πρόοδο του τομέα. Είναι λίγο περίεργο το ότι βρισκόμαστε ακόμα να συζητάμε τα βασικά όσον αφορά τους σιδηροδρόμους.
<P>
Είμαστε ικανοποιημένοι διότι, κατά τη διάρκεια της ακρόασης που οργανώσατε, οι φορείς των υποδομών ήταν θετικοί στην εφαρμογή του ευρωπαϊκού συστήματος σιδηροδρομικής σηματοδότησης (ERTMS). Αυτό, κατά την άποψή μας, αποτελεί από μόνο του επιτυχία. Θα μπορούσαν εύκολα να είχαν πει ότι δεν ενδιαφέρονται πραγματικά λόγω του κόστους και ότι, για χάρη αυτών των λίγων τραίνων που περνούν τα σύνορα, θα ήταν ίσως καλύτερα να χρησιμοποιηθούν φορτηγά, διότι μπορούν να ανιχνευθούν από δορυφόρο. Θα μπορούσαν να αφήσουν τα τραίνα στη σημερινή τους κατάσταση. Ο ενθουσιασμός που επιδεικνύουμε δεν φαίνεται να αγγίζει πραγματικά εκείνους που θα έπρεπε να συμβάλουν στην πρόοδο της κατάστασης, δηλαδή τα κράτη μέλη, τις εταιρείες σιδηροδρόμων και τους διευθυντές των υποδομών.
<P>
Εγώ, ασφαλώς, ακολουθώ την προσέγγιση του κ. Cramer, ο οποίος είπε μόνο σωστά πράγματα. Πρέπει να εξετάσουμε ολόκληρο το σύστημα διαδρόμων, από την αρχή μέχρι το τέλος, μέχρι και το τελευταίο μίλι. Πρέπει να προβλεφθεί κοινοτική χρηματοδότηση για τα διασυνοριακά τμήματα και δεν θα πρέπει να ευνοηθούν κάποιοι διάδρομοι εις βάρος άλλων. Το έργο πρέπει να μελετηθεί στο σύνολό του και πρέπει να έχουμε μια άποψη της γενικής εικόνας. Ο τελικός στόχος είναι να καλυφθεί ολόκληρο το ευρωπαϊκό δίκτυο σιδηροδρόμων ή τουλάχιστον οι σημαντικές γραμμές. Συνεπώς, θα πρέπει να βρούμε πάνω από 5 δισ. ευρώ σε διάστημα 10 ετών. Τα ποσά που απαιτούνται θα είναι τελείως διαφορετικής τάξης. Θα ήθελα να δω αν οι εταιρείες σιδηροδρόμων και τα κράτη μέλη προτίθενται να προσφέρουν αυτά τα χρήματα, διότι αυτό το ποσό ευρωπαϊκής χρηματοδότησης είναι μόνο σταγόνα στον ωκεανό. Είναι περιττό να προσποιούμαστε: δεν μπορούμε να συμπεριφερόμαστε λες και θα δώσουμε ένα σωρό χρήματα. Κανείς δεν μπορεί να περιμένει θαύματα με μόλις το 1% του Ακαθάριστου Εγχώριου Προϊόντος. Τα κράτη μέλη και άλλοι φορείς αρνούνται να δεχθούν αυτήν την πραγματικότητα και πιστεύουν ότι η Ευρώπη, ακόμα και αν δεν έχει χρήματα, θα πρέπει να αποτελεί την κινητήρια δύναμη πίσω από πρωτοβουλίες αυτού του είδους.
<P>
Οι εταιρείες σιδηροδρόμων επίσης θα πρέπει να αποδείξουν ότι η χρηματοδότηση που έλαβαν δαπανήθηκε συνετά, ότι θα φροντίσουν και θα προσελκύσουν πελάτες με σκοπό την επίτευξη του κύριου στόχου του ERTMS –δηλαδή τη βελτιωμένη χρήση του δικτύου– ώστε να καταστούν οι σιδηροδρομικές μεταφοράς ανταγωνιστικές έναντι των άλλων τρόπων μεταφοράς. 
<SPEAKER ID="327" LANGUAGE="NL" NAME="Erik Meijer," AFFILIATION="εξ ονόματος της Ομάδας GUE/NGL.">
<P>
Φαίνεται ότι σε 20 με 30 χρόνια διάφορες παραλλαγές του ERTMS θα εφαρμόζονται ως γενικό πρότυπο. Οι αρχικές επενδύσεις στο ERTMS έχουν γίνει και είναι βέβαιο ότι θα ακολουθήσουν πολλές. Η βεβαιότητα της συνεχούς ανάπτυξης αποτελεί τεράστιο όφελος για τη βιομηχανία. Αν θέλουν όλοι να εφαρμόσουν αυτό το σύστημα από το στάδιο της ανάπτυξης, τότε αυτό μπορεί να οδηγήσει σε ελλείψεις και στην άνοδο των τιμών. Επιπλέον, υπάρχει η πιθανότητα τουλάχιστον η πρώτη έκδοση λογισμικού να χρειαστεί αναβάθμιση στο εγγύς μέλλον.
<P>
Οι εργαζόμενοι στις εταιρείες σιδηροδρόμων χρειάζονται αρκετή προπαρασκευαστική κατάρτιση προκειμένου να αρχίσουν να χρησιμοποιούν το ERTMS με ασφάλεια. Επί του παρόντος, κυρίως εφαρμόζεται ως δευτερεύον σύστημα παράλληλα με ένα από τα 20 δοκιμασμένα και ελεγμένα συστήματα. Στις Κάτω Χώρες, αυτό έχει ήδη οδηγήσει σε καθυστερήσεις στη χρήση νέων σιδηροδρομικών τμημάτων. Όπου το ERTMS εφαρμόζεται χωρίς αυτού του είδους την υποστήριξη, αυτό οδηγεί αρχικά σε σημαντικές καθυστερήσεις και έχει προκαλέσει, κατά συνέπεια, χάος στα χρονοδιαγράμματα. Στην Ελβετία, η μέση καθυστέρηση των τρένων κατά τους τέσσερις πρώτους μήνες ήταν 18 λεπτά και μόνο μετά από αυτό το διάστημα άρχισε η κατάσταση να αλλάζει σταδιακά προς το καλύτερο. Αυτά τα αρχικά προβλήματα σημαίνουν ότι το σύστημα δεν έχει χαιρετιστεί μέχρι στιγμής ως επιτυχία από τα ενδιαφερόμενα μέρη. Γι’ αυτό, προκειμένου να καταστεί αυτό το σχέδιο επιτυχές, πρέπει να κάνουμε μια σαφή διάκριση μεταξύ της πειραματικής αρχικής φάσης, κατά τη διάρκεια της οποίας μπορεί να δοκιμάζεται επιλεκτικά ώστε να συσσωρευτεί η πρακτική εμπειρία, και της πλήρους αναπτυγμένης φάσης, κατά την οποία μπορούμε να βασιστούμε στο σύστημα 100%.
<P>
Η χρηματοδότηση της Ευρωπαϊκής Ένωσης πρέπει να επικεντρωθεί σε αυτήν την πειραματική φάση, ώστε να καταστούν αξιόπιστες οι εκδόσεις 2.3.0 και 3.0.0 και να υπάρξουν περαιτέρω εξελίξεις χωρίς να γεμίζουν άσκοπα τα χρηματοκιβώτια της βιομηχανίας. Μέχρι να μπορέσει να εισαχθεί πλήρως, πρέπει να διασφαλίσουμε ότι δεν θα παραμεληθούν τα δοκιμασμένα και ελεγμένα συστήματα προστασίας και πρέπει να αποτρέψουμε τη χρήση της περαιτέρω συρρίκνωσης του σιδηροδρομικού δικτύου ως μέσο γρήγορης επίτευξης καλών στατιστικών στοιχείων για το ERTMS. Ο μόνος τρόπος για να αυξήσουμε ίσως τους απαραίτητους πόρους είναι να επιβάλουμε μια επιπλέον εισφορά στις εμπορευματικές μεταφορές, όπως έγινε στην Ελβετία. Γι αυτό, η προηγούμενη απόφαση σχετικά με το ευρωπαϊκό σήμα τελών κυκλοφορίας πρέπει να προσαρμοστεί. 
<SPEAKER ID="328" LANGUAGE="NL" NAME="Johannes Blokland" AFFILIATION="εξ ονόματος της Ομάδας IND/DEM.">
<P>
   , Η ανταγωνιστικότητα των σιδηροδρόμων εμποδίζεται από διάφορους παράγοντες. Η έλλειψη ενιαίου συστήματος ασφάλειας και σηματοδότησης είναι ένας από αυτούς. Λαμβάνοντας υπόψη τον ρόλο που υποτίθεται ότι θα διαδραματίσουν οι σιδηρόδρομοι στην υλικοτεχνική διαδικασία, χαίρομαι για την προσοχή που λαμβάνει το ERTMS. Μπορώ να ταυτιστώ με την ουσία της έκθεσης του κ. Cramer, η οποία καλύπτει τις πιο συναφείς πτυχές του ERTMS και συμμερίζομαι την άποψή του ότι το ERTMS αποτελεί ένα μέσο που μπορεί να βοηθήσει τους σιδηροδρόμους να προχωρήσουν στο μέλλον.
<P>
Καθώς η εισαγωγή του ERTMS μπορεί να ακυρώσει αυτήν την αρνητική πτυχή, είναι σημαντικό η μεταβατική περίοδος μεταξύ των σημερινών συστημάτων και του ERTMS να διατηρηθεί στο ελάχιστο, προκειμένου να περιοριστούν τα πρόσθετα κόστη και η λειτουργική ενόχληση ως αποτέλεσμα της χρήσης των διπλών συστημάτων. Είναι επίσης σημαντικό να έχουμε στη διάθεσή μας μια έκδοση του ERTMS που λειτουργεί ικανοποιητικά. Αυτό συμβαίνει επί του παρόντος, και ελπίζω ότι όλοι οι ενδιαφερόμενοι θα καταβάλουν προσπάθεια ώστε να χρησιμοποιήσουν ένα οικονομικά εύλογο και τεχνικά ενημερωμένο σύστημα τώρα και στο μέλλον.
<P>
Ένα σημαντικό θέμα στη συζήτησή μας ήταν η χρηματοοικονομική πτυχή της εισαγωγής του ERTMS. Τόσο στην Κοινότητα όσο και στα κράτη μέλη και στις εταιρείες σιδηροδρόμων υπάρχουν μόνο περιορισμένοι πόροι. Είναι, συνεπώς, απαραίτητο να υπολογιστεί προσεκτικά ο τρόπος που θα πρέπει να χρησιμοποιηθούν. Σε αυτό το πλαίσιο, η Ομάδα μου πρότεινε ορισμένες τροπολογίες, οι οποίες τονίζουν ότι, όσον αφορά τα έργα, θα πρέπει να υποστηρίξουμε τα πιο δημοφιλή έργα και την ωριμότητα, τόσο πολιτικά όσο και οικονομικά, ώστε να εκμεταλλευτούμε στο μέγιστο τα διαθέσιμα μέσα.
<P>
Όσο για τα υπόλοιπα, χαίρομαι για την προσοχή που αφιερώνεται στη σημασία της πλήρους συμμετοχής των ενδιαφερομένων, δηλαδή της Κοινότητας, των κρατών μελών, της βιομηχανίας και των εταιρειών σιδηροδρόμων. Η ανάπτυξη, η εισαγωγή και η εφαρμογή του εξοπλισμού ERTMS μπορεί να είναι επιτυχής μόνο αν όλοι συνδράμουν σε αυτήν.
<P>
Τέλος, θα ήθελα να ευχαριστήσω τον κ. Cramer για το έργο του και την καλή συνεργασία με τους σκιώδεις εισηγητές και να εκφράσω την ελπίδα ότι όλοι οι ενδιαφερόμενοι θα υποστηρίξουν τις διαδικασίες που είτε έχουν τεθεί σε λειτουργία είτε πρόκειται να ξεκινήσουν. 
<SPEAKER ID="329" LANGUAGE="" NAME="" AFFILIATION="Αντιπροέδρου">
<SPEAKER ID="330" LANGUAGE="DE" NAME="Reinhard Rack (PPE-DE ). –" AFFILIATION="">
<P>
Πρόσφατα επιχειρήσαμε άμεσα με το Marco Polo I και II να υποστηρίξουμε πιο φιλικούς για το περιβάλλον τρόπους μεταφοράς και τώρα με το NAIADES θέλουμε να προσφέρουμε νέες ευκαιρίες στην εσωτερική ναυσιπλοΐα. Γενικά, όμως, δεν σημειώσαμε πραγματικά μεγάλη επιτυχία με όλα αυτά. Αντίθετα, η ψαλίδα άνοιξε περισσότερο. Στις εμπορευματικές μεταφορές, οι δρόμοι εξακολουθούν να κερδίζουν τους σιδηροδρόμους και έτσι ίσως να δούμε πραγματικά σύντομα το όνειρό μας να διαλύεται. Άλλωστε, βάσει σημερινών αναφορών στα μέσα ενημέρωσης, η Επιτροπή σύντομα θα αλλάξει στρατηγική εγκαταλείποντας την ενεργή πολιτική μετάβασης από τους δρόμους στους σιδηροδρόμους.
<P>
Ανεξάρτητα από την ακρίβεια αυτών των αναφορών, πρέπει να συνεχίσουμε να κάνουμε ό,τι μπορούμε για να εξοπλιστούν οι σιδηρόδρομοι και να αναβαθμιστούν τεχνολογικά. Η νέα μαγική λέξη είναι «ERTMS». Θα βοηθήσει ώστε να αποκτήσουν τα συστήματα τραίνων αμοιβαία διαλειτουργικότητα, και έτσι ίσως να δοθεί μια νέα ευκαιρία στα τραίνα, ακόμη και αν αυτό αργήσει πολύ.
<P>
Συνεργαστήκαμε για την έκθεση Cramer προκειμένου να βρούμε μια κοινή λύση και, όπως σωστά υπογράμμισε ο κ. Cramer, το επιτύχαμε. Ας συγχαρούμε λοιπόν τον εισηγητή, αλλά και την Επιτροπή, για το κείμενο που έχουμε μπροστά μας και ας ευχηθούμε στους σιδηροδρόμους να έχουν ένα καλό και ασφαλές μέλλον. 
<SPEAKER ID="331" LANGUAGE="FR" NAME="Gilles Savary (PSE ). –" AFFILIATION="">
<P>
   Κύριε Πρόεδρε, κύριε Επίτροπε, είμαι ακλόνητος οπαδός του ευρωπαϊκού σιδηροδρομικού δικτύου, η επιτυχία του οποίου εξαρτάται από τρία πράγματα: τη διαλειτουργικότητα, τη χρηματοδότηση και το άνοιγμα των σιδηροδρομικών δικτύων στον ανταγωνισμό. Σε αυτήν την έκθεση, το πολιτικό κέντρο βάρους τείνει να πέφτει στο άνοιγμα των δικτύων στον ανταγωνισμό, με άλλα λόγια, η αγορά είναι το πρωταρχικό στοιχείο· όταν συμβαίνει αυτό, οι οδικές μεταφορές είναι πάντα ο νικητής. Πιστεύω ότι στην πραγματικότητα θέλουμε να επικεντρωθούμε στη διαλειτουργικότητα και να βρούμε έναν τρόπο να την χρηματοδοτήσουμε. Επιπλέον, το κύριο θέμα στην παρούσα φάση όσον αφορά την εισαγωγή του ERTMS είναι με ποιον τρόπο θα χρηματοδοτηθεί, ούτως ώστε το τεράστιο κόστος της επένδυσης να μην θέσει επιπλέον προσκόμματα στην προσπάθεια των σιδηροδρόμων να ανταγωνιστούν τις οδικές μεταφορές.
<P>
Από αυτήν την άποψη, επιτρέψτε μου να συγχαρώ τον αξιότιμο συνάδελφό μας, τον κ. Cramer, για την έκθεσή του. Δεν είμαι βέβαιος ότι υφίστατο η ανάγκη ή η υποχρέωση να δοθεί προτεραιότητα σε συγκεκριμένους σιδηροδρομικούς διαδρόμους. Αντιθέτως, πιστεύω ότι θα ήταν καλύτερο να πούμε ότι, κάθε φορά που αναβαθμίζεται ένα δίκτυο ή ανοίγει μια νέα γραμμή, πρέπει να εξοπλίζεται με τη νέα προδιαγραφή. Μου είναι σχεδόν αδιανόητο ότι κάθε νέα γραμμή δεν θα εφοδιάζεται αυτόματα σύμφωνα με τη νέα προδιαγραφή.
<P>
Υπάρχει, βέβαια, επίσης, ένα κρίσιμο ζήτημα σε σχέση με τη χρηματοδότηση κατά τη διάρκεια της μεταβατικής περιόδου, όταν πρέπει να συνυπάρξουν παλαιά και νέα συστήματα. Αν δεν δοθεί απάντηση σε αυτό το καίριο ερώτημα, οι εθνικές εταιρείες θα τείνουν να είναι επιφυλακτικές. Αν δοθεί απάντηση σε αυτό, κύριε Επίτροπε, πιστεύω ότι θα κερδίσουμε αυτήν τη μάχη και πρέπει να την κερδίσουμε, διότι κάθε μηχανή έλξης συρμών Thalys, όπως είπατε, έχει εγκατεστημένα επτά διαφορετικά συστήματα διοίκησης και ελέγχου, κοστίζουν δε 60% περισσότερο σε σύγκριση με άλλες μηχανές έλξης συρμών. 
<SPEAKER ID="332" LANGUAGE="EN" NAME="Arūnas Degutis (ALDE ). –" AFFILIATION="">
<P>
   Κύριε Πρόεδρε, θα ήθελα να ευχαριστήσω τον εισηγητή για την ολοκληρωμένη έκθεση. Υποστηρίζοντάς τον, θα ήθελα να τονίσω ότι η συντονισμένη εγκατάσταση του ευρωπαϊκού συστήματος σιδηροδρομικής σηματοδότησης (ERTMS), το οποίο αποτελεί στρατηγικό τμήμα του διευρωπαϊκού δικτύου, θα πρέπει να εφαρμοστεί ομοιόμορφα σε όλες τις ευρωπαϊκές σιδηροδρομικές υποδομές.
<P>
Ένα αποτελεσματικό σύστημα σηματοδότησης με αυτόματο έλεγχο ταχύτητας θα συμβάλει στην αποφυγή των θανατηφόρων ατυχημάτων και θα βελτιώσει περαιτέρω το επίπεδο ασφάλειας των σιδηροδρομικών μεταφορών. Η εφαρμογή του ERTMS θα παράσχει αυξημένη ασφάλεια διασφαλίζοντας συνεχή έλεγχο κατά τη λειτουργία του τραίνου. Θα διευκολύνει επίσης την αποσυμφόρηση των δρόμων και τη μετατόπιση των μεταφορών στους σιδηροδρόμους.
<P>
Το ERTMS είναι ανώτερο από τα εθνικά συστήματα, διότι είναι φθηνότερο ως προς την αγορά και τη συντήρηση και είναι πιο ασφαλές σε όλες τις ταχύτητες. Συμφωνώ ότι τα παλαιά συστήματα και το ERTMS δεν θα πρέπει να συνυπάρχουν για μεγάλο διάστημα. Η μετάβαση στο νέο σύστημα θα πρέπει να είναι όσο το δυνατόν γρηγορότερη. Τα 20 διαφορετικά συστήματα σιδηροδρομικού ελέγχου και σηματοδότησης που υπάρχουν ακόμα σήμερα θα πρέπει να αντικατασταθούν από ένα και μόνο σύστημα σε όλα τα κράτη μέλη στο εγγύς μέλλον.
<SPEAKER ID="333" LANGUAGE="IT" NAME="Marta Vincenzi (PSE ). –" AFFILIATION="">
<P>
   Κύριε Πρόεδρε, κύριε Επίτροπε, κυρίες και κύριοι, η ομόφωνη έγκριση της έκθεσης του κ. Cramer από την Επιτροπή Μεταφορών και Τουρισμού αποδεικνύει βασικά δύο πράγματα.
<P>
Θα περιοριστώ στην επισήμανση ορισμένων ζητημάτων, τα οποία αναφέρονται ήδη στην έκθεση, αλλά τα οποία θεωρώ ότι αξίζει να επισημανθούν. Το πρώτο είναι ότι ασφαλώς έχει δίκιο ο κ. Savary όταν υποστηρίζει ότι το νέο σύστημα θα πρέπει να περιλαμβάνει όλες τις καινοτομίες. Προς το παρόν, ωστόσο, καθώς είμαστε αντιμέτωποι με τις οικονομικές δυσκολίες που όλοι γνωρίζουμε, πιστεύω ότι θα πρέπει να υποστηρίξουμε την εγκατάσταση του συστήματος τουλάχιστον στους βασικούς διαδρόμους που μελέτησε ο ευρωπαίος συντονιστής κ. Vinck και μας πρότεινε ως το πρώτο βήμα προς τη συνολική κάλυψη. Θα ήθελα να επισημάνω ότι τα χρονοδιαγράμματα και οι διαδικασίες πρέπει να είναι σωστές για τη μετάβαση του συνολικού ευρωπαϊκού δικτύου και για τη διατήρηση του σημερινού προτύπου, διασφαλίζοντας έτσι τη συμβατότητα με μελλοντικές τεχνικές προδιαγραφές. 
<SPEAKER ID="334" LANGUAGE="ES" NAME="Inés Ayala Sender (PSE ). –" AFFILIATION="">
<P>
   Κύριε Πρόεδρε, θα ήθελα να συγχαρώ θερμά τον κ. Cramer για την εξαντλητική έκθεσή του, η οποία εξετάζει με επιδεξιότητα και σε βάθος όλα τα προβλήματα που πρέπει να ξεπεράσουμε, προκειμένου να επιτευχθεί πλήρης διαλειτουργικότητα και να διευκολυνθεί η εξάλειψη των σιδηροδρομικών συνόρων.
<P>
Οι τεράστιες προσπάθειες που έπρεπε να κάνουμε στην Ισπανία προκειμένου να ανανεώσουμε το σιδηροδρομικό μας δίκτυο με ευρωπαϊκή χρηματοδότηση μας οδήγησαν να εφαρμόσουμε άμεσα τα ευρωπαϊκά συστήματα σιδηροδρομικής σηματοδότησης και ελέγχου ταχύτητας, τα οποία συζητάμε αυτήν τη στιγμή. Φαινόταν λογικό για τους Ισπανούς να ξεπεράσουμε την ιστορική οπισθοδρόμησή μας και να αφήσουμε να μας οδηγήσει ο ευρωπαϊσμός μας, επιλέγοντας σαφώς ένα ολοκληρωμένο σύστημα όπως το ERTMS, το οποίο αποτελεί το μέλλον των σιδηροδρόμων.
<P>
Στην πραγματικότητα, χαίρομαι επειδή τις τελευταίες εβδομάδες –και ελπίζω ότι η αντιπροσωπεία από την Επιτροπή Μεταφορών και Τουρισμού που θα επισκεφτεί την περιοχή μου την επόμενη εβδομάδα θα είναι σε θέση να το δει αυτό– καταφέραμε να ξεπεράσουμε και να επιλύσουμε ένα τεχνικό πρόβλημα του ERTMS, πράγμα που σημαίνει ότι καταφέραμε να μειώσουμε σημαντικά την απόσταση και να κάνουμε τις επιβατικές σιδηροδρομικές μεταφορές στην Ισπανία ακόμη πιο ελκυστικές. Στο μέλλον θα πρέπει προφανώς να επιλύσουμε ορισμένα προβλήματα που σχετίζονται με τις εμπορευματικές σιδηροδρομικές μεταφορές, όπως οι φυλασσόμενες διαβάσεις. 
<SPEAKER ID="335" LANGUAGE="NL" NAME="Saïd El Khadraoui (PSE ). –" AFFILIATION="">
<P>
   Καταρχάς, θα ήθελα να ευχαριστήσω τον εισηγητή κ. Cramer για το θετικό αποτέλεσμα στο οποίο καταλήξαμε. Δεν ήταν εύκολο, δεδομένων των ευαίσθητων πτυχών αυτού του θέματος. Οι συμβιβαστικές τροπολογίες που τελικά εγκρίθηκαν είναι πολύ σημαντικές. Ένα από τα θέματα της συζήτησης που μου έρχεται στο μυαλό είναι αν θα πρέπει να επιλεγεί ή όχι ένας διάδρομος. Τελικά, αποφασίσαμε υπέρ έξι κύριων σιδηροδρομικών διαδρόμων. Αυτό είναι σημαντικό, διότι στέλνουμε έτσι το μήνυμα ότι όλοι είναι σημαντικοί. Το αν θα επιτευχθεί πρόοδος ή όχι θα εξαρτηθεί από τις προσπάθειες και τη βούληση των κρατών μελών και των ενδιαφερόμενων εταιρειών.
<P>
Ο τελικός στόχος του ERTMS πρέπει να είναι η γενική εφαρμογή του, διότι μια ενιαία ευρωπαϊκή σιδηροδρομική αγορά δεν μπορεί να γίνει ανταγωνιστική έναντι άλλων τρόπων μεταφοράς αν συνεχίσουμε να εφαρμόζουμε 20 διαφορετικά συστήματα σηματοδότησης. Αυτό σημαίνει, μάλιστα, ότι πρέπει να ασχοληθούμε με ολόκληρα τμήματα αντί να επιλέξουμε μια αποσπασματική προσέγγιση.
<P>
Το βασικό πρόβλημα, ασφαλώς, όπως ανέφεραν ήδη οι περισσότεροι συνάδελφοι βουλευτές, είναι η χρηματοδότηση του ERTMS, καθώς και των άλλων διευρωπαϊκών δικτύων. Γι’ αυτό, πρέπει να είμαστε δημιουργικοί και να αντλήσουμε πόρους, για παράδειγμα, από το Ταμείο Συνοχής και, ίσως σε συνεργασία με την Ευρωπαϊκή Τράπεζα Επενδύσεων, να συγκεντρώσουμε πρόσθετους πόρους. Αυτοί οι πόροι θα πρέπει σε κάθε περίπτωση να κατανεμηθούν εξίσου, αλλά θα πρέπει επίσης να δαπανηθούν συνετά και αποτελεσματικά. Εύχομαι στην Επιτροπή και στον συντονιστή του ERTMS καλή επιτυχία σε αυτό το δύσκολο έργο εξισορρόπησης. 
<SPEAKER ID="336" LANGUAGE="FR" NAME="Jacques Barrot," AFFILIATION="">
<P>
   Κύριε Πρόεδρε, κυρίες και κύριοι βουλευτές, σας ευχαριστώ για αυτήν τη συζήτηση γύρω από την έξοχη έκθεση του κ. Cramer. Θα περιοριστώ σε τέσσερις παρατηρήσεις.
<P>
Με την πρώτη παρατήρηση θέλω να εκφράσω την απόλυτη έκπληξή μου για τον υπαινιγμό του κ. Rack περί αλλαγής στρατηγικής, υπονοώντας ότι δεν ήμασταν ανέκαθεν αποφασισμένοι να δώσουμε προτεραιότητα στους σιδηροδρόμους, οι οποίοι, όπως γνωρίζουμε, έχουν μια σειρά πλεονεκτημάτων στο πλαίσιο της εξοικονόμησης ενέργειας και των περιβαλλοντικών προβλημάτων. Παραπέμπω τον κ. Rack στη Λευκή Βίβλο που θα παρουσιαστεί την ερχόμενη εβδομάδα· οτιδήποτε άλλο πέραν των όσον αναφέρονται σε αυτήν, αποτελεί απλώς εικασία.
<P>
Η δεύτερη παρατήρησή μου είναι η εξής: υπάρχει αναμφίβολα ανάγκη παροχής κινήτρων, συμπεριλαμβανομένου του υψηλού ποσοστού συγχρηματοδότησης εκ μέρους της Ευρωπαϊκής Ένωσης, προκειμένου να διασφαλιστεί η πλήρης εγκατάσταση του ERTMS. Ο κ. Savary υπογράμμισε τον κίνδυνο επιβολής κυρώσεων στο σιδηροδρομικό σύστημα. Αυτός είναι ο λόγος που επιλέξαμε συγχρηματοδότηση 50% για την εισαγωγή του ERTMS. Ο χρόνος θα δείξει· σε ό,τι με αφορά πάντως, πιστεύω ότι αποτελεί ένα καλό κίνητρο.
<P>
Τρίτον, ενώ είναι αλήθεια ότι οι προδιαγραφές ενός τέτοιου συστήματος επιδέχονται πάντα βελτίωση, μπορεί σήμερα να ειπωθεί ότι το σύστημα λειτουργεί. Η γραμμή Ρώμη-Νάπολη είναι εντός χρονοδιαγράμματος και λειτουργεί πολύ ικανοποιητικά από τα τέλη του 2005. Εκείνο που μπορούμε να πούμε είναι ότι η τρέχουσα εκδοχή των προδιαγραφών ήδη επαρκεί για να διασφαλίσει τη διαλειτουργικότητα και, κατά συνέπεια, μπορεί να χρησιμοποιηθεί σε προκηρύξεις διαγωνισμών. Μολονότι το ERTMS πρέπει να τελειοποιηθεί, δεν υπάρχει λόγος, με βάση τις υφιστάμενες προδιαγραφές, να αναβληθεί η εγκατάσταση του ERTMS.
<SPEAKER ID="337" LANGUAGE="" NAME="Πρόεδρος. –" AFFILIATION="">
<P>
Η ψηφοφορία θα διεξαχθεί αύριο, στις 11:00. 
<SPEAKER ID="338" LANGUAGE="" NAME="Πρόεδρος. –" AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0141/2006) του κ. Ó Neachtain, εξ ονόματος της Επιτροπής Αλιείας, σχετικά με την παράκτια αλιεία και τα προβλήματα που αντιμετωπίζουν οι αλιείς παράκτιας αλιείας (2004/2264(INI)). 
<SPEAKER ID="339" LANGUAGE="EN" NAME="Seán Ó Neachtain (UEN )," AFFILIATION="εισηγητής.">
<P>
   Κύριε Πρόεδρε, επιτρέψτε μου να ξεκινήσω με , όπως λέμε στα ιρλανδικά –δηλαδή με «λίγα λόγια»– από τον τίτλο αυτής της έκθεσης. Μετά την τελική ψηφοφορία στην επιτροπή, ρωτήθηκα αν θα ήμουν διατεθειμένος να δεχθώ μια τροπολογία στην Ολομέλεια για την τροποποίηση του τίτλου της έκθεσης, ο οποίος αναφέρεται στους «αλιείς», προκειμένου να αναγνωριστεί αναμφίβολα ο σημαντικός ρόλος που διαδραματίζουν οι γυναίκες σε αυτόν τον σημαντικό τομέα. Δεν θα σας προκαλέσει έκπληξη το γεγονός ότι υποστηρίζω πλήρως την τροπολογία Miguélez Ramos/Kindermann, η οποία είναι απολύτως συνεπής με το περιεχόμενο της έκθεσης και απλά εισαγάγει την ιδέα της ισότητας των φύλων στον τίτλο.
<P>
Επίτροπε Borg, αυτή η έκθεση και το Κοινοβούλιο σας ζητούν να εξετάσετε μια νέα κοινοτική στρατηγική για αυτόν τον σημαντικό τομέα δραστηριότητας. Οι άνδρες και οι γυναίκες που δραστηριοποιούνται στον τομέα παράκτιας αλιείας σας ζητούν να εξετάσετε μια νέα κοινοτική προσέγγιση. Πιστεύω ότι έχουμε υποχρέωση να μην τους απογοητεύσουμε. Γνωρίζοντας την προσωπική σας αφοσίωση στην αλιεία, ξέρω ότι δεν θα τους απογοητεύσετε. 
<SPEAKER ID="340" LANGUAGE="EN" NAME="Joe Borg," AFFILIATION="Μέλος της Επιτροπής.">
<P>
   Κύριε Πρόεδρε, θέλω να ξεκινήσω εκφράζοντας τις ευχαριστίες και την ευγνωμοσύνη μου στον εισηγητή, κ. Ó Neachtain, ο οποίος υπέβαλε μια άριστη έκθεση. Θα ήθελα επίσης να επεκτείνω τις ευχαριστίες μου σε όλη την Επιτροπή Αλιείας που ανέλαβε αυτό το σημαντικό θέμα με τη μορφή μιας έκθεσης πρωτοβουλίας.
<P>
Συμφωνώ απολύτως ότι δεν είναι εύκολο να προσδιοριστεί η παράκτια αλιεία, αλλά γι’ αυτό ακριβώς θα πρότεινα να βασιστούμε στον ορισμό που χρησιμοποιείται στην κοινοτική νομοθεσία: σκάφη μήκους έως 12 μέτρων που δεν χρησιμοποιούν συρόμενα αλιευτικά εργαλεία. Αυτός ο ορισμός συμφωνήθηκε σχεδόν πριν από δέκα χρόνια και αποτελεί μια καλή βάση για περαιτέρω δράση. Ωστόσο, αυτό δεν σημαίνει ότι σε εθνικό ή τοπικό επίπεδο δεν μπορούν να χρησιμοποιηθούν πρόσθετα κριτήρια για τον καθορισμό του ρόλου των διαφορετικών φορέων στις ζώνες παράκτιας αλιείας. Αντιθέτως, οι δράσεις και τα σχέδια παράκτιας διαχείρισης θα πρέπει να περιλαμβάνουν περαιτέρω κριτήρια ανάλογα με το ειδικό πλαίσιο της ζώνης και των στόλων που συμμετέχουν.
<P>
Αυτό, όμως, με οδηγεί στο ερώτημα: ποιος κάνει τι; Είμαι βαθύτατα πεπεισμένος ότι οι τοπικές αλιευτικές κοινότητες είναι καταρχάς εκείνες που πρέπει να ενωθούν, να οργανωθούν και να προτείνουν δράσεις και πρωτοβουλίες. Δεύτερον, πολλές από τις πτυχές που αναφέρθηκαν υπόκεινται στην ευθύνη των κρατών μελών, για παράδειγμα η εκπαίδευση και η επαγγελματική κατάρτιση, η δικαιοδοσία σε παράκτιες ζώνες έως 12 ναυτικών μιλίων και ο έλεγχος και η επιβολή των προδιαγραφών ασφάλειας, κλπ.
<P>
Η Επιτροπή έχει επίσης ξεκινήσει ήδη εργασία και πρότεινα ειδική μεταχείριση στο πλαίσιο του Ευρωπαϊκού Ταμείου Αλιείας, η οποία ελπίζω ότι θα εγκριθεί την προσεχή εβδομάδα. Μεταξύ άλλων δυνατοτήτων ιδιαίτερου ενδιαφέροντος για τους παράκτιους αλιείς: το προτεινόμενο Ευρωπαϊκό Ταμείο Αλιείας μειώνει στο 20% την ιδιωτική συνδρομή για τον εκσυγχρονισμό των σκαφών για τους ιδιοκτήτες μικρότερων σκαφών. Τους παρέχει πιο ευνοϊκή μεταχείριση ως προς τους όρους για την αντικατάσταση των κινητήρων και καλεί τα κράτη μέλη να παράσχουν «χωρητικότητα ασφαλείας», κατά προτίμηση στα μικρότερα σκάφη. Εκτιμώ ότι πρόκειται για μια δέσμη καλύτερης μεταχείρισης σε αυτόν τον τομέα, η οποία θα συμβάλει στην επίτευξη ορισμένων από τις βελτιώσεις που αναφέρονται στην έκθεσή σας.
<SPEAKER ID="341" LANGUAGE="ES" NAME="Teresa Riera Madurell (PSE )," AFFILIATION="συντάκτρια γνωμοδότησης της Επιτροπής Δικαιωμάτων των Γυναικών και Ισότητας των Φύλων">
<P>
Αν και μόνο το 3% των γυναικών συμμετέχουν στην παραδοσιακή αλιεία, πολλές γυναίκες συμμετέχουν ενεργά στις άλλες δραστηριότητες που σχετίζονται με την αλιεία.
<SPEAKER ID="342" LANGUAGE="ES" NAME="Carmen Fraga Estévez," AFFILIATION="εξ ονόματος της Ομάδας PPE-DE">
<P>
Δεν πρέπει να ξεχνάμε ότι αυτά τα σκάφη αποτελούν περίπου το 80% όλων των κοινοτικών σκαφών και ότι αυτού του είδους η αλιεία ασκείται σε όλα τα παράκτια κράτη μέλη, αν και σε καθένα έχει ιδιαίτερα χαρακτηριστικά.
<P>
Δεν πιστεύω ότι η συμφωνία που εγκρίθηκε στην ΕΜΑ και η οποία πρόκειται να παρουσιαστεί στο Συμβούλιο Υπουργών προσφέρει όλα τα μέτρα που ζήτησε αυτό το Κοινοβούλιο στην έκθεση Casa σχετικά με το Ευρωπαϊκό Ταμείο Αλιείας, στην οποία υπήρχαν πολύ περισσότερα μέτρα που αναμφίβολα θα έδιναν πολύ μεγαλύτερη ευελιξία στην ανανέωση και τον εκσυγχρονισμό της αλιείας περιορισμένης κλίμακας. 
<SPEAKER ID="343" LANGUAGE="ES" NAME="Rosa Miguélez Ramos," AFFILIATION="εξ ονόματος της Ομάδας PSE">
<P>
Θα ήθελα να συγχαρώ τον εισηγητή, κ. Ó Neachtain, για την εξαιρετική ιδέα του να προτείνει αυτήν την έκθεση πρωτοβουλίας σε μια ιδιαίτερα ευαίσθητη στιγμή για τις μικρές κοινότητες, οι οποίες αντιμετωπίζουν προβλήματα που πρέπει να επιλυθούν επειγόντως.
<P>
Θα ήθελα, τέλος, να συγχαρώ ιδιαίτερα τη συντάκτρια γνωμοδότησης της Επιτροπής Δικαιωμάτων των Γυναικών και Ισότητας των Φύλων, κ. Riera, η οποία έκανε πολύ πολύτιμες παρεμβάσεις που έχουν εμπλουτίσει την έκθεση. Οι γυναίκες διαδραματίζουν βασικό ρόλο στον τομέα και με τη σωστή οργάνωση μπορούν να έχουν σημαντική συμβολή στην κοινωνικοοικονομική ανάπτυξη των κοινοτήτων που εξαρτώνται από την αλιεία. 
<SPEAKER ID="344" LANGUAGE="NL" NAME="Dirk Sterckx," AFFILIATION="εξ ονόματος της Ομάδας ALDE.">
<SPEAKER ID="345" LANGUAGE="EN" NAME="Ian Hudghton," AFFILIATION="εξ ονόματος της Ομάδας Verts/ALE.">
<P>
   Κύριε Πρόεδρε, θα ήθελα να ευχαριστήσω τον εισηγητή, κ. Ó Neachtain, για την πρωτοβουλία του να επισημάνει τις ειδικές ανάγκες και την οικονομική και κοινωνική σημασία του τομέα της παράκτιας αλιείας. Πρόκειται για ένα δίκτυο ζωτικής σημασίας κυρίως μικρών, οικογενειακών επιχειρήσεων, οι οποίες αποτελούν τη ζωογόνο δύναμη των περισσότερων μικρών παράκτιων κοινοτήτων μας.
<SPEAKER ID="346" LANGUAGE="PT" NAME="Pedro Guerreiro," AFFILIATION="εξ ονόματος της Ομάδας GUE/NGL.">
<SPEAKER ID="347" LANGUAGE="IT" NAME="Sebastiano (Nello) Musumeci," AFFILIATION="εξ ονόματος της Ομάδας UEN">
<P>
Ο τομέας της παράκτιας αλιείας μπορεί και πρέπει να καταστήσει αυτήν τη σημαντική οικονομική δραστηριότητα συμβατή με τη διαφύλαξη του θαλάσσιου περιβάλλοντος, η οποία είναι απαραίτητη και υποχρέωσή μας. Για αυτούς και για άλλους λόγους, υποστηρίζω ανεπιφύλακτα την παρούσα έκθεση. Πρέπει να υπογραμμίσω ιδιαίτερα την παράγραφο 16 της πρότασης ψηφίσματος, η οποία καλεί την Επιτροπή να αναγνωρίσει επιτέλους την ιδιαιτερότητα της παράκτιας και παραδοσιακής αλιείας στην κοινή αλιευτική πολιτική, καθώς η αντιμετώπισή της ήταν μέχρι στιγμής απαράδεκτη. 
<SPEAKER ID="348" LANGUAGE="EN" NAME="James Hugh Allister (NI ). –" AFFILIATION="">
<SPEAKER ID="349" LANGUAGE="EN" NAME="Neil Parish (PPE-DE ). –" AFFILIATION="">
<P>
   Κύριε Πρόεδρε, θα ήθελα να ευχαριστήσω τον εισηγητή, κ. Ó Neachtain, και να καλωσορίσω τον Επίτροπο εδώ.
<P>
Οι τιμές και το κόστος των καυσίμων αποτελούν σημαντικό παράγοντα, και σε αυτό το θέμα πρέπει πάλι να σκεφτούμε το μέλλον. Μπορεί να μην έχουμε ηλεκτρικά σκάφη τώρα, αλλά θα μπορούσαμε να έχουμε στο μέλλον. Τα σκάφη μήκους έως και 12 μέτρα, στα οποία αναφερόμαστε, είναι αρκετά μεγάλα και ικανά να αλιεύσουν πολλά ψάρια. Συνεπώς, πρέπει να είμαστε προσεκτικοί με το μέγεθος των διχτύων. Εκεί είναι που διαφωνώ με τον κ. Allister, διότι πρέπει να διατηρήσουμε τα αλιευτικά αποθέματα και να διασφαλίσουμε ότι αλιεύονται τα μεγαλύτερα ψάρια, ενώ τα μικρότερα έχουν την ευκαιρία να μεγαλώσουν. Αν δεν αντιμετωπίσουμε το γεγονός της εξάλειψης των αλιευτικών αποθεμάτων, όποια πολιτική και αν εφαρμόσουμε δεν θα δημιουργήσει τα επιπλέον ψάρια που χρειαζόμαστε. 
<SPEAKER ID="350" LANGUAGE="PT" NAME="Paulo Casaca (PSE )." AFFILIATION="">
<P>
   – Θα ήθελα να συγχαρώ και εγώ τον κ. Ó Neachtain για την άριστη έκθεσή του και για τη συνεπή αφοσίωσή του σε αυτό το θέμα που μας απασχολεί έντονα.
<SPEAKER ID="351" LANGUAGE="PL" NAME="Leopold Józef Rutowicz (NI ). –" AFFILIATION="">
<P>
Θα ήθελα να ευχαριστήσω τον κ. Ó Neachtain για την εκπόνηση αυτής της έκθεσης. Υποστηρίζω της συστάσεις του εισηγητή. 
<SPEAKER ID="352" LANGUAGE="IT" NAME="Iles Braghetto (PPE-DE ). –" AFFILIATION="">
<P>
   Κύριε Πρόεδρε, κύριε Επίτροπε, κυρίες και κύριοι, θα ήθελα να ευχαριστήσω τον κ. Ó Neachtain για το έργο που επιτέλεσε, διενεργώντας μια προσεχτική ανάλυση των προβλημάτων που αντιμετωπίζει η παράκτια αλιεία στην Ευρωπαϊκή Ένωση.
<P>
Ολοκληρώνοντας, θα ήθελα να ευχαριστήσω τον Επίτροπο Borg για το σημαντικό έργο που επιτέλεσε, κυρίως όσον αφορά την Πράσινη Βίβλο σχετικά με το μέλλον της κοινής αλιευτικής πολιτικής, η οποία προτείνει την αλληλεπίδραση των διαφόρων τομέων που εμπλέκονται στη διαχείριση της θαλάσσιας πολιτικής. 
<SPEAKER ID="353" LANGUAGE="" NAME="Σταύρος Αρναουτάκης (PSE ). –" AFFILIATION="">
<P>
Γνωρίζουμε όλοι ότι η παράκτια αλιεία αποτελεί βασική οικονομική δραστηριότητα σε μειονεκτικές και απομονωμένες περιοχές της Ευρωπαϊκής Ένωσης. Για τη χώρα μου την Ελλάδα χαρακτηριστικά αναφέρω ότι η παράκτια αλιεία έχει το μεγαλύτερο αριθμό σκαφών (96% του αλιευτικού στόλου) και τη μεγαλύτερη απασχόληση. Χρειάζεται οικονομική στήριξη του κλάδου για την αντικατάσταση και τον εκσυγχρονισμό των σκαφών.
<P>
Πρέπει να αναγνωριστεί ο ρόλος και η συμβολή των γυναικών στις οικογενειακής μορφής επιχειρήσεις της παράκτιας αλιείας. H Ευρωπαϊκή Ένωση θα πρέπει να βοηθήσει στην κατεύθυνση της οργάνωσης των παράκτιων αλιέων με τη στήριξη των οργανώσεών τους στη δημιουργία υποδομών στη διακίνηση των προϊόντων αλλά και τη βελτίωση των μεθόδων αλίευσης. Θα πρέπει να σημειώσουμε εδώ ότι η οργάνωσή τους δεν τους επιτρέπει να αντιπροσωπεύονται επαρκώς στα όργανα λήψης αποφάσεων αλλά και στις δημόσιες ακροάσεις.
<SPEAKER ID="354" LANGUAGE="PL" NAME="Zdzisław Kazimierz Chmielewski (PPE-DE ). –" AFFILIATION="">
<P>
   Κύριε Πρόεδρε, η έκθεση του κ. Ó Neachtain αποτελεί μια ενδιαφέρουσα περίπτωση ενός εισηγητή που αναζητά τη ρίζα ενός πολύ σύνθετου προβλήματος, το οποίο δεν είναι εύκολο να εκτιμηθεί. Το πρόβλημα αυτό αφορά την παράκτια αλιεία. Και αυτό οφείλεται στη γενική ιδέα ότι αυτός ο όρος εξακολουθεί να καλύπτει τη βιομηχανική, τη μικρομεσαία αλιεία και την αλιεία αναψυχής. Όπως συμβαίνει με κάθε τομέα που είναι δύσκολο να προσδιοριστεί και είναι διφορούμενος, είναι καταδικασμένος σε περιθωριοποίηση και σε αποκλεισμό από το κύριο ρεύμα χρηματοδότησης της Ένωσης και από τα επενδυτικά προγράμματα, ενώ η παράκτια αλιεία αντιπροσωπεύει στην πραγματικότητα περίπου το 80% όλης της θαλάσσιας αλιείας. Υπάρχει έλλειψη επενδύσεων στον τομέα, παραμελείται και αντιμετωπίζει μεγάλες τεχνικές, κοινωνικές και οικονομικές δυσκολίες.
<SPEAKER ID="355" LANGUAGE="" NAME="Ιωάννης Γκλαβάκης (PPE-DE ). –" AFFILIATION="">
<P>
Η παράκτια αλιεία έχει ιδιαίτερη σημασία. Έχει σημασία οικονομική, κοινωνική, πολιτιστική, περιβαλλοντική. Οικονομική, διότι εξασφαλίζει εισόδημα σε απομακρυσμένες νησιωτικές και, πολλές φορές, φτωχές περιοχές. Κοινωνική, διότι οι περισσότερες είναι μικρές οικογενειακές εκμεταλλεύσεις και, αν χαθεί αυτό το είδος της αλιείας, θα χαθούν και αυτές. Πολιτιστική, διότι οι περιοχές αυτές έχουν έντονα τα στοιχεία της παράδοσης και, αν εκλείψουν αυτοί οι ψαράδες, θα χαθεί μαζί τους και κομμάτι του ευρωπαϊκού πολιτισμού. Περιβαλλοντική, διότι αυτό το είδος αλιείας δεν προκαλεί ζημία ή προκαλεί τη μικρότερη δυνατή ζημία εν σχέσει με τα άλλα είδη. Ας μην ξεχνάμε ότι το 44% του αλιευτικού εργατικού δυναμικού απασχολείται στην παράκτια αλιεία, το δε 75% του αλιευτικού στόλου της Ευρωπαϊκής Ένωσης είναι παράκτια αλιεία. Αυτά τα δύο νούμερα μάς λένε πάρα πολλά.
<SPEAKER ID="356" LANGUAGE="EN" NAME="Joe Borg," AFFILIATION="Μέλος της Επιτροπής.">
<P>
Όσον αφορά τις ιδιαιτερότητες της παράκτιας αλιείας, πρέπει να υπογραμμίσω και πάλι ότι, εντός απόστασης έως και 12 ναυτικών μιλίων, αυτή η αλιεία υπόκειται στη δικαιοδοσία των κρατών μελών. Η ΕΕ δεν ασχολείται με τον έλεγχο της αλιείας εντός του ορίου των 12 ναυτικών μιλίων, εκτός από εξαιρετικές περιπτώσεις. Συμφωνώ επίσης ότι η ιδιαιτερότητα των διαφορετικών παράκτιων περιοχών πρέπει να ληφθεί υπόψη. Μάλιστα, το κάνουμε αυτό στη μεσογειακή πρόταση και ελπίζω ότι αργότερα φέτος θα επιστρέψω στο Συμβούλιο για να προσπαθήσω να επιτύχω την έγκριση της μεσογειακής πρότασης.
<P>
Για να περιγράψω πώς το Ευρωπαϊκό Ταμείο Αλιείας θα προσπαθήσει να επιτύχει αυτήν την ενίσχυση στη μικρή παράκτια αλιεία, καταρχάς υπάρχει μια μείωση στο 20% της ιδιωτικής συνδρομής για τον εκσυγχρονισμό των σκαφών για τους ιδιοκτήτες μικρότερων σκαφών. Το Ευρωπαϊκό Ταμείο Αλιείας τούς παρέχει πιο ευνοϊκή μεταχείριση και όρους για αντικατάσταση κινητήρα για σκάφη μήκους έως 12 μέτρων, και σε αυτήν την περίπτωση οι κινητήρες μπορούν να αλλάξουν χωρίς μείωση της ισχύος σε βάση ένας προς έναν. Τα κράτη μέλη καλούνται να δώσουν χωρητικότητα ασφαλείας, κατά προτίμηση στα μικρότερα σκάφη.
<P>
Η Επιτροπή θα εξετάσει προσεκτικά τα αποτελέσματα της μελέτης που ανέθεσε φέτος, όταν αυτά τεθούν στη διάθεσή της, και θα αποφασίσει, με βάση τα ευρήματα, ποια μέτρα μπορούν να προταθούν το προσεχές έτος και αν υπάρχει πεδίο εφαρμογής για μια κοινοτική πρωτοβουλία για την παράκτια αλιεία. Η έκθεση του κ. Ó Neachtain θα ληφθεί επίσης υπόψη. Ωστόσο, η άποψή μου είναι ότι δεν θα πρέπει να εφαρμόσουμε υπερβολικές ρυθμίσεις σε αυτόν τον τομέα. Θα πρέπει να βοηθήσουμε κυρίως με την παροχή ενίσχυσης ώστε να ξεπεράσουν οι παράκτιοι αλιείς τα προβλήματα που αντιμετωπίζουν στην άσκηση του επαγγέλματός τους. 
<SPEAKER ID="357" LANGUAGE="" NAME="Πρόεδρος. –" AFFILIATION="Γραπτές δηλώσεις (άρθρο 142)">
<P>
Η ψηφοφορία θα διεξαχθεί αύριο, στις 11.00.
<SPEAKER ID="358" LANGUAGE="IT" NAME="Francesco Musotto (PPE-DE ). –" AFFILIATION="">
<P>
   Η οικονομική και κοινωνική κρίση που αντιμετωπίζει ο αλιευτικός τομέας στην Ιταλία, ο οποίος πλήττεται από το υψηλό κόστος διαχείρισης που υπερβαίνει το 40% και από απώλειες εισοδήματος που κυμαίνονται στο 25% την τελευταία τριετία, πλήττει κυρίως τα λιγότερο ανταγωνιστικά τμήματα του στόλου. Η βιομηχανία της παράκτιας αλιείας έχει πληγεί ιδιαίτερα, καθώς επηρεάζεται περισσότερο από τη μεγάλη αστάθεια στις τιμές των καυσίμων και την αύξηση του μεταβλητού κόστους.
<SPEAKER ID="359" LANGUAGE="EN" NAME="Kathy Sinnott (IND/DEM ). –" AFFILIATION="">
<P>
Ένα θέμα που πρέπει να αντιμετωπιστεί αφορά την αναζήτηση χρηματοδοτικής ενίσχυσης μέσω του Ευρωπαϊκού Ταμείου Αλιείας για παράκτιους αλιείς που πλήττονται σοβαρά από νομοθετικές αλλαγές ή αλλαγές πολιτικής, οι οποίες αφορούν την αλιεία τους. Από το 2007 και μετά, 1 200 ιρλανδοί αλιείς σολομού κινδυνεύουν να χάσουν την πηγή εισοδήματός τους λόγω αυτών των νομοθετικών και πολιτικών αλλαγών.
<SPEAKER ID="360" LANGUAGE="" NAME="Πρόεδρος. –" AFFILIATION="">
<P>
   Η ημερήσια διάταξη προβλέπει τη δήλωση της Επιτροπής αναφορικά με τα μέτρα θέσης σε εφαρμογή (επίπεδο 2) της οδηγίας 2004/39/EΚ για τις αγορές χρηματοπιστωτικών μέσων (MIFID). 
<SPEAKER ID="361" LANGUAGE="EN" NAME="Joe Borg," AFFILIATION="Μέλος της Επιτροπής.">
<P>
   Κύριε Πρόεδρε, εξ ονόματος του συναδέλφου μου, κ. McCreevy, ο οποίος δεν μπορούσε να παραστεί απόψε, θα ήθελα να ευχαριστήσω την κ. Kauppi, η οποία υπήρξε εξαιρετική εισηγήτρια ως προς τον χειρισμό αυτού του δύσκολου και άκρως τεχνικού θέματος και ως προς την προθυμία της να εργαστεί δημιουργικά με την Επιτροπή και με όλα τα κόμματα. Εκπόνησε ένα έργο πρώτης τάξεως, μαζί με την κ. Berès, την πρόεδρο της Επιτροπής Οικονομικής και Νομισματικής Πολιτικής. Ευχαριστούμε επίσης την Ευρωπαϊκή Επιτροπή Ρυθμιστικών Αρχών των Αγορών Κινητών Αξιών για το άριστο έργο της.
<P>
Σύμφωνα με τους όρους της Δήλωσης Πρόντι, η Επιτροπή δεσμεύεται να λάβει στον μέγιστο βαθμό υπόψη την άποψη του Κοινοβουλίου. Εκπληρώσαμε και με το παραπάνω αυτήν την υποχρέωση. Μάλιστα, ενσωματώσαμε περίπου το 90% των τροπολογιών του Κοινοβουλίου στο σχέδιο μέτρων της Επιτροπής, επί του οποίου θα ψηφίσει η Ευρωπαϊκή Επιτροπή Ρυθμιστικών Αρχών των Αγορών Κινητών Αξιών στο τέλος του τρέχοντα μήνα. Συμφωνούμε σε όλα τα βασικά σημεία.
<P>
Η διαδικασία Lamfalussy, για την ανάπτυξη της οποίας εργαστήκαμε όλοι σκληρά τα τελευταία χρόνια, λειτουργεί. Φυσικά, είναι σημαντικό να συμφωνήσουμε το συντομότερο δυνατόν σχετικά με το νόμιμο δικαίωμα ανάκλησης του Ευρωπαϊκού Κοινοβουλίου, το οποίο υποστηρίζει η Επιτροπή. Πιστεύουμε ότι οι διαδικασίες Lamfalussy θα μας φανούν χρήσιμες τα προσεχή έτη, δίνοντάς μας τη δυνατότητα να προσαρμόζουμε τη νομοθεσία μας άμεσα για να συμβαδίζουμε με τις εξελίξεις της αγοράς και τις τεχνολογικές εξελίξεις, διατηρώντας ταυτόχρονα τους δημοκρατικούς ελέγχους και τις ισορροπίες.
<P>
Το κοινό ρυθμιστικό μας πλαίσιο έχει σχεδόν τεθεί σε εφαρμογή. Η οδηγία MIFID είναι το τελευταίο κομμάτι του παζλ στο οποίο οι αγορές ολοκληρώνονται γρήγορα. Το ευρωπαϊκό χρηματοπιστωτικό τοπίο καθίσταται εμπορικά πιο ελκυστικό. Αφήνοντας στην άκρη την πολιτική, τα πιθανά μέτρα για τα χρηματιστήρια αποτελούν μια ψήφο εμπιστοσύνης στην Ευρώπη, στα χρηματιστήριά μας, στην τεχνολογική γενναιότητά μας και στο ρυθμιστικό μας σύστημα. Τελικά, αυτό που μετρά είναι ότι το επενδυτικό κόστος στην ΕΕ παραμένει όσο το δυνατόν χαμηλότερο για όλους τους οικονομικούς φορείς της ΕΕ, ότι οι χρηματοπιστωτικές αγορές της Ένωσης ρυθμίζονται σωστά από ευρωπαϊκές ρυθμιστικές αρχές, ότι οι αγορές της Ευρωπαϊκής Ένωσης μπορούν να αναπτυχθούν σταθερά, ότι το διασυνοριακό κόστος εκκαθάρισης και διακανονισμού μειώνεται σημαντικά και ότι η Ευρωπαϊκή Ένωση, μέσω του νέου ρυθμιστικού καθεστώτος της, μπορεί να επηρεάσει και να αναπτύξει σταθερά τις χρηματοπιστωτικές σχέσεις της με τον υπόλοιπο κόσμο, χρησιμοποιώντας ως διαβατήριό της το καλό της αναδυόμενο μοντέλο ρύθμισης.
<SPEAKER ID="362" LANGUAGE="EN" NAME="Piia-Noora Kauppi," AFFILIATION="εξ ονόματος της Ομάδας PPE-DE">
<P>
   Κύριε Πρόεδρε, μπορούμε να είμαστε όλοι πολύ ικανοποιημένοι με το ανά χείρας ψήφισμα. Βασίζεται σε μια εξαιρετική προσπάθεια από την Επιτροπή, το Ευρωπαϊκό Κοινοβούλιο, την Ευρωπαϊκή Επιτροπή Ρυθμιστικών Αρχών των Αγορών Κινητών Αξιών και τους φορείς της αγοράς, η οποία οδήγησε στην επιτυχή ολοκλήρωση των μέτρων εφαρμογής για την οδηγία MIFID.
<P>
Η ίδια η οδηγία δεν είναι παρά επαναστατική με τον τρόπο με τον οποίο ανοίγει τις επενδυτικές αγορές στην ΕΕ και επιτυγχάνει καλύτερες εγγυήσεις για την προστασία των επενδυτών από την προηγούμενη νομοθεσία. Τα ανά χείρας μέτρα εφαρμογής, τα οποία καθορίζουν περί τις 17 βασικές διατάξεις της οδηγίας, αποτελούν ισορροπημένες και μετρημένες κανονιστικές ρυθμίσεις για την υλοποίηση αυτών των δύο δεσμεύσεων.
<P>
Η διαδικασία με την οποία καταρτίστηκαν αυτά τα μέτρα εφαρμογής είναι επίσης πολύ σημαντική. Είναι η πρώτη φορά που το Ευρωπαϊκό Κοινοβούλιο συμμετέχει πλήρως στην τελική νομοθεσία εφαρμογής στη φάση της επιτροπολογίας. Τελικά, το ποσοστό τροπολογιών του Κοινοβουλίου που προγραμματίστηκαν για έγκριση από την Ευρωπαϊκή Επιτροπή Κινητών Αξιών είναι περίπου 87%. Αυτό μπορεί να συγκριθεί άκρως ευνοϊκά, για παράδειγμα, με αυτά που επιτύχαμε στη βασική οδηγία MIFID, όπου το ποσοστό ήταν περίπου 50%. Όσοι συμμετείχαν μπορούν να αισθάνονται υπερήφανοι για τον τρόπο με τον οποίο καταφέραμε να ξεπεράσουμε τις πιθανές διοργανικές παγίδες, καθώς, όπως όλοι γνωρίζουμε, ο ρόλος του Κοινοβουλίου στην επιτροπολογία αποτελεί το θέμα μιας συχνά θερμής συζήτησης. Μάλιστα, ακόμα περιμένουμε ορισμένες απαντήσεις από την Επιτροπή και το Συμβούλιο.
<P>
Ωστόσο, θα ήθελα να ευχαριστήσω ιδιαίτερα την Επιτροπή για την ανοιχτή και διαθέσιμη συνεργασία μαζί μου και την Επιτροπή Οικονομικής και Νομισματικής Πολιτικής, ο ρόλος της οποίας υπήρξε καθοριστικός στην επίτευξη αυτού του πολύ θετικού αποτελέσματος. Συμφωνώ με τις παρατηρήσεις που έκανε ο Επίτροπος τη Δευτέρα ότι επιτύχαμε κάτι ιστορικό όχι μόνο για τις χρηματοπιστωτικές αγορές, αλλά και για τον τρόπο με τον οποίο πλαισιώνεται η νομοθεσία επιπέδου 2 και άλλη νομοθεσία επιτροπολογίας.
<P>
Παρά το θετικό αποτέλεσμα, θα ήθελα να αναφέρω ορισμένα σημεία. Αισθάνομαι κάπως σαστισμένη με το γεγονός ότι η Επιτροπή δεν δέχθηκε την τροποποίησή μας, η οποία είχε σκοπό να διασαφηνίσει τις υποχρεώσεις βέλτιστης εκτέλεσης των επιχειρήσεων επενδύσεων προς τους πελάτες όταν πραγματοποιούν συναλλαγές εξ ονόματός τους. Ελπίζω ότι η Επιτροπή και οι εθνικοί κανονισμοί θα ερμηνεύσουν τη διάταξη που προέκυψε υπό το πρίσμα της συμφωνίας που επετεύχθη στην οδηγία επιπέδου 1. Επιπλέον, θα ήθελα να δω περισσότερη ευελιξία σχετικά με την καθυστερημένη αναφορά των μεγάλων συναλλαγών. Θα πρέπει να είμαστε σε επαγρύπνηση και να θέσουμε σε εφαρμογή αμέσως τη ρήτρα αναθεώρησης, αν καταστεί προφανές ότι η πρώιμη αναφορά των μεγάλων συναλλαγών βλάπτει την παροχή ρευστότητας στους πελάτες, κάνοντάς τις πιο ακριβές ή καθιστώντας τις αγορές της ΕΕ λιγότερο ανταγωνιστικές από τις αγορές άλλων χωρών του κόσμου.
<P>
Τέλος, ήλπιζα ότι θα μπορούσε να βρεθεί μια πιο σύγχρονη ερμηνεία των συναλλαγών παραγώγων. Θα είναι σημαντικό να τροποποιηθούν τα μέτρα του επιπέδου 2 αμέσως, αν καταστεί σαφές ότι οι νέοι πελάτες και οι νέες αγορές, ειδικά οι συναλλαγές με τη χρήση του Διαδικτύου, ζημιώνονται.
<SPEAKER ID="363" LANGUAGE="FR" NAME="Pervenche Berès," AFFILIATION="εξ ονόματος της Ομάδας PSE">
<P>
   . Κύριε Πρόεδρε, κύριε Επίτροπε, μπορείτε να πείτε στον κ. McCreevy ότι, απόψε, εδώ στο Ευρωπαϊκό Κοινοβούλιο, παρακολουθήσαμε ολόκληρη τη διαδικασία Lamfalussy για πρώτη φορά. Το Ευρωπαϊκό Κοινοβούλιο συνέβαλε σε αυτήν την προσπάθεια κατά τρόπο που, πιστεύω, θα επαινεθεί από όλους για την ποιότητα και τον επαγγελματισμό του, προασπίστηκε δε, στο επίπεδο 2, την ισορροπία μεταξύ της επίτευξης ανοιχτών αγορών και της αρχής της διαφάνειας, που καθορίσαμε στο επίπεδο 1.
<P>
Αυτό που κάναμε εδώ στο Ευρωπαϊκό Κοινοβούλιο επικεντρώθηκε κατά βάση στη συμβολή του ΕΚ στην ομαλή λειτουργία αυτού που είναι γνωστό ως διαδικασία Lamfalussy και στους λόγους που μας κάνουν να ελπίζουμε ότι η συμφωνία για την άσκηση των εκτελεστικών αρμοδιοτήτων που ανατίθενται στην Επιτροπή θα διασφαλίσει τα δικαιώματα του Ευρωπαϊκού Κοινοβουλίου. Επικροτούμε, επίσης, την αποδοχή εκ μέρους της Επιτροπής μιας σειράς προτάσεών μας που στοχεύουν στη βελτίωση της ισορροπίας στους τομείς της διαφάνειας και των δικαιωμάτων των καταναλωτών.
<SPEAKER ID="364" LANGUAGE="LT" NAME="Margarita Starkevičiūtė," AFFILIATION="εξ ονόματος της Ομάδας ALDE.">
<P>
Κάτι άλλο που θα ήθελα να αναφέρω είναι ότι πρέπει να ατενίσουμε το μέλλον, καθώς η ταχεία και φιλόδοξη ανάπτυξη των χρηματοπιστωτικών αγορών φέρνει νέες προοπτικές κάθε μέρα. Λυπάμαι που ο κ. McCreevy δεν συμμετέχει στις συζητήσεις μας σήμερα και που ούτε εκείνος ούτε η Ευρωπαϊκή Επιτροπή διαδραμάτισαν σημαντικό ρόλο στην τρέχουσα περίοδο αναδιοργάνωσης της αγοράς χρηματοπιστωτικών μέσων της Ευρώπης.
<P>
Καταρχάς, πρέπει να δηλώσουμε με σαφήνεια ότι θα χρησιμοποιήσουμε ρύθμιση βασισμένη σε αρχές και δεν θα επιδιώξουμε μια ρύθμιση βασισμένη σε κανόνες, καθώς η πρώτη είναι πιο ευέλικτη και άρα παρέχει τη δυνατότητα ταχύτερης ανταπόκρισης στις αλλαγές της παγκόσμιας αγοράς. Κατά την εκπόνηση των εγγράφων της οδηγίας MiFID, αναφέρθηκε ότι ένας πιο λεπτομερής κανονισμός θα διασφάλιζε μια ενιαία προσέγγιση στην εφαρμογή των προβλεπόμενων μέτρων σε όλα τα κράτη της Ευρωπαϊκής Ένωσης, αλλά το ίδιο μπορεί να επιτευχθεί με τον καλύτερο συντονισμό του έργου των εποπτικών οργάνων.
<SPEAKER ID="365" LANGUAGE="DE" NAME="Alexander Radwan (PPE-DE ). –" AFFILIATION="">
<P>
   Κύριε Πρόεδρε, κύριε Επίτροπε, κυρίες και κύριοι, θα ήθελα αρχικά να συγχαρώ για το έργο τους όχι μόνο την εισηγήτρια, κ. Kauppi, αλλά και όλους όσοι εργάστηκαν για το πολύ περίπλοκο αυτό θέμα, και κυρίως τους σκιώδεις εισηγητές.
<P>
Αυτό το διάστημα συζητάμε την ενίσχυση των δικαιωμάτων του Κοινοβουλίου αναφορικά με τις διαδικασίες των επιτροπών και ειδικά με τη διαδικασία Lamfalussy. Την εβδομάδα που θα γίνουν οι καθοριστικές συνεδριάσεις, το Προεδρείο προγραμματίζει συζήτηση για αυτό λίγο πριν από τα μεσάνυχτα. Δεν θα μπορούσε να δοθεί εδώ χειρότερο μήνυμα. Το καλό που προέκυψε σήμερα το βράδυ είναι ότι δείξαμε πως το Σώμα έχει συνεργατικό ρόλο στον διάλογο με το Συμβούλιο και την Επιτροπή και ότι δεν φταίμε εμείς. Καλώ το Συμβούλιο να υιοθετήσει αυτό το θετικό παράδειγμα τόσο αυτήν όσο και την επόμενη εβδομάδα. Δείξαμε ότι στο πλαίσιο της διαδικασίας των επιτροπών καταλήγουμε σε αποφάσεις που είναι πιο αποτελεσματικές, που καθιστούν δυνατή μια καλύτερη νομοθεσία και, ως εκ τούτου, και τη συνέχιση της διαδικασίας Lamfalussy, δηλαδή του δικαιώματος ελέγχου του Κοινοβουλίου, την έγκαιρη ενημέρωσή του και την προοπτική που προσφέρει η θεσμοθέτηση της ανάκλησης. Θα πρέπει να εγκρίνουμε εδώ κάτι ανάλογο.
<SPEAKER ID="366" LANGUAGE="" NAME="Πρόεδρος. –" AFFILIATION="">
<P>
   Κύριε Radwan, πρέπει να σας επισημάνω ότι δεν είναι το Προεδρείο αυτό που καθορίζει την ημερήσια διάταξή μας αλλά η Διάσκεψη των Προέδρων. 
<SPEAKER ID="367" LANGUAGE="EN" NAME="Ieke van den Burg (PSE ). –" AFFILIATION="να τροποποιήσουμε">
<P>
Θα ήθελα επίσης να τονίσω τη συμμόρφωσή μας στη διαδικασία Lamfalussy και στη συνεργασία μεταξύ των διαφορετικών φορέων του τομέα και να υπογραμμίσω αυτό που είπε η κ. Berès για τον ρόλο των ρυθμιστικών αρχών και τη σημασία της απόκτησης των μέσων για την επιβολή της νομοθεσίας και των μέτρων που τώρα εγκρίναμε. Αυτή η επιβολή απαιτεί μέσα και όργανα και η παροχή τους εξαρτάται από τα κράτη μέλη.
<P>
Το τελευταίο που θέλω να αναφέρω είναι κάτι που νομίζω ότι πρέπει να συζητήσουμε με τον αρμόδιο Επίτροπο, κ. McCreevy. Ελπίζω να τον καλέσουμε στην προσεχή σύνοδο στο Στρασβούργο και να συζητήσουμε –ίσως όχι σε τόσο περασμένη ώρα αλλά νωρίτερα– σχετικά με τις εξελίξεις στα χρηματιστήρια. Εξεπλάγην ειδικά από κάτι που είπε προχθές σε μια ομιλία στην Ιρλανδία. Συνέκρινε την παγκοσμιοποίηση των χρηματοπιστωτικών αγορών με ένα υπερωκεάνιο και είπε ότι η Ευρωπαϊκή Ένωση βρίσκεται στη γέφυρα, έχοντας τον έλεγχο και αναλαμβάνοντας την ηγεσία σε αυτήν τη διαδικασία. Δεν ξέρουμε αν αυτό ισχύει πράγματι, διότι η Επιτροπή δεν είναι προορατική ως προς αυτά που συμβαίνουν επί του παρόντος στην αγορά. Θα χαρούμε να το συζητήσουμε αυτό μαζί του. 
<SPEAKER ID="368" LANGUAGE="EN" NAME="Joe Borg," AFFILIATION="Επιτροπή.">
<P>
Σχετικά με δύο προτεινόμενες τροπολογίες που δεν έγιναν δεκτές από την Επιτροπή –τις τροπολογίες 4 και 7, στις οποίες αναφέρθηκε η εισηγήτρια– θα ήθελα να πω ότι όσον αφορά την αποκάλυψη της ταυτότητας του πελάτη, η Επιτροπή προτιμά μια πιο ευέλικτη προσέγγιση. Οι πρακτικές, όπως και η εκτίμηση της χρησιμότητας της απαίτησης ταυτότητας, διαφέρουν στα κράτη μέλη. Μπορεί να αποτελέσει ένα ανεκτίμητο εργαλείο για την έρευνα της κατάχρησης της αγοράς. Η Επιτροπή προτιμά να αφήσει αυτό το θέμα εκτός εναρμόνισης σε αυτό το στάδιο.
<P>
Η Επιτροπή δεν συμφωνεί με την τροπολογία 7, η οποία αφορά την αναβολή της δημοσίευσης πληροφοριών σχετικά με διαπραγματεύσεις χαρτοφυλακίου. Η τρέχουσα πρότασή μας για τις διαπραγματεύσεις χαρτοφυλακίου είναι ότι το καθεστώς αναστολής θα ισχύει για κάθε μεμονωμένη μετοχή. Αν γίνει δεκτή, η τροπολογία μπορεί να αποδυναμώσει τις απαιτήσεις διαφάνειας. Με τη συμπερίληψη μίας μόνο συναλλαγής για την οποία επιτρέπεται καθυστέρηση σε μια συναλλαγή χαρτοφυλακίου, θα μπορούσε να εξασφαλιστεί καθυστέρηση για όλο το χαρτοφυλάκιο.
<P>
Τέλος, είμαι βέβαιος ότι ο Επίτροπος McCreevy θα δεχθεί ευχαρίστως την πρόσκλησή σας να συζητήσει αυτό το θέματα περαιτέρω μαζί σας στην προσεχή περίοδο συνόδου στο Στρασβούργο. 
<SPEAKER ID="369" LANGUAGE="" NAME="Πρόεδρος. –" AFFILIATION="">
<P>
   Έλαβα μια πρόταση ψηφίσματος σύμφωνα με το άρθρο 103, παράγραφος 2, του Κανονισμού.(1)
<P>
Η ψηφοφορία θα διεξαχθεί αύριο, στις 11.00. 
<SPEAKER ID="370" LANGUAGE="" NAME="" AFFILIATION="(Η συνεδρίαση λήγει στις 23.55)">

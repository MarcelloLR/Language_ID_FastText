<CHAPTER ID="007">
Έγκριση των Συνοπτικών Πρακτικών της προηγούμενης συνεδρίασης: βλ. Συνοπτικά Πρακτικά
<P>

<SPEAKER ID="055" NAME="Marco Cappato" AFFILIATION="ALDE">
(IT) Κύριε Πρόεδρε, το Προεδρείο του Κοινοβουλίου μας ενημέρωσε επίσημα για το γεγονός ότι οι παρουσίες των Ευρωβουλευτών στις συνεδριάσεις των επιτροπών και της ολομέλειας θα κοινοποιηθούν στον ιστοχώρο του Ευρωπαϊκού Κοινοβουλίου. Συμπτωματικά, αυτό έγινε κατόπιν μια συγκεκριμένης ψηφοφορίας του Κοινοβουλίου κατά τη διάρκεια της συνόδου του Ιανουαρίου, όταν ψηφίσαμε για την κοινοποίηση αυτών των πληροφοριών.
<P>
Επομένως, κύριε Πρόεδρε, θα ήθελα να σας ζητήσω κάτι: Καθώς το Προεδρείο πιθανώς να συνεδριάσει μία ή δύο φορές το πολύ εν καιρώ για να εξασφαλίσει ότι θα γίνει σεβαστή η βούληση του Κοινοβουλίου, σας ζητώ επίσημα να διασφαλίσετε ότι τόσο η βούληση αυτή όσο και η ψηφοφορία θα τηρηθούν. Δεν θα ήθελα να πιστεύω ότι καθαρά γραφειοκρατικοί λόγοι απέτρεψαν την τήρηση αυτής της απαίτησης για διαφάνεια, επειδή δεσμευτήκαμε ενώπιον του ευρωπαϊκού εκλογικού σώματος και ενώπιον του κοινού.
<SPEAKER ID="056" NAME="Πρόεδρος">
Ευχαριστούμε πολύ. " βούληση του Κοινοβουλίου έχει πάντα αποφασιστικό χαρακτήρα. Θα εξετάσουμε τα όσα είπατε στην επόμενη συνεδρίαση του Προεδρείου.
<SPEAKER ID="057" NAME="Anna Záborská" AFFILIATION="PPE-DE">
(FR) Κύριε Πρόεδρε, ο πρόεδρος Hamid Karzai υπέγραψε ένα νόμο για τα δικαιώματα των γυναικών που σύμφωνα με την Humeira Namati, μέλος της γερουσίας του Αφγανιστάν, είναι χειρότερος από αυτόν που ίσχυε την εποχή των Ταλιμπάν.
<P>
Ο νόμος αυτός καθιστά νόμιμο το βιασμό μιας γυναίκας από το σύζυγό της, ενώ απαγορεύει στις γυναίκες να βγαίνουν, να εργάζονται ή να επισκέπτονται το γιατρό χωρίς την άδεια του συζύγου τους. Επιπλέον, ο νόμος αυτός δίνει την επιμέλεια των παιδιών μόνο στον πατέρα και των παππού.
<P>
Σας καλώ, κύριε Πρόεδρε, να λάβετε αμέσως όλα τα απαραίτητα μέτρα για να εκφράσετε την απόλυτη αποδοκιμασία του Κοινοβουλίου μας και να συμπεριλάβετε το σημείο αυτό υπό τις επείγουσες περιπτώσεις για την επόμενη συνεδρίασή μας.
<P>
(Χειροκροτήματα)
<SPEAKER ID="058" NAME="Πρόεδρος">
Ευχαριστούμε, κυρία Záborská. Θα το φροντίσουμε.

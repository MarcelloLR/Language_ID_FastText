<CHAPTER ID="005">
Προπαρασκευή της συνεδρίασης του Ευρωπαϊκού Συμβουλίου (16-17 Δεκεμβρίου 2010) - Θέσπιση μόνιμου μηχανισμού αντιμετώπισης κρίσεων για να διασφαλίζεται η χρηματοοικονομική σταθερότητα της ζώνης του ευρώ (συζήτηση)
<SPEAKER ID="006" NAME="Πρόεδρος">
" ημερήσια διάταξη προβλέπει την κοινή συζήτηση σχετικά με:
<P>
τις δηλώσεις του Συμβουλίου και της Επιτροπής για την προπαρασκευή της συνεδρίασης του Ευρωπαϊκού Συμβουλίου (16-17 Δεκεμβρίου 2010), και
<P>
την προφορική ερώτηση της κ. Bowles, εξ ονόματος της Επιτροπής Οικονομικής και Νομισματικής Πολιτικής, με θέμα τη θέσπιση μόνιμου μηχανισμού αντιμετώπισης κρίσεων για να διασφαλίζεται η χρηματοοικονομική σταθερότητα της ζώνης του ευρώ, προς την Επιτροπή (B7-0659/2010).
<SPEAKER ID="007" NAME="Olivier Chastel">
ασκών την Προεδρία του Συμβουλίου. - (FR) Κύριε Πρόεδρε, κύριε Πρόεδρε της Επιτροπής, κύριε Επίτροπε, αξιότιμοι κύριοι βουλευτές, εξ ονόματος του Συμβουλίου, θα ήθελα να σας ευχαριστήσω, κύριε Πρόεδρε, για αυτήν την ευκαιρία που μου δίδεται να βρίσκομαι ενώπιον του Κοινοβουλίου, προκειμένου να σας παρουσιάσω τα θέματα που θα συζητηθούν από το Ευρωπαϊκό Συμβούλιο.
<P>
Κατά γενική ομολογία, η σύνοδος του Ευρωπαϊκού Συμβουλίου αύριο και μεθαύριο θα είναι καθοριστική για την ενίσχυση του οικονομικού πυλώνα της Οικονομικής και Νομισματικής Ένωσης. Το μείζον θέμα της ημερήσιας διάταξης θα είναι, στην πραγματικότητα, η ενίσχυση της χρηματοπιστωτικής σταθερότητας. Βιώνουμε μια κρίσιμη περίοδο, η οποία έχει δημιουργήσει και εξακολουθεί να δημιουργεί σημαντικές προκλήσεις τόσο για τις κυβερνήσεις όσο και για τους πολίτες. Πρέπει να λάβουμε όλα τα αναγκαία μέτρα ώστε να διασφαλίσουμε ότι θα ξεπεραστεί η κρίση και ότι θα αποκατασταθεί η εμπιστοσύνη.
<P>
Από τότε που ξεκίνησε η κρίση έχουμε δείξει την αποφασιστικότητά μας να λάβουμε τα απαραίτητα μέτρα για να διατηρήσουμε τη χρηματοπιστωτική σταθερότητα και να προωθήσουμε την επάνοδο στην τροχιά της βιώσιμης οικονομικής ανάπτυξης. Ειδικότερα, η κρίση ανέδειξε την ανάγκη θέσπισης ενός πρόσθετου μέσου για τη διατήρηση της σταθερότητας στην ευρωζώνη. Χρειάστηκε να θεσπίσουμε έναν ειδικό μηχανισμό, τον οποίο μόλις χρησιμοποιήσαμε για να στηρίξουμε την Ιρλανδία. Εντούτοις, χρειαζόμαστε πραγματικά έναν μόνιμο μηχανισμό σε μεσοπρόθεσμο ορίζοντα.
<P>
Προς τον σκοπό αυτόν, και σε στενές διαβουλεύσεις με τον Πρόεδρο του Ευρωπαϊκού Συμβουλίου, κατά την προσεχή συνεδρίαση του Ευρωπαϊκού Συμβουλίου αύριο και μεθαύριο, η βελγική κυβέρνηση θα υποβάλει πρόταση απόφασης σχετικά με την τροποποίηση της Συνθήκης, ενόψει της θέσπισης ενός μηχανισμού για τη διασφάλιση της χρηματοπιστωτικής σταθερότητας σε ολόκληρη τη ζώνη του ευρώ, τροποποιώντας το άρθρο 136. Το Ευρωπαϊκό Συμβούλιο θα κληθεί να παράσχει τη συναίνεσή του επί του εν λόγω σχεδίου απόφασης και επί της έναρξης της απλοποιημένης διαδικασίας αναθεώρησης, όπως προβλέπεται στο άρθρο 48, παράγραφος 6, της Συνθήκης για την Ευρωπαϊκή Ένωση. Στόχος είναι η επίσημη έγκριση της απόφασης τον Μάρτιο του 2011 και η έναρξη ισχύος της από 1ης Ιανουαρίου 2013.
<P>
Επιπροσθέτως, η εφαρμογή της έκθεσης της ειδικής ομάδας οικονομικής διακυβέρνησης, που εγκρίθηκε από το Ευρωπαϊκό Συμβούλιο τον Οκτώβριο, αποτελεί σημαντικό βήμα προόδου προς τη δημοσιονομική πειθαρχία, την ευρύτερη οικονομική εποπτεία και τον ενισχυμένο συντονισμό. Το θέμα αυτό, στο οποίο αποδίδουμε ιδιαίτερη σημασία, βρίσκεται επί του παρόντος στο Κοινοβούλιο και το Συμβούλιο, και αναμένεται να περατωθεί έως το ερχόμενο καλοκαίρι.
<P>
Τέλος, θα ήθελα να υπογραμμίσω τη σημασία της νέας στρατηγικής "Ευρώπη 2020" για την ανάπτυξη και την απασχόληση, η οποία διαδραματίζει σημαίνοντα ρόλο στην έξοδό μας από την κρίση. " βελγική Προεδρία έχει δεσμευθεί να σημειώσει πρόοδο ως προς την εφαρμογή της, ούτως ώστε να προλειάνει το έδαφος για τη βιώσιμη οικονομική ανάκαμψη.
<P>
Επιπλέον αυτών των οικονομικών θεμάτων, θα ήθελα να προβώ σε δύο ακόμα παρατηρήσεις. Το Ευρωπαϊκό Συμβούλιο θα εξετάσει τις σχέσεις της Ένωσης με τους στρατηγικούς της εταίρους. Το Συμβούλιο Εξωτερικών Υποθέσεων εκπόνησε, υπό την προεδρία της βαρόνης Ashton, εκθέσεις προόδου σχετικά με τρεις από τους εταίρους της: τις "νωμένες Πολιτείες, την Κίνα και τη Ρωσία. Ως εκ τούτου, το Ευρωπαϊκό Συμβούλιο θα παρακολουθήσει με προσοχή την παρουσίαση της βαρόνης Ashton με θέμα τις σχέσεις της Ένωσης με τους στρατηγικούς της εταίρους. " βαρόνη Ashton θα κληθεί επίσης να ακολουθήσει την ίδια προσέγγιση και με άλλους εταίρους, όπως με την Ουκρανία, την Αφρική, την Ινδία και τη Βραζιλία, και να παρουσιάσει συναφή έκθεση τον Μάρτιο του 2011, στην οποία θα περιγράφεται η κατάσταση όσον αφορά τις επαφές που διατηρεί με τους εταίρους μας.
<P>
" τελευταία παρατήρησή μου αφορά την αίτηση προσχώρησης στην Ευρωπαϊκή Ένωση που έχει υποβάλει το Μαυροβούνιο. Το Συμβούλιο Γενικών Υποθέσεων επικρότησε τη γνωμοδότηση της Επιτροπής σχετικά με το Μαυροβούνιο. " εν λόγω χώρα έχει σημειώσει πρόοδο στην εκπλήρωση των πολιτικών κριτηρίων που καθορίστηκαν από το Ευρωπαϊκό Συμβούλιο της Κοπεγχάγης, καθώς και των απαιτήσεων περί της διαδικασίας σταθεροποίησης και σύνδεσης. Παρά ταύτα, απαιτούνται περαιτέρω προσπάθειες, ιδίως για την υλοποίηση επτά στρατηγικών προτεραιοτήτων, οι οποίες ιεραρχήθηκαν στη γνωμοδότηση της Επιτροπής. Λαμβάνοντας υπόψη την πρόταση της Επιτροπής, το Συμβούλιο συνέστησε την εκχώρηση του καθεστώτος υποψήφιας προς ένταξη χώρας στο Μαυροβούνιο, και το ζήτημα αυτό θα εξεταστεί από το Ευρωπαϊκό Συμβούλιο.
<SPEAKER ID="008" NAME="José Manuel Barroso">
Πρόεδρος της Επιτροπής. - (EN) Κύριε Πρόεδρε, κύριε ασκών την Προεδρία του Συμβουλίου, αξιότιμοι κύριοι βουλευτές, το Ευρωπαϊκό Συμβούλιο αυτής της εβδομάδας θα επικεντρωθεί σε δύο βασικούς στόχους: την επίτευξη συμφωνίας επί των κύριων χαρακτηριστικών ενός μελλοντικού μόνιμου ευρωπαϊκού μηχανισμού σταθερότητας για την ευρωζώνη, και την περιορισμένη τροποποίηση της Συνθήκης η οποία θα καταστήσει αυτόν τον μηχανισμό νομικά απρόσβλητο. Ευελπιστώ και προσδοκώ, λοιπόν, το επικείμενο Ευρωπαϊκό Συμβούλιο να εστιασθεί στην επίτευξη αποτελεσμάτων, στη σταθεροποίηση της διαδικασίας και την ενίσχυση της συναίνεσης. Επιτυγχάνοντας συμφωνία, το συγκεκριμένο Ευρωπαϊκό Συμβούλιο θα αποστείλει εξίσου μήνυμα ενότητας, αλληλεγγύης και αναμφίλεκτης στήριξης προς το ευρωπαϊκό εγχείρημα, αλλά θα απαιτηθεί επίπονο έργο για να προσεγγίσουμε αυτόν τον στόχο.
<P>
Όλοι γνωρίζουμε ότι επί του παρόντος διακυβεύονται πάρα πολλά για την Ευρωπαϊκή Ένωση, και για τη ζώνη του ευρώ ειδικότερα. Πολλοί στρέφονται προς την Ευρωπαϊκή Ένωση για την παροχή απαντήσεων: καταρχάς οι αγορές, εν συνεχεία οι εταίροι μας, αλλά, πάνω από όλα, οι πολίτες μας. Ποιες είναι οι προσδοκίες τους; Ποιος είναι ο βέλτιστος τρόπος για να τους καθησυχάσουμε; Κατ' εμέ, η απάντηση είναι σαφής. Πρέπει να αποδείξουμε ότι η Ευρωπαϊκή Ένωση έχει τον έλεγχο των γεγονότων, ότι ακολουθούμε μια γραμμή δράσης στην οποία παραμένουμε προσηλωμένοι και ότι εκφράζουμε ομόφωνα τη γνώμη μας και ενεργούμε συσπειρωμένοι. Αυτό που δεν χρειαζόμαστε είναι ένας διαγωνισμός ομορφιάς μεταξύ των ηγετών, μια δυσαρμονία ετερόκλητων σεναρίων ή εξαγγελίες που δεν ακολουθούνται από πράξεις.
<P>
Ναι, εγείρονται ενώπιόν μας σοβαρές προκλήσεις, εάν όμως παρατηρήσουμε τα γεγονότα από κάποια απόσταση, διαπιστώνουμε ότι η Ευρωπαϊκή Ένωση αντιμετωπίζει κατά μέτωπο τις εν λόγω προκλήσεις κατά το τρέχον έτος. Αντιμετωπίσαμε δύο συγκεκριμένα ζητήματα με την Ελλάδα και την Ιρλανδία. Σε αμφότερες τις περιπτώσεις λάβαμε τις απαιτούμενες αποφάσεις. " αλήθεια είναι ότι, και στις δύο περιπτώσεις, η ΕΕ ήταν σε θέση να αναλάβει δράση, αλλά πρέπει να θέσουμε σε εφαρμογή εκτεταμένες μεταρρυθμίσεις, ούτως ώστε να διασφαλισθεί ότι δεν πρόκειται να ανακύψουν ανάλογες καταστάσεις στο μέλλον.
<P>
Αναγκαία προϋπόθεση για αυτό αποτελεί η καθιέρωση πραγματικής ευρωπαϊκής οικονομικής διακυβέρνησης. Κατά συνέπεια, η δέσμη μέτρων για την οικονομική διακυβέρνηση θα πρέπει να εκληφθεί ως το βασικό δομικό στοιχείο ενός συστήματος που εμπνέει στους Ευρωπαίους και τις αγορές την εμπιστοσύνη ότι έχουν εδραιωθεί οι ορθές δομές. Ευελπιστώ το παρόν Κοινοβούλιο να συνεχίσει να αντιμετωπίζει αυτές τις προτάσεις της Επιτροπής ως προτεραιότητα, ώστε να καταστεί δυνατή η πλήρης εφαρμογή τους έως τα μέσα του προσεχούς έτους.
<P>
Το μελλοντικό μας σύστημα θα είναι ένα σύστημα το οποίο θα ερείδεται στην επιμέρους και τη συλλογική προσπάθεια, στην υπευθυνότητα και την αλληλεγγύη. Κινούμαστε με ταχύ ρυθμό προς αυτήν την κατεύθυνση. Ταυτόχρονα, επιβάλλεται η εξυγίανση των δημόσιων οικονομικών. Τα υγιή δημόσια οικονομικά είναι απαραίτητα για την αποκατάσταση της εμπιστοσύνης, η οποία είναι θεμελιώδης για την οικονομική ανάπτυξη. Σε πολλά κράτη μέλη, η υφιστάμενη πορεία της δημοσιονομικής πολιτικής εξαρτάται σε σημαντικότατο βαθμό από τη μακροπρόθεσμη βιωσιμότητα των δημόσιων οικονομικών, και απαιτεί διορθωτικά μέτρα.
<P>
Βεβαίως, πρέπει να στραφούμε πέρα από τη δημοσιονομική εξυγίανση, προς την προώθηση της οικονομικής ανάπτυξης, και θέτουμε επί του παρόντος τα θεμέλια της μελλοντικής ανάπτυξης της Ευρώπης, μέσω της στρατηγικής "Ευρώπη 2020". " τελευταία παρέχει προοπτικές πραγματικής οικονομικής ανάπτυξης για την Ευρώπη. Διαπιστώνω ότι ολοένα περισσότερα κράτη μέλη αντιλαμβάνονται τις δυνατότητες της στρατηγικής "Ευρώπη 2020". Ας στηριχθούμε σε αυτήν, επιταχύνοντας τις μεταρρυθμίσεις που ενισχύουν την ανάπτυξη. Εάν αντιμετωπισθεί με σοβαρότητα, η στρατηγική "Ευρώπη 2020" δύναται να οδηγήσει τις τοπικές και εθνικές οικονομίες μας, καθώς και την ευρωπαϊκή οικονομία, στις μελλοντικές πηγές της οικονομικής ανάπτυξης.
<P>
Εργαζόμαστε σκληρά για να παρουσιάσουμε σε έναν μήνα την πρώτη ετήσια επισκόπηση της οικονομικής ανάπτυξης. Έχω την πεποίθηση ότι θα αποτελέσει μείζον θέμα συζήτησης για το παρόν Σώμα την επόμενη χρονιά. Το ίδιο ισχύει και για τον μελλοντικό προϋπολογισμό της Ένωσης, αλλά και για τον τρόπο με τον οποίο μπορούν να αξιοποιηθούν οι σημαντικές δυνατότητές του ώστε να συνδράμουν στο έργο για την ενίσχυση της οικονομικής ανάπτυξης και τη δημιουργία θέσεων απασχόλησης.
<P>
Πρέπει να εξετάσουμε επίσης το τραπεζικό μας σύστημα και να αναλάβουμε την απαιτούμενη δράση, ώστε να διασφαλισθεί ότι οι τράπεζες είναι σε θέση να χρηματοδοτούν δεόντως την οικονομία, ιδίως τις ΜΜΕ. Όσον αφορά δε τη σταθεροποίηση των οικονομιών μας, πολλά από τα μέτρα μας ήταν είτε ειδικά είτε προσωρινά. Ένα άλλο σημαντικό στοιχείο της προσέγγισής μας όσον αφορά τις εκτεταμένες μεταρρυθμίσεις πρέπει να συνίσταται στη θέσπιση ενός μόνιμου μηχανισμού σταθεροποίησης.
<P>
Αυτός είναι ο στόχος του ευρωπαϊκού μηχανισμού σταθερότητας. Μετά τη διεξαγωγή εντατικών διαβουλεύσεων, οι οποίες είχαν πολύ καλή έκβαση, κατορθώσαμε να προβούμε σε συνοπτική περιγραφή του εν λόγω μηχανισμού στο τέλος του προηγούμενου μήνα. Είμαι πεπεισμένος ότι θα λάβει την υποστήριξη του Ευρωπαϊκού Συμβουλίου αυτήν την εβδομάδα, παρά το γεγονός ότι το ακριβές πλαίσιο του πρέπει να υποβληθεί σε περαιτέρω επεξεργασία κατά τις προσεχείς εβδομάδες.
<P>
Ο μηχανισμός θα πρέπει εξίσου να υποστηριχθεί από την απόφαση να προβούμε σε περιορισμένη και στοχοθετημένη τροποποίηση τη Συνθήκης. Τώρα που έχει πλέον επιτευχθεί συναίνεση μεταξύ των κρατών μελών υπέρ της τροποποίησης της Συνθήκης, αυτή η προσέγγιση χρήζει άμεσης εφαρμογής. Ο στόχος της τροποποίησης της Συνθήκης είναι απολύτως συγκεκριμένος. Πρόκειται για σαφή, ρεαλιστική τροποποίηση για την κάλυψη μιας συγκεκριμένης ανάγκης. Χρειάζεται μία και μοναδική, απλή αλλαγή για την υλοποίησή της. Ας αντισταθούμε, λοιπόν, στον πειρασμό να περιπλέξουμε υπερβολικά τα πράγματα ή να προβούμε σε έντεχνες συνδέσεις με άλλα ζητήματα, και ας μην επιτρέψουμε την απόσπαση της προσοχής μας από το επιτελούμενο έργο μας. Πίσω από το ευρώ υπάρχει μαζική πολιτική βούληση. Τόσο ο προσωρινός μηχανισμός όσο και ο μόνιμος πλέον μηχανισμός συνιστούν στρατηγικέ αποφάσεις, οι οποίες καταδεικνύουν ότι τα κράτη μέλη είναι περισσότερο πρόθυμα από ποτέ να στηρίξουν σθεναρά τη σταθερότητα και την ακεραιότητα του ευρώ.
<P>
Όλα αυτά τα στοιχεία -η οικονομική διακυβέρνηση, η δημοσιονομική εξυγίανση, η διασφάλιση μεταρρυθμίσεων για την ενίσχυση της οικονομικής ανάπτυξης, οι αποδοτικές τράπεζες, η ευρωπαϊκή διευκόλυνση χρηματοπιστωτικής σταθερότητας και ο διάδοχός της, ο ευρωπαϊκός μηχανισμός σταθερότητας- είναι αλληλένδετα μεταξύ τους. Πρέπει να εξετάζονται ως ενιαίο σύνολο, το οποίο συγκροτείται με διαρθρωμένο τρόπο, ούτως ώστε να διαμορφωθεί μια ολοκληρωμένη απόκριση στην κρίση, και να διασφαλισθεί ότι δεν πρόκειται να επαναληφθεί στο μέλλον ανάλογη κατάσταση.
<P>
" δράση που αναλαμβάνει η Ευρωπαϊκή Κεντρική Τράπεζα συνιστά, ασφαλώς, καίρια συμβολή στην επίτευξη αυτού του στόχου.
<P>
Όλοι συμφωνούν ότι τα μέτρα που ελήφθησαν κατά το τρέχον έτος, προφανέστατα για την Ελλάδα και την Ιρλανδία, αποσκοπούν εξίσου στο γενικότερο συμφέρον ολόκληρης της Ευρωπαϊκής Ένωσης και όλων των κρατών μελών της. Στηρίζονται σε σημαντικό βαθμό στις θεμελιώδεις αρχές της αλληλεγγύης, της συλλογικής ευθύνης, του επιμερισμού των κινδύνων και της παροχής αμοιβαίας στήριξης σε περιόδους ανάγκης. Ξέρω ότι αυτές οι αρχές είναι ιδιαίτερα προσφιλείς στο παρόν Σώμα. Δεδομένου ότι είναι εξίσου προσφιλείς και σε εμένα, κατανοώ τον λόγο για τον οποίο έχουν προταθεί άλλες ιδέες, ούτως ώστε να αποκτήσουν μορφή οι εν λόγω αρχές μέσω άλλων πιθανών μηχανισμών.
<P>
Επ' αυτού του θέματος, επιτρέψτε μου να είμαι σαφής: τα ευρωομόλογα αυτά καθαυτά αποτελούν ενδιαφέρουσα ιδέα. " ίδια η Επιτροπή είχε εισηγηθεί αυτήν την ιδέα ήδη από τα 2008, στο πλαίσιο της αξιολόγησης που διενήργησε επί της δεκαετούς λειτουργίας της ΟΝΕ, αλλά βρισκόμαστε εν μέσω κρίσης και διαθέτουμε ήδη χρηματοδοτικούς μηχανισμούς για την αντιμετώπισή της, όπως η ευρωπαϊκή διευκόλυνση χρηματοπιστωτικής σταθερότητας. Οι εν λόγω μηχανισμοί πόρρω απέχουν από την εξάντλησή τους, μπορούν δε να βελτιωθούν και να προσαρμοστούν μακράν εκτενέστερα και ταχύτερα από οιαδήποτε άλλα εναλλακτικά μέσα, ανεξαρτήτως του ενδιαφέροντος που ενδέχεται να παρουσιάζουν.
<P>
Επομένως, παρότι κατανοώ ότι θέλετε να εξετάζετε κάθε δυνατή λύση, η παρούσα συγκυρία απαιτεί άμεση ανάληψη δράσης. Ας μην αποκλείσουμε την ιδέα για το μέλλον, αλλά σας επικεντρωθούμε στο παρόν στάδιο στην εξεύρεση της λύσης που θα μπορέσει να εξασφαλίσει τη συναίνεση μεταξύ των κρατών μελών και θα μπορέσει να την εξασφαλίσει με άμεσο και αποφασιστικό τρόπο.
<P>
Ας εργαστούμε από κοινού για να τερματίσουμε αυτό το έτος αποστέλλοντας ένα μήνυμα εμπιστοσύνης ότι η Ευρωπαϊκή Ένωση έχει ενιαίο όραμα για την οικονομία της και ότι θέτει αυτό το όραμα σε εφαρμογή. Ας το πράξουμε με σαφή επίγνωση του προορισμού μας, και ας είναι εξίσου σαφής και ο προορισμός μας: μια ισχυρή και σταθερή ευρωζώνη στο εσωτερικό μιας Ευρωπαϊκής Ένωσης που είναι περισσότερο συσπειρωμένη από ποτέ.
<SPEAKER ID="009" NAME="Πρόεδρος">
Θα ήθελα να ευχαριστήσω τον ασκώντα την Προεδρία του Συμβουλίου, κ. Chastel, καθώς και τον Πρόεδρο της Επιτροπής, κ. Barroso, για τις εναρκτήριες ομιλίες τους στην παρούσα συζήτηση. Το θέμα της συζήτησής μας είναι πολύ σημαντικό. " έξοδος από την κρίση και η δημιουργία θέσεων απασχόλησης συνιστά προτεραιότητα για τους πολίτες μας. Σε αυτό ακριβώς το ζήτημα θα εστιάσει, πρωτίστως και κατ' εξοχήν, την προσοχή του το Ευρωπαϊκό Συμβούλιο αύριο και μεθαύριο.
<SPEAKER ID="010" NAME="Joseph Daul" LANGUAGE="FR">
Κύριε Πρόεδρε, κυρίες και κύριοι, το Ευρωπαϊκό Συμβούλιο, το οποίο ξεκινά αυτήν την εβδομάδα, λαμβάνει χώρα σε ένα ιδιαίτερο πλαίσιο: στο πλαίσιο των κερδοσκοπικών επιθέσεων εις βάρος του ευρώ, της αναβίωσης του ευρωσκεπτικισμού και της ανάδυσης προβληματισμών σχετικά με τα οικονομικά της Ευρώπης, ενώ το παρόν Κοινοβούλιο ετοιμάζεται να ψηφίσει τον προϋπολογισμό του 2011.
<P>
Βεβαίως, τα στοιχεία αυτά συνδέονται στενά μεταξύ τους. " κρίση του ευρώ και τα μέτρα αλληλεγγύης έχουν αντίκτυπο στην αγοραστική δύναμη των ευρωπαίων πολιτών, οι οποίοι διερωτώνται εάν αξίζουν τον κόπο όλες αυτές οι προσπάθειες, εάν οδηγούν τελικά σε κάποιο αποτέλεσμα· εξού και ο ευρωσκεπτικισμός, ακόμα και σε χώρες που διατηρούσαν παραδοσιακά μέχρι στιγμής φιλοευρωπαϊκή στάση. Πρόκειται για ένα φαινόμενο το οποίο εκμεταλλεύονται λαϊκιστικές και ακραίες πολιτικές παρατάξεις, οι οποίες καλλιεργούν τον φόβο και τον πειρασμό της περιχαράκωσης, και οι οποίες δεν διαθέτουν καμία θαυματουργή θεραπεία όταν βρίσκονται στην κυβέρνηση.
<P>
Θα ξεκινήσω με το ευρώ, το οποίο πρέπει να προστατεύσουμε και να ενισχύσουμε, θέτοντας, ταυτόχρονα στον εαυτό μας ορισμένα θεμελιώδη ερωτήματα.
<P>
Το πρώτο ερώτημά μου είναι το εξής: είχε ποτέ η Ευρώπη ένα νόμισμα τόσο σταθερό όσο το ευρώ; Απευθύνομαι εν προκειμένω στους νοσταλγούς των εθνικών νομισμάτων: οιοδήποτε βήμα προς τα πίσω θα είχε καταστροφικές συνέπειες για την Ευρώπη.
<P>
Το δεύτερο ερώτημά μου είναι το ακόλουθο: ποιος βρίσκεται πίσω από τις επιθέσεις που δέχεται το ευρώ εδώ και μήνες; Ποιος μπορεί να επωφελείται από αυτό το έγκλημα, εάν μου επιτρέπεται να χρησιμοποιήσω αυτόν τον όρο; Δεν είμαι οπαδός της "συνωμοσιολογίας", αλλά, στις συζητήσεις μου με πολιτικούς ηγέτες και οικονομικούς αναλυτές, όλα τα στοιχεία συγκλίνουν προς την πηγή των προβλημάτων μας. Πότε θα διδαχθούμε από τις εμπειρίες μας; Νομίζω ότι μπορούμε να απευθυνθούμε ανοικτά στους φίλους μας.
<P>
Το τρίτο ερώτημά μου έχει ως εξής: για ποιον λόγο η συναλλαγματική τιμή του ευρώ εξακολουθεί να υπερβαίνει την τιμή του 1,30 δολαρίου "ΠΑ; " τιμή αυτή παρακωλύει σοβαρά τις εξαγωγές μας και όλοι δηλώνουν ότι το ευρώ είναι καταδικασμένο. Για ποιον λόγο οι χώρες μας είναι οι μοναδικές που ασκούν αυστηρές ορθόδοξες πρακτικές, ενώ οι ανταγωνιστές μας εκμεταλλεύονται τα ασθενή τους νομίσματα για να τονώσουν τις οικονομίες τους; Αυτά είναι τα ερωτήματα που μας θέτουν οι πολίτες μας. Αυτές είναι οι ερωτήσεις που υποβάλλω τις δύο τελευταίες εβδομάδες στο πλαίσιο των συναντήσεών μου με εκλεγμένους πολιτικούς.
<P>
Κυρίες και κύριοι, αυτό που χρειαζόμαστε είναι ένα μήνυμα βεβαιότητας ότι θα ξεπεράσουμε την κρίση, μέτρα για την προώθηση της επανόδου σε τροχιά οικονομικής ανάπτυξης και συγκεκριμένα μέτρα, όπως αυτά που ελήφθησαν προσφάτως από την Επιτροπή Barroso, για την επανεκκίνηση των διαδικασιών της εσωτερικής αγοράς ή για την ενίσχυση του δεοντολογικού χαρακτήρα των χρηματοπιστωτικών αγορών. Αυτό που χρειαζόμαστε, και η κρίση του ευρώ το επιβεβαίωσε, είναι η σύγκλιση των κοινωνικών και δημοσιονομικών πολιτικών μας. Τούτο απαιτεί σθένος. Κύριε ασκών την Προεδρία του Συμβουλίου, κύριε Πρόεδρε της Επιτροπής, προβείτε εσείς ταχύτερα σε ένα βήμα περαιτέρω, και τότε θα μπορέσουμε να λύσουμε αρκετά προβλήματα.
<P>
Θα χρειαστεί να επιδείξουμε μέγα σθένος κατά τα προσεχή έτη εάν θέλουμε να ισχυροποιήσουμε τις χώρες μας στο πεδίο του διεθνούς ανταγωνισμού και εάν θέλουμε να αξιοποιήσουμε τα χρήματα των φορολογουμένων με τον αποτελεσματικότερο δυνατό τρόπο. Αυτή η προσπάθεια εξορθολογισμού των δαπανών πρέπει να καταβληθεί σε όλα τα επίπεδα: τοπικό, περιφερειακό, εθνικό και ευρωπαϊκό. Οι πολιτικές και δημοσιονομικές προτεραιότητες της Ένωσης χρήζουν επανεξέτασης και τα δημόσια οικονομικά της Ευρώπης χρήζουν εκ βάθρων αναθεώρησης. Πρέπει να θέσουμε στον εαυτό μας τα πραγματικά ερωτήματα και, συναρτήσει των απαντήσεων που θα δώσουμε, να προσαρμόσουμε αναλόγως το δημοσιονομικό μας πλαίσιο για την περίοδο 2014-2020.
<P>
Το Ευρωπαϊκό Κοινοβούλιο απευθύνει έκκληση για τη διεξαγωγή αυτής ακριβώς της κρίσιμης συζήτησης, και σε αυτές ακριβώς τις ουσιώδεις διαβουλεύσεις σκοπεύουμε να συμμετάσχουμε πλήρως, ως αντιπρόσωποι που έχουμε εκλεγεί με άμεση ψηφοφορία από 500 εκατομμύρια Ευρωπαίους, ακόμα και αν αυτό δυσαρεστεί ορισμένες κυβερνήσεις που επιθυμούν να μας στερήσουν αυτό το δικαίωμα.
<P>
Ζητώ από το Ευρωπαϊκό Συμβούλιο να μας παράσχει τη συγκατάθεσή του και, εφόσον παραστεί ανάγκη, να προβούμε σε ψηφοφορία, ούτως ώστε να αναλάβουν τις ευθύνες τους όσοι μας στερούν αυτήν τη δυνατότητα συμμετοχής στις διαβουλεύσεις. Το ζητούμενο για εμάς δεν είναι η εξουσία, αλλά η συμβολή σε μια κρίσιμη συζήτηση σχετικά με το μέλλον του ευρωπαϊκού οικοδομήματος. Πρέπει να "σπάσουμε το απόστημα", πρέπει να λάβουμε τις ορθές αποφάσεις, τις αναγκαίες αποφάσεις για τη διασφάλιση του περαιτέρω μετασχηματισμού του ευρωπαϊκού προϋπολογισμού σε προϋπολογισμό επενδύσεων.
<P>
Εάν τα κράτη μέλη μας, τα οποία λαμβάνουν μέριμνα για τους δημοσιονομικούς περιορισμούς, μπορούν να επενδύουν λιγότερο στην εκπαίδευση, την κατάρτιση, την έρευνα και την καινοτομία, ας πραγματοποιήσουμε εμείς αυτές τις επενδύσεις σε ευρωπαϊκό επίπεδο, συνδυάζοντας τους πόρους μας και επιτυγχάνοντας, κατά τον τρόπο αυτόν, οικονομίες κλίμακας.
<P>
Κατά την άποψη της Ομάδας του Ευρωπαϊκού Λαϊκού Κόμματος (Χριστιανοδημοκράτες), δεν πρέπει να επιτραπεί ο υποβιβασμός της συζήτησης επί των οικονομικών της Ευρώπης σε διαμάχη μεταξύ των κρατών μελών που διεκδικούν την επιστροφή των χρημάτων τους. Αντιθέτως, η συζήτηση πρέπει να αφορά τη συμφιλίωση των συμπολιτών μας με την Ευρώπη, υποδεικνύοντάς τους την προστιθέμενη αξία που παρουσιάζει η συντονισμένη και διορατική ευρωπαϊκή δράση.
<P>
Επί του παρόντος, πραγματοποιώ επισκέψεις στις πρωτεύουσες των χωρών, και μπορώ να σας διαβεβαιώσω ότι η εν λόγω συζήτηση εδραιώνεται. Ας μην χάσουμε αυτήν την ευκαιρία. Δεδομένου ότι πλησιάζουν τα Χριστούγεννα και η Πρωτοχρονιά και λήγει σύντομα η θητεία της παρούσας Προεδρίας, θα ήθελα να εκφράσω τις ευχαριστίες μου στη βελγική Προεδρία για την πολύ καλή συνεργασία της με το Κοινοβούλιο, καθώς και τον κ. José Manuel Barroso, ο οποίος είχε το σθένος να αναλάβει την παρουσίαση ενός εγγράφου σχετικά με τις κεφαλαιακές απαιτήσεις πριν από το τέλος του Ιουνίου. Πιστεύω ότι πρέπει να συνεχίσουμε, από κοινού, επί αυτής της οδού, και ότι πρέπει να μας ακολουθήσουν και οι αρχηγοί κρατών ή κυβερνήσεων. Πρέπει να τους δείξουμε τον δρόμο.
<P>
(Χειροκροτήματα)
<SPEAKER ID="011" NAME="Martin Schulz" LANGUAGE="DE">
Κύριε Πρόεδρε, δεν συμβαίνει συχνά να συνομολογούμε στο τέλος του έτους ότι έχουν αυξηθεί οι πηγές της ανησυχίας μας. Εκφράζουμε βαθύτατες ανησυχίες, διότι η Ευρώπη βρίσκεται εν μέσω μιας εντεινόμενης και εξαπλούμενης κρίσης εμπιστοσύνης. Τα αίτια αυτής της κρίσης εμπιστοσύνης είναι υπαρκτά, και θα ήθελα να επιχειρήσω να περιγράψω ορισμένα από αυτά στο πλαίσιο της παρούσας συζήτησης. Εκτιμώ ότι βρισκόμαστε αντιμέτωποι με μια τακτική διπλής "σαλαμοποίησης". Πρόκειται για την τακτική που ακολουθείται από όσους που προσπαθούν να συγκαλύψουν την πραγματική κατάσταση από τους πολίτες μιας χώρας. " εμπιστοσύνη των ανθρώπων κλονίζεται σοβαρά όταν οι κυβερνήσεις τούς δηλώνουν: "Όλα είναι καλά, κανένα πρόβλημα, έχουμε τα πάντα υπό έλεγχο", και, κατόπιν, στρέφονται αίφνης προς την αντίθετη κατεύθυνση και εξηγούν ότι χρειάζονται ενίσχυση αμέτρητων δισεκατομμυρίων ευρώ. Αυτό συνέβη δύο φορές μέχρι στιγμής. Δεν ξέρω κατά πόσον μια κυβέρνηση θα δηλώσει εκ νέου ότι έχει τα πάντα υπό έλεγχο και ότι μπορεί να χρηματοδοτήσει τα ομόλογά της, ακόμα και αν τα επιτόκια σημειώνουν άνοδο, και κατόπιν να αλλάξει ξαφνικά γνώμη και να προβεί στη δήλωση: "Χρειαζόμαστε δέσμη μέτρων διάσωσης. Βοηθήστε μας!" Δεν πρέπει να συμβεί κάτι τέτοιο. Χρειάζομαστε μια απογραφή των πραγματικών εθνικών χρεών και των τραπεζικών χρεών. Πιστεύω ότι θα εμπνεύσουμε μεγαλύτερη εμπιστοσύνη εάν εξηγήσουμε την πραγματική κατάσταση, ασχέτως της σοβατότητας που ενδέχεται να παρουσιάζει. Εάν βρίσκονται όλα τα χαρτιά στο τραπέζι, θα είναι πιο εύκολο για εμάς να αναζητήσουμε λύσεις.
<P>
Πλην όμως, ασκείται, από την άλλη πλευρά, και η τακτική της "σαλαμοποίησης". Αυτό συμβαίνει όταν οι ισχυρές χώρες δηλώνουν "Δεν είμαστε υποχρεωμένοι να βοηθήσουμε". Ακούμε το μήνυμα της επανεθνικοποίησης: "Δεν είμαστε διατεθειμένοι να πληρώσουμε για τους άλλους", παρά το γεγονός ότι οι χώρες που προβαίνουν σε αυτήν τη δήλωση γνωρίζουν ότι θα κληθούμε τελικά να συσπειρωθούμε και να πληρώσουμε. " τακτική της σαλαμοποίησης, η οποία συνίσταται στην απόκρυψη της αλήθειας από τους πολίτες, μολονότι είναι γνωστό ότι θα κληθούμε να πληρώσουμε προς το δικό μας συμφέρον, είναι εξίσου επιζήμια για την εμπιστοσύνη.
<P>
Επί του παρόντος βρισκόμαστε στο στάδιο της προετοιμασίας για τη σύνοδο του Ευρωπαϊκού Συμβουλίου. Τι θα συμβεί όμως με τη διάσταση απόψεων στο πλαίσιό του; Καποιοι τάσσονται υπέρ των ευρωομολόγων και κάποιοι άλλοι τα απορρίπτουν. Ορισμένοι υποστηρίζουν τη σταθεροποίηση της δέσμης μέτρων διάσωσης και την περαιτέρω ανάπτυξή της, ενώ άλλοι αντιτίθενται στην περαιτέρω ανάπτυξή της. Διερωτώμαι πού βρίσκεται η λογική όταν διευκρινίζεται ότι όλα αυτά αποτελούν μόνο προσωρινά μέτρα, διότι έχουμε τα πάντα υπό έλεγχο, αλλά πρέπει να συμπεριλάβουμε τα προσωρινά μέτρα στη Συνθήκη ώστε να είναι διαθέσιμα και σε μακροπρόθεσμο ορίζοντα. Όλοι διαπιστώνουν αυτήν την αντίφαση, καθώς και τον κλονισμό της εμπιστοσύνης των πολιτών. Βλάπτει την εμπιστοσύνη όταν μια κυβέρνηση υποβάλλει τις τράπεζές της σε δοκιμασία αντοχής το καλοκαίρι και συνειδητοποιεί μόνο μετά την παρέλευση μερικών μηνών ότι επρόκειτο στην πραγματικότητα για δοκιμασία αντοχής του ευρώ και όχι των τραπεζών.
<P>
Βρισκόμαστε εν μέσω μιας κρίσης εμπιστοσύνης και οφείλω να σας δηλώσω, κύριε Barroso, ότι, μολονότι οι παρατηρήσεις σας σήμερα το πρωί μπορεί να ήταν αληθείς, δεν αποκομίζεται η εντύπωση ότι θα αναζητήσουμε και θα θέσουμε σε εφαρμογή τις βέλτιστες λύσεις, αλλά, αντιθέτως, ότι θα συζητήσουμε επί της ελάχιστης συναίνεσης που μπορεί να επιτευχθεί την Παρασκευή. Είναι σαφές ότι αυτό δεν αρκεί. Θα οξύνει την κρίση εμπιστοσύνης. Δεν αρκεί μια πολιτική που κατευνάζει τις εθνικές αγορές σε βραχυπρόθεσμο ορίζοντα. Χρειαζόμαστε μια πολιτική σταθεροποίησης των αγορών και του ευρώ. Για ποιον λόγο δεν μιλά κανείς, ούτε στο παρόν Σώμα ούτε στο Ευρωπαϊκό Συμβούλιο, για την αξία του ευρώ στο εξωτερικό; " συναλλαγματική τιμή του ευρώ ανέρχεται σήμερα στο 1,34 δολάριο "ΠΑ. " χαμηλότερη τιμή του κατά τη διάρκεια της κρίσης ήταν 1,20, ενώ η αντίστοιχη τιμή κατά την κυκλοφορία του ανερχόταν στο 1,15. Το ευρώ είναι ένα σταθερό νόμισμα. Στο πλαίσιο του διεθνούς ανταγωνισμού, όπου οι διάφορες περιοχές του πλανήτη ανταγωνίζονται μεταξύ τους με οικονομικούς όρους, δεν έχουν πλεόν σημασία τα επιμέρους εθνικά νομίσματα, αλλά η νομισματική διάρθρωση ολόκληρης της περιοχής. Υπό οικονομικούς και κοινωνικούς όρους, η ευρωζώνη αποτελεί αδιαμφισβήτητα την ισχυρότερη περιοχή της υφηλίου. Αποδυναμώνεται μόνο πολιτικά από υπευθύνους χάραξης πολιτικής οι οποίοι εφαρμόζουν πολιτικές που αποβλέπουν στον περιορισμό των εθνικών συζητήσεων σε βραχυπρόθεσμο ορίζοντα. Το ευρώ είναι ισχυρό και θα μπορούσε να είναι ακόμα ισχυρότερο, εάν όσοι ενεργούν ως πολιτικό πλαίσιο του ευρώ και όσοι είναι υπεύθυνοι για αυτό κατόρθωναν επιτέλους να εκπληρώσουν τις υποχρεώσεις τους και να λάβουν επί των κοινωνικών και οικονομικών θεμάτων σθεναρές, συνεπείς αποφάσεις, οι οποίες θα μπορούσαν να θέσουν τέρμα στην κρίση εμπιστοσύνης. Δεν έχετε παρά να εξετάσετε τι συμβαίνει στο Λονδίνο, το Παρίσι και τη Ρώμη. Εάν δεν τερματίσουμε αυτήν την κρίση εμπιστοσύνης, θα αντιμετωπίσουμε μείζονα προβλήματα κατά τα προσεχή έτη.
<P>
Αυτός είναι ο λόγος για τον οποίο θα ήθελα να δηλώσω στο Συμβούλιο ότι τάσσομαι υπέρ των ευρωομολόγων. Εάν υπάρχει κάποιο άλλο κατάλληλο μέτρο, ασφαλώς να το λάβετε, αλλά πρέπει εντέλει να καταλήξετε σε συμφωνία επί της σταθεροποίησης του ευρώ στο εσωτερικό, διότι στο εξωτερικό είναι αρκετά ισχυρό.
<SPEAKER ID="012" NAME="Guy Verhofstadt" LANGUAGE="FR">
Κύριε Πρόεδρε, θεωρώ ότι στη ζωή υπάρχει ένας κανόνας ο οποίος ισχύει παντού: όταν μια ομάδα δέχετα επίθεση, πρέπει να αντιδράσει με πνεύμα ενότητας και αλληλεγγύης. Ακριβώς το αντίθετο συνέβη το 2010, όταν δέχθηκε επίθεση το ευρώ, διότι, μετά την έναρξη της ελληνικής κρίσης, κατά τις συζητήσεις γίναμε μάρτυρες μόνο διαφωνιών, και ασφαλώς δεν διαπιστώσαμε πνεύμα ενότητας, ούτε βέβαια ιδιαίτερης αλληλεγγύης.
<P>
Πρέπει τώρα να έχουμε το σθένος- και απευθύνομαι επίσης στο Πρόεδρο της Επιτροπής- να αναγνωρίσουμε ότι όλα τα προσωρινά μέτρα που έχουν ληφθεί απλώς δεν είναι αρκετά. Δεν πρόκειται για προσωπική ανάλυση, αλλά για την ανάλυση του Διεθνούς Νομισματικού Ταμείου (ΔΝΤ), του Οργανισμού Οικονομικής Συνεργασίας και Ανάπτυξης (ΟΟΣΑ) και του κ. Trichet, ο οποίος είναι, εξάλλου, ο επικεφαλής του νομισματικού θεματοφύλακα του ευρώ, ήτοι ο πρόεδρος της Ευρωπαϊκής Κεντρικής Τράπεζας, και κατά την άποψη του οποίου, κανένα από όλα τα μέτρα που έχουν ληφθεί και κανένα από τα μέτρα που βρίσκονται σε εξέλιξη δεν σημειώνουν επαρκή πρόοδο.
<P>
Όλοι δηλώνουν ότι πρέπει να αναληφθεί δράση σε σχέση με τέσσερα στοιχεία: πρώτον, ένα σύμφωνο σταθερότητας με πραγματικούς μηχανισμούς κυρώσεων· δεύτερον, ένα μόνιμο, διευρυμένο ταμείο αντιμετώπισης κρίσεων - δεν το προτείνω εγώ, αλλά ο κ. Trichet αναφέρει ότι πρέπει να είναι διευρυμένο, οι αρχηγοί κρατών ή κυβερνήσεων δεν επιθυμούν τη διεύρυνσή του, και θέλουμε να αποκατασταθεί η εμπιστοσύνη στις αγορές· τρίτον, πραγματική οικονομική και δημοσιονομική διακυβέρνηση, δημοσιονομική και οικονομική ένωση· και τέταρτον, ενιαία αγορά ευρωομολόγων.
<P>
Αυτοί είναι οι τέσσερις στόχοι που πρέπει να επιτευχθούν, διότι πουθενά αλλού στον κόσμο, κύριοι συνάδελφοι βουλευτές, δεν υπάρχει νόμισμα το οποίο να μην στηρίζεται από μια κυβέρνηση, από μια οικονομική στρατηγική και από μια αγορά ομολόγων. Πουθενά στον πλανήτη δεν υπάρχει κάτι τέτοιο. Και τι πληροφορούμαστε σήμερα; Πληροφορούμαστε τα εξής: "Ναι, είναι καλή ιδέα, αλλά πρέπει να περιμένουμε λίγο ακόμα". Πρέπει να περιμένουμε τι; Ενδεχομένως το ολοκληρωτικό χάος ή τον αφανισμό του ευρώ.
<P>
Ως εκ τούτου, είναι πλέον καιρός να λάβουμε αυτήν την απόφαση και δεν θα ήθελα να ακούσω σήμερα, κύριε Πρόεδρε, την Επιτροπή να δηλώνει: "Ναι, θα είναι δύσκολο, πρέπει να συνεχίσουμε αυτές τις συζητήσεις για τα ευρωομόλογα· είναι καλή ιδέα, αλλά δεν είναι τώρα η κατάλληλη στιγμή, διότι έχουμε το ταμείο για την αντιμετώπιση κρίσεων, στο οποίο πρόκειται πλέον να προσδώσουμε μόνιμο χαρακτήρα". Αυτά τα δύο δεν έχουν καμία σχέση μεταξύ τους. Το ταμείο για την αντιμετώπιση κρίσεων είναι απαραίτητο τώρα, ώστε να αντεπεξέλθουμε στις επιθέσεις κατά του ευρώ, αλλά τα ευρωομόλογα είναι εξίσου απαραίτητα για τη μεσο-μακροπρόθεσμη σταθερότητα του ευρώ. Δεν υπάρχει καμία αντίφαση μεταξύ τους. Είναι και τα δύο απαραίτητα, όπως συμβαίνει και σε ολόκληρο τον κόσμο.
<P>
Πιστεύω, λοιπόν, ότι, μαζί με τους αρχηγούς κρατών ή κυβερνήσεων -οι οποίοι θα συζητήσουν αύριο και μεθαύριο και θα πουν "Ναι, θα τροποποιήσουμε ελαφρώς τη Συνθήκη, και το ταμείο για την αντιμετώπιση κρίσεων, το οποίο θα πρέπει φυσιολογικά να διευρυνθεί, κατά το κοινό αίτημα όλων των υπολοίπων, ενδέχεται να αποκτήσει μόνιμο χαρακτήρα", είναι πλέον καιρός και για την Επιτροπή να παρουσιάσει το ταχύτερο δυνατόν μια δέσμη μέτρων, η οποία θα είναι πολύ πιο σημαντική, σθεναρή, σφαιρική και συνεκτική ως προς την εν λόγω προσέγγιση. Όσον αφορά το σύμφωνο σταθερότητας και ανάπτυξης, το οποίο διαθέτει πραγματικούς μηχανισμούς κυρώσεων, το παρόν Σώμα μπορεί να επιτελέσει το έργο του, διότι η δέσμη μέτρων βρίσκεται στο Κοινοβούλιο και σκοπεύουμε να επανέλθουμε στις αρχικές προτάσεις της Επιτροπής. Όσον αφορά τα άλλα τρία στοιχεία, τασσόμαστε υπέρ της διεύρυνσης του ταμείου για την αντιμετώπιση κρίσεων, αλλά πρέπει να την προτείνετε. Προτείνετέ την! Τοποθετηθείτε εν προκειμένω και δηλώστε ότι το ταμείο για την αντιμετώπιση κρίσεων χρήζει διεύρυνσης. Για ποιον λόγο; Διότι η ύπαρξη διευρυμένου ταμείου για την αντιμετώπιση κρίσεων θα θέσει τέρμα στην κερδοσκοπική δραστηριότητα εις βάρος του ευρώ. Δεύτερον, προτείνετε μια σφαιρική δέσμη μέτρων για τη δημοσιονομική και οικονομική ένωση, και, τρίτον, μην φοβάστε, προτείνετε τη δημιουργία ενιαίας αγοράς ομολόγων. Γνωρίζουμε ότι, σε τελική ανάλυση, αυτή θα σταθεροποιήσει το ευρώ σε μακροπρόθεσμο ορίζοντα.
<SPEAKER ID="013" NAME="Daniel Cohn-Bendit" LANGUAGE="FR">
Κύριε Πρόεδρε, κύριε Πρόεδρε της Επιτροπής, κυρίες και κύριοι, υπάρχει, ωστόσο, κάτι παράδοξο σε όλα αυτά. Κύριε Chastel, μιλήσατε για την προσεχή σύνοδο. Θα μπορούσατε να μας είχατε πει ότι θα υπήρχαν κάποιοι κλυδωνισμοί πριν από την εν λόγω σύνοδο. Θα μπορούσατε να μας είχατε πει ότι σκοπεύατε να περιορίσετε κάποιες συζητήσεις.
<P>
Κύριε Barroso, πιστεύω ότι, με τη χρήση αυτής της ξύλινης γλώσσας, δεν πρόκειται να σημειώσουμε καμια πρόοδο, δεν πρόκειται να προβούμε σε περαιτέρω βήματα προς τα εμπρός. Ο Martin Schultz έχει δίκιο: πρέπει να περιγράψουμε την πραγματική κατάσταση της κρίσης και να την παρουσιάσουμε ακριβώς όπως έχει, αλλά πρέπει επίσης να περιγράψουμε και τη δική μας πολιτική ανικανότητα, όπως και τους λόγους αυτής της ανικανότητας. Δεν έχει νόημα να δηλώνουμε απλώς ότι λάβαμε τις ορθές αποφάσεις. Γνωρίζετε εξίσου καλά με εμένα, όπως το γνωρίζουν και όλοι οι παριστάμενοι, ότι ανέκαθεν τις λαμβάναμε υπερβολικά καθυστερημένα. Κάνουμε ένα βήμα προς τα εμπρός και δύο βήματα προς τα πίσω. Δεν λέω ότι πρόκειται για δικό σας σφάλμα. Τουναντίον, μάλιστα, θεωρώ ότι η Επιτροπή αποτελούσε μάλλον σταθεροποιητικό παράγοντα σε περιόδους που στερούνταν διαύγειας. Τώρα όμως -νομίζω πως ο Guy Verhofstadt έθεσε το πραγματικό ερώτημα- ποια θα πρέπει να είναι η στρατηγική μας κατά τους ερχόμενους μήνες;
<P>
Κατά την προσωπική μου αντίληψη, η στρατηγική είναι απλή: η Επιτροπή θα πρέπει να καταρτίσει ένα σύμφωνο σταθερότητας, πράγμα που έχει ήδη πράξει, στο οποίο θα καθορίζεται ο βαθμός της απαιτούμενης σταθερότητας και, επομένως, της ευθύνης όλων έναντι του ευρώ, καθώς και ένα σύμφωνο αλληλεγγύης, στο οποίο θα καθορίζεται ο βαθμός αλληλεγγύης που χρειαζόμαστε. Δεν είναι δυνατόν να υπάρξει σταθερότητα χωρίς αλληλεγγύη. Δεν μας ενδιαφέρουν πλέον αυτές οι συζητήσεις μεταξύ της κ. Merkel και του κ. Τάδε. Ναι, είναι σωστή η θέση ορισμένων χωρών, συμπεριλαμβανομένης της Γερμανίας, οι οποίες δηλώνουν ότι πρέπει να υπάρχει σταθερότητα και ότι δεν πρέπει να επαναληφθεί ποτέ ξανά η υφιστάμενη κατάσταση. Βεβαίως, εάν όμως δεν δηλώνουμε ταυτόχρονα ότι η αλληλεγγύη μάς αναγκάζει να δημιουργήσουμε μια δυνατότητα προστασίας του ευρώ μέσω των ευρωομολόγων, προκειμένου να συνεχίσουμε τις επενδύσεις, να συνεχίσουμε τη διαδικασία του οικολογικού και οικονομικού μετασχηματισμού. Πρέπει να συνεχίσουμε τις επενδύσεις, μόνο που, σε εθνικό επίπεδο, αυτό δεν είναι πλέον εφικτό. Έχουμε στη διάθεσή μας ένα νόμισμα δύο όψεων: σταθερότητα από τη μια όψη και αλληλεγγύη από την άλλη, και μεταξύ των δύο, η ευθύνη.
<P>
Κύριε Πρόεδρε της Επιτροπής, υποβάλετε μια πρόταση για τη μεταρρύθμιση των λειτουργιών της Ένωσης για την επίτευξη σταθερότητας και αλληλεγγύης, μέσω των ευρωομολόγων, κατά τέτοιον τρόπο ώστε να καταστεί πλέον αδύνατη οιαδήποτε κερδοσκοπική δραστηριότητα επί των χρεών ορισμένων χωρών· και, με την έκδοση των ευρωομολόγων, παρέχεται, παράλληλα, η δυνατότητα επενδύσεων.
<P>
Ο κ. Oettinger μάς πληροφορεί ότι χρειάζεται το ποσό των 1.000 δισεκατομμυρίων ευρώ για την εφαρμογή της ενεργειακής μεταρρύθμισης, αλλά από πού θα αντλήσει αυτά τα χρήματα; Μήπως θα κερδίσει το λαχείο; Είναι εξωφρενικά παράλογο να δηλώνει κανείς ότι χρειάζεται 1.000 δισεκατομμύρια ευρώ χωρίς να αναφέρει τον τρόπο με τον οποίο θα κινητοποιηθούν οι απαιτούμενοι πόροι για αυτόν τον αναγκαίο οικονομικό μετασχηματισμό.
<P>
" στρατηγική, λοιπόν, είναι απλή: η Επιτροπή προτείνει, το Κοινοβούλιο καταθέτει τροπολογίες και αποφασίζει, ενώ θα υπάρξει και η θέση από την Επιτροπή και από το Ευρωπαϊκό Κοινοβούλιο υπέρ ή κατά του Συμβουλίου, και το Συμβούλιο θα πρέπει να τοποθετηθεί έναντι αυτής της κοινής θέσης. Αυτή είναι η μοναδική λύση στη σημερινή συζήτηση. Εάν περιμένουμε την κ. Merkel να κατασταλάξει στην απόφασή της ένα τέταρτο πριν από την ώρα που πρέπει να την έχει λάβει, τότε θα περιμένουμε επ' άπειρον. Όταν θα έχει λάβει την απόφασή της, θα έχουμε πλέον χάσει το τρένο. Θα μου πείτε, φυσικά, ότι, εφόσον υπάρχουν και άλλα τρένα, δεν πειράζει, μπορούμε να πάρουμε το επόμενο. Αυτό όμως δεν αληθεύει. Ορθώς είχε δηλώσει ο Gorbachev: "" ζωή τιμωρεί όσους μένουν πίσω".
<P>
(Ο Πρόεδρος διακόπτει τον ομιλητή)
<P>
Δεν θέλω η Ιστορία να τιμωρήσει την Ευρώπη. Αναλάβετε τις ευθύνες σας. Εμείς αναλαμβάνουμε τις δικές μας, και πρέπει να αποδείξουμε στο Συμβούλιο ότι η πολιτική σταθερότητα που χρειαζόμαστε βρίσκεται εδώ, στην Επιτροπή και το Κοινοβούλιο· και θα αψηφήσουμε την αστάθεια του Συμβουλίου.
<P>
(Χειροκροτήματα)
<SPEAKER ID="014" NAME="Timothy Kirkhope" LANGUAGE="EN">
Κύριε Πρόεδρε, συμμερίζομαι την ελπίδα ότι θα συμφωνηθεί η λήψη μέτρων στο Ευρωπαϊκό Συμβούλιο, προκειμένου να καθησυχάσουν οι αγορές και να αποκατασταθεί η σταθερότητα στην ευρωζώνη, διότι τούτη θα πρέπει είναι προς όφελος όλων μας, ασχέτως εάν είμαστε μέλη της ή όχι.
<P>
Ενόψει της συνόδου πληροφορούμαστε ότι η αύξηση των κυρώσεων θα συγκαταλέγεται μεταξύ των κεντρικών στοιχείων της λύσης, αλλά, για να είναι αποτελεσματικές, οι κυρώσεις επιβάλλεται να είναι αξιόπιστες, και η Ένωση παρουσιάζει εν προκειμένω κακές επιδόσεις. Προσδίδοντάς τους αυτόματο χαρακτήρα, δεν θα τις καταστήσουμε αξιόπιστες εάν διατηρείται η πεποίθηση ότι είναι δυνατή η εξεύρεση πολιτικής λύσης για την αποφυγή τους. Αυτό που πραγματικά απαιτείται από τα μέλη της ευρωζώνης είναι η πολιτική βούληση να εκπληρώσουν τις τρέχουσες υποχρεώσεις τους.
<P>
Κυκλοφορούν φήμες ότι ένα από τα καίρια στοιχεία της λύσης συνίσταται στην ανάληψη της επιβάρυνσης των μελλοντικών διασώσεων από τον ιδιωτικό τομέα. Θα επρόκειτο, ωστόσο, για τραγικά παράδοξη εξέλιξη εάν ο κύριος αντίκτυπος μιας τέτοιας πρωτοβουλίας θα ήταν η αύξηση του κόστους δανεισμού για ορισμένα από τα πλέον αδύναμα κράτη μέλη της ευρωζώνης και η συμβολή της στην επακόλουθη κρίση.
<P>
Όπως πληροφορούμαστε, αμέσως μετά την ολοκλήρωση μιας μείζονος διαδικασίας μεταρρύθμισης της Συνθήκης, θα ακολουθήσει μια δέσμη μεταρρυθμιστικών μέτρων, η οποία θα κλείσει το κεφάλαιο της τροποποίησης της Συνθήκης για μια γενιά. Παρ' όλα αυτά, τώρα, μόλις έναν μήνα αργότερα, ετοιμαζόμαστε προφανώς να επιφέρουμε νέα τροποποίηση.
<P>
Λαμβάνουμε καθησυχαστικές πληροφορίες, μεταξύ άλλων και από τον Πρόεδρο της Επιτροπής, ότι οι τροποποιήσεις θα είναι περιορισμένες, αλλά η γερμανική κυβέρνηση δεν φαίνεται να έχει την ίδια άποψη. Κατά τα φαινόμενα, ο γερμανός υπουργός Οικονομικών, δρ Schäuble, έχει ανοίξει τον δρόμο για τη διεξαγωγή νέου γύρου ολοκλήρωσης που θα οδηγήσει στη δημοσιονομική ένωση και, εντέλει, στην πολιτική ένωση.
<P>
Πού θα καταλήξουν όλα αυτά; Είναι βέβαιο ότι δεν θα καταλήξουν σε μια ακόμα χαμένη δεκαετία λόγω εστίασης στο λάθος είδος μεταρρυθμίσεων; " Ευρώπη χρειάζεται οικονομική μεταρρύθμιση, δημοσιονομική πειθαρχία, εδραίωση της εσωτερικής αγοράς, αλλαγές στο εργατικό δίκαιο για την τόνωση της απασχόλησης και μια δέσμη μέτρων για την επιτυχή έκβαση του προγράμματος "Ευρώπη 2020".
<P>
Αυτές είναι οι βασικές μεταρρυθμίσεις που έχει καθορίσει ορθά και σθεναρά ο Πρόεδρος κ. Barroso για το πρόγραμμα της Επιτροπής του· φοβάμαι, όμως, ότι χάνουμε αυτήν την ευκαιρία μέσα από τα χέρια μας. Ο τρομακτικός κίνδυνος συνίσταται στο γεγονός ότι, παρά τις συζητήσεις για την οικοδόμηση της Ευρώπης, η τελευταία ενδέχεται στην ουσία να υπονομευθεί, και ενώ προσβλέπουμε σε μια ισχυρότερη Ευρώπη, η αποτυχία να αντιμετωπίσουμε τα υποκείμενα οικονομικά προβλήματά της θα οδηγήσει ουσιαστικά στην αποδυνάμωσή της.
<P>
Κατά την εκτίμησή μας, οι προτεραιότητες του Ευρωπαϊκού Συμβουλίου πρέπει να είναι η επίτευξη συμφωνίας επί ενός περιορισμένου αριθμού συγκεκριμένων μέτρων, ούτως ώστε να μπορέσουν τα κράτη μέλη της ευρωζώνης να παράσχουν αμοιβαία αρωγή στο πλαίσιο της άμεσης κρίσης, χωρίς την επιβολή καμίας επιβάρυνσης στα κράτη μέλη που έχουν επιλέξει να παραμείνουν εκτός ευρωζώνης, και, εν συνεχεία, η επαναξιολόγηση της ζωτικής σημασίας της επίλυσης της μακροπρόθεσμης κρίσης με την οποία βρισκόμαστε αντιμέτωποι: τον κίνδυνο της ενδεχόμενης μόνιμης κατάρρευσης της οικονομικής μας ανταγωνιστικότητας.
<SPEAKER ID="015" NAME="Lothar Bisky" LANGUAGE="DE">
Κύριε Πρόεδρε, κυρίες και κύριοι, προσπαθούμε να αντιμετωπίσουμε την παγκόσμια οικονομική και χρηματοπιστωτική κρίση ήδη επί τρία χρόνια. Ένα από τα συμπεράσματα που πρέπει να συναχθούν από την παρούσα, εκτενή συζήτηση είναι ότι τα μέτρα μας δεν καταπολεμούν εμφανώς τα αίτια της κρίσης, αλλά θεραπεύουν τα συμπτώματα. Θα ήθελα να επαναλάβω για μια ακόμα φορά ότι οι αποφάσεις σε επίπεδο ΕΕ δεν πρέπει να υπαγορεύονται από τις χρηματοπιστωτικές αγορές. Δεν πρέπει να επιτρέψουμε στις τράπεζες να γλιτώσουν εν γένει ατιμώρητες, για να συνεχίσουν να κερδοσκοπούν, και να αφήσουμε τα κράτη μέλη να αναλάβουν την ευθύνη για τις ριψοκίνδυνες συναλλαγές στις οποίες επιδόθηκαν οι τράπεζες. Οι δέσμες μέτρων αυστηρής λιτότητας που επιβλήθηκαν στην Ελλάδα και την Ιρλανδία θα έχουν ως αποτέλεσμα να επωμισθούν οι πολίτες το κόστος της κρίσης, την οποία δεν προκάλεσαν. Κάτι τέτοιο θα περιορίσει τις καταναλωτικές δαπάνες και θα παρεμποδίσει την απαραίτητη οικονομική ανάκαμψη. Τα δραστικά μέτρα αποταμίευσης θα φέρουν και άλλες χώρες που διατρέχουν επί του παρόντος κίνδυνο, όπως η Πορτογαλία και η Ισπανία, στην ίδια θέση που βρίσκονται η Ελλάδα και η Ιρλανδία.
<P>
" αναπροσαρμογή απλώς των χρηματοδοτικών μέσων ή η δημιουργία νέων διχτυών ασφαλείας δεν πρόκειται να βοηθήσει. Ένας μόνιμος μηχανισμός για τη διατήρηση της χρηματοπιστωτικής σταθερότητας πρέπει να περιλαμβάνει μέτρα τα οποία ρυθμίζουν τις δραστηριότητες των αγορών. Τα τελευταία αφορούν, μεταξύ άλλων, τη θέσπιση φόρου επί των χρηματοοικονομικών συναλλαγών και την υποχρέωση τήρησης ελάχιστων κοινωνικών προτύπων. Εξίσου σημαντική για εμάς είναι η τροποποίηση του καταστατικού της Ευρωπαϊκής Κεντρικής Τράπεζας, ούτως ώστε να προβλέπει την παροχή χρηματοδοτικής ενίσχυσης σε κράτη με προβλήματα, παρακάμπτοντας όμως τις τράπεζες.
<P>
Αυτά θα πρέπει να είναι τα πρώτα μας βήματα, στα οποία ωστόσο θα έπρεπε να είχαμε ήδη προβεί από καιρό. Για να καταστεί η κατάσταση απολύτως σαφής, μια στενόμυαλη εθνική προσέγγιση παρακωλύει τις ρυθμίσεις που απαιτούνται για τον αποτελεσματικό έλεγχο των χρηματοπιστωτικών αγορών. Οι αρχηγοί κρατών ή κυβερνήσεων μάς παρεμποδίζουν να σημειώσουμε πρόοδο προς την ορθή κατεύθυνση. Συγκαταλέγω δε μεταξύ αυτών και τη γερμανίδα καγκελάριο.
<SPEAKER ID="016" NAME="Nigel Farage" LANGUAGE="EN">
Κύριε Πρόεδρε, το 2010 θα καταγραφεί στη μνήμη μας ως η χρονιά κατά την οποία αποκαλύφθηκαν οι βαθιές αδυναμίες του εγχειρήματος του ευρώ και κατά την οποία οι πολίτες στην Ευρώπη συνειδητοποίησαν απότομα την καθαρή ανοησία των ηγετών τους.
<P>
Εν προκειμένω, λοιπόν, έχουμε μια νέα σύνοδο και μια νέα κρίση, ενώ η εμπιστοσύνη στο ευρώ εξασθενεί ολοένα και περισσότερο. Είναι σαν να παρακολουθούμε ένα αυτοκινητιστικό δυστύχημα σε αργή κίνηση, και εσείς θέλετε τώρα έναν μόνιμο μηχανισμό διάσωσης. Θεωρείτε ότι, εάν διαθέτετε ένα ταμείο ενός δισεκατομμυρίου ευρώ, για παράδειγμα, όλα θα πάνε καλά. Όχι, τίποτα δεν θα πάει καλά. " αποτυχία του ευρώ δεν έχει καμία σχέση με την κερδοσκοπική δραστηριότητα. Δεν έχει καμία σχέση με τις αγορές, ούτε των νομισμάτων ούτε των ομολόγων· έχει σχέση με το γεγονός ότι ο Βορράς και ο Νότος στην Ευρώπη δεν μπορούν σήμερα, ούτε και θα μπορέσουν ποτέ, να συνυπάρξουν σε μια ενιαία νομισματική ένωση. Κάτι τέτοιο δεν είναι εφικτό.
<P>
Από πολιτικής πλευράς, πρέπει, ασφαλώς, να προβείτε σε τροποποίηση της Συνθήκης. Διότι οι τέσσερις γερμανοί καθηγητές θα υπερισχύσουν στην Καρλσρούη και θα αποδείξουν ότι τα σχέδια διάσωσης που θέσατε σε εφαρμογή ήταν ουσιαστικά ήδη παράνομα δυνάμει των Συνθηκών.
<P>
" αλήθεια είναι ότι επικροτώ εν πολλοίς αυτήν την τροποποίηση της Συνθήκης, διότι θα σημαίνει ότι πρέπει να διοργανωθεί νέο δημοψήφισμα στην Ιρλανδία. Και ποιος ξέρει, μπορεί να τηρήσει την υπόσχεσή του ακόμα και ο David Cameron και να διεξαχθεί εξίσου δημοψήφισμα στο "νωμένο Βασίλειο. Είμαι βέβαιος ότι, ως δημοκράτες, όλοι θα επικροτούσατε τη διοργάνωση δημοψηφίσματος για την ΕΕ στο "νωμένο Βασίλειο.
<P>
Επίσης, σκόπιμο είναι στο τέλος του 2010 να μην εξετάσουμε μόνο την κατάσταση της Ένωσης, αλλά και την κατάσταση του Βελγίου. Επί έξι μήνες, η βελγική Προεδρία παρίστατο στο παρόν Σώμα και μας δήλωνε ότι πρέπει να προβούμε σε περαιτέρω ολοκλήρωση. Τι παρωδία είναι αυτή! Στη δική σας χώρα εξακολουθείτε να μην έχετε κυβέρνηση από τον Ιούνιο. Εν προκειμένω, έχουμε ένα μη κράτος το οποίο προσπαθεί να καταργήσει το δικό μας κράτος. Πρόκειται πραγματικά για την απόλυτη παρωδία, αλλά κανείς στο παρόν Κοινοβούλιο δεν τολμά να το παραδεχθεί, επειδή βρίσκεστε όλοι σε κατάσταση άρνησης. Το Βέλγιο είναι ένας μικρόκοσμος ολόκληρης της Ευρωπαϊκής Ένωσης. Το Βέλγιο βρίσκεται στα πρόθυρα της κατάρρευσης, και τα υπόλοιπα κράτη θα ακολουθήσουν την τύχη του. Καλά Χριστούγεννα σε όλους!
<SPEAKER ID="017" NAME="Sharon Bowles">
συντάκτρια. - (EN) Κύριε Πρόεδρε, για μια ακόμα φορά εξετάζουμε τον λευκοπλάστη και αναρωτιόμαστε εάν είναι αρκετά φαρδύς και δυνατός για να καλύψει το τραύμα. Τον προηγούμενο Ιούλιο, ρώτησα πότε προέβλεπε η Επιτροπή την υποβολή της αναμενόμενης νομοθετικής πρότασης για τη θέσπιση μόνιμου μηχανισμού διαχείρισης κρίσεων δημοσίου χρέους, και ποια θα ήταν η νομική βάση του. Υπέβαλα συναφώς πολλά ερωτήματα ακόμα, όπως τη σχετική ιεράρχηση των διαφόρων ταμείων και την αναλογική σχέση της χρήσης τους. Τα γεγονότα κατέδειξαν ότι η απάντηση ήταν στην πραγματικότητα ότι δεν γνωρίζουμε, και ότι όλα αυτά θα διαμορφωθούν στην πορεία.
<P>
" αλήθεια είναι αυτό το κατανοώ εν μέρει, διότι εισερχόμαστε σε νέο πεδίο δράσης και πρέπει να καταρτιστούν νέα σχέδια. Επαναλαμβάνω, εντούτοις, ότι, εάν δεν δίδεται πλήρης συνέχεια στις δηλώσεις, είτε από την Επιτροπή είτε από το Συμβούλιο, τότε αναιρείται το πλεονέκτημα των συμπερασμάτων. Απαντήσεις στις ερωτήσεις που υπέβαλα τον Ιούλιο παρασχέθηκαν μόνο στο πλαίσιο της ιρλανδικής διάσωσης, γεγονός που είναι, κατά την άποψή μου, λυπηρό, κυρίως όταν το μικρότερο ταμείο, το οποίο προέρχεται από τον προϋπολογισμό της ΕΕ, χρησιμοποιείται για τον ίσο καταμερισμό μεταξύ των μεγαλύτερων ταμείων. Δεν ζητήθηκε η γνώμη του Κοινοβουλίου, παρότι είχαν προηγηθεί οι ερωτήσεις μου.
<P>
Σήμερα λαμβάνω τον λόγο για να ζητήσω περαιτέρω λεπτομέρειες μετά τα συμπεράσματα του Συμβουλίου του Οκτωβρίου, στα οποία ζητήθηκε από την Επιτροπή να εργασθεί προς μια περιορισμένη τροποποίηση της Συνθήκης, τροποποίηση που απαιτείται προς εγκαθίδρυση ενός μόνιμου μηχανισμού επίλυσης κρίσεων. Αναφέρθηκε επίσης ότι θα έπρεπε να προβλεφθεί και η συμμετοχή του ιδιωτικού τομέα, στοιχείο που τρόμαξε την αγορά λόγω ανεπαρκών διευκρινίσεων. Επισημαίνεται δε το ρυθμιστικό πρόβλημα που ανέφερα σχετικά με τον μηδενικό κίνδυνο για το δημόσιο χρέος στην ευρωζώνη, το οποίο υπονόμευσε την πειθαρχία στην αγορά και δημιούργησε παράλογα κίνητρα.
<P>
Εν συνεχεία, η Ευρωομάδα ανακοίνωσε ότι ο μόνιμος μηχανισμός θα έχει βάση το Ευρωπαϊκό Ταμείο Χρηματοοικονομικής Σταθερότητας και ότι μπορεί να περιλαμβάνει τη συμμετοχή του ιδιωτικού τομέα κατά περίπτωση, σύμφωνα με την πρακτική του ΔΝΤ. Πρώτον, θα μπορούσαμε να λάβουμε τώρα ακριβέστερες περαιτέρω πληροφορίες σχετικά με την τροποποίηση της Συνθήκης και τη συναφή διαδικασία; Το Κοινοβούλιο πρέπει να βεβαιωθεί ότι θα είναι η ενδεδειγμένη. Περισσότερες αερολογίες επί του άρθρου 136 δεν αποτελούν απάντηση. Δεύτερον, προβλέπεται το νέο μέσο να βασίζεται σε διοργανική προσέγγιση -καθώς κατ' αυτόν τον τρόπο λειτουργεί το Ευρωπαϊκό Ταμείο Χρηματοοικονομικής Σταθερότητας- ή θα βασίζεται όντως στην κοινοτική μέθοδο, όπως φρονούμε και εμείς ότι πρέπει να συμβεί; Τρίτον, ποιες είναι οι τεχνικές εναλλακτικές δυνατότητες και προϋποθέσεις; Επιβάλλεται ο μηχανισμός να βασίζεται σε τεχνικά πργματικά στοιχεία και να είναι εύρωστος, αξιόπιστος και βιώσιμος - προσωπικά δε θα πρόσθετα και οικονομικά προσιτός. Τέταρτον, θα προσκληθούν κράτη μέλη που δεν ανήκουν ακόμα στη ζώνη του ευρώ να συμμετέχουν στον μηχανισμό; Αυτό το θέμα αφορά ιδιαιτέρως τα κράτη μέλη που δημιουργούν χρέος σε ευρώ.
<P>
Ρωτήσαμε πότε αναμένεται να θεσπισθεί ο μηχανισμός και λάβαμε την απάντηση ότι θα θεσπισθεί τον Ιανουάριο του 2013, αλλά ποιον ρόλο βλέπει η Επιτροπή να διαδραματίζει το Κοινοβούλιο επ' αυτού; Πράγματι, το Κοινοβούλιο και η επιτροπή της οποίας είμαι μέλος δηλώνουν την αποφασιστικότητά τους να διαδραματίσουν τον ρόλο που τους αναλογεί, πολύ δε περισσότερο εφόσον η δική μας συλλογιστική προπορευόταν εξαρχής. Εάν εμείς καταλήξουμε να μην τυγχάνουμε της δέουσας διαβούλευσης και ενημέρωσης, ποια θα είναι η τύχη των εθνικών κοινοβουλίων και των πολιτών; Το εν λόγω ζήτημα είναι άμεσα συνυφασμένο με τη δέσμη μέτρων για την οικονομική διακυβέρνηση. Τα μέτρα για τη βελτίωση του συμφώνου σταθερότητας και ανάπτυξης, την εποπτεία και το ευρωπαϊκό εξάμηνο αποσκοπούν όλα στην πρόληψη μιας νέας κρίσης και χρησιμεύουν για την παρακολούθηση της εξόδου από την υφιστάμενη οικονομική κρίση.
<P>
Ο μηχανισμός αυτός δεν είναι ένα ξόρκι το οποίο μπορούμε να τοιχοκολλήσουμε για να αποτρέψουμε την πειθαρχία της αγοράς. Απεναντίας, η λύση για το ευρώ έγκειται στην αναγνώριση της ανάγκης για απόλυτη πολιτική πειθαρχία, σε συνδυασμό με την απόλυτη πειθαρχία της αγοράς. Διερχόμαστε την παρούσα κρίση, διότι κατά το παρελθόν υπονομεύθηκαν αμφότερες.
<SPEAKER ID="018" NAME="Olli Rehn">
μέλος της Επιτροπής. - (EN) Κύριε Πρόεδρε, αξιότιμοι κύριοι βουλευτές, επιτρέψτε μου να ευχαριστήσω την κ. Sharon Bowles για την ερώτησή της, καθώς και για το σχέδιο ψηφίσματος σχετικά με τον μόνιμο μηχανισμό. Θα προσπαθήσω να σας παρουσιάσω την άποψη της Επιτροπής επί των πέντε ερωτημάτων που περιλαμβάνονται στην προφορική ερώτηση.
<P>
Το Ευρωπαϊκό Συμβούλιο του Οκτωβρίου κάλεσε τον Πρόεδρο κ. Van Rompuy να αναλάβει τη διεξαγωγή διαβουλεύσεων, από κοινού με την Επιτροπή, για μια περιορισμένη τροποποίηση της Συνθήκης, τροποποίηση που απαιτείται προς εγκαθίδρυση ενός μόνιμου μηχανισμού επίλυσης κρίσεων. Γίνεται αντιληπτό ότι μια περιορισμένη τροποποίηση της Συνθήκης προϋποθέτει τη χρήση της απλοποιημένης διαδικασίας αναθεώρησης βάσει του άρθρου 48 της Συνθήκης.
<P>
Οι περιορισμοί της εν λόγω διαδικασίες είναι ότι, πρώτον, επιτρέπει μόνον τροποποιήσεις της Συνθήκης οι οποίες δεν αυξάνουν τις αρμοδιότητες που απονέμονται στην Ένωση και, δεύτερον, περιορίζεται σε τροποποιήσεις του τρίτου μέρους της Συνθήκης για τη λειτουργία της Ευρωπαϊκής Ένωσης, σχετικά με τις εσωτερικές πολιτικές και δράσεις της Ευρωπαϊκής Ένωσης.
<P>
Φαίνεται ότι τα κράτη μέλη προτιμούν την εξαιρετικά περιορισμένη τροποποίηση της Συνθήκης, η οποία θα συμπεριληφθεί στο άρθρο 136, οι διατάξεις του οποίου διέπουν ειδικώς τα κράτη μέλη της ευρωζώνης. Αυτό το ζήτημα θα συζητηθεί, ασφαλώς, στο Ευρωπαϊκό Συμβούλιο αυτήν την εβδομάδα. Θα ζητηθεί επισήμως η γνώμη του Κοινοβουλίου επί οιασδήποτε τροποποίησης πρόκειται να προταθεί.
<P>
Κατόπιν απόφασης του Ευρωπαϊκού Συμβουλίου τον Οκτώβριο, η Ευρωομάδα κατέληξε, κατά την έκτακτη συνεδρίασή της τον Νοέμβριο, σε συμφωνία επί των βασικών αρχών ενός ευρωπαϊκού μηχανισμού σταθερότητας (ΕΜΣ). Βάσει της εν λόγω συμφωνίας της Ευρωομάδας, ο ΕΜΣ θα είναι ένας διακυβερνητικός μηχανισμός, η διαχείριση του οποίου θα βασίζεται στο μοντέλο της ευρωπαϊκής διευκόλυνσης χρηματοπιστωτικής σταθερότητας.
<P>
Οι πρακτικές λεπτομέρειες του χρηματοπιστωτικού μηχανισμού δεν έχουν καθορισθεί ακόμα και αναμένεται να καταρτιστούν κατά τη διάρκεια του πρώτου τριμήνου του προσεχούς έτους. Βεβαίως, η χρηματοδότηση θα αποτελέσει καίριο ζήτημα. Αυτό το μελλοντικό μέσο θα πρέπει να είναι αρκούντως εύρωστο και να παρουσιάζει ισχυρή αξιοπιστία στις αγορές.
<P>
Κάθε στήριξη από τον ΕΜΣ θα ερείδεται στην αυστηρή αιρεσιμότητα. " παρεχόμενη βοήθεια σε οιοδήποτε κράτος μέλος της ευρωζώνης θα πρέπει να έχει ως βάση ένα αυστηρό πρόγραμμα οικονομικής και δημοσιονομικής αξιολόγησης και μια εμπεριστατωμένη ανάλυση της βιωσιμότητας του χρέους που θα εκπονούνται από την Επιτροπή, σε συνεργασία με το ΔΝΤ, και σε διασύνδεση με την Ευρωπαϊκή Κεντρική Τράπεζα.
<P>
Παρά τον διακυβερνητικό χαρακτήρα του χρηματοδοτικού σκέλους του μηχανισμού, οι προϋποθέσεις πολιτικής θα εξακολουθούν να θεμελιώνονται αυστηρά στη Συνθήκη, ούτως ώστε να διασφαλίζεται η απόλυτη συνάφεια με το κοινό πολυμερές πλαίσιο εποπτείας, επί του οποίου ερείδεται ουσιαστικά ολόκληρη η Οικονομική και Νομισματική Ένωση.
<P>
Για να απαντήσω στα πέντε ερωτήματα της κ. Bowles, δεν έχει ληφθεί ακόμα καμία απόφαση σχετικά με το εάν μπορούν να συμμετέχουν στον μηχανισμό κράτη μέλη που δεν ανήκουν ακόμα στη ζώνη του ευρώ. Φαίνεται, ωστόσο, ότι τα περισσότερα κράτη μέλη προτιμούν ένα διαφανές και ξεκάθαρο πλαίσιο, στο οποίο τα κράτη μέλη που δεν ανήκουν στην ευρωζώνη θα καλύπτονται από τον μηχανισμό στήριξης των ισοζυγίων πληρωμών, ενώ τα κράτη μέλη της ευρωζώνης θα καλύπτονται από τον ευρωπαϊκό μηχανισμό σταθερότητας.
<P>
Τούτου λεχθέντος, θα πρέπει να παρέχεται η δυνατότητα σε ορισμένα κράτη μέλη που δεν ανήκουν στην ευρωζώνη να συνδέονται με κάποια διαδικασία στήριξης μέσω διμερών εισφορών, όπως ήδη συμβαίνει επί του παρόντος, στην περίπτωση της Ιρλανδίας, με το "νωμένο Βασίλειο, τη Σουηδία και τη Δανία.
<P>
Επιτρέψτε μου επίσης να διατυπώσω τις παρατηρήσεις μου επί της συζήτησης σχετικά με τα ευρωομόλογα. Ας μην ξεχνάμε ότι, στο πλαίσιο της καθιέρωσης των χρηματοπιστωτικών δικτύων ασφαλείας στις 9 Μαΐου "μέρα της Ευρώπης- και την επόμενη νύκτα, η Επιτροπή υπέβαλε πρόταση για τη θέσπιση ευρωπαϊκού μηχανισμού χρηματοπιστωτικής σταθερότητας, ενός κοινοτικού μέσου, το οποίο εγκρίθηκε στην πραγματικότητα για μέγιστο ποσό ύψους 60 δισεκατομμυρίων, βάσει εγγυήσεων δανείων από τον προϋπολογισμό της Ένωσης και δυνάμει της απόφασης για τους ιδίους πόρους.
<P>
Πέραν του προϋπολογισμού της Ένωσης, προτείναμε ως βάση του εν λόγου μηχανισμού τις εγγυήσεις δανείων οι οποίες θα μπορούσαν να χορηγούνται από τα κράτη μέλη και θα διοχετεύονται μέσω του μηχανισμού σε χώρες που χρήζουν χρηματοδοτικής βοήθειας, λόγω χρηματοπιστωτικής αστάθειας σε ολόκληρη τη ζώνη του ευρώ.
<P>
" πρόταση αυτή απορρίφθηκε από το Συμβούλιο Οικονομικών και Δημοσιονομικών Θεμάτων (ECOFIN) της 9ης και 10ης Μαΐου. Για ποιον λόγο; Διότι πολλά κράτη μέλη θεώρησαν ότι η εν λόγω πρόταση προσιδιάζει σε μεγάλο βαθμό στο ευρωομόλογο.
<P>
Τούτο οδήγησε στη δημιουργία της ευρωπαϊκής διευκόλυνσης χρηματοπιστωτικής σταθερότητας, η οποία συνιστά διακυβερνητική ρύθμιση, και, στην περίπτωση της Ιρλανδίας, χρησιμοποιούμε επί του παρόντος τόσο τον μηχανισμό όσο και τη διευκόλυνση.
<P>
Επομένως, μολονότι το ζήτημα των ευρωομολόγων αποτελεί αναμφίβολα πολύ σημαντικό ζήτημα, πρέπει να λάβουμε εξίσου υπόψη το γεγονός ότι η συγκεκριμένη πρόταση απορρίφθηκε προσφάτως από το Συμβούλιο, κατά τις συζητήσεις σχετικά με τον ευρωπαϊκό μηχανισμό χρηματοπιστωτικής σταθερότητας.
<P>
Εν κατακλείδι, επιτρέψτε μου να υπογραμμίσω ότι ο μελλοντικός ευρωπαϊκός μηχανισμός σταθερότητας θα εντάσσεται σε μια ολοκληρωμένη απόκριση για την αναχαίτιση της κρίσης και τη σταθεροποίηση της ευρωπαϊκής οικονομίας, και ότι ο ΕΜΣ θα συμπληρώνει το νέο πλαίσιο ενισχυμένης οικονομικής διακυβέρνησης, το οποίο θα εστιάζεται πρωτίστως στην πρόληψη, και αναμένεται να μειώσει σημαντικά την πιθανότητα εμφάνισης νέας κρίσης στο μέλλον.
<P>
Αυτός είναι και συνολικός απώτερος σκοπός του νέου συστήματος οικονομικής διακυβέρνησης, και είμαι ευγνώμων για τη στήριξη που παρείχατε στις προτάσεις της Επιτροπής εν προκειμένω.
<SPEAKER ID="019" NAME="Werner Langen" AFFILIATION="PPE">
(DE) Κύριε Πρόεδρε, από την παρακολούθηση του πρώτου γύρου των παρεμβάσεων, διαμορφώνεται μια ιδέα ως προς τους υπαιτίους της κρίσης εμπιστοσύνης, και είναι γεγονός ότι σε τέτοιου είδους κρίση έχει πλέον εξελιχθεί. Κατά πρώτον, υπαίτια ήταν η Επιτροπή, κατά δεύτερον οι κερδοσκόποι και κατά τρίτον το Συμβούλιο, και, ειδικότερα, η κ. Merkel. Το ζήτημα είναι απλούστατο.
<P>
Ευτυχώς, κάποιος παρατήρησε -αναφέρομαι στον πρόεδρο της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο- ότι το ευρώ είναι σταθερό, όχι μόνο στο εξωτερικό, αλλά και στο εσωτερικό της ΕΕ, παρουσιάζοντας τα χαμηλότερα ποσοστά πληθωρισμού. " κερδοσκοπία δεν μπορεί να συνιστά την αιτία του προβλήματος. Το ευρώ είναι ένα σταθερό νόμισμα. " αιτία ήταν οι βασικοί όροι της Συνθήκης και ο ορυμαγδός στο Συμβούλιο Οικονομικών και Δημοσιονομικών Θεμάτων (ECOFIN). Σε κάθε σύνοδο του Συμβουλίου ECOFIN προκαλείται νέα αναταραχή.
<P>
Ο κ. Rehn μόλις επεσήμανε ότι η Επιτροπή πρότεινε τη χρήση ευρωπαϊκού μηχανισμού, αλλά ότι το Συμβούλιο δεν ήταν διατεθειμένο να συμμετάσχει. Τώρα δηλώνουμε ότι η Επιτροπή δεν ενήργησε. Δεν συγκαταλέγομαι μεταξύ εκείνων που "προσκυνούν" διαρκώς την Επιτροπή, αλλά ορθώς έπραξε η Επιτροπή το 2008 προβαίνοντας σε ακριβή απολογισμό, μετά τη συμπλήρωση δέκα ετών από την κυκλοφορία του ευρώ.
<P>
Ανέφερε τέσσερα ζητήματα τα οποία έπρεπε να επιλυθούν: πρώτον, ένας συνεκτικός ευρωπαϊκός εποπτικός μηχανισμός, δεύτερον, μια συνεκτική οικονομική διακυβέρνηση, ή όπως αλλιώς θέλετε να την ονομάσετε, τρίτον, μια συνεκτική εξωτερική εκπροσώπευση και, τέταρτον, ένας συνεκτικός μηχανισμός κρίσεων. Όλα αυτά τα ζητήματα τίθενται πλέον επί τάπητος. Θα ήθελα να τονίσω το γεγονός ότι άλλοι ήταν εκείνοι που δεν τα έλαβαν υπόψη. Εάν θέλετε οπωσδήποτε να κατηγορήσετε κάποιους, μόνο μία είναι η ένοχη πλευρά που δεν πρέπει να λησμονούμε, και αυτή είναι η πλευρά των κρατών μελών τα οποία καταβυθίστηκαν στο χρέος και δεν αξιοποίησαν τα πλεονεκτήματα της κυκλοφορίας του ευρώ για να εφαρμόσουν μεταρρυθμίσεις και να μειώσουν τα επίπεδα του χρέους· αντιθέτως, ζούσαν πέραν των οικονομικών τους δυνατοτήτων.
<P>
Θα ήθελα να υπογραμμίσω επίσης ότι μεταξύ των κρατών μελών ανακύπτει συστηματικά ένα συγκεκριμένο θέμα. Ανεξαρτήτως προσώπων, όλα διέθεταν σοσιαλδημοκρατικές κυβερνήσεις επί μακρά περίοδο, ορισμένα δε τις διατηρούν ακόμα και σήμερα. Πρόκειται για την Πορτογαλία, την Ισπανία, το "νωμένο Βασίλειο, την Ουγγαρία και τη Λετονία. Στην Ελλάδα, επαναλαμβάνουν τις ίδιες ανοησίες επί τέσσερα χρόνια. Αυτό είναι το αποτέλεσμα. Εάν δεν μιλήσουμε ανοικτά για το βασικό αίτιο των υπερβολικά υψηλά επιπέδων χρέους στα κράτη μέλη, δεν θα είμαστε σε θέση να λύσουμε τα προβλήματα.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="021" NAME="Martin Schulz" AFFILIATION="S&amp;D">
(DE) Κύριε Langen, μπορείτε να καθίστε τώρα. " ομιλία σας ήταν εξαιρετικά εύγλωττη και διατυπώσατε τη θέση σας. Θα ήθελα να σας υποβάλω μια ερώτηση. Εξ όσων γνωρίζω, η Ιρλανδία δεν ανήκει στις χώρες της νότιας Ευρώπης. Ανήκει στη βόρεια Ευρώπη. " Ιρλανδία παρουσιάζει τεράστια χρέη. Μπορείτε να μας εξηγήσετε πώς προέκυψαν τα ιρλανδικά χρέη; Θα είχατε την καλοσύνη να μας πείτε ποιο ήταν το κυβερνών κόμμα στην Ιρλανδία κατά τα τελευταία 30 έτη;
<SPEAKER ID="022" NAME="Werner Langen" AFFILIATION="PPE">
(DE) Κύριε Πρόεδρε, θα απαντήσω μετά χαράς στην ερώτηση. " ιρλανδική κυβέρνηση υπέπεσε στο σφάλμα να παράσχει εγγυήσεις χωρίς να απαιτήσει τη μεταρρύθμιση του τραπεζικού κλάδου. Αυτό ήταν ανεύθυνο εκ μέρους της, και αυτός είναι ο λόγος για τον οποίο παρουσιάζει τώρα δημοσιονομικό έλλειμμα της τάξης του 32%. Αυτό το γνωρίζουμε. Δεν θα πρέπει, ωστόσο, να συγχέετε τα προβλήματα άλλων κρατών με τα προβλήματα της Ιρλανδίας. " Ιρλανδία αποτελεί εντελώς διαφορετική περίπτωση, διότι συνδέεται με το δεύτερο επίπεδο της τραπεζικής κρίσης και όχι με διαρθρωτικό πρόβλημα, όπως σε άλλες χώρες. Κύριε Schulz, αυτό το γνωρίζετε εξίσου καλά με εμένα. Μην επιχειρείτε, παρακαλώ, να αποσπάσετε την προσοχή μας.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="023" NAME="Victor Boştinaru" AFFILIATION="S&amp;D">
(RO) Κύριε Πρόεδρε, τα σφάλματα είναι ανθρώπινα. " εμμονή είναι σατανική. Ξέρετε υπό την εξουσία ποιας κυβέρνησης βρισκόταν ο σημερινός έλληνας πρωθυπουργός κατά την περίοδο συσσώρευσης όλων αυτών των υπερβολικών χρεών, τα οποία προκάλεσαν την κρίση στην Ελλάδα; Ασφαλώς δεν πρόκειται για την κυβέρνηση του κ. Παπανδρέου. Μήπως θυμάστε σε ποια πολιτική οικογένεια ανήκει ο εν λόγω πρώην πρωθυπουργός; Στην οικογένεια Καραμανλή.
<SPEAKER ID="024" NAME="Werner Langen" AFFILIATION="PPE">
(DE) Κύριε Πρόεδρε, μετά την τετραετή θητεία της κυβέρνησης Καραμανλή ... (Αναταραχή). Όχι, τα διαρθρωτικά προβλήματα στην Ελλάδα χρονολογούνται πολύ πριν από την περίοδο αυτή. Το 2000, το παρόν Κοινοβούλιο συζητούσε εάν η Ελλάδα θα έπρεπε να προσχωρήσει στη ζώνη του ευρώ. Αυτό ζητούσαν οι Σοσιαλδημοκράτες, η γερμανική κυβέρνηση. Με τη δική σας συνδρομή, επετεύχθη στο Κοινοβούλιο η πλειοψηφία των δύο τρίτων υπέρ της προσχώρησης της Ελλάδας στην ευρωζώνη. Πρόκειται για γεγονός, και δεν έχει καμία σχέση με εθνικισμό.
<P>
Θα ήθελα να απαντήσω στην ερώτηση του κ. Schulz σχετικά με τα χρέη στη Γερμανία και την Ισπανία. Φυσικά, το επίπεδο εθνικού χρέους της Ισπανίας είναι χαμηλότερο από το αντίστοιχο της Γερμανίας. " Ισπανία δεν χρειάστηκε να χρηματοδοτήσει καμία διαδικασία επανένωσης. Πλην όμως, η κυβέρνηση Zapatero στην Ισπανία αντιμετωπίζει άλλα προβλήματα. Επέτρεψε την είσοδο 6 εκατομμυρίων ανθρώπων στη χώρα και εκχώρησε σε 2 εκατομμύρια εξ αυτών την ισπανική ιθαγένεια, με αποτέλεσμα το ποσοστό ανεργίας της να υπερβαίνει επί του παρόντος το 20%. Πρόκειται για διαρθρωτικό πρόβλημα, και προκλήθηκε από ένα και μοναδικό πρόσωπο: τον κ. Zapatero.
<SPEAKER ID="025" NAME="Stephen Hughes" AFFILIATION="S&amp;D">
(EN) Κύριε Πρόεδρε, στο Συμβούλιο και στην Επιτροπή υπάρχουν πολλοί που πιστεύουν ότι η πορεία μας στην παγκόσμια οικονομία θα είναι επιτυχής μόνον εάν υποβαθμίσουμε τα δικαιώματα των εργαζομένων, τα συστήματα των συλλογικών μας διαπραγματεύσεων και τις συνταξιοδοτικές παροχές μας. Με άλλα λόγια, πρέπει να αλλοιώσουμε, όπως μας λένε, το κοινωνικό μας μοντέλο. Τα δημόσια οικονομικά πρέπει να αναδιοργανωθούν, με μοναδικό στόχο τη μείωση του δημοσίου χρέους κάτω από το αυθαίρετο ποσοστό του 60% του ΑΕγχΠ, ενώ η έννοια του ελλείμματος πρέπει ουσιαστικά να εξαλειφθεί.
<P>
Πρόκειται για το ίδιο Συμβούλιο, το οποίο -εάν θυμάμαι καλά- συμφώνησε επί της στρατηγικής "Ευρώπη 2020", αλλά δεν φαίνεται να το ενδιαφέρει από πού θα αντληθούν τα χρήματα για την υλοποίηση αυτής της στρατηγικής. Εάν καλούμαστε να μειώσουμε σημαντικά το δημόσιο χρέος μας με την πάροδο των ετών, εάν καλούμαστε να αποφεύγουμε ελλείμματα άνω του 1%, όπως προτείνει η Επιτροπή, και αν καλούμαστε να τα κάνουμε όλα αυτά υπό συνθήκες χαμηλής οικονομικής αναπτυξης με υψηλή ανεργία, πώς είναι δυνατόν να επιτύχουμε τους στόχους της στρατηγικής για το 2020;
<P>
Πρόκειται για σκληροτράχηλη οικονομική στρατηγική ανταγωνιστικότητας του κόστους και εσχάτης δημοσιονομικής λιτότητας, και θα θέσει την Ευρώπη σε τροχιά παρακμής σε μια κρίσιμη καμπής της ιστορίας της. Ο Πρόεδρος κ. Barroso δεν βρίσκεται στην Αίθουσα αυτήν τη στιγμή, αλλά θεωρώ ότι πρέπει να υποδείξει στο Συμβούλιο να επαναπροσδιορίσει την πολιτική του ατζέντα τουλάχιστον σε τρεις τομείς.
<P>
Πρώτον, πρέπει να ολοκληρώσουμε την Οικονομική και Νομισματική Ένωση, δημιουργώντας έναν ευρωπαϊκό οργανισμό σταθεροποίησης για την έκδοση κοινών ευρωομολόγων, και χαίρομαι που ο κ. Barroso δεν απέκλεισε σήμερα την ιδέα των ευρωομολόγων. Τούτο θα θέσει τέρμα στις κερδοσκοπικές επιθέσεις, θα αποφέρει ρευστότητα στην αγορά για το δημόσιο χρέος και θα μειώσει το συνολικό κόστος του χρέους για την ευρωζώνη.
<P>
Δεύτερον, πρέπει να εξισορροπήσουμε την προταθείσα νομοθεσία σχετικά με την οικονομική διακυβέρνηση. Συμφωνούμε ότι η δημοσιονομική πειθαρχία θα απαιτήσει ισχυρούς κανόνες και σθεναρή εφαρμογή, αλλά πρέπει εξίσου να εναρμονίσουμε την ορθή εφαρμογή των στόχων της στρατηγικής "Ευρώπη 2020" σε κάθε χώρα, και αυτό πρέπει να αποτυπώνεται στη νομοθεσία.
<P>
Τέλος, χρειαζόμαστε νέους δημόσιους χρηματοδοτικούς πόρους. " κρίση εκμηδένισε τις δημοσιονομικές προσπάθειες πολλών ετών. " επιβολή φόρου επί των χρηματοπιστωτικών συναλλαγών αναμενόταν από μακρού, και είναι σκανδαλώδες το γεγονός ότι το Συμβούλιο φαίνεται να παραλύει την κρίσιμη στιγμή και να μην είναι σε θέση να λάβει απόφαση επί του εν λόγω φόρου. Αυτές είναι οι μεταρρυθμίσεις που χρειαζόμαστε επειγόντως.
<SPEAKER ID="026" NAME="Sylvie Goulard" AFFILIATION="ALDE">
(FR) Κύριε Πρόεδρε, η ιστορική πορεία των κοινοβουλίων καταδεικνύει ότι σπάνια εκχωρούνταν αρμοδιότητες σε αυτά. Όταν τους προσφέρονταν περισσότερες αρμοδιότητες, κατά κανόνα τις αποδέχονταν. " συζήτηση σήμερα το πρωί με οδηγεί στο συμπέρασμα ότι εμείς -οι εισηγητές για τη δέσμη μέτρων σχετικά με την οικονομική διακυβέρνηση- ορθώς προβαίνουμε σε ένα βήμα παραπέρα από ό,τι προτείνεται, διότι, κύριε Επίτροπε, στην ουσία, η Επιτροπή μάς δηλώνει το εξής: "Προσπαθήσαμε, αλλά δεν τα καταφέραμε". Το Συμβούλιο, από την πλευρά του, μας δηλώνει: "Δεν θέλουμε να προχωρήσουμε περαιτέρω". Σε αυτήν, λοιπόν, την περίπτωση, υπάρχει και το Κοινβούλιο. Επιπλέον, το Συμβούλιο ήταν εκείνο που ήθελε να ενισχυθούν τα δικαιώματα του Κοινοβουλίου· δεν είναι το Κοινοβούλιο που ασκεί αδικαιολόγητες εξουσίες. Δυνάμει της Συνθήκης της Λισαβόνας, είμαστε συννομοθέτες.
<P>
Επομένως, είμαι απλώς στην ευχάριστη θέση να σας ανακοινώσω ότι η έκθεση που πρόκειται να καταθέσω αύριο καλύπτει και τα ευρωομόλογα, διότι η σχετική συζήτηση πρέπει να πραγματοποιηθεί εδώ, στην Ολομέλεια. Δεν αποδέχομαι τη στάση του κ. Barroso, όταν μας δηλώνει: "Πω πω, το ζήτημα είναι εξαιρετικά σύνθετο· κάναμε ήδη πολλές ανοησίες στο Συμβούλιο, οπότε τώρα πρέπει πραγματικά να σιωπήσετε". Θα κάνουμε ακριβώς το αντίθετο. Θα μιλήσουμε σχετικά με αυτό το ζήτημα στο πλαίσιο της δημοκρατίας.
<P>
Δεύτερον, υπάρχει και η ιδέα για τη δημιουργία Ευρωπαϊκού Νομισματικού Ταμείου, διότι, στην πραγματικότητα, όλες αυτές οι λύσεις, οι οποίες είναι -όπως είπε ο κ. Martin Schulz- μεταβατικές, δεν ανταποκρίνονται κατ' ανάγκη στις προσδοκίες των πολιτών μας. Μπορούμε να επιλέξουμε είτε να παραμείνουμε παθητικοί θεατές των εξελίξεων είτε να εργαστούμε. Το παρόν Σώμα θα προσπαθήσει να εργαστεί. Δεν έχουμε στη διάθεσή μας αναλυτικό σχεδιάγραμμα, δεν ισχυριζόμαστε ότι κατέχουμε την απόλυτη αλήθεια, αλλά θεωρώ εντελώς απαράδεκτο το γεγονός ότι η συζήτηση λαμβάνει χώρα στίς εφημερίδες Financial Times ή Zeit, και όχι στο Ευρωπαϊκό Κοινοβούλιο. Για τον λόγο αυτόν, λοιπόν, θα εκτελέσουμε το έργο μας.
<P>
(Χειροκροτήματα)
<SPEAKER ID="027" NAME="Philippe Lamberts" AFFILIATION="Verts/ALE">
- (FR) Κύριε Πρόεδρε, επικροτώ θερμά την έκκληση του κ. Martin Schulz να προσπαθήσουμε να επανακτήσουμε την εμπιστοσύνη των πολιτών μας, και τούτο σημαίνει να λέμε την αλήθεια και όχι να καταφεύγουμε στην υπεραπλοποίηση.
<P>
" πρώτη υπεραπλοποίηση αφορά τη δήλωση ότι τα ευρωομόλογα στερούν αρμοδιότητες από τα κράτη μέλη. Πρόκειται για κατάφωρα ψευδή δήλωση, διότι κανείς δεν ζήτησε ποτέ από τα κράτη μέλη να συγκεντρώσουν από κοινού το 100% των χρεών τους. Εν πάση περιπτώσει, στο πλαίσιο ενός συστήματος ευρωομολόγων, τα κράτη μέλη θα εξακολουθούν να είναι υποχρεωμένα να στρέφονται απευθείας στις αγορές για ορισμένα από τα χρέη τους, και εκεί θα είναι σε θέση να κρίνουν την ποιότητα της υπογραφής τους, η οποία θα αποτυπώνεται στα επιτόκια που θα καλούνται να πληρώσουν. Πρόκειται για υπεραπλοποίηση που πρέπει να αποφευχθεί.
<P>
" δεύτερη υπεραπλοποίηση αφορά την εξής δήλωση: "Διασώζουμε αυτούς τους Έλληνες, διασώζουμε αυτούς τους ανήμπορους Ιρλανδούς". Θα ήθελα, ωστόσο, να επισημάνω ότι αυτό το πράττουμε δανείζοντας χρήματα, και δανείζοντας χρήματα με τόκο που είναι ιδιαίτερα ευνοϊκός για τους δανειστές. Προβαίνουμε σε επικερδή εμπορική συναλλαγή εν προκειμένω. Έχουμε, συνεπώς, δύο δυνατότητες: είτε θεωρούμε ότι, χάρη στα δάνειά μας, η Ελλάδα και η Ιρλανδία δεν παρουσιάζουν πλέον κίνδυνο και θα πρέπει να τους χορηγούμε δάνεια με τόκο που αντιστοιχεί σε μηδενικό κίνδυνο, ή τουλάχιστον σε εξαιρετικά περιορισμένο κίνδυνο, είτε θεωρούμε ότι ενυπάρχει ο κίνδυνος να μην αποπληρώσουν το χρέος τους. Επομένως, πρέπει να "σπάσουμε το απόστημα", πρέπει να αναδιαρθρώσουμε αυτά τα χρέη και πρέπει να θέσουμε τέλος στην αβεβαιότητα.
<P>
Θα ήθελα να ολοκληρώσω με ένα σχόλιο προς τους γερμανούς φίλους μας, ιδίως του κόμματος της Χριστιανοδημοκρατικής Ένωσης Γερμανίας (CDU). Κύριε Langen, αναφερθήκατε στην επανένωση, και έχετε δίκιο. Το τίμημα της επανένωσης της Γερμανίας το πλήρωσε, υπό τη μορφή εξαιρετικά υψηλών επιτοκίων, ολόκληρη η ζώνη του γερμανικού μάρκου, στην οποία ανήκε το Βέλγιο και στην οποία αποδείχθηκε, εντέλει, ιδιαίτερα αφοσιωμένη η Γαλλία. Έτσι έπρεπε να γίνει. Αυτό ήταν το σωστό, τόσο σε ιστορικό επίπεδο, καθώς η επανένωση της Γερμανίας αντιπροσώπευε την επανένωση της Ευρώπης όπως γνωρίζουμε, όσο και σε οικονομικό επίπεδο, διότι, τελικά, όλοι επρόκειτο να επωφεληθούν από τον ταχύτερο ρυθμό οικονομικής ανάπτυξης στον οποίο θα οδηγούσε.
<P>
Θα ήθελα, λοιπόν, να πω σήμερα στο κόμμα CDU να το έχει αυτό κατά νου, και να ζητήσουμε και από τη Γερμανία να κάνει το ίδιο.
<P>
(Χειροκροτήματα)
<SPEAKER ID="028" NAME="Martin Callanan" AFFILIATION="ECR">
(EN) Κύριε Πρόεδρε, μοιάζει ελαφρώς ειρωνικά ενδεδειγμένη η επικείμενη συζήτηση για τη θέσπιση μόνιμου μηχανισμού αντιμετώπισης κρίσεων στο πλαίσιο του Ευρωπαϊκού Συμβουλίου, διότι το ευρώ φαίνεται αναμφίβολα να παραπαίει διερχόμενο επί του παρόντος διαδοχικές κρίσεις. Μολονότι πολλοί από εμάς στο "νωμένο Βασίλειο θεωρούσαμε εξαρχής ότι το ευρώ αποτελούσε ιστορικό σφάλμα, τόσο για την πατρίδα μας όσο και για την Ευρώπη συνολικά, ούτε εμάς μας χαροποιεί, φυσικά, η παρούσα κατάσταση. Επιθυμούμε την επίλυσή της σε ευρωπαϊκό επίπεδο, μέσω της δυναμικής επαναφοράς της δημοσιονομικής πειθαρχίας σε ολόκληρη την Ευρώπη.
<P>
Το πρόβλημα δεν πρόκειται να επιλυθεί αυξάνοντας τον δανεισμό, ούτε σε κοινοτικό ούτε σε τοπικό επίπεδο. Ας καταστήσουμε, ωστόσο, σαφές το ζήτημα σχετικά με το ποιος υπέχει ευθύνη για την εν λόγω κατάσταση του ευρώ. Είναι υποχρέωση κάθε κράτους μέλους της ευρωζώνης να εκπληρώνει τις δεσμεύσεις του ως προς αυτήν τη ζώνη και είναι καθήκον των άλλων μελών της ευρωζώνης να διασφαλίζουν την επίτευξη αυτού του στόχου. Αυτός είναι και ένας από τους βασικούς λόγους για τους οποίους πραγματοποιούνται ξεχωριστές συνεδριάσεις των υπουργών της ευρωζώνης. Μιλώντας χωρίς περιστροφές, η σταθερή διαχείριση της ευρωζώνης συνιστά πρωτίστως ευθύνη των μελών της ευρωζώνης. Τα υπόλοιπα κράτη μπορούμε να παρέχουμε πολιτική στήριξη, αλλά δεν θα πρέπει να υπερβαίνουμε αυτό το όριο. Τίποτα δεν μπορεί να δικαιολογήσει την επιβολή περαιτέρω επιβαρύνσεων ή ενδεχομένως κυρώσεων στα κράτη μέλη που επιλέγουν εξαρχής να μην υποπέσουν στο σφάλμα της ένταξης στην ευρωζώνη.
<SPEAKER ID="029" NAME="Νικόλαος Χουντής" AFFILIATION="GUE/NGL">
Κύριε Πρόεδρε, αγαπητοί συνάδελφοι, πριν ακριβώς ένα χρόνο ξεκινούσε το ελληνικό δράμα της οικονομικής κατάρρευσης και της εμπλοκής της χώρας μου στο καταστροφικό μνημόνιο και στο μηχανισμό στήριξης. Κύριε Langen, ένα χρόνο μετά από αυτές τις εξελίξεις η χώρα βρίσκεται στα όρια της χρεοκοπίας. Χρεοκοπία κοινωνική, καθώς η ανεργία το επόμενο έτος θα φτάσει το 15%, ενώ χθες η κυβέρνηση με νόμο ψήφισε την κατάργηση των συλλογικών συμβάσεων - σήμερα γίνεται γενική απεργία· δεύτερον, χρεοκοπία οικονομική, και ακούστε, κύριοι συνάδελφοι, αυτή τη φορά το έλλειμμα και το χρέος δεν αυξήθηκε από τους "ψεύτες Έλληνες" του ΠΑΣΟΚ ή της ΝΔ· αυξήθηκε από τους αλχημιστές κομισάριους, που χρησιμοποιούν τα στοιχεία της Eurostat κατά το δοκούν, μεγαλώνοντας τα χρέη των αδυνάτων και μειώνοντας τα χρέη των δυνατών.
<P>
Αν λοιπόν υιοθετηθεί ένας μηχανισμός αντίστοιχος με αυτόν που χρησιμοποίησε η Ελλάδα, είναι σίγουρο ότι πάμε στη χρεοκοπία. Αν το Συμβούλιο ετοιμάζει ένα τέτοιο μηχανισμό, θα βυθίσει τις χώρες στην ύφεση, στην ανεργία και στις χαριστικές πράξεις για τις τράπεζες και τις μεγάλες επιχειρήσεις. Αναρωτιέμαι λοιπόν: αυτό είναι το ευρωπαϊκό όραμα για το οποίο μας μίλησε στην αρχή ο κ. Barroso, ο οποίος δεν είναι παρών να μας το διευκρινίσει;
<SPEAKER ID="030" NAME="Timo Soini" AFFILIATION="EFD">
(FI) Κύριε Πρόεδρε, κατά την άποψή μου, κάθε χώρα είναι υπεύθυνη για τη δική της οικονομία. Καμία χώρα δεν ευθύνεται για τα χρέη των άλλων χωρών. Αυτό προβλέπεται και στο άρθρο 125 της Συνθήκης. Συμμορφωνόμαστε προς τη Συνθήκη όταν μας εξυπηρετεί, αλλά την αγνοούμε όταν δεν μας εξυπηρετεί. Το ίδιο διαπιστώθηκε και στα δημοψηφίσματα: η Γαλλία ψήφισε "Όχι", οι Κάτω Χώρες ψήφισαν "Όχι" και η Ιρλανδία ψήφισε "Όχι". Τα δύο από τα αποτελέσματα αυτά ακολούθησαν την κοινοβουλευτική οδό και το τρίτο αντιμετωπίστηκε μέσω νέου δημοψηφίσματος. Κατά τα φαινόμενα, η ερμηνεία των άρθρων της Συνθήκης εξαρτάται από καιροσκοπικούς παράγοντες.
<P>
" φινλανδική κυβέρνηση έχει επιβάλει στους φινλανδούς φορολογούμενους αυτό το είδος της άδικης "υποχρέωσης του εγγυητή", την οποία θα υποχρεωθούμε εντέλει να πληρώσουμε. Δεν κατανοούμε τον λόγο για τον οποίο οι εργαζόμενοι και οι μικροί επιχειρηματίες θα πρέπει να μοχθούν για να πληρώσουν τα χρέη τζογαδόρων και ψευτών. Είναι απολύτως άδικο.
<P>
Όταν υπήρχαν προβλήματα στη Σοβιετική Ένωση, απευθύνονταν εκκλήσεις για περισσότερο σοσιαλισμό. Ο κόσμος συναθροιζόταν στη Μόσχα, ζητώντας περισσότερο σοσιαλισμό. Όταν υπάρχουν προβλήματα στην Ευρώπη, ο κόσμος συναθροίζεται στις Βρυξέλες, ζητώντας περισσότερη ολοκλήρωση. Το τελικό αποτέλεσμα θα είναι ακριβώς το ίδιο: η αποτυχία.
<P>
Οι υγιείς κοινωνίες οικοδομούνται από κάτω προς τα άνω. " δημοκρατία οικοδομείται από κάτω προς τα άνω· όχι από ένα ψηλό ερημητήριο προς τα κάτω. Αυτή είναι η φυσιολογική ροή των πραγμάτων. " άσκηση κοινής οικονομικής πολιτικής για την Ευρώπη δεν πρόκειται να αποφέρει τα επιθυμητά αποτελέσματα. " Ευρώπη μπορεί να λειτουργήσει μόνον υπό τη μορφή οικονομικού χώρου ελεύθερων συναλλαγών, και σε αυτήν ακριβώς τη μορφή πρέπει να επανέλθει.
<P>
Θα ήθελα να προβώ και σε μια σύντομη μόνο παρατήρηση σχετικά με τα ευρωομόλογα. Επισκέφθηκα τη συνοικία Mellunmäki του Ελσίνκι για να συζητήσω το θέμα των ευρωομολόγων και, όταν εξήγησα περί τίνος ακριβώς πρόκειται, οι γυναίκες κράτησαν σφικτά τις τσάντες τους και οι άνδρες έλεγξαν εάν είχαν ακόμα τα πορτοφόλια τους. Αυτή η λύση δεν θα είναι επιτυχής.
<SPEAKER ID="031" NAME="Hans-Peter Martin" AFFILIATION="NI">
(DE) Κύριε Πρόεδρε, μόλις γίναμε μάρτυρες μιας τρομακτικής κατηγορίας που εξαπολύθηκε κατά της Γερμανίας. Πρόκειται για μια ζοφερή υπενθύμιση των τελών της δεκαετίας του '20.
<P>
Ως ένθερμος φιλοευρωπαϊστής και πείσμων υποστηρικτής του ευρώ, θα ήθελα να σας υποβάλω το εξής ερώτημα: δεν έχετε συνειδητοποιήσει ότι οδηγείτε στην καταβαράθρωση την Ευρωπαϊκή Ένωση, αυτό το μείζον εγχείρημα για την ειρήνη και την οικονομική ευημερία; Ορθώς παρατήρησε ο κ. Cohn-Bendit ότι αντιδρούμε πάντα υπερβολικά καθυστερημένα και πάντα αναδρομικά. Τώρα πρέπει να στρέψουμε το βλέμμα μας προς το μέλλον. Δεν έχετε παρατηρήσει τι συμβαίνει έξω; Δεν ενδιαφέρουν πλέον τους ανθρώπους οι αψιμαχίες μεταξύ των Σοσιαλιστών και των Συντηρητικών, ούτε στη γενέτειρά μου ούτε εδώ, στο Ευρωπαϊκό Κοινοβούλιο. Τους ενδιαφέρουν οι λύσεις και κατά πόσον εξακολουθούν να είναι ασφαλή τα χρήματά τους. Οφείλουμε να τους δηλώσουμε εντίμως ότι δεν ισχύει πλέον αυτό.
<P>
Πρέπει να δημιουργήσουμε τις προϋποθέσεις για το επόμενο βήμα και να παραδεχθούμε ότι πρέπει να βρούμε τη δύναμη να διαγράψουμε τα χρέη, πρέπει να αναγκάσουμε επιτέλους τις τράπεζες να πληρώσουν, ακόμα και αν αυτό πλήττει τα ασφαλιστήρια συμβόλαια ζωής μας, και πρέπει να καταρτίσουμε ένα νέο ευρωπαϊκό πολιτικό εγχείρημα, το οποίο δεν θα επιβαρύνεται με τα προβλήματα της Συνθήκης της Λισαβόνας.
<P>
Έχουμε εγκλωβιστεί σε μια παγίδα. Εάν τροποποιήσουμε αυτό το άρθρο, θα διαπιστώσουμε ότι η Ιρλανδία θα ψηφίσει "Όχι" σε νέο δημοψήφισμα. Το ίδιο αποτέλεσμα μπορούμε να αναμένουμε και στην πατρίδα μου. Επιπροσθέτως, αντιμετωπίζουμε τεράστιο πρόβλημα και στο "νωμένο Βασίλειο. Κυρίες και κύριοι, πρέπει να βγείτε από τον λήθαργο και να δείτε τα τεκταινόμενα.
<SPEAKER ID="032" NAME="Corien Wortmann-Kool" AFFILIATION="PPE">
(NL) Κύριε Πρόεδρε, μεσούσης της παρούσας κρίσης, δεν θα πρέπει επ' ουδενί λόγω να λησμονούμε το γεγονός ότι, κατά την τελευταία δεκαετία, το ευρώ μάς απέφερε σημαντικό βαθμό ευημερίας και σταθερότητας, καθώς και πολλές θέσεις απασχόλησης. Ως εκ τούτου, το ευρώ αξίζει πράγματι ισχυρής υπεράσπισης. Εντούτοις, τούτο θα απαιτήσει τη διεξαγωγή αποφασιστικής ευρωπαϊκής συνόδου και σαφώς μεγαλύτερο έργο προς την οδό της ενότητας. " ενότητα λείπει σε ανησυχητικό βαθμό, όχι μόνο όσον αφορά τον μόνιμο μηχανισμό αντιμετώπισης κρίσεων, αλλά και όσον αφορά την άσκηση ισχυρής δημοσιονομικής διακυβέρνησης.
<P>
Στην παρούσα συζήτηση, κύριε Πρόεδρε, τα "ευρωομόλογα" φαίνεται να αποτελούν τη μαγική λέξη, λες και πρόκειται να εξαφανίσουν τα προβλήματα του δημοσίου χρέους σαν χιόνι που λιώνει από τη θερμότητα του ήλιου. Ωστόσο, όσοι ζητούν την έκδοση ευρωομολόγων στο παρόν Σώμα θα πρέπει να γνωρίζουν επίσης ότι τούτη συνεπάγεται σημαντικές υποχρεώσεις και αυστηρή δημοσιονομική πειθαρχία, η οποία υπερβαίνει μακράν τις προτάσεις για την ενίσχυση του συμφώνου σταθερότητας και ανάπτυξης που έχουμε αυτήν τη στιγμή ανά χείρας.
<P>
Ο Πρόεδρος της ΕΚΤ, κ. Trichet, μίλησε περί "δημοσιονομικής ένωσης". Είστε προετοιμασμένοι για αυτήν την ένωση όσοι από εσάς στο παρόν Σώμα απευθύνετε έκκληση για την έκδοση ευρωομολόγων; Έχω τις αμφιβολίες μου για αυτό.
<P>
Κύριε Πρόεδρε, πρέπει να αποτυπώσουμε τώρα τον δυναμισμό μας στις προτάσεις που έχουμε ανά χείρας, ούτως ώστε να ισχυροποιήσουμε τα θεμέλια του ευρώ. Πρόκειται για επιτακτική ανάγκη, και εμείς, στο παρόν Σώμα, εργαζόμαστε σκληρά για να το επιτύχουμε. Χρειαζόμαστε εξίσου μια προσέγγιση που θα βασίζεται περισσότερο σε κανόνες όσον αφορά το προληπτικό σκέλος του συμφώνου σταθερότητας και ανάπτυξης, διότη η πρόληψη είναι καλύτερη από τη θεραπεία. Επίσης, πρέπει να διασφαλίσουμε υψηλότερο επίπεδο κοινής ευθύνης μεταξύ των κρατών μελών, όχι μόνο για τα οφέλη, αλλά και για τις υποχρεώσεις και τις δεσμεύσεις που απορρέουν από το σύμφωνο σταθερότητας και ανάπτυξης.
<SPEAKER ID="033" NAME="Udo Bullmann" AFFILIATION="S&amp;D">
(DE) Κύριε Πρόεδρε, κυρίες και κύριοι, σε περιόδους κρίσιμων καταστάσεων, η Ευρώπη έβρισκε πάντα τον τρόπο να εξέλθει από την κρίση. Και τούτο όχι επειδή έρχονταν σε αντιπαράθεση μεταξύ τους διαφορετικά συμφέροντα, αλλά επειδή εναρμονίζαμε τα συμφέροντά μας, γεγονός το οποίο μας επέτρεψε να ακολουθήσουμε νέες οδούς.
<P>
Θα ήθελα να υποβάλω μια ερώτηση στον κ. Barroso, αλλά, δυστυχώς, δεν βρίσκεται πλέον στην Αίθουσα. Σύντομα θα δοθούν, ασφαλώς, σημαντικές συνεντεύξεις Τύπου επί του θέματος σχετικά με τον τρόπο με τον οποίο μπορούμε να διασώσουμε την Ευρώπη χρησιμοποιώντας τον μικρότερο κοινό παρονομαστή, αλλά θα μπορούσε ενδεχομένως να διαβιβάσει το ερώτημά μου ο κ. Rehn. Δεν καταλαβαίνω για ποιον λόγο δεν ακολουθούμε την οδό των ευρωομολόγων: συνιστούν λογική λύση. Ο κ. Schulz δήλωσε ότι, τόσο στο πλαίσιο της Ομάδας μας όσο και του κόμματός μου στη Γερμανία, όπου πρόκειται για καίριο ζήτημα, επικρατεί η ίδια άποψη. " γερμανική κυβέρνηση συγκεκριμένα διατηρεί επιφυλάξεις, ενώ επιφυλάξεις εκφράζονται και σε άλλες χώρες που πληρώνουν χαμηλότερα επιτόκια. Για ποιον λόγο δεν προχωρούμε κατ' αυτόν τον τρόπο; Δηλώνουμε ότι αυτά τα προβλήματα μπορούν να λυθούν. Τώρα σχεδιάζουμε να δρομολογήσουμε την έκδοση ευρωομολόγων, αλλά καταρτίζουμε μια συνετή δέσμη μέτρων. Τι χρειαζόμαστε για να επιτρέψουμε στην Ευρώπη να κινητοποιηθεί; Πώς μπορούμε να συγκεντρώσουμε χρήματα στα ταμεία; Με ποιον τρόπο μπορούμε να δημιουργήσουμε περισσότερες φορολογικές δυνατότητες υπό το πρίσμα μιας συνετής, μακροπρόθεσμης οικονομίας; Δρομολογούμε την έκδοση ευρωομολόγων και συνδέουμε αυτό το μέτρο με τη θέσπιση του φόρου επί των χρηματοπιστωτικών συναλλαγών στην Ευρωπαϊκή Ένωση. Αυτή η δέσμη μέτρων θα μπορούσε να οδηγήσει σε μια κατάσταση αμοιβαίου οφέλους, από την οποία θα δύνανται όλοι να επωφεληθούν. Ρωτήστε την κ. Merkel στη σύνοδο του Ευρωπαϊκού Συμβουλίου εάν είναι διατεθειμένη να το πράξει. Για ποιον λόγο δεν είναι εφικτό; Για ποιον λόγο η Επιτροπή δεν υποβάλλει πρόταση αυτού του είδους; Θα ήταν χρήσιμη για όλους και θα επέτρεπε να αναδυθεί από την κρίση ένα μείζον νέο εγχείρημα για την Ευρώπη. Προσδοκώ από την Επιτροπή την υποβολή αυτής της πρότασης.
<P>
Πρέπει να πάψετε να υπεκφεύγετε. Είναι πλεόν καιρός να αναλάβετε δράση υπέρ του συμφέροντος των πολιτών της Ευρώπης και υπέρ του συμφέροντος των κρατών μελών, ούτως ώστε να κατορθώσουμε να επανέλθουμε στην εύλογη τροχιά της οικονομικής ανάπτυξης. " τύχη μας εναποτίθεται στα χέρια σας, αλλά και εσείς πρέπει να έχετε το σθένος να αναλάβετε τώρα την πρωτοβουλία.
<SPEAKER ID="034" NAME="Carl Haglund" AFFILIATION="ALDE">
(SV) Κύριε Πρόεδρε, πιστεύω ότι τα τελευταία έτη έχουν δείξει ότι ένα ενιαίο νόμισμα απαιτεί σαφείς, κοινούς κανόνες, και είναι προφανές ότι εμείς δεν διαθετουμε προς το παρόν τέτοιους κανόνες. Εξίσου προφανές είναι και το γεγονός ότι η ευρωζώνη στερείται αναμφίβολα αξιοπιστίας έναντι τόσο των πολιτών όσο και της χρηματοπιστωτικής αγοράς. Δεν συμμερίζομαι την άποψη του κ. Bullman. Απεναντίας, πιστεύω ότι η Επιτροπή επιτέλεσε ικανοποιητικά το έργο της και παρουσίασε φιλόδοξες προτάσεις. Όσον αφορά τις προκλήσεις που αντιμετωπίζουμε επί του παρόντος, θεωρώ ότι το πρόβλημα δεν έγκειται στην Επιτροπή, αλλά στο Συμβούλιο. Ασφαλώς, το Συμβούλιο καλείται να αντιμετωπίσει μια εξαιρετικά δύσκολη σύνοδο κατά τις προσεχείς ημέρες.
<P>
Θα ήθελα να εκφράσω την ιδιαίτερη ικανοποίησή μου για το γεγονός ότι η Επιτροπή έχει υποβάλει πλέον μια πρόταση, η οποία θα μας επιτρέψει να διορθώνουμε τις μακροοικονομικές ανισορροπίες στο μέλλον. Μέχρι στιγμής, εστιάσαμε την προσοχή μας αποκλειστικά στα δημόσια οικονομικά και τα ελλείμματα των πόλεων, και τούτο είναι σαφέστατα ανεπαρκές, όπως το αποδεικνύει ξεκάθαρα η περίπτωση της Ιρλανδίας.
<P>
Εκείνο που δεν με χαροποιεί ιδιαίτερα είναι ο τρόπος εργασίας του Συμβουλίου, χαρακτηριστικό παράδειγμα του οποίου αποτελούν οι σκληρές διαπραγματεύσεις μεταξύ του κ. Sarkozy και της κ. Merkel, οι οποίες επιδιώκουν να προσδώσουν λιγότερο δεσμευτικό χαρακτήρα στις συνετές προτάσεις της Επιτροπής, πράγμα που σημαίνει ότι η πρόταση δεν πρόκειται να οδηγήσει σε βελτιώσεις. Δεν πρέπει να λησμονούμε τι συνέβη το 2005, όταν χαλάρωσε το σύμφωνο σταθερότητας και ανάπτυξης. Πρόκειται για τις ίδιες χώρες που δημιούργησαν τότε μια κατάσταση η οποία οδήγησε εντέλει, μακροπρόθεσμα, στις σημερινές εξελίξεις στην Ελλάδα. Ευελπιστώ το Συμβούλιο να επιδείξει αυτοκυριαρχία και να συνειδητοποιήσει τι είδους αποφάσεις χρειαζόμαστε· ειδάλλως, δεν θα κατορθώσουμε να ξεπεράσουμε την παρούσα κατάσταση.
<SPEAKER ID="035" NAME="Derk Jan Eppink" AFFILIATION="ECR">
(DE) Κύριε Πρόεδρε, σε συνέντευξή του στο περιοδικό Der Spiegel, ο φλαμανδός πολιτικός Bart De Wever δήλωσε ότι το Βέλγιο έχει μετατραπεί πλέον σε εταιρεία διαβίβασης εντολών. Αυτό το γεγονός αποτελεί το επίκεντρο του προβλήματος στο Βέλγιο, και όχι το γλωσσικό ζήτημα. " αλλγλεγγύη αποτελεί πλέον αδιέξοδο.
<P>
" ΕΕ βρίσκεται στη διαδικασία να ακολουθήσει την τύχη του. Μετατρέπουμε μια ένωση παροχής υπηρεσιών σε εταιρεία διαβίβασης εντολών, και το ευρώ αποτελεί ένα από τα μέσα για την επίτευξη αυτού του σκοπού. Ανοίγει ουσιαστικά τον δρόμο για το φθηνό χρήμα σε πολλά κράτη. Όπως έχει δηλώσει και ο κ. Van Rompuy, Πρόεδρος του Συμβουλίου της ΕΕ, πρόκειται πλέον για υπνωτικό χάπι. Υπονομεύει την αναταγωνιστική ικανότητα των διαφόρων χωρών. Πολλοί ευρωπαίοι πολιτικοί απευθύνουν τώρα έκκληση για την κυκλοφορία ενός άλλου υπνωτικού χαπιού: των ευρωομολόγων. Κάτι τέτοιο θα διευρύνει απλώς ακόμα περισσότερο το χάσμα. Εάν συνεχίσουμε κατ' αυτόν τον τρόπο, η ΕΕ θα καταλήξει σε μερικά χρόνια στην ίδια κατάσταση στην οποία βρίσκεται σήμερα το Βέλγιο: σε μια εταιρεία διαβίβασης εντολών της οποίας τα πολιτικά θεμέλια καταρρέουν.
<P>
Τα Χριστούγεννα σκοπεύω να διαβάσω το βιβλίο Σώστε τα χρήματά μας (Rettet unser Geld), του κ. Henkel, πρώην προέδρου της Ομοσπονδίας Γερμανών Βιομηχάνων. Ίσως θα έπρεπε να κάνετε και εσείς το ίδιο, ώστε να ανακαλύψετε ποιες είναι οι απόψεις των ανθρώπων στη Γερμανία.
<SPEAKER ID="036" NAME="Mario Borghezio" AFFILIATION="EFD">
(IT) Κύριε Πρόεδρε, κυρίες και κύριοι, μετά τις αποκαλύψεις της εφημερίδας New York Times, στις "νωμένες Πολιτείες διεξάγονται έρευνες επί της μυστικής λέσχης εννέα τραπεζών -συμπεριλαμβανομένης μιας ευρωπαϊκής- των οποίων τα διοικητικά στελέχη συνεδριάζουν κάθε Τετάρτη, προκειμένου να συμφωνήσουν σχετικά με τον τρόπο δράσης τους επί των παραγώγων προϊόντων. " ειδική επιτροπή για την κρίση αγνοούσε παντελώς αυτό το στοιχείο, και η Ευρώπη παραμένει απλός θεατής.
<P>
" Ομοσπονδιακή Τράπεζα των "ΠΑ υποχρεώθηκε να λογοδοτήσει για το ποσό των 13 τρισεκατομμυρίων δολαρίων "ΠΑ που δαπάνησε για τη διάσωση των τραπεζών. Θα μπορούσατε να μας αναφέρετε τι ζήτησε η αμερικανική Ομοσπονδιακή Τράπεζα για τη δέσμη μέτρων διάσωσης των ευρωπαϊκών τραπεζών; Δεν είναι η κρίσιμη κατάσταση των τραπεζών -και όχι των κρατικών προϋπολογισμών- που απαιτεί τον διπλασιασμό του ποσού από το ευρωπαϊκό ταμείο διάσωσης και την κατάρτιση σχεδίου διάσωσης ύψους 2.000 δισεκατομμυρίων ευρώ;
<P>
Τι είναι αυτό που μας εμποδίζει να καλέσουμε την Ευρωπαϊκή Κεντρική Τράπεζα να λογοδοτήσει με διαφανή και αναλυτικό τρόπο για τις πράξεις της, όπως συνέβη με την Ομοσπονδιακή Τράπεζα στις "νωμένες Πολιτείες; Κάτι τέτοιο θα έθετε τέλος στις υποψίες ότι έχει ενεργήσει και εξακολουθεί να ενεργεί κατά το δοκούν, και όχι προς το κοινό συμφέρον των πολιτών και φορολογουμένων των κρατών μελών της Ευρωπαϊκής Ένωσης.
<P>
Πώς είναι δυνατόν να μην έχουν διεξαχθεί ποτέ συζητήσεις σχετικά με την έγκριση μέτρων για την επιβολή πραγματικού και αποτελεσματικού διαχωρισμού μεταξύ των εμπορικών και των κερδοσκοπιών τραπεζών, όπως στον νόμο Glass-Steagall;
<P>
(Ο Πρόεδρος διακόπτει τον ομιλητή)
<SPEAKER ID="037" NAME="Alfredo Pallone" AFFILIATION="PPE">
(IT) Κύριε Πρόεδρε, κυρίες και κύριοι, όλοι συμφωνούμε επί της ανάγκης δημιουργίας ενός μέσου που θα είναι σε θέση να παρεμβαίνει σε περίπτωση κρίσης. Το μέσο αυτό πρέπει υποχρεωτικά να συνδέεται με την άσκηση αυστηρών και συνετών δημοσιονομικών πολιτικών στα κράτη μέλη. Αισιοδοξώ ότι τούτο θα σημαίνει πως δεν θα επανεμφανισθούν κρίσεις όπως αυτή που βιώνουμε τους τελευταίους μήνες.
<P>
" σημερινή συζήτηση στρέφεται γύρω από τον βέλτιστο τρόπο χρηματοδότησης του εν λόγω μέσου. Όπως όλοι γνωρίζουμε, ο ιδιωτικός τομέας ευθύνεται εν μέρει για την κρίση σε ορισμένες χώρες, και, σε αυτές τις περιπτώσεις, δικαίως πρέπει να επωμισθεί κάποιες ευθύνες, μολονότι το μερίδιο ευθύνης του θα έπρεπε να υποβληθεί σε κατά περίπτωση αξιολόγηση.
<P>
Εντούτοις, θεωρώ ότι επιβάλλεται να αναζητήσουμε νέους και καινοτόμους τρόπους για τη χρηματοδότηση του μηχανισμού αντιμετώπισης κρίσεων. Παράδειγμα θα μπορούσε να αποτελεί η έκδοση ευρωομολόγων, τα οποία αντιμετωπίζονται από ορισμένους ως νέα επιβάρυνση για τους εθνικούς προϋπολογισμούς. Δεν ισχύει όμως κάτι τέτοιο. Αντιθέτως, με την έκδοση ευρωομολόγων, το μέσο αντιμετώπισης κρίσεων θα μπορούσε να χρηματοδοτείται μέσω της αγοράς, προσελκύοντας ξένα κεφάλαια και ενδιαφερόμενους επενδυτές.
<P>
Ένας μηχανισμός που θα βασιζόταν αποκλειστικά σε αναλογικές εισφορές μόνο με τη χρήση αποθεματικών θα ισοδυναμούσε με επαχθή φόρτο για τα κράτη μέλη, τα οποία θα έπρεπε να αναζητήσουν πόρους και καταθετικά κεφάλαια που δεν θα μπορούσαν, ωστόσο, να αποφέρουν αποδόσεις ή κέρδη. Σε μια κατάσταση όπως η παρούσα, στην οποία ζητείται από τα κράτη μέλη να εφαρμόσουν αυστηρές δημοσιονομικές πολιτικές για τη μείωση ελλειμμάτων και χρεών, καθώς και για την καταβολή εισφορών στο πλαίσιο της συμμετοχής τους στο ταμείο αντιμετώπισης κρίσεων, ενυπάρχει πραγματικός κίνδυνος κατάρρευσης.
<P>
" αναζωογόνηση της ευρωπαϊκής οικονομίας δεν θα είναι δυνατή εάν δεν αξιοποιήσουμε, ταυτόχρονα, την ισχύ του ευρώ στις διεθνείς αγορές και την απορρέουσα βελτιωμένη πιστοληπτική ικανότητα για την εξυγίανσή της.
<SPEAKER ID="038" NAME="Elisa Ferreira" AFFILIATION="S&amp;D">
(PT) Κύριε Πρόεδρε, κύριε Επίτροπε, λάβατε ένα σαφές μήνυμα από το παρόν Κοινοβούλιο, ένα αίτημα προς την Επιτροπή να αναλάβει δράση, να παρέμβει. Ζητείται από την Επιτροπή να αποφύγει να περιορίζεται στην επισφράγιση της ελάχιστης δυνατής συναίνεσης μεταξύ των κρατών μελών, αίτημα που ισοδυναμεί με τη δήλωση ότι η Επιτροπή πρέπει να σταματήσει να περιορίζεται από τη βούληση του ισχυρότερου. " Επιτροπή πρέπει να επωμισθεί το καθήκον και την υποχρέωσή της να αναλαμβάνει πρωτοβουλίες.
<P>
Μετά λύπης επισημαίνω ότι τα συμπεράσματα που εξαγάγουμε εκ προοιμίου για την επικείμενη σύνοδο του Συμβουλίου δεν θα αποφέρουν λύσεις, πρωτίστως επειδή ο προβλεπόμενος μηχανισμός παρέμβασης πρέπει να εγκριθεί ομόφωνα από όλα τα κράτη μέλη· χρειαζόμαστε μια ευρωπαϊκή συνιστώσα και όχι μια συνιστώσα η οποία επιτρέπει κάθε είδους στρεβλώσεις, καθώς και τη δυνατότητα σε ορισμένες χώρες να ελέγχουν κάποιες άλλες. Από την άλλη πλευρά, η αναθεώρηση της Συνθήκης στην παρούσα φάση θα ανοίξει το κουτί της Πανδώρας, και, εν πάση περιπτώσει, θα ήθελα μια απάντηση στο ακόλουθο ερώτημα: θα έχει τη δυνατότητα ο νέος μηχανισμός να αγοράζει κρατικά ομόλογα;
<P>
Κύριε Επίτροπε, απαιτείται εις βάθος επανεξέταση, και η Επιτροπή δεν μπορεί να αγνοεί την εν εξελίξει συζήτηση επί των ευρωομολόγων και να μην ανταποκρίνεται στις πρωτοβουλίες που αναλαμβάνουν εν τω μεταξύ διάφοροι παράγοντες, ήτοι οι κκ. Juncker και Mário Monti, ορισμένοι σχηματισμοί του παρόντος Σώματος και ομάδες προβληματισμού. " Επιτροπή πρέπει να υποβάλει μια πρόταση, και πρέπει να είναι ικανή να την υπερασπιστεί.
<P>
Εν κατακλείδι, μία τελευταία παρατήρηση: η ευρωζώνη δεν αντιμετωπίζει γενικό πρόβλημα - για την ακρίβεια, παρουσιάζει όντως γενικό πρόβλημα, το οποίο όμως επικεντρώνεται στον ανεπαρκή ρυθμό της οικονομικής της ανάπτυξης, και όχι στον άνισο ρυθμό οικονομικής ανάπτυξης στο εσωτερικό της. Πού είναι τα μέσα που πρέπει να τεθούν σε εφαρμογή παράλληλα με την οικονομική διακυβέρνηση και την επιβολή κυρώσεων για την αποτελεσματική προώθηση και την αποδοτική υλοποίηση των στόχων της στρατηγικής για το 2020;
<SPEAKER ID="039" NAME="Wolf Klinz" AFFILIATION="ALDE">
(DE) Κύριε Πρόεδρε, ο κ. Schulz έχει δίκιο. Βρισκόμαστε εν μέσω μιας τεράστιας κρίσης εμπιστοσύνης, και τα μέλη του Συμβουλίου παραπλανούν τους πολίτες. Τους λένε ότι όλα βρίσκονται υπό έλεγχο, ότι πρέπει απλώς να προβούμε σε μικρές τροποποιήσεις της Συνθήκης, θεσπίζοντας έναν μόνιμο μηχανισμό σταθερότητας, και ότι κατ' αυτόν τον τρόπο θα λυθεί το πρόβλημα. Στην πραγματικότητα, η κατάσταση δεν βρίσκεται υπό έλεγχο. Τα κράτη μέλη περισσότερο αντιδρούν εκ των υστέρων, παρά αναλαμβάνουν πράγματι δράση. Αγωνίζονται απεγνωσμένα απέναντι στις φλόγες, αλλά δεν κατορθώνουν να κατασβέσουν την πυρκαγιά. Οι αγορές διερωτώνται: ποιος έχει πραγματικά τον έλεγχο στην Ευρώπη και στη ζώνη του ευρώ;
<P>
" ΕΕ έχει φθάσει σε κρίσιμη καμπή. Εάν δεν επιλέξουμε τώρα τη σωστή οδό, δεν θα είμαστε σε θέση να διατηρήσουμε ούτε την καθεστηκυία τάξη. Αντιθέτως, θα κάνουμε ένα μεγάλο βήμα προς τα πίσω. Αυτό που χρειαζόμαστε είναι να κινηθούμε περαιτέρω προς την ολοκλήρωση. Χρειαζόμαστε περισσότερη Ευρώπη. Πρέπει να ολοκληρώσουμε την εγκαθίδρυση της εσωτερικής αγοράς, συμπεριλαμβανομένου του τομέα των υπηρεσιών. Παράλληλα με τη νομισματική ένωση, χρειαζόμαστε μια οικονομική, δημοσιονομική και φορολογική ένωση. Χρειαζόμαστε επίσης μια ισχυρή Επιτροπή, η οποία θα έχει το δικαίωμα και την αρμοδιότητα να ελέγχει και να παρακολουθεί αυτήν την οικονομική ένωση και να επιβάλλει αυτομάτως κυρώσεις, σε περιπτώσεις που είναι δικαιολογημένες. Εφόσον προβούμε σε αυτό το βήμα προς τη μεγαλύτερη ολοκλήρωση, τότε θα μπορούμε να συζητήσουμε και για την έκδοση ευρωομολόγων. Τότε θα έχουμε θέσει τα θεμέλια για την έκδοσή τους. Παρά ταύτα, κατά τη διάρκεια όλων αυτών των δράσεων, πρέπει να διασφαλίσουμε ότι έχουμε στη διάθεσή μας την απαιτούμενη μακροπρόθεσμη επενδυτική χρηματοδότηση, παρά τη λήψη όλων των εύλογων μέτρων λιτότητας, ούτως ώστε να εξασφαλισθεί η ανταγωνιστική ικανότητα της Ευρωπαϊκής Ένωσης σε μεσοπρόθεσμο και μακροπρόθεσμο ορίζοντα.
<P>
Πρέεπι επιτέλους να πούμε την αλήθεια στους πολίτες. Χρειαζόμαστε λύσεις χωρίς παρωπίδες, πρέπει να συζητούμε τα προβλήματα χωρίς να επικαλούμαστε ιδεολογίες, και πρέπει να σταματήσουμε να προσπαθούμε να "τα κουτσοκαταφέρνουμε". Αυτό που ζητούμε είναι δράση σε μακροπρόθεσμο ορίζοντα, και όχι βραχυπρόθεσμες αντιδράσεις.
<SPEAKER ID="041" NAME="Vicky Ford" AFFILIATION="ECR">
(EN) Κυρία Πρόεδρε, ας ξεκινήσουμε με τα ευχάριστα νέα. Ναι, υπάρχουν ενδείξεις ορισμένου βαθμού ανάκαμψης σε επιμέρους τομείς της ευρύτερης οικονομίας της Ευρώπης. Αυτή όμως η ανάκαμψη απειλείται από την παρατεταμένη αβεβαιότητα, η οποία κινδυνεύει να εξαντλήσει τους πόρους χρηματοδότησης και να αποτελματώσει τις επενδύσεις. Όλοι στην Ευρώπη, συμπεριλαμβανομένου του "νωμένου Βασιλείου, έχουν έννομο συμφέρον να ενισχυθεί η οικονομία της ευρωζώνης.
<P>
Ο εύρωστος και διαφανής οικονομικός σχεδιασμός για τον έλεγχο των ασυλλόγιστων κρατικών δαπανών και των μη βιώσιμων επιπέδων χρέους αποτελεί συναφώς στοιχείο καίριας σημασίας και για τις 27 χώρες. Οι χώρες της ευρωζώνης έχουν συνειδητοποιήσει την ανάγκη θέσπισης μόνιμου τρόπου επίλυσης κρίσεων, αλλά εγείρονται πολλά ερωτήματα, ορισμένα από τα οποία εξετάζονται στο παρόν ψήφισμα του Κοινοβουλίου.
<P>
Καταρχάς, ποιος θα πρέπει να είναι ο χαρακτήρας της συμμετοχής του ιδιωτικού τομέα; Επικροτώ τη σύσταση να διατηρηθεί το προηγούμενο του ΔΝΤ όσον αφορά την προστασία του δημοσίου χρήματος μέσω του καθεστώτος προνομιακού πιστωτή. Δεύτερον, σε τι είδους τροποποιήσεις επί της Συνθήκης αναφέρεστε; Αυτό το ζήτημα χρήζει διευκρινίσεων.
<P>
Και τέλος, ο μόνιμος μηχανισμός αντιμετώπισης κρίσεων περιγράφεται ως μέσο ενίσχυσης της ευρωζώνης. Θα πρέπει μεν να προβλέπεται η δυνατότητα συμμετοχής για τις χώρες που επιδιώκουν να προσχωρήσουν στη ζώνη του ευρώ, αλλά δεν θα πρέπει να αναγκάζονται να συνεισφέρουν και οι χώρες μας που έχουν επιλέξει να μην ενταχθούν στην ευρωζώνη.
<SPEAKER ID="042" NAME="Alain Lamassoure" AFFILIATION="PPE">
(FR) Κυρία Πρόεδρε, εκείνο που ανησυχεί τους πολίτες της Ευρώπης, όπως άλλωστε και τις χρηματοπιστωτικές αγορές, είναι η αμφιβολία. Τώρα που οι Ευρωπαίοι έχουν πλέον "ενιαία" τύχη, είναι άραγε σε θέση να την αντιμετωπίσουν με πνεύμα αλληλεγγύης;
<P>
Επί του παρόντος, η αλληλεγγύη εκδηλώνεται εν μέσω της βαθιάς κρίσης. Αυτό είναι θετικό, αλλά δεν αρκεί. Ενωμένοι στην πολυμορφία, οι Ευρωπαίοι πρέπει να αποδείξουν επίσης ότι ενεργούν με αλληλεγγύη κατά τη χάραξη της μελλοντικής πορείας, διότι, εάν η κρίση που έπληξε την Ευρώπη διήρκησε περισσότερο από ό,τι σε άλλες ηπείρους, τούτο οφείλεται στο γεγονός ότι η οικονομια μας είχε ήδη αποδυναμωθεί από τα δέκα προηγούμενα έτη βραδύτατης οικονομικής μεγέθυνσης, της τάξης μόλις του 1% ετησίως κατά μέσο όρο. Τα δέκα έτη της στρατηγικής της Λισαβόνας ήταν μια χαμένη δεκαετία.
<P>
Στην ατζέντα για το 2020, οι ευρωπαίοι ηγέτες κατάρτισαν ένα σχέδιο για την αναζωογόνηση της οικονομίας μας, χωρίς όμως να αναφέρουν ποιος θα είναι ο τρόπος χρηματοδότησης και ελέγχου του, ούτε ποια θα είναι τα κίνητρα ή οι ενδεχόμενες κυρώσεις. Αυτός είναι ο λόγος για τον οποίο είναι πλέον καιρός να συμπληρώσουμε το σύμφωνο σταθερότητας και ανάπτυξης με ένα σύμφωνο αλληλεγγύης, όπως έχει ήδη προταθεί στην παρούσα Αίθουσα της Ολομέλειας.
<P>
" λέξη "αλληλεγγύη" επαναλαμβάνεται στη Συνθήκη 23 φορές: ας εφαρμόσουμε τον όρο στην πράξη. Επί του παρόντος, θεσπίζεται μια διαδικασία για τον συντονισμό των δημοσιονομικών πολιτικών, ούτως ώστε να διασφαλίζεται η σταθερότητα μέσω της αποτροπής ελλειμμάτων. Ας διευρύνουμε, λοιπόν, το πεδίο εφαρμογής της, ας συντονιστούμε μεταξύ μας για να εξασφαλίσουμε τη χρηματοδότηση του μέλλοντος. Πρέπει να μειώσουμε τις δαπάνες, βελτιώνοντάς τις, και όχι δαπανώντας ο καθένας ξεχωριστά, σε εθνικό επίπεδο, υπό την απειλή κυρώσεων, αλλά όλοι μαζί, από κοινού. Εάν οι Ευρωπαίοι επιθυμούν να αποφύγουν τα χειρότερα, πρέπει να είναι ενωμένοι, προετοιμάζοντας τα καλύτερα.
<SPEAKER ID="043" NAME="Zoran Thaler" AFFILIATION="S&amp;D">
(SL) Κυρία Πρόεδρε, ως Ευρωπαίοι, βιώνουμε ένα ενδιαφέρον παράδοξο. Από τη μια πλευρά, κατά τη δωδεκαετή ύπαρξή του, το ευρώ έχει αποδειχθεί το πλέον σταθερό από όλα τα παγκόσμια νομίσματα. Σύμφωνα με επίσημα στοιχεία που έχει παράσχει η Ευρωπαϊκή Κεντρική Τράπεζα στη Φρανκφούρτη, η μέση τιμή του πληθωρισμού κατά την εν λόγω περίοδο ανήλθε στο 1,97%, ήτοι μόνο 3 εκατοστιαίες μονάδες κάτω από τον στόχο του 2%. Καθ' όλο το χρονικό αυτό διάστημα, η ισοτιμία του ευρώ έναντι του δολαρίου "ΠΑ, παρέμεινε, για απολύτως πρακτικούς λόγους, υψηλότερη από την αντίστοιχη τιμή της κατά την έναρξη της κυκλοφορίας του ευρωπαϊκού νομίσματος. Από την άλλη πλευρά, ακούμε τελευταία φήμες, σύμφωνα με τις οποίες το ευρώ κινδυνεύει ενδεχομένως ακόμα και να καταρρεύσει. Πώς είναι δυνατόν να έχουμε περιπέσει σε μια τέτοια κατάσταση;
<P>
Στο σημείο αυτό μας έφερε η παράδοξη και ανεύθυνη συμπεριφορά που προκλήθηκε από τις λαϊκιστικές πολιτικές αμφότερων της Αριστεράς και της Δεξιάς. Υπερασπιζόμενοι, ωστόσο, το νόμισμά μας, είμαστε πραγματικά διατεθειμένοι να επιτρέψουμε στη δημοκρατία να αποδειχθεί ασθενέστερη από τα σχετικά απολυταρχικά καθεστώτα; Πρέπει να υιοθετήσουμε υπεύθυνη συμπεριφορά, πρέπει να κατοχυρώσουμε στις πολιτικές μας πέντε κανόνες υπεύθυνης συμπεριφοράς. Ας τους εγκρίνουμε στο παρόν Σώμα, ας αποφασίσουμε τον τρόπο με τον οποίο θα προβαίνουμε σε μέτρηση του επιπέδου της υπεύθυνης συμπεριφοράς και της συμπεριφοράς που ωφελεί το γενικό συμφέρον, το οποίο προάγεται από τις πολιτικές των κρατών μελών μας.
<P>
Ως εκ τούτου, ακρογωνιαίο λίθο θα πρέπει να αποτελέσουν ο φόρος επί των χρηματοπιστωτικών συναλλαγών και τα ευρωομόλογα. Αυτό είναι σήμερα το καθήκον μας, να εγκρίνουμε πολιτικές αυτού του είδους, προς υπεράσπιση του κοινού μας νομίσματος.
<SPEAKER ID="044" NAME="José Manuel García-Margallo y Marfil" AFFILIATION="PPE">
(ES) Κυρία Πρέοδρε, αυτό που χρειαζόμαστε τούτη ακριβώς τη στιγμή είναι σαφείς κανόνες, και αυτό που κάνουμε επί του παρόντος είναι ακριβώς το αντίθετο. Θα προβώ, λοιπόν, σε ορισμένες προτάσεις για την αποκατάσταση της σαφήνειας.
<P>
Στο πλαίσιο του ευρωπαϊκού εξαμήνου, το Κοινοβούλιο επιθυμεί να επικεντρωθεί σε μια σειρά συζητήσεων, οι οποίες παραμένουν προς το παρόν αόριστες και δεν ανταποκρίνονται στην κοινή γνώμη. Κατά το προσεχές εξάμηνο, θέλουμε οι πολιτικές απαντήσεις στις συστάσεις προς τα κράτη μέλη να λαμβάνονται υπόψη κατά τη θέσπιση των κυρώσεων που προβλέπονται από τη δέσμη νομοθετικών μέτρων για τη διακυβέρνηση.
<P>
" Ομάδα μου θα ήθελε να καταστήσει σαφές ότι η δέσμη νομοθετικών μέτρων δεν περιέχει μαγικές λύσεις για την έξοδό μας από την κρίση. Περιλαμβάνει τις πολύ γνωστές μεθόδους δημοσιονομικής πειθαρχίας και διαρθρωτικών μεταρρυθμίσεων για τη διατήρηση της ανταγωνιστικότητας.
<P>
Όσον αφορά τον μηχανισμό αντιμετώπισης κρίσεων, όπως δηλώσατε εχθές, κύριε Επίτροπε, ο Πρόεδρος της Επιτροπής, κ. Barroso, υποσχέθηκε ενώπιον του παρόντος Σώματος ότι θα αποτελούσε ευρωπαϊκό μηχανισμό. Σήμερα, το Συμβούλιο προτείνει έναν διακυβερνητικό μηχανισμό. Πρόκειται, λοιπόν, για ευρωπαϊκό μηχανισμό -σύμφωνα με τον όρο που χρησιμοποίησε ο κ. Barroso- επειδή φαίνεται ότι τα κεφάλαια θα βασίζονται στην Ευρώπη και όχι στις νησιά Κέιμαν ή μήπως προτίθεται η Επιτροπή να μας βοηθήσει να δημιουργήσουμε έναν μηχανισμό βάσει της κοινοτικής διαδικασίας, στην οποία προβλέπεται και η συμμετοχή του Κοινοβουλίου;
<P>
Όσον αφορά τα ευρωομόλογα, η Επιτροπή, ο Οργανισμός Οικονομικής Συνεργασίας και Ανάπτυξης (ΟΟΣΑ) και οι εμπειρογνώμονες δηλώνουν ότι πρόκειται μεν για καλή, αλλά πρώιμη ιδέα, επομένως, έχουμε καθυστερήσει.
<P>
Προτείνω, συνεπώς, στην Επιτροπή να ξεκινήσουμε μια συζήτηση για τη διαμόρφωση ενός συστήματος ευρωομολόγων, το οποίο θα παρέχει εύλογη χρηματοδότηση στις χώρες που πράττουν το σωστό και θα τιμωρεί τις χώρες που δεν το πράττουν, αναγκάζοντάς τις να επιστρέψουν στις αγορές με πραγματικά αποτρεπτικά επιτόκια. Αυτός είναι ο μοναδικός εφικτός τρόπος συνδυασμού δημοσιονομικής πειθαρχίας και οικονομικής μεγέθυνσης.
<P>
Μην μου ανταπαντήσετε με συζητήσεις σχετικά με το κατά πόσον είναι υπερβολικά νωρίς ή αργά, διότι αυτό που γνωρίζουμε πλέον είναι ότι ανέκαθεν αναλαμβάναμε δράση με υπερβολική καθυστέρηση. Ας δούμε εάν μπορούμε, έστω για μία φορά, να αναλάβουμε δράση νωρίς, αλλάζοντας τους κανόνες.
<SPEAKER ID="045" NAME="Catherine Trautmann" AFFILIATION="S&amp;D">
- (FR) Κυρία Πρόεδρε, το ευρώ αποτελεί το κοινό μας αγαθό και, σήμερα, οι συνδικαλιστικές οργανώσεις διατύπωσαν ενώπιον του Κοινοβουλίου την ανησυχία τους ότι οι ίδιοι οι εργαζόμενοι πληρώνουν το τίμημα της κρίσης, μέσω ενός ασθενούς ευρώ, ενός ευρώ που δέχεται επιθέσεις, και όχι ενός ευρώ που προάγει την οικονομική μεγέθυνση και δημιουργεί θέσεις απασχόλησης.
<P>
Είναι, συνεπώς, ουσιώδες να μην επιδιώξουμε απλώς την τεχνική αναθεώρηση των Συνθηκών, και να αποκαταστήσουμε τις δύο μείζονες δυσλειτουργίες του ευρώ που αποκάλυψε η κρίση.
<P>
Όπως έχει ήδη προταθεί, η πρώτη προσέγγιση συνίσταται στην έκδοση ευρωομολόγων. Τα ευρωομόλογα δεν θα σταθεροποιήσουν μόνο το επίπεδο του ευρώ, αλλά θα εξουδετερώσουν επίσης άμεσα τις κερδοσκοπικές επιθέσεις.
<P>
" δεύτερη προσέγγιση όσον αφορά την καθιέρωση φορολογικής δικαιοσύνης και τη διασφάλιση ότι η χρηματοπιστωτική αγορά θα πληρώσει το τίμημα της κρίσης έγκειται ακριβώς στην επιβολή φόρου επί των χρηματοπιστωτικών συναλλαγών, ούτως ώστε να μην πληρώσουν το τίμημα της παρούσας κρίσης οι εργαζόμενοι, συνεπεία φορολογικής αδικίας.
<P>
Τέλος, πρέπει να συγκροτηθεί ευρωπαϊκή υπηρεσία χρέους, η οποία θα πρέπει να είναι σε θέση να συγκεντρώνει από κοινού ορισμένο ποσοστό από το δημόσιο χρέος των κρατών μελών.
<P>
Εν κατακλείδι, θα ήθελα να συνταχθώ με την άποψη του κ. Juncker και να δηλώσω ότι θεωρώ θετική την ιδέα για την αύξηση του ταμείου σταθερότητας, όπως πρότεινε ο κ. Dominique Strauss-Kahn, γενικός διευθυντής του Διεθνούς Νομισματικού Ταμείου (ΔΝΤ).
<P>
" πρώιμη παρέμβαση -όπως ειπώθηκε-, η άρση των καθυστερήσεων και η επιλογή να γίνουμε ισχυροί και όχι αδύναμοι θα μπορούσαν να μας επιτρέψουν να ασκήσουμε τη διακυβέρνησή μας κατά τέτοιον τρόπο, ώστε να αποκαταστήσουμε την εμπιστοσύνη για την οποία απηύθυνε έκκληση ο πρόεδρός μας, κ. Martin Schultz.
<P>
(Χειροκροτήματα)
<SPEAKER ID="046" NAME="Paulo Rangel" AFFILIATION="PPE">
(PT) Κυρία Πρόεδρε, το πρώτο στοιχείο που θα ήθελα να καταστήσω σαφές εν προκειμένω, και το οποίο είναι σημαντικό να ενισχύσουμε στο παρόν Σώμα, είναι ότι, σε αντίθεση με όσα διαβάζουμε ενίοτε στον Τύπο και στις δηλώσεις ορισμένων ευρωπαίων ηγετών, το ευρώ είναι ένα νόμισμα που αποδείχθηκε καίριας σημασίας για την απόκρισή μας στην παρούσα κρίση. Χωρίς το ευρώ, θα είχαμε βρεθεί σε εξαιρετικά δυσχερή κατάσταση, με τα νομίσματα των ασθενέστερων χωρών να απειλούνται από τον κίνδυνο τεράστιας υποτίμησης και την τιμή του γερμανικού μάρκου να πρέπει να παρουσιάσει ανέφικτη αύξηση, προκειμένου να συντηρηθεί η γερμανική και η ευρωπαϊκή οικονομία. Το ευρώ αποτέλεσε, επομένως, σταθεροποιητικό παράγοντα, όχι μόνο για της χώρες της ευρωζώνης, αλλά και για τα νομίσματα των χωρών που δεν θέλησαν να υπαχθούν στη ζώνη του ευρώ.
<P>
Εν πάση περιπτώσει, επειδή πρέπει να υπερασπιστούμε αυτήν την Κοινότητα, η οποία κατόρθωσε να αντεπεξέλθει επιτυχώς σε μια πρωτόγνωρη κρίση, και δεδομένου ότι θα εξακριβώσουμε, για παράδειγμα, τι επιφυλάσσει το μέλλον για το δολάριο και τις "ΠΑ, θα διαπιστώσουμε εξίσου ότι το ευρώ έχει πράγματι τα πλεονεκτήματά του.
<P>
Τώρα έχουμε την ευθύνη, στο πλαίσιο του επικείμενου Συμβουλίου, να καταβάλουμε κάθε δυνατή προσπάθεια ώστε να υπερασπιστούμε το ευρώ, ήτοι να δημιουργήσουμε ένα ταμείο σταθεροποίησης που θα ακολουθεί την κοινοτική μεθοδολογία και θα δύναται να επιφέρει υπευθυνότητα στις χώρες που βρίσκονται στην πλέον ευαίσθητη κατάσταση, και αλληλεγγύη στις χώρες που εκπληρώνουν μεν τις υποχρεώσεις τους, αλλά δεν εκφράζουν πάντα την αλληλεγγύη τους, τουλάχιστον μέσω των εξωτερικών τους δηλώσεων, στη στάση που υιοθετούν στο πλαίσιο της ευρωζώνης.
<SPEAKER ID="047" NAME="Juan Fernando López Aguilar" AFFILIATION="S&amp;D">
(ES) Κυρία Πρόεδρε, το 2010, το οποίο φθάνει σύντομα στο τέλος του, έχει χαρακτηρισθεί αρκετές φορές ως το έτος κατά το οποίο ζήσαμε επικίνδυνα. Πιστεύω, ως εκ τούτου, ότι η παρούσα συζήτηση θα έπρεπε να χρησιμεύσει για να αναδείξουμε τα διδάγματα του 2010, ούτως ώστε να μπορέσουμε να συναγάγουμε συμπεράσματα για το 2011.
<P>
Το πρώτο συμπέρασμα αφορά τις μη βιώσιμες ανισορροπίες στον χρηματοπιστωτικό τομέα της ευρωπαϊκής οικονομίας και τις στρεβλώσεις στην πραγματική οικονομία της Ευρώπης.
<P>
Το δεύτερο συμπέρασμα είναι η μη βιώσιμη ανισορροπία του ενιαίου νομίσματος και η ανάγκη συντονισμού των οικονομικών, φορολογικών και δημοσιονομικών πολιτικών, οι οποίες εξακολουθούν να βρίσκονται σε ασταθή κατάσταση.
<P>
Το τρίτο και βασικό συμπέρασμα αφορά την ανισορροπία μεταξύ της ταχύτητας της κρίσης και της βραδύτητας των χρόνων απόκρισης. Από οικονομική άποψη, αυτό σημαίνει ότι η Ευρωπαϊκή Κεντρική Τράπεζα πρέπει να αντιδρά με πιο ενεργό τρόπο σε κερδοσκοπικές επιθέσεις κατά του δημόσιου χρέους, και το 2011 πρέπει να θέσουμε τα θεμέλια μιας ευρωπαϊκής υπηρεσίας χρέους, η οποία θα μπορεί να εκδίδει ευρωομόλογα.
<P>
Ομοίως, όσον αφορά το σύμφωνο σταθερότητας και ανάπτυξης, επιβάλλεται να διεξαχθεί μια συζήτηση σχετικά με την απαραίτητη φορολόγηση, τον τραπεζικό φόρο και τον φόρο επί της κερδοσκοπικής δραστηριότητας, ήτοι επί των βραχυπρόθεσμων κερδοσκοπικών συναλλαγών, καθώς και σχετικά με την ανάγκη δημιουργίας ιδίων πόρων στην Ευρωπαϊκή Ένωση.
<P>
Ωστόσο, η συζήτηση που έχει σημασία για το Κοινοβούλιο είναι η συζήτηση σχετικά με τις πολιτικές επιπτώσεις της κρίσης, διότι το σύνθημα της Ευρωπαϊκής Ένωσης είναι -το επαναλαμβάνω- "Ενωμένη στην πολυμορφία", και σε καμία περίπτωση το σύνθημα "διχασμένη από τις αντιξοότητες". Κατά συνέπεια, το Κοινοβούλιο πρέπει να αντιταχθεί σε όσους επιδιώκουν να στιγματίσουν ορισμένα κράτη μέλη έναντι κάποιων άλλων, διχάζοντας την ευρωπαϊκή κοινή γνώμη και θέτοντας σε αντιπαράθεση τους Ευρωπαίους μεταξύ τους.
<P>
Το Κοινοβούλιο εκπροσωπεί 500 εκατομμύρια Ευρωπαίους μιας Ένωσης που απαρτίζεται από 27 κράτη μέλη, και, όπως στη φάρμα του Όργουελ, "μερικά δεν είναι πιο ίσα από τα άλλα".
<SPEAKER ID="048" NAME="Othmar Karas" AFFILIATION="PPE">
(DE) Κυρία Πρόεδρε, κυρίες και κύριοι, συζητούμε για τη σύνοδο της 16ης Δεκεμβρίου. " έκβασή της θα ήταν θετική εάν, μετά τη λήξη της, το Συμβούλιο θα μπορούσε να μας δηλώσει: "Έχουμε επίγνωση των κενών και των σφαλμάτων, γνωρίζουμε πού έχουμε αποτύχει και αντιλαμβανόμαστε τα όρια της Συνθήκης".
<P>
Ο κομπασμός και οι κατηγορίες περί υπαιτιότητας, οι απόπειρες συγκάλυψης σφαλμάτων και οιαδήποτε επιπόλαια προσέγγιση δεν πρόκειται να επιλύσουν κανένα πρόβλημα, ούτε να δημιουργήσουν κλίμα εμπιστοσύνης. Ας πάψουμε να παίζουμε με την Ευρώπη. Αυτό είναι ουσιαστικά το ζητούμενο της Ευρώπης. Συντάσσομαι απολύτως με όλες τις παρατηρήσεις του κ. Klinz.
<P>
Δεδομένου ότι βρισκόμαστε στις παραμονές των Χριστουγέννων, θα ήθελα να πω το εξής: ας ανάψουμε ένα κεράκι για την αποφασιστικότητα και το κοινό συμφέρον, ένα κεράκι που θα συμβολίζει τη νέα σοβαρότητα, την εντιμότητα και την πίστη στο μέλλον της Ευρωπαϊκής Ένωσης. Ας ανάψουμε ένα κεράκι για την αλλαγή του πολιτικού ρου στην Ευρώπη, για τη μεταστροφή από την κρίση προς την ανταγωνιστικότητα, από το πνεύμα της Deauville στην πολιτική ενότητα, από την αποταμίευση στις επενδύσεις και τις μεταρρυθμίσεις, από τη νομισματική ένωση στην πολιτική ένωση.
<P>
Λόγω των συνταγματικών προβλημάτων της Γερμανίας, η προσθήκη στη Συνθήκη αποτελεί απλώς "δεκανίκι" για την περαιτέρω ανάπτυξη της δέσμης μέτρων διάσωσης, τίποτα περισσότερο και τίποτα λιγότερο. Δεν συνιστά λύση. Μην προσπαθείτε να της προσδώσετε μεγαλύτερη σημασία από αυτήν που πραγματικά έχει. Σταματήστε τη χάραξη πολιτικής ημέρα με την ημέρα και καταρτίστε ένα πλήρες σχέδιο απόκρισης στην κρίση, το οποίο θα μας στρέψει προς την πολιτική ενότητα. Θέστε τέλος στις έριδες. Επαρκεί, δεν επαρκεί, και, ουσιαστικά, δεν γνωρίζουμε πώς θα εξελιχθεί η κατάσταση. Πρέπει να ζητήσουμε από την Επιτροπή να καταρτίσει ένα σχέδιο οικονομικής, κοινωνικής και δημοσιονομικής ένωσης, ώστε να μπορέσουμε να προβούμε στο επόμενο βήμα προς την ολοκλήρωση στα τέλη του προσεχούς έτους και να επιτελέσουμε πραγματικά σωστά το καθήκον μας.
<SPEAKER ID="049" NAME="Άννυ Ποδηματά" AFFILIATION="S&amp;D">
Κυρία Πρόεδρε, κύριε Επίτροπε, αύριο ξεκινά ένα από πιο κρίσιμα Eυρωπαϊκά Συμβούλια στην ιστορία της Ευρωπαϊκής Ένωσης και ειδικότερα της ΟΝΕ και το ερώτημα είναι αν οι αρχηγοί κρατών και κυβερνήσεων θα είναι στο ύψος των περιστάσεων. Αμφιβάλλουμε όμως πολύ γι' αυτό, γιατί η λογική που έχουν εισαγάγει ορισμένοι ηγέτες στο Ευρωπαϊκό Συμβούλιο δεν είναι μια λογική υπέρβασης της κρίσης στη βάση της αλληλεγγύης και ασφαλώς της υπευθυνότητας. Είναι μια λογική διαχείρισης της κρίσης· είναι μια λογική που εστιάζεται και περιορίζεται στις λεπτομέρειες για τη σύσταση του μόνιμου μηχανισμού. Το Ευρωπαϊκό Συμβούλιο δεν θα είναι στο ύψος των περιστάσεων, κύριε Πρόεδρε, γιατί δεν θα στείλει το μήνυμα οικονομικής και πολιτικής συνοχής που πρέπει να στείλει, όχι μόνο για να πείσει τις αγορές αλλά για να πείσει πρώτα και κύρια τους Ευρωπαίους πολίτες που περιχαρακώνονται, που βλέπουν με καχυποψία ο ένας τον άλλο, που ξαναγίνονται ξενοφοβικοί· να τους πείσει για την αξία του ευρωπαϊκού οράματος και να τους θυμίσει ότι είναι πιο πολλά αυτά που μας ενώνουν από αυτά που μας χωρίζουν.
<SPEAKER ID="050" NAME="Gunnar Hökmark" AFFILIATION="PPE">
(EN) Κυρία Πρόεδρε, αδυνατώ να κατανοήσω τον λόγο για τον οποίο οι Σοσιαλιστές προσπαθούν να αποποιηθούν την ευθύνη των σοσιαλιστικών πολιτικών. Είναι αλήθεια ότι τα αίτια των ελλειμμάτων που διαπιστώνουμε στην Ευρώπη διαφέρουν. Είναι εξίσου αλήθεια ότι οι σοσιαλιστικές κυβερνήσεις επέφεραν προβλήματα στο δημοσιονομικό έλλειμμα, λόγω της άσκησης εσκεμμένης πολιτικής αυξημένων δαπανών και αυξημένων ελλειμμάτων.
<P>
Την ίδια συζήτηση είχαμε διεξαγάγει στο Κοινοβούλιο την άνοιξη του 2009, όπως άλλωστε και σε πολλά κράτη μέλη. Θυμάμαι ότι οι σουηδοί Σοσιαλδημοκράτες είχαν επικρίνει τη σουηδική κυβέρνηση επειδή δεν είχε αυξήσει το έλλειμμα και τις δαπάνες.
<P>
Είδαμε πώς εξελίχθηκαν τα πράγματα εν συνεχεία. Αυτός είναι, κατά την άποψή μου, ο λόγος για τον οποίο χρειαζόμαστε σταθερούς κανόνες σχετικά με το σύμφωνο σταθερότητας και ανάπτυξης, αλλά χρειαζόμαστε επίσης σταθερούς κανόνες ως προς τις συνέπειες. Δεν είναι δυνατόν να βρισκόμαστε σε μια κατάσταση στην οποία επιτρέπεται στα κράτη μέλη που προκαλούν προβλήματα στα χρηματοπιστωτικά συστήματα και δημιουργούν αυξημενα επιτόκια να διαφεύγουν των επιπτώσεων, αφήνοντας άλλους πολίτες να πληρώνουν για αυτά τα επιτόκια.
<P>
Πρέπει να εξασφαλίσουμε σταθερότητα· και τα ευρωομόλογα δεν θα αποτελέσουν τη λύση στο εν λόγω πρόβλημα. Θα μπορούσαμε να εκδώσουμε ευρωομόλογα για άλλους λόγους, ενδεχομένως. Όσο για τον χρηματοπιστωτικό μηχανισμό, πρέπει να χρηματοδοτείται από και να βασίζεται στους κινδύνους που δημιουργούν τα κράτη μέλη. " ανάληψη μεγαλύτερου κινδύνου συνεπάγεται μεγαλύτερο έλλειμμα, και, επομένως, η αντίστοιχη χώρα πρέπει να χρηματοδοτεί κατά τι περισσότερο τον χρηματοπιστωτικό μηχανισμό. Αυτός είναι ένας τρόπος ανάληψης της ευθύνης για την άσκηση εσκεμμένων πολιτικών. Μην ξεχνάτε ότι οι επιπτώσεις που παρατηρούμε σε αρκετές χώρες είναι οι συνέπειες των συζητήσεων που πραγματοποιήσαμε στα εθνικά κοινοβούλια, όπως και στο παρόν Κοινοβούλιο, όταν ορισμένοι εξ ημών τάχθηκαν υπέρ των αυξημένων δαπανών. Τώρα διαπιστώνουμε τα οδυνηρά αποτελέσματα.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="051" NAME="Martin Schulz" AFFILIATION="S&amp;D">
(DE) Κυρία Πρόεδρε, αντιλαμβάνομαι, κύριε Hökmark, ότι πρέπει να εκφωνήσετε μια εύγλωττη ομιλία για τους πολίτες στη γενέτειρά σας, τη Σουηδία. Ωστόσο, θα σας παρακαλούσα να μου απαντήσετε στην ακόλουθη ερώτηση: ποια χώρα στην Ευρωπαϊκή Ένωση παρουσιάζει το υψηλότερο μακροπρόθεσμο επίπεδο εθνικού χρέους και ποιο είναι το κυβερνών κόμμα στην εν λόγω χώρα;
<SPEAKER ID="052" NAME="Gunnar Hökmark" AFFILIATION="PPE">
(EN) (ο κ. Schulz συνεχίζει να μιλά εκτός μικροφώνου) Κυρία Πρόεδρε, ελπίζω ότι θα μπορέσω να συνεχίσω χωρίς περαιτέρω παρεμβάσεις. Καταρχάς, το μήνυμά μου απευθύνεται πρωτίστως προς εσάς, κύριε Schulz, διότι θα ήθελα να σας υπενθυμίσω το επιχείρημα που είχατε προβάλει προ διετίας ενώπιον του παρόντος Σώματος. Είχατε προβάλει το επιχείρημα ότι η Ένωση και τα κράτη μέλη θα έπρεπε να αυξήσουν τις δαπάνες τους. Το πρόβλημα είναι ότι ορισμένα κράτη μέλη διέθεταν σοσιαλιστικές κυβερνήσεις, και υπό όλες αυτές τις κυβερνήσεις, σε όλες αυτές τις χώρες, παρατηρήσαμε αύξηση του ελλείμματος, συνεπεία των πολιτικών υπέρ των οποίων συνηγορούσατε. Μπορείτε να το αρνηθείτε αυτό, κύριε Schulz;
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="053" NAME="Martin Schulz" AFFILIATION="S&amp;D">
(DE) Κυρία Πρόεδρε, εφόσον ο συνάδελφος βουλευτής δεν απάντησε στην ερώτηση, θα απαντήσω εγώ για λογαριασμό του. " εν λόγω χώρα είναι η Ιταλία, και ο πρωθυπουργός της είναι ο κ. Berlusconi. Οι Χριστιανοδημοκράτες κατέχουν, σχεδόν αδιάλειπτα, την εξουσία στην Ιταλία από το 1946.
<SPEAKER ID="054" NAME="Liisa Jaakonsaari" AFFILIATION="S&amp;D">
(FI) Κυρία Πρόεδρε, θα ήθελα και εγώ να ρωτήσω τον συνάδελφο βουλευτή με ποιον τρόπο μπορεί οι Σοσιαλιστές στην Ιρλανδία και την Ελλάδα να βύθισαν τις χώρες τους στο χρέος. Καθώς το πολιτικό σας κόμμα κατέχει τώρα ηγετική θέση στην Ευρώπη και η Επιτροπή κλίνει προς τη Δεξιά, δεν είναι πλέον καθήκον της Δεξιάς να μας οδηγήσει στην έξοδο από την κρίση και να πάψει να κατηγορεί προηγούμενες κυβερνήσεις ή τις κυβερνήσεις που η ίδια διαδέχθηκε;
<SPEAKER ID="055" NAME="Gunnar Hökmark" AFFILIATION="PPE">
(EN) Κυρία Πρόεδρε, θα ήθελα να επισημάνω στους συναδέλφους βουλευτές ότι ανέφερα πως τα αίτια για τα προβλήματα ελλείμματος που αντιμετωπίζουμε διαφέρουν, αλλά ανέφερα επίσης ότι είναι αλήθεια -και αυτό δεν το αρνήθηκε ο κ. Schulz, όπως δεν το αρνήθηκαν και οι συνάδελφοί του- πως διαπιστώσαμε την εμφάνιση αυτών των προβλημάτων αποκλειστικά υπό σοσιαλιστικές κυβερνήσεις, διότι επρόκειτο για άσκηση εσκεμμένης πολιτικής. Συμφωνώ απολύτως ότι, εάν αναφερόμαστε στην Ιρλανδία, για παράδειγμα, υπήρξαν τεράστια σφάλματα, αλλά το ενδιαφέρον στοιχείο είναι ότι ασκήθηκε εσκεμμένη πολιτική ώστε να αυξηθούν οι δαπάνες και τα ελλείμματα, προς αντιμετώπιση της κρίσης και των προβλημάτων· και τώρα βλέπουμε τα αποτελέσματα. Αυτό είναι το μήνυμά μου προς τον κ. Schulz και τους άλλους συναδέλφους.
<P>
(Ο ομιλητής δέχεται να απαντήσει σε τρεις ερωτήσεις στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="056" NAME="Πρόεδρος">
Κύριοι συνάδελφοι, προς ενημέρωση του ομιλητή και όλων των παρισταμένων σχετικά με τη διαδικασία, υπάρχουν τρεις ακόμα βουλευτές που επιθυμούν να υποβάλουν ερώτηση στο πλαίσιο της διαδικασίας της γαλάζιας κάρτας. Δεδομένου ότι η δυνατότητα αυτή καθιερώθηκε από την ομάδα εργασίας για την κοινοβουλευτική μεταρρύθμιση, είμαι απολύτως πρόθυμη να την ακολουθήσουμε και έχουμε αρκετό χρόνο στη διάθεσή μας, αλλά οφείλω, παρ' όλα αυτά, να ρωτήσω τον ομιλητή εάν θα δεχθεί να απαντήσει σε όλες αυτές τις ερωτήσεις. Εν συνεχεία, θα ήθελα να ρωτήσω το Σώμα εάν δέχεται να υποβληθούν πρώτα όλες οι ερωτήσεις διαδοχικά και, εν συνεχεία, να λάβει τον λόγο ο κ. Hökmark για να απαντήσει. Κατά τον τρόπο αυτόν, θα περατωθεί το συγκεκριμένο τμήμα του χρόνου ομιλίας.
<SPEAKER ID="057" NAME="Philippe Lamberts" AFFILIATION="Verts/ALE">
(EN) Κυρία Πρόεδρε, θα ήθελα να δηλώσω το εξής: κύριε Hökmark, μπορεί η παρατήρησή σας σχετικά με τις σοσιαλιστικές κυβερνήσεις να είναι αληθής έως κάποιον βαθμό, αλλά οι δεξιές κυβερνήσεις επιλέγουν κατά βάση να πράξουν το ίδιο, συσσωρεύοντας ιδιωτικό αντί δημοσίου χρέους. Αυτό είναι εξίσου αρνητικό για την οικονομία, και πρόκειται ουσιαστικά για διαφορετικό τρόπο επίτευξης του ίδιου αποτελέσματος, το οποίο δεν είναι βιώσιμο.
<SPEAKER ID="058" NAME="Werner Langen" AFFILIATION="PPE">
(DE) Κυρία Πρόεδρε, λαμβανομένης υπόψη της μακράς κοινοβουλευτικής θητείας του κ. Hökmark, θα ήθελα να τον ρωτήσω εάν θυμάται ότι το Βέλγιο, η Ελλάδα και η Ιταλία παρουσίαζαν χρέος που ανερχόταν σε ποσοστό άνω του 130% του εθνικού προϊόντος τους ήδη από την έναρξη ισχύος της νομισματικής ένωσης, και ότι τα μεγέθη στην Ελλάδα αυξήθηκαν, ενώ στο Βέλγιο και την Ιταλία μειώθηκαν κατά περισσότερο από 30% και 25% αντιστοίχως. Το θυμάται αυτό;
<SPEAKER ID="059" NAME="Άννυ Ποδηματά" AFFILIATION="S&amp;D">
Κύριε Langen και κύριε Hökmark, που σας αρέσει πολύ να ιδεολογικοποιείτε την κρίση χρέους για να στοχοποιείτε, προφανώς, τις σοσιαλιστικές κυβερνήσεις συλλήβδην, θέλω να σας κάνω ένα απλό ερώτημα:
<P>
Έχετε ρωτήσει ποτέ τους συναδέλφους σας στο Ευρωπαϊκό Λαϊκό Κόμμα που κυβερνούσαν την χώρα μου μέχρι πριν από ένα χρόνο και που έδωσαν επίσημα στοιχεία σε σας και στην Ευρωπαϊκή Επιτροπή -και να ρωτήσετε τον κ. Rehn επ' αυτού- για το ότι το ύψος του ελλείμματος της Ελλάδας για το 2009 ήταν 6,9% αντί για το 15% που επικύρωσε η Eurostat πρόσφατα;
<SPEAKER ID="060" NAME="Gunnar Hökmark" AFFILIATION="PPE">
(EN) Κυρία Πρόεδρε, η παρούσα συζήτηση αποσαφήνισε ορισμένα στοιχεία που δεν πρέπει να λησμονούμε.
<P>
Ας μην ξεχνούμε την πρώτη μου παρατήρηση, σύμφωνα με την οποία -και έχει ενδιαφέρον να επισημανθεί ότι κανένας από τους συναδέλφους σοσιαλιστές βουλευτές δεν την διεύψευσε- όλες οι σοσιαλιστικές κυβερνήσεις που εφάρμοσαν σοσιαλιστικές πολιτικές περιέπεσαν σε βαθιά κρίση ελλείμματος. Τώρα παρατηρούμε να περιέρχεται σε κατάσταση κρίσης η μία χώρα μετά την άλλη, εξαιτίας της άσκησης μιας εσκεμμένης πολιτικής, υπέρ της οποίας είχαν ταχθεί προς διετίας στο παρόν Κοινοβούλιο ο κ. Schulz και άλλοι βουλευτές. Μπορούμε να ανατρέξουμε στα πρακτικά του παρόντος Κοινοβουλίου και να επιβεβαιώσουμε ότι αυτό ακριβώς είχατε δηλώσει εσείς και οι συνάδελφοί σας, κύριε Schulz, στη σχετική συζήτηση του Σώματος. Τώρα διαπιστώνουμε το οδυνηρό αποτέλεσμα. Ήθελα να το υπογραμμίσω αυτό. Επισημαίνω ότι το μοναδικό σχόλιο που έχετε να κάνετε είναι το εξής: "Ναι, έχετε δίκαιο, αλλά και άλλες χώρες αντιμετωπίζουν προβλήματα". Πλην όμως, δεν καταρρίπτετε το βασικό μου επιχείρημα, ότι δηλαδή οι πολιτικές σας προκάλεσαν τα προβλήματα. Αξίζει να το θυμόμαστε αυτό. Νομίζω ότι θα πρέπει να καταγραφεί στα πρακτικά.
<P>
Ο κ. Lamberts εφιστά εξίσου την προσοχή στα εν λόγω προβλήματα. Ωστόσο, το ενδιαφέρον στοιχείο είναι ότι, ενώ αληθεύει πως αρκετές χώρες αντιμετωπίζουν προβλήματα λόγω της χρηματοπιστωτικής κρίσης, είναι εξίσου γεγονός -το οποίο νομίζω θα αναγνωρίσει και θα εκτιμήσει ο κ. Lamberts- ότι στις περισσότερες χώρες που ακολουθούν σταθερή τακτική επί των δημόσιων οικονομικών, οι κυβερνήσεις δεν είναι σοσιαλιστικές. Θεωρώ ότι ούτε εσείς ούτε κανένας άλλος στην παρούσα Αίθουσα μπορείτε να υποδείξετε μια σοσιαλιστική κυβέρνηση η οποία δεν αντιμετωπίζει προβλήματα ελλείμματος.
<SPEAKER ID="061" NAME="Ιωάννης Κασουλίδης" AFFILIATION="PPE">
(EN) Κυρία Πρόεδρε, σημασία έχουν οι πολιτικές αυτές καθαυτές, και όχι ποιοι τις έχουν εφαρμόσει. Ο αναμάρτητος πρώτος τον λίθον βαλέτω ... Είναι πιθανόν η κρίση του ευρώ να μην λήξει με την Ιρλανδία, ενδέχεται δε να μην έχουμε δει ακόμα τα χειρότερα.
<P>
Οι θηρευτές της αγοράς θα επιτίθενται ατέρμονα κατά οιουδήποτε ευάλωτου ανοίγματος, παρά τα επώδυνα μέτρα λιτότητας που λαμβάνουν όλα τα κράτη μέλη. Εάν όμως η ΕΕ κερδίσει τη μάχη, και αντεπεξέλθει επιτυχώς στις αντιξοότητες αποδεικνύοντας την αποφασιστικότητά της να αναλάβει οιαδήποτε απαιτούμενη δράση από πλευράς αλληλεγγύης και συντονισμένης προσπάθειας, ούτως ώστε να ανατρέψει τα σχέδια των ρυθμιστικών παραγόντων και να πείσει τις αγορές, τότε θα πρόκειται για θρίαμβο της ευρωπαϊκής ολοκλήρωσης και για πανηγυρική νίκη.
<P>
" επίτευξη αυτού του στόχου θα είναι το αποτέλεσμα συλλογικής σύνεσης. Ας διαψεύσουμε όσους προβλέπουν το τέλος του ευρώ και την αποχώρηση χωρών, ισχυρών και αδύναμων, από την ευρωζώνη. " δημοσιονομική πειθαρχία, η οικονομική διακυβέρνηση και η διάσωση του ευρώ θα συνιστούν ημιτελή μέτρα χωρίς την κατάρτιση ενός αμοιβαία συμπεφωνημένου σχεδίου, σε ευρωπαϊκό επίπεδο, για την τόνωση της οικονομικής μεγέθυνσης. Κατά το παρελθόν, ένα αμερικανικό σχέδιο Μάρσαλ έσωσε την οικονομία της Ευρώπης. " πρόκληση σήμερα συνίσταται σε ένα αντίστοιχο ευρωπαϊκό σχέδιο για τους Ευρωπαίους.
<SPEAKER ID="062" NAME="Gay Mitchell" AFFILIATION="PPE">
(EN) Κυρία Πρόεδρε, το Dáil, η ιρλανδική βουλή των αντιπροσώπων, θα προβεί σήμερα σε ψηφοφορία επί της δέσμης μέτρων οικονομικής στήριξης της ΕΕ και του ΔΝΤ. " παρούσα συγκυρία είναι ιδιαίτερα δύσκολη για την Ιρλανδία, δεδομένων των φορολογικών αυξήσεων και των περικοπών των δαπανών. Ο προϋπολογισμός της προηγούμενης εβδομάδας αποτυπώνει σαφέστατα τις δυσχέρειες που αντιμετωπίζουν επί του παρόντος οι ιρλανδοί πολίτες. Τούτο συνεπάγεται μισθολογικές περικοπές της τάξης του 14% στον δημόσιο και τον ιδιωτικό τομέα.
<P>
Εντούτοις, πιστεύω ακράδαντα ότι η δέσμη μέτρων οικονομικής στήριξης της ΕΕ και του ΔΝΤ θα βοηθήσει την Ιρλανδία στην ανάκτηση της εμπιστοσύνη συνδράμοντας τις τράπεζες να προβούν σε κεφαλαιοποιήσεις και εκ νέου χορήγηση δανείων, και εξυγιαίνοντας τα δημόσια οικονομικά της. Δεν συμμερίζομαι κατ' ανάγκη την άποψη περί αποδοχής των επιμέρους στοιχείων του σχεδίου, αλλά τα συνολικά στοιχεία τυγχάνουν της υποστήριξης του Fine Gael. Οι υποκείμενες οικονομικές τάσεις στην Ιρλανδία είναι μάλλον θετικές. Απαιτείται χρηστή διακυβέρνηση και εποπτεία εκ μέρους του Dáil, ώστε να διασφαλισθεί ότι τα οικονομικά μας δεν πρόκειται στο μέλλον να ξεφύγουν από τον έλεγχο.
<P>
Απαιτείται εξίσου ορισμένου βαθμού προβληματισμός σε επίπεδο ΕΕ και ΕΚΤ ως προς τη συμβολή εν προκειμένω των χαμηλών επιτοκίων όσον αφορά τον πληθωρισμό στον τομέα των ακινήτων. Επί δυόμισι χρόνια αποτελούσα τη μοναχική φωνή του παρόντος Σώματος που υπέβαλλε ερωτήσεις στον κ. Trichet σχετικά με αυτήν την ιδιαίτερη δυσκολία. Με την καθιέρωση μόνιμου διαδόχου του ευρωπαϊκού μηχανισμού χρηματοπιστωτικής σταθεροποίησης, από τον οποίο η Ιρλανδία πρόκειται να λάβει δάνεια ύψους 22,5 δισεκατομμυρίων ευρώ, εφόσον εκταμιευθούν, η δέσμη μέτρων της ΕΕ και του ΔΝΤ συνιστά θετική εξέλιξη για την ευρωζώνη.
<P>
Επιτρέψτε μου επίσης να αναφέρω, εν κατακλείδι, ότι πολλοί από τους παρισταμένους αυτοπροσδιορίζονται ως φεντεραλιστές, και, παρά ταύτα, θα επιθυμούσαν κάποιο είδος εναρμόνισης στον τομέα της φορολογίας. Στις "νωμένες πολιτείες, ποσοστό άνω του 50% των εταιρειών που δραστηριοποιούνται στον επιχειρηματικό κλάδο των δικαιωμάτων πνευματικής ιδιοκτησίας εγγράφονται στα μητρώα της πολιτείας Delaware. Για ποιον λόγο το πράττουν; Λόγω του φορολογικού καθεστώτος στο Delaware. Διατυπώνονται στο παρόν Σώμα ορισμένα σχόλια που προδίδουν υψηλού βαθμού άγνοια εκ μέρους ιδιοτελών ανθρώπων οι οποίοι επιθυμούν να προαγάγουν οικείες εθνικές σκοπιμότητες, προβαίνοντας σε ανακριβείς δηλώσεις· και θα αμφισβητηθούν.
<SPEAKER ID="063" NAME="Tunne Kelam" AFFILIATION="PPE">
(EN) Κυρία Πρόεδρε, η χρηματοπιστωτική κρίση ανέδειξε την ακόμα μεγαλύτερη ανάγκη για περισσότερη Ευρώπη. Το δίδαγμα που πρέπει να αποκομίσουμε είναι ότι η ανάληψη δράσης κατά κύριο λόγο βάσει εθνικών κινήτρων δεν βοηθά τα κράτη μέλη. Ως εκ τούτου, αύριο μας παρέχεται η δυνατότητα ανάληψης κοινής δράσης, δημοσιονομικής εξυγίανσης και θέσπισης ενός συμφώνου σταθερότητας με κυρώσεις.
<P>
Πρόκειται επίσης για την κατάλληλη στιγμή να διευθετήσουμε το μακροχρόνιο παράδοξο φαινόμενο που παρουσιάζει η Ευρώπη. " ΕΕ βασίζεται σε μια ενιαία αγορά, η οποία όμως δεν έχει ακόμα ολοκληρωθεί. Είναι πλέον καιρός να θέσουμε σε λειτουργία την ενιαία ψηφιακή αγορά. Πρέπει να θεσπίσουμε έναν μόνιμο μηχανισμό διαχείρισης κρίσεων, με ομαδική, κατά προτίμηση, βάση. Δεύτερον, θα πρέπει να αναληφθεί δράση για την πρόληψη και την πρώιμη παρέμβαση, απαιτείται δε καλύτερη εναρμόνιση των όρων που διέπουν την πρώιμη παρέμβαση και την ενεργοποίηση των μηχανισμών διαχείρισης κρίσεων, αποφεύγοντας, ταυτόχρονα, ασφαλώς, τις περιττές ρυθμίσεις. Τρίτον, θα πρέπει να καθορισθεί με σαφήνεια ο σκοπός των πόρων για τη διαχείριση κρίσεων, οι οποίοι πρέπει να αποβλέπουν στη διασφάλιση της μακροχρηματοοικονομικής σταθερότητας. Δεν θα πρέπει να χρησιμοποιούνται για την επίλυση άλλων τρεχόντων προβλημάτων. Τέταρτον, θα πρέπει να προσδιοριστούν με μεγαλύτερη ακρίβεια τα εποπτικά δικαιώματα σε επίπεδο ΕΕ, όπως στην περίπτωση πιθανών παρεμβάσεων επί των δραστηριοτήτων των χρηματοπιστωτικών ιδρυμάτων, μεταξύ των οποίων θα περιλαμβάνεται και το δικαίωμα παύσης καταβολής μερισμάτων ή διακοπής δραστηριοτήτων που παρουσιάζουν αδικαιολόγητους κινδύνους.
<SPEAKER ID="064" NAME="Jean-Paul Gauzès" AFFILIATION="PPE">
(FR) Κυρία Πρόεδρε, κύριε υπουργέ, κύριε Επίτροπε, παρακολούθησα την παρούσα εκτενή συζήτηση ως πολίτης.
<P>
Θα έλεγα ότι οι προτάσεις του κ. Barroso ήταν ιδιαίτερα ενδιαφέρουσες. Θα επιθυμούσαμε να τις δούμε να εφαρμόζονται και στην πράξη. " σαφής και κατανοητή πολιτική βούληση και η γλώσσα της αλήθειας συνιστούν τις αναγκαίες προϋποθέσεις για την αποκατάσταση της εμπιστοσύνης των πολιτών μας. Κρίνεται επιτακτική η ανάγκη να μην αποκρύπτουμε την πραγματικότητα. Υπάρχουν δημόσιες δαπάνες τις οποίες πρέπει να καλύψουμε ή να μειώσουμε. Υπάρχουν δημόσια και ιδιωτικά χρέη τα οποία πρέπει να αποπληρώσουμε.
<P>
Πολυάριθμοι είναι οι ειδικοί που έχουν ιδέες επί παντός επιστητού. Όσοι δεν είχαν προβλέψει την εμφάνιση της κρίσης, προτείνουν τώρα πληθώρα λύσεων. Σε μια δύσκολη κατάσταση, όμως, καλό είναι να καταφεύγουμε στην κοινή λογική. Ας μην επαναλάβουμε στη διαχείριση των δημόσιων οικονομικών τα λάθη και τα σφάλματα του ιδιωτικού τομέα, τα οποία οδήγησαν στη χρηματοπιστωτική και τραπεζική κρίση. Οι εξεζητημένες ρυθμίσεις δεν δημιουργούν προστιθέμενη αξία και ευημερία. Δημιουργούν αυταπάτες και συχνά ωφελούν μόνο τους κερδοσκόπους.
<P>
" ουσία είναι ότι τα κράτη μέλη διαβίωναν πέραν των οικονομικών τους δυνατοτήτων. Πρέπει να έχουμε το σθένος να εξαγάγουμε τα αναγκαία συμπεράσματα και να διασφαλίσουμε τον δίκαιο επιμερισμό του φόρτου της ανάκαμψης.
<SPEAKER ID="065" NAME="Seán Kelly" AFFILIATION="PPE">
(EN) Κυρία Πρόεδρε, καταρχάς θα ήθελα να ξεκινήσω με μια διαμαρτυρία. Αναφέρατε ότι η παρούσα συζήτηση είναι σημαντική, και είναι όντως σημαντική. Θεωρώ μάλλον απαράδεκτο το γεγονός ότι ο κ. Barroso και πολλοί πολιτκοί ηγέτες αποχώρησαν από τη Αίθουσα αμέσως μετά την ολοκλήρωση της ομιλίας τους. Χάριν αμεροληψίας προς το πρόσωπο του κ. Schulz, ο ίδιος παρέμεινε στην Αίθουσα καθ' όλη τη διάρκεια της συζήτησης, και θα ήθελα να τον συγχαρώ για αυτό.
<P>
Δεύτερον, θα ήθελα να επισημάνω ότι, σε τελική ανάλυση, ένα από τα κύρια αίτια της χρηματοπιστωτικής κρίσης είναι το γεγονός ότι οι κυβερνήσεις απέτυχαν να κυβερνήσουν και οι πολιτικοί ηγέτες απέτυχαν να ηγηθούν. Ευτυχώς, κατορθώνουμε πλέον να θέσουμε την κατάσταση υπό έλεγχο, μέσω της νέας εποπτικής δομής, η οποία αναμένεται να τεθεί σε ισχύ από 1ης Ιανουαρίου, της έκθεσης των οργανισμών αξιολόγησης της πιστοληπτικής ικανότητας, την οποία εξετάσαμε εχθές το βράδυ, και του σημερινού μόνιμου μηχανισμού χρηματοπιστωτικής σταθερότητας. Όλα αυτά τα μέτρα είναι ευπρόσδεκτα.
<P>
Εάν παρίστατο ο κ. Barroso, θα ήθελα να τον ρωτήσω κατά πόσον μπορεί να εγγυηθεί ότι δεν θα απαιτηθεί δημοψήφισμα στην Ιρλανδία και σε άλλες χώρες ενόψει της υλοποίησης των ελάχιστων τροποποιήσεων επί της Συνθήκης στις οποίες αναφέρθηκε.
<P>
Τέλος, θα ήθελα να δηλώσω σε όσους ζήτησαν την υπογραφή γραπτής δήλωσης από τα κράτη μέλη ότι πρόκειται για κατάφωρη επίθεση κατά του φόρου εισοδήματος των εταιρειών στην Ιρλανδία. Δεν πρέπει να γίνει κάτι τέτοιο.
<SPEAKER ID="066" NAME="Csaba Sándor Tabajdi" AFFILIATION="S&amp;D">
(HU) Κυρία Πρόεδρε, κυρίες και κύριοι, σήμερα εκτυλίχθηκε μια ιδεολογική συζήτηση, μολονότι θα μπορούσαμε να παραθέσουμε αρκετά παραδείγματα σχετικά με τον τρόπο με τον οποίο η κυβέρνηση Schröder εφάρμοσε μια πολύ σοβαρή μεταρρυθμιστική πολιτική ή σχετικά με τον τρόπο με τον οποίο το κυβερνών επί του παρόντος κόμμα της Δεξιάς στην Ουγγαρία μετήλθε όλα τα μέσα προκειμένου να παρεμποδίσει την επιβολή δημοσιονομικής πειθαρχίας από την αριστερή κυβέρνηση το 2006. Συζητήσεις όπως η παρούσα δεν οδηγούν πουθενά. Εκείνο που έχει σημασία είναι να ασκήσει επιτέλους η Ευρωπαϊκή Ένωση πολιτικές πρόληψης και όχι πολιτικές εκ των υστέρων κινητοποίησης. Θα ήταν ευκταίο η σύνοδος αυτού σαββατοκύριακου να καταλήξει στην επίτευξη συμφωνίας επί του ευρωπαϊκού μηχανισμού σταθερότητας. " ουγγρική Προεδρία, ήτοι η ουγγρική κυβέρνηση -η οποία θα αναλάβει την εκ περιτροπής Προεδρίας της ΕΕ τον Ιανουάριο- θα καταβάλει κάθε δυνατή προσπάθεια ώστε να επιταχυνθεί η διαδικασία επικύρωσης και να διασφαλισθεί ότι η Ευρωπαϊκή Ένωση μπορεί να χειριστεί ουσιαστικά ζητήματα, όπως την ενίσχυση του δυναμισμού της Ευρώπης.
<SPEAKER ID="067" NAME="Ildikó Gáll-Pelcz" AFFILIATION="PPE">
(HU) Κυρία Πρόεδρε, αξιότιμοι εκπρόσωποι του Συμβουλίου και της Επιτροπής, τα κράτη μέλη προσπαθούν να αντεπεξέλθουν στην κρίση στην οποία βρίσκονται μέσω μεμονωμένων λύσεων και ιδίων μέτρων απόκρισης. Αφού χαράξουν μια στρατηγική πορεία, το Συμβούλιο και η Επιτροπή θα πρέπει να ενοποιήσουν και να συντονίσουν τις λύσεις των κρατών μελών. Αυτό σημαίνει ότι η επιβολή κυρώσεων στα κράτη μέλη δεν επαρκεί στο πλαίσιο της οικονομικής διακυβέρνησης. Καλό θα ήταν, βέβαια, να υιοθετήσουν τη συνέπεια και την αυστηρότητα που επιδεικνύεται σήμερα και ορισμένοι Επίτροποι, όταν εθελοτυφλούν στην παραποίηση στοιχείων. Είμαι πεπεισμένη ότι δεν φέρουν αποκλειστικά τα κράτη μέλη την ευθύνη της μη συμμόρφωσης προς το σύμφωνο σταθερότητας και ανάπτυξης, διότι και η ίδια η Επιτροπή έχει χαλαρώσει τους ελεγκτικούς της μηχανισμούς. Οφείλουμε να αναγνωρίσουμε ότι η πολιτική λιτότητας που έχει ασκηθεί μέχρι στιγμής δεν στέφθηκε πουθενά με επιτυχία. Ως εκ τούτου, απαιτούνται εκ μέρους σας νέες και σαφείς απαντήσεις. Λύσεις καινοτομίας και παροχής κινήτρων. Μπορώ να σας διαβεβαιώσω, κύριοι συνάδελφοι, ότι η επικείμενη ουγγρική Προεδρία θα εκπληρώσει αυτόν τον συντονιστικό ρόλο.
<SPEAKER ID="068" NAME="Proinsias De Rossa" AFFILIATION="S&amp;D">
(EN) Κυρία Πρόεδρε, στην παρούσα συζήτηση έγιναν πολλές αναφορές στην Ιρλανδία. Θα ήθελα να ξεκινήσω καθιστώντας σαφή τη θέση μου υπέρ της ισχυρότερης οικονομικής διακυβέρνησης στο πλαίσιο μιας ευρωπαϊκής κοινωνικής οικονομίας της αγοράς. Πρέπει να ευχαριστήσουμε τους εταίρους της Ιρλανδίας στην Ευρώπη για την αλληλεγγύη που εκφράζουν στην παρούσα συγκυρία της κρίσης - μιας κρίσης που προκλήθηκε κατά μείζονα λόγο από ανίκανες συντηρητικές κυβερνήσεις επί σειρά πολλών ετών.
<P>
Μην εκπλαγείτε από το γεγονός ότι η αλληλεγγύη προβάλλεται από τους ευρωσκεπτικιστές ως απώλεια της ανεξαρτησίας της Ιρλανδίας. Αυτή η διαστρέβλωση οξύνεται από την αποτυχία της Επιτροπής και του Συμβουλίου να συνεργαστούν με το παρόν Κοινοβούλιο επί του μνημονίου συμφωνίας με την Ιρλανδία. Πότε θα διαβιβασθεί, κύριε Rehn, το μνημόνιο συμφωνίας στο παρόν Σώμα;
<P>
Κύριε Επίτροπε, μία από τις σκληρότερες προϋποθέσεις και υποχρεώσεις που περιέχονται στο μνημόνιο συμφωνίας είναι η υποχρέωση επιβολής περικοπών στον βασικό μισθό στην Ιρλανδία κατά 2.000 ευρώ ετησίως. " ιρλανδική κυβέρνηση ισχυρίζεται ότι εσείς απαιτήσατε αυτές τις περικοπές, κύριε Rehn. Θα μπορούσατε να διευκρινίσετε το εν λόγω ζήτημα στο παρόν Σώμα;
<P>
Μια δεύτερη αδιανόητη πτυχή αυτής της συμφωνίας είναι το περιθώριο του 3% που απαιτήσατε ...
<P>
(" Πρόεδρος διακόπτει τον ομιλητή)
<SPEAKER ID="069" NAME="Ilda Figueiredo" AFFILIATION="GUE/NGL">
(PT) Κυρία Πρόεδρε, είναι απαράδεκτο να συνεχίζεται η αναβολή λήψης ουσιωδών μέτρων, μέτρων που παραβλέπουν την αύξηση της ανεργίας, της φτώχειας, της ανισότητας, των αποκλίσεων και της οικονομικής ύφεσης που θα προκαλέσουν αυτά τα σχέδια λιτότητας, ενώ οι οικονομικοί και χρηματοπιστωτικοί όμιλοι εξακολουθούν να αποκομίζουν ακόμα μεγαλύτερα κέρδη. Αυτό εγείρει περισσότερα ερωτήματα.
<P>
Για ποιον λόγο δεν τροποποιήθηκαν το καταστατικό και οι κατευθυντήριες γραμμές της Ευρωπαϊκής Κεντρικής Τράπεζας ώστε να χορηγούνται απευθείας στα κράτη μέλη δάνεια με επιτόκιο ύψους 1%, ήτοι με το ίδιο επιτόκιο που προβλέπεται για τις τράπεζες του ιδιωτικού τομέα, οι οποίες επιβάλλουν τριπλάσια, τετραπλάσια ή πενταπλάσια επιτόκια, επιδεινώνοντας κατά τον τρόπο αυτόν το δημόσιο χρέος; Για ποιον λόγο δεν έχει ληφθεί η απόφαση για την εφαρμογή φόρου επί των κινήσεων κεφαλαίων, και για ποιον λόγο δεν λαμβάνονται τα απραίτητα μέτρα για την εξάλειψη των φορολογικών παραδείσων και των αγορών παραγώγων προϊόντων, θέτοντας τέρμα στην κερδοσκοπική δραστηριότητα επί του δημοσίου χρέους; Για ποιον λόγο δεν αποφασίζεται η ενίσχυση του κοινοτικού προϋπολογισμού για την άσκηση πραγματικής πολιτικής οικονομικής και κοινωνικής συνοχής, η οποία θα στοχεύει στην αύξηση της παραγωγής και τη δημιουργία θέσεων απασχόλησης με δικαιώματα ...
<P>
(" Πρόεδρος διακόπτει την ομιλήτρια)
<SPEAKER ID="070" NAME="Jaroslav Paška" AFFILIATION="EFD">
- (SK) Κυρία Πρόεδρε, συζητούμε την πρόταση ενός μέσου χρηματοπιστωτικής σταθερότητας για τη ζώνη του ευρώ - ενός μέσου το οποίο θα πρέπει να στηρίξει τους φίλους μας από χώρες που αδυνατούν επί του παρόντος να πληρώσουν τα χρέη τους.
<P>
Όλοι οι ομιλητές αναφέρονται στη δημιουργία ενός κοινού μηχανισμού χρηματοπιστωτικής σταθερότητας, ο οποίος θα διασφαλίζεται από όλες τις χώρες της ευρωζώνης, και προσδοκούμε από τις χώρες οι οποίες κατόρθωσαν να διατηρήσουν υπό έλεγχο το χρέος τους να εκφράσουν την αλληλεγγύη τους προς τις χώρες που δεν έχουν κατορθώσει ακόμα να το πράξουν.
<P>
Μετά την εμπειρία των λύσεων που εφαρμόστηκαν μέχρι στιγμής για την παροχή στήριξης στην Ελλάδα και τα έκτακτα μέτρα προστασίας που ελήφθησαν την τελευταία φορά, διερωτώμαι τι θα συνέβαινε εάν οι "αλχημιστές" των χρηματοπιστωτικών αγορών έπαιρναν τις αριθμομηχανές τους και καταπιάνονταν με τον υπολογισμό της πραγματικής αξίας αυτής της λύσης και ανακάλυπταν ότι ούτε αυτή θα ήταν αρκετά αξιόπιστη για να τους παράσχει κίνητρα ώστε να διακινδυνεύσουν να επενδύσουν τα χρήματά τους στη συγκεκριμένη περιοχή.
<P>
Αναρωτιέμαι εάν έχουμε ετοιμάσει επακόλουθες λύσεις και επακόλουθα μέτρα. Σύμφωνα με τη συγκεκριμένη εκδοχή, η αξιοπιστία της λύσης αυτήν ακριβώς τη στιγμή είναι ελάχιστη.
<SPEAKER ID="071" NAME="Andrew Henry William Brons" AFFILIATION="NI">
(EN) Κυρία Πρόεδρε, η πλειονότητα των μέσων πολιτών αντιμετωπίζουν τις κρίσεις ως τραγωδίες. Οι τεχνοκράτες της Ευρώπης τις αντιμετωπίζουν ως ευκαιρίες για να απλώσουν τα πλοκάμια της εξουσίας τους. Το Ευρωπαϊκό Συμβούλιο καλείται να λάβει την απόφαση υπέρ της θέσπισης μόνιμου μηχανισμού αντιμετώπισης κρίσεων για να διασφαλίζεται η χρηματοπιστωτική σταθερότητα της ζώνης του ευρώ συνολικά, με τη στήριξη, φυσικά, σχετικών τροποποιήσεων επί της Συνθήκης. Σύμφωνα με αξιόπιστες πληροφορίες που λαμβάνουμε, οι εν λόγω έλεγχοι, και, ασφαλώς, οι εν λόγω τροποποιήσεις επί της Συνθήκης, θα εφαρμοστούν και σε χώρες που δεν ανήκουν στην ευρωζώνη.
<P>
" κυβέρνηση συνασπισμού στο "νωμένο Βασίλειο υποσχέθηκε τη διεξαγωγή δημοψηφίσματος σε περίπτωση οιασδήποτε περαιτέρω μεταβίβασης εξουσιών στην Ευρωπαϊκή Ένωση. Ωστόσο, η υπόσχεση αυτή αναμένεται να τηρηθεί με τον ίδιο αξιόπιστο και έντιμο τρόπο που τηρήθηκε και η υπόσχεση των Συντηρητικών περί της διοργάνωσης δημοψηφίσματος για τη Συνθήκη της Λισαβόνας. Για τους Συντηρητικούς, οι υποσχέσεις είναι θέμα τακτικής, όχι υποχρέωσης.
<SPEAKER ID="072" NAME="Czesław Adam Siekierski" AFFILIATION="PPE">
(PL) Κυρία Πρόεδρε, οδεύουμε προς το τέλος του έτους. Καλό θα ήταν να προβούμε σε επιμελή απολογισμό της δράσης μας. Ας κάνουμε μια αναδρομή στις αποφάσεις που λάβαμε και στις δηλώσεις που διατυπώσαμε, και ας απαντήσουμε στην ακόλουθη ερώτηση: τι κάναμε συναφώς; Έκαστος εξ ημών θα πρέπει να εξετάσει προσεκτικά τις δικές του αποφάσεις σε τομείς επί των οποίων έφερε ευθύνη. Είναι θετικό το γεγονός ότι επιθυμούμε να προσθέσουμε στη Συνθήκη ορισμένες διατάξεις που θα επιβάλουν πειθαρχία επί των δράσεών μας. Πλην όμως, εξακολουθούμε εντέλει να έχουμε το σύμφωνο σταθερότητας και ανάπτυξης, το οποίο συνεχίζει να ισχύει. Για ποιον λόγο δεν τηρήσαμε τις διατάξεις του; Για ποιον λόγο η Επιτροπή και οι υπηρεσίες της δεν αντέδρασαν νωρίτερα στην περίπτωση της Ελλάδας ή της Ιρλανδίας;
<P>
" Ευρωπαϊκή Ένωση είναι ένας δημοκρατικός οργανσιμός που συγκροτείται από πολλά κράτη μέλη. Κατά συνέπεια, δεν είναι σε θέση να ενεργεί μονομερώς, με τον ίδιο τρόπο που ενεργούν μεμονωμένα κράτη - ενδεικτικά αναφέρομαι, εν προκειμένω, στην Κίνα, στις "νωμένες Πολιτείες και σε άλλες χώρες. Αυτός είναι ο λόγος για τον οποίο διαπιστώθηκε έλλειψη αποφασιστικής δράσης υπέρ της προστασίας του ευρώ. Ως εκ τούτου, κρίνεται απαραίτητη η ανάπτυξη νέας προσέγγισης για την οικονομική διακυβέρνηση, η δημιουργία πραγματικής οικονομικής ένωσης, η βελτίωση του συντονισμού και η εναρμόνιση της δημοσιονομικής, ακόμα δε και της φορολογικής πολιτικής.
<SPEAKER ID="073" NAME="George Sabin Cutaş" AFFILIATION="S&amp;D">
(RO) Κυρία Πρόεδρε, όπως επεσήμαναν και προηγούμενοι ομιλητές, η Ευρωπαϊκή Ένωση δεν έχει σημειώσει μέχρι στιγμής επαρκή πρόοδο όσον αφορά τη διασφάλιση της χρηματοπιστωτικής σταθερότητας των αγορών της. Σε μια συγκυρία κατά την οποία οι κερδοσκόποι θέτουν σε κίνδυνο τη σταθερότητα του ενιαίου νομίσματος σε καθημερινή βάση, απομονώνοντας τα κράτη μέλη και ασκώντας τους πιέσεις, η λύση μπορεί να επιτευχθεί μόνο μέσω της διατήρησης της αλληλεγγύης σε επίπεδο ΕΕ. Πράγματι, η δημιουργία μόνιμου μηχανισμού για τη διασφάλιση της χρηματοπιστωτικής σταθερότητας στη ζώνη του ευρώ καθίσταται πλέον αναγκαία, και θα πρέπει να συντονιστεί με τη χρήση της κοινοτικής μεθόδου.
<P>
Τα συμφέροντα των πολιτών προστατεύονται καλύτερα όταν τα θεσμικά όργανα της ΕΕ συμμετέχουν πλήρως στη διαδικασία λήψης αποφάσεων, και το γενικό συμφέρον υπερτερεί των συμφερόντων ... Ταυτοχρόνως, πρέπει να έχουμε κατά νου ότι κρίνεται ζωτικής σημασίας στο πλαίσιο της ενιαίας αγοράς η συμμετοχή και των 27 κρατών μελών σε αυτόν τον μελλοντικό μηχανισμό. " αστάθεια άλλων νομισμάτων θα έχει πάντα σημαντικό αντίκτυπο στην κατάσταση του ευρώ.
<SPEAKER ID="074" NAME="Diogo Feio" AFFILIATION="PPE">
- (PT) Κυρία Πρόεδρε, η προσεχής σύνοδος του Συμβουλίου είναι, πράγματι, πολύ σημαντική. Σημαντική ως προς την απόκρισή της σε μια κρίση που είναι εκτεταμένη και διεθνής, αλλά και σημαντική ως προς την απόκρισή της σε μια συγκεκριμένη κυβερνητική κρίση, διότι η αντίστοιχη κυβέρνηση δεν εκτέλεσε εγκαίρως τα καθήκοντά της, προέβη σε υπερβολικές δαπάνες και δεν επέφερε τις αναγκαίες διαρθρωτικές μεταρρυθμίσεις. Αυτός είναι ο λόγος για τον οποίο βρίσκομαι εδώ· για να ταχθώ υπέρ της ανάγκης θέσπισης ενός σταθερού μέσου για την υπεράσπιση του ευρώ.
<P>
" απόκριση δεν μπορεί και δεν πρέπει να στηρίζεται σε μια βάση κατά περίπτωση προσέγγισης. Για αυτόν ακριβώς τον λόγο υποστηρίζω τη χρήση συναφώς της κοινοτικής μεθόδου και όχι της διακυβερνητικής μεθόδου, η οποία επιβραβεύει εντέλει τις κυβερνήσεις που δεν εκτελούν τα προβλεπόμενα καθήκοντά τους εγκαίρως. Τονίζω την ανάγκη ανάθεσης αυξανόμενου ρόλου στο Ευρωπαϊκό Κοινοβούλιο κατά τις διαβουλεύσεις επί αυτών των ζητημάτων, με τη διεξαγωγή συζητήσεων όπως η σημερινή: ζωηρή, με διαφορά απόψεων, αλλά υπερασπιζόμενη την ισχυρότερη Ευρωπαϊκή Ένωση και τη βελτιστοποίηση του ευρώ.
<SPEAKER ID="075" NAME="Zigmantas Balčytis" AFFILIATION="S&amp;D">
- (LT) Κυρία Πρόεδρε, για να είμαι ειλικρινής, επικροτώ όλες τις ιδέες που αναφέρθηκαν σήμερα σχετικά με τη θέσπιση μηχανισμού αντιμετώπισης κρίσεων και τη λήψη πρόσθετων μέτρων, ιδέες που θα συζητηθούν στο μέλλον, κατά την άποψή μου, τόσο από το Ευρωπαϊκό Συμβούλιο όσο και από το Κοινοβούλιο. Σήμερα ακούσαμε πολλές αντιφατικές εκτιμήσεις, ενδεχομένως δε και ορισμένες κατηγορίες για σφάλματα του παρελθόντος. Τα τελευταία διαπράχθηκαν από όλες τις πλευρές. Διαπράχθηκαν από τα κράτη μέλη, την Ευρωπαϊκή Επιτροπή και το Συμβούλιο, καθώς και από εμπορικές τράπεζες, οι δραστηριότητες των οποίων θεωρώ ότι θα υποβληθούν εξίσου σε ενδελεχή έλεγχο στο μέλλον. Θα ήθελα να αναφερθώ σε ένα άλλο ζήτημα: εκτίμησα την ιδέα του Προέδρου κ. Barroso ότι, σε δύσκολες καταστάσεις, πρέπει να συνεργαζόμαστε "χέρι-χέρι", με πνεύμα ομοφωνίας, και θα ήθελα πραγματικά να σας ζητήσω, κύριε Επίτροπε, να καταβάλετε κάθε δυνατή προσπάθεια ώστε να διασφαλισθεί ότι όλες οι χώρες θα μπορούν να συμμετέχουν σε αυτόν τον νεοσυσταθέντα μηχανισμό αντιμετώπισης κρίσεων, ασχέτως εάν ανήκουν ή όχι στη ζώνη του ευρώ. Εφόσον ανοίξαμε τις αγορές μας όταν προσχωρήσαμε στην Ευρωπαϊκή Ένωση, συνεισφέρουμε το ίδιο χρηματικό ποσό στον προϋπολογισμό, όπως και σε πολλούς άλλους ακόμα τομείς.
<SPEAKER ID="076" NAME="João Ferreira" AFFILIATION="GUE/NGL">
(PT) Κυρία Πρόεδρε, κανένας μηχανισμός σταθερότητας δεν μπορεί να εξαλείψει τα μείζονα αίτια της αστάθειας στο εσωτερικό της Ευρωπαϊκής Ένωσης. Οι πολιτικές που μας οδήγησαν σε αυτήν την κρίση είναι οι ίδιες πολιτικές τις οποίες επιθυμούν τώρα να ασκήσουν και να αναπτύξουν περαιτέρω. Μια Οικονομική και Νομισματική Ένωση που εδραιώνεται προς το συμφέρον κάποιων και εις βάρος κάποιων άλλων, χαλαρώνοντας τον έλεγχο επί της χρηματοπιστωτικής κερδοσκοπικής δραστηριότητας και αποδίδοντας προτεραιότητα στην ελεύθερη, ήτοι ανεξέλεγκτη, κυκλοφορία των κεφαλαίων, στην κυριαρχία της αγοράς σε όλους τους τομείς της κοινωνίας, καθώς και στην υποτίμηση της εργασίας ως πηγής παραγωγής ευημερίας, και, κατά τον ίδιο τρόπο, των δικαιωμάτων.
<P>
Στις αρχές της δεύτερης δεκαετίας του 21ου αιώνα, αυτή η Ευρωπαϊκή Ένωση δεν αποτινάζει τη σύνδεσή της με τη μεγαλύτερη κοινωνική παρακμή που βιώνει η Ευρώπη κατά τις τελευταίες δεκαετίες, η οποία είναι το αποτέλεσμα ανήκουστης επίθεσης κατά των δικαιωμάτων των πολιτών και των συνθηκών διαβίωσης. Οι οικονομικοί και χρηματοπιστωτικοί όμιλοι εξακολουθούν να συσσωρεόυν τεράστια κέρδη, η ανεργία συνεχίζει να εξαπλώνεται και εκατομμύρια εργαζόμενοι γίνονται φτωχότεροι ενώ εργάζονται. Αυτό είναι το μήνυμα που αντηχεί στις διαδηλώσεις διαμαρτυρίας σε ολόκληρη την Ευρώπη, και είναι καιρός να το ακούσουμε.
<SPEAKER ID="077" NAME="Angelika Werthmann" AFFILIATION="NI">
- (DE) Κυρία Πρόεδρε, η εμπιστοσύνη των πολιτών στην Ευρώπη και το ευρώ επλήγη βαρύτατα από τη χρηματοπιστωτική κρίση και τα πολιτικά στρατηγήματα. Οι πολίτες της Ευρώπης χρειάζονται εύληπτες, σαφείς προοπτικές, οι οποίες μπορούν να χρησιμεύσουν ως βάση, σε μακροπρόθεσμο ορίζοντα, για την ασφάλεια του νομίσματός τους. Το σύμφωνο σταθερότητας και ανάπτυξης καθορίζει τα ανώτατα όρια των ελλειμμάτων και του συνολικού χρέους. Εντούτοις, είναι σχετικά αναποτελεσματικό. Οι νέες δέσμες μέτρων διάσωσης θα τύχουν της απαιτούμενης ευρείας αποδοχής των πολιτών μόνον εάν προβλέπουν εξίσου αποτελεσματικούς ελέγχους και κυρώσεις. Στην περίπτωση των ελέγχων, πρέπει να ενισχυθεί περαιτέρω η Eurostat και να ευνοηθεί η εφαρμογή και η αποτελεσματικότητα των μηχανισμών επιβολής κυρώσεων. Το ισχύον σύστημα προβλέπει δυνατότητες κυρώσεων. Οι μελλοντικές δέσμες μέτρων διάσωσης πρέπει να περιλαμβάνουν συνεχείς ελέγχους, ταχεία και συντονισμένη προσέγγιση και αποδοτικές κυρώσεις.
<SPEAKER ID="078" NAME="Jean-Pierre Audy" AFFILIATION="PPE">
- (FR) Κυρία Πρόεδρε, κύριε Επίτροπε, πρόκειται να προτείνετε τη δημιουργία αυτού του μόνιμου μηχανισμού κατ' εφαρμογή του άρθρου 136. Λυπάμαι που δεν κάνατε χρήση του άρθρου 122, το οποίο θα μας επέτρεπε να συμπεριλάβουμε όλα τα κράτη μέλη, αλλά δρομολογούμε επί του παρόντος έναν πολιτικό διάλογο, δεδομένου ότι θα διεξαχθούν διαβουλεύσεις με το Κοινοβούλιο βάσει του άρθρου 48 περί των απλοποιημένων διαδικασιών αναθεώρησης, και θα ήθελα να θέσω επί τάπητος δύο πολιτικά ζητήματα.
<P>
Πρώτον, η ευρωζώνη αυτή καθαυτή δεν είναι επαρκής. Αν μη τι άλλο, κύριε Επίτροπε, θα πρέπει να συμπεριλάβουμε όλα τα κράτη που υποχρεούνται να υιοθετήσουν, αμελλητί, το ευρώ ως επίσημο νόμισμά τους, και η υποχρέωση αυτή αφορά 25 κράτη μέλη.
<P>
Το δεύτερο ζήτημα συνδέεται με τον κοινοβουλευτικό πολιτικό έλεγχο. Ο εν λόγω μηχανισμός δεν συνιστά μέσο έκτακτης ανάγκης, αλλά μόνιμο μηχανισμό. Κατά συνέπεια, είναι εύλογο να ασκείται κάποιος κοινοβουλευτικός πολιτικός έλεγχος υπό τους κατάλληλους όρους, τους οποίους θα πρέπει να μας προτείνετε, διότι ο ρόλος της άσκησης ελέγχου επί της εκτελεστικής εξουσίας στο πλαίσιο της συγκεκριμένης διάταξης ανατίθεται στα κοινοβούλια, ιδιαίτερα δε στο Ευρωπαϊκό Κοινοβούλιο.
<SPEAKER ID="079" NAME="Edite Estrela" AFFILIATION="S&amp;D">
(PT) Κυρία Πρόεδρε, η εξαπόλυση κατηγοριών δεν πρόκειται να επιλύσει τα προβλήματά μας, και αποκαλύπτει, σε ορισμένες περιπτώσεις, άγνοια επί των διαφόρων καταστάσεων. Χρειαζόμαστε μέτρα για τον τερματισμό της κερδοσκοπικής δραστηριότητας επί του δημοσίου χρέους. Πολλά λέγονται για την κατάσταση στην Πορτογαλία, αλλά μια έκθεση του Διεθνούς Νομισματικού Ταμείου αυτόν τον μήνα κατέληξε στο συμπέρασμα ότι η Πορτογαλία είναι μία από τις χώρες που εφαρμόζει τον μεγαλύτερο αριθμό μεταρρυθμίσεων για τη διασφάλιση της βιωσιμότητας των δημόσιων οικονομικών και της κοινωνικής ασφάλισης.
<P>
Το 2007, πριν από την εμφάνιση της κρίσης, η Πορτογαλία παρουσιάζε οικονομική μεγέθυνση ίση προς το 2,4% του ΑΕγχΠ και έλλειμμα ύψους 2,6%. Μεταξύ του 2005 και του 2010, η Πορτογαλία συγκαταλεγόταν μεταξύ των χωρών με τη μεγαλύτερη αύξηση των εισαγωγών τους· αυτό που χρειαζόμαστε είναι μεγαλύτερη ενότητα, μεγαλύτερη υπευθυνότητα και μεγαλύτερη αλληλεγγύη ώστε να καθησυχάσουν οι αγορές.
<SPEAKER ID="080" NAME="Bogusław Liberadzki" AFFILIATION="S&amp;D">
(PL) Κυρία Πρόεδρε, επικεντρώνουμε την προσοχή μας στην ευρωζώνη, αλλά 150 εκατομμύρια πολίτες εξακολουθούν να βρίσκονται εκτός αυτής της ζώνης, και αντιπροσωπεύουν το ένα τρίτο των πολιτών της Ευρωπαϊκής Ένωσης. Αυτός είναι ο λόγος για τον οποίο είναι σημαντικό να διαθέτουμε ένα υγιές ευρώ και μια εξίσου υγιή ευρωζώνη. Θα θέλαμε να το δηλώσουμε αυτό με απόλυτη σαφήνεια - λιγότερες εθνικές κυβερνήσεις, περισσότερη Ένωση, περισσότερο Κοινοβούλιο.
<P>
Στην Πολωνία, η άποψη της γερμανίδας καγκελαρίου έχει μακράν μεγαλύτερη βαρύτητα από την άποψη του κ. Van Rompuy, και ο ηχηρότατος λόγος του κ. Cameron είναι σαφώς σημαντικότερος από τον λόγο του κ. Barroso. Αυτό που χρειαζόμαστε, λοιπόν, είναι ένα σύμφωνο σταθεροποίησης, ένα σύμφωνο για τη σταθερή ευρωπαϊκή αλληλεγγύη. Ορθώς επιθυμεί ο κ. Schulz περισσότερη Ευρώπη στον τρόπο σκέψης μας και νέα εργαλεία για το έργο μας, όπως την επιβολή φόρου επί των χρηματοπιστωτικών συναλλαγών, τα ευρωομόλογα, την εποπτεία των τραπεζών και τη συντονισμένη δημοσιονομική πειθαρχία εκ μέρους των κρατών μελών.
<SPEAKER ID="081" NAME="Olli Rehn" LANGUAGE="EN">
Κυρία Πρόεδρε, αξιότιμοι κύριοι βουλευτές, καταρχάς επιτρέψτε μου να σας εκφράσω τις ευχαριστίες μου για την παρούσα λίαν ουσιαστική και υπεύθυνη συζήτηση σχετικά με την ευρωπαϊκή απόκριση στην υφιστάμενη κρίση. Πράγματι, ο χαρακτήρας του τελευταίου σταδίου της χρηματοπιστωτικής κρίσης αποβαίνει εντεινόμενα συστημικός, στοιχείο το οποίο επιβάλλει εξίσου συστημική απόκριση εκ μέρους της Ευρωπαϊκής Ένωσης.
<P>
Για τον λόγο αυτόν, η πολιτική απόκρισης της Ευρώπης πρέπει να είναι ολοκληρωμένη, συνεπής και αποφασιστική. Θα πρέπει απαραιτήτως να συνδυάζει ευρύτερα μέτρα εφαρμογής σε ολόκληρη την Ευρωπαϊκή Ένωση, με ειδικά μέτρα που θα ληφθούν από τα κράτη μέτρα.
<P>
Τι θα πρέπει να γίνει; Κατά την άποψη της Επιτροπής, διαθέτουμε πέντες οδούς δράσης. Πρώτον, χρειαζόμαστε αποφασιστικές, συλλογικές προσπάθειες για την υλοποίηση των συμπεφωνημένων δημοσιονομικών δεσμεύσεων. Έκαστο κράτος μέλος θα πρέπει να παραμείνει προσηλωμένο στους δημοσιονομικούς στόχους του. " καλύτερη άμυνα απέναντι στη "μετάδοση της νόσου" είναι η περιχαράκωση της δημοσιονομικής μας κατάστασης. Για παράδειγμα, η Ισπανία και η Πορτογαλία λαμβάνουν επί του παρόντος λίαν πειστικές αποφάσεις προς τον σκοπό αυτόν.
<P>
Δεύτερον, πρέπει να προχωρήσουμε στον επόμενο γύρο των δοκιμασιών αντοχής των τραπεζών, και να τις πραγματοποιήσουμε με ακόμα πιο ολοκληρωμένο και αυστηρό τρόπο από ό,τι την τελευταία φορά, κάνοντας χρήση της νέας ευρωπαϊκής διάρθρωσης του δημοσιονομικού κανονισμού και δημοσιονομικής εποπτείας, που θα τεθούν σε ισχύ τον Ιανουάριο του προσεχούς έτους.
<P>
Τρίτον, χρειαζόμαστε αποτελεσματικά χρηματοπιστωτικά δίκτυα ασφαλείας, και αυτός είναι ο λόγος για τον οποίο τον Μάιο η Ένωση δημιούργησε τον ευρωπαϊκό μηχανισμό χρηματοπιστωτικής σταθεροποίησης και την ευρωπαϊκή διευκόλυνση χρηματοπιστωτικής σταθερότητας, με προσωρινή τριετή ισχύ. Σύντομα θα θεσπιστεί ο μόνιμος ευρωπαϊκός μηχανισμός χρηματοπιστωτικής σταθερότητας, ο οποίος θα τεθεί σε ισχύ στα μέσα του 2013.
<P>
Αναπτύσσοντας περαιτέρω και εις βάθος αυτό το σκεπτικό, προτάθηκαν πρόσφατα αρκετές πρωτοβουλίες για την έκδοση ευρωομολόγων. Ως έννοια, το ευρωομόλογο συνιστά μια γενικότερη διαδικασία, η οποία καλύπτει ευρύ φάσμα δυνατών εφαρμογών. Επί του παρόντος, η χάραξη πολιτικής εστιάζεται, ορθώς και ευλόγως, στην ενίσχυση της αποτελεσματικότητας και της ευελιξίας της υφιστάμενης ευρωπαϊκής διευκόλυνσης χρηματοπιστωτικής σταθερότητας, ούτως ώστε να μας συνδράμει στην άμεση απόκρισή μας στο παρόν στάδιο της κρίσης.
<P>
Ασφαλώς, όμως, θα πρέπει να συνεχίσουμε τις αναλυτικές συζητήσεις επί ανάλογων ορθολογικών εναλλακτικών λύσεων, οι οποίες μπορούν να βοηθήσουν την Ευρώπη να ξεπεράσει τη συστημική κρίση, βελτιώνοντας τη λειτουργία των αγορών ομολόγων, διευκολύνοντας τη δημοσιονομική εξυγίανση μέσω πιο εύλογου κόστους δανεισμού, παρέχοντας μια βάση ενισχυμένου δημοσιονομικού συντονισμού μεταξύ των κρατών μελών και εντείνοντας τα κίνητρα δημοσιονομικής σύνεσης στα κράτη μέλη.
<P>
Το τέταρτο στοιχείο της ολοκληρωμένης απόκρισης πρέπει να είναι τα διαρθρωτικά μέτρα, όπως περιγράφονται στη στρατηγική "Ευρώπη 2020". Κρίνονται πράγματι αναγκαία για την αύξηση των δυνατοτήτων της οικονομικής μας ανάπτυξης και για τη δημιουργία βιώσιμης απασχόλησης. Πρέπει να αξιοποιήσουμε πλήρως την ενιαία αγορά μας, ιδίως στους τομείς των υπηρεσιών και της ενέργειας, να καταστήσουμε τα φορολογικά συστήματα και τα συστήματα παροχών πρόσφορα για την ανάπτυξη της απασχόλησης, να επικεντρώσουμε περισσότερο τις επενδύσεις στη γνώση και την καινοτομία και να απλοποιήσουμε το ρυθμιστικό μας πλαίσιο.
<P>
Πέμπτον, ένα ουσιώδες στοιχείο της συστημικής μας απόκρισης -το οποίο εξαρτάται κατά κύριο λόγο από εσάς, αξιότιμοι κύριοι βουλευτές- συνίσταται στην ταχεία και φιλόδοξη έγκριση της δέσμης νομοθετικών μέτρων για την ενίσχυση της οικονομικής διακυβέρνησης που πρότεινε η Επιτροπή τον Σεπτέμβριο. Είμαι ευτυχής που το Κοινοβούλιο και το Συμβούλιο συμφώνησαν να ολοκληρώσουν την εν λόγω δέσμη μέτρων έως το προσεχές καλοκαίρι. Πρόκειται για ζήτημα αξιοπιστίας της Οικονομικής και Νομισματικής Ένωσης της Ευρωπαϊκής Ένωσης συνολικά. Πρόκειται όμως και για έναν από τους αποτελεσματικότερους μηχανισμούς πρόληψης κρίσεων, διότι ενισχύει, σε μακροπρόθεσμο και βραχυπρόθεσμο ορίζοντα, την εμπιστοσύνη στην ευρωπαϊκή οικονομία, καθώς και την εμπιστοσύνη στο εγγύς μέλλον.
<P>
Επιπλέον, απαντώντας στον κ. Karas, συνιστά εξίσου θεμελιώδες "σκαλοπάτι" για την ολοκλήρωση της Οικονομικής και Νομισματικής Ένωσης, συμπληρώνοντας επιτέλους την ισχυρή νομισματική ένωση με μια πραγματική και λειτουργική οικονομική ένωση. Είναι πλέον όντως καιρός να δώσουμε πνοή στο γράμμα "Ο" του αρκτικόλεξου "ΟΝΕ", μέσω της δημιουργίας μιας πραγματικής και αποτελεσματικής οικονομικής ένωσης ως του τελευταίου σταδίου της ολοκλήρωσης της οικονομικής πολιτικής.
<P>
(FI) Κυρία Πρόεδρε, θα ήθελα να προβώ σε μερικές ακόμα παρατηρήσεις στη φινλανδική γλώσσα, λόγω της ομιλίας του κ. Soini. Ϊσως να κατόρθωσε να επιστρέψει στην Αίθουσα, διότι είχε αποχωρήσει προηγουμένως. Μέχρι στιγμής, επιτυγχάναμε, όπως και ενδείκνυτο, να προσεγγίζουμε τις ομιλίες του κ. Soini με χιούμορ, αλλά, δεδομένου ότι τελευταία τυγχάνει κάποιας υποστήριξης, θα πρέπει προφανώς να αρχίσουμε να τις αντιμετωπίζουμε με σοβαρότητα.
<P>
Καταρχάς, θεωρώ ότι η χρήση των ταπεινωτικών χαρακτηρισμών που χρησιμοποίησε ο κ. Soini για τους Έλληνες δεν είναι ιδιαίτερα επωφελής, ούτε όμως και δεοντολιγικά ορθή. Επί του παρόντος, η Ελλάδα βρίσκεται στο στάδιο εφαρμογής σημαντικών, πραγματικά ιστορικών μεταρρυθμίσεων, οι οποίες αξίζουν τον σεβασμό μας και όχι την περιφρόνησή μας.
<P>
Νομίζω πως ο κ. Soini θα πρέπει να ανακαλέσει στη μνήμη του το παλαιό φινλανδικό ρητό που μας διδάσκει να έχουμε επίγνωση της δικής μας κατάστασης, σεβόμενοι όμως τους άλλους. Πρόκειται για πολύ καλύτερο τρόπο οικοδόμησης μιας ειρηνικής Ευρώπης που θεμελιώνεται στη συνεργασία.
<P>
Δεύτερον, θεωρώ εξίσου αντιδεοντολογικό τον παραλληλισμό της Ευρωπαϊκής Ένωσης με τη Σοβιετική Ένωση στον οποίο προέβη ο κ. Soini. Κάποιος που δεν έχει καμία αίσθηση του χιούμορ θα τον χαρακτήριζε ακόμα και προσβλητικό. " ελευθερία, η δημοκρατία και το κράτος δικαίου δεν αποτελούσαν το έμβλημα της Σοβιετικής Ένωσης, αποτελούν όμως τις βασικές αξίες της Ευρωπαϊκής Ένωσης, τις οποίες υπερασπίσθηκαν οι Φινλανδοί καθ' όλη την ιστορική πορεία τους, κύριε Soini. Δεν θα πρέπει όμως να υποτιμούμε ούτε τις νοητικές ικανότητες των Φινλανδών, ακόμα και των οπαδών του κόμματος "Αληθινοί Φινλανδοί". Οι πολίτες γνωρίζουν αναμφίβολα ότι η ΕΕ δεν είναι η Σοβιετική Ένωση.
<P>
(Χειροκροτήματα)
<SPEAKER ID="083" NAME="Hannes Swoboda" AFFILIATION="S&amp;D">
(DE) Κυρία Πρέοδρε, υποθέτω πως συμμερίζεστε την άποψή μου ότι είναι εξαιρετικά αγενές εκ μέρους ορισμένων βουλευτών να υποβάλλουν ερωτήσεις και στη συνέχεια να αποχωρούν. Θα ήθελα να ζητήσω συγγνώμη από τον κ. Rehn, διότι είναι πραγματικά προσβλητικό για εκείνον να προβαίνει σε εμπεριστατωμένες απαντήσεις, ενώ κάποιοι βουλευτές έχουν ήδη εγκαταλείψει την Αίθουσα. Πιστεύω ότι πρέπει να εργαστούμε από κοινού ώστε να διασφαλίσουμε ότι δεν πρόκειται να ξανασυμβεί αυτό στο μέλλον ή τουλάχιστον να μην συμβαίνει τόσο συχνά.
<SPEAKER ID="084" NAME="Πρόεδρος">
Κύριε Swoboda, συμφωνώ απολύτως με την παρατήρησή σας. Πρόκειται για μεγάλη αγένεια και έλλειψη σεβασμού. Κύριε De Rossa, παρέμβαση επί της διαδικασίας;
<SPEAKER ID="085" NAME="Proinsias De Rossa" AFFILIATION="S&amp;D">
(EN) Κυρία Πρόεδρε, από την άλλη πλευρά, ο Επίτροπος κ. Rehn δεν απάντησε στις δικές μου ερωτήσεις, και εγώ βρίσκομαι ακόμα στην Αίθουσα.
<SPEAKER ID="086" NAME="Πρόεδρος">
- Πρόκειται απλώς για παρέμβαση επί της διαδικασίας. Κύριε Rehn, δεν είστε υποχρεωμένος να απαντήσετε εν προκειμένω. Μπορείτε, ασφαλώς, αλλά δεν είναι η Ώρα των Ερωτήσεων προς την Επιτροπή. Τον λόγο λαμβάνει τώρα ο κ. Chastel, εξ ονόματος του Συμβουλίου.
<SPEAKER ID="087" NAME="Olivier Chastel" LANGUAGE="FR">
Κυρία Πρόεδρε, κύριε Επίτροπε, αξιότιμοι κύριοι βουλευτές, κατά την προσωπική μου εκτίμηση, η Επιτροπή έδωσε πολλές απαντήσεις σε αυτήν την άκρως διαφωτιστική συζήτηση, δεδομένου μάλιστα ότι το Κοινοβούλιο συμμετέχει ενεργά στην απόκριση στην υφιστάμενη κρίση. Συμπληρώνοντας τις παρατηρήσεις της Επιτροπής, θα ήθελα να θίξω δύο ζητήματα σχετικά με τα κρίσιμα θέματα της αυριανής και μεθαυριανής συνόδου.
<P>
Πρώτον, θα ήθελα να κάνω μια παρατήρηση όσον αφορά την οικονομική διακυβέρνηση και τη συμμετοχή του Ευρωπαϊκού Κοινοβουλίου. Όπως γνωρίζετε, η Προεδρία έχει ήδη έλθει σε επαφή με το Ευρωπαϊκό Κοινοβούλιο, ήτοι με τα αρμόδια πρόσωπα του παρόντος Σώματος επί του θέματος της οικονομικής διακυβέρνησης. Επιπροσθέτως, η Προεδρία επιθυμεί να επιτύχει βέλτιστη συνεργασία με το παρόν Κοινοβούλιο, ιδίως μέσω άτυπων διαβουλεύσεων, πριν από την έναρξη του επίσημου σταδίου των διαπραγματεύσεων. Λαμβανομένης υπόψη τη σημασίας του ζητήματος και των δυνητικών επιπτώσεων στις αγορές, η Προεδρία, ανέλαβε, όπως προαναφέρθηκε, τη δέσμευση για την ταχεία ολοκλήρωσή του, σε εναρμόνιση με τις επιθυμίες του Ευρωπαϊκού Συμβουλίου. Επίσης, για την ταχεία διεκπεραίωση των εργασιών, η Προεδρία συγκρότησε ομάδα εργασίας αποκλειστικά για το συγκεκριμένο θέμα. " εν λόγω ομάδα ξεκίνησε τις συνεδριάσεις της στα τέλη Νοεμβρίου, κατόπιν της προσοχής που επέστησε συναφώς η Επιτροπή Οικονομικής και Νομισματικής Πολιτικής.
<P>
Το δεύτερο στοιχείο στο οποίο θα εστιάσουν την προσοχή τους αύριο και μεθαύριο οι αρχηγοί κρατών ή κυβερνήσεών μας είναι ο μελλοντικός μόνιμος μηχανισμός διαχείρισης κρίσεων. Κατανοώ πράγματι πολλές από τις ερωτήσεις σχετικά με τον εν λόγω μηχανισμό, ως προς την εμβέλεια της απόκρισης στην κρίση. Εχθές το μεσημέρι, στο Συμβούλιο Γενικών Υποθέσεων, παρουσία του Προέδρου του Συμβουλίου κ. Van Rompuy, πολλοί από εμάς εξακολουθούσαμε να έχουμε αναπάντητα ερωτήματα. Μπορώ να σας επιβεβαιώσω τη σφοδρή επιθυμία των κρατών μελών να αντεπεξέλθουν στην παρούσα κρίση, τη βαθιά τους επίγνωση όσον αφορά το γεγονός ότι αυτό που διακυβεύεται επί του παρόντος είναι η ευρωπαϊκή αγορά στο σύνολό της και το ευρώ, και όχι απλώς η μία χώρα μετά την άλλη. " απόκριση πρέπει να είναι ολοκληρωμένη και πρέπει να καταβάλουμε κάθε δυνατή προσπάθεια για να περιορίσουμε τις αβεβαιότητες που πλανώνται πάνω από αυτήν την αγορά.
<P>
Κατά τη γνώμη μου, ωστόσο, πρέπει εξίσου να αποφύγουμε να προκαλέσουμε ή να δημιουργήσουμε προσδοκίες, οι οποίες δεν είναι δυνατόν να πραγματοποιηθούν στην παρούσα φάση. Ο καθένας, λοιπόν, πρότεινε τη δική του νέα ιδέα για τον τρόπο με τον οποίο θα πρέπει να αντιδράσουμε στην κρίση. Έχοντας κατά νου ότι πρέπει να επιτύχουμε τη συναίνεση πολλών κρατών μελών για οιαδήποτε νέα ιδέα, η λύση αυτή δεν φαίνεται να είναι η βέλτιστη. Οφείλω να σας δηλώσω ότι εκείνο που θα έχει σημασία αύριο, μεθαύριο, την Παρασκευή δηλαδή, κατά τη λήξη του εν λόγω Ευρωπαϊκού Συμβουλίου, είναι να αποστείλουμε, καταρχάς, ένα σαφές μήνυμα στις αγορές σχετικά με τη βούληση των κρατών μελών να αντεπεξέλθουν στη χρηματοπιστωτική κρίση, στη σημερινή κρίση του ευρώ· κατά δεύτερον, να επιβεβαιώσουμε τη βούλησή μας να συγκροτήσουμε έναν απλό μηχανισμό για την τροποποίηση των Συνθηκών. Γνωρίζετε πάρα πολύ καλά τον λόγο για τον οποίο πρέπει να είναι απλός αυτός ο μηχανισμός δεδομένων των διαδικασιών επικύρωσης που πρέπει να λαμβάνουν χώρα στα διάφορα κράτη μέλη· και, τέλος, να θεσπίσουμε έναν μηχανισμό, ο οποίος πρέπει επίσης να είναι διαφανής, διότι πρέπει να είναι άτρωτος, ειδικότερα δε ενώπιον του δικαστηρίου της Καρλσρούης.
<SPEAKER ID="089" NAME="Πρόεδρος">
Έλαβα μια πρόταση ψηφίσματος που κατατέθηκε σύμφωνα με το άρθρο 115, παράγραφος 5, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη 16 Δεκεμβρίου 2010.
<P>
Γραπτές δηλώσεις (άρθρο 149 του Κανονισμού)
<SPEAKER ID="090" NAME="Lidia Joanna Geringer de Oedenberg" LANGUAGE="PL">
Κατά την επικείμενη σύνοδο του Ευρωπαϊκού Συμβουλίου, θα ληφθούν πιθανότατα αποφάσεις σχετικά με τη μορφή του μόνιμου μηχανισμού αντιμετώπισης κρίσεων με τον οποίο θα διασφαλισθεί η χρηματοοικονομική σταθερότητα της ζώνης του ευρώ μετά το 2013, και θα ξεκινήσει η διαδικασία τροποποιήσεων επί των ιδρυτικών Συνθηκών. Μολονότι κατανοώ την ανάγκη των έκτακτων μέτρων που θεσπίστηκαν λόγω της οικονομικής κρίσης, εξακολουθώ να εκφράζω ανησυχίες σχετικά με την ταχύτητα των αλλαγών και τον τρόπο με τον οποίο μερικά κράτη μέλη επιχειρούν να επιβάλουν ορισμένες λύσεις σε άλλα κράτη μέλη. Μερικές ιδέες -όπως τα ευρωομόλογα, για παράδειγμα- απορρίπτονται χωρίς να εξετασθούν επιμελώς. Πιστεύω ότι, παρά την κατάσταση έκτακτης ανάγκης, οι αποφάσεις που είναι σημαντικές για την Ευρωπαϊκή Ένωση θα πρέπει να λαμβάνονται ψύχραιμα, τηρουμένης της αρχής της αναλογικότητας και με σεβασμό προς τα ίσα δικαιώματα όλων των κρατών μελών. Θα ήθελα επίσης να ταχθώ υπέρ της θέσης της πολωνικής κυβέρνησης όσον αφορά τις αλλαγές στον τρόπο με τον οποίο υπολογίζεται το επίπεδο του δημοσίου χρέους. " Πολωνία και άλλα δέκα κράτη μέλη έχουν ξεκινήσει μεταρρυθμίσεις στα συνταξιοδοτικά τους συστήματα, και οι μεταρρυθμίσεις αυτές συνεπάγονται επί του παρόντος σημαντικές δαπάνες για τους κρατικούς προϋπολογισμούς. Στην περίπτωση της Πολωνίας, η θέσπιση μεταρρυθμίσεων κατέστη αναγκαία λόγω της εντεινόμενης ανεπάρκειας του παλαιού συστήματος, το οποίο αποτελούσε πηγή ακόμα μεγαλύτερων δαπανών. Κατά συνέπεια, το τρέχον χρέος δεν είναι ενδεικτικό της έλλειψης σύνεσης, αλλά συνιστά το αποτέλεσμα αλλαγών, ο μακρυπρόθεσμος στόχος των οποίων είναι η μείωση των δημοσιονομικών δαπανών που διατίθενται για τις καταβολές των συνταξιοδοτικών παροχών. Ευελπιστώ οι εκπρόσωποι των κρατών μελών να συμφωνήσουν με τις τροποποιήσεις που προτείνει η Πολωνία. Σας ευχαριστώ για την προσοχή σας.
<SPEAKER ID="091" NAME="Iliana Ivanova" LANGUAGE="EN">
" θέσπιση μόνιμου μηχανισμού αντιμετώπισης κρίσεων για την ενίσχυση της χρηματοπιστωτικής σταθερότητας της ΕΕ αποτελεί βήμα προόδου προς τη σωστή κατεύθυνση. Σε συνδυασμό με ισχυρότερη και πιο συντονισμένη οικονομική διακυβέρνηση, ο μόνιμος μηχανισμός αντιμετώπισης κρίσεων θα μπορούσε πράγματι να διασφαλίσει τη σταθερότητα της ευρωζώνης. Κατά τη θέσπιση αυτού του μηχανισμού, θα πρέπει να ληφθεί εξίσου υπόψη η ιδιαίτερη κατάσταση στα νέα κράτη μέλη. Οι εν λόγω χώρες θα πρέπει να λάβουν ενεργά μέρος στις διαβουλεύσεις και θα πρέπει να τους δοθεί η δυνατότητα να συμμετάχουν στον μηχανισμό, εφόσον εκφράσουν την προθυμία να το πράξουν. Ταυτόχρονα, τα κράτη μέλη θα πρέπει να διατηρήσουν τις εθνικές φορολογικές πολιτικές τους. Είναι σημαντική η διατήρηση του φορολογικού ανταγωνισμού ως μέσου διευκόλυνσης της συνοχής και τόνωσης της οικονομικής μεγέθυνσης της ΕΕ. " μεταστροφή των πολιτκών προς τη φορολογική εναρμόνιση ή προς μια κοινή ενοποιημένη φορολογική βάση αναμένεται να οξύνει απλώς ακόμα περισσότερο τις αποκλίσεις ως προς την οικονομική ανάπτυξη και να παρεμποδίσει τη συνοχή. Τα κράτη μέλη που προκαλούν μεγαλύτερους κινδύνους με τα ελλείμματα και τα χρέη τους θα πρέπει να συνεισφέρουν περισσότερο στα κεφάλαια του μηχανισμού αντιμετώπισης κρίσεων. Τούτο θα μπορούσε αδιαφιλονίκητα να ενθαρρύνει την αυστηρή δημοσιονομική πειθαρχία και να ενισχύσει την προστιθέμενη αξία της άσκησης ορθής οικονομικής και δημοσιονομικής πολιτικής.
<SPEAKER ID="092" NAME="Astrid Lulling" LANGUAGE="FR">
Ενώ τα γεγονότα των τελευταίων μηνών επέβαλαν στις κυβερνήσεις τη λήψη μέτρων έκτακτης ανάγκης και αποφάσεων άμεσης εφαρμογής, η θέσπιση μόνιμου μηχανισμού αντιμετώπισης κρίσεων για να διασφαλίζεται η χρηματοπιστωτική σταθερότητα της ζώνης του ευρώ πρέπει να ερείδεται σε αδιαμφισβήτητες νομικές βάσεις. Κατά συνέπεια, είναι προφανές ότι το Ευρωπαϊκό Κοινοβούλιο πρέπει να παρέμβει ως συννομοθέτης ενόψει της εφαρμογής των θεμελιωδών μεταρρυθμίσεων οι οποίες έχουν καταστεί αναγκαίες για τη σταθεροποίηση της Οικονομικής και Νομισματικής Ένωσης. Μια αμιγώς διακυβερνητική λύση δεν μπορεί να παράσχει τη σωστή απάντηση.
<P>
" μεταρρύθμιση της Οικονομικής και Νομισματικής Ένωσης (ΟΝΕ) συνιστά καθήκον καίριας σημασίας, το οποίο έχει μάλιστα σημαντικές επιπτώσεις. Όλοι γνωρίζουμε την αξία του ενιαίου νομίσματος για το ευρωπαϊκό εγχείρημα. Πλην όμως, η παρούσα αστάθεια της ΟΝΕ απαιτεί γενναίες και καινοτόμες λύσεις.
<P>
Σε αυτό το πλαίσιο, η προσφυγή στην έκδοση "ευρωομολόγων" αποτελεί έναν τρόπο δράσης που αξίζει να διερευνηθεί και να συζητηθεί, και όχι να αντιμετωπίζεται ως "απαγορευμένη ζώνη". Παρ' όλα αυτά, τα προσκόμματα επί του παρόντος είναι πολλά. Πρέπει να έχουμε επίγνωση της σημασίας που έχει, σε θεσμικό, νομικό και δημοσιονομικό επίπεδο, η θέσπιση ενός τέτοιου μέσου, το οποίο επιφέρει αλλαγές στον χαρακτήρα της Ευρωπαϊκής Ένωσης. Σε αντίθεση με όσα πιστεύουν οι υπερασπιστές του, αναμένεται να οδηγήσει σε ακόμα μεγαλύτερη πειθαρχία και αυστηρότητα.
<SPEAKER ID="996" NAME="Ulrike Rodust" LANGUAGE="DE">
Θα ήθελα να επιστήσω την προσοχή του Συμβουλίου σε ένα πρόβλημα, το οποίο απειλεί να παραλύσει τη συνεργασία μεταξύ των δύο θεσμικών οργάνων επί του θέματος της αλιευτικής πολιτικής. Πρόκειται για τους κανονισμούς σχετικά με τα μακροπρόθεσμα σχέδια διαχείρισης. Οι εν λόγω κανονισμοί βρίσκονται στο επίκεντρο της κοινής αλιευτικής πολιτικής. Το Συμβούλιο και η πλειονότητα των κρατών μελών δεν αποδέχονται το γεγονός ότι η Συνθήκη της Λισαβόνας έχει εκχωρήσει στο Ευρωπαϊκό Κοινοβούλιο το δικαίωμα συναπόφασης επί αυτών των κανονισμών. Οι ενέργειες των υπουργών είναι αντίθετες προς το Συμβούλιο και τη νομική υπηρεσία του Συμβουλίου, αντίθετες προς την άποψη της Επιτροπής και αντίθετες, ασφαλώς, προς τη βούληση του Ευρωπαϊκού Κοινοβουλίου. Επί του παρόντος, στο Συμβούλιο βρίσκονται δύο σχέδια διαχείρισης τα οποία δεν μπορούν να εγκριθούν. " Επιτροπή δεν μπορεί να υποβάλει άλλα σχέδια, τα οποία κρίνονται επιτακτικής ανάγκης για το συμφέρον των αλιέων και των θαλασσών μας, και τα οποία έχουν από μακρού ολοκληρωθεί και παραμένουν σε εκκρεμότητα. " κατάσταση αυτή είναι απαράδεκτη. Απευθύνω έκκληση στη βελγική Προεδρία και στη μελλοντική ουγγρική Προεδρία να ξεκινήσουν άμεσα διαπραγματεύσεις με το Κοινοβούλιο, ούτως ώστε να βρούμε μια λύση. Είμαστε έτοιμοι να ξεκινήσουμε τις διαβουλεύσεις. Σας ευχαριστώ θερμά.
<SPEAKER ID="093" NAME="Edward Scicluna" LANGUAGE="EN">
Ας μην λησμονούμε ότι η κρίση στην ευρωζώνη αποτελεί κατά κύριο λόγο κρίση δημοσίου χρέους, η οποία επιδεινώθηκε από δύο σημαντικά γεγονότα. Το πρώτο γεγονός είναι η διάσωση ιδιωτικών χρηματοπιστωτικών ιδρυμάτων, στο πλαίσιο της οποίας τα ιδιωτικά χρέη μετακυλίστηκαν στο δημόσιο χρέος, και το δεύτερο γεγονός είναι οι δέσμες μέτρων στήριξης που χρησιμοποιήθηκαν από τις κυβερνήσεις για να επιβραδύνουν την οικονομική ύφεση. Παραβλέπουμε αυτά τα δύο γεγονότα και αντιμετωπίζουμε όλες τις χώρες σαν μια απερίσκεπτη ομάδα που τεμπελιάζει ανέμελα κάτω από τον μεσογειακό ήλιο. Οιονδήποτε μηχανισμό και αν θεσπίσουμε για τη διαχείριση της πρόληψης κρίσεων και της ανάκαμψης, θα πρέπει να έχουμε κατά νου ότι, υπό κανονικές συνθήκες, οι χώρες τηρούσαν δεόντως τα σχέδια για τη μείωση των ελλειμμάτων τους και, συνακολούθως, του χρέους τους. Οι χώρες που παρέκκλιναν αποτελούσαν την εξαίρεση και όχι τον κανόνα. Βεβαίως και να ενισχύσουμε τον μηχανισμό εποπτείας και να θεσπίσουμε ορισμένες εύλογες κυρώσεις, αλλά δεν θα πρέπει επ' ουδενί λόγω να παραβλέψουμε τους στόχους που θέλουμε να επιτύχουμε σε μεσοπρόθεσμο ορίζοντα: οικονομική μεγέθυνση και απασχόληση. Οι στόχοι αυτοί δεν υλοποιούνται με κυρώσεις και επιβεβλημένα μέτρα λιτότητας. Επιτυγχάνονται μόνον εφόσον έχουμε κατανοήσει τον τρόπο με τον οποίο δημιουργούνται και μειώνονται οι ανισορροπίες, και υπό την προϋπόθεση ότι εργαζόμαστε από κοινού για την υλοποίηση των εν λόγω στόχων. Αυτό προσδοκούν από εμάς οι πολίτες της ΕΕ.
<SPEAKER ID="995" NAME="Silvia-Adriana Ţicău" LANGUAGE="RO">
Κατά την επικείμενη σύνοδο του Ευρωπαϊκού Συμβουλίου, η οποία θα διεξαχθεί στις 16-17 Δεκεμβρίου, θα συζητηθούν και θα εγκριθούν τα μέτρα που απαιτούνται για την ενίσχυση του οικονομικού πυλώνα της Οικονομικής και Νομισματικής Ένωσης και για την εδραίωση της χρηματοπιστωτικής σταθερότητας της ΕΕ. Σε αυτό το πλαίσιο, πρέπει εξίσου να εξετάσουμε τα μέτρα που απαιτούνται ώστε να διασφαλισθεί ότι το ευρωπαϊκό τραπεζικό σύστημα δύναται να χρηματοδοτεί την ευρωπαϊκή οικονομία, ιδίως τις μικρομεσαίες επιχειρήσεις.
<P>
Οι πολίτες της Ευρώπης προσδοκούν τη λήψη σθεναρότερων μέτρων για τα θεσμικά όργανα της ΕΕ, τα οποία δεν αποσκοπούν μόνο στην επίτευξη της χρηματοπιστωτικής σταθερότητας, αλλά επίσης, και κυρίως, στην επάνοδο σε τροχιά βιώσιμης οικονομικής ανάπτυξης.
<P>
Το 2008, 116 εκτομμύρια ευρωπαίοι πολίτες βρέθηκαν αντιμέτωποι με τον κίνδυνο της φτώχειας και του κοινωνικού αποκλεισμού. Αυτός ο αριθμός αυξήθηκε λόγω της οικονομικής και χρηματοπιστωτικής κρίσης, με τους νέους και τους ηλικιωμένους να αντιπροσωπεύουν τις ομάδες που εξετέθησαν περισσότερο στον κίνδυνο της φτώχειας και του κοινωνικού αποκλεισμού.
<P>
Πρωταρχικό μέλημα των ευρωπαίων πολιτών εξακολουθεί να αποτελεί η διατήρηση των θέσεων απασχόλησής τους και η διασφάλιση αξιοπρεπούς διαβίωσης. " οικονομική και χρηματοπιστωτική κρίση είχε μείζονα αντίκτυπο στους εθνικούς προϋπολογισμούς και οδήγησε σε παρακμή του εκπαιδευτικού συστήματος, καθώς και των συστημάτων υγειονομικής περίθαλψης και κοινωνικής προστασίας. Είναι πλέον καιρός η ΕΕ να εγκρίνει τα απαιτούμενα μέτρα για τη διασφάλιση βιώσιμης οικονομικής ανάπτυξης μέσω επενδύσεων σε μια βιομηχανική πολιτική που δημιουργεί θέσεις απασχόλησης και εγγυάται την ανταγωνιστικότητα, αλλά και μέσω επαρκών επενδύσεων στην έρευνα, την εκπαίδευση και την υγεία.

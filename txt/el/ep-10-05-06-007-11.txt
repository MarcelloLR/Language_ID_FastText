<CHAPTER ID="007-11">
11. Μαζικές θηριωδίες στο Jos της Νιγηρίας τον Ιανουάριο και το Μάρτιο (
<SPEAKER ID="098" NAME="Nicole Kiil-Nielsen" AFFILIATION="Verts/ALE">
(FR) Κύριε Πρόεδρε, όπως ανέφερα και κατά τη διάρκεια της συζήτησης, προτείνω την προσθήκη της ακόλουθης προφορικής τροπολογίας στην παράγραφο 6: "ζητεί από τις νιγηριανές αρχές να αναστρέψουν την πρόσφατη πρόταση ορισμένων κυβερνητών ομόσπονδων κρατών της Νιγηρίας, να εκτελεστούν οι καταδικασμένοι σε θάνατο φυλακισμένοι, προκειμένου να ελευθερωθεί χώρος στις υπερπλήρεις φυλακές, γεγονός που θα συνιστούσε κατάφωρη παραβίαση των ανθρωπίνων δικαιωμάτων· ζητεί από τους κυβερνήτες να επιδείξουν μετριοπάθεια και να διατηρήσουν το de facto δικαιοστάσιο· υπενθυμίζει ότι η εκτέλεση της θανατικής ποινής αντίκειται στις δεσμεύσεις της Νιγηρίας σε διεθνές επίπεδο".
<SPEAKER ID="100" NAME="Filip Kaczmarek" AFFILIATION="PPE">
(PL) Κύριε Πρόεδρε, η τροπολογία αφορά το να καταστούν τα ζητήματα της ελευθερίας της σκέψης, της συνείδησης, της θρησκείας και των πεποιθήσεων αντικείμενο διαλόγου μεταξύ της Ευρωπαϊκής Ένωσης και της Νιγηρίας, στο πλαίσιο -και αυτές είναι οι πρόσθετες λέξεις- του πολιτικού διαλόγου βάσει της Συμφωνίας Κοτονού.

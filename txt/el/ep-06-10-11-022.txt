<CHAPTER ID="022">
Τομέας των φρούτων με σαρκώδεις καρπούς και των κερασιών που προορίζονται για μεταποίηση (συζήτηση) 
<SPEAKER ID="262" NAME="Πρόεδρος">
" ημερήσια διάταξη προβλέπει την προφορική ερώτηση των κ.κ. Daul και Wojciechowski προς την Επιτροπή, εξ ονόματος της Επιτροπής Γεωργίας και Ανάπτυξης της Υπαίθρου, σχετικά με την κατάσταση του τομέα των φρούτων με σαρκώδεις καρπούς και των κερασιών που προορίζονται για μεταποίηση - B6-0435/2006).
<SPEAKER ID="263" NAME="Czesław Adam Siekierski " LANGUAGE="PL">
Κύριε Πρόεδρε, μπορούμε να δούμε την αυξανόμενη σημασία της αγοράς οπωροκηπευτικών. Αυτό οφείλεται εν μέρει στην αύξηση της κατανάλωσης και στο ενδιαφέρον των αγροτών για την καλλιέργεια αυτών των προϊόντων προκειμένου να αυξήσουν το εισόδημά τους. Κατά τη διάρκεια των ενταξιακών συνομιλιών, παρά τα καλά παραδείγματα λύσεων για τις αγορές της τομάτας, των ροδάκινων ή των εσπεριδοειδών, υπήρξε έλλειψη βούλησης από την πλευρά της ΕΕ να επιλύσει θετικά το πρόβλημα της αγοράς μαλακών απύρηνων καρπών. Το 2004 ήταν ένα δύσκολο έτος για τους καλλιεργητές μαλακών απύρηνων καρπών στην Πολωνία. Έστειλα την πρώτη μου επιστολή σχετικά με αυτό το θέμα στον πρώην Επίτροπο Γεωργίας, κ. Fischler, τον Ιούλιο του 2004. Ταυτόχρονα, η Ευρωπαϊκή Επιτροπή άρχισε να εργάζεται για την απλοποίηση της κοινής αγοράς οπωροκηπευτικών στην ΕΕ, σχετικά με την οποία έδωσε υπέβαλε έκθεση τον Αύγουστο του 2004. Τον Μάρτιο του 2005 το Ευρωπαϊκό Κοινοβούλιο ενέκρινε μια θέση επί αυτού του θέματος.
<P>
Χάρη στις πολλές παρεμβάσεις και ομιλίες από πολωνούς βουλευτές στην Επιτροπή Γεωργίας, καταφέραμε να πείσουμε τον πρόεδρό μας Joseph Daul να μιλήσει σχετικά με αυτό το θέμα. Ως αποτέλεσμα, τον Απρίλιο και τον Ιούλιο του 2005 η Πολωνία δέχθηκε επισκέψεις εμπειρογνωμόνων από αντιπροσώπους της Ευρωπαϊκής Επιτροπής, οι οποίοι εξέτασαν το θέμα της αγοράς μαλακών απύρηνων καρπών και κερασιών στην Πολωνία και συνέταξαν μια έκθεση. Το 2005 οι πολωνοί καλλιεργητές μαλακών απύρηνων καρπών αντιμετώπισαν αρνητικές εισπράξεις από την παραγωγή σε αυτή την αγορά. Το 2006 η Επιτροπή Γεωργίας του Ευρωπαϊκού Κοινοβουλίου συμπεριέλαβε στο πρόγραμμά της μια συνεδρίαση στην Πολωνία, δίνοντας τη δυνατότητα στους βουλευτές να διαπιστώσουν ιδίοις όμμασι τις στερήσεις για τις οποίες μιλούσαν οι πολωνοί συνάδελφοι. " Επίτροπος, η οποία δεν παρίσταται σήμερα εδώ, γνώριζε ίσως ήδη το πρόβλημα πολύ καλά. Παρεμπιπτόντως, είμαι περίεργος να μάθω αν κάποιος από την Επιτροπή μέτρησε πόσες ομιλίες έχουν απευθύνει οι βουλευτές γι' αυτό το θέμα.
<P>
Κατά τη διάρκεια της επίσκεψης στην Πολωνία, η Ευρωπαϊκή Επιτροπή υπέβαλε για πρώτη φορά μια έκθεση σχετικά με την κατάσταση στον τομέα των μαλακών απύρηνων καρπών, των βύσσινων και των κερασιών που προορίζονται για μεταποίηση. " έκθεση είναι ελλιπής καθώς δεν λαμβάνει υπόψη την έλλειψη οριζόντιας ολοκλήρωσης, δηλαδή τις σχέσεις ανάμεσα στον αγρότη και στον μεταποιητή. Επίσης, δεν αναφέρει ότι οι καλλιεργητές είναι απόντες από τη δομή της ιδιοκτησίας αυτής της βιομηχανίας και ότι το ξένο κεφάλαιο επικρατεί. Ούτε αναφέρει σενάρια για την πιθανή εξέλιξη της κατάστασης στην αγορά μαλακών απύρηνων καρπών στο μέλλον. Δηλώνει ότι όλα τα προβλήματα αυτής της συγκεκριμένης πολωνικής αγοράς πρέπει να επιλυθούν μόνα τους. Το 2006, όπως και τα δύο προηγούμενα έτη, αποδείχθηκε και πάλι εξαιρετικά δύσκολο για τους καλλιεργητές μαλακών απύρηνων καρπών και αποτέλεσε έτος κρίσης. " Επιτροπή Γεωργίας ζήτησε λοιπόν την επιτάχυνση και ενίσχυση της δράσης, με αποτέλεσμα τη σημερινή συζήτηση και το ψήφισμα που θα εγκρίνει το Σώμα στην αυριανή ψηφοφορία. Τώρα έχουμε την τελική έκδοση· ας την εξετάσουμε λοιπόν.
<P>
Οι βουλευτές του ΕΚ απευθύνουν έκκληση στην Ευρωπαϊκή Επιτροπή πρώτον για να λάβει μέτρα που θα βελτιώσουν την ανταγωνιστικότητα των μαλακών απύρηνων καρπών στην ΕΕ. Δεύτερον, θα πρέπει να λάβει άμεσα μέτρα για τον περιορισμό των υπερβολικών εισαγωγών μαλακών απύρηνων καρπών από τρίτες χώρες σε τιμές ντάμπινγκ. Όπως γνωρίζουμε, η Επιτροπή Πρακτικών Αντιντάμπινγκ αποφάσισε χθες να επιβάλει άμεσους δασμούς στις κατεψυγμένες φράουλες που εξάγονται από κινεζικές εταιρείες. Οι πρόσθετοι δασμοί θα είναι 0%, 12,6% ή 32,4% ανάλογα με την περίπτωση. Τρίτον, θα πρέπει να εισαχθεί ένας μηχανισμός υποστήριξης για τις ομάδες καλλιεργητών, ο οποίος θα πρέπει να παροτρύνει τους καλλιεργητές να σχηματίσουν ομάδες, για παράδειγμα, διπλασιάζοντας το ποσοστό ενίσχυσης για τις ομάδες που δημιουργούνται και κατόπιν αναγνωρίζονται. Τέταρτον, θα πρέπει να εισαχθούν και άλλα μέσα, όπως μια ειδική ρήτρα διασφάλισης, μηχανισμοί τιμής εισόδου ή συμπερίληψη των μαλακών απύρηνων καρπών στον κατάλογο ευαίσθητων προϊόντων. Μια πέμπτη σύσταση είναι να εφαρμοστεί ένα σύστημα για την υποστήριξη της μεταποίησης μαλακών απύρηνων καρπών όπως οι φράουλες ή τα βατόμουρα παρόμοιο με αυτό που χρησιμοποιείται επί του παρόντος για τις τομάτες, τα ροδάκινα ή τα εσπεριδοειδή, προκειμένου να σταθεροποιηθεί η αγορά.
<P>
Όσον αφορά την τελευταία παρατήρηση, γνωρίζω ότι η Επίτροπος Fischer-Boel, η οποία δεν είναι παρούσα σήμερα, ήταν κάπως επιφυλακτική σχετικά με αυτό, γι' αυτό ίσως αξίζει να εξεταστεί η εισαγωγή ενός περιφερειακού συστήματος πληρωμών για την καλλιέργεια μαλακών απύρηνων καρπών για μεταποίηση. Αυτό θα ήταν πρόσθετο στις τρέχουσες επιδοτήσεις στο πλαίσιο του συστήματος SAPS. Μια αντίστοιχη λύση προτείνεται για τη μεταρρύθμιση της αγοράς μπανάνας, όπου υπάρχει αλλαγή στους κανόνες για τη χορήγηση επιδοτήσεων για προϊόντα που εκφράζονται σε τόνους υπέρ των επιδοτήσεων που υπολογίζονται βάσει της έκτασης του εδάφους. Για να αυξηθεί η ανταγωνιστικότητα του τομέα, αυτές οι πληρωμές πρέπει να συνδεθούν με μια υποχρέωση για ένταξη σε ομάδες ή οργανισμούς παραγωγών και μια υποχρέωση για πώληση της παραγωγής εντός ενός συμβατικού πλαισίου. Το ψήφισμα περιέχει επίσης διάφορα άλλα ενδιαφέροντα μέτρα και προτάσεις.
<P>
Οι καλλιεργητές μαλακών απύρηνων καρπών έχασαν τρία χρόνια και με τον ρυθμό που κινείται η μεταρρύθμιση της αγοράς, φαίνεται ότι θα χάσουν άλλα δύο. Οι νομοθετικές προτάσεις ψηφίσματος για τους τομείς οπωροκηπευτικών δεν πρόκειται να κατατεθούν πριν από τον Απρίλιο του 2007.
<SPEAKER ID="264" NAME="Neelie Kroes">
Μέλος της Επιτροπής. (EN) Σας ευχαριστώ για την ερώτησή σας. Απ' ό,τι κατάλαβα, περιλαμβάνει έξι σημεία και θα τα απαντήσω ένα προς ένα.
<P>
Σημείο ένα: χθες οι υπηρεσίες της Επιτροπής υπέβαλαν στα κράτη μέλη στην Επιτροπή Πρακτικών Αντιντάμπινγκ ένα σχέδιο κανονισμού για την επιβολή προσωρινών πρόσθετων δασμών στις εισαγωγές κατεψυγμένης φράουλας από την Κίνα. " γραπτή διαδικασία για την έγκριση από την Επιτροπή έχει δρομολογηθεί.
<P>
Όσον αφορά το δεύτερο σημείο, το θέμα του χαμηλού επιπέδου οργάνωσης στα νέα κράτη μέλη θα εξεταστεί στο πλαίσιο των προετοιμασιών για την πρόταση μεταρρύθμισης της κοινής οργάνωσης της αγοράς για τα οπωροκηπευτικά.
<P>
Σχετικά με το τρίτο σημείο, η Επιτροπή πρότεινε πρόσφατα να απλουστευθούν οι κανόνες που διέπουν τις κρατικές ενισχύσεις ώστε να διευκολυνθεί η αντιμετώπιση της κρίσης. Συγκεκριμένα προτείνεται, υπό ορισμένες προϋποθέσεις, η βοήθεια προς αντιστάθμιση των επιπτώσεων των δυσμενών καιρικών συνθηκών να εξαιρείται της διαδικασίας προηγούμενης εξουσιοδότησης της Επιτροπής.
<P>
Το τέταρτο σημείο αφορά τη διαχείριση κρίσεων. Το θέμα της διαχείρισης κρίσεων θα εξεταστεί στις προτάσεις μεταρρύθμισης της Επιτροπής για τα οπωροκηπευτικά.
<P>
Σχετικά με το πέμπτο σημείο, η Επιτροπή δεν είναι υπέρ της δημιουργίας επιδοτούμενων κοινοτικών προγραμμάτων εκρίζωσης. Ωστόσο, τα κράτη μέλη έχουν τη δυνατότητα να εφαρμόζουν εθνικά προγράμματα υπό την προϋπόθεση ότι πληρούν τους κανόνες που διέπουν τις κρατικές ενισχύσεις.
<P>
Τέλος, σχετικά με το έκτο σημείο: η προώθηση αποτελεί πράγματι μια σημαντική πτυχή. Διατίθενται πόροι της ΕΕ για την προώθηση των προγραμμάτων και επιτρέψτε μου να σας υπενθυμίσω ότι οι περισσότερες από τις προαναφερθείσες πτυχές εξετάζονται στη διαδικασία προετοιμασίας για τις προτάσεις μεταρρύθμισης της κοινής οργάνωσης της αγοράς που θα υποβάλει η Επιτροπή στο εγγύς μέλλον.
<SPEAKER ID="265" NAME="Csaba Sándor Tabajdi">
εξ ονόματος της Ομάδας PSE. - (HU) Το σχέδιο δράσης που εκπόνησε η Ευρωπαϊκή Επιτροπή αποτελεί ένα καλό θεμέλιο και η απόφαση αντιντάμπινγκ σχετικά με τις κινεζικές φράουλες είναι θετική, αν και δεν είναι σταθερή λύση. " μόνη καθησυχαστική, μακροπρόθεσμη λύση θα ήταν να συμπεριληφθούν αυτά τα είδη παραγωγής -κεράσια, βύσσινα, μανιτάρια και καλαμπόκι- στην παραγωγή που προορίζεται για μεταποίηση και επομένως να ενταχθούν στα είδη που ευνοούνται από επιδοτήσεις μεταποίησης στο πλαίσιο της μεταρρύθμισης του τομέα οπωροκηπευτικών.
<P>
Αυτό θα ήταν πολύ σημαντικό, ιδιαίτερα για τα νέα κράτη μέλη, ειδικά διότι φέτος οι παραγωγοί στα νέα κράτη μέλη λαμβάνουν μόνο το 35% των άμεσων πληρωμών. Αν η παραγωγή σε αυτόν τον τομέα δεν συμπεριληφθεί στα είδη που προορίζονται για μεταποίηση, δεν θα υπάρξει σημαντική βοήθεια για τα νέα κράτη μέλη. Αγωνίστηκα γι' αυτό για πάνω από ενάμιση χρόνο και θα συνεχίσω να το κάνω.
<SPEAKER ID="266" NAME="Janusz Wojciechowski" LANGUAGE="PL">
Κύριε Πρόεδρε, αν και συζητάμε για τους μαλακούς απύρηνους καρπούς, δώσαμε σκληρές μάχες γι' αυτούς από τις αρχές της τρέχουσας περιόδου. Είμαι πολύ ικανοποιημένος διότι η δύσκολη κατάσταση των καλλιεργητών μαλακών απύρηνων καρπών αντιμετωπίστηκε με κατανόηση από αυτό το Σώμα. Ως πολωνός βουλευτής, θα ήθελα να ευχαριστήσω όλους τους συναδέλφους μου γι' αυτό. Σας ευχαριστώ για την ευμενή προσέγγισή σας στο θέμα, το οποίο επηρεάζει πάνω απ' όλα τους αγρότες στη χώρα μου. Σας ευχαριστώ για την αλληλεγγύη σας, ειδικά τον συνάδελφό μας από την Επιτροπή Γεωργίας, ο οποίος ήρθε προσωπικά στην Πολωνία για να συναντήσει τους αγρότες και να δει την κατάστασή τους επί τόπου.
<P>
Το σχέδιο ψηφίσματος περιέχει δράσεις που θα ικανοποιήσουν τους αγρότες μας και θα οδηγήσουν στη σταθεροποίηση της αγοράς μαλακών απύρηνων καρπών, γεγονός που είναι πολύ σημαντικό για το μέλλον αυτού του σημαντικού τομέα. " προστασία έναντι των υπερβολικών εισαγωγών, η συμπερίληψη των μαλακών απύρηνων καρπών στον κατάλογο ευαίσθητων προϊόντων, η αυξημένη ενίσχυση στις ομάδες παραγωγών και η αποζημίωση για τα φρούτα που δεν πωλούνται κατά τη διάρκεια της κρίσης αποτελούν αναγκαίες λύσεις.
<P>
Πιστεύω ότι οι δηλώσεις σε αυτό το ψήφισμα δεν θα παραμείνουν μόνο λόγια και ότι η Ευρωπαϊκή Επιτροπή θα καταθέσει άμεσα συγκεκριμένο σχέδιο νομοθεσίας. Ως συν-συντάκτης του σχεδίου ψηφίσματος, σας ζητώ να το υπερψηφίσετε.
<SPEAKER ID="267" NAME="Zdzisław Zbigniew Podkański" AFFILIATION="UEN">
(PL) Κύριε Πρόεδρε, η σημερινή συζήτηση για την κατάσταση στον τομέα μαλακών απύρηνων καρπών και κερασιών που προορίζονται για μεταποίηση αποτελεί την κορύφωση συζητήσεων δύο ετών σχετικά με αυτό το βασικό θέμα για τους ευρωπαίους καλλιεργητές και μεταποιητές. " έλλειψη προστασίας για την εσωτερική αγορά, το ντάμπινγκ, οι φυσικές καταστροφές, οι χαμηλές τιμές και η απληστία και αδικία πολλών αγοραστών οδήγησαν σε τεράστιες απώλειες για τους καλλιεργητές φρούτων, ειδικά στα νέα κράτη μέλη όπως η Πολωνία, η οποία παρέχει τα δύο τρίτα αυτής της παραγωγής στην ΕΕ.
<P>
" δύσκολη κατάσταση στην αγορά μαλακών απύρηνων καρπών έπληξε περισσότερο τους αγρότες στη φτωχότερη περιφέρεια της Ευρώπης, τη Lubelszczyźna, η οποία αποδίδει το ένα έκτο της συνολικής παραγωγής. Στις κοινοβουλευτικές μου δραστηριότητες έχω εγείρει συχνά αυτό το θέμα με διάφορες μορφές. Συνεπώς, χαίρομαι διότι σήμερα η συζήτησή μας θα καταλήξει σε ένα συγκεκριμένο ψήφισμα που θα μας επιτρέψει να διορθώσουμε τα διαπραγματευτικά λάθη που κάναμε στην Κοπεγχάγη και θα παράσχει μια βάση για την απόφαση που περιμένουν χιλιάδες αγρότες.
<P>
Ευχαριστώ λοιπόν όλους τους βουλευτές για τη συνεργασία τους και προσβλέπω στη θετική στήριξή τους για το ψήφισμα στην ψηφοφορία.
<SPEAKER ID="268" NAME="Zbigniew Krzysztof Kuźmiuk" AFFILIATION="UEN">
(PL) Κύριε Πρόεδρε, συζητούμε σχετικά με τον τομέα μαλακών απύρηνων καρπών σε μια κατάσταση όπου η Ευρωπαϊκή Επιτροπή αποφάσισε, μετά από σχεδόν δύο χρόνια προσπαθειών πολλών βουλευτών, να επιβάλει δασμούς αντιντάμπινγκ στις κατεψυγμένες φράουλες που εισάγονται από την Κίνα. Πρόκειται για μια πολυαναμενόμενη απόφαση, η οποία ελπίζουμε ότι θα περιορίσει την απειλή των αυξανόμενων εξαγωγών κατεψυγμένης φράουλας από την Κίνα σε τιμές ντάμπινγκ. Θα ήθελα επίσης να εκφράσω την ελπίδα ότι η Ευρωπαϊκή Επιτροπή θα θέσει σύντομα σε εφαρμογή και άλλες προτάσεις που περιλαμβάνονται στα σχέδια ψηφισμάτων που εκπόνησαν ο κ. Daul και ο κ. Wojciechowski, όπως οι προστατευτικές ρήτρες, οι τιμές εισόδου, η αποζημίωση για απώλειες λόγω δυσμενών καιρικών συνθηκών ή κρίσης στην αγορά και ένας ισχυρός μηχανισμός στήριξης για τις ομάδες και τις οργανώσεις παραγωγών.
<SPEAKER ID="269" NAME="Neelie Kroes">
Μέλος της Επιτροπής. (EN) Σας ευχαριστώ για τις παρεμβάσεις σας σε αυτήν τη συζήτηση. Θα ενημερώσω τη συνάδελφό μου, Επίτροπο Fischer Boel, για τις ανησυχίες που εκφράσατε.
<P>
Όλα αυτά τα θέματα εξετάζονται και συζητιούνται διεξοδικά στο πλαίσιο της προετοιμασίας για την επικείμενη μεταρρύθμιση στον τομέα των οπωροκηπευτικών. Θα καταβάλω κάθε δυνατή προσπάθεια για να απαντήσω σε ορισμένα από τα ζητήματα που θίξατε.
<P>
" ερώτηση του κ. Tabajdi επικεντρώθηκε στην ιδέα ότι η Επιτροπή θα πρέπει να θεσπίσει ενισχύσεις υπέρ των οργανώσεων παραγωγών που πωλούν μαλακούς απύρηνους καρπούς στη βιομηχανία μεταποίησης. Ένα άλλο επιχείρημα που έθεσε αφορούσε την ενίσχυση για τις οργανώσεις παραγωγών που πωλούν μαλακούς απύρηνους καρπούς στη βιομηχανία μεταποίησης την ώρα που τα υφιστάμενα προγράμματα αναθεωρούνται στο πλαίσιο της μεταρρύθμισης του τομέα. " Επιτροπή εκτιμά ότι η εφαρμογή ενός προγράμματος ενίσχυσης θα ήταν ανεπαρκής από τεχνικής πλευράς. Θα ήταν επίσης άκαιρη και δεν θα συμμορφωνόταν με τις αρχές της μεταρρύθμισης ΚΓΠ.
<P>
"" Επιτροπή θα πρέπει να εκπονήσει αμέσως και να εφαρμόσει μέτρα που θα περιορίζουν τις υπερβολικές εισαγωγές μαλακών απύρηνων καρπών, ιδιαίτερα εκείνες που εφαρμόζουν τιμές ντάμπιγκ". Είναι αλήθεια ότι ορισμένες από τις δυσκολίες που αντιμετωπίζει ο τομέας της φράουλας για μεταποίηση προκύπτουν από τις χαμηλές τιμές εισαγωγής κατεψυγμένης φράουλας από τρίτες χώρες. Χθες η Επιτροπή υπέβαλε στα κράτη μέλη και στην Επιτροπή Πρακτικών Αντιντάμπινγκ και Αντεπιδοτήσεων πρόταση περί επιβολής προσωρινών μέτρων αντιντάμπινγκ στις εισαγωγές κατεψυγμένης φράουλας από την Κίνα. " διαδικασία για την έγκριση από την Επιτροπή έχει δρομολογηθεί. Στους άλλους υποτομείς, οι εισαγωγές από τρίτες χώρες είτε διαδραματίζουν περιθωριακό ρόλο -για παράδειγμα όσον αφορά τις μαύρες σταφίδες και τα βύσσινα- ή έχουν μειωθεί τα τελευταία χρόνια - όπως για παράδειγμα στην περίπτωση των βατόμουρων. Στην περίπτωση των κατεψυγμένων βατόμουρων, η Πολωνία αύξησε το μερίδιο αγοράς της τα τελευταία χρόνια, εις βάρος των εισαγωγών από τρίτες χώρες.
<P>
Κύριε Siekierski, ρωτήσατε για προγράμματα ενίσχυσης για την ομαδοποίηση των παραγωγών: αυτά υπάρχουν τόσο στην κοινή οργάνωση της αγοράς οπωροκηπευτικών όσο και στη νομοθεσία αγροτικής ανάπτυξης. Στην έκθεσή της για την κατάσταση στον τομέα μαλακών απύρηνων καρπών και κερασιών, η Επιτροπή υπέδειξε ότι, στο πλαίσιο της μεταρρύθμισης της κοινής οργάνωσης της αγοράς οπωροκηπευτικών, η Επιτροπή μπορεί να προτείνει ειδική πρόσθετη ενίσχυση για τα κράτη μέλη με χαμηλά επίπεδα οργάνωσης και αυτό εξετάζεται στο πλαίσιο της προετοιμασίας της μεταρρύθμισης.
<P>
Ο κ. Siekierski, ο κ. Wojciechowski και άλλοι θέλουν να συμπεριληφθούν οι μαλακοί απύρηνοι καρποί στον κατάλογο ευαίσθητων προϊόντων και να τεθούν υπό την ειδική ρήτρα διασφάλισης και το σύστημα τιμής εισόδου. " ειδική ρήτρα διασφάλισης εισήχθη στον Γύρο της Ουρουγουάης για τα προϊόντα που υπέκειντο σε δασμούς. Στην περίπτωση των οπωροκηπευτικών, αυτό αφορά προϊόντα που υπόκεινται στο σύστημα τιμής αναφοράς. Δεν είναι πλέον δυνατόν να αυξηθεί ο κατάλογος των προϊόντων που καλύπτονται από τις ειδικές διασφαλίσεις. Ομοίως, το σύστημα τιμής εισόδου ισχύει για προϊόντα που καλύπτονταν στο παρελθόν από το σύστημα τιμής αναφοράς. Δεν υπάρχει δυνατότητα να συμπεριληφθούν τα οπωροκηπευτικά στο σύστημα τιμής εισόδου.
<SPEAKER ID="270" NAME="Πρόεδρος">
Σας ευχαριστώ, κυρία Επίτροπε, για την ενημέρωση. Τα κεράσια είναι μάλιστα το αγαπημένο μου φρούτο και κατά συνέπεια θα μπορώ να κοιμάμαι ήσυχος. Ελπίζω το ίδιο να ισχύει και για τους άλλους συναδέλφους.
<P>
Ανακοινώνω ότι έλαβα την πρόταση ψηφίσματος B6-0525/ βάσει του άρθρου 108, παράγραφος 5, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί αύριο, στις 11.00.

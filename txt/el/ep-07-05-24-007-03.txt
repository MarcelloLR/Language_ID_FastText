<CHAPTER ID="007-03">
3. Έλεγχος της εντολής του Beniamino Donnici (ψηφοφορία) 
<P>
- Έκθεση: Gargani
<P>
- Πριν από την ψηφοφορία:
<SPEAKER ID="070" NAME="Graham Watson" AFFILIATION="ALDE">
(EN) Κύριε Πρόεδρε, λαμβάνω τον λόγο δυνάμει του άρθρου 3, παράγραφος 3, του Κανονισμού ζητώντας να επικαλεστείτε τις προεδρικές σας εξουσίες, που καθορίζονται στο άρθρο 19, χαρακτηρίζοντας μη παραδεκτή και επομένως διακόπτοντας την ψηφοφορία επί της έκθεσης του κ. Gargani. " έκθεση είναι αντίθετη προς τις Συνθήκες και, ειδικότερα, προς τα άρθρα 12 και 13 της πράξης του 1976. Συνεπώς, στερείται νομικής βάσης και σας ζητώ να χρησιμοποιήσετε τις προεδρικές σας εξουσίες για να την χαρακτηρίσετε μη παραδεκτή.
<SPEAKER ID="071" NAME="Πρόεδρος">
Πρόκειται για μια έκθεση της Επιτροπής Νομικών Θεμάτων. Ποιος θα μπορούσε να είναι πιο κατάλληλος για να ενημερώσει για τη νομική κατάσταση; Ο Πρόεδρος δεν θεωρεί ότι μπορεί να διορθώσει μία απόφαση της Επιτροπής Νομικών Θεμάτων για ένα νομικό ζήτημα - ακόμα κι αν σπούδασε νομικά πριν από πολλά χρόνια. Για τον λόγο αυτόν αποφασίζω να συνεχιστεί η ψηφοφορία για την έκθεση αυτή.
<P>
- Μετά την τελική ψηφοφορία:
<SPEAKER ID="072" NAME="Graham Watson" AFFILIATION="ALDE">
(EN) Κύριε Πρόεδρε, η Ομάδα μου θεωρεί παράνομο αυτό που μόλις έκανε το Κοινοβούλιο, όπως εξήγησα προηγουμένως. Ωστόσο, αποδεχόμαστε την ετυμηγορία του Κοινοβουλίου. Όπως μερικές φορές λέμε στη γλώσσα μου, θα τα πούμε στο δικαστήριο!
<P>
(Γέλια)
<SPEAKER ID="073" NAME="Πρόεδρος">
Αυτό αφορά ολόκληρο το Κοινοβούλιο. Εφόσον είσαστε ένα από τα μέλη του, θα είσαστε κι εσείς εκεί.
<P>
(Χειροκροτήματα)

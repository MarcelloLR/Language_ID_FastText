<CHAPTER ID="005">
Μεταφορά αλόγων που προορίζονται για σφαγή στην Ευρωπαϊκή Ένωση (γραπτή δήλωση)
<SPEAKER ID="012" NAME="Πρόεδρος">
Θέλω να σας ενημερώσω ότι η γραπτή δήλωση 0054/2009 της κ. Lynne, της κ. Jędrzejewska κα του κ. Schlyter σχετικά με τη μεταφορά αλόγων που προορίζονται για σφαγή στην Ευρωπαϊκή Ένωση υπεγράφη σήμερα, 24 Φεβρουαρίου 2010, από την πλειοψηφία των βουλευτών που απαρτίζουν το Κοινοβούλιο. Ως εκ τούτου, σύμφωνα με το άρθρο 124, παράγραφος 4 του Κανονισμού, θα διαβιβαστεί στους αποδέκτες της και θα δημοσιευθεί στα κείμενα που εγκρίθηκαν κατά τη συνεδρίαση της 25ης Φεβρουαρίου 2010 με μνεία των ονομάτων των προσυπογραφόντων.
<P>
Θέλουμε να ευχαριστήσουμε τους συντάκτες για την υποβολή αυτής της δήλωσης.
<SPEAKER ID="013" NAME="Elizabeth Lynne" LANGUAGE="EN">
Κύριε Πρόεδρε, είναι πολύ θετικό το γεγονός ότι κατορθώσαμε να συλλέξουμε τον σωστό αριθμό υπογραφών. Σας ευχαριστούμε που υπογράψατε αυτήν τη γραπτή δήλωση.
<SPEAKER ID="014" NAME="Πρόεδρος">
Θα ήθελα να σας ενημερώσω ότι δεν είχα τη δυνατότητα να υπογράψω αυτήν τη δήλωση, και είμαι έτοιμος να το πράξω αμέσως.

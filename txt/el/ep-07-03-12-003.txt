<CHAPTER ID="003">
Δήλωση της Προεδρίας
<SPEAKER ID="009" NAME="Πρόεδρος">
Κυρίες και κύριοι, επιτρέψτε μου μία παρατήρηση για το θέμα που μόλις συζητήσαμε. Χθες -Κυριακή 11 Μαρτίου- ήταν η τρίτη επέτειος της τρομοκρατικής επίθεσης που έγινε στη Μαδρίτη στις 11 Μαρτίου 2004, στην οποία έχασαν τη ζωή τους 192 άνθρωποι. " ημέρα αυτού του φρικτού γεγονότος ανακηρύχθηκε ευρωπαϊκή ημέρα μνήμης για τα θύματα της τρομοκρατίας. Είναι μία ημέρα που έχει ως στόχο να διατηρήσει την ανάμνηση και την αλληλεγγύη με τα θύματα της τρομοκρατίας και τις οικογένειές τους, με αυτούς που έχασαν τη ζωή τους αλλά και με εκείνους που εξακολουθούν να υποφέρουν από τις ψυχικές και σωματικές συνέπειες της επίθεσης.
<P>
Είναι μία ημέρα προαγωγής της επίγνωσης, διότι μετά από την επίθεση της Μαδρίτης, οι βομβιστικές επιθέσεις στο Λονδίνο στις 7 Ιουλίου 2005 είχαν νέα θύματα στην Ευρωπαϊκή Ένωση. Αλλά και σε ολόκληρο τον κόσμο εξακολουθούν να χάνουν τη ζωή τους πολύ συχνά άνθρωποι εξαιτίας της βίας που προωθείται από τον φανατισμό. " τρομοκρατία είναι επίθεση κατά της ελευθερίας και της δημοκρατίας. Είναι η απόπειρα δημιουργίας γεγονότων μέσω της τυφλής βίας και η προσπάθεια καταστροφής αξιών, των αξιών που αποτελούν θεμέλιο της Ευρωπαϊκής Ένωσης και των κρατών μελών της. " τρομοκρατία είναι ένα έγκλημα που δεν πρέπει να το ανεχτούμε σε καμία περίπτωση. Συνιστά έναν από τους μεγαλύτερους κινδύνους για την ασφάλεια, τη σταθερότητα και τις δημοκρατικές αξίες της διεθνούς κοινότητας και είναι επίσης άμεση επίθεση εναντίον των πολιτών μας.
<P>
" Ευρωπαϊκή Ένωση και η διεθνής κοινότητα πρέπει να καταπολεμήσουν αποφασιστικά κάθε μορφή τρομοκρατίας. Δεν μπορεί να υπάρξει δικαιολογία για την τρομοκρατία και δεν πρέπει να δείξουμε αδυναμία στην καταπολέμησή της. Για να μπορέσουμε να την καταπολεμήσουμε αποτελεσματικά, πρέπει να ξεπεράσουμε την απλή στενή συνεργασία και να αναπτύξουμε μία συνεκτική κοινή πολιτική που θα ανταποκρίνεται στις ανάγκες των πολιτών, ενώ ταυτόχρονα θα συμφωνεί με τις πεποιθήσεις μας για τα δικαιώματα και την αξιοπρέπεια του ανθρώπου.
<P>
Γι' αυτό, επιτρέψτε μου να επαναλάβω ότι, για το Ευρωπαϊκό Κοινοβούλιο, το Γκουαντάναμο δεν είναι συμβατό με την ευρωπαϊκή έννομη τάξη. Πρέπει να διασφαλίσουμε ότι θα καταπολεμήσουμε από κοινού την τρομοκρατία, σύμφωνα με τις αξίες που υπερασπιζόμαστε.
<P>
Επ' ευκαιρία αυτής της ημέρας μνήμης για τα θύματα της τρομοκρατίας πρέπει να επαναλάβουμε ότι πρόθεσή μας είναι να καταπολεμήσουμε κάθε μορφή τρομοκρατίας και να εφαρμόσουμε τα μέτρα που απαιτούνται γι' αυτό. Δεν πρέπει να ξεχάσουμε τα θύματα της τρομοκρατίας. Τους χρωστάμε την τιμωρία των δολοφόνων τους. Όμως, πρέπει επίσης να επιδιώξουμε με μια αποφασιστική πολιτική να προληφθούν, όσο το δυνατόν, η τρομοκρατία και οι τρομοκρατικές επιθέσεις τόσο στην επικράτεια της Ευρωπαϊκής Ένωσης όσο και παγκοσμίως. Αυτό εκφράζει τις αρχές της διεθνούς κοινότητας και της έννομης τάξης μας.
<P>
Στις 5 Μαρτίου 2007 απήχθη στο Αφγανιστάν από τους Ταλιμπάν ο ιταλός δημοσιογράφος και ανταποκριτής της εφημερίδας "La Repubblica", Daniele Mastrogiacomo. Δεν είχε κάνει τίποτα παραπάνω από το να ασκεί το επάγγελμά του ενημερώνοντας για την κατάσταση στη χώρα. Θα ήθελα να εκφράσω εδώ την αλληλεγγύη του Ευρωπαϊκού Κοινοβουλίου και τη δική μου αλληλεγγύη προς την οικογένεια του κ. Mastrogiacomo και την εφημερίδα "La Repubblica".
<P>
Την ίδια αλληλεγγύη θα ήθελα να εκφράσω εξ ονόματος του Ευρωπαϊκού Κοινοβουλίου και προς τη γερμανίδα υπήκοο και τον γιο της που απήχθησαν τον Φεβρουάριο στο Ιράκ. Απευθύνουμε κατηγορηματικά έκκληση στα άτομα που κρατούν τον κ. Mastrogiacomo και στην οργάνωση Kataib Siham al-Haq, που απήγαγε τους δύο γερμανούς πολίτες που ζουν εδώ και πολύ καιρό στο Ιράκ, να τους απελευθερώσουν άμεσα και χωρίς τραυματισμούς. Δεν πρέπει να αφήνουμε να μας εκβιάζουν μέσω της βίας.
<P>
Σας ζητώ τώρα να τιμήσουμε τη μνήμη των θυμάτων της τρομοκρατίας.
<P>
(Το Σώμα, όρθιο, τηρεί ενός λεπτού σιγή)

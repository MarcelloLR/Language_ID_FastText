<CHAPTER ID="011-01">
1. Διορισμός του Επιτρόπου της Βουλγαρίας (ψηφοφορία) 
<SPEAKER ID="067" NAME="Πρόεδρος">
" ημερήσια διάταξη προβλέπει την Ώρα των Ψηφοφοριών.
<P>
(Για τα αποτελέσματα και λοιπές λεπτομέρειες των ψηφοφοριών: βλ. συνοπτικά πρακτικά)
<P>
Θα αρχίσουμε με τις προτάσεις απόφασης σχετικά με τους διορισμούς των νέων Επιτρόπων που πρότειναν η Βουλγαρία και η Ρουμανία, αντίστοιχα. Ο Πρόεδρος της Επιτροπής, κ. Barroso, θα μιλήσει εξ ονόματός της.
<SPEAKER ID="068" NAME="José Manuel Barroso">
Πρόεδρος της Επιτροπής. (EN) Κύριε Πρόεδρε, καλείστε σήμερα να δώσετε τη γνώμη σας για τον διορισμό των δύο Επιτρόπων που έχουν υποδειχθεί από τη Βουλγαρία και τη Ρουμανία, της κ. Meglena Kuneva και του κ. Leonard Orban. Είναι η πρώτη φορά που μια συνθήκη προσχώρησης προβλέπει κατηγορηματικά τη διαβούλευση με το Ευρωπαϊκό Κοινοβούλιο για τον διορισμό Επιτρόπων από τα νέα κράτη μέλη. Χαιρετίζω θερμά τον σημαντικό αυτό ρόλο που δίνεται στο θεσμικό όργανό σας καθώς αυξάνει τόσο τα δημοκρατικά δικαιώματα του Κοινοβουλίου όσο και τη λογοδοσία της Επιτροπής.
<P>
Βρίσκομαι σήμερα εδώ ενώπιόν σας για να ζητήσω την έγκρισή σας για τους δύο νέους συναδέλφους μας. Το πράττω αυτό επειδή πιστεύω ειλικρινά ότι πληρούν και οι δύο τις υψηλότερες προδιαγραφές. " έγκριση του Ευρωπαϊκού Κοινοβουλίου για τον διορισμό των δύο υποψήφιων Επιτρόπων θα επιτρέψει στο Συμβούλιο να τους διορίσει επισήμως. " κ. Kuneva και ο κ. Orban θα καταστούν κατ' αυτόν τον τρόπο κανονικά μέλη της Επιτροπής από 1ης Ιανουαρίου 2007.
<P>
Ως Πρόεδρος της Επιτροπής είμαι ιδιαίτερα ευτυχής και περήφανος που η κ. Kuneva και ο κ. Orban -δύο σημαντικές προσωπικότητες- θα ενταχθούν στην ομάδα μου. Και οι δύο έχουν εργαστεί απίστευτα σκληρά για να βοηθήσουν τις χώρες τους να ολοκληρώσουν επιτυχώς τις τελικές προετοιμασίες τους για την ένταξη. Με την εμπειρία τους και το ευρωπαϊκό πιστεύω τους, η συνεισφορά τους θα είναι πολύτιμη στο συλλογικό έργο της Επιτροπής για την περαιτέρω προαγωγή της Ευρώπης, συμπεριλαμβανομένου του θεσμικού διακανονισμού που είναι απαραίτητος για τη διασφάλιση μιας δημοκρατικότερης, διαφανέστερης και αποτελεσματικότερης Ευρώπης.
<P>
Κατά τη διάρκεια των τελευταίων εβδομάδων πολλοί από εσάς είχατε την ευκαιρία να γνωρίσετε τους δύο υποψήφιους Επιτρόπους, είτε σε διμερές πλαίσιο είτε μέσω των ακροάσεων. " κ. Kuneva και ο κ. Orban πέρασαν επιτυχώς στις σχετικές κοινοβουλευτικές επιτροπές. Αποτελεί ακράδαντη πεποίθησή μου ότι και οι δύο υποψήφιοι κατά τη διάρκεια των ακροάσεων απέδειξαν την προσωπική τους ακεραιότητα και ανεξαρτησία, τη γενική ικανότητα και επαγγελματική εμπειρία τους, καθώς και τη βαθιά και ουσιαστική ευρωπαϊκή τους αφοσίωση.
<P>
" προαγωγή της γλωσσικής και πολιτισμικής ποικιλομορφίας στην Ευρωπαϊκή Ένωση άπτεται της ουσίας αυτής καθαυτής των ευρωπαϊκών αξιών μας και της ταυτότητάς μας και αποτελεί αναγκαία προϋπόθεση για την προβολή της Ευρώπης στους πολίτες και τον πολυπολιτισμικό διάλογο. Είμαι βέβαιος ότι ο κ. Orban είναι το κατάλληλο πρόσωπο για να επιτελέσει αυτό το έργο.
<P>
" προστασία των δικαιωμάτων των καταναλωτών είναι ζωτικής σημασίας για τα συμφέροντα απαξαπάντων των πολιτών μας. Είμαι βέβαιος ότι η κ. Kuneva είναι το καταλληλότερο πρόσωπο για να το επιτελέσει αυτό.
<P>
" 1η Ιανουαρίου 2007 θα είναι μια πραγματικά ιστορική στιγμή. " προσχώρηση της Βουλγαρίας και της Ρουμανίας θα ολοκληρώσει την πέμπτη διεύρυνση της Ευρωπαϊκής Ένωσης. " διεύρυνση δεν έχει συμβάλει μόνον στην ειρήνη, την ευημερία και τη σταθερότητα σε ολόκληρη την Ευρώπη αλλά μας έχει κάνει όλους πλουσιότερους κοινωνικά, οικονομικά, και πολιτισμικά. Με την προσχώρηση της Βουλγαρίας και της Ρουμανίας στην Ευρωπαϊκή Ένωση, θα επιτύχουμε την εκπλήρωση των φιλοδοξιών και των ελπίδων τόσων πολλών ανθρώπων που έχουν αγωνιστεί για ελευθερία στην Ευρώπη για τόσο καιρό.
<P>
Τα νέα κράτη μέλη θα εδραιωθούν πλέον στην κοινότητα των ευρωπαϊκών αξιών που διαμορφώνουν και διαπνέουν τον δημόσιο σκοπό της Ευρωπαϊκής Ένωσης. " δικαιωματική θέση τους στο επίκεντρο αυτής της κοινότητας θα τους δώσει νέα αυτοπεποίθηση και δυναμισμό που είμαι σίγουρος ότι θα παραγάγει οφέλη για το σύνολο της Ένωσής μας.
<P>
(Χειροκροτήματα)
<SPEAKER ID="069" NAME="Hans-Gert Poettering">
εξ ονόματος της Ομάδας PPE-DE. - (DE) Κύριε Πρόεδρε, για να είμαι ειλικρινής, αισθάνομαι κάποια έκπληξη που καλούμαι να μιλήσω τώρα. Ωστόσο, η ζωή είναι πάντα γεμάτη εκπλήξεις. Άκουσα με χαρά τα λόγια του Προέδρου της Επιτροπής. Οι ακροάσεις έγιναν και τα αποτελέσματα ήταν τέτοια ώστε οι αρμόδιες επιτροπές έδωσαν την έγκρισή τους τόσο για την κ. Kunewa όσο και για τον κ. Orban. Είναι χαρά και τιμή μου να διατυπώσω την έγκρισή μας για τους δύο αυτούς Επιτρόπους. " Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών θα προσπαθήσει να έχει μία πολύ καλή συνεργασία μαζί τους. Έχουμε την καλή θέληση γι' αυτό και λέμε "ναι" στον διορισμό αυτών των δύο προσώπων.
<P>
(Χειροκροτήματα)
<SPEAKER ID="070" NAME="Martin Schulz">
εξ ονόματος της Ομάδας PSE. - (DE) Κύριε Πρόεδρε, κυρίες και κύριοι, η ακρόαση μελών της Επιτροπής είναι σημαντικό δικαίωμα του Ευρωπαϊκού Κοινοβουλίου, που το Σώμα παίρνει σοβαρά. Διαπιστώνουμε ότι και η Επιτροπή παίρνει σοβαρά αυτό το δικαίωμα του Ευρωπαϊκού Κοινοβουλίου. Αυτός είναι και ο λόγος που ο πρώτος υποψήφιος από τη Ρουμανία κ. Vosgenian δεν έφθασε καν ως την ακρόαση, γιατί δεν θα την περνούσε με επιτυχία. Το γεγονός ότι ο Πρόεδρος της Επιτροπής έβγαλε τα συμπεράσματά του και κινήθηκε για να υπάρξει άλλος υποψήφιος ήταν ένα σωστό βήμα που δείχνει ότι οι δημοκρατικές δομές λειτουργούν στην Ευρώπη όταν τα θεσμικά όργανα παίρνουν σοβαρά τα καθήκοντά τους.
<P>
" διαδικασία ακρόασης δεν είναι τυπική, αλλά είναι μία αυθεντική διαδικασία εξέτασης. " Σοσιαλιστική Ομάδα στο Ευρωπαϊκό Κοινοβούλιο πιστεύει ότι και οι δύο υποψήφιοι, η κ. Kuneva και ο κ. Orban, πέρασαν με επιτυχία από τη διαδικασία αυτή. Κατά την άποψή μας, είναι ικανοί να ανταποκριθούν στα καθήκοντα που θα τους ανατεθούν και γι' αυτό θα εγκρίνουμε κατά την ψηφοφορία τον διορισμό τους.
<P>
Πρέπει, ωστόσο, να πούμε πως το χαρτοφυλάκιο που ανέθεσε ο Πρόεδρος της Επιτροπής στον κ. Orban εξακολουθεί να είναι ασαφές ακόμα και μετά από την επιστολή που συνέταξε ο κ. Barroso ως απάντηση στα ερωτήματα που τέθηκαν. Αυτό δείχνει πως η αναζήτηση χαρτοφυλακίου σε μία Επιτροπή με 27 μέλη επιδέχεται μόνο μίας ερμηνείας: η Επιτροπή αυτή συστήνεται βάσει της Συνθήκης της Νίκαιας, που κατά την εκτίμηση όσων την συνέταξαν δεν είναι κατάλληλη ούτε καν για 15, πολύ δε περισσότερο για 27 κράτη μέλη.
<P>
(Χειροκροτήματα)
<P>
Επομένως, από θεσμική άποψη έχουμε φθάσει στα όριά μας. Δεν πρέπει να αποσιωπήσουμε αυτήν την κριτική που, ωστόσο, δεν βαρύνει την κ. Kuneva και τον κ. Orban και δεν πρέπει να χρεωθεί σε αυτούς.
<P>
Γνωρίζαμε βέβαια, κύριε Orban και κυρία Kuneva, πριν ακόμα από τις ακροάσεις πως δεν είστε ένθερμοι οπαδοί του σοσιαλδημοκρατικού κινήματος - αυτό σας το συγχωρούμε, κάθε άνθρωπος έχει το δικαίωμα να κάνει λάθη. Ωστόσο, σας απευθύνουμε έκκληση να προσέξετε ως μέλη της Επιτροπής να μην χάσει η Επιτροπή αυτή από τα μάτια της τον στόχο της απαραίτητης πολιτικής ισορροπίας μεταξύ της οικονομικής και της κοινωνικής ευθύνης στην Ευρώπη. Με την ψήφο μας υπέρ του διορισμού σας δείχνουμε την εμπιστοσύνη μας ότι θα το κάνετε.
<P>
(Χειροκροτήματα)
<SPEAKER ID="071" NAME="Graham Watson">
εξ ονόματος της Ομάδας ALDE. - (EN) Κύριε Πρόεδρε, το επικείμενο της προσχώρησης της Ρουμανίας και της Βουλγαρίας υπογραμμίζεται από τη σημερινή ψηφοφορία για τους υποψηφίους για τις θέσεις των δύο Επιτρόπων και των δύο μελών του Ελεγκτικού Συνεδρίου.
<P>
Και η Meglena Kuneva και ο Leonard Orban συμμετείχαν ενεργά στις διαπραγματεύσεις για την προσχώρηση της χώρας τους αντιστοίχως. " μοιρασιά της τράπουλας δεν ήταν ευνοϊκή για κανέναν, ειδικά αν αναλογιστεί κανείς την απόσταση που διένυσε η κάθε χώρα στην πορεία της προς την προσχώρηση. Αποδείχτηκε δυσκολότερο από ό,τι αναμενόταν και χρειάστηκαν δύο χρόνια περισσότερο από άλλες χώρες που αναδύθηκαν από την πρώην Ανατολική Ευρώπη.
<P>
Πρέπει να μπορέσουμε τώρα να προσαρμόσουμε την Ένωσή μας σε έναν ευρύτερο αριθμό μελών -ένα πιο γεμάτο σπίτι- με αναπόφευκτες οικογενειακές διαφορές. Όλοι πρέπει να μάθουν να δίνουν λίγο προκειμένου να πάρουν. Κατά πόσον έχουμε τώρα ένα γεμάτο σπίτι, ασφαλώς, εξακολουθεί να αποτελεί θέμα για συζήτηση και ίσως ο κ. Brok να μας διαφωτίσει στα τέλη της εβδομάδας;
<P>
Είναι αρμόζον αυτοί που φέρουν το βάρος των διαπραγματεύσεων προσχώρησης να αποκομίζουν ορισμένους καρπούς των κόπων τους. " κ. Kuneva και ο κ. Orban μπορούν να συνεισφέρουν σε μεγάλο βαθμό στην Ευρώπη. " ευρύτητα των γνώσεών που αποκόμισαν από τις συνομιλίες θα τους βγάλει ασπροπρόσωπους στη συλλογική λήψη αποφάσεων στους υψηλότερους ορόφους του κτιρίου Berlaymont.
<P>
Το αν θα επιλέξουν να παίξουν τη ντάμα κούπα ή τον άσο μπαστούνι στον χάρτινο πύργο του Προέδρου Barroso εξαρτάται από τους ίδιους, αλλά εξακολουθώ να είμαι πεπεισμένος ότι η Ρουμανία και η Βουλγαρία θα είναι ένα πλεονέκτημα για την Ένωση, και όχι βάρος όπως κάποιοι θα ήθελαν να πιστεύουμε.
<P>
Γνωρίζω ότι ορισμένοι στο παρόν Κοινοβούλιο σκέφτονται να καταψηφίσουν έναν από τους υποψηφίους για το Ελεγκτικό Συνέδριο. Εάν σοβαρολογούμε όσον αφορά την προσχώρηση δύο χωρών στην Ένωση, ας είμαστε σοβαροί όσον αφορά την σωστή προσχώρησή τους και να μην παίζουμε παιχνίδια με τους υποψηφίους.
<P>
Επιτρέψτε μου να δώσω μια συμβουλή στον Πρόεδρο Barroso καθώς εξετάζει τον τρόπο με τον οποίο θα αξιοποιήσει τα ταλέντα των δύο πρόσφατων νεοσύλλεκτών του: δεν υπάρχουν αρκετά καθήκοντα για 27 Επιτρόπους. Για αυτόν τον λόγο υποστηρίξαμε τις διατάξεις του Συντάγματος για τον περιορισμό των μελών του Σώματος. Μεριμνήστε παρακαλώ ώστε τα μέλη της Επιτροπής να ενεργούν προς το κοινοτικό συμφέρον και όχι ως εκπρόσωποι των κρατών καταγωγής τους· καθορίστε σαφώς τα καθήκοντά τους, σαφέστερα από ό,τι πράξατε στην επιστολή σας προς τον Πρόεδρο Borrell, που υποτίθεται ότι "αποσαφήνιζε" τον ρόλο του διαπολιτισμικού διαλόγου. Έχει αφήσει τους περισσότερους από εμάς με περισσότερα ερωτήματα από ό,τι απαντήσεις. Εντούτοις, σας ευχόμαστε καλή επιτυχία. Ευχόμαστε στους δύο νέους Επιτρόπους καλή επιτυχία και αναμένουμε ότι θα επιτελέσετε το έργο που χρειαζόμαστε για να προαγάγουμε τον σκοπό της Ευρώπης.
<P>
(Χειροκροτήματα)
<SPEAKER ID="072" NAME="Monica Frassoni">
εξ ονόματος της Ομάδας Verts/ALE. - (IT) Κύριε Πρόεδρε, κυρίες και κύριοι, ο Πρόεδρος της Ομάδας τωv Πρασίvωv/Ευρωπαϊκή Ελεύθερη Συμμαχία θα ψηφίσει υπέρ της εισόδου της κ. Kuneva και του κ. Orban στην Επιτροπή.
<P>
Θα θέλαμε να τους συγχαρούμε για τον διορισμό τους και ελπίζουμε ότι θα μπορέσουν να εργασθούν σε μια ομάδα η εσωτερική συνοχή, τα κίνητρα και το ευρωπαϊκό όραμα της οποίας δεν ανταποκρίνονται, δυστυχώς, στις προσδοκίες μας και στις ανάγκες της Ευρωπαϊκής Ένωσης.
<P>
Από αυτήν την άποψη, η σημερινή μας ψήφος αποτελεί περισσότερο μια χειρονομία καλωσορίσματος των δύο νέων κρατών μελών που εκπροσωπούν οι δύο νέοι Επίτροποι, παρά δείγμα υποστήριξης της σημερινής Επιτροπής και της πολιτικής της.
<P>
Κυρία Kuneva, θα αντιληφθείτε πολύ σύντομα ότι στην Επιτροπή που εντάσσεστε σήμερα τα βιομηχανικά λόμπι έχουν πολύ ευκολότερη πρόσβαση και πολύ ευκολότερη ζωή σε σχέση με τα κινήματα των καταναλωτών. Ελπίζω να αντισταθείτε και να μπορέσετε να αλλάξετε την κατάσταση.
<P>
Κύριε Orban, εσείς θα αντιληφθείτε σύντομα ότι η προστασία της πολιτισμικής διάστασης της Ευρωπαϊκής Ένωσης είναι πολύ πιο δύσκολη σε μια Επιτροπή που είναι στραμμένη πολύ περισσότερο προς μια πλευρά του κόσμου, παρά σε άλλες.
<P>
Κύριε Πρόεδρε, η θετική μας ψήφο σε αυτήν την ψηφοφορία σημαίνει ότι δημιουργούμε κατά κάποιον τρόπο ένα προηγούμενο όσον αφορά την ψηφοφορία για τους μεμονωμένους Επιτρόπους, κάτι που εμείς ζητάμε συχνά και ελπίζουμε να πετύχουμε στο μέλλον.
<P>
(Χειροκροτήματα)
<SPEAKER ID="073" NAME="Francis Wurtz">
εξ ονόματος της Ομάδας GUE/NGL. - (FR) Κύριε Πρόεδρε, κύριε Πρόεδρε της Επιτροπής, εξ ονόματος της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών, καλωσορίζω τους δύο νέους Επιτρόπους μας, την κ. Kuneva και τον κ. Orban. " Ομάδα μου θα εγκρίνει αυτούς τους δύο διορισμούς.
<P>
Προσωπικά, θα προτιμούσα ο Πρόεδρος της Επιτροπής να αδράξει την ευκαιρία της περάτωσης αυτού του σταδίου της διεύρυνσης για να επιδοθεί σε μια ουσιαστική συζήτηση απολογισμού του μέχρι τώρα έργου της Επιτροπής του, για να ξαναμοιράσει τα χαρτιά, αν αυτό ενδείκνυται, εντός της διευρυμένης Επιτροπής και, τέλος, προκειμένου να θέσει την ομάδα του, στο σύνολό της, υπό την έγκριση του Κοινοβουλίου. Σε μια φάση κατά την οποία τίθενται τόσα ερωτήματα για τη λειτουργία, τους προσανατολισμούς και το μέλλον της ΕΕ, αυτό δεν θα έβλαπτε ούτε την εξουσία της Επιτροπής ούτε την κοινοβουλευτική δημοκρατία. Όπως διαπιστώνουμε, δεν προκρίθηκε αυτή η επιλογή. Εν πάση περιπτώσει, ευχόμαστε τα καλύτερα στην κ. Kuneva και τον κ. Orban!
<P>
(Χειροκροτήματα)
<SPEAKER ID="074" NAME="Brian Crowley">
εξ ονόματος της Ομάδας UEN. - (EN) Κύριε Πρόεδρε, σήμερα σημειώνουμε ένα ακόμη βήμα στην πορεία της Ρουμανίας και της Βουλγαρίας προκειμένου να τις υποδεχτούμε εκ νέου στην οικογένεια των δημοκρατικών εθνών στο εσωτερικό της Ευρωπαϊκής Ένωσης. Χαιρετίζω τον διορισμό των υποψήφιων Επιτρόπων Kuneva και Orban, και ελπίζω ότι όλοι οι συνάδελφοι σε αυτή την Αίθουσα δεν θα χρησιμοποιήσουν πολιτικά θέματα σε μια προσπάθεια να τους θίξουν όσον αφορά τον σημαντικό ρόλο που θα αναλάβουν στο μέλλον.
<P>
Ειδικότερα, ο σεβασμός για την πολυμορφία που θα είναι απαραίτητος στην Ευρωπαϊκή Ένωση του 21ου αιώνα περιλαμβάνεται στο χαρτοφυλάκιο που θα αναλάβει ο Επίτροπος Orban, και καλώ όλους τους συναδέλφους να είναι όσο το δυνατόν πιο γενναιόδωροι απέναντί του, και απέναντι σε όλους τους Επιτρόπους, αλλά ιδιαίτερα να αποβούν χρήσιμοι σε αυτόν υποδεικνύοντας νέους τρόπους με τους οποίους μπορεί να προστατευθεί αυτή η πολυμορφία στο εσωτερικό της Ευρωπαϊκής Ένωσης.
<P>
Τέλος, σε αυτή τη σημαντική συγκυρία, είναι ζωτικής σημασίας όλοι οι άνθρωποι σε ολόκληρη την Ευρώπη να συγκεντρωθούν και να ενωθούν, και να κατανοήσουν ότι, ασχέτως αυτού που ενδεχομένως μας χωρίζει όσον αφορά τις διαφορετικές ιδεολογίες μας, ή τις διαφορετικές πολιτικές απόψεις μας ή, μάλιστα, τις διαφορετικές θρησκείες μας, τα πράγματα τα οποία μας ενώνουν, τα πράγματα τα οποία μοιραζόμαστε, είναι πολύ ισχυρότερα και πολύ σπουδαιότερα προκειμένου να πραγματοποιήσουμε μιαν αλλαγή προς το καλύτερο, όχι μόνον στην Ευρώπη αλλά στην παγκόσμια σκηνή. Αντί να περιοριστούμε στην πολιτική, ας ατενίσουμε την ευρύτερη εικόνα. Ας επωφεληθούμε των ευκαιριών που δόθηκαν σήμερα στη Ρουμανία και στη Βουλγαρία, αλλά, προπάντων, ας επωφεληθούμε των ευκαιριών που δόθηκαν στην Ευρωπαϊκή Ένωση να ενεργήσει ως φάρος ελπίδας, δημοκρατίας, ελευθερίας, σεβασμού των ανθρωπίνων δικαιωμάτων, σε ολόκληρο τον κόσμο. Ας μεριμνήσουμε, ιδιαίτερα ώστε να μπορέσουμε να το πράξουμε αυτό συλλογικά για τη βελτίωση ολόκληρης της ανθρωπότητας.
<P>
(Χειροκροτήματα)
<SPEAKER ID="075" NAME="Jeffrey Titford">
εξ ονόματος της Ομάδας IND/DEM. - (EN) Κύριε Πρόεδρε, μας ζητείται σήμερα να εγκρίνουμε τον διορισμό των Ευρωπαίων Επιτρόπων από τη Βουλγαρία και τη Ρουμανία. Λοιπόν, δεν τον εγκρίνω. Ψήφισα κατά της προσχώρησης της Βουλγαρίας και της Ρουμανίας, όπως έπραξαν πολλοί συνάδελφοί μου από την Ομάδα Ανεξαρτησία και Δημοκρατία.
<P>
Οι συνάδελφοί μου και εγώ του βρετανικού Κόμματος Ανεξαρτησίας διασυρθήκαμε το 2004 επειδή αντιτεθήκαμε στην προσχώρηση, αλλά το πράξαμε για αρκετούς λόγους, πόσο μάλλον εφόσον αντιτιθέμεθα πλήρως στην οικοδόμηση της αυτοκρατορίας της Ευρωπαϊκής Ένωσης επειδή είναι μια εντελώς αντιδημοκρατική οργάνωση που υπονομεύει την αυτοδιοίκηση. Την καταψηφίσαμε επίσης επειδή γνωρίζαμε ότι θα σημειωνόταν μαζική μετανάστευση από ορισμένα από τα νέα κράτη μέλη προς τη Βρετανία - μια μαζική μετανάστευση την οποία δεν μπορεί να διαχειριστεί η υποδομή της χώρας μου. Δύο χρόνια αργότερα αποδείχθηκε ότι είχαμε δίκιο: εκτιμάται ότι σχεδόν 650 000 άνθρωποι προσήλθαν στη Βρετανία από τις χώρες προσχώρησης κατά τη διάρκεια του πρώτου έτους της ένταξής τους στην ΕΕ. Επίσης, η διαρροή εξειδικευμένων εργαζομένων ήταν τέτοια, που τώρα βρισκόμαστε στη γελοία κατάσταση ο Πρόεδρος της Πολωνίας να απευθύνει εκκλήσεις στους συμπατριώτες του να επιστρέψουν στην πατρίδα τους.
<P>
Οι αρχιτέκτονες της αυτοκρατορίας της ΕΕ θα αναλογιστούν ποτέ το τεράστιο κοινωνικό κόστος των ενεργειών τους; Βρισκόμαστε τώρα στο κατώφλι μιας τραγωδίας: δύο ακόμη χώρες, οι οποίες έχουν πρόσφατα αποτινάξει τον ζυγό του κομμουνισμού και απέκτησαν την ελευθερία τους, πρόκειται να την αποκηρύξουν υιοθετώντας τον ζυγό των Βρυξελλών, με ολόκληρη την αποπνικτική γραφειοκρατία της και το απηνές κυνήγι της εξουσίας. Δεν θα περάσουν πολλά χρόνια μέχρι να ανακαλύψουν η Βουλγαρία και η Ρουμανία τι λάθος διέπραξαν υποτάσσοντας τους εαυτούς τους στη θέληση μιας αδιάλλακτης Ευρωπαϊκής Επιτροπής. Θα είναι σαν να ανταλλάσσουν το σιδηρούν παραπέτασμα με ένα τεράστιο χάρτινο παραπέτασμα, το οποίο θα μπορούσε να καταλήξει μια σχεδόν εξίσου μεγάλη απειλή για τις ατομικές ελευθερίες και την ευημερία με τον προκάτοχό του.
<P>
" ελευθερία είναι αδιαίρετη. Δεν πρέπει να εκχωρείται ποτέ στο πλαίσιο της επιδίωξης οικονομικού οφέλους, ιδίως όταν έχει αποκτηθεί με τόσο υψηλό τίμημα.
<P>
(Χειροκροτήματα)
<SPEAKER ID="076" NAME="Bruno Gollnisch" AFFILIATION="NI">
(FR) Κύριε Πρόεδρε, κυρίες και κύριοι συνάδελφοι, θέλω να προσθέσω δύο σύντομες παρατηρήσεις στα όσα μόλις είπε ο κ. Titford για το θέμα αυτών των Επιτρόπων, που προέρχονται από δύο φίλια έθνη -το ένα σλαβικό, το άλλο λατινικό- τα οποία είναι αλήθεια ότι πρόσφατα απελευθερώθηκαν από τον κομμουνιστικό ζυγό και τα οποία ελπίζουμε να μην βρεθούν υπό άλλο ζυγό.
<P>
" πρώτη μου παρατήρηση είναι ότι το χαρτοφυλάκιο του κ. Orban, η πολυγλωσσία, πρέπει να αντιμετωπίσει την εκμάθηση και τη χρησιμοποίηση των εθνικών γλωσσών των κρατών μελών ως προτεραιότητα, μεταξύ άλλων, και από τα ευρωπαϊκά θεσμικά όργανα. Ωστόσο, κυρίες και κύριοι συνάδελφοι, καλούμαστε εντός ολίγου να αποφανθούμε για τον ορισμό δύο μελών του Ελεγκτικού Συνεδρίου. Έχω εδώ τις γαλλικές μεταφράσεις αυτών των εκθέσεων: η μία εξ αυτών συντάχθηκε από τον κ. Pomés Ruiz, ισπανό εισηγητή, σχετικά με έναν βούλγαρο υποψήφιο η άλλη, από έναν ούγγρο εισηγητή, σχετικά με έναν ρουμάνο υποψήφιο! Σε αυτές τις γαλλικές μεταφράσεις, οι βιογραφίες των μελών του Ελεγκτικού Συνεδρίου και τα ερωτηματολόγια είναι στα αγγλικά. Ιδού λοιπόν πεδίο λαμπρό για τον κ. Orban: να διασφαλίσει τον σεβασμό της γλωσσικής ποικιλομορφίας στα θεσμικά μας όργανα!
<P>
Θέλω επίσης να ευχηθώ καλή τύχη στην κ. Kuneva. Της ήταν λίαν δύσκολο να υπερασπίσει τα συμφέροντα των βουλγάρων συμπατριωτών της κατά τη διάρκεια των διαπραγματεύσεων: ευελπιστώ να της είναι πιο εύκολο να υπερασπίσει τα συμφέροντα των ευρωπαίων καταναλωτών.
<P>
Θέλω, τέλος, να υπενθυμίσω την αντίθεσή μας στην εφαρμογή του πρωτοκόλλου, το οποίο προσαρτάται στη Συνθήκη της Νίκαιας, το οποίο προβλέπει ότι αφ' ης στιγμής η Ευρωπαϊκή Ένωση θα αποτελείται από είκοσι επτά μέλη, ο αριθμός των Επιτρόπων θα είναι κατώτερος του αριθμού των κρατών μελών, πράγμα που σημαίνει ότι κάποια εξ αυτών δεν θα αντιπροσωπεύονται σε αυτό το θεσμικό όργανο. Μένουν δυόμισι χρόνια για να καταδείξουμε ότι ένα τέτοιο μέτρο είναι τελείως περιττό και αντίκειται στην ισότητα των εθνών, η οποία πρέπει να διέπει την πορεία του διεθνούς οργανισμού μας.
<SPEAKER ID="077" NAME="Πρόεδρος">
Θα προχωρήσουμε τώρα στην ψηφοφορία της πρότασης απόφασης για τον διορισμό της νέας Επιτρόπου που πρότεινε η Δημοκρατία της Βουλγαρίας, κ. Meglena Kuneva. " ψηφοφορία θα γίνει με ονομαστική κλήση σύμφωνα με το άρθρο 99, παράγραφος 4, του Κανονισμού.
<P>
(Το Σώμα εγκρίνει την απόφαση)
<P>
(Ζωηρά χειροκροτήματα)
<P>
Σας ευχαριστούμε πολύ. Συγχαρητήρια, κυρία Kuneva. Λίγοι Επίτροποι έχουν λάβει τόσο παρατεταμένα και ζωηρά χειροκροτήματα όπως εσείς.

<CHAPTER ID="011-02">
2. Καμπότζη, ειδικότερα η περίπτωση του Sam Rainsy
<SPEAKER ID="308" NAME="Πρόεδρος">
" ημερήσια διάταξη προβλέπει τη συζήτηση σχετικά με την Καμπότζη, ειδικότερα την περίπτωση του Sam Rainsy.
<SPEAKER ID="309" NAME="Marietje Schaake">
συντάκτης. - (EN) Κύριε Πρόεδρε, ο Sam Rainsy είναι συνάδελφός μας, μέλος του κοινοβουλίου της Καμπότζης. Το γεγονός αυτό καθαυτό έχει οδηγήσει σε απόπειρες δολοφονίας εναντίον του και σε μια σειρά πολιτικών και νομικών επιθέσεων από το κυβερνών κόμμα, συμπεριλαμβανομένης μιας 12ετούς ποινής φυλάκισης. Δεν αρέσει προφανώς στο κυβερνών κόμμα το γεγονός ότι ο Sam Rainsy καταγγέλλει τη διαφθορά και τις παραβιάσεις των ανθρωπίνων δικαιωμάτων.
<P>
Θα ήθελα να υπενθυμίσω σε αυτό το κυβερνών κόμμα ότι η ΕΕ είναι ο μοναδικός μεγαλύτερος χορηγός βοήθειας της Καμπότζης, και ότι η βοήθεια αυτή εξαρτάται από τον σεβασμό των ανθρωπίνων δικαιωμάτων και των θεμελιωδών ελευθεριών.
<P>
Το 2006 ο Sam Rainsy έλαβε το Βραβείο για την Ελευθερία από τη Φιλελεύθερη Διεθνή. Έλαβε αυτό το βραβείο για την υπεράσπιση των κοινών μας ελευθεριών σε αυτό το Κοινοβούλιο. Καλούμε, ως εκ τούτου, τις αρχές της Καμπότζης να εφαρμόσουν τις συστάσεις του Ειδικού Εισηγητή των "νωμένων Εθνών για την κατάσταση των ανθρωπίνων δικαιωμάτων στην Καμπότζη.
<SPEAKER ID="310" NAME="Raül Romeva i Rueda">
συντάκτης. - (EN) Κύριε Πρόεδρε, όπως έχει ήδη ειπωθεί, η Ευρωπαϊκή Ένωση είναι ο μοναδικός μεγαλύτερος χορηγός βοήθειας της Καμπότζης και είναι απολύτως θεμιτό να καλούμε τις αρχές της Καμπότζης όχι μόνο να προβούν σε πολιτικές και θεσμικές μεταρρυθμίσεις για την οικοδόμηση ενός δημοκρατικού κράτους που θα κυβερνάται από το κράτος δικαίου και θα βασίζεται στον σεβασμό των θεμελιωδών ελευθεριών και δικαιωμάτων, αλλά επίσης να επιδείξουν τη βούλησή τους να καταπολεμήσουν αποτελεσματικά την ενδημική μάστιγα της διαφθοράς, τη μαζική αποψίλωση των δασών που έχει ως αποτέλεσμα τον εκτοπισμό του πληθυσμού, την υφαρπαγή της γης και τη βιομηχανία σεξουαλικού τουρισμού, να απορρίψουν την υφιστάμενη νοοτροπία της ατιμωρησίας και να παραπέμψουν στη δικαιοσύνη όλους εκείνους που εμπλέκονται σε τέτοιες δραστηριότητες.
<P>
" διασφάλιση ελεύθερης και δίκαιης πολιτικής έκφρασης χωρίς εκφοβισμούς και παρενοχλήσεις είναι επίσης αναγκαία. Ειδικότερα, θα πρέπει να δηλώσουμε ότι ανησυχούμε για τη δίωξη και την καταδίκη σε δωδεκαετή φυλάκιση του ηγέτη της αντιπολίτευσης, Sam Rainsy, για μια χειρονομία που θεωρεί ότι έχει συμβολική σημασία και σαφώς πολιτικό χαρακτήρα. Είναι ιδιαιτέρως ανησυχητικό το γεγονός ότι, αν διατηρηθεί αυτή η καταδίκη, θα εμποδίσει τον κ. Sam Rainsy να συμμετάσχει στις βουλευτικές εκλογές του 2013 και θα έχει συνέπειες που θα εκτείνονται πολύ πέραν της υπόθεσης του κ. Sam Rainsy εφόσον θα επηρεάσει υποχρεωτικά την αντιπολίτευση αυτή καθαυτή.
<SPEAKER ID="311" NAME="Véronique De Keyser" LANGUAGE="FR">
Κύριε Πρόεδρε, πρόκειται για ένα επείγον ψήφισμα, το οποίο εστιάζεται στον Sam Rainsy, μια ενίοτε αμφιλεγόμενη προσωπικότητα, αλλά αυτό δεν πρέπει να μας κάνει να λησμονούμε το αληθινό δημοκρατικό ζήτημα πίσω από αυτήν την υπόθεση.
<P>
Έτσι, ο Sam Rainsy, όπως έχει ειπωθεί, είναι φιλελεύθερος και αντίπαλος του ηγέτη, Hun Sen. Ο κ. Rainsy είχε ήδη καταδικαστεί σε φυλάκιση 18 μηνών και το 2006 του απενεμήθη χάρη. Πράγματι, κατηγόρησε τον Hun Sen ότι βρισκόταν πίσω από την δολοφονική επίθεση με χειροβομβίδα το 1997.
<P>
Σήμερα, έχει καταδικαστεί για το έγκλημα -συμβολικού χαρακτήρα, όπως ειπώθηκε- μετατόπισης των αμφισβητούμενων συνόρων μεταξύ του Βιετνάμ και της Καμπότζης και της διανομής των λεγόμενων ψεύτικων χαρτών. Δώδεκα χρόνια καταδίκης ερήμην είναι πολλά, αλλά είναι σαφές ποιον σκοπό εξυπηρετούν όλα αυτά. Ο μοναδικός στόχος είναι να εμποδιστεί η συμμετοχή του στις επόμενες εκλογές, το 2013, και είναι ο ηγέτης του δεύτερου κόμματος της αντιπολίτευσης στη χώρα.
<P>
Επομένως, το πολιτικό κλίμα στην Καμπότζη είναι τεταμένο, οι εκλογές πλησιάζουν και χρησιμοποιούνται ψηφοθηρικές μέθοδοι, αλλά υπάρχει επίσης μια μετατόπιση προς τον αυταρχισμό, και θα ήθελα να αναφέρω, πέρα από την περίπτωση του Rainsy, την περίπτωση των εκπροσώπων ΜΚΟ που διώκονται: της πολιτικού Mu Sochua, που καταδικάστηκε για δυσφήμηση σε βάρος του πρωθυπουργού, του δημοσιογράφου Hang Chakra που φυλακίστηκε επειδή κατήγγειλε τη διαφθορά στο περιβάλλον του αντιπροέδρου Sok An και ούτω καθεξής.
<P>
Θα ήθελα, ως εκ τούτου, να επισημάνω απλά, όπως έκαναν και άλλοι ομιλητές, ότι είμαστε χορηγοί βοήθειας, ότι έχουμε μια συμφωνία συνεργασίας που ορίζει ότι οι θεμελιώδεις ελευθερίες πρέπει να γίνονται σεβαστές. Ζητώ επίσης την εφαρμογή ενός κατεπείγοντος ανθρωπιστικού σχεδίου για τους πολίτες, τους πληθυσμούς που έχουν πληγεί από την κρίση στους τομείς της κλωστοϋφαντουργίας και της κατασκευαστικής βιομηχανίας. Αυτό είναι εξίσου σημαντικό.
<SPEAKER ID="312" NAME="Charles Tannock">
συντάκτης. - (EN) Κύριε Πρόεδρε, παρόλο που η Καμπότζη είναι θεωρητικά μια πλουραλιστική δημοκρατία, η έγκριτη ΜΚΟ "Παρατηρητήριο Ανθρωπίνων Δικαιωμάτων" δηλώνει ότι οι πολιτικοί και οι δημοσιογράφοι που επικρίνουν την κυβέρνηση υφίστανται βία και εκφοβισμό.
<P>
Επιπλέον, το δικαστικό σώμα παραμένει αδύναμο και δέχεται πολιτικές επιρροές. Επίσης, η κυβέρνηση εξακολουθεί να εθελοτυφλεί μπροστά στην καταχρηστική δήμευση της γης των αγροτών, την παράνομη υλοτομία και την εκτεταμένη λεηλασία των φυσικών πόρων της χώρας.
<P>
Ο Sam Rainsy, ηγέτης της αντιπολίτευσης, επί του παρόντος εξόριστος στη Γαλλία, καταδικάστηκε ερήμην σε δεκαετή φυλάκιση. Το υποτιθέμενο έγκλημά του ήταν ότι προσπάθησε να αναδείξει την δήμευση της γης των αγροτών από την κυβέρνηση μετά τις συνομιλίες για τα σύνορα με το γειτονικό Βιετνάμ, κατά τη διάρκεια των οποίων κατηγορήθηκε για την καταστροφή των συνοριακών φυλακίων.
<P>
Το παρόν ψήφισμα θα λειτουργήσει ως μια επίκαιρη υπενθύμιση στην κυβέρνηση της Καμπότζης ότι αν επιδιώκει στενότερους δεσμούς με την ΕΕ θα πρέπει να εγγυάται και να διατηρεί τις βασικές ελευθερίες και τα θεμελιώδη δικαιώματα. Διαφορετικά, η Καμπότζη κινδυνεύει να εξομοιωθεί με το κράτος-παρία της Βιρμανίας στα μάτια της διεθνούς κοινότητας.
<SPEAKER ID="313" NAME="Monica Luisa Macovei">
συντάκτρια. - (EN) Κύριε Πρόεδρε, ο κ. Rainsy, ηγέτης της αντιπολίτευσης καταδικάστηκε ερήμην σε δωδεκαετή φυλάκιση. " δίκη του δεν συμμορφώθηκε με τα διεθνή πρότυπα για την ανεξαρτησία και την αμεροληψία του δικαστικού σώματος, και η καταδίκη του είχε πολιτικά κίνητρα. Παρόμοιες καταδικαστικές αποφάσεις μελών του κόμματος της αντιπολίτευσης είναι αρκετά συχνές, και δείχνουν ότι δεν υπάρχει αμερόληπτο δικαστικό σώμα στην Καμπότζη. Αυτές οι δικαστικές αποφάσεις περιστέλλουν τα βασικά ανθρώπινα δικαιώματα, συμπεριλαμβανομένης της ελευθερίας έκφρασης και του δικαιώματος σε μια δίκαιη δίκη.
<P>
Αντιτίθεμαι σθεναρά στην καταδίκη του Sam Rainsy και όσων άλλων ασκούν την ελευθερία έκφρασής τους και καλώ την κυβέρνηση της Καμπότζης να σταματήσει την τρέχουσα πορεία της προς την τυραννία. Σε διεθνές επίπεδο, πρέπει να υπενθυμίσουμε στην Καμπότζη να αγωνιστεί υπέρ της δημοκρατίας και να μην χρησιμοποιήσει την επιλεκτική επιβολή των νόμων κατά των ατομικών δικαιωμάτων. Ειδικότερα, καλώ την Επιτροπή να υπενθυμίσει στην Καμπότζη να μην χρησιμοποιήσει νέους κανονισμούς για τις ΜΚΟ προκειμένου να περιορίσει την αντιπολίτευση και την κοινωνία των πολιτών.
<SPEAKER ID="314" NAME="Sari Essayah">
εξ ονόματος της Ομάδας PPE. - (FI) Κύριε Πρόεδρε, η μεταχείριση του Sam Rainsy είναι απλώς η κορυφή του παγόβουνου σε σχέση με τον αυταρχικό έλεγχο που ασκεί το κυβερνών κόμμα στην Καμπότζη επί ενός δικαστηρίου προκειμένου να φιμώσει την κριτική κατά της κυβέρνησης. Αυτή η κυβέρνηση, φυσικά, έχει ως κύριο στόχο της την καταστολή της κοινωνίας των πολιτών και την προώθηση ενός μονοκομματικού συστήματος. Αυτό αντικατοπτρίζεται επίσης στην ποινή του Rainsy, μια προσπάθεια να αποτραπεί η συμμετοχή του στις εκλογές το 2013.
<P>
Όπως αναφέρθηκε ήδη εδώ, η ΕΕ είναι ο μοναδικός μεγαλύτερος χορηγός βοήθειας της Καμπότζης, και για αυτόν τον λόγο είναι σημαντικό στο παρόν ψήφισμα να μην αρκεστούμε απλά στο να καταδικάσουμε τις πολυάριθμες παραβιάσεις των ανθρωπίνων δικαιωμάτων στη χώρα, την έλλειψη κατάλληλου, βιώσιμου δικαστικού συστήματος και την πολιτικοποίηση των ενόπλων δυνάμεων. Πρέπει επίσης να τους υπενθυμίσουμε με μεγάλη σαφήνεια τη συμφωνία συνεργασίας που υπάρχει μεταξύ της ΕΕ και της Καμπότζης και ειδικότερα το άρθρο της 1, το οποίο ζητεί τον σεβασμό των ανθρωπίνων δικαιωμάτων. Πρέπει να υπάρξουν συνέπειες αν οι ατομικές ελευθερίες συνεχίσουν να περιφρονούνται και η ΕΕ πρέπει να καταστήσει την αισθητή βελτίωση της κατάστασης των ανθρωπίνων δικαιωμάτων προϋπόθεση για τη συνέχιση της βοήθειας.
<SPEAKER ID="315" NAME="Corina Creţu" LANGUAGE="RO">
" δωδεκαετής φυλάκιση που επιβλήθηκε στον ηγέτη της αντιπολίτευσης στην Καμπότζη, Sam Rainsy, συνιστά στην πραγματικότητα μια σοβαρή παραβίαση των ανθρωπίνων δικαιωμάτων και μια κραυγαλέα ένδειξη του αυταρχισμού που κυριαρχεί στην πολιτική ζωή της Καμπότζης. Μετά την αποπομπή του από την Εθνοσυνέλευση και την άρση της βουλευτικής του ασυλίας τρεις φορές μέχρι στιγμής, σε συνδυασμό με τις πολυάριθμες απόπειρες δολοφονίας του ίδιου και τη δολοφονία δεκάδων οπαδών του, ο Sam Rainsy καταδικάστηκε τώρα ερήμην για τις διαμαρτυρίες του με ισχυρούς πολιτικούς υπαινιγμούς.
<P>
Βασικά, ο απώτερος στόχος της ποινής που επιβλήθηκε τον Σεπτέμβριο είναι να εμποδίσει τη συμμετοχή του ηγέτη της αντιπολίτευσης ως υποψήφιου στις εκλογές που πρόκειται να πραγματοποιηθούν σε περισσότερο από δύο χρόνια, γεγονός που θα διακυβεύσει την πορεία της Καμπότζης προς την οριστική επίτευξη της δημοκρατίας. Πέρα από τα αιτήματα που υποβλήθηκαν μέσω αυτού του ψηφίσματος στην κυβέρνηση της Καμπότζης, με τα οποία ζητούμε να τεθεί τέλος στις πολιτικές διώξεις, θα ήθελα επίσης να προσθέσω ένα αίτημα προς την Ύπατη Εκπρόσωπο της Ευρωπαϊκής Ένωσης για θέματα εξωτερικής πολιτικής: να ασκήσει τις κατάλληλες πιέσεις στις αρχές, ώστε να συνεχίσουν τις πολιτικές και θεσμικές μεταρρυθμίσεις που είναι απαραίτητες για την εδραίωση της αληθινής δημοκρατίας.
<SPEAKER ID="316" NAME="Gerald Häfner" LANGUAGE="DE">
Κύριε Πρόεδρε, η Καμπότζη είναι μια πολύ όμορφη χώρα με σπουδαία ιστορία, αλλά υπάρχουν σκοτεινές πλευρές και στη χώρα και στην ιστορία της. Τα πιο πρόσφατα προβλήματα περιλαμβάνουν εξαφανίσεις ατόμων, φυλάκιση ανθρώπων χωρίς δίκη, υψηλά επίπεδα διαφθοράς, παράνομη υφαρπαγή γης και παράνομη υλοτομία. Αυτό που πρέπει να μας ανησυχήσει περισσότερο ως βουλευτές του Ευρωπαϊκού Κοινοβουλίου είναι ότι οι άνθρωποι που επικρίνουν και καταγγέλλουν αυτές τις πρακτικές απομακρύνονται με τη βία από τους δρόμους, υποβάλλονται σε δίκες-παρωδίες και, στη συνέχεια, φυλακίζονται.
<P>
Ο Sam Rainsy, ηγέτης της αντιπολίτευσης στην Καμπότζη, υπέστη σοβαρές διώξεις. Έχει εκλεγεί στο παρελθόν, αλλά εκδιώχθηκε από το κοινοβούλιο το 1995. Ωστόσο, κατάφερε να επιστρέψει. Κατά τη διάρκεια προεκλογικών συγκεντρώσεων έγιναν αρκετές απόπειρες δολοφονίας εναντίον του, σε μία από τις οποίες σκοτώθηκαν 80 άτομα. Είχα το προνόμιο να τον επισκεφτώ στην Καμπότζη. Διαπίστωσα ότι πρόκειται για ένα πολύ φιλήσυχο άτομο και έναν στρατευμένο υποστηρικτή της δημοκρατίας και των ανθρωπίνων δικαιωμάτων. Τώρα έχει καταδικαστεί σε 12 έτη φυλάκισης για μια συμβολική πράξη βάσει σαθρών επιχειρημάτων.
<P>
Όποιος φυλακίζει τον ηγέτη του κόμματος της αντιπολίτευσης φυλακίζει επίσης μια μεγάλη μερίδα των πολιτών της χώρας που εκπροσωπούνται από αυτό το άτομο. Όποιος φυλακίζει τον ηγέτη του κόμματος της αντιπολίτευσης και τον εμποδίζει να συμμετάσχει στις επόμενες εκλογές παρακωλύει τη δημοκρατική διαδικασία και παραβιάζει τα πολιτικά και ανθρώπινα δικαιώματα. Πιστεύω ότι δεν πρέπει να το δεχτούμε αυτό και καλώ την Επιτροπή να απαιτήσει, συγκεκριμένα, την εκπλήρωση των όρων του άρθρου 1 της συμφωνίας συνεργασίας με την Καμπότζη. Αυτό αναφέρεται στον σεβασμό των ανθρωπίνων δικαιωμάτων στην Καμπότζη ως προϋπόθεση για την παροχή βοήθειας από την Ευρωπαϊκή Ένωση.
<SPEAKER ID="317" NAME="Adam Bielan" LANGUAGE="PL">
Είχα δύο φορές την ευκαιρία να επισκεφτώ την Καμπότζη. " πρώτη φορά ήταν πριν από δύο χρόνια, με την αντιπροσωπεία παρατηρητών του Ευρωπαϊκού Κοινοβουλίου κατά τη διάρκεια των βουλευτικών εκλογών, και η δεύτερη φορά ήταν πριν από έξι μήνες. Πρέπει να πω ότι η Καμπότζη είναι μια χώρα που αναπτύχθηκε πολύ γρήγορα τα τελευταία χρόνια -μιλώ για οικονομική ανάπτυξη- όπως και άλλες χώρες σε αυτήν την περιοχή του κόσμου. Δυστυχώς, η ραγδαία οικονομική ανάπτυξη στην Καμπότζη δεν συνοδεύτηκε από μια διαδικασία εκδημοκρατισμού. Διότι δεν υπάρχει πραγματική δημοκρατία χωρίς ισχυρά μέσα ενημέρωσης που ελέγχουν το κυβερνόν κόμμα, χωρίς ισχυρή αντιπολίτευση ή χωρίς έναν ισχυρό τομέα μη κυβερνητικών οργανώσεων.
<P>
" ποινή που επιβλήθηκε στον Sam Rainsy, η οποία δεν είναι ασφαλώς η πρώτη, αποτελεί ένα ακόμη πλήγμα στην αντιπολίτευση. Αν η καταδικαστική αυτή απόφαση διατηρηθεί, τότε ο Sam Rainsy δεν θα μπορέσει να συμμετάσχει στις επόμενες βουλευτικές εκλογές, παρόλο που απολαμβάνει αρκετά υψηλής δημοτικότητας στη χώρα του. " καταδίκη αυτή προβληματίζει με την έννοια ότι πάνω από 30 χρόνια μετά την πτώση του καθεστώτος των Κόκκινων Χμερ, πάρα πολλοί από τους ηγέτες του καθεστώτος στην Καμπότζη δεν έχουν δικαστεί ακόμη. " αμφισβήτηση των συνόρων Βιετνάμ-Καμπότζης σίγουρα δεν βοηθά στη σταθεροποίηση της περιοχής, εντούτοις αυτό το θέμα θα πρέπει να λυθεί με πολιτικά μέσα και όχι με μια δικαστική καταδίκη.
<SPEAKER ID="318" NAME="Elena Băsescu" AFFILIATION="PPE">
(RO) Είναι λυπηρό το γεγονός ότι τα δικαστήρια της Καμπότζης εξακολουθούν να καταφεύγουν σε συλλήψεις ως μέσο εκφοβισμού πολιτικών αντιπάλων και διαφωνούντων. Οι συνηθέστεροι στόχοι αυτών των ενεργειών είναι δημοσιογράφοι, ακτιβιστές των ανθρωπίνων δικαιωμάτων και άλλοι επικριτές που εκφράζονται ανοικτά υπέρ της ελευθερίας του λόγου.
<P>
Οι κατηγορίες που απαγγέλθηκαν στον Sam Rainsy είναι προφανώς περισσότερο πολιτικής παρά ποινικής φύσεως. Καταδικάστηκε σε 12ετή φυλάκιση μετά από μια συμβολική χειρονομία την οποία έκανε διαμαρτυρόμενος για τον τρόπο με τον οποίο έχουν οριστεί τα σύνορα με το Βιετνάμ. Ωστόσο, ο πραγματικός λόγος για την καταδίκη του φαίνεται να είναι η απομάκρυνση της αντιπολίτευσης από τις βουλευτικές εκλογές που θα διεξαχθούν το 2013.
<P>
Θα ήθελα να εκμεταλλευτώ αυτήν την ευκαιρία για να απευθύνω έκκληση στην κυβέρνηση της Καμπότζης να τηρήσει τις δεσμεύσεις της προς την κατεύθυνση της εδραίωσης του κράτους της δημοκρατίας. Πρέπει να επιτραπεί στον Sam Rainsy, ως τον κύριο ηγέτη της αντιπολίτευσης, να επιστρέψει στα καθήκοντά του στο κοινοβούλιο της Καμπότζης το συντομότερο δυνατόν. Αυτό θα συνέβαλε στην αναχαίτιση της τάσης προς ένα μονοκομματικό σύστημα, το οποίο θα αποτελούσε απειλή για τον σεβασμό των ανθρωπίνων δικαιωμάτων.
<SPEAKER ID="319" NAME="Eija-Riitta Korhola" AFFILIATION="PPE">
(FI) Κύριε Πρόεδρε, η απόφαση του δικαστηρίου της Καμπότζης να καταδικάσει σε 10ετή φυλάκιση τον ηγέτη της αντιπολίτευσης Sam Rainsy με τις κατηγορίες της διάδοσης παραπληροφόρησης και της παραποίησης δημοσίων εγγράφων, και άλλες παρόμοιες υποθέσεις έχουν προκαλέσει τη δικαιολογημένη ανησυχία της Δύσης όσον αφορά την αμεροληψία και την ανεξαρτησία του νομικού συστήματος της χώρας.
<P>
Έχει γίνει μια συστηματική προσπάθεια να ερμηνευτούν επιφανειακά οι νομικές διατάξεις σχετικά με τη διάδοση ψευδών πληροφοριών, δυσφήμισης και λίβελων κατά τρόπο που τείνει να παρεμποδίζει το έργο της αντιπολίτευσης και των ΜΚΟ. Οι εν λόγω ρήτρες χρησιμοποιήθηκαν στην πραγματικότητα για να περιορίσουν την ελευθερία της γνώμης και της έκφρασης.
<P>
Μολονότι αναγνωρίζω τη σημαντική εξέλιξη της Καμπότζης από το καθεστώς του Pol Pot, θα θεωρούσα ενοχλητικό το γεγονός να αποφασίσει η κυβέρνηση της Καμπότζης να αφήσει ημιτελή τη διαδικασία οικοδόμησης ενός δημοκρατικού συστήματος, κάτι που δυστυχώς έχει συμβεί σε μεγάλο αριθμό χωρών. " Καμπότζη έχει συνάψει αρκετές διεθνείς συμφωνίες, συμπεριλαμβανομένης της συμφωνίας συνεργασίας της με την Ευρωπαϊκή Ένωση, για να διαφυλάξει τα θεμελιώδη δικαιώματα των πολιτών της και την εφαρμογή των δημοκρατικών αρχών στην επικράτειά της. " Ευρωπαϊκή Ένωση πρέπει οπωσδήποτε να καλέσει την κυβέρνηση της Καμπότζης να τηρήσει τις δεσμεύσεις της.
<SPEAKER ID="320" NAME="Cristian Dan Preda" AFFILIATION="PPE">
(RO) Όπως έχει ήδη αναφερθεί, ο Sam Rainsy έχει καταδικαστεί δύο φορές σε φυλάκιση. " δεκαετής ποινή που του επιβλήθηκε τώρα για την υποτιθέμενη διάδοση παραπληροφόρησης και την παραποίηση δημοσίων εγγράφων προστέθηκε στην προηγούμενη ποινή των δύο ετών. Όπως δήλωσαν επίσης οι συνάδελφοί μου, πρόκειται για μια καταφανή προσπάθεια να εμποδιστεί η συμμετοχή του στις μελλοντικές εκλογές. Υπάρχει ένα ζήτημα με τη διαδικασία που ακολουθήθηκε στην όλη ιστορία, και αυτό είναι το ότι ο Sam Rainsy καταδικάστηκε ερήμην στο πλαίσιο δίκης που πραγματοποιήθηκε κεκλεισμένων των θυρών και η οποία, σύμφωνα με τις πληροφορίες, αμαυρώθηκε από πολυάριθμες παρατυπίες.
<P>
Δεν πρόκειται, ωστόσο, για μια μεμονωμένη περίπτωση. Πολλοί άλλοι επικριτές της κυβέρνησης της Καμπότζης υπέστησαν παρόμοια μεταχείριση που περιελάμβανε ποινικές διώξεις. Όπως αναφέρθηκε ήδη, πιστεύω ότι, βάσει της συμφωνίας συνεργασίας που έχουν υπογράψει με την Ευρωπαϊκή Ένωση, οι αρχές της Καμπότζης οφείλουν να τηρήσουν τις σαφείς δεσμεύσεις τους αναφορικά με τα ανθρώπινα δικαιώματα.
<SPEAKER ID="321" NAME="Jaroslav Paška" AFFILIATION="EFD">
(SK) Στην Καμπότζη, όπως και σε πολλές άλλες χώρες, ο αγώνας για την πολιτική εξουσία εκφυλίζεται σε μια πραγματική μάχη· έναν αγώνα ζωής και θανάτου, όπως λένε. Σε τέτοιες καταστάσεις, οι δομές της εξουσίας καταστρέφουν, διώκουν και φυλακίζουν τους πολιτικούς τους αντιπάλους.
<P>
Αυτό φαίνεται να ισχύει και στην περίπτωση του Sam Rainsy, που οι σημερινοί ηγέτες θέλουν φυσικά να ξεφορτωθούν γιατί αποτελεί ανταγωνιστή και ενσαρκώνει για αυτούς τον κίνδυνο μελλοντικής πολιτικής αλλαγής. Όπως και σε άλλες περιπτώσεις, θα μπορούσαμε ασφαλώς να παρέμβουμε και να ζητήσουμε από την κυβέρνηση της Καμπότζης να πάψει να κακομεταχειρίζεται τον πολιτικό της αντίπαλο και να του δώσει τη δυνατότητα να συναγωνιστεί επί ίσοις όροις τους υπόλοιπους στον πολιτικό αγώνα.
<P>
Πιστεύω ότι ως αποτέλεσμα των βελτιωμένων σχέσεών μας με την Καμπότζη, μπορεί να επιτύχουμε περισσότερα σε αυτό το θέμα παρά στην περίπτωση της Χαράρε. Ως εκ τούτου, πιστεύω ότι θα άξιζε τον κόπο να ασκήσουμε πολιτικές πιέσεις στην κυβέρνηση της Καμπότζης για να την κάνουμε να επανεξετάσει τον τρόπο με τον οποίο ενεργεί και μεταχειρίζεται τους πολιτικούς της αντιπάλους, και να δημιουργήσει τις συνθήκες για ελεύθερο και σωστό πολιτικό ανταγωνισμό.
<SPEAKER ID="322" NAME="Máire Geoghegan-Quinn" LANGUAGE="GA">
Κύριε Πρόεδρε, καταρχάς, θέλω να ευχαριστήσω τους βουλευτές που συμμετείχαν στη συζήτηση.
<P>
(EN) Θα ήθελα να ευχαριστήσω τους βουλευτές του ΕΚ που υπέβαλαν προτάσεις ψηφίσματος σχετικά με την Καμπότζη για αυτήν τη συζήτηση κατεπείγοντος. " κατάσταση εκεί πραγματικά μας προκαλεί ανησυχία.
<P>
Είχαμε πρόσφατα ειλικρινείς συζητήσεις με τους συνομιλητές μας από την Καμπότζη, στη Μεικτή Επιτροπή στις Βρυξέλλες στις 8 Οκτωβρίου, σχετικά με την κατάσταση των δημοκρατικών θεσμών της χώρας και, ειδικότερα, τη μεταχείριση της αντιπολίτευσης στο Κοινοβούλιο. Το γεγονός ότι ο ηγέτης της αντιπολίτευσης, Sam Rainsy, αναγκάστηκε να ζητήσει καταφύγιο στη Γαλλία, είναι ενδεικτικό μιας επιδεινούμενης τάσης.
<P>
Το ίδιο μπορεί να ειπωθεί για την ανάμειξη του δικαστικού σώματος στην πολιτική και τη δίωξη των μελών της αντιπολίτευσης, περιλαμβανομένων εκείνων που θα πρέπει να μπορούν να ωφεληθούν από την βουλευτική ασυλία. Υπάρχει ο κίνδυνος η Εθνική Συνέλευση να μην μπορεί πλέον να λειτουργήσει ως βήμα διαλόγου για την ελεύθερη ανταλλαγή απόψεων. Και τα μέσα ενημέρωσης δέχονται πιέσεις.
<P>
Υπάρχουν κάποια θετικά σημεία. " Καμπότζη έχει δεχθεί όλες τις συστάσεις του Συμβουλίου Ανθρωπίνων Δικαιωμάτων των "νωμένων Εθνών στην οικουμενική περιοδική επισκόπηση. Διαπιστώνουμε επίσης ότι έχουν θεσπιστεί ένας νέος ποινικός κώδικας και ένας νόμος κατά της διαφθοράς. Θα πρέπει βέβαια να παρακολουθήσουμε πώς θα εφαρμοστούν αυτά στην πράξη. Θα συνεχίσουμε να υπενθυμίζουμε στην Καμπότζη τις συστάσεις που διατύπωσαν οι αποστολές μας παρακολούθησης εκλογών στο παρελθόν. " δημιουργία μιας αποτελεσματικής Επιτροπής Ανθρωπίνων Δικαιωμάτων είναι ένας σημαντικός στόχος. Επικροτούμε την πρόθεση της κυβέρνησης να προχωρήσει σε αυτήν, καθώς και την πρωτοβουλία της για τη σύσταση ενός κοινού φόρουμ με οργανώσεις της κοινωνίας των πολιτών.
<P>
" Καμπότζη παραμένει μια πολύ φτωχή χώρα. Υπάρχουν πολλά που μπορεί να γίνουν για να διατηρηθεί η δυναμική της πρόσφατης οικονομικής ανάπτυξης χωρίς να αυξηθούν ταυτόχρονα οι ανισότητες στην κοινωνία: μεταρρύθμιση των κανόνων για την ιδιοκτησία γης και εξάλειψη των μη βιώσιμων πρακτικών στη διαχείριση των γαιών και των δασών, περιλαμβανομένης της εκμετάλλευσης φυσικών πόρων.
<P>
" επιβολή κυρώσεων στην κυβέρνηση ή η μείωση του επιπέδου των επαφών μας δεν θα βοηθούσε κατ' ουδένα τρόπο τους πιο φτωχούς και ευάλωτους· απλά θα ενθάρρυνε αυτούς που υποκρίνονται ότι υπηρετούν τη δημοκρατία. Ως εκ τούτου, δεν μπορώ να συμφωνήσω ότι η αναστολή της διμερούς συμφωνίας μας θα ωφελούσε σε κάτι.
<P>
Δεν υπάρχει υποκατάστατο για τον υπομονετικό διάλογο. Αν δεν θεωρηθούμε ως ένας σημαντικός παράγοντας στην ανάπτυξη της χώρας, θα χάσουμε μια ευκαιρία να επηρεάσουμε τα γεγονότα. Ωστόσο, υπάρχουν πολλά που μπορούμε να κάνουμε στην Καμπότζη σε όλα τα επίπεδα, από το γραφείο του πρωθυπουργού μέχρι την κοινωνία των πολιτών. Θα συνεχίσουμε να ενθαρρύνουμε τις θετικές πρωτοβουλίες που αναλαμβάνει η Καμπότζη υπέρ των ανθρωπίνων δικαιωμάτων, της ανάπτυξης και της ισότητας των φύλων, ενώ θα συνεχίσουμε να υποστηρίζουμε μια πραγματικά πλουραλιστική κοινοβουλευτική δημοκρατία, έναν πιο ελεύθερο Τύπο και ένα πιο ανεξάρτητο δικαστικό σώμα.
<SPEAKER ID="324" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σύντομα.
<P>
Γραπτές δηλώσεις (άρθρο 149 του Κανονισμού)
<SPEAKER ID="944" NAME="Jarosław Leszek Wałęsa" AFFILIATION="PPE">
γραπτώς. - (EN) " κατάσταση των ανθρωπίνων δικαιωμάτων στην Καμπότζη είναι ένα ζήτημα που προκαλεί ολοένα και μεγαλύτερη ανησυχία. Είμαστε αντιμέτωποι με το πρόβλημα των κατάφωρων παραβιάσεων των ανθρωπίνων δικαιωμάτων από την αυταρχική κυβέρνηση που διαβρώνει τον ιστό της δημοκρατίας. Ως ο μεγαλύτερος χορηγός βοήθειας της Καμπότζης, η ΕΕ πρέπει να αναλάβει ταχεία δράση για την προστασία των πολιτών της Καμπότζης και να τους διαβεβαιώσει ότι η δημοκρατική διαδικασία δεν θα παρουσιάσει περαιτέρω προβλήματα. Θα ήθελα να εκμεταλλευτώ αυτήν την ευκαιρία για να απευθυνθώ στην κυβέρνηση της Καμπότζης και να ζητήσω τη συμμόρφωσή της με την έκθεση του Ειδικού Εισηγητή των "νωμένων Εθνών με άμεσο και επίκαιρο τρόπο. " υπόθεση του Sam Rainsy φέρνει στο φως τις αδικίες που συμβαίνουν στην Καμπότζη, όπου ο κ. Rainsy, ως ηγέτης του κόμματος της αντιπολίτευσης και μέλος του Κοινοβουλίου, βρέθηκε αντιμέτωπος με αυτό που μπορεί να θεωρηθεί μόνο ως μια εσκεμμένη προσπάθεια να κατασταλεί οποιαδήποτε αντίθεση στην αυταρχική κυβέρνηση. Πρέπει να τεθεί τέλος στις πρακτικές της κατηγορίας και της κράτησης των ατόμων που θεωρούνται απειλή για την κυβέρνηση. Επίσης, οι πολίτες εξακολουθούν να μην έχουν εγγύηση ανεξαρτησίας και αμεροληψίας από το δικαστικό σώμα. Τα ζητήματα αυτά πρέπει να αντιμετωπιστούν και να εξεταστούν άμεσα από αυτό το Κοινοβούλιο προκειμένου να διαβεβαιώσουμε τους πολίτες της Καμπότζης ότι αυτό το Κοινοβούλιο συνεχίζει να υποστηρίζει και να υπερασπίζεται το δικαίωμά τους στη δημοκρατία.

<CHAPTER ID="007-14">
14. Καθεστώς των ειδικών φόρων κατανάλωσης (
<P>
Πριν από την ψηφοφορία σχετικά με την πρόταση τροποποίησης:
<SPEAKER ID="139" NAME="Astrid Lulling">
εισηγήτρια. - (FR) Κύριε Πρόεδρε, θα ζητούσα από όλα εκείνα τα μέλη που δεν επιθυμούν να επιστρέψουν ξανά στις ημέρες πριν από το 1992, δηλαδή, προτού να καθιερωθεί η κοινή αγορά, να ψηφίσουν ενάντια στην έκθεση, επειδή αυτό που κάνει το Κοινοβούλιο όσον αφορά τις ψηφοφορίες είναι επαίσχυντο.
<P>
" έκθεση τα συγχέει όλα: υγεία, φορολογία και τα λοιπά. Ψηφίστε ενάντια στην έκθεση γιατί με αυτόν τον τρόπο είναι σαν να ψηφίζετε υπέρ της Επιτροπής, η οποία έχει υποβάλλει μια καλή πρόταση.
<P>
(Χειροκροτήματα από τη δεξιά πτέρυγα)
<SPEAKER ID="140" NAME="Πρόεδρος">
Μου φαίνεται ότι η άποψη της εισηγήτριας, κας Lulling, είναι σαφής, ανεξάρτητα εάν τη συμμερίζεστε ή όχι. Θα προχωρήσουμε σε ονομαστική ψηφοφορία για το σύνολο της πρότασης, όπως τροποποιήθηκε.
<SPEAKER ID="141" NAME="Elisa Ferreira" AFFILIATION="PSE">
(PT) Θέλω να διαμαρτυρηθώ για τη δήλωση που έκανε η κα Lulling, η οποία προσπαθεί να επηρεάσει την ψηφοφορία των μελών της παρούσας Βουλής. Αυτό δεν έχει νόημα.
<P>
Δεν συμμεριζόμαστε την ερμηνεία που δίνεται. Μόνο από αυτή την άποψη θα ζητούσα από τα μέλη, τα οποία γνωρίζουν περί τίνος πρόκειται, τα οποία γνωρίζουν ότι εμείς υπερασπίζουμε άλλα συμφέροντα, δηλαδή τα συμφέροντα της δημόσιας υγείας και τα συμφέροντα των πολιτών και των χωρών, να ψηφίσουν υπέρ της έκθεσης.
<P>
(Χειροκροτήματα από την αριστερή πτέρυγα)
<SPEAKER ID="142" NAME="Πρόεδρος">
Θα επιθυμούσα να υπενθυμίσω στα μέλη ότι σε αυτό το σημείο, κατά τη διεξαγωγή της διαδικασίας ψηφοφορίας, δεν υπάρχει καμία πρόβλεψη για συζήτηση. Σύμφωνα με τον Εσωτερικό Κανονισμό, η συντάκτρια έχει το δικαίωμα να εκφράσει την άποψή της και επομένως της έχω δώσει προφανώς αυτό το δικαίωμα αλλά δεν γνώριζα ότι το επόμενο αίτημα να μιλήσει θα ήταν για διαδικαστικούς λόγους. Παρακαλώ συγχωρήστε με, όλοι, υπάρχουν και άλλοι που έχουν ζητήσει να μιλήσουν, αλλά δεν σκοπεύω να τους δώσω το λόγο και θα συνεχίσω με τη διαδικασία της ψηφοφορίας.

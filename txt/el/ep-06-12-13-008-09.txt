<CHAPTER ID="008-09">
9. Σύσταση του Ευρωπαϊκού Ταμείου Προσαρμογής στην Παγκοσμιοποίηση (ψηφοφορία) 
<P>
- Πριν από την ψηφοφορία:
<SPEAKER ID="125" NAME="Janusz Lewandowski" AFFILIATION="PPE-DE">
(EN) Κύριε Πρόεδρε, θέλω να ενημερώσω και εσάς και το Σώμα ότι, ενόψει της συμφωνίας με το Συμβούλιο σχετικά με το ταμείο για την παγκοσμιοποίηση, και οι επτά τροπολογίες τις οποίες κατέθεσε η Ομάδα ΕΛΚ-ΕΔ έχουν αποσυρθεί, πράγμα που σημαίνει ότι η ψηφοφορία θα συντομευτεί.
<SPEAKER ID="126" NAME="Roselyne Bachelot-Narquin " AFFILIATION="PPE-DE">
εισηγήτρια. - (FR) Κύριε Πρόεδρε, σας ευχαριστώ που μου δώσατε τον λόγο. Είναι αυτονόητο ότι είμαι ευγνώμων στον κ. Lewandowski επειδή απέσυρε τις τροπολογίες που κατέθεσε η Επιτροπή Ελέγχου των Προϋπολογισμών: αυτό θα κάνει το έργο μας ευχερέστερο. Είμαστε στην παραμονή συμφωνίας σε πρώτη ανάγνωση, και αυτή θα είναι μια τριπλή νίκη: μια νίκη για τους ευρωπαίους εργαζόμενους, μια νίκη για τη σωστή λειτουργία των θεσμών μας και, πιστεύω, μια νίκη επί των εαυτών μας, επειδή θα έχουμε κατορθώσει να υπερβούμε τις πολιτικές και εθνικές διαφορές μας.

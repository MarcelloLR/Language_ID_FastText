<CHAPTER ID="016">
Στρατηγική της ΕΕ για την ένταξη των Ρομά (συζήτηση) 
<SPEAKER ID="592" NAME="Πρόεδρος">

<P>
" ημερήσια διάταξη προβλέπει την έκθεση της κ. Jaroka, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με τη στρατηγική της ΕΕ για την ενσωμάτωση των Ρομά.
<SPEAKER ID="593" NAME="Lívia Járóka">
εισηγήτρια. - (ΕΝ) Κυρία Πρόεδρε, θα ήθελα να ευχαριστήσω όλους τους συναδέλφους μου στο Ευρωπαϊκό Κοινοβούλιο, καθώς και στις οργανώσεις πολιτών, για τη στήριξή τους και την πολύτιμη συνεισφορά τους στην κατάρτιση αυτής της δύσκολης έκθεσης.
<P>
Επιτρέψτε μου ένα προσωπικό σχόλιο· αυτός είναι ο κατάλληλος τόπος και χρόνος για να ευχαριστήσω τους συναδέλφους του γραφείου, τον πολιτικό μου σύμβουλο από την Επιτροπή LIBE που επί έτη ασχολείται με αυτήν τη στρατηγική και τον επικεφαλής του γραφείου μου ο οποίος αγωνίστηκε μαζί μου τα τελευταία έτη.
<P>
Επίσης, ευχαριστώ την οικογένειά μου που μου επέτρεψε να βρίσκομαι στο προσκήνιο αυτής της μάχης, μιας μάχης η οποία, εν τέλει, έφερε αποτέλεσμα. Έχουμε μια συμφωνία που καλύπτει έξι πολιτικές Ομάδες, 27 κράτη μέλη και πέντε πολύ σημαντικές κοινοβουλευτικές επιτροπές. Κατ' αυτόν τον τρόπο, πιστεύω πως μπορούμε να στείλουμε ένα μήνυμα στην Επιτροπή, το Συμβούλιο και τα κράτη μέλη, το οποίο πρέπει να ληφθεί υπόψη και, κατά συνέπεια, έχουμε πραγματοποιήσει ένα τεράστιο βήμα προς μια προσπάθεια σε επίπεδο ΕΕ για την καταπολέμηση της φτώχειας και του κοινωνικού αποκλεισμού της μεγαλύτερης εθνοτικής μειονότητας της ηπείρου μας.
<P>
Σημαντική μερίδα του ευρωπαϊκού πληθυσμού των Ρομά αντιμετωπίζει τόσο υποβαθμισμένες συνθήκες -σχεδόν παντελώς αποκομμένη από την οικονομία με αποτέλεσμα τον αποκλεισμό της από τα βασικά ανθρώπινα δικαιώματα- ώστε η ενίσχυση της κοινωνικής ένταξης δεν μπορεί να θεωρηθεί ότι ανήκει στο πλαίσιο της γενικής επικύρωσης πολιτικών, αλλά πρέπει να αντιμετωπιστεί ως γεφύρωση ενός εκ των μεγαλύτερων κενών κατά την εκπλήρωση των συνταγματικών και ανθρωπίνων δικαιωμάτων στην Ευρώπη.
<P>
Ως εκ τούτου, η προσπάθεια σε επίπεδο ΕΕ για την καταπολέμηση της φτώχειας και του κοινωνικού αποκλεισμού των ευρωπαίων Ρομά πρέπει να δώσει πρωταρχική έμφαση στην εκπλήρωση και προώθηση των θεμελιωδών δικαιωμάτων για απασχόληση, στέγαση, υγειονομική περίθαλψη και εκπαίδευση.
<P>
Επιτρέψτε μου να περιγράψω εν συντομία τις σημαντικότερες αρχές και συστάσεις της έκθεσής μου. Πάνω απ' όλα, η στρατηγική πρέπει να αποτελεί μια εσωτερική στρατηγική της ΕΕ και η γενική εποπτεία των τομέων προτεραιότητας και στόχων πρέπει, συνεπώς, να ανήκει στις κοινοτικές δομές και δεν πρέπει καθόλου να δρα διαιρετικά για την ΕΕ, διχάζοντας τα κράτη μέλη. Αντιθέτως, η ίδρυση ενός νέου φορέα συντονισμού και εποπτείας της στρατηγικής θα ήταν περιττή και θα δημιουργούσε υπερβολικά λειτουργικά έξοδα.
<P>
Ο ρόλος της εποπτείας, του συντονισμού και της παρακολούθησης πρέπει, επομένως να αναληφθεί από την Επιτροπή και για τον σκοπό αυτόν, θα άξιζε να λάβουμε υπόψη τη διατήρηση της ειδικής ομάδας για τους Ρομά ως μόνιμου φορέα.
<P>
" Επιτροπή θα πρέπει να υποβάλει ετήσιες εκθέσεις προόδου ως προς τη στρατηγική, να αξιολογεί τα αποτελέσματα και να υποβάλλει τις προτάσεις της για αναβάθμιση στο Συμβούλιο. Εν προκειμένω, θα μπορούσε να δημιουργηθεί ένας πίνακας αποτελεσμάτων της ευρωπαϊκής στρατηγικής για τους Ρομά, ένας μηχανισμός παρόμοιος με τον πίνακα αποτελεσμάτων της ενιαίας αγοράς.
<P>
Επίσης, ο καθορισμός ενός διοικητικού φορέα ή κυβερνητικού αξιωματούχου, προκειμένου να λειτουργεί ως εθνικό σημείο επαφής για την εφαρμογή των στόχων της στρατηγικής, καθώς και ως πηγή συμβουλών και σκέψης για την εποπτική στρατηγική της Επιτροπής, θα έφερνε σημαντικά πρακτικά πλεονεκτήματα.
<P>
" στρατηγική πρέπει, επίσης, να λάβει υπόψη την εδαφικότητα του αποκλεισμού διότι η γεωγραφική κατανομή των κοινωνικών μειονεκτημάτων δεν είναι ενιαία σε όλα τα κράτη μέλη, αλλά η φτώχεια και ο αποκλεισμός συγκεντρώνονται σε υπανάπτυκτες μικροπεριφέρειες, οι οποίες σε πολλά από τα νέα κράτη μέλη κατοικούνται κυρίως από την κοινότητα των Ρομά.
<P>
Απαιτούνται κοινοί, συγκρίσιμοι και αξιόπιστοι δείκτες ώστε να παρουσιαστεί μια ρεαλιστική ανάλυση προόδου και να εκπληρωθούν οι απαιτήσεις της αποτελεσματικής παρακολούθησης. Προτείνω την υιοθέτηση των δεικτών Laeken και των συμπληρωματικών στοιχείων τους για τη μέτρηση του κοινωνικού και εδαφικού αποκλεισμού, καθώς και την αξιολόγηση της προόδου.
<P>
Είναι απαραίτητος ένας πανευρωπαϊκός χάρτης κρίσεων προκειμένου να μετρήσουμε και να εντοπίσουμε τις μικροπεριφέρειες βάσει των ξεχωριστών χαρακτηριστικών τους.
<P>
Θα πρέπει να δημιουργηθεί αποθεματικό επίδοσης στο οποίο θα δεσμευθεί τμήμα του προϋπολογισμού συνοχής για τη στρατηγική στο πλαίσιο του επόμενου πολυετούς δημοσιονομικού πλαισίου. Έτσι θα παρέχονταν ζωτικής σημασίας και θα σχεδιάζονταν πρωτοβουλίες εφαρμογής δεσμεύοντας κονδύλια βάσει του ανταγωνισμού με κριτήριο τον τρόπο στήριξης και εφαρμογής των στόχων της στρατηγικής από το προτεινόμενο σχέδιο ή την παρέμβαση.
<P>
Κατ' αυτόν τον τρόπο, θα μπορούσαμε, αφενός, να ξεκινήσουμε από τη γενική πρακτική των μεγάλων συνεισφορών που μεγιστοποιούν τις αποδόσεις τους από κονδύλια που δεν απορροφήθηκαν, και αφετέρου θα μπορούσε να δημιουργηθεί μια άμεση σύνδεση μεταξύ της χορήγησης της χρηματοδότησης και της παραγωγής αποτελεσμάτων.
<P>
Αυτές είναι οι αρχές και οι προτεραιότητες τις οποίες πιστεύω πως πρέπει να διατηρήσει η ευρωπαϊκή στρατηγική για τους Ρομά και προσβλέπω στα σχόλιά σας σχετικά με την έκθεσή μου.
<P>
(Χειροκροτήματα)
<SPEAKER ID="594" NAME="Zoltán Balog" LANGUAGE="HU">
Κυρία Πρόεδρε, Επίτροποι, κυρίες και κύριοι, η ουγγρική Προεδρία δίνει μεγάλη σημασία στο ζήτημα της ενσωμάτωσης των Ρομά και ευχαριστεί το Ευρωπαϊκό Κοινοβούλιο για την ενεργή στήριξή του.
<P>
Ας μην ξεχνούμε τι διακυβεύεται εν προκειμένω. Μιλούμε για τις ευκαιρίες ζωής εκατομμυρίων ευρωπαίων συμπολιτών μας οι οποίοι έχουν το δικαίωμα στις ίδιες ευκαιρίες με όλους τους άλλους και οι κοινωνίες μας δεν είναι σε θέση να αγνοούν το δυναμικό τους. Επιτρέψτε μου, λοιπόν, να σας ευχαριστήσω για το εξαιρετικό σχέδιο ψηφίσματός σας το οποίο πρόκειται να εγκρίνετε και το οποίο στηρίζω θερμά. Μοιραζόμαστε τη φιλοδοξία σας προκειμένου να διασφαλιστεί ότι οι υποσχέσεις συνοδεύονται από πράξεις.
<P>
Στις 8 Απριλίου, εορτάζεται παγκοσμίως η παγκόσμια ημέρα των Ρομά. Αυτήν την ημέρα, η ουγγρική Προεδρία θα διοργανώσει την πέμπτη συνεδρίαση της Ολοκληρωμένης Ευρωπαϊκής Πλατφόρμας για την Ένταξη των Ρομά στη Βουδαπέστη, στην οποία είμαι βέβαιος ότι πολλοί από εσάς θα συμμετάσχετε. Ως κεντρικό στοιχείο αυτής της εκδήλωσης, η Επιτροπή θα παρουσιάσει τη στρατηγική ανακοίνωσή της σχετικά με το ζήτημα και ζητούμε από την κ. Jaroka να παρουσιάσει τα βασικά σημεία του ψηφίσματος σε αυτήν τη συνεδρίαση.
<P>
Κατόπιν τούτου, η ουγγρική Προεδρία θα καταρτίσει σχέδιο συμπερασμάτων του Συμβουλίου, το οποίο ελπίζουμε ότι θα εγκρίνει το Συμβούλιο "Απασχόληση, Κοινωνική Πολιτική, Υγεία και Καταναλωτές" στη συνεδρίασή του στις 19 Μαΐου. Αυτά τα συμπεράσματα θα αφορούν αποκλειστικά το ζήτημα της ενσωμάτωσης των Ρομά και θα επιχειρήσουμε να ενισχύσουμε τη συνεργασία μεταξύ της ΕΕ και των κρατών μελών της όσον αφορά την οικονομική και κοινωνική ενσωμάτωση των Ρομά.
<P>
Επιπρόσθετα, σχεδιάζουμε να οργανώσουμε ανταλλαγή απόψεων σχετικά με τις ιδέες της Επιτροπής και σε άλλες συνθέσεις του Συμβουλίου και στο τέλος Μαΐου το Συμβούλιο Γενικών Υποθέσεων θα διεξαγάγει συζήτηση πολιτικής ενόψει της προετοιμασίας για τη συνεδρίαση του Ιουνίου του Ευρωπαϊκού Συμβουλίου.
<P>
Για να μπορέσουμε να σημειώσουμε πρόοδο, πρέπει να παραμερίσουμε όλα τα στερεότυπα, τις γενικεύσεις και τις προκαταλήψεις. Πρέπει να γνωρίζουμε ότι οι συνθήκες διαβίωσης των Ρομά απέχουν πολύ από το να είναι ομοιογενείς σε όλες τις περιοχές. Επιπλέον, πρέπει να έχουμε κατά νου τους ιστορικούς λόγους του κοινωνικού αποκλεισμού τους. Δεν απολαμβάνουν ισότιμα όλοι οι πολίτες τα οφέλη της πολιτικής αλλαγής και της μετάβασης στην οικονομία της αγοράς που συντελέστηκε στην Κεντρική και Ανατολική Ευρώπη. Μεγάλος αριθμός Ρομά εκτοπίστηκε στο περιθώριο της κοινωνίας σε αυτήν την περίοδο των τελευταίων 20 ετών.
<P>
Σήμερα, είναι ιδιαιτέρως σημαντικό να καταδικάσουμε ρητά επιθετικές πράξεις εμπνευσμένες από ρατσιστικά κίνητρα -ανεξαρτήτως δράστη. Σε μια δύσκολη οικονομική κατάσταση, οι ευάλωτοι καθίστανται ακόμα πιο ευάλωτοι και συχνά αναζητούν τους λόγους της δυστυχίας τους ο ένας στον άλλον. Ωστόσο, διαθέτουμε κοινές αξίες και μέσα για την υπεράσπισή τους, διότι το Συμβούλιο έχει εγκρίνει τις οδηγίες του για την απαγόρευση των ρατσιστικών διακρίσεων πριν από περισσότερα από δέκα έτη.
<P>
Επιδοκιμάζω θερμά το γεγονός ότι έχει δοθεί ιδιαίτερη έμφαση στην κατάργηση των διαχωρισμών. Οι διαχωρισμοί αποτελούν έναν φαύλο κύκλο και δημιουργούν ρήγματα εντός των κοινωνιών. Επίσης, χαίρομαι ιδιαίτερα για το γεγονός ότι το ψήφισμα καλύπτει και την ισότητα των φύλων. Επιτρέψτε μου να σας υπενθυμίσω ένα προηγούμενο ψήφισμα που είχε εγκρίνει το Κοινοβούλιο το 2006, το οποίο αφορά την κατάσταση των γυναικών Ρομά. Πρέπει να επιτρέπεται σε όλες τις γυναίκες να αξιοποιούν τις ικανότητές τους. Επίσης, χρειαζόμαστε περισσότερες γυναίκες Ρομά στη στις διαδικασίες λήψης αποφάσεων. Κυρίες και κύριοι, εν προκειμένω, μπορεί και η εισηγήτρια, κ. Lívia Járóka, να μας εμπνεύσει όλους -ιδίως τις γυναίκες αλλά και τους άνδρες.
<P>
Θα ήθελα εκ νέου να ευχαριστήσω την κ. Jaroka και όλους σας για τη συμμετοχή σας σε αυτήν τη ζωτικής σημασίας διαδικασία και θα ήθελα να σας υπενθυμίσω και πάλι ότι η ουγγρική Προεδρία είναι αποφασισμένη να επιτύχει ουσιαστικά αποτελέσματα σε αυτόν τον τομέα. Ζητώ τη συνδρομή όλων σας σε αυτήν την προσπάθεια.
<SPEAKER ID="595" NAME="Viviane Reding">
Αντιπρόεδρος της Επιτροπής. - (ΕΝ) Κυρία Πρόεδρε, όπως γνωρίζετε, η Ευρωπαϊκή Ένωση βασίζεται σε δικαιώματα και αξίες που περιλαμβάνουν την προστασία των μειονοτήτων, την αρχή της ελεύθερης κυκλοφορίας και την απαγόρευση των διακρίσεων -όλα τα ανωτέρω ισχύουν πλήρως για τους Ρομά.
<P>
Πιστεύω πως η κοινωνική και οικονομική ενσωμάτωση των Ρομά είναι ηθική υποχρέωση, αλλά και, όπως επεσήμανε ορθώς η έκθεση του Κοινοβουλίου, οικονομικό συμφέρον των ευρωπαϊκών κοινωνιών μας. Αποτελεί προτεραιότητα της ΕΕ και χρειάζεται τη δέσμευση και τις κοινές προσπάθειες των εθνικών και τοπικών αρχών, της κοινωνίας των πολιτών και των θεσμικών οργάνων της ΕΕ.
<P>
Θα ήθελα να συγχαρώ την κ. Lívia Járóka για το εκπληκτικό έργο της. Το επιτελεί προσπαθώντας να ενσωματώσει ολόκληρο το Σώμα και να καταρτίσει μια έγγραφη πρόταση που αντιπροσωπεύει τη σημαντική συμβολή των βουλευτών όλων των πολιτικών Ομάδων και πιστεύω πως πρόκειται για πραγματικό κατόρθωμα. Κυρία Jaroka, αυτό θα μας βοηθήσει να διατηρήσουμε την ενσωμάτωση των Ρομά σε υψηλή θέση στην πολιτική ατζέντα. Θα μας βοηθήσει να πραγματοποιήσουμε τα αναγκαία βήματα προκειμένου να βελτιώσουμε την κατάσταση των Ρομά και την κοινωνική και οικονομική ένταξή τους στην κοινωνία.
<P>
Επιτρέψτε μου να υπενθυμίσω πού βρισκόμαστε σήμερα. Όπως ενδεχομένως να θυμόσαστε, στις 7 Απριλίου 2010, η Επιτροπή ενέκρινε ανακοίνωση για την κοινωνική και οικονομική ενσωμάτωση των Ρομά στην Ευρώπη, η οποία υπήρξε το πρώτο έγγραφο πολιτικής που ήταν αποκλειστικά αφιερωμένο στους Ρομά.
<P>
" ανακοίνωση περιείχε συγκεκριμένο κατάλογο ενεργειών προκειμένου να βοηθήσει τα κράτη μέλη να καταστήσουν αποτελεσματικότερες τις δικές τους πολιτικές για την ενσωμάτωση των Ρομά και να καθορίσουν τις βασικές προκλήσεις για το μέλλον: διακρίσεις, φτώχεια, χαμηλό επίπεδο εκπαίδευσης, εμπόδια στην αγορά εργασίας, στέγαση, διαχωρισμοί κ.λπ. Έπειτα κατατέθηκε η αξιολόγηση της εσωτερικής ειδικής ομάδας της Επιτροπής για τους Ρομά, που δημιουργήθηκε στις 7 Σεπτεμβρίου 2010 και κατέδειξε με σαφήνεια ότι δεν υπάρχουν αποδείξεις για την ύπαρξη ισχυρών και αναλογικών μέτρων στα κράτη μέλη για την αντιμετώπιση των κοινωνικών και οικονομικών προβλημάτων μεγάλης μερίδας του πληθυσμού Ρομά της ΕΕ.
<P>
" κατάσταση δεν είναι ούτε αποδεκτή ούτε βιώσιμη και, συνεπώς, η Επιτροπή εργάζεται για τη δημιουργία ενός πλαισίου της ΕΕ για εθνικές στρατηγικές ενσωμάτωσης των Ρομά, το οποίο θα παρουσιάσει στις αρχές Απριλίου. Το Σώμα ζήτησε μια στρατηγική της ΕΕ και η Επιτροπή ανταποκρίνεται σε αυτό το αίτημα. Πιστεύω πως συμφωνούμε όλοι ότι χρειαζόμαστε αποτελεσματικό σχεδιασμό και εφαρμογή πολιτικών, ότι χρειαζόμαστε στρατηγική προσέγγιση. Επίσης, συμφωνούμε, πιστεύω, ότι τη βασική ευθύνη για τους πληθυσμούς των Ρομά φέρουν τα κράτη μέλη στα οποία μετακινούνται αυτοί οι πληθυσμοί των Ρομά και για αυτόν τον λόγο η Επιτροπή καταρτίζει αυτό το πλαίσιο της ΕΕ σε συνδυασμό με εθνικές στρατηγικές ενσωμάτωσης των Ρομά, επειδή χρειαζόμαστε και τα δύο: να γνωρίζουμε προς τα πού βαδίζουμε όλοι μαζί και προς τα πού βαδίζει το κάθε ξεχωριστό κράτος μέλος προκειμένου να προσαρμοστούν οι συγκεκριμένες πολιτικές στα προβλήματα των Ρομά σε αυτό το κράτος μέλος.
<P>
Το πλαίσιο της ΕΕ που θα παρουσιαστεί τον Απρίλιο θα βασιστεί στο ψήφισμά σας, κυρία Jaroka, στο έργο της ειδικής ομάδας της Επιτροπής για τους Ρομά και, βεβαίως, στο ευρύ φάσμα των συνεισφορών των κρατών μελών και της κοινωνίας των πολιτών. Είναι αναγκαίες συγκεκριμένες δράσεις, σαφείς δεσμεύσεις για την καλύτερη αξιοποίηση των διαθέσιμων νομικών και οικονομικών εργαλείων προκειμένου να επιτευχθεί εξέλιξη. Δεν θα πλατειάσω επ' αυτού, διότι ο συνάδελφος, κ. Andor, είναι υπεύθυνος για αυτόν τον φάκελο, αλλά η στρατηγική Ευρώπη 2020 μάς οδηγεί σε μια νέα πορεία επίμονων οικονομικών και κοινωνικών ενεργειών υπέρ των περιθωριοποιημένων και γνωρίζουμε ότι η φτώχεια αποτελεί πολύ μεγάλο πρόβλημα για τη μεγαλύτερη μειονότητα της Ευρώπης. Σε αυτό το πλαίσιο, είναι απαραίτητη αποφασιστική δράση τόσο σε εθνικό επίπεδο όσο και σε επίπεδο ΕΕ.
<P>
Επίσης, η Επιτροπή θεωρεί ότι είναι πολύ σημαντικό να διδαχθούμε από το παρελθόν και να διασφαλίσουμε ότι οι προσπάθειες όλων των ενδιαφερομένων μερών, σε όλα τα επίπεδα, από την ΕΕ έως το τοπικό επίπεδο, είναι πολύ καλά συντονισμένες. Για αυτό το έργο συντονισμού διαθέτουμε την ευρωπαϊκή πλατφόρμα για την ενσωμάτωση των Ρομά, που αποτελεί έναν μοναδικό μηχανισμό για τη συμμετοχή των ενδιαφερομένων μερών. Πιστεύω πως θα ήταν σημαντικό να ενισχύσουμε τον ρόλο αυτής της πλατφόρμας στο μέλλον.
<P>
Επίσης, άκουσα με μεγάλο ενδιαφέρον την πρόταση του Κοινοβουλίου για την καθιέρωση εθνικού σημείου επαφής, την οποία θα λάβουμε υπόψη κατά την προετοιμασία του πλαισίου της ΕΕ. Θα ήθελα, επίσης, να σας διαβεβαιώσω ότι κατά την κατάρτιση του πλαισίου, η Επιτροπή θα δώσει ιδιαίτερη προσοχή στην ανάγκη παρακολούθησης των γενικότερων εξελίξεων, καθώς και της επιτόπιας διαδικασίας και εξέλιξης, και πραγματοποιώ, εν προκειμένω, έκκληση στο Κοινοβούλιο. Αυτό δεν θα πρέπει να αφορά απλά μια καλή έκθεση του Κοινοβουλίου και στη συνέχεια ένα ενδιαφέρον πλαίσιο της Ευρωπαϊκής Ένωσης· πρέπει να αποτελέσει εξελισσόμενο, μετρήσιμο και υπό παρακολούθηση έργο, προκειμένου να κατανοήσουμε ποια είναι η μελλοντική μας πορεία και, σε αυτό το πλαίσιο, θα συνεχίσουμε να συνεργαζόμαστε στενά με τα κράτη μέλη και το Κοινοβούλιο, καθώς και με όλους τους ενδιαφερόμενους.
<P>
(Χειροκροτήματα)
<SPEAKER ID="596" NAME="László Andor">
μέλος της Επιτροπής. - (ΕΝ) Κυρία Πρόεδρε, θα ήθελα, επίσης, να ευχαριστήσω την Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων για το άριστο έργο της για τη στρατηγική της ΕΕ για την ένταξη των Ρομά και να συγχαρώ την εισηγήτρια, κ. Lívia Járóka, για την εντυπωσιακή στήριξη που έλαβε αυτή η έκθεση από το Κοινοβούλιο.
<P>
" έκθεση είναι τόσο χρήσιμη όσο και ενθαρρυντική. Είναι χρήσιμη, επειδή συμβάλλει στη διαρκή συζήτηση σχετικά με το πώς να προάγουμε την ενσωμάτωση των Ρομά στην οικονομία και την κοινωνία. Είναι ενθαρρυντική, διότι καταδεικνύει ότι η Επιτροπή και το Κοινοβούλιο έχουν λάβει την ίδια κατεύθυνση και ότι οι απόψεις μας για τον τρόπο μελλοντικής δράσης συμπίπτουν σε μεγάλο βαθμό.
<P>
Καταρχάς, η Επιτροπή συμφωνεί ότι το ζήτημα των Ρομά αποτελεί μία από τις σημαντικότερες στρατηγικές προκλήσεις που αντιμετωπίζει η Ευρώπη και, ταυτόχρονα, παρέχει μία από τις περισσότερα υποσχόμενες δυνατότητες για την ήπειρο. Όταν αναφερόμαστε σε δυνατότητες, εννοούμε και οικονομικές δυνατότητες. Πράγματι, εν προκειμένω, υφίσταται μια κοινωνική και οικονομική αναγκαιότητα η οποία συνδυάζεται με μια ηθική υποχρέωση.
<P>
Δεύτερον, η έκθεση του Κοινοβουλίου παρουσιάζει ένα πειστικό επιχείρημα της ανάγκης υιοθέτησης μιας ολιστικής προσέγγισης για την αντιμετώπιση της κοινωνικο-οικονομικής κατάστασης των Ρομά. Προτείνει την επικέντρωση σε ορισμένους τομείς προτεραιότητας, όπως η εκπαίδευση, η απασχόληση, η στέγαση και η υγειονομική περίθαλψη. Πρόκειται, πράγματι, για τομείς κρίσιμης σημασίας για την επιτυχή ένταξη των Ρομά.
<P>
Τρίτον, επικροτώ την εστίαση της έκθεσης στη σημασία της χρήσης των κονδυλίων της ΕΕ με τον πλέον κατάλληλο τρόπο. Είναι σημαντικό να υποστηριχτούν οι πολιτικές με επαρκείς οικονομικούς πόρους. Αν και έχουμε σημειώσει πρόοδο σε αυτόν τον τομέα, πρέπει να αναληφθεί μεγαλύτερη δράση.
<P>
Τέταρτον, συμφωνώ με το Κοινοβούλιο ότι πρέπει να καθιερώσουμε έναν ισχυρό μηχανισμό παρακολούθησης των εθνικών στρατηγικών για την ενσωμάτωση των Ρομά.
<P>
Τέλος, παρατήρησα ότι η έκθεση στηρίζει την εστίαση στην εδαφική διάσταση της φτώχειας και, ιδίως, στις υπανάπτυκτες μικροπεριφέρειες. " Επιτροπή θα εξετάσει προσεκτικά αυτήν την ενδιαφέρουσα πρόταση.
<P>
Είναι σαφές ότι ορισμένα κράτη μέλη δεν θα μπορέσουν να σημειώσουν επαρκή πρόοδο ως προς τους στόχους της στρατηγικής Ευρώπη 2020, εάν δεν λάβουν συγκεκριμένα μέτρα για τη βελτίωση της ένταξης των Ρομά. Ως εκ τούτου, είναι πλέον ο καιρός για αποφασιστική δράση τόσο σε εθνικό όσο και σε ευρωπαϊκό επίπεδο. Μολονότι τα κράτη μέλη είναι κυρίως υπεύθυνα για τον σχεδιασμό και την εφαρμογή των στρατηγικών ένταξης των Ρομά, η ΕΕ μπορεί να παράσχει στήριξη. Πρέπει να διασφαλίσουμε ότι οι προσπάθειες σε όλα τα επίπεδα αποτελούν μέρος συνεκτικού και συνεπούς πλαισίου πολιτικής.
<P>
Είμαι βέβαιος ότι το πλαίσιο της ΕΕ για τις εθνικές στρατηγικές ένταξης των Ρομά -το οποίο, όπως ανέφερε ήδη ο Αντιπρόεδρος, θα παρουσιάσει η Επιτροπή τον Απρίλιο- θα παράσχει τη δυνατότητα στα θεσμικά όργανα της ΕΕ και σε όλα τα ενδιαφερόμενα μέρη να ενώσουν τις δυνάμεις τους και να επιφέρουν απτά αποτελέσματα στις ζωές των Ρομά στην Ευρώπη.
<SPEAKER ID="597" NAME="Kinga Göncz" LANGUAGE="HU">
Κυρία Πρόεδρε, επιτρέψτε μου να ξεκινήσω διηγούμενη μια ιστορία. Το 2009, ο Jozsef B. και η σύζυγός του καταδικάστηκαν από ουγγρικό δικαστήριο σε 10 μήνες φυλάκιση για πρόκληση κινδύνου σε ανηλίκους. Το έγκλημά τους είναι ότι τα δύο τους παιδιά δεν πήγαιναν στο σχολείο. Μολονότι τα παιδιά είχαν πάει στο σχολείο, συχνά τα έστελναν σπίτι τους, επειδή εμφανίζονταν φορώντας λερωμένα παπούτσια και ήταν καλυμμένα με λάσπη. Στην περιοχή των αθίγγανων όπου διαμένουν δεν υπάρχουν ασφαλτοστρωμένοι δρόμοι και, συνεπώς, κάθε μέρα τα παιδιά έπρεπε να διασχίζουν ένα λιβάδι και έως ότου να φτάσουν στο σχολείο τα πόδια τους είχαν καλυφθεί με λάσπη. Υπέμεναν την ταπείνωση της επίπληξης και της αποβολής από το σχολείο για όσο το άντεχαν και εν τέλει επέλεξαν να αποφεύγουν το σχολείο όλο και πιο συχνά, γεγονός για το οποίο οι γονείς τους καταδικάστηκαν σε φυλάκιση.
<P>
Τα παιδιά του Jozsef B. και της συζύγου του δεν απείχαν από το σχολείο, επειδή δεν είχαν θέληση για μάθηση. Αντίθετα, μάλλον οι συνθήκες υπό τις οποίες ζούσαν δεν τους επέτρεψαν τη μάθηση. Χωρίς κατάλληλα ρούχα και παπούτσια, νερό και ηλεκτρισμό στο σπίτι και χωρίς σχολικές προμήθειες δεν είχαν πιθανότητα να τελειώσουν ούτε καν το δημοτικό σχολείο. " στήριξη των κοινοτήτων με πολλαπλά μειονεκτήματα προκειμένου να προλάβουν τις εξελίξεις είναι μια περίπλοκη διαδικασία, η οποία μπορεί να επιτευχθεί μόνο βήμα προς βήμα, ανταποκρινόμενη στις τοπικές ανάγκες και μακροπρόθεσμα.
<P>
" Ευρώπη μπορεί να συμβάλλει σε αυτό ορίζοντας στόχους βάσει πραγματικών δεδομένων, παρέχοντας τα κατάλληλα εργαλεία, καλώντας τα κράτη μέλη να λογοδοτήσουν για την επίτευξη των στόχων που έχουν τεθεί και παρακολουθώντας τις αλλαγές στην κατάσταση των Ρομά. Επίσης, σχεδιάζοντας λιγότερο γραφειοκρατικές, ταχύτερες και περισσότερο διαφανείς μεθόδους σε σχέση με το παρελθόν, στηρίζοντας, δηλαδή, μακροπρόθεσμα τις μεμονωμένες κοινότητες έως ότου μπορέσουν πράγματι να εξυπηρετούν τις δικές τους ανάγκες.
<P>
Δεν αρκεί να χτίσουμε ένα σχολείο για τα παιδιά του Jozsef B. Χρειάζονται, επίσης, εργασία για βιοποριστικούς λόγους και οι γονείς πρέπει να είναι σε θέση να παρέχουν τροφή, ένδυση και μόρφωση στα παιδιά τους. Απαιτούνται κατάλληλες συνθήκες στέγασης, υπό τις οποίες τα παιδιά θα μπορούν να διαβάζουν για τα σχολικά τους μαθήματα και θα μπορούν να διαθέτουν φωτισμό και θέρμανση. Απαιτούνται βατοί δρόμοι, οι οποίοι θα παρέχουν πρόσβαση στο σχολείο και τον χώρο εργασίας. Και, υπάρχει, επίσης, η ανάγκη για συμπονετικά λόγια τα οποία θα μπορούν να απαλύνουν τις ταπεινώσεις.
<P>
" ευρωπαϊκή στρατηγική για τους Ρομά δεν θα επιφέρει άμεση αλλαγή, αλλά θα παράσχει δυνατότητα για αλλαγή. Το πραγματικό ερώτημα είναι εάν μπορούμε να δημιουργήσουμε κανόνες και συνθήκες που μπορούν να βοηθήσουν όσους δεν είναι σε θέση να ανταγωνιστούν για πόρους και που μετά βίας είναι σε θέση να διασφαλίσουν τα συμφέροντά τους. Πρέπει να διασφαλιστεί η απουσία διακρίσεων, όχι μόνο στην αγορά εργασίας, αλλά σε όλους τους τομείς της ζωής. Πρέπει να εξαλειφθεί ο διαχωρισμός στις πόλεις και τα σχολεία, πρέπει να δημιουργηθούν πραγματικές ευκαιρίες και οι κοινότητες των Ρομά πρέπει να συμμετέχουν σε επίπεδο ΕΕ, κρατών μελών και σε τοπικό επίπεδο. Και, πάνω απ' όλα, απαιτείται πολιτική δέσμευση από όλους όσοι μπορούν να συμβάλουν στη βελτίωση της παρούσας κατάστασης και σε ευρωπαϊκό επίπεδο.
<P>
Δεν αρκεί η παροχή ενός πλαισίου για τις στρατηγικές για τους Ρομά των κρατών μελών· απαιτείται κατάλληλη ευρωπαϊκή στρατηγική για τους Ρομά με ευρωπαϊκή ευθύνη, χωρίς, βεβαίως, να αμφισβητείται η ευθύνη των κρατών μελών. Καλώ την Επιτροπή και το Συμβούλιο να ενσωματώσουν πλήρως το περιεχόμενο του ψηφίσματος στα έγγραφά τους και να υποβάλλουν τακτικά αναφορές στο Κοινοβούλιο.
<SPEAKER ID="598" NAME="Andrey Kovatchev" LANGUAGE="BG">
Κυρία Πρόεδρε, συγχαίρω την κ. Jaroka για την άριστη συνεργασία της. " ενσωμάτωση των περίπου 12 εκατομμυρίων Ρομά στην Ευρωπαϊκή Ένωση δεν μπορεί να επιτευχθεί χωρίς σχετική βούληση τόσο από τους Ρομά όσο και την πλειοψηφία του πληθυσμού στα σχετικά κράτη μέλη.
<P>
" ευθύνη για την ενσωμάτωση των πληθυσμών Ρομά έγκειται τόσο στα κράτη μέλη όσο και στην Ευρωπαϊκή Ένωση. Οι ευρωπαϊκοί πόροι πρέπει να αξιοποιηθούν για τη βελτίωση των μηχανολογικών υποδομών, την οικοδόμηση νέων κατοικιών ή την επιδιόρθωση των υφιστάμενων, την παροχή καλύτερης εκπαίδευσης και τη βελτίωση της πρόσβασης στην αγορά εργασίας.
<P>
Δεν υπάρχει γενική λύση, η οποία να μπορεί να εφαρμοστεί παντού κατά τον ίδιο τρόπο. Ενδέχεται να απαιτούνται διαφορετικές προσεγγίσεις ακόμη και στις διαφορετικές περιφέρειες ενός κράτους μέλους. Πιστεύω πως οι δικαιούχοι των ευρωπαϊκών κονδυλίων πρέπει να συμμετάσχουν στην οικοδόμηση των δικών τους κατοικιών ή του περιβάλλοντος, ώστε να αισθανθούν ένα είδος δέσμευσης ως προς την αλληλεγγύη που τους έχει επιδειχθεί και στη συνέχεια να μπορέσουν προφανώς να καταστούν κατάλληλοι ιδιοκτήτες κατοικιών.
<P>
Το πολιτικό κατεστημένο και η επιχειρηματική κοινότητα πρέπει να ανακαλύψουν εκ νέου τους Ρομά και να διασφαλίσουν καλύτερη πρόσβαση για αυτούς στην αγορά εργασίας προκειμένου να μπορέσουν να συμβάλουν στην οικονομική ανάπτυξη και ευημερία της Ευρωπαϊκής Ένωσης. Ελπίζω ειλικρινά ότι η εν λόγω έκθεση θα εφαρμοστεί κατάλληλα και θα βοηθήσει στη βελτίωση της κοινωνικής και οικονομικής ενσωμάτωσης των Ρομά στην ήπειρό μας.
<SPEAKER ID="599" NAME="Hannu Takkula" LANGUAGE="FI">
Κυρία Πρόεδρε, είναι αρκετά δύσκολο να ετοιμαστούν όλα σε ένα λεπτό, αλλά υπάρχουν ορισμένες ιδέες της Επιτροπής Πολιτισμού και Παιδείας για το ζήτημα των Ρομά επί των οποίων η κ. Jaroka έχει επιτελέσει άριστο έργο. Όταν ήμουν ο ίδιος εισηγητής για αυτήν την Επιτροπή, συμφωνήσαμε ότι επρόκειτο για ζήτημα ανθρωπίνων δικαιωμάτων.
<P>
Στην ΕΕ υπάρχουν 10 έως 12 εκατομμύρια Ρομά, που αποτελούν πλήρη μέλη της ΕΕ. Πρέπει, επίσης, να απολαμβάνουν πλήρη δικαιώματα: ανθρώπινα δικαιώματα υπό την ορθή έννοια της λέξης. Αυτό σημαίνει, επίσης, ότι μπορούν να συμμετέχουν στη διαδικασία λήψης αποφάσεων των κοινωνιών και στην ευρωπαϊκή διαδικασία λήψης αποφάσεων.
<P>
Κοιτάζοντας στο μέλλον, γνωρίζουμε ότι η εκπαίδευση αποτελεί βασικό ζήτημα. " εκπαίδευση αποτελεί, επίσης, τον σωστό τρόπο ενσωμάτωσης της μειονότητας των Ρομά στην κοινωνία και τους ενθαρρύνει να δραστηριοποιηθούν. " κατάσταση πρέπει να αλλάξει ραγδαία όσον αφορά, για παράδειγμα, τη στέγαση και τις υποδομές. Πάνω απ' όλα, το σημαντικότερο είναι να δοθεί έμφαση στην ανάγκη να αλλάξουμε στάση εμείς, οι υπόλοιποι Ευρωπαίοι. Ο διαχωρισμός και οι διακρίσεις πρέπει να εξαλειφθούν. Πρέπει να δημιουργήσουμε τις κατάλληλες συνθήκες και να κατανοήσουμε ότι κάθε παιδί και νέος Ρομά είναι μοναδικό άτομο, μοναδικός πολίτης της Ευρωπαϊκής Ένωσης όπως όλοι εμείς οι υπόλοιποι.
<SPEAKER ID="601" NAME="Marian-Jean Marinescu" LANGUAGE="RO">
Κυρία Πρόεδρε, σήμερα συζητούμε μια ευρωπαϊκή στρατηγική για τη μειονότητα των Ρομά, η οποία αποτελεί ένα σημαντικό βήμα προόδου ως προς την ενσωμάτωση της μεγαλύτερης μειονότητας στην Ευρωπαϊκή Ένωση. " Ευρωπαϊκή Ένωση πρέπει να αντιμετωπίσει την πραγματικότητα του προβλήματος των Ρομά, η οποία υπαγορεύεται από την οικονομική κατάσταση των Ρομά γενικά και ειδικότερα από πτυχές της ίδιας της παράδοσής τους: νομαδικός τρόπος ζωής και χαμηλό επίπεδο μόρφωσης και, κατ' επέκταση, έλλειψη επαγγελματικών προσόντων. " εκπαίδευση αποτελεί ευκαιρία απόκτησης δεξιοτήτων, επαγγέλματος και εργασίας, που αποτελούν σημαντικό βήμα προς την κοινωνική ένταξη των Ρομά.
<P>
" ευθύνη της ενσωμάτωσης δεν έγκειται εξ ολοκλήρου στις αρχές. " κοινότητα των Ρομά πρέπει να κατανοήσει ότι πρέπει να καταβάλει τις απαραίτητες προσπάθειες και πρέπει πραγματικά να θελήσει να ενσωματωθεί στην κοινωνία, ανεξάρτητα από τη χώρα καταγωγής ή διαμονής. Οι τομείς προτεραιότητας που καλύπτει η στρατηγική πρέπει να περιλαμβάνουν την αύξηση του επιπέδου αγωγής του πολίτη, την προσαρμογή του πολιτισμού και των παραδόσεων των πληθυσμών Ρομά στη σύγχρονη κοινωνία και την προώθηση της επαγγελματικής κατάρτισης και εκ νέου κατάρτισης. Πιστεύω πως αυτοί οι τομείς, πέραν της εκπαίδευσης, πρέπει να αποτελέσουν βασικούς στόχους.
<P>
Τα κράτη μέλη καταγωγής πρέπει να έχουν τη μεγαλύτερη συνεισφορά στη διαδικασία ενσωμάτωσης, αλλά η ΕΕ πρέπει, επίσης, να διαδραματίσει εξαιρετικά σημαντικό ρόλο. " μελλοντική στρατηγική που χαράσσεται από την Επιτροπή πρέπει να προτείνει προγράμματα-πλαίσιο προσαρμοσμένα στον νομαδικό τρόπο ζωής ορισμένων κοινοτήτων των Ρομά, τα οποία θα αναπτυχθούν και θα εφαρμοστούν κατά παρόμοιο τρόπο σε όλα τα κράτη μέλη.
<SPEAKER ID="602" NAME="Hannes Swoboda" LANGUAGE="DE">
Κυρία Πρόεδρε, η Ομάδα μου έχει επισκεφτεί διάφορες κοινότητες των Ρομά στην Ευρώπη όπου έχει δει τρομερές συνθήκες. Είναι δύσκολο να φανταστεί κανείς τον τρόπο με τον οποίον ζουν αυτοί οι άνθρωποι σε ορισμένες ευρωπαϊκές πρωτεύουσες. Πρόκειται για έναν φαύλο κύκλο από τον οποίο είναι πολύ δύσκολο να δραπετεύσουν.
<P>
Ευχαριστώ και τους δύο Επιτρόπους για την αναφορά στο ζήτημα της φτώχειας. Πιστεύω ότι ο αγώνας υπέρ των Ρομά είναι, πάνω απ' όλα, ένας αγώνας κατά της φτώχειας, και όχι μόνο μεταξύ των Ρομά. Πρέπει να διασφαλίσουμε ότι δεν θα δημιουργήσουμε έναν καινούργιο διαχωρισμό κατά τον οποίο οι φτωχοί άνθρωποι εκτός των κοινοτήτων των Ρομά θα ασκούν κριτική για το γεγονός ότι οι Ρομά ξαφνικά λαμβάνουν μεγάλα χρηματικά ποσά ή μεγάλη προσοχή. Πρέπει να διασφαλίσουμε ότι αυτός ο αγώνας είναι κοινός και, βεβαίως, στοχεύει επίσης στην καταπολέμηση όλων των μορφών διακρίσεων.
<P>
Οι προσπάθειες που καταβάλλονται σε τοπικό επίπεδο είναι, επίσης, σημαντικές. Πολύ συχνά, αναλαμβάνονται σημαντικές δράσεις από κοινότητες ή περιφέρειες, αλλά δυστυχώς δεν έχουν τη στήριξη των εθνικών κυβερνήσεων. Πρέπει να βρούμε τρόπο να φθάσουν τα ευρωπαϊκά κονδύλια στο τοπικό επίπεδο. Για τον σκοπό αυτόν, έχουμε καταρτίσει ένα εναλλακτικό ψήφισμα, για το οποίο θα μιλήσω σύντομα. Το ψήφισμα ξεκίνησε κυρίως μετά από πρόταση του κ. Enciu, ο οποίος θα εξηγήσει τη δική του θέση σχετικά με το θέμα, προκειμένου να φωτιστεί το πρόβλημα.
<P>
Ελπίζω ότι η Επιτροπή θα μπορέσει να καταρτίσει μια καλή στρατηγική για τους Ρομά. Όπως ορθά δήλωσαν και οι δύο Επίτροποι, πρόκειται για μια διαδικασία παρακολούθησης της κατάστασης και παροχής στήριξης. Σύμφωνα με τα λόγια τους, πρόκειται για έργο εν εξελίξει. Πρέπει να μάθουμε τι πραγματικά συμβαίνει με τα κονδύλια, διότι για πολύ καιρό απλά καθόμασταν και παρακολουθούσαμε ενώ πραγματοποιούταν ελάχιστο έργο. Δεν θέλω να πω πως δεν έχει γίνει τίποτα, αλλά σίγουρα το έργο ήταν πολύ μικρό και τα κονδύλια δεν έχουν αξιοποιηθεί με τον καλύτερο δυνατό τρόπο.
<P>
Ευχόμαστε κάθε επιτυχία στην ουγγρική Προεδρία. Θα στηρίξουμε ολόθερμα αυτό το ζήτημα, προκειμένου να μπορέσουμε να δημιουργήσουμε μια νέα στρατηγική και να μπορέσετε να δηλώσετε ότι είναι ένα από τα επιτεύγματα της Προεδρίας σας. Έχετε τη στήριξή μας.
<P>
Τέλος, θα ήθελα να ευχαριστήσω την κ. Jaroka για την εξαιρετική της έκθεση. Επειδή θέλουμε να στηρίξουμε την έκθεσή της, θα αποσύρουμε το εναλλακτικό μας ψήφισμα. Απλά θέλουμε να τονίσουμε το πρόβλημα που αφορά τις τοπικές αρχές και κοινότητες. Εντούτοις, θέλουμε, επίσης, να στηρίξουμε την έκθεση της κ. Jaroka ως σαφή δήλωση του Κοινοβουλίου.
<P>
(Χειροκροτήματα)
<SPEAKER ID="603" NAME="Renate Weber">
εξ ονόματος της Ομάδας ALDE. - (ΕΝ) Κυρία Πρόεδρε, επιτέλους ήρθε η στιγμή που θα πρέπει να ψηφίσουμε επί αυτής της έκθεσης. Κατά την άποψή μου, δεν πρόκειται απαραίτητα για στιγμή εορτασμού: Προτιμώ να την αντιμετωπίζω ως στιγμή κατά την οποία πρέπει να φερθούμε έξυπνα και να εξετάσουμε ό,τι έχουμε επιτύχει μέχρι στιγμής και τι θέλουμε να επιτύχουμε στο μέλλον. Εντούτοις, επειδή γνωρίζω το τεράστιο έργο που επιτελέστηκε για αυτήν την έκθεση, επιτρέψτε μου να συγχαρώ και να ευχαριστήσω όχι μόνο την εισηγήτρια και τους άλλους συμμετέχοντες βουλευτές, αλλά και το προσωπικό της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων και τους συμβούλους μας επί θεμάτων πολιτικής.
<P>
Όταν πρωτοξεκινήσαμε να συζητούμε για αυτό το θέμα, όλοι ελπίζαμε ότι η Ένωση βάδιζε πράγματι προς μια στρατηγική της ΕΕ για την ενσωμάτωση των Ρομά. Αντί για αυτήν, θα αποκτήσουμε ένα πλαίσιο και στη συνέχεια τα κράτη μέλη θα αποφασίσουν εάν θα καταρτίσουν δικές τους στρατηγικές. Φοβούμαι, δεδομένης της εμπειρίας του παρελθόντος -παρακαλώ επιτρέψτε μου να είμαι απαισιόδοξη, εν προκειμένω- ότι ενδεχομένως να αποτελέσει μια διαδικασία η οποία βασίζεται κυρίως στην χρηματοδότηση. Κατά την άποψή μου, οι άνθρωποι στις αναπτυγμένες χώρες "ανακάλυψαν" τους Ρομά όχι απαραίτητα, επειδή αναγνώρισαν τις κακές συνθήκες διαβίωσης των Ρομά στις χώρες καταγωγής τους, αλλά επειδή ενοχλήθηκαν από την παρουσία των Ρομά στους δρόμους και στα όρια των πόλεων.
<P>
Το ζήτημα ξεπερνά τα όρια της χρηματοδότησης. Πρόκειται πολύ περισσότερο για τα ανθρώπινα δικαιώματα αυτής της πληθυσμιακής ομάδας. Ο Επίτροπος μίλησε για έργο εν εξελίξει. Ελπίζω ότι δεν θα δούμε μόνο έργο, αλλά και πραγματική εξέλιξη.
<SPEAKER ID="604" NAME="Hélène Flautre" LANGUAGE="FR">
Κυρία Πρόεδρε, δυστυχώς, κάθε μέρα διαβάζουμε στον Τύπο διάφορα δημοσιεύματα για ρατσιστικές πράξεις ή διακρίσεις κατά των Ρομά. Ως εκ τούτου, αυτή η ανακοίνωση της Επιτροπής αναμενόταν με μεγάλο ενδιαφέρον από τους ίδιους τους Ρομά, βεβαίως, από όλους τους υποστηρικτές τους και από όσους θεωρούν σημαντικές τις θεμελιώδεις αξίες της Ευρωπαϊκής Ένωσης.
<P>
" Επιτροπή θα πρέπει, λοιπόν, να αναπτύξει ένα πλαίσιο, μια ευρωπαϊκή στρατηγική για τα εθνικά σχέδια δράσης. " ευθύνη της θα εκτείνεται πολύ πέραν της ανάπτυξης αυτού του ευρωπαϊκού πλαισίου για τα εθνικά σχέδια δράσης, διότι τα κράτη μέλη θα σημειώσουν σχετική πρόοδο μόνο εάν τους δοθεί ένα ισχυρό κίνητρο από την Επιτροπή προκειμένου να δεσμευθούν. Αυτό θα απαιτήσει -όπως πολύ καλά εξηγεί η έκθεση- μια εξαιρετικά ακριβή αξιολόγηση των επιτευχθέντων αποτελεσμάτων με τη χρήση κριτηρίων και δεικτών αναφοράς. Σε πρώτη φάση, θα απαιτήσει, επίσης, τη συμμετοχή όλων των ενδιαφερομένων μερών και των κοινοτήτων των Ρομά. Θεωρώ ότι είναι πολύ σημαντικό να υπάρξει σύνδεση με το πρόγραμμα του Συμβουλίου της Ευρώπης για την κατάρτιση διαμεσολαβητών Ρομά. Πρόκειται για απαραίτητη προϋπόθεση, εάν θέλουμε τα σχέδια ενσωμάτωσης να στεφθούν με επιτυχία σε περιφερειακό επίπεδο.
<P>
Στη συνέχεια, η Ευρωπαϊκή Επιτροπή πρέπει, επίσης να συμμετάσχει μέσω των δικών της προγραμμάτων, τα οποία διαχειρίζεται η ίδια, πιλοτικών προγραμμάτων -αυτό προτείνει η εν λόγω έκθεση- τα οποία θα μπορούν να λειτουργούν, για παράδειγμα, στις μικροπεριφέρειες στις οποίες αναφερθήκαμε, προκειμένου παραδειγματικά και αξιόλογα προγράμματα να καταφέρουν να πείσουν όλα τα ενδιαφερόμενα μέρη να συμμετάσχουν σε αυτήν τη διαδικασία ενσωμάτωσης.
<P>
Σε αυτήν την περίπτωση, πιστεύω ότι η Ευρωπαϊκή Επιτροπή θα πρέπει, επίσης, να μπορεί να χρησιμοποιεί το δικαίωμά της για επίσημη υποβολή καταγγελίας όταν οι αξίες, η ευρωπαϊκή νομοθεσία και τα εθνικά σχέδια δράσης δεν είναι όπως θα έπρεπε, λαμβάνοντας υπόψη την ίση πρόσβαση σε όλα τα δικαιώματα, τη μη πραγματοποίηση διακρίσεων και την ελευθερία κυκλοφορίας.
<SPEAKER ID="605" NAME="Cornelia Ernst" LANGUAGE="DE">
Κυρία Πρόεδρε, κυρίες και κύριοι, για να εισέλθουμε στον πυρήνα του ζητήματος, αυτό αφορά τη θέσπιση μια ενιαίας, υποχρεωτικής στρατηγικής της ΕΕ, αντί για 27 μεμονωμένες διαφορετικές στρατηγικές στα κράτη μέλη. Μόνο εάν εφαρμόσουμε μια τέτοια ενιαία στρατηγική θα καταστεί εφικτή η ίση μεταχείριση ως πολιτών της ΕΕ των Ρομά και Σίντι που ζουν στην ΕΕ.
<P>
Περί τίνος πρόκειται; Πρόκειται για τη διασφάλιση της ελεύθερης κυκλοφορίας για όλους. Πρόκειται για την άμεση κατάργηση των ειδικών σχολείων για τους Ρομά και, εάν μπορώ να χρησιμοποιήσω την έκφραση, την κατάργηση του απαρτχάιντ για τους Ρομά στην Ευρώπη. Πρόκειται για την ίση πρόσβαση στην εκπαίδευση, την υγειονομική περίθαλψη και τις κοινωνικές υπηρεσίες. Δεν κάνουμε χάρη σε αυτούς τους ανθρώπους. Τους παραχωρούμε τα νόμιμα δικαιώματά τους.
<P>
Εμείς, στη Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών απορρίπτουμε ρητά την ιδέα της ξεχωριστής πολιτικής για τους Ρομά και τους Σίντι. Χρειαζόμαστε μια πολιτική η οποία υιοθετεί εξ αρχής μια προσέγγιση ένταξης και αντισταθμίζει τα δεινά τα οποία έχουν υποστεί οι Ρομά και οι Σίντι, για παράδειγμα, σχετικά με την πρόσβαση στην εργασία, το δικαίωμα εγκατάστασης ή χρήσης της χρηματοδότησης της ΕΕ. Θα ήθελα, όμως, να προσθέσω κάτι ακόμη. Τίποτα από όλα αυτά δεν θα αποδώσει καρπούς, εάν δεν επιλύσουμε ένα πρόβλημα το οποίο αφορά την πάταξη του ρατσισμού και του στιγματισμού των Ρομά και των Σίντι σε όλη την Ευρώπη. Πρέπει να το αντιμετωπίζουμε ως ένα από τα βασικά καθήκοντα της Ευρώπης και να λάβουμε αδίστακτα μέτρα για την καταπολέμηση των διακρίσεων. Δεν πρέπει να ανεχτούμε μια διπρόσωπη προσέγγιση των κρατών μελών και της ΕΕ γενικότερα. Πρέπει να εκφραστούμε ομόφωνα.
<SPEAKER ID="606" NAME="Mario Borghezio" LANGUAGE="IT">
Κυρία Πρόεδρε, κυρίες και κύριοι, δεν συμφωνώ με την έκθεση στο σημείο όπου αναφέρεται ότι η Επιτροπή πρέπει να υπαγορεύσει πολιτική για τους Ρομά στα κράτη μέλη. " προσέγγιση αυτή δεν σέβεται την αρχή της επικουρικότητας, εάν αληθεύει -όπως πράγματι ισχύει- ότι αυτά τα μέτρα πρέπει να καταρτιστούν και να εφαρμοστούν σε τοπικό, περιφερειακό και εθνικό επίπεδο, καθώς ο αντίκτυπός τους αφορά τις περιφέρειες και τους γηγενείς πληθυσμούς τους.
<P>
Συμφωνώ απόλυτα με την ενσωμάτωση και όχι τον αποκλεισμό, αλλά ακόμη περιμένω να ακούσω από την Επίτροπο Reding πότε επιτέλους θα επιτραπούν οι καταυλισμοί αθιγγάνων στη χώρα της, το Μεγάλο Δουκάτο του Λουξεμβούργου, γιατί, εάν δεν απατώμαι, δεν επιτρέπονται στη χώρα. Αυτή η έκθεση μοιάζει να στερείται λίγο ισορροπίας, επειδή σε τόσες πολλές παραγράφους ζητείται η στήριξη προς τους Ρομά, άνδρες, γυναίκες, παιδιά, ηλικιωμένους (...). Σε καμία δεν ζητούνται μέτρα για την αυστηρή τιμωρία εκείνων των Ρομά οι οποίοι επιδεικνύουν αντικοινωνική συμπεριφορά, για παράδειγμα. Ποιος εμποδίζει τα παιδιά των Ρομά να πηγαίνουν στο σχολείο, εάν όχι συγκεκριμένοι Ρομά γονείς;
<P>
Πιστεύω πως αυτά είναι θέματα στα οποία πρέπει να έχουμε το θάρρος να αναφερθούμε ξεκάθαρα, αντιστεκόμενοι στην πολιτική ορθότητα. Δεν είναι οι καλοπροαίρετες πράξεις, αλλά τα σοβαρά, αυστηρά μέτρα τα οποία θα μας επιτρέψουν να πατάξουμε τις παράνομες δραστηριότητες, την εκμετάλλευση ανηλίκων και το λαθρεμπόριο ανθρώπινων οργάνων.
<SPEAKER ID="607" NAME="Andrew Henry William Brons" AFFILIATION="NI">
(ΕΝ) Κυρία Πρόεδρε, η λέξη στα χείλη όλων, όποιο και αν είναι το θέμα συζήτησης, είναι Ρομά. Θεωρώ υπεύθυνο τον κ. Sarkozy ο οποίος προσποιήθηκε ότι τους εκδίωξε.
<P>
Θεωρούσα δεδομένο ότι θα πρωταγωνιστούσαν στη συζήτηση για τον φόρο επί χρηματοπιστωτικών συναλλαγών. Κάθε φορά που κάποιος Ρομά έμπορος αλόγων προσπαθούσε να χρεώσει δύο ευρώ περισσότερα ανά πόδι, αμέσως πεταγόταν ένα αμαρτωλός συλλέκτης φόρων με καπέλο ντέρμπυ και ζητούσε το ένα εκ των άκρων του άμοιρου ζώου ως φόρο τιμής στον Πρόεδρο Barroso.
<P>
Όταν έφτασε η ώρα της συζήτησης της στρατηγικής της ΕΕ για τον Ατλαντικό, περίμενα, βεβαίως, να υποβληθεί η πρόταση για την παραχώρηση μιας έκτασης αυτού του ωκεανού στο τμήμα αυτής της ευγενούς φυλής που ασχολείται με τη θάλασσα. Μπορεί να πωλούν αγκίστρια σε διερχόμενα σκάφη και να τους υπόσχονται ότι θα καλύψουν τα κύτη τους με μια ποσότητα πίσσας, η οποία είχε μόλις εκλυθεί από τα αυτά ίδια.
<P>
Πιστεύω πως πρέπει να βρούμε ένα συγκεκριμένο μέλος των Ρομά, κατά προτίμηση με αναπηρίες ή αμφιλεγόμενη σεξουαλικότητα, και να το ανακηρύξουμε πρόεδρο της Επιτροπής. Θα ξεκινούσε ξεπουλώντας αυτό το μέρος και κανείς δεν θα τολμούσε να διαμαρτυρηθεί.
<SPEAKER ID="608" NAME="Edit Bauer" AFFILIATION="PPE">
(HU) Κυρία Πρόεδρε, καταρχάς, θα ήθελα να συγχαρώ την κ. Jaroka. " σημερινή διαδικασία αποτελεί ορόσημο του πολυετούς έργου της. Μετά από χρονοβόρο αγώνα, είναι πλέον σαφές ότι το ζήτημα των Ρομά αποτελεί ευρωπαϊκό ζήτημα και αυτό ισχύει ακόμη και εάν -όπως επεσήμανε ο συνάδελφος μου, κ. Borghezio- πρέπει να αναζητήσουμε λύσεις σε επίπεδο κρατών μελών. Ωστόσο, ο ενιαίος ευρωπαϊκός χώρος απαιτεί πράγματι και μια ενιαία στρατηγική. Δεν μπορούμε να προσεγγίζουμε τη στρατηγική για τους Ρομά μόνο από πολιτισμική άποψη. Δεν πρόκειται μόνο για ζήτημα μειονότητας. Παρομοίως, δεν μπορεί να επιλυθεί μόνο μέσω κοινωνικής πολιτικής. Είναι, λοιπόν, σημαντικό να συμπεριληφθούν εκτενή και στοχοθετημένα μέτρα και να διατυπωθούν επικεντρωμένοι στόχοι. Μεταξύ των βασικών τομέων της στρατηγικής πρέπει να τονιστεί η εκπαίδευση και η πρόσβαση στην εκπαίδευση. Ο λόγος είναι ότι η εκπαίδευση αποτελεί θεμελιώδη πτυχή της απασχολησιμότητας. Σε διάφορα κράτη μέλη υπάρχει πληθώρα ομάδων Ρομά παγιδευμένων στη φτώχεια και δεν θα υπάρξει ποτέ επαρκής αριθμός θέσεων εργασίας για αυτούς, διότι χωρίς προσόντα δεν μπορούν ουσιαστικά να εργαστούν. " εκπαίδευση των κοριτσιών Ρομά χρήζει ιδιαίτερης προσοχής, διότι φαίνεται ότι τείνουν συχνότερα να εγκαταλείπουν πρόωρα το σχολείο και, επίσης, διότι τα κορίτσια πέφτουν θύματα εκμετάλλευσης οικιακής εργασίας σε πολύ μεγαλύτερο βαθμό.
<SPEAKER ID="609" NAME="Monika Flašíková Beňová" AFFILIATION="S&amp;D">
(SK) Κυρία Πρόεδρε, εξετάζουμε άλλο ένα εξαιρετικά ευαίσθητο θέμα και, κατά την άποψή μου, πρέπει να το επιλύσει το Ευρωπαϊκό Κοινοβούλιο, η Επιτροπή και το Συμβούλιο, επειδή η ενσωμάτωση των Ρομά δεν είναι πλέον εφικτή μόνο σε επίπεδο κρατών μελών.
<P>
" Ομάδα της Προοδευτικής Συμμαχίας των Σοσιαλιστών και Δημοκρατών ασχολείται με το ζήτημα εδώ και πολύ καιρό. Μόνο τους οκτώ προηγούμενους μήνες, η ομάδα εργασίας μας έχει επισκεφτεί όλα τα κράτη μέλη όπου η κατάσταση των Ρομά είναι συχνά πράγματι πολύ περίπλοκη. Είχαμε την ευκαιρία όχι μόνο να επισκεφτούμε καταυλισμούς όπου οι Ρομά ζουν υπό συνθήκες εξαιρετικής φτώχειας, αλλά και να δούμε ορισμένα καλά παραδείγματα. Δηλαδή παραδείγματα πολύ καλής συνεργασίας στο επίπεδο των τοπικών αρχών με τους Ρομά που ζουν σε αυτούς τους καταυλισμούς και, επίσης, είδαμε καλά παραδείγματα τοπικών πολιτικών οι οποίοι είχαν καταβάλει πραγματική προσπάθεια να επιλύσουν την κατάσταση προς όφελος των Ρομά.
<P>
Το πρόβλημά μας είναι ότι συναντούμε, επίσης, υψηλά επίπεδα προκαταλήψεων στις κοινωνίες μας -και εννοώ τώρα σε κράτη μέλη στα οποία τα προβλήματα με τους Ρομά είναι ίσως χειρότερα από ό,τι σε άλλα κράτη μέλη. Πρόκειται για τις προκαταλήψεις της πλειονότητας του πληθυσμού και, συνεπώς, πιστεύω πως κάθε σχέδιο δράσης το οποίο υποβάλλεται σε εμάς, κύριε Επίτροπε, θα πρέπει να περιλαμβάνει τρόπο αντιμετώπισης αυτού του υψηλού επιπέδου προκαταλήψεων από μέρους της πλειονότητας του πληθυσμού, να εξηγεί στην πλειονότητα της κοινωνίας ότι η βοήθεια προς τους Ρομά και η ενσωμάτωσή τους στην κοινωνία ωφελεί όχι μόνο τους Ρομά, αλλά και ολόκληρη την κοινωνία και, κατά συνέπεια, και την πλειονότητα.
<SPEAKER ID="610" NAME="Raül Romeva i Rueda" AFFILIATION="Verts/ALE">
(ΕΝ) Κυρία Πρόεδρε, επικροτώ θερμά την έκθεση Jaroka, διότι μας δίνει τη δυνατότητα να αναφερθούμε σε συγκεκριμένα σημεία.
<P>
" στρατηγική για την ενσωμάτωση των Ρομά πρέπει να καθοδηγείται από μια εσωτερική προσέγγιση η οποία έχει σχεδιαστεί από τους Ρομά για τους Ρομά, γεγονός το οποίο σημαίνει ενίσχυση του ρόλου των Ρομά, ενσωμάτωση τους στη διαδικασία λήψης αποφάσεων, πρόσληψη προσωπικού Ρομά και διαμεσολαβητών σε θέσεις κλειδιά σε τοπικό, εθνικό και ευρωπαϊκό επίπεδο. Παράνομες πράξεις οι οποίες συνεχίζουν να διέπονται από καθεστώς ατιμωρησίας στα κράτη μέλη πρέπει να τερματιστούν: η βία κατά των Ρομά, οι παραβιάσεις του δικαιώματός τους για ελεύθερη κυκλοφορία, οι αυξανόμενες δραστηριότητες εξτρεμιστικών πολιτικών κομμάτων και πολιτικών, ο συστηματικός διαχωρισμός των παιδιών Ρομά στην εκπαίδευση, ο διαδεδομένος οικιστικός διαχωρισμός των Ρομά, το λαθρεμπόριο ανθρώπων, η άρνηση πρόσβασης στην υγειονομική περίθαλψη και τις κοινωνικές υπηρεσίες, η υποχρεωτική στείρωση των Ρομά γυναικών.
<P>
Πολλοί λόγοι, λοιπόν, δικαιολογούν αυτήν την έκθεση και πολύ περισσότεροι λόγοι δικαιολογούν αυτήν τη στρατηγική. Ως εκ τούτου, επικροτώ θερμά αυτήν την έκθεση και, όπως δηλώσατε και εσείς, κύριε Επίτροπε, ας συνεχίσουμε το έργο.
<SPEAKER ID="611" NAME="Franz Obermayr" AFFILIATION="NI">
(DE) Κυρία Πρόεδρε, ενώ η κοινωνία της πλειονότητας γηράσκει με ταχείς ρυθμούς, ο πληθυσμός των Ρομά αυξάνεται ραγδαία σε μέγεθος. Στην Ουγγαρία, όπου οι Ρομά αποτελούν σήμερα περίπου το 6% έως 8% του πληθυσμού, θα υπερβούν το 50% του εργαζόμενου πληθυσμού έως το 2050. Βεβαίως, αυτό δυσχεραίνει ακόμη περισσότερο την κατάσταση, διότι η ζωή των Ρομά στην ΕΕ χαρακτηρίζεται, όπως συνέβαινε ανέκαθεν, από ανεργία, επίπεδο εκπαίδευσης πολύ χαμηλότερο του μέσου όρου, οργανωμένο έγκλημα και πορνεία, και απόσυρση σε μια παράλληλη κοινωνία.
<P>
Αυτή η έκθεση εξετάζει ορισμένα από τα προβλήματα, αλλά με μονόπλευρο τρόπο. " ενσωμάτωση δεν είναι μονόδρομος. Οι Ρομά πρέπει να συνεισφέρουν σε όλα αυτά. Πρέπει να στείλουν τα παιδιά τους στο σχολείο και να ενσωματωθούν στην αγορά εργασίας. Οι γυναίκες στις κοινότητες των Ρομά, που αποτελούν παλαιού τύπου δομές, συχνά βρίσκονται σε ιδιαίτερα κακή κατάσταση.
<P>
" έλλειψη εκπαίδευσης και ο αποκλεισμός τους από την αγορά εργασίας, που αναμένεται μόνο να αυξηθεί εάν δεν δράσουμε τώρα, θα επιδεινώσει περαιτέρω τα προβλήματα ενσωμάτωσης που προκαλούνται από τις δημογραφικές αλλαγές.
<SPEAKER ID="612" NAME="Marco Scurria" AFFILIATION="PPE">
(IT) Κυρία Πρόεδρε, κυρίες και κύριοι, με μεγάλη χαρά και υπερηφάνεια συζητούμε αυτήν τη στρατηγική εδώ απόψε: χαρά, διότι η κ. Jaroka έχει επιτελέσει άριστο έργο, για το οποίο την ευχαριστώ, και υπερηφάνεια, διότι πρόκειται για μια πρωτοβουλία που εμείς ως Ομάδα του Ευρωπαϊκού Λαϊκού Κόμματος (Χριστιανοδημοκράτες) επιθυμούσαμε να αναληφθεί.
<P>
Πρόκειται για μια άριστη έκθεση, διότι καταδικάζει κάθε είδος διακρίσεων ή ρατσισμού κατά των Ρομά και μας αρέσει διότι προωθεί την αληθινή ενσωμάτωση υιοθετώντας μια αξιοθαύμαστα πολιτισμική προσέγγιση. Μας αρέσει, διότι δεν ορίζει μόνο δικαιώματα, αλλά τονίζει και συγκεκριμένες ανάγκες.
<P>
Επίσης, την εξετάσαμε στο πλαίσιο της γνωμοδότησής μας ως Επιτροπή Πολιτισμού και Παιδείας. Έχω, ιδίως, κατά νου όλο το τμήμα που αφορά τη συμμετοχή των παιδιών Ρομά στη σχολική διαδικασία, στο οποίο επισημαίνουμε ότι η συμμετοχή στη σχολική διαδικασία αποτελεί δικαίωμα και καθήκον, στο οποίο πρέπει να εμπλέκονται, επίσης, οι οικογένειες των παιδιών.
<P>
Θα ήθελα, επίσης, να επισημάνω ότι η μελλοντική στρατηγική για τη μειονότητα των Ρομά θα πρέπει να επικεντρωθεί στην εκπαίδευση ως βασικό μέσο προώθησης της κοινωνικής ένταξης. Πέραν της προώθησης της κουλτούρας των Ρομά, είναι επίσης σημαντικό να αναγνωριστεί ότι οι Ρομά θα πρέπει να καταβάλουν προσπάθεια να μάθουν για τα έθιμα και την κουλτούρα των πληθυσμών με τους οποίους ζουν μαζί, προκειμένου να διευκολυνθεί η πραγματική ενσωμάτωση.
<P>
Ίσως το μοναδικό το οποίο λείπει από αυτήν την έκθεση είναι μια αναφορά στην οδηγία 2004/38/EΚ για την ελεύθερη κυκλοφορία των πολιτών της ΕΕ. Σε αυτό το πλαίσιο, περιμέναμε για μεγάλο χρονικό διάστημα την Επιτροπή να μας δώσει μια ερμηνεία για τον τρόπο εφαρμογής της και τώρα πρέπει να γνωρίζουμε τι είναι σωστό και δίκαιο να περιμένουμε να πράξουν τα κράτη μέλη. Για όλα τα υπόλοιπα, ευχαριστώ και πάλι την εισηγήτρια για όλα όσα κατάφερε να επιτύχει.
<SPEAKER ID="613" NAME="Ioan Enciu" AFFILIATION="S&amp;D">
(RO) Κυρία Πρόεδρε, εκτιμώ το ιδιαιτέρως προσεκτικό έργο της κ. Jaroka κατά την κατάρτιση αυτής της έκθεσης και ειλικρινά τη συγχαίρω για αυτό. Εντούτοις, θα ήθελα να επισημάνω ότι ο λόγος για την αποτυχία των πολιτικών ενσωμάτωσης των Ρομά έως σήμερα δεν ήταν η έλλειψη στρατηγικής, δημοσιοποιημένων σχεδίων ή ακόμη και κονδυλίων.
<P>
" σωστή ενσωμάτωση μπορεί να επιτευχθεί μόνο μέσω της συμμετοχής της κοινότητας των Ρομά, των ίδιων των Ρομά, με άλλα λόγια, εκείνων των ανθρώπων, οι οποίοι μαζί με τις τοπικές αρχές έχουν τη δυνατότητα και, ιδίως, την επιθυμία να εφαρμόσουν τα προγράμματα. Ποιος γνωρίζει καλύτερα τα βαθιά ριζωμένα προβλήματα αυτής της κοινότητας εάν όχι η ίδια η κοινότητα; Για να μην αναφερθώ στην τοπική διοίκηση η οποία χειρίζεται τα προβλήματα σε καθημερινή βάση. " εφαρμογή της μελλοντικής στρατηγικής πρέπει να βασίζεται στον δομημένο διάλογο και τη συνεργασία μεταξύ των κοινοτήτων των Ρομά, των τοπικών αρχών και του μη κυβερνητικού τομέα. Οι Ρομά πρέπει να μεταβούν από τον ρόλο των θεατών στον ρόλο των παικτών που συμμετέχουν προκειμένου να καταστήσουν πραγματικότητα αυτά τα μέτρα που προορίζονται για αυτούς. Έχει έρθει ο καιρός να κάνουμε τα λόγια πράξεις.
<SPEAKER ID="614" NAME="Lambert van Nistelrooij" AFFILIATION="PPE">
(NL) Κυρία Πρόεδρε, κύριε Επίτροπε, κυρία Jaroka, εκτιμώ πολύ την έκθεσή σας. Εργαστήκατε πολύ σκληρά για αυτήν και επίσης, μαζί σας κάναμε ορισμένες επισκέψεις στην περιοχή της Ουγγαρίας από την οποία κατάγεστε. Έκτοτε, η Επιτροπή Περιφερειακής Πολιτικής έχει επισκεφτεί τη Ρουμανία για να δει από κοντά την κατάσταση. Το γεγονός αυτό μας επιτρέπει να δούμε την κατάσταση των πραγμάτων. Μας καλωσόρισαν θερμά παίζοντας μουσική, αλλά υπάρχει και η άλλη πλευρά του νομίσματος: η οπισθοδρομικότητα και η έλλειψη ενσωμάτωσης. Για αυτούς τους λόγους, εγώ, ως εισηγητής, εξέτασα αυτήν την αλλαγή στις αρχές του περασμένου έτους στο Διαρθρωτικό Ταμείο.
<P>
Πλέον είναι εφικτή η διάθεση ποσοστού 4% των περιφερειακών ταμείων για τη στέγαση ευάλωτων ομάδων, σε αυτήν την περίπτωση, των Ρομά. Πρέπει να παραδεχθούμε ότι η χρηματοδότηση δεν καλύπτει τα αναγκαία και ότι τα προγράμματα δεν ωφελούν πρωταρχικά τις ανάγκες στέγασης των Ρομά. Αυτό είναι πραγματικά τρελό. " Ευρώπη προσφέρει ευκαιρίες, αλλά από την άλλη πλευρά κανένας δεν τις αξιοποιεί. Αυτό ισχύει και για το Κοινωνικό Ταμείο. Πρέπει οπωσδήποτε να διεξαγάγουμε από κοινού αυτήν τη συζήτηση.
<P>
Κατά τη διάρκεια της επερχόμενης συνεδρίασης της Επιτροπής Περιφερειακής Πολιτικής, η κ. Udrea από τη Ρουμανία θα έρθει να συζητήσει μαζί μας. Το πλαίσιο της επιτροπής θα παράσχει τη δυνατότητα μεγαλύτερης διακυβέρνησης όταν οι χώρες δεν στηρίζουν τις περιφέρειες και τις τοπικές αρχές. Και εγώ έχω πολλές προσδοκίες επ' αυτού. Ορισμένες φορές πρέπει να καταφύγουμε ακόμη και στον καταναγκασμό, εάν τα συνήθη επιχειρήματα δεν λειτουργούν. Τα πιλοτικά προγράμματά σας θα αποτελέσουν ένα πολύ καλό πλαίσιο.
<SPEAKER ID="615" NAME="Corina Creţu" AFFILIATION="S&amp;D">
(RO) Κυρία Πρόεδρε, και εγώ συμμερίζομαι την άποψη όσων εκτιμούν τις προσπάθειες και το έργο αυτών που κατάρτισαν την έκθεση την οποία συζητούμε σήμερα. Ταυτόχρονα, ωστόσο, πρέπει να είμαστε ρεαλιστικοί και να συνειδητοποιήσουμε πόσα πολλά έγγραφα έχουμε για την κατάσταση των Ρομά, τα οποία δεν αντικατοπτρίζονται πάντα στα συγκεκριμένα αποτελέσματα που είναι εμφανή επιτόπου.
<P>
Επισήμως, κανένα εκ των κρατών μελών δεν διαθέτει νομικά εμπόδια ή πολιτικές που επιφέρουν διακρίσεις, σιωπηρά ή ρητά, οι οποίες θα επηρεάσουν τους Ρομά. Εντούτοις, στην πραγματικότητα υφίστανται μορφές διακρίσεων και αναφέρθηκαν σε αυτό το Σώμα, εφόσον μιλούμε για τις αρχές που έχουν διακηρυχθεί και υιοθετηθεί από την Ευρωπαϊκή Ένωση. Πρέπει, επίσης, να αναγνωρίσουμε το γεγονός ότι υπάρχουν πολιτισμικές διαφορές οι οποίες ορισμένες φορές είναι ασυμβίβαστες. Πιστεύω πως, περισσότερο από οποιαδήποτε άλλη πολιτική με στόχο την πολιτική ενσωμάτωση, η εκπαίδευση αποτελεί το πιο ισχυρό μέσο για τη βελτίωση της κατάστασης της κοινότητας.
<P>
Ταυτόχρονα, πρέπει να έχουμε κατά νου τα ιδιαίτερα χαρακτηριστικά αυτής της εθνοτικής ομάδας, τα οποία σε ορισμένες περιπτώσεις αποτελούν την αιτία των προβλημάτων τους. Για παράδειγμα, η Ρουμανία έχει εφαρμόσει θετικούς μηχανισμούς διακρίσεως, στους οποίους συμπεριλαμβάνεται η δέσμευση ειδικών θέσεων στη δευτεροβάθμια και τριτοβάθμια εκπαίδευση. Εντούτοις, είναι απογοητευτικό το γεγονός ότι πολλές από αυτές τις θέσεις, οι οποίες χρηματοδοτούνται από δημόσια κονδύλια, δεν έχουν καταληφθεί.
<P>
" έκθεση προτείνει σημαντικά και αναγκαία μέτρα. Ελπίζω ότι θα ληφθούν από τις κυβερνήσεις όλων των κρατών μελών. Ταυτόχρονα, απαιτείται συνεργασία από την κοινότητα των Ρομά, η οποία πρέπει να αναλάβει την ευθύνη της και να αλλάξει την κατάστασή της προς το καλύτερο.
<SPEAKER ID="616" NAME="Sari Essayah" AFFILIATION="PPE">
(FI) Κυρία Πρόεδρε, κυρία και κύριε Επίτροπε, θα ήθελα να ξεκινήσω ευχαριστώντας, ιδίως, την εισηγήτρια, κ. Jaroka, και τους σκιώδεις εισηγητές για την εξαιρετική έκθεση, η οποία παρουσιάζει τις δυναμικές κατευθυντήριες γραμμές του Κοινοβουλίου για τη χάραξη μια κοινής στρατηγικής για τους Ρομά στην ΕΕ. " Επιτροπή πρέπει να χαράξει μια στρατηγική, λαμβάνοντας ως σημείο αναφοράς αυτές τις κατευθυντήριες γραμμές, μια στρατηγική η οποία θα συμπλήρωνε και θα στήριζε τις ίδιες τις δράσεις των κρατών μελών, διότι τα κράτη μέλη έχουν και θα συνεχίσουν να έχουν στο μέλλον τη βασική ευθύνη για τους πολίτες τους.
<P>
Κάθε μελλοντική στρατηγική πρέπει να βασιστεί σε μια εκτενή και συγκεκριμένη προσέγγιση και συνεργασία μεταξύ της Επιτροπής, των κρατών μελών και, κυρίως, των οργανώσεων των Ρομά. " χώρα μου, η Φινλανδία, είναι διατεθειμένη να προσφέρει για κοινή χρήση τη δική της εθνική στρατηγική για τους Ρομά. Επιπλέον, είναι ζωτικής σημασίας ότι οι Ρομά θα πρέπει να μπορούν να συμμετάσχουν και πράγματι να επηρεάζουν τον σχεδιασμό των μέτρων με στόχο τη βελτίωση της θέσης τους. Δεν θα πρέπει να καταστούν αντικείμενα πολιτικής της οποίας η διαχείριση θα έρχεται άνωθεν.
<P>
Επίσης, κανένα βραχυπρόθεσμο πρόγραμμα για τη βελτίωση της κοινωνικο-οικονομικής κατάστασης των Ρομά δεν θα επιφέρει διαρθρωτικές κοινωνικές αλλαγές, συνεπώς η εφαρμογή της πολιτικής των Ρομά πρέπει να συνδέεται στενά με τις εθνικές εξελίξεις σε διαφορετικούς τομείς της ζωής. Παρομοίως, τα χρηματοοικονομικά συστήματα της ΕΕ πρέπει να είναι στενά συνδεδεμένα με διαδικασίες αξιολόγησης από ομοτίμους. Τέλος, θα ήθελα να προτείνω στην Επιτροπή να διαθέτει η ίδια η παρακολούθηση της πολιτικής για τους Ρομά ένα σύστημα μόνιμης παρακολούθησης. Πρέπει να αναπτύξουμε ένα σύστημα παρακολούθησης για τα κράτη μέλη για την εφαρμογή των ζητημάτων που αφορούν τους Ρομά, ένα σύστημα με μόνιμη δομή.
<SPEAKER ID="617" NAME="Kinga Gál" AFFILIATION="PPE">
(HU) Κυρία Πρόεδρε, κύριε υπουργέ, κυρία Reding, κύριε Andor, καταρχάς, επιτρέψτε μου να συγχαρώ την κ. Jaroka για την εξαιρετική έκθεσή της και όλο το έργο που επιτέλεσε με συνέπεια για την προστασία των ευρωπαϊκών κοινοτήτων Ρομά από το 2004.
<P>
Θα ήθελα να προσεγγίσω τη σημερινή συζήτηση από την προοπτική των παιδιών, διότι σήμερα όλα τα παιδιά στην Ευρώπη πρέπει να έχουν διασφαλισμένη πρόσβαση, και στην πράξη, σε ευκαιρίες και ανέλιξη, είτε πρόκειται για παιδιά που ανήκουν σε κοινότητα πλειονότητας είτε σε κοινότητα μειονότητας. Αυτό σημαίνει ότι πρέπει να δοθεί σε όλα τα παιδιά η δυνατότητα σωματικής και πνευματικής ανάπτυξης, η οποία περιλαμβάνει τόσο καθημερινά ζεστά γεύματα όσο και εκπαίδευση.
<P>
Όλα αυτά, τα οποία θα πρέπει φυσικά να υπάρχουν σήμερα ως δικαιώματα των παιδιών, συμπεριλαμβανομένων των παιδιών των Ρομά, θα πρέπει να υφίστανται και ως υποχρεώσεις και ευθύνες του κράτους και, το τονίζω, των γονέων. Σήμερα το ποσοστό των παιδιών που ζουν με πολλαπλά μειονέκτημα σε συνθήκες ακραίας φτώχειας ανέρχεται σε 19% σε επίπεδο ΕΕ και ένα μεγάλο μέρος αυτού του ποσοστού αντιστοιχεί σε παιδιά Ρομά. Χρησιμοποιώντας την έκθεση Jaroka ως βάση, μια στρατηγική για τους Ρομά σε επίπεδο ΕΕ πρέπει, συνεπώς, να ενισχύσει την αλληλεγγύη των κρατών μελών και την κοινωνική αλληλεγγύη, για παράδειγμα, μέσω χαρτών κρίσης, και πρέπει επίσης να ενθαρρύνει τις τοπικές πρωτοβουλίες. Εξάλλου, είναι προς το συμφέρον όλων μας να αποδείξουμε ότι είναι δυνατό να αλλάξουμε τη στάση μας απέναντι στο περιβάλλον μας. Επιδοκιμάζω το γεγονός ότι η ουγγρική Προεδρία αντιμετωπίζει την εξέλιξη αυτής της στρατηγικής για τους Ρομά ως μια από τις σημαντικότερες προτεραιότητές της και συνεργάζεται, εν προκειμένω, στενά με την κ. Jaroka.
<SPEAKER ID="618" NAME="Csaba Sógor" AFFILIATION="PPE">
(HU) Κυρία Πρόεδρε, το ζήτημα του κοινωνικού αποκλεισμού και της οικονομικής και κοινωνικής κατάστασης των Ρομά έχει αποτελέσει τη βάση συζήτησης από τη στιγμή της ένταξης των χωρών της Κεντρικής και Ανατολικής Ευρώπης. Ωστόσο, αυτό δεν σημαίνει ότι δεν γνωρίζαμε καλά το εν λόγω φαινόμενο και στο παρελθόν. Εγώ ο ίδιος ζω σε ένα κράτος μέλος, τη Ρουμανία, όπου η κατά τα άλλα διαφορετική κοινότητα των Ρομά ζει επί δεκαετίες δίπλα στους υπόλοιπους Ρουμάνους και Ούγγρους. Μολονότι αυτές οι σχέσεις δεν ήταν ποτέ εντελώς αδιατάρακτες, η ένταση έχει αυξηθεί τις δύο τελευταίες δεκαετίες μετά την πτώση του κομμουνισμού. Στις πρώην κομμουνιστικές χώρες, οι Ρομά ήταν οι μεγάλοι χαμένοι της μετάβασης στην οικονομία της αγοράς, επειδή τα είδη των δραστηριοτήτων από τις οποίες παραδοσιακά ζούσαν αυτές οι κοινότητες εξαφανίστηκαν ή έχουν μειωθεί. " ευθύνη μας είναι κοινή· όλοι μας είμαστε υπεύθυνοι, αλλά οι κοινότητες των Ρομά είναι υπεύθυνες για την τύχη τους και το ίδιο υπεύθυνη είναι η Ευρώπη για τη αναγνώριση του προβλήματος έως τώρα. Το βασικό μήνυμα της έκθεσης της κ. Jaroka είναι ότι η απαγόρευση και η πλήρης κατάργηση κάθε διάκρισης απέχει πολύ από το να αρκεί για την επίλυση αυτού του, επαναλαμβάνω, ευρωπαϊκού προβλήματος.
<SPEAKER ID="619" NAME="Csaba Sándor Tabajdi" AFFILIATION="S&amp;D">
(FR) Κυρία Πρόεδρε, θα ήθελα να σχολιάσω την ειλικρινέστατη δέσμευση της ουγγρικής Προεδρίας και των Επιτρόπων Andor και Reding. Παρ' όλα αυτά, κυρία Reding, πρέπει να αποσαφηνίσουμε τις θεμελιώδεις αρχές της προστασίας των δικαιωμάτων των εθνικών μειονοτήτων στην Ευρώπη.
<P>
Πρώτον, η κατάσταση κάθε εθνοτικής μειονότητας δεν αποτελεί αποκλειστικά εθνικό θέμα, αλλά και ευρωπαϊκό. Δεύτερον, οι εθνοτικές μειονότητες θα μπορούσαν να ενσωματωθούν αποτελεσματικά βάσει κοινής, αλλά ασύμμετρης ευθύνης για την πλειονότητα και τη μειονότητα. " πλειονότητα έχει μεγαλύτερη ευθύνη, αλλά και η μειονότητα έχει τη δική της. Οι εθνοτικές μειονότητες θα πρέπει να ενσωματωθούν χωρίς να είναι αναγκαία η υποχρεωτική τους αφομοίωση. Τέλος, η απαγόρευση των διακρίσεων δεν αρκεί. Μόνο η προνομιακή μεταχείριση θετικών δράσεων μπορεί να συμβάλει στην πραγματική ενσωμάτωση των εθνοτικών μειονοτήτων.
<SPEAKER ID="620" NAME="Iosif Matula" AFFILIATION="PPE">
(RO) Κυρία Πρόεδρε, η κοινωνικο-οικονομική ενσωμάτωση του πληθυσμού των Ρομά συνιστά μια πρόκληση για τα περισσότερα κράτη μέλη της ΕΕ. Πρόκειται για έναν ποικιλόμορφο πληθυσμό, μεγάλο σε αριθμό, ο οποίος, όμως, πρέπει να αντιμετωπιστεί ως σύνολο. " τύχη αυτής της κοινότητας έχει καταστεί ζήτημα προεκλογικής εκστρατείας σε αρκετές περιπτώσεις.
<P>
Για να μπορέσουμε να συμβάλουμε κατάλληλα στην ευημερία των πολιτών Ρομά, η κύρια προτεραιότητα πρέπει να είναι η χρήση και κατάλληλη αξιοποίηση των πόρων των Διαρθρωτικών Ταμείων. " οικοδόμηση νέων κατοικιών και η ανακαίνιση των υφιστάμενων, η βελτίωση της πρόσβασης σε υπηρεσίες κοινής ωφελείας, καθώς και η εκπαίδευση, η υγειονομική περίθαλψη και η απασχόληση αποτελούν λύσεις ζωτικής σημασίας προκειμένου να μας επιτρέψουν να επιτύχουμε τον στόχο μας. Ταυτόχρονα, πρέπει να αξιοποιήσουμε τα ειδικά προσόντα του πληθυσμού των Ρομά, τα έθιμα, τον πολιτισμό και τις παραδοσιακές χειροτεχνίες τους.
<P>
Ορίζοντας ένα Ευρωπαϊκό Έτος για την Ενσωμάτωση των Ρομά θα βοηθούσαμε στην ενημέρωση για τα προβλήματα αυτής της κοινότητας. Επιπλέον, τα λαϊκά αθλήματα και τα αθλήματα επιδόσεων αποτελούν έναν σίγουρο τρόπο ενσωμάτωσης του πληθυσμού των Ρομά.
<SPEAKER ID="621" NAME="Rovana Plumb" AFFILIATION="S&amp;D">
(ΕΝ) Κυρία Πρόεδρε, η Ρουμανία, διαθέτοντας περίπου 1,5 εκατομμύρια μέλη αυτής της μειονότητας, αποτελεί πατρίδα της μεγαλύτερης κοινότητας Ρομά στην Ευρώπη. " κοινωνική ενσωμάτωση των Ρομά υστερεί και θεωρείται από πολλούς που προέρχονται τόσο από τη διοίκηση όσο και από την ίδια την κοινότητα ως ουτοπία. Στην πραγματικότητα, η ρουμανική κυβέρνηση ασχολείται πλήρως με την ενσωμάτωση αυτής της μειονότητας. Χρειαζόμαστε, λοιπόν, μια στρατηγική οι οποία θα αποτελέσει πλαίσιο για τις εθνικές προσπάθειες που έχουν στόχο την παροχή κοινωνικο-οικονομικής ένταξης για τους Ρομά, εκπαίδευσης, ευκαιριών κατάρτισης και στήριξης στην εύρεση εργασίας, ιδίως για τις γυναίκες.
<P>
Είναι σημαντικό να υποστηριχθούν προσπάθειες προκειμένου να τους βοηθήσουμε να αποκτήσουν τα εφόδια για συνεχή απασχόληση ώστε να αποφύγουν τον κοινωνικό αποκλεισμό και τη φτώχεια. Υποστηρίζω θερμά την ιδέα ότι η Επιτροπή θα πρέπει να παρουσιάζει ετήσια ενημέρωση της στρατηγικής της ΕΕ για την ενσωμάτωση των Ρομά. Θα ήθελα να συγχαρώ την κ. Jaroka, καθώς και την κ. Kinga Göncz, και επικροτώ τη δέσμευση του Συμβουλίου και της Επιτροπής.
<SPEAKER ID="622" NAME="Elena Băsescu" AFFILIATION="PPE">
(RO) Κυρία Πρόεδρε, το γεγονός ότι σήμερα συζητούμε τη χάραξη μιας ευρωπαϊκής στρατηγικής για τους πολίτες Ρομά αποτελεί, επιτέλους, αναγνώριση του γεγονότος ότι αυτό το πρόβλημα εμπίπτει στον τομέα ευθύνης της ΕΕ και όχι μόνο των κρατών. Προκειμένου να διασφαλιστεί η καλύτερη εφαρμογή αυτής της στρατηγικής, στηρίζω την ιδέα της δημιουργίας μιας ευρωπαϊκής υπηρεσίας για τους Ρομά. Αυτό θα μας βοηθήσει να τερματίσουμε επιτυχώς τις διακρίσεις λόγω εθνότητας, με όλες τις συνέπειες που αυτό συνεπάγεται.
<P>
Εάν υπάρξει ένα σύστημα παρακολούθησης της εφαρμογής της στρατηγικής, πρέπει να εφαρμοστεί σε όλα τα κράτη μέλη και όχι μόνο σε αυτά με τον μεγαλύτερο πληθυσμό Ρομά. Ελλοχεύει ο κίνδυνος τα κονδύλια της ΕΕ τα οποία διαχειρίζονται ΜΚΟ να μην αποδώσουν καρπούς. Οι δημόσιες αρχές θα πρέπει να λειτουργήσουν ως δικαιούχοι οργανισμοί για αυτά τα προγράμματα. Επίσης, στηρίζω την ιδέα που εκφράζεται στην έκθεση για τη δημιουργία ενός ευρωπαϊκού χάρτη κρίσεων, στον οποίο θα εμφανίζονται οι μικροπεριφέρειες της ΕΕ που πλήττονται σκληρότερα από τη φτώχεια, τον κοινωνικό αποκλεισμό και τις διακρίσεις.
<SPEAKER ID="623" NAME="László Andor">
μέλος της Επιτροπής. - (ΕΝ) Κυρία Πρόεδρε, είμαι ευγνώμων για αυτήν τη συζήτηση στο Κοινοβούλιο. Πιστεύω πως η Επιτροπή θα επωφεληθεί σημαντικά από αυτήν κατά την προετοιμασία της παράδοσης του ευρωπαϊκού πλαισίου και, προσωπικά, θεωρώ πολύ σημαντική την ανάπτυξη της μελλοντικής πολιτικής συνοχής, ιδίως του μέλλοντος του Ευρωπαϊκού Διαρθρωτικού Ταμείου.
<P>
Από αυτήν τη συζήτηση συμπεραίνω ότι πρέπει να προχωρήσουμε με απλούστευση. Πρέπει να προχωρήσουμε δημιουργώντας περισσότερο χώρο στο ΕΚΤ για κοινωνική ενσωμάτωση. Πρέπει να αναπτύξουμε μια εδαφική προσέγγιση η οποία θα ανταποκρίνεται στις ειδικές τοπικές συνθήκες των περιφερειών όπου ζουν οι περισσότεροι Ρομά και πρέπει να αναλάβουμε μεγαλύτερη δράση για τη δημιουργία απασχόλησης για ανειδίκευτους ή χαμηλής ειδίκευσης εργαζόμενους.
<P>
Εντούτοις, θα ήθελα, εν συντομία, να αποσαφηνίσω δύο πράγματα. Πρώτον, η φτώχεια διαδραματίζει σημαντικό ρόλο, αλλά δεν πρέπει να πιστέψουμε ότι η κατάσταση των Ρομά ως κατηγορίας είναι η ίδια με αυτήν των φτωχών ανθρώπων εν γένει, διότι τα ποσοστά φτώχειας και ανεργίας είναι πολύ υψηλοτέρα μεταξύ των Ρομά από ό,τι στην κοινωνία της πλειονότητας. Για τον λόγο αυτόν, θεωρώ ότι η στρατηγική Ευρώπη 2020 αποτελεί ένα καλό πλαίσιο και θα βοηθήσει στην ανάπτυξη των κατάλληλων στρατηγικών, πολιτικών και οικονομικής στήριξης.
<P>
Τέλος, ερχόμαστε στο ερώτημα γιατί η Επιτροπή εργάζεται για ένα ευρωπαϊκό πλαίσιο και όχι για μια ευρωπαϊκή στρατηγική καθαυτή. Δεν έχω χρόνο να εμβαθύνω σε αυτό, αλλά αυτό συμβαίνει απλά λόγω των διαφορών της επιτόπιας κατάστασης. Υπάρχει ένα κοινό ευρωπαϊκό πρόβλημα, αλλά ο τρόπος εκδήλωσής του στα διάφορα κράτη μέλη και ο τρόπος με τον οποίο πρέπει να μεταφραστεί σε στρατηγικές διαφέρει από τη Ρουμανία στη Γαλλία ή από τη Σλοβακία στην Πορτογαλία και αυτό πρέπει να το γνωρίζουμε.
<SPEAKER ID="624" NAME="Viviane Reding">
Αντιπρόεδρος της Επιτροπής. - (ΕΝ) Κυρία Πρόεδρε, θα ήθελα απλά να προσθέσω στις δηλώσεις του συναδέλφου μου ότι η σημερινή συζήτηση ήταν πολύτιμη, όπως και το μεγαλύτερο μέρος της παρουσίασής σας. Θα ληφθούν υπόψη κατά την εμβάθυνση του έργου το οποίο επιτελεί επί του παρόντος η Επιτροπή.
<P>
Το πλαίσιο της ΕΕ για τις εθνικές στρατηγικές για τους Ρομά θα παρουσιαστεί πρώτα στην Ευρωπαϊκή Πλατφόρμα για την Ένταξη των Ρομά, διότι πρέπει -όπως δήλωσαν πολλοί βουλευτές- να συμπεριλάβουμε τον πληθυσμό των Ρομά στο έργο μας και εκείνοι πρέπει να αναλάβουν την ευθύνη τους. Επίσης, είναι πολύ σημαντικό -και εν προκειμένω απευθύνομαι στην Προεδρία- να υπάρξει συνέχεια του έργου μας τους επόμενους μήνες, ώστε να δούμε πώς μπορούν να εφαρμοστούν όλα τα προγράμματα στην πράξη. Συμφωνώ με τους βουλευτές οι οποίοι ανέφεραν ότι τα περιφερειακά ταμεία δυστυχώς δεν αξιοποιούνται όπως θα έπρεπε και επίσης συμφωνώ με όσους δήλωσαν ότι οι τοπικές αρχές είναι αυτές οι οποίες ορισμένες φορές μπορούν βρουν την καλύτερη λύση. Πρέπει να τις βοηθήσουμε να σημειώσουν πρόοδο.
<P>
" οδηγία για την ελεύθερη κυκλοφορία αμφισβητήθηκε από ορισμένους βουλευτές. " ανάλυση της μεταφοράς από όλα τα κράτη μέλη έχει οριστικοποιηθεί. Το 2010, επισκεφτήκαμε 21 κράτη μέλη και έχουν προγραμματιστεί έξι επισκέψεις. Πολλά κράτη μέλη έχουν τροποποιήσει τους κανονισμούς τους ή βρίσκονται σε διαδικασία τροποποίησης των κανονισμών τους, επομένως η οδηγία για την ελεύθερη κυκλοφορία θα εφαρμοστεί πολύ καλύτερα από ό,τι πριν.
<SPEAKER ID="625" NAME="Zoltán Balog" LANGUAGE="HU">
Κυρία Πρόεδρε, κυρίες και κύριοι Επίτροποι, είναι αλήθεια ότι η χρονική στιγμή διεξαγωγής της σημερινής συζήτησης δεν θα μπορούσε να είναι καλύτερη. Είναι η καλύτερη δυνατή χρονική στιγμή, διότι τον Απρίλιο η Επιτροπή θα δημοσιεύσει την ανακοίνωσή της και θέλουμε να ενσωματώσουμε τότε αυτήν την ανακοίνωση στο έργο του Συμβουλίου. Αυτό σημαίνει ότι μετά την ολοκλήρωση των συζητήσεων στις αρμόδιες συνθέσεις του Συμβουλίου, θα ζητήσουμε επίσης τη στήριξη του Ευρωπαϊκού Συμβουλίου για την έγκριση των συμπερασμάτων. Δηλαδή, πρέπει να υπάρξει δέσμευση για το ζήτημα των Ρομά σε ανώτατο επίπεδο -στο επίπεδο των αρχηγών κρατών και κυβερνήσεων, από μέρους της Ευρωπαϊκής Ένωσης.
<P>
Θα ήθελα να προσθέσω ορισμένες επιπλέον σκέψεις στη συζήτηση σχετικά με το ερώτημα για το εάν πρόκειται για ένα εθνοτικό ζήτημα ή μάλλον για ένα είδος κοινωνικής ή οικονομικής πρόκλησης. Δεν θα επέλυα, ούτε και θα μπορούσα άλλωστε, να επιλύσω αυτό το ζήτημα. Πιστεύω ότι πρόκειται και για τα δύο και είναι σημαντικό να διατηρήσουμε και τις δύο προσεγγίσεις. Όπως δήλωσε ο Επίτροπος Andor, πρόκειται για ένα κοινωνικό και οικονομικό ζήτημα, διότι η ακραία φτώχεια εξακολουθεί να αποτελεί γενικό πρόβλημα σε πολλά μέρη των κρατών μελών της ΕΕ. Ταυτόχρονα, πραγματοποιούνται διακρίσεις βάσει της εθνότητας εν μέσω ακραίας φτώχειας και πρέπει, συνεπώς, να δώσουμε ιδιαίτερη προσοχή στους Ρομά κατά την παροχή ευκαιριών. Εντούτοις, εάν δεν προσφέρουμε καμία ευκαιρία, τότε δεν έχει νόημα να απαιτούμε πρόσβαση, στη βάση των ανθρωπίνων δικαιωμάτων, στις λίγες έως καθόλου ευκαιρίες, διότι σε αυτήν την περίπτωση δεν υπάρχει αντικείμενο πρόσβασης. Εάν όμως προσφέρουμε ευκαιρίες, τότε στη διαδικασία δημιουργίας τους, πρέπει να δώσουμε προσοχή προκειμένου και οι Ρομά να έχουν πρόσβαση σε αυτές και να μην παραγκωνιστούν.
<P>
Θεωρώ ότι όλοι πρέπει να υιοθετήσουμε μια νέα προσέγγιση. Θα ήταν θετικό εάν μπορούσαμε να αναγνωρίσουμε τις ευκαιρίες αυτού του προβλήματος· εάν μπορούσαμε να μεταβάλουμε τη θέασή μας για το ζήτημα των Ρομά από πρόβλημα σε ευκαιρία. Φανταστείτε απλά τι τεράστια βάση και δυνατότητες εργατικού δυναμικού έχει αυτή η ομάδα ανθρώπων, αυτό το πλήθος, από την άποψη της εσωτερικής προμήθειας εργασίας.
<P>
Όπως έχει αναφερθεί σε πολλές περιστάσεις, οι βελτιώσεις στην εκπαίδευση αποτελούν την καλύτερη επένδυση. Πράγματι, η εκπαίδευση αποτελεί επένδυση στο μέλλον και είναι βασικό στοιχείο όταν μιλούμε για ανενεργούς ανθρώπους, που δεν είναι απλά ανενεργοί επειδή δεν έχουν εργασία ή τη δυνατότητα να σπουδάσουν, αλλά υπό τη βαθύτερη έννοια της λέξης, επειδή έχουν παραιτηθεί από κάθε ελπίδα. Πιστεύουν ότι δεν έχουν ούτως ή άλλως καμία ελπίδα και, συνεπώς, δεν περιμένουν πλέον τίποτα από τη ζωή. Ίσως έχουν φτάσει σε ένα σημείο όπου το μόνο που περιμένουν από το κράτος είναι να τους δώσει βοήθεια. Είναι πολύ σημαντικό να επιτρέψουμε σε αυτούς τους ανθρώπους να καταστούν από αντικείμενα υποκείμενα αυτών των μέτρων και να συμμετάσχουν σε αυτά και οι ίδιοι ως εταίροι.
<P>
Λίγα ειπώθηκαν σήμερα για τις βέλτιστες πρακτικές. Θεωρώ ότι είναι σημαντικό να κρατούμε αρχείο των καλών πρακτικών και πιστεύω πως είναι εξίσου σημαντικό να πράττουμε το ίδιο και με τις κακές πρακτικές, διότι συχνά μπορούμε μάθουμε περισσότερα από τα σφάλματα ή τις κακές πρακτικές παρά από τις καλές. Επίσης, πιστεύω ότι η εξέταση των κονδυλίων, η εξέταση της χρήσης των κονδυλίων, και εν προκειμένω αναφέρομαι στα κονδύλια της Ευρωπαϊκής Ένωσης, υποδεικνύει την παρουσία τόσο καλών όσο και κακών πρακτικών.
<P>
Τέλος, είναι ίσως το σημαντικότερο καθήκον για εμάς να πείσουμε την πλειονότητα των ανθρώπων· να πείσουμε την πλειονότητα της Ευρώπης που δεν ανήκει στην κοινότητα των Ρομά ότι η ενσωμάτωση δεν αποτελεί αποκλειστικά κάποιο είδος ανθρωπιστικής επιταγής, αλλά είναι, επίσης, προς όφελός της. Εξάλλου, η Ευρώπη ανήκει σε όλους μας και η πλειονότητα μπορεί να αισθάνεται καλά μόνο εάν και η μειονότητα αισθάνεται καλά. Σας ευχαριστώ πολύ για αυτήν τη συζήτηση και πιστεύω ότι μπορούμε να συνεχίσουμε υπολογίζουμε στη στήριξή σας.
<SPEAKER ID="626" NAME="Lívia Járóka">
εισηγήτρια. - (ΕΝ) Κυρία Πρόεδρε, θα είμαι πολύ σύντομη. Θα ήθελα να σας ευχαριστήσω πολύ για όλα τα πολύτιμα σχόλιά σας. Ενισχύουν την άποψη τη δική μου και των πολύ καλών σκιωδών εισηγητών ότι τα πολιτικά συνθήματα δεν θα καταστούν ποτέ πραγματικότητα χωρίς την κατάλληλη νομική βάση, την οικονομική στήριξη και τις πρωτοβουλίες, καθώς και έναν μηχανισμό της ΕΕ για τον συντονισμό των ενεργειών των ενδιαφερομένων μερών, ο οποίος θα εκτείνεται από τις τοπικές κυβερνήσεις έως το Συμβούλιο και θα αξιοποιεί τα πλεονεκτήματα της πολυεπίπεδης διακυβέρνησης. Το γεγονός αυτό θα θέσει όλη την κατάσταση υπό νέο πρίσμα. Πιστεύω ακράδαντα ότι, βάσει των καθηκόντων, των στόχων, των αξιών και των μέσων που ορίζονται σε όλες τις συνθήκες και τον Χάρτη Θεμελιωδών Δικαιωμάτων, και επιπλέον βάσει των κοινών δεξιοτήτων καθώς και της στήριξης, του συντονισμού και των συμπληρωματικών ενεργειών της Ένωσης, μπορεί να δημιουργηθεί μια πολύ ισχυρή στρατηγική για την ενσωμάτωση των Ρομά.
<P>
Εν κατακλείδι, θα ήθελα να εκφράσω την ελπίδα, η οποία μού γεννήθηκε τα τελευταία έξι έτη, ότι η επερχόμενη ανακοίνωση της Επιτροπής θα μπορέσει να συμπεριλάβει αυτά τα σημεία και να παράσχει μια πολύ καλή βάση πάνω στην οποία η ουγγρική Προεδρία μπορεί να αναλάβει τη δέσμευσή της για την υλοποίηση αυτής της ευρωπαϊκής στρατηγικής για τους Ρομά. Χαίρομαι πολύ για αυτό. Γνωρίζω ότι αυτή η ευρωπαϊκή στρατηγική δεν πρόκειται να λύσει το πρόβλημα. Γνωρίζω ότι πολλά εξαρτώνται από εμάς, τους Ρομά. Τα λόγια και οι υποσχέσεις δεν σημαίνουν τίποτα χωρίς δράσεις εκτός των Βρυξελλών και στους καταυλισμούς των Ρομά.
<P>
Οι κυβερνήσεις και οι Ρομά πρέπει να πράξουν ό,τι έχουν υπογράψει: να αναλάβουν αποφασιστική δράση για την παράδοση χειροπιαστών αποτελεσμάτων. Κατανοούμε την ευθύνη μας ως προς αυτό και στηρίζουμε πλήρως την κοινή συνεργασία μας. Αυτή η διαδικασία είναι για εμάς τους Ρομά, και πιστεύω για όλη την Ευρωπαϊκή Ένωση, κάτι πολύ περισσότερο από αμοιβαία εμπιστοσύνη. Αφορά, επίσης, την οικοδόμηση μιας κοινότητας αρχών τις οποίες μπορούμε όλοι να μοιραστούμε και να απολαύσουμε, τη δυνατότητα πραγματικής αντιμετώπισης των δυσκολιών τις οποίες συζητούμε για περισσότερο από τα τελευταία έξι έτη. Σας ευχαριστώ όλους πάρα πολύ για τη στήριξή σας και θα ήθελα, όπως η Renate Weber και οι υπόλοιποι σκιώδεις εισηγητές, να ευχαριστήσω την Επιτροπή Πολιτικών Ελευθεριών και όλους τους συμβούλους, οι οποίοι μαζί με εμάς πάλεψαν πολύ σκληρά για αυτήν την υπόθεση.
<SPEAKER ID="627" NAME="Πρόεδρος">
" συζήτηση έληξε.
<P>
Ζητώ συγγνώμη για το γεγονός ότι έπρεπε να είμαι τόσο σκληρή με τον χρόνο ομιλίας, αλλά, όπως μπορείτε να δείτε, έχουμε αργήσει υπερβολικά να ξεκινήσουμε την Ώρα των Ερωτήσεων, που είναι το επόμενο θέμα της ημερήσιας διάταξης.
<P>
Γραπτές δηλώσεις (άρθρο 149 του Κανονισμού)
<SPEAKER ID="628" NAME="Vilija Blinkevičiūt" LANGUAGE="LT">
Τα περσινά γεγονότα της εκδίωξης των Ρομά από τη μία χώρα στην άλλη και οι διακρίσεις κατά αυτής της εθνοτικής ομάδας, αλλά και ο διαχωρισμός της από την κοινωνία, οδήγησαν την Ευρωπαϊκή Ένωση να αναλάβει συγκεκριμένη δράση. " δράση αυτή περιλαμβάνει την ευρωπαϊκή στρατηγική για την ενσωμάτωση των Ρομά, την οποία ξεκίνησε το Ευρωπαϊκό Κοινοβούλιο. " ενσωμάτωση αυτής της εθνοτικής ομάδας δεν είναι απλά υποχρέωση από την άποψη των ανθρωπίνων δικαιωμάτων, αλλά και οικονομική αναγκαιότητα, και δεν είναι μόνο ηθική υποχρέωση, αλλά λειτουργεί και προς το συμφέρον όλων των κρατών μελών. Επιπλέον, δεδομένου του βαθμού του αποκλεισμού, η συνολική ενσωμάτωση των Ρομά αποτελεί ουσιαστικά ζήτημα ανθρωπίνων δικαιωμάτων. Θα ήθελα να τονίσω ότι με την έγκριση μιας κοινής στρατηγικής για όλη την Ευρώπη για την ενσωμάτωση των Ρομά, εμείς στο Ευρωπαϊκό Κοινοβούλιο καταδεικνύουμε ότι η Ευρωπαϊκή Ένωση δεν παραπέμπει την αντιμετώπιση των προβλημάτων ενσωμάτωσης των Ρομά στα ίδια τα κράτη μέλη. Όπως κατέδειξαν τα πρόσφατα γεγονότα, αυτά τα προβλήματα είναι αδύνατο να επιλυθούν απλά σε εθνικό επίπεδο και, κατά συνέπεια, υπάρχει ανάγκη στενής συνεργασίας μεταξύ της Ευρωπαϊκής Ένωσης και των κρατών μελών. Είναι, επίσης, πολύ σημαντικό η Ευρωπαϊκή Ένωση και τα κράτη μέλη να κινητοποιήσουν τις υπάρχουσες στρατηγικές και τα μέτρα της ΕΕ, να συντονίσουν δράσεις και να βρουν κοινό έδαφος προκειμένου να διασφαλίσουν κοινωνική και οικονομική ενσωμάτωση για τους Ρομά. Αυτή η στρατηγική θα εφαρμοστεί ενεργά μόνο όταν βρεθεί μια κοινή ευρωπαϊκή προσέγγιση για τα ζητήματα της ενσωμάτωσης των Ευρωπαίων Ρομά. Επιπλέον, οι εκπρόσωποι της κοινότητας των Ρομά πρέπει να συμμετάσχουν όσο περισσότερο μπορούν στη διαδικασία χάραξης πολιτικής της ΕΕ για τα ζητήματα των Ρομά
<SPEAKER ID="629" NAME="Robert Dušek" LANGUAGE="CS">
" έκθεση για τη στρατηγική της ΕΕ για την ενσωμάτωση των Ρομά παραθέτει τα προβλήματα και τις δυσκολίες που αντιμετωπίζουν οι κοινότητες των Ρομά στην ΕΕ. " φύση της φτώχειας έχει αλλάξει ουσιαστικά τις τελευταίες δύο δεκαετίες στην Κεντρική και Νοτιοανατολική Ευρώπη. Οι πολιτικές και οικονομικές αλλαγές έχουν οδηγήσει σε διάλυση των παραδοσιακών κοινοτήτων και, ως αποτέλεσμα, οι Ρομά έχουν χάσει τη δυνατότητα μετακίνησής τους και έχουν καταστεί η πιο αποκλεισμένη και λιγότερο μορφωμένη υπο-ομάδα της κοινωνίας. Ο πληθυσμός των Ρομά παρουσιάζει, επίσης, το χαρακτηριστικό γνώρισμα της πληθυσμιακής αύξησης. Ενώ η πλειονότητα της κοινωνίας γηράσκει, το ποσοστό των Ρομά στην κοινωνία αυξάνεται μέσω υψηλής ανάπτυξης του πληθυσμού. Όλα τα ανωτέρω καθιστούν σαφές ότι, εάν δεν αυξηθούν τα επίπεδα απασχόλησης των Ρομά, και εάν δεν ενσωματωθούν καλύτερα στην πλειονότητα της κοινωνίας, το κόστος διατήρησης της κατάστασης σε ανεκτό επίπεδο θα αυξάνεται διαρκώς, συμπεριλαμβανομένων των δαπανών κοινωνικής βοήθειας και παροχών, βασικών δαπανών για εκπαίδευση και επιπρόσθετων δαπανών για παροχή ασφάλειας, διοικητικών δαπανών για τον έλεγχο των κοινωνικών δαπανών καθώς και υψηλότερων δαπανών υγειονομικής περίθαλψης. Ως εκ τούτου, η ενσωμάτωση των Ρομά δεν αποτελεί απλά ηθικό καθήκον και καθήκον από την άποψη των ανθρωπίνων δικαιωμάτων, αλλά, πρωτίστως, οικονομική αναγκαιότητα. Τα περισσότερα εκ των μέτρων που έχουν εφαρμοστεί έως τώρα ανήκουν στους αποκαλούμενους νομικά μη εφαρμόσιμους κανονισμούς. Εντούτοις, εάν θέλουμε να σημειωθεί πρόοδος ως προς αυτό το ζήτημα, η στρατηγική της ΕΕ για τους Ρομά πρέπει να υπερβεί αυτό το αποκαλούμενο μη δεσμευτικό δίκαιο και να συμπεριληφθεί στα μέσα που θεσπίζονται από το πρωτογενές δίκαιο.
<SPEAKER ID="630" NAME="Katarína Neveďalová" LANGUAGE="SK">
Πιστεύω πως όλοι γνωρίζουμε ότι δεν πρόκειται απλά για πρόβλημα ορισμένων κρατών μελών ή δυνητικά υποψήφιων κρατών μελών. Είναι πανευρωπαϊκό πρόβλημα, το οποίο πρέπει να επιλυθεί χωρίς καθυστέρηση.
<P>
Το μεγαλύτερο εμπόδιο για την ενσωμάτωση στην πλειονότητα της κοινωνίας είναι η φτώχεια και τα χαμηλά επίπεδα εκπαίδευσης. " εκπαίδευση αποτελεί το κλειδί για τη βελτίωση του βιοτικού επιπέδου και της διαρκώς επιδιωκόμενης δημιουργίας της κοινωνίας των πολιτών. " δημιουργία θέσεων εργασίας είναι δύσκολη και, ως μέλος διάφορων οργανώσεων νέων, γνωρίζω ποια είναι η τρέχουσα κατάσταση για τους νέους στην αγορά εργασίας. Πολλές φορές η κατάσταση μεταξύ του πληθυσμού των Ρομά είναι χειρότερη, καταλήγοντας στην περιθωριοποίηση τους και την αυξημένη εγκληματικότητα, η οποία απλά οξύνει περαιτέρω την κατάσταση.
<P>
Δεν έχει περάσει πολύς καιρός από τότε που η Γαλλία απέλασε τους βούλγαρους και ρουμάνους Ρομά. Οι ενέργειες αυτές επικρίθηκαν λόγω της φερόμενης παραβίασης όχι μόνο βασικών ανθρωπίνων δικαιωμάτων, αλλά και κανονισμών της ΕΕ. Συμφωνώ, λοιπόν, πλήρως με τη δήλωση της Επιτροπής ότι είναι απαραίτητο να συμβάλουμε στην καλύτερη συνεργασία μεταξύ των ενδιαφερομένων μερών σε εθνικό, διεθνές και κυρίως σε ευρωπαϊκό επίπεδο.
<SPEAKER ID="631" NAME="Algirdas Saudargas" LANGUAGE="LT">
" κοινότητα των Ρομά στα κράτη μέλη της Ευρωπαϊκής Ένωσης, μολονότι αποτελεί τη μεγαλύτερη εθνοτική μειονότητα, εξακολουθεί να υπόκειται σε διακρίσεις και διαχωρισμό. Συμφωνώ με ορισμένους συναδέλφους οι οποίοι δήλωσαν ότι είναι πολύ σημαντικό να δημιουργηθεί μια στρατηγική για την ενσωμάτωση των Ρομά σε ευρωπαϊκό επίπεδο. Σε κάθε κράτος μέλος έχουμε άριστα παραδείγματα για το πώς θα πρέπει να μειώσουμε τον αποκλεισμό των Ρομά σε διάφορους τομείς: εκπαίδευση, πολιτισμός, απασχόληση, υγειονομική περίθαλψη ή ακόμη και συμμετοχή των Ρομά στην πολιτική και αστική ζωή. Ωστόσο δεν παρατηρούνται επαρκείς τέτοιες πρωτοβουλίες. Κατά την άποψή μου, η Ευρωπαϊκή Ένωση θα αποτελούσε την κατάλληλη πλατφόρμα βελτίωσης της συνεργασίας μεταξύ των κρατών μελών, συλλογής και διάδοσης καλών πρακτικών και εμπειριών ή παροχής χρηματοδότησης. Μολονότι το επίπεδο της ΕΕ είναι πολύ σημαντικό, πιστεύω ότι τα πιο αποδοτικά αποτελέσματα μπορούν να επιτευχθούν δρώντας σε τοπικό ή περιφερειακό επίπεδο. Μόνο σε συγκεκριμένες τοποθεσίες ή πόλεις θα μπορέσουμε να αποκτήσουμε καλύτερη αντίληψη των προβλημάτων, των αναγκών και του κοινωνικού περιβάλλοντος αυτών των περιοχών και, κατά συνέπεια, τα προγράμματα που εφαρμόζουμε θα βρίσκονται εγγύτερα σε αυτούς για τους οποίους προορίζονται.
<SPEAKER ID="632" NAME="Monika Smolková" LANGUAGE="SK">
Παρακολουθώ το ζήτημα των Ρομά από πολύ κοντά, διότι ζω στην ανατολική Σλοβακία όπου υπάρχει πλειονότητα των Ρομά. Στηρίζω το σχέδιο ψηφίσματος σχετικά με τη στρατηγική για την ενσωμάτωση των Ρομά.
<P>
Σήμερα, στις 8 Μαρτίου, εορτάζουμε τα 100 χρόνια προάσπισης των δικαιωμάτων των γυναικών. Συζητούμε, επίσης, για τις σημερινές διακρίσεις κατά των γυναικών και συζητώντας αυτήν τη στρατηγική είναι, επομένως, σημαντικό να μιλήσουμε και για τις διακρίσεις κατά γυναικών που ανήκουν, ιδίως, σε μειονοτικές ομάδες. Οι Ρομά ανήκουν στους πλέον μειονεκτούντες πληθυσμούς στην Ευρώπη. Διάβασα τη δήλωση της κ. Jaroka: "" φτώχεια απειλεί τη νέα γενιά -όχι λόγω της Ρομά καταγωγής τους αλλά λόγω της ανεργίας των γονέων τους". Θα ήθελα να προσθέσω επίσης "λόγω του κοινωνικού αποκλεισμού". " ανεργία θα συνεχιστεί, ιδίως για τον πληθυσμό των Ρομά, αλλά γνωρίζουμε πώς να ενσωματώσουμε άμεσα τους Ρομά στις πολιτισμικές δραστηριότητες και στη ζωή της κοινωνίας των πολιτών.
<P>
Το πρόβλημα της ισότητας των φύλων είναι χειρότερο στις εθνοτικές ομάδες. Όσον αφορά την ενσωμάτωση των Ρομά, δεν πρέπει, κατά συνέπεια, να ξεχάσουμε τον διάλογο με τις γυναίκες Ρομά, οι οποίες έχουν μεγαλύτερη συναισθηματική επιρροή στα παιδιά τους και στη γενιά του μέλλοντος.
<SPEAKER ID="633" NAME="László Tőkés" LANGUAGE="HU">
Καταρχάς, θα ήθελα να εκφράσω την ειλικρινή μου εκτίμηση για το γεγονός ότι η ουγγρική Προεδρία της ΕΕ συμπεριέλαβε το ζήτημα των Ρομά στις προτεραιότητές της. Εν προκειμένω, εύγλωττη απόδειξη της δέσμευσης της ουγγρικής κυβέρνησης αποτελεί το γεγονός ότι η εισηγήτρια, η κ. Lívia Járóka, η οποία αποτελεί το μοναδικό μέλος Ρομά του Ευρωπαϊκού Κοινοβουλίου, είναι μία εκ των ούγγρων εκπροσώπων του Ευρωπαϊκού Λαϊκού Κόμματος και ότι ο κ. Zoltán Balog, υπεύθυνος παρουσίασης του ζητήματος, επικεφαλής του νεοσυσταθέντος υφυπουργείου Ενσωμάτωσης, εμπλέκεται στη στήριξη της βελτίωσης της κατάστασης των Ρομά, οι οποίοι υφίστανται πολλαπλά μειονεκτήματα. Βάσει αυτών των δεδομένων, μπορούμε δικαίως να συμπεράνουμε ότι η ουγγρική Προεδρία της ΕΕ, αποτελώντας θετικό παράδειγμα, οδηγεί την Ευρώπη στη διευθέτηση ζητημάτων που αφορούν τους Ρομά. Όσον αφορά τη στρατηγική για τους Ρομά, πιστεύω πως είναι σημαντικό να τονίσουμε ότι η ενσωμάτωση 12 εκατομμυρίων Ρομά που ζουν στην ΕΕ αποτελεί κοινό ζήτημα στην Ευρώπη, του οποίου η διευθέτηση θα απαιτήσει τη συμβολή τόσο των μεμονωμένων κρατών μελών όσο και των θεσμικών οργάνων της ΕΕ. Ο ούγγρος πρωθυπουργός Viktor Orban επεσήμανε εύστοχα ότι εάν δεν θέλουμε να "εξαγάγουμε" τα προβλήματα των Ρομά -οι οποίοι ζουν σε συνθήκες ακραίας φτώχειας και κοινωνικού και εθνοτικού αποκλεισμού- μέσω της "νομαδοποίησης", δηλαδή της μετανάστευσης προς τις αναπτυγμένες χώρες της ΕΕ, τότε πρέπει να βρούμε λύση στη σημερινή απαράδεκτη κατάσταση μέσω κοινής δράσης και συντονισμένων προσπαθειών. Εύχομαι στο Ευρωπαϊκό Κοινοβούλιο, την Ευρωπαϊκή Επιτροπή, το Ευρωπαϊκό Συμβούλιο και, βεβαίως, την ουγγρική Προεδρία της ΕΕ κάθε επιτυχία στο έργο της ανάπτυξης και οριστικοποίησης αυτής της σπουδαίας στρατηγικής για την ενσωμάτωση των Ρομά έως τον Ιούνιο αυτού του έτους.

<CHAPTER ID="008-03">
3. Διαχειριστές οργανισμών εναλλακτικών επενδύσεων (
<SPEAKER ID="125" NAME="Jean-Paul Gauzès" LANGUAGE="FR">
Κύριε Πρόεδρε, κυρίες και κύριοι, η ψήφος που θα δώσετε τώρα αφορά ένα από τα κεντρικά στοιχεία της απάντησης της Ευρώπης στη χρηματοπιστωτική κρίση, συγκεκριμένα τη ρύθμιση των οργανισμών εναλλακτικών επενδύσεων, συμπεριλαμβανομένων των αμοιβαίων κεφαλαίων κινδύνου και των κεφαλαίων ιδιωτικών συμμετοχών.
<P>
Αυτό το συμβιβαστικό έγγραφο, αυτό το συμβιβαστικό κείμενο, προετοιμαζόταν για πολύ καιρό. Επιτύχαμε μια ευρεία συμφωνία και θα ήθελα εδώ να ευχαριστήσω, ενώπιον του Προέδρου του ECOFIN, τη βελγική Προεδρία, της οποίας η συμμετοχή στο ζήτημα αυτό ήταν άμεση και ουσιαστική, ιδίως μέσω της ενεργού συμμετοχής των υπουργών σε καίριους τριμερείς διαλόγους, θα ήθελα επίσης να ευχαριστήσω τον Επίτροπο Barnier, του οποίου το έργο υπήρξε ιδιαίτερα χρήσιμο.
<P>
Τέλος, θα ήθελα επίσης να ευχαριστήσω τους συναδέλφους σκιώδεις εισηγητές, το προσωπικό της Γραμματείας και τους εμπειρογνώμονες που μας βοήθησαν. Το έργο αυτό απαίτησε περισσότερους από 14 μήνες και υποβλήθηκαν 1.690 τροπολογίες. " εργασία ήταν πολλή, πιστεύω όμως ότι σήμερα παρουσιάζουμε ένα κείμενο που, χάρη στη βελγική Προεδρία, σηματοδοτεί ένα ουσιαστικό βήμα προόδου στον τομέα της ευρωπαϊκής χρηματοπιστωτικής ρύθμισης.

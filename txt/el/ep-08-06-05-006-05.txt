<CHAPTER ID="006-05">
5. Κοινοτικό σύστημα πρόληψης, αποτροπής και εξάλειψης της παράνομης, λαθραίας και άναρχης αλιείας (
<P>
- Πριν από την ψηφοφορία:
<SPEAKER ID="091" NAME="Marie-Hélène Aubert">
εισηγήτρια. - (FR) Κύριε Πρόεδρε, κυρίες και κύριοι, όπως γνωρίζετε, ο τομέας της αλιείας βιώνει επί του παρόντος σοβαρή κρίση, όχι μόνο εξαιτίας της αύξησης της τιμής του πετρελαίου, για την οποία πρέπει να παρουσιαστούν βιώσιμες, παγκόσμιες προτάσεις και όχι απλώς πρόσκαιρες λύσεις, αλλά και εξαιτίας της κακής διαχείρισης των αλιευτικών πόρων, της υπεραλίευσης εκ μέρους του ευρωπαϊκού αλιευτικού στόλου και της αύξησης του αριθμού των προϊόντων της παράνομης αλιείας, που καταφέρνουν και διοχετεύονται στην ευρωπαϊκή αγορά.
<P>
Αυτή η λίαν επικερδής παράνομη αλιεία επιταχύνει την υποβάθμιση των αλιευτικών πόρων και των θαλάσσιων οικοσυστημάτων και αποσταθεροποιεί ολόκληρο τον τομέα, που αισθάνεται την πλήρη ισχύ αυτού του αθέμιτου ανταγωνισμού.
<P>
" πρόταση της Ευρωπαϊκής Επιτροπής και αυτή η έκθεση αποτελούν, επομένως, ουσιαστικά στοιχεία στην υλοποίηση βιώσιμης, υπεύθυνης αλιείας, που δίνει στους ευρωπαίους αλιείς τη δυνατότητα να κερδίζουν τα προς το ζην.
<P>
Αυτή η έκθεση εγκρίθηκε ομόφωνα στην Επιτροπή Αλιείας. Στόχος μας σήμερα είναι να στείλουμε ισχυρό μήνυμα στο Συμβούλιο, στα πιο στενά εμπλεκόμενα κράτη μέλη, που πρέπει σήμερα να αναλάβουν πλήρη ευθύνη και να εφαρμόσουν τα αναγκαία, ταχέα, αποτελεσματικά μέτρα. Βασίζομαι στην αποφασιστικότητά σας.

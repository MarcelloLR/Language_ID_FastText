<CHAPTER ID="014">
Άμεσα μέτρα της ΕΕ για τη στήριξη της Ιταλίας και άλλων κρατών μελών που επηρεάζονται από έκτακτη συρροή μεταναστών (συζήτηση) 
<SPEAKER ID="463" NAME="Πρόεδρος">
" ημερήσια διάταξη προβλέπει τη συζήτηση για τα άμεσα μέτρα της ΕΕ για τη στήριξη της Ιταλίας και άλλων κρατών μελών που επηρεάζονται από έκτακτη συρροή μεταναστών.
<SPEAKER ID="464" NAME="Cecilia Malmström">
μέλος της Επιτροπής. - (EN) Κύριε Πρόεδρε, σας ευχαριστώ γι' αυτήν την πολύ επίκαιρη συζήτηση σχετικά με μια κατάσταση που αξίζει όλη μας την προσοχή.
<P>
" Επιτροπή παρακολουθεί εκ του σύνεγγυς την κατάσταση και ο Frontex έχει στείλει δύο εμπειρογνώμονες επί τόπου. Περίπου 5.500 Τυνήσιοι μετανάστες αναφέρεται ότι έχουν φτάσει στις ιταλικές ακτές τις τελευταίες ημέρες, αλλά οι αριθμοί έχουν μειωθεί λίγο τις τελευταίες 24 ώρες. Τα άτομα που καταφθάνουν είναι κατά κύριο λόγο άνδρες ηλικίας γύρω στα τριάντα, αλλά υπάρχουν και 34 γυναίκες και 108 παιδιά· 27 μεταφορείς λαθρομεταναστών εντοπίστηκαν. Οι άνθρωποι αυτοί που φτάνουν στις ιταλικές ακτές προκαλούν εξαιρετική πίεση στις εγκαταστάσεις υποδοχής της Ιταλίας, ιδιαίτερα στη Lampedusa.
<P>
Το περασμένο Σάββατο αρχίσαμε ήδη επαφές με το Υπουργείο Εσωτερικών της Ιταλίας και λάβαμε επίσης ένα επίσημο αίτημα για βοήθεια της ΕΕ. Είμαστε διατεθειμένοι να βοηθήσουμε τόσο την Ιταλία όσο και την Τυνησία. Δεν είναι απλά ένα διμερές ζήτημα, αλλά ένα σημαντικό θέμα για το σύνολο της ΕΕ. Πριν ακόμα από τις τελευταίες εξελίξεις, η Επιτροπή, μαζί με τον Frontex, είχαν ξεκινήσει να προσδιορίζουν τι μπορεί να γίνει σε βραχυπρόθεσμο και μεσοπρόθεσμο ορίζοντα. " κοινή απάντηση της ΕΕ θα πρέπει να βασίζεται στην αρχή της αλληλεγγύης της ΕΕ μεταξύ των κρατών μελών, και είμαστε διατεθειμένοι να βοηθήσουμε την Ιταλία.
<P>
Όμως η προσέγγισή μας θα πρέπει επίσης να βασίζεται στην αλληλεγγύη προς την Τυνησία και τη δημοκρατική μετάβασή της. Αυτό εκφράστηκε επίσης από τη λαίδη Ashton όταν επισκέφτηκε τις αρχές της Τύνιδας χθες, προσφέροντάς τους πολιτική και οικονομική στήριξη.
<P>
Προκειμένου να βοηθήσουμε την Ιταλία σε αυτές τις συνθήκες, καθορίσαμε μια περιεκτική σειρά συγκεκριμένων μέτρων, καθώς και ταχεία οικονομική βοήθεια. Όσον αφορά τα οικονομικά, είμαστε διατεθειμένοι να κινητοποιήσουμε έκτακτη βοήθεια, στο πλαίσιο του Ευρωπαϊκού Ταμείου Προσφύγων για το 2011, επιπλέον της χρηματοδότησης που έχει ήδη προβλεφθεί για την Ιταλία. Αυτή θα πρέπει να καλύψει πληρωμές για στέγαση, υποδομές, υλική βοήθεια, ιατρική φροντίδα, κοινωνικούς λειτουργούς, παροχή συμβουλών για τις δικαστικές και διοικητικές διαδικασίες ασύλου, νομική αρωγή, γλωσσική συνδρομή, κλπ.
<P>
Μπορούμε επίσης να κινητοποιήσουμε αρκετά γρήγορα πόρους από κοινοτικά ταμεία όπως το Ταμείο Εξωτερικών Συνόρων και, αν κριθεί αναγκαίο, η Ιταλία μπορεί να ζητήσει από την Ευρωπαϊκή Υπηρεσία Υποστήριξης για θέματα Ασύλου στη Βαλέττα να αναπτύξει ομάδες στήριξης των εθνικών αρχών που ασχολούνται με τις αιτήσεις χορήγησης ασύλου.
<P>
Όσον αφορά την επιτήρηση των εξωτερικών συνόρων, θα μπορούσε να οργανωθεί μια κοινή επιχείρηση του Frontex και είμαι σε επαφή με τον οργανισμό. Γνωρίζω ότι γίνονται προετοιμασίες σε τεχνικό επίπεδο.
<P>
Ως συνήθως, μια τέτοια κοινή συζήτηση θα εξαρτηθεί από τις εθελοντικές συνεισφορές εξοπλισμού των κρατών μελών. Καλώ όλα τα κράτη μέλη να δείξουν την υποστήριξή τους. Επιτρέψτε μου όμως να σας διαβεβαιώσω ως προς ένα σημείο αναφορικά με τη συζήτηση την οποία είχαμε λίγα λεπτά πριν: εξαιτίας του διαφορετικού χαρακτήρα των επιχειρήσεων θαλάσσιων και χερσαίων συνόρων και ενός αιτήματος προς τα κράτη μέλη να συμμετάσχουν σε μια νέα κοινή επιχείρηση, αυτό δεν θα αντίκειται στη συνεισφορά τους στην επιχείρηση που έχουμε σήμερα στα ελληνικά χερσαία σύνορα. Αυτό, φυσικά, αποτελεί επίσης προτεραιότητα.
<P>
Θα ήθελα να υπογραμμίσω ότι πρέπει να δώσουμε ιδιαίτερη προσοχή σε ευάλωτες κατηγορίες ατόμων που έχουν ανάγκη από διεθνή προστασία. Οι ανάγκες τους πρέπει να ληφθούν υπόψη και πρέπει να μπορούν να έχουν πρόσβαση στην ειδική προστασία που δικαιούνται, όπως προβλέπεται από το εθνικό και κοινοτικό δίκαιο.
<P>
Με αυτές τις συγκεκριμένες δράσεις που μόλις ανέφερα, είμαστε έτοιμοι να συναντηθούμε και να συζητήσουμε με εκπροσώπους των ιταλικών αρχών για να συμφωνήσουμε σχετικά με τις λεπτομέρειες καθεμίας από αυτές τις δράσεις και τα επόμενα βήματα.
<P>
Φυσικά, πρέπει επίσης να αναπτυχθεί περαιτέρω μια μεσοπρόθεσμη στρατηγική. Στο συγκεκριμένο πλαίσιο των μεταναστευτικών ροών, χρειαζόμαστε έναν συνδυασμό αποτελεσματικής διαχείρισης συνόρων και μιας στρατηγικής για την υποστήριξη της δημοκρατικής και οικονομικής μετάβασης. Βραχυπρόθεσμα, οι αρχές της Τυνησία θα πρέπει να περιπολούν αποτελεσματικά στα σύνορα της χώρας τους, στη θάλασσα και κατά μήκος των ακτών, για να εμποδίσουν τους λαθρεμπόρους, τους διακινητές ανθρώπων και τους εγκληματίες που έχουν αποδράσει από τη φυλακή να εκμεταλλευτούν την κατάσταση. Είναι επίσης σημαντικό η Τυνησία να πάρει πίσω όσους έχουν φτάσει στο έδαφος των κρατών μελών της ΕΕ και δεν έχουν ανάγκη από διεθνή προστασία.
<P>
Εξετάζοντας μια πιο διαρθρωμένη παρέμβαση, θα πρέπει επίσης να διερευνήσουμε τις δυνατότητες καλύτερης στοχοθέτησης της βοήθειας της ΕΕ προωθώντας σχέδια που μπορούν να υποστηρίξουν δραστηριότητες οι οποίες δημιουργούν εισόδημα και θέσεις εργασίας στις διάφορες περιοχές της Τυνησίας, και αναφέρομαι συγκεκριμένα στα νότια τμήματα της χώρας.
<P>
Γενικότερα, μια συνεκτική προσέγγιση που θα υποστηρίζει την πολιτική και οικονομική ανάπτυξη στην Τυνησία πρέπει να περιλαμβάνει τη δυνατότητα να έρχονται στην ΕΕ νόμιμα αυτοί οι άνθρωποι, καθώς και την ανταλλαγή προϊόντων, υπηρεσιών και τεχνογνωσίας.
<P>
Υπάρχει ένας άνεμος που πνέει πάνω από τη Μεσόγειο ως αποτέλεσμα αυτών των λαϊκών επαναστάσεων. Αυτός ο άνεμος μπορεί να φέρει πολλές θετικές εξελίξεις στην Τυνησία, σε άλλες χώρες και στην ΕΕ. " σημερινή κατάσταση στη Lampedusa δεν θα πρέπει να υπονομεύσει την πρόθεσή μας να προσφέρουμε βοήθεια και υποστήριξη σε αυτές τις αναδυόμενες δημοκρατίες και τη νέα γενιά που τόσο παθιασμένα και ειρηνικά κατάφερε να επιτύχει θεμελιώδεις πολιτικές αλλαγές.
<SPEAKER ID="465" NAME="Simon Busuttil" LANGUAGE="EN">
Κύριε Πρόεδρε, η ανθρωπιστική κατάσταση έκτακτης ανάγκης στην Ιταλία και, ειδικότερα, στο νησί της Lampedusa -γιατί περί αυτού πρόκειται, περί μιας ανθρωπιστικής κατάστασης έκτακτης ανάγκης- μας αναγκάζει να δράσουμε κατεπειγόντως.
<P>
Προτείνω πέντε βήματα. Πρώτον, ένα αυθεντικό σχέδιο Marshall για την Τυνησία και την Αίγυπτο το οποίο θα παράσχει απτή βοήθεια σε όλους τους τομείς αλλά, την ίδια στιγμή, θα περιμένουμε ως αντάλλαγμα την πλήρη συνεργασία των αρχών της Τυνησίας όσον αφορά το κλείσιμο των ακτών τους έτσι ώστε να μην επιτρέπεται περαιτέρω παράνομη μετανάστευση διά θαλάσσης.
<P>
Δεύτερον, χρειαζόμαστε την επείγουσα ανάπτυξη μιας αποστολής Frontex RABIT -μιας ομάδας ταχείας επέμβασης στα σύνορα. Επομένως, κυρία Επίτροπε, δεν χρειαζόμαστε απλά δύο εμπειρογνώμονες του Frontex, αλλά μια αποστολή του Frontex, η οποία πρέπει να σταλεί τώρα εκεί.
<P>
Τρίτον, πρέπει να δώσουμε στην Ιταλία χειροπιαστή βοήθεια σε σχέση με την υποδοχή των χιλιάδων ατόμων που έχουν αποβιβαστεί στη Lampedusa. Ειλικρινά, κυρία Επίτροπε, δεν καταλαβαίνω πώς μπορείτε να λέτε ότι η Ευρωπαϊκή Υπηρεσία Υποστήριξης για θέματα Ασύλου (EASO) θα στείλει τους εμπειρογνώμονές της όταν αυτή η υπηρεσία της ΕΕ δεν έχει λειτουργήσει ακόμη, επομένως θα πρέπει να το κάνουμε με κάποιον άλλον τρόπο.
<P>
Τέταρτον, πρέπει να βοηθήσουμε στη διαδικασία επαναπατρισμού: άμεσος επαναπατρισμός των ατόμων που δεν πληρούν τις προϋποθέσεις για προστασία μέσω της χορήγησης ασύλου. Θα πρέπει να σταλούν πίσω στην Τυνησία απ' όπου ήρθαν.
<P>
Τέλος, πρέπει να έχουμε κατά νου πως το άρθρο 80 της Συνθήκης δηλώνει με σαφήνεια ότι η μεταναστευτική πολιτική μας θα πρέπει να βασίζεται στην αρχή της αλληλεγγύης και όχι μόνο στην από κοινού ανάληψη ευθύνης. Νομίζω ότι είναι καιρός η Επιτροπή να εφαρμόσει αυτό το άρθρο.
<SPEAKER ID="466" NAME="Juan Fernando López Aguilar" LANGUAGE="ES">
Κύριε Πρόεδρε, κυρία Επίτροπε, πιστεύω ότι υπάρχει μια μεγάλη πλειοψηφία βουλευτών σε αυτό το Σώμα που επικροτεί τα δημοκρατικά κινήματα στις χώρες της Μεσογείου ως μια πρόκληση για την ευρωπαϊκή εξωτερική πολιτική και τη δέσμευσή της σε αξίες, αλλά επίσης ότι υπάρχουν ανάμεσά μας πολλοί που γνωρίζουν ότι αυτά τα κινήματα δεν είναι ακίνδυνα. Έχουν ανθρωπιστικές συνέπειες και έναν αντίκτυπο από την άποψη της μεταναστευτικής πίεσης στις γειτονικές χώρες.
<P>
Ως εκ τούτου, είναι η κατάλληλη στιγμή να υπενθυμίσουμε ότι η Συνθήκη της Λισαβόνας είναι σε ισχύ και τα άρθρα 67, 77, 78, παράγραφος 3 και 80, όπως προαναφέρθηκε, δηλώνουν πως η αλληλεγγύη και η κατανομή των ευθυνών καθιστούν την πρόκληση αυτή ευρωπαϊκή. Δεν πρόκειται μόνο για κοινή, αλλά και για συλλογική πρόκληση, και ως εκ τούτου μια πρόκληση που επηρεάζει τα ευρωπαϊκά θεσμικά όργανα.
<P>
Είναι καιρός να πούμε ότι καμία χώρα δεν είναι μόνη. Είναι καιρός να πούμε ότι δεν είναι ένα ζήτημα που αφορά μόνο την Ιταλία στη Lampedusa, ή τη Μάλτα, την Ελλάδα ή την Ισπανία. Όχι! Είναι ένα ζήτημα που αφορά τα ευρωπαϊκά θεσμικά όργανα. Είναι επίσης καιρός, ωστόσο, να πούμε ότι δεν μιλάμε για τον Ευρωπαϊκό Οργανισμό για τη Διαχείριση της Επιχειρησιακής Συνεργασίας στα Εξωτερικά Σύνορα των Κρατών Μελών της Ευρωπαϊκής Ένωσης, που είναι ένας επιχειρησιακός οργανισμός, ή για την Ευρωπαϊκή Υπηρεσία Υποστήριξης για θέματα Ασύλου, αλλά για το επίπεδο λήψης των πολιτικών αποφάσεων. Αυτό σημαίνει πως επισημαίνουμε ότι πρέπει να επενδυθούν οι απαραίτητοι πόροι στην αναπτυξιακή συνεργασία και να βοηθήσουμε αυτές τις χώρες να καλύψουν τις ανάγκες τους από την άποψη της εδραίωσης και της ενίσχυσης της δημοκρατίας. Ωστόσο, οι απαραίτητοι πόροι πρέπει επίσης να επενδυθούν για να βοηθήσουμε τα κράτη μέλη της ΕΕ όσον αφορά την πρόκληση της πρωτοβάθμιας περίθαλψης ως απάντηση στη μετανάστευση και την πρόκληση της διαχείρισης των κοινών συνόρων.
<P>
Είναι, συνεπώς, η κατάλληλη στιγμή για να πούμε ότι η Συνθήκη της Λισαβόνας έχει να εφαρμόσει ένα ολόκληρο πρόγραμμα και ότι το Κοινοβούλιο θα είναι παρόν για να την υποστηρίζει στην αντιμετώπιση της πρόκλησης που έχουμε ενώπιον μας.
<SPEAKER ID="467" NAME="Niccolò Rinaldi" LANGUAGE="IT">
Κύριε Πρόεδρε, κυρία Επίτροπε, κυρίες και κύριοι, θα ήθελα να ξεκινήσω την ομιλία μου με μια δήλωση που υποτίθεται ότι έκανε ο ιταλός υπουργός Εξωτερικών χθες στη Δαμασκό, κατά τη διάρκεια της οποίας είπε -ακούστε αυτό- ότι η Συρία "είναι μια σταθερή χώρα στην οποία η επιθυμία του πληθυσμού για εκσυγχρονισμό έχει ικανοποιηθεί". Εν τω μεταξύ, πριν από λίγες ημέρες, ο υπουργός Εσωτερικών της Ιταλίας έκανε μια άλλη δήλωση με την οποία μετέθεσε τις ευθύνες του στην Ευρώπη που έχει υποτίθεται εγκαταλείψει την Ιταλία "ως συνήθως", πρόσθεσε με ένα ίχνος κακεντρέχειας.
<P>
Ως συνήθως, ωστόσο, γινόμαστε μάρτυρες της συνήθειας να κατηγορούμε την Ευρώπη όταν μας βολεύει, και να την αγνοούμε σε εξοργιστικό βαθμό όταν οι Βρυξέλλες αποδοκιμάζουν τη συμφωνία για τους επαναπατρισμούς διά θαλάσσης, η οποία παραβιάζει το ανθρωπιστικό δίκαιο και γεμίζει τις τσέπες των αφρικανών δικτατόρων -ορισμένοι εκ των οποίων ανατρέπονται σήμερα- συνεχίζοντας ακόμη και σήμερα να παρέχουμε δισεκατομμύρια στη Λιβύη του κ. Gaddafi ή αρνούμενοι τα 10 εκατομμύρια ευρώ που πρόσφερε στην ιταλική κυβέρνηση το Ευρωπαϊκό Ταμείο για τους Πρόσφυγες, ποσό που η Ιταλία αποφάσισε να μην χρησιμοποιήσει, κατά πάσα πιθανότητα γιατί θα έπρεπε να δαπανηθεί σύμφωνα με τους διαφανείς κανόνες της Ευρώπης και όχι με τα εσωτερικά κριτήρια της ιταλικής υπηρεσίας πολιτικής προστασίας.
<P>
Ως εκ τούτου, πιστεύω ότι δεν θα πετύχουμε τίποτα ενεργώντας κατ' αυτόν τον τρόπο και κάνοντας αυτές τις δηλώσεις. Δεν διδαχθήκαμε από το μάθημα των τελευταίων εβδομάδων. " Lampedusa μας υπενθυμίζει ότι η ιστορία είναι ισχυρότερη από ορισμένα πολιτικά παιχνίδια και την καταφυγή σε δηλώσεις που δημιουργούν ψευδαισθήσεις. Μας υπενθυμίζει ότι δεν αγοράζονται όλα με χρήματα, ότι η Ευρώπη δεν είναι κάτι που μπορούμε να επικαλούμαστε όταν μας βολεύει¸ αλλά είναι ένα σχέδιο στο οποίο πρέπει να εκφράζουμε τη δέσμευσή μας κάθε μέρα, απαιτώντας δικαιώματα και αλληλεγγύη, αλλά επίσης σεβόμενοι τις δεσμεύσεις που έχουν αναληφθεί.
<P>
Προκειμένου να επιβραδυνθούν οι μεταναστευτικές ροές με βιώσιμο και αποφασιστικό τρόπο, απαιτούνται πέντε πράγματα: δημοκρατία, ανάπτυξη, σεβασμός του διεθνούς δικαίου, ευρωπαϊκή αλληλεγγύη και, πρωτίστως, καμία επιζήμια ρητορική.
<SPEAKER ID="468" NAME="Barbara Lochbihler" LANGUAGE="DE">
Κύριε Πρόεδρε, περιορίζοντας τον τίτλο αυτής της συζήτησης στη στήριξη της Ιταλίας και άλλων κρατών μελών, κάνουμε ακόμη μία φορά το λάθος να επικεντρωνόμαστε μόνο στα προβλήματα των χωρών που συνορεύουν με τη Μεσόγειο. Αυτό που λείπει είναι η ανησυχία για τους ανθρώπους που τρέπονται σε φυγή διασχίζοντας τη θάλασσα.
<P>
Αν αντιμετωπίζουμε σοβαρά τις αρχές μας όσον αφορά την προστασία των προσφύγων, πρέπει αρχικά να βεβαιωθούμε και, αν είναι αναγκαίο, να ελέγξουμε σε επιμέρους περιπτώσεις σε ποια κατάσταση βρίσκονται αυτοί οι άνθρωποι και στη συνέχεια να εγγυηθούμε ότι τα ανθρώπινα δικαιώματά τους θα προστατευθούν. Δεν πρέπει να επιτρέψουμε την απομάκρυνση αυτών των ανθρώπων και την οχύρωση των συνόρων μας. Γίνονται διαρκώς αναφορές στη βοήθεια που μπορεί να προσφέρει ο ευρωπαϊκός οργανισμός για τα σύνορα, ο Frontex, σε αυτήν την κατάσταση. Είναι αλήθεια ότι θα μπορούσε να αποδειχθεί χρήσιμος αν επικέντρωνε τις δραστηριότητές του στην προστασία και τη διάσωση προσφύγων. Δεν πρέπει να διώχνουμε πλοιάρια γεμάτα με πρόσφυγες, όπως έχουμε κάνει στο παρελθόν. Εδώ στο Κοινοβούλιο, επεξεργαζόμαστε επί του παρόντος μια νέα εντολή για τον Frontex και ελπίζω ότι θα καταφέρουμε να εισαγάγουμε βελτιώσεις, μεταξύ των οποίων η ενίσχυση της διαφάνειας και ειδικές απαιτήσεις για τη λειτουργία του οργανισμού σύμφωνα με τα ανθρώπινα δικαιώματα.
<P>
Φυσικά, πρέπει επίσης να βοηθήσουμε την Τυνησία να διαρθρώσει γρήγορα την οικονομία της κατά τρόπο ώστε οι άνθρωποι εκεί να πιστέψουν περισσότερο ότι έχουν την ευκαιρία να κερδίζουν αρκετά ώστε να ζήσουν αξιοπρεπώς στη χώρα τους. Πρέπει να βοηθήσουμε την Τυνησία να επιτύχει γρήγορη και θετική οικονομική ανάπτυξη μέσω εμπορικών συναλλαγών με την ΕΕ και επιδοτήσεων για έργα στη χώρα. Αυτή είναι μία από τις κύριες απαιτήσεις για τον δημοκρατικό μετασχηματισμό της Τυνησίας.
<P>
Είναι εντελώς ακατανόητο το γεγονός ότι για μία ακόμη φορά, πολλά κράτη μέλη της ΕΕ αφήνουν τις χώρες που συνορεύουν με τη Μεσόγειο να αντιμετωπίσουν μόνες τους μια απρόβλεπτη εισροή προσφύγων. " έκκληση για εθελοντική δράση για την παροχή βοήθειας σε νησιά όπως η Lampedusa και η Μάλτα δεν εισακούστηκε. Πρέπει να βρούμε μια δεσμευτική λύση η οποία θα επιβάλει στα κράτη στο κέντρο και τον βορρά της ΕΕ να δέχονται πρόσφυγες. Οι υποδομές υπάρχουν. Το μόνο που λείπει είναι η πολιτική βούληση και το αίσθημα αλληλεγγύης.
<SPEAKER ID="469" NAME="Rui Tavares" LANGUAGE="PT">
Κύριε Πρόεδρε, κυρίες και κύριοι, ειλικρινά δεν μπορούμε να συζητούμε το πρόβλημα της Lampedusa χωρίς να έχουμε ένα πράγμα στο μυαλό μας: στην Τυνησία, την περίοδο εξουσίας του προέδρου Ben Ali, υπήρχε ένας νόμος -που δεν έχει καταργηθεί ακόμη- που ποινικοποιούσε τη μετανάστευση. Αυτό σημαίνει ότι δεν είναι ένα ζήτημα που αφορά μόνο τον Frontex γιατί, σε τελική ανάλυση, είναι απαραίτητο να εξασφαλίσουμε ότι αυτοί οι άνθρωποι δεν θα επιστρέψουν μόνο και μόνο για να καταλήξουν σε μια φυλακή της Τυνησίας, και είναι απαραίτητο να πείσουμε τη νέα κυβέρνηση να καταργήσει αυτόν τον νόμο.
<P>
Ωστόσο, πάνω απ' όλα, πιστεύω ότι αυτό αποκαλύπτει μια θεμελιώδη ουτοπία στη μεταναστευτική πολιτική μας, η οποία εξαρτάται από ένα άτομο. Αυτό το άτομο δεν είναι η κ. Malmström, ούτε ο κ. Barroso· είναι ο κ. Gaddafi. Αν το καθεστώς του Gaddafi καταρρεύσει, όπως ελπίζω ειλικρινά ότι θα συμβεί, τι θα κάνουμε με την βασική μας ζώνη ανάσχεσης μεταναστών από τη βόρεια και την υποσαχάρια Αφρική;
<P>
Επίσης, αυτό μας δείχνει ότι έχουμε, επί του παρόντος, από το Μαρόκο ως τη Συρία, μια γραμμή 5.000 χιλιομέτρων κατά μήκος της οποίας ο ανθρωπιστικός κίνδυνος έχει αυξηθεί σε κάθε χιλιόμετρο του δρόμου, και ότι πρέπει να προετοιμαστούμε για μια κρίση προσφύγων κατά τρόπο που είναι ίσως πρωτόγνωρος στην ευρωπαϊκή ιστορία μετά το 1956 στην Ουγγαρία. Αυτό συνεπάγεται το τέλος της συναπόφασης όσον αφορά την επανεγκατάσταση, γιατί θα μπορούσαμε να έχουμε καταυλισμούς προσφύγων στα σύνορα της Ευρώπης αν κάποια από αυτές τις επαναστάσεις έχει άσχημη εξέλιξη -κάτι που ελπίζουμε πως δεν θα συμβεί- και να τεθεί οριστικά τέλος στο οικοδόμημα των πολιτικών για το άσυλο στην Ευρώπη και για την κοινή επανεγκατάσταση των αιτούντων άσυλο στις χώρες της Ευρωπαϊκής Ένωσης.
<SPEAKER ID="470" NAME="Fiorello Provera" LANGUAGE="IT">
Κύριε Πρόεδρε, κυρίες και κύριοι, πρέπει να παράσχουμε μια άμεση πολιτική απάντηση σε αυτές τις καταστάσεις έκτακτης ανάγκης. Οι επείγουσες παρεμβάσεις που ζητεί η Ιταλία είναι: 1) ο μετασχηματισμός του Frontex από συντονιστικός οργανισμός σε μια επιχειρησιακή δομή με τους δικούς της ανθρώπους και τους δικούς της πόρους· 2) η εφαρμογή της αρχής της κατανομής των βαρών· 3) η χρήση της Europol για έρευνες σχετικά με πιθανές τρομοκρατικές διεισδύσεις και την εγκληματική οργάνωση της εμπορίας ανθρώπων· και 4) η κατανομή πόρων για την αντιμετώπιση της έκτακτης ανάγκης.
<P>
Σε κάθε περίπτωση, τίποτα από αυτά δεν θα επιλύσει τα διαρθρωτικά αίτια των επαναστάσεων στο Μαγκρέμπ, οι οποίες προκύπτουν από την έλλειψη πραγματικών πολιτικών κομμάτων, συνδικαλιστικών ενώσεων, συλλόγων, ελεύθερου Τύπου και, πάνω απ' όλα, από την έλλειψη σεβασμού για τα ανθρώπινα δικαιώματα. Ουσιαστικά, λείπουν τα θεσμικά εργαλεία που χαρακτηρίζουν την αληθινή δημοκρατία και δίνουν στους ανθρώπους φωνή. Χωρίς αυτά, δεν μπορεί να υπάρξει οικονομική ανάπτυξη, θέσεις εργασίας, σταθερότητα και ασφάλεια για όλους. Αυτή είναι η πραγματική πολιτική πρόκληση την οποία πρέπει να αντιμετωπίσει η Ευρώπη.
<SPEAKER ID="471" NAME="Barry Madlener" AFFILIATION="NI">
(NL) Κύριε Πρόεδρε, έχουμε μια πραγματική κατάσταση έκτακτης ανάγκης στην Ευρώπη. Σήμερα, η Ευρώπη κατακλύζεται από ένα τσουνάμι ισλαμιστών μεταναστών από τη Βερβερία στη βόρεια Αφρική.
<P>
Δεκάδες χιλιάδες άνθρωποι που αναζητούν την τύχη τους, εκ των οποίων ορισμένοι είναι σκληροί εγκληματίες ή ακόμη και τρομοκράτες, έχουν ήδη φτάσει στη Lampedusa και υπάρχουν εκατοντάδες χιλιάδες που είναι έτοιμοι να ακολουθήσουν. Τα ευρωπαϊκά σύνορα φαίνονται τόσο διάτρητα όσο ένα κόσκινο. " Ιταλία αδυνατεί να προστατεύσει τα εξωτερικά μας σύνορα και ο Frontex έχει αιφνιδιαστεί από τα γεγονότα.
<P>
Θέλω να καλέσω, συνεπώς, το Συμβούλιο και την Ύπατη Εκπρόσωπο, βαρόνη Ashton, να συγκαλέσουν μια έκτακτη συνεδρίαση, σύμφωνα με το άρθρο 28, παράγραφος 2, στην οποία το Συμβούλιο θα πρέπει να λάβει σκληρά μέτρα προκειμένου να αναχαιτιστεί το μεταναστευτικό κύμα. Θέλω επίσης να συμβουλέψω τον πρωθυπουργό Berlusconi να μην μας ζητήσει χρήματα για να διορθώσει το χάος και τις ανοησίες που έχει προκαλέσει ο ίδιος ή για να κρατήσει τους μετανάστες έξω από τη χώρα του. Αντί αυτού, θα πρέπει να αφιερώνει λιγότερο χρόνο στο κυνήγι του ποδόγυρου και να δουλέψει για να στείλει όλους αυτούς τους μετανάστες πίσω στην Αφρική.
<SPEAKER ID="472" NAME="Mario Mauro" AFFILIATION="PPE">
(IT) Κύριε Πρόεδρε, κυρίες και κύριοι, καταρχάς θα ήθελα να ευχαριστήσω την Επίτροπο για τις προσπάθειες που καταβάλλει και θα συνεχίσει να καταβάλλει για την αντιμετώπιση αυτής της ανθρωπιστικής κατάστασης έκτακτης ανάγκης. Ωστόσο, κυρία Επίτροπε, γνωρίζετε το ίδιο καλά με μένα ότι η πραγματική κατάσταση έκτακτης ανάγκης δεν είναι η ανθρωπιστική -η οποία είναι απλώς το επακόλουθο- αλλά το γεγονός ότι, κατά τη διάρκεια αυτής της ιστορικής εξέγερσης σε όλη την περιοχή του Μαγκρέμπ, η Ευρώπη φάνηκε ανεπαρκής, δηλαδή δεν κατάφερε να αναδιατυπώσει μια στρατηγική για τη Μεσόγειο, όπως έχει προσπαθήσει επανειλημμένα να κάνει και απέτυχε. " διαδικασία της Λισαβόνας απέτυχε και η Ένωση για τη Μεσόγειο απέτυχε οικτρά.
<P>
Δεν έχουμε ικανοποιητική εικόνα των πραγματικών προβλημάτων στην προκειμένη περίπτωση. Πρέπει να τα αντιμετωπίσουμε από κοινού, αλλά σήμερα το Συμβούλιο δεν είναι εδώ. Ζητήσαμε από το Συμβούλιο να εξετάσει το ζήτημα της ύπαρξης μιας ευρωπαϊκής στρατηγικής που θα ασχολείται όχι τόσο με το πρόβλημα της μετανάστευσης και της λαθρομετανάστευσης, όσο με το ζήτημα της δημοκρατίας και της ελευθερίας σε ολόκληρη την περιοχή της Μεσογείου.
<P>
Όταν κατέρρευσε το σοβιετικό μπλοκ, δώσαμε όλοι μας παρουσιάζοντας ένα ενωμένο μέτωπο πρακτικές απαντήσεις και αντιμετωπίσαμε με ευκολία το πρόβλημα των χιλιάδων Πολωνών που κατέφθασαν στους δρόμους μας, γιατί είδαμε το πρόβλημα από τη σκοπιά της ενσωμάτωσης ολόκληρης της Ανατολικής Ευρώπης στην Ευρώπη. Όσον αφορά τη Μεσόγειο, σήμερα δεν έχουμε να πούμε τίποτα. Αντίθετα, πρέπει να εφοδιαστούμε με μια στρατηγική, χωρίς την οποία δεν θα μπορέσουμε να παράσχουμε απαντήσεις. Θα εκτιμήσουμε τις καλές προθέσεις σας και θα σταματήσουμε εδώ.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="473" NAME="Miguel Portas" AFFILIATION="GUE/NGL">
(PT) Κύριε Πρόεδρε, σημειώστε ότι θα μπορούσα να συζητήσω μαζί σας το γιατί η Ευρώπη δεν έχει απάντηση για τα προβλήματά της με τη μετανάστευση. Θα έλεγα πως ο βασικός λόγος είναι ότι αναζητά μια αστυνομική απάντηση σε ένα πρόβλημα που είναι κοινωνικό, οικονομικό και πολιτικό.
<P>
Ωστόσο, η ερώτηση που θέλω να σας κάνω αφορά το ζήτημα που θίχτηκε από τον συνάδελφό μου κ. Tavares. Είναι αποδεκτό, κατά την άποψή σας, ο Frontex ή άλλες επιχειρησιακές μέθοδοι να μπορούν να προβαίνουν σε επαναπατρισμό Τυνησίων όταν οι νόμοι της Τυνησίας ορίζουν ακόμη ότι οι άνθρωποι που επαναπατρίζονται θα πάνε στη φυλακή; Εναλλακτικά, και πρωτίστως, είναι απαραίτητο να διασφαλιστεί κάποιο είδος διπλωματικής δράσης προκειμένου να εξασφαλίσουμε ότι ο νόμος αυτός θα ακυρωθεί, έτσι ώστε να μπορέσουμε στη συνέχεια να μιλήσουμε για άλλα είδη μέσων όπως εκείνα που μόλις ανέφερα;
<SPEAKER ID="474" NAME="Mario Mauro" AFFILIATION="PPE">
(IT) Κύριε Πρόεδρε, σας ευχαριστώ για την ερώτηση. Θέλω να επισημάνω ότι, μόλις πριν από λίγες μέρες που συμμετείχα σε αποστολή στην Τυνησία με τον κ. Panzeri, πρόεδρο της αντιπροσωπείας για τις σχέσεις με τις χώρες του Μαγκρέμπ, διαπιστώσαμε ότι η προσωρινή κυβέρνηση εισάγει βαθιές αλλαγές στο νομικό σύστημα και στους νόμους που διέπουν αυτό το θέμα συνολικά.
<P>
Με βάση τις σχέσεις εμπιστοσύνης ανάμεσα στην Ευρώπη και τη νέα γενική εικόνα που διαμορφώνεται στην Τυνησία, πιστεύω ότι μπορούμε να κάνουμε τα πρώτα βήματα προς την κατεύθυνση της επίλυσης των προβλημάτων που θίξατε.
<SPEAKER ID="475" NAME="Jean-Luc Mélenchon" AFFILIATION="GUE/NGL">
(FR) Ναι, ήταν ο αντιπροτελευταίος ομιλητής. Ήθελα να ρωτήσω τον συνάδελφό μου πώς σχημάτισε την πεποίθηση ότι οι άνθρωποι στη Lampedusa είναι ισλαμιστές και παραβάτες, και αν διαθέτει προσωπικές πληροφορίες που του επιτρέπουν να επιβεβαιώσει το γεγονός αυτό ή μήπως είναι, στην πραγματικότητα, αποκύημα της φαντασίας του.
<SPEAKER ID="476" NAME="Barry Madlener" AFFILIATION="NI">
(NL) Κύριε Πρόεδρε, είναι σίγουρα γνωστό τοις πάσι ότι οι άνθρωποι από τη Λιβύη που φτάνουν εκεί είναι, κατά το μεγαλύτερο μέρος τους, ισλαμιστές, και ότι υπάρχουν μερικοί εγκληματίες, ακόμη και τρομοκράτες, ανάμεσά τους;
<P>
Υποθέτω ότι όλοι εδώ το γνωρίζουν, και αν δεν το γνωρίζατε, τότε πρέπει να είστε απίστευτα αφελής.
<SPEAKER ID="477" NAME="David-Maria Sassoli" AFFILIATION="S&amp;D">
(IT) Κύριε Πρόεδρε, κυρία Επίτροπε, κυρίες και κύριοι, είμαστε ικανοποιημένοι που διεξάγουμε αυτήν τη συζήτηση με την Επιτροπή για την κρίση μετανάστευσης από τη βόρεια Αφρική. Είδαμε τους ανθρώπους αυτούς να φτάνουν στη Lampedusa και να μην βρίσκουν εγκαταστάσεις ικανές να τους υποδεχτούν και να τους αναγνωρίσουν. Στην πραγματικότητα, η ιταλική κυβέρνηση διέλυσε το υφιστάμενο κέντρο υποδοχής και μείωσε τις εγκαταστάσεις εκεί πριν από κάποιο καιρό, υπό το σύνθημα της "μηδενικής μετανάστευσης", στερώντας έτσι από την Ιταλία την ικανότητα αντιμετώπισης της λαθρομετανάστευσης.
<P>
Γνωρίζουμε ότι το πρόβλημα αυτό αφορά την Ιταλία, αλλά αφορά επίσης και την Ευρώπη. Απαιτείται σημαντική οικονομική επένδυση για την επίλυσή του εντός ενός συντονισμένου πλαισίου πολιτικής, παράλληλα με την τήρηση των διεθνών συνθηκών και τη διασφάλιση της προστασίας των προσφύγων. Στην απάντησή σας, κυρία Επίτροπε, θα ήθελα να μάθω πότε ακριβώς η ιταλική κυβέρνηση ζήτησε από την Ευρωπαϊκή Επιτροπή να παρέμβει, γιατί υπήρξαν ορισμένες αντιπαραθέσεις, τις οποίες γνωρίζετε πολύ καλά.
<SPEAKER ID="478" NAME="Mara Bizzotto" AFFILIATION="EFD">
(IT) Κύριε Πρόεδρε, κυρίες και κύριοι, περισσότεροι από 5.000 μετανάστες έφτασαν στην Ιταλία τις τελευταίες ώρες, ενώ άλλοι 100.000 ξεκινούν για την Ιταλία, τη Γαλλία και τη Γερμανία. Ο υπουργός Δικαιοσύνης της Τυνησίας έχει επιβεβαιώσει ότι περίπου 11.000 φυλακισμένοι, τρομοκράτες και εγκληματίες κρύβονται μεταξύ των λαθρομεταναστών.
<P>
Υπέβαλα προηγουμένως μια κατεπείγουσα ερώτηση στην Επιτροπή προκειμένου να λάβω μια απάντηση από τη βαρόνη Ashton -η οποία, κατά τρόπο ανεξήγητο, δεν βρίσκεται εδώ σήμερα- και η Επιτροπή συμφώνησε να τη διαβιβάσει μόλις σήμερα, και αυτό μόνο και μόνο επειδή πιέστηκε χθες από το Κοινοβούλιο. Αυτή η εκκωφαντική σιωπή είναι το πιο εμφανές σημάδι της έλλειψης χαρακτήρα που επιδεικνύει η Ευρώπη και η κυβέρνησή της, η οποία φοβάται να υιοθετήσει μια σθεναρή στάση ακόμη και ενόψει μιας ανθρωπιστικής κρίσης που εγείρει σοβαρά ανθρωπιστικά προβλήματα και προβλήματα ασφάλειας.
<P>
Μισή ώρα, κυρίες και κύριοι, είναι όλη και όλη η ώρα που παραχωρήθηκε για να συζητήσει αυτό το δημοκρατικό θεσμικό όργανο μια ιστορική εξέγερση και τις συνέπειές της για τον λαό της Ευρώπης. Τι θα πρέπει να πω στους ψηφοφόρους μου που φοβούνται; Τι θα κάνει η Ευρωπαϊκή Ένωση αύριο -και το εννοώ, αύριο!- για να αντιμετωπίσει αυτήν την τρομερή κατάσταση;
<SPEAKER ID="479" NAME="Salvatore Iacolino" AFFILIATION="PPE">
(IT) Κύριε Πρόεδρε, κυρίες και κύριοι, υπάρχει ένα απομακρυσμένο νησί χαμένο κάπου στη Μεσόγειο, που ονομάζεται Lampedusa. Το 2008 το νησί αυτό πρωταγωνιστούσε στους τίτλους των ειδήσεων γιατί 40.000 πρόσφυγες είχαν αποβιβαστεί εκεί εκείνη τη χρονιά. Το πρόβλημα επιλύθηκε αργότερα με μια συμφωνία -την επονομαζόμενη "συνθήκη φιλίας" που υπογράφηκε από τις κυβερνήσεις της Ιταλίας και της Λιβύης.
<P>
Σήμερα αντιμετωπίζουμε και πάλι την ίδια κατάσταση, αλλά αυτήν τη φορά είναι πολύ πιο περιπλεγμένη, κυρία Malmström. " ειρήνη, η σταθερότητα και νέες κυβερνήσεις στην Τυνησία, καθώς και στην Αίγυπτο, είναι οι κινητήριες δυνάμεις μιας καταιγίδας που πλήττει τη Μεσόγειο. Είμαι από τη Σικελία και, αντίθετα με πολλούς από τους βουλευτές που μίλησαν, επισκέφθηκα το πρώην κέντρο αναγνώρισης και απέλασης. Το κέντρο αυτό ήταν χρήσιμο αρχικά, αλλά από τη στιγμή που συνήφθη η συνθήκη φιλίας δεν είχε πλέον λόγο ύπαρξης.
<P>
Τι μπορεί να κάνει η Επιτροπή και τι μπορεί να κάνει ο Frontex; Φυσικά, θα θέλαμε όλοι να δούμε την αποστολή ταχείας επέμβασης να αναπτύσσεται στην πράξη. Θέλουμε ο Frontex να είναι ένας ευέλικτος, εκσυγχρονισμένος, καλά δομημένος οργανισμός με τους δικούς του οικονομικούς πόρους, και μαζί με τον κ. Busuttil επανεξετάζουμε την εντολή του στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων. Επίσης, ο κ. Mauro ζήτησε από το Συμβούλιο να ενεργήσει άμεσα και να συμπεριλάβει το ζήτημα στην ημερήσια διάταξή του χωρίς περαιτέρω καθυστέρηση, καθώς αποτελεί υπέρτατη προτεραιότητα, δεδομένου ότι τώρα άρχισαν να φθάνουν μετανάστες και από την Αίγυπτο.
<P>
Υπάρχει πραγματικός κίνδυνος η αξιοπρέπεια και η ευπρέπεια πολλών προσφύγων να διακυβευτούν από τις αναπόφευκτες καθυστερήσεις, αν και είμαστε βέβαιοι ότι η κ. Malmström θα διασφαλίσει και πάλι ότι τα λόγια της θα τύχουν θερμής υποδοχής.
<SPEAKER ID="480" NAME="Pier Antonio Panzeri" AFFILIATION="S&amp;D">
(IT) Κύριε Πρόεδρε, κυρίες και κύριοι, η σημερινή πλημμύρα μεταναστών είναι ένα σοβαρό πρόβλημα, και είναι ένα ευρωπαϊκό πρόβλημα. Ωστόσο, αυτό που απαιτείται δεν είναι παράπονα, αλλά αποτελεσματική συνεργασία για την αντιμετώπιση της τρέχουσας κρίσης με εποικοδομητικό και διορατικό τρόπο. Πρέπει να αναλάβουμε δράση σε δύο επίπεδα, και θα χρειαστούμε γερές πλάτες για να επωμιστούμε τις ευθύνες μας.
<P>
Το πρώτο επίπεδο αφορά την άμεση κατάσταση. Πρόσθετοι πόροι πρέπει να διατεθούν για την αντιμετώπιση της κρίσης· πρέπει να διοργανώσουμε επιτέλους ένα ευρωπαϊκό στρογγυλό τραπέζι και να θέσουμε στην ημερήσια διάταξη την πιθανότητα να μοιραστούν δίκαια οι μετανάστες μεταξύ των διαφόρων χωρών. Και τέλος, πρέπει να συναντηθούμε με την προσωρινή κυβέρνηση της Τυνησίας για να απαιτήσουμε την εξεύρεση πόρων και μέσων προκειμένου να περιοριστεί η σημερινή μαζική φυγή.
<P>
Το δεύτερο επίπεδο είναι περισσότερο καθαρά πολιτικού χαρακτήρα. Είναι απολύτως ζωτικής σημασίας να επανεξετάσουμε ριζικά τις πολιτικές γειτονίας μας. Απαιτείται δράση βάσει μιας ανανεωμένης πολιτικής οικονομικής, χρηματοδοτικής και κοινωνικής συνεργασίας, μια ευφυής μεταναστευτική πολιτική και αποτελεσματική στήριξη για τις οικονομικές μεταρρυθμίσεις και τη διαδικασία δημοκρατικής μετάβασης που είναι υπό εξέλιξη στην Τυνησία.
<P>
Μόνο με τέτοιου είδους δράση θα μπορέσουμε να επιληφθούμε των προβλημάτων που αντιμετωπίζουν σήμερα η Ιταλία και η Ευρώπη και να τα επιλύσουμε. Κυρία Επίτροπε, είμαι βέβαιος ότι θα συμφωνήσετε με όλους μας ότι είναι καιρός να περάσουμε από τα λόγια στις πράξεις.
<SPEAKER ID="481" NAME="Teresa Jiménez-Becerril Barrio" AFFILIATION="PPE">
(ES) Κύριε Πρόεδρε, παρόλο που δεν θέλω να υπερβάλω στη σύγκριση μεταξύ τρομοκρατίας και μετανάστευσης, έχω παρατηρήσει ότι, δυστυχώς, η δράση της ΕΕ καθοδηγείται από καταστάσεις έκτακτης ανάγκης, όπως μια σοβαρή επίθεση ή μια μαζική άφιξη μεταναστών, όπως συμβαίνει σήμερα στη Lampedusa, όπου η έξοδος Τυνησιών στην ιταλική ακτή θα μπορούσε να κορυφωθεί στο χρονικό ενός προαναγγελθέντος θανάτου.
<P>
Το ταξίδι της ελπίδας μπορεί να καταλήξει σε καταραμένο ταξίδι και να βαρύνει τη συνείδηση όλων μας, που παρακολουθούμε αυτές τις συνεχείς, ανεξέλεγκτες εισροές και δεν λέμε με αποφασιστικότητα "αρκετά, ως εδώ". Όταν συμβεί αυτό, θα υψώσουμε με τρόμο τα χέρια μας, αλλά την επόμενη ημέρα θα το ξεχάσουμε.
<P>
Οι Ευρωπαίοι έχουν καθήκον και δικαίωμα να γνωρίζουν την αλήθεια: ότι η μεσογειακή στρατηγική δεν λειτουργεί, ότι η κοινή μεταναστευτική πολιτική θα συνεχίσει να αποτελεί όνειρο μέχρι οι ευρωπαϊκές χώρες να δεσμευτούν για την παροχή στον Ευρωπαϊκό Οργανισμό για τη Διαχείριση της Επιχειρησιακής Συνεργασίας στα Εξωτερικά Σύνορα (Frontex) των κατάλληλων πόρων προκειμένου να είναι αποτελεσματικός.
<P>
Τα λόγια δεν κοστίζουν τίποτα, αλλά πρέπει να δράσουμε. Πιστεύετε πραγματικά ότι ο Frontex είναι ικανός σήμερα να εγγυηθεί την ασφάλεια των ευρωπαϊκών συνόρων; Εγώ δεν πιστεύω ότι είναι. Ας ελπίσουμε ότι οι λαοί της Αιγύπτου, της Τυνησίας και άλλων χωρών του Μαγκρέμπ δεν θα αποφασίσουν μαζικά να αναζητήσουν ένα καλύτερο μέλλον στην Ευρώπη, αλλά αντίθετα θα το κάνουν στις χώρες τους, γιατί γι' αυτό αγωνίστηκαν, και πρέπει να τους βοηθήσουμε.
<P>
Επομένως, απαιτούνται αλληλεγγύη και ευθύνη, σε συνδυασμό, πρωτίστως, με αλήθεια όταν συζητάμε για μια κοινή ευρωπαϊκή μεταναστευτική πολιτική, η οποία είναι σήμερα περισσότερο αναγκαία από ποτέ.
<SPEAKER ID="482" NAME="Roberta Angelilli" AFFILIATION="PPE">
(IT) Κύριε Πρόεδρε, κυρίες και κύριοι, η Ευρώπη ήταν για πολύ καιρό σαν την Ωραία Κοιμωμένη σε θέματα μετανάστευσης, και τώρα πληρώνουμε το αντίτιμο για τον χαμένο χρόνο. Γεγονός είναι πως η μετανάστευση εξακολουθεί να μην αποτελεί προτεραιότητα για την Ευρωπαϊκή Ένωση ή και για τα 27 κράτη μέλη, αντίθετα, οι μεθοριακές χώρες αφήνονται συχνά να επωμιστούν αυτό το βάρος μόνες τους. " ανάπτυξη μιας κατάλληλης ευρωμεσογειακής στρατηγικής θα έπρεπε να αποτελεί επίσης κοινό στόχο, αλλά και σε αυτήν την περίπτωση, οφείλουμε να παραδεχθούμε ότι η διαδικασία της Βαρκελώνης στην πραγματικότητα δεν ξεκίνησε ποτέ.
<P>
Γεγονός είναι, κυρία Επίτροπε, ότι αυτά τα θέματα προκαλούν αμηχανία. Κάποια κράτη μέλη, όπως η Ιταλία, η Ελλάδα και η Μάλτα πρέπει εύλογα να ασχοληθούν με τα θέματα αυτά και έχουν ένα καθήκον αλληλεγγύης, ενώ τα περισσότερα κράτη μέλη παραμένουν αμέτοχοι θεατές και περιορίζονται στο να δίνουν μαθήματα στις άλλες χώρες.
<P>
Υπάρχουν λοιπόν πάρα πολλά που πρέπει να γίνουν στο νομοθετικό μέτωπο από την άποψη των κονδυλίων και της ενίσχυσης των μέσων -αναφέρομαι στον Frontex- αλλά αυτό που απαιτείται πάνω απ' όλα είναι πολιτική βούληση. Εν κατακλείδι, κύριε Πρόεδρε, θα ήθελα να ευχαριστήσω την κ. Malmström και ολόκληρη την Επιτροπή ακριβώς επειδή διαβεβαίωσαν την ιταλική κυβέρνηση για τη δέσμευσή τους -η οποία επαναλήφθηκε σήμερα- για την αντιμετώπιση της ανθρωπιστικής κρίσης στη Lampedusa.
<SPEAKER ID="483" NAME="Ioan Mircea Paşcu" AFFILIATION="S&amp;D">
(EN) Κύριε Πρόεδρε, οι ραγδαίες εξελίξεις στη βόρεια Αφρική και τη Μέση Ανατολή έχουν κλονίσει, ελπίζω, την πεποίθησή μας τύπου dolce far niente ότι η Ευρώπη είναι τόσο ευημερούσα και ασφαλής που δεν χρειάζεται να φοβάται ενόψει κάποιας σοβαρής πρόκλησης στον τομέα της ασφάλειας.
<P>
Μόνο που αυτήν τη φορά, ο χρόνος έχει την κακή συνήθεια να μην σταματάει, και αυτό που φαίνεται απίθανο σήμερα γίνεται πραγματικότητα αύριο. Το πρόβλημα που συζητάμε είναι και τεχνικό και πολιτικό. Επιτρέψτε μου να αναφερθώ στην επιστολή, η οποία λέει ότι σήμερα, με τους αυξανόμενους αριθμούς προσφύγων από τη βόρεια Αφρική μετά τις επαναστατικές εξελίξεις που είναι σε εξέλιξη εκεί, η ΕΕ είναι εγκλωβισμένη μεταξύ της δημόσιας στήριξής της προς αυτούς και της άδηλης ανάγκης να κρατήσει τις πύλες της κλειστές.
<P>
Αυτό που θέλω να πω, είναι ότι αν θέλουμε να παραμείνουμε αξιόπιστοι, η λύση στο τεχνικής φύσης πρόβλημά μας, το οποίο υπερβαίνει τα κονδύλια και την αστυνομία, θα πρέπει να είναι συνεπής με τις δημόσιες διακηρύξεις μας. Ως εκ τούτου, η υιοθέτηση σκληρών μέτρων όπως αυτά που έλαβαν πρόσφατα κάποια κράτη μέλη κατά ανθρώπων από άλλα κράτη μέλη της ΕΕ θα δυσφημίσει απλά την ΕΕ -αυτήν τη φορά όχι μόνο στο εσωτερικό, αλλά και στο εξωτερικό.
<SPEAKER ID="484" NAME="Sonia Alfano" AFFILIATION="ALDE">
(IT) Κύριε Πρόεδρε, κυρίες και κύριοι, θα ήθελα να ευχαριστήσω την Επίτροπο για την άμεση προθυμία και τη διορατικότητά της όσον αφορά την προσφορά βοήθειας στην Ιταλία, αν και η βοήθεια απορρίφθηκε αρχικά από την ίδια την ιταλική κυβέρνηση.
<P>
Κυρία Επίτροπε, τονίσατε σωστά την ανάγκη να στηρίξουμε την Τυνησία κατά την περίοδο αυτής της δημοκρατικής μετάβασης. Ωστόσο, αναρωτιέμαι, και σας ερωτώ όλους: τι έγινε με τα χρήματα που έδινε η Ευρώπη στην Τυνησία όλα αυτά τα χρόνια και εξακολουθεί να στέλνει στη Λιβύη, χώρες με δημοκρατικά καθεστώτα, όπως γνωρίζουμε; Ως εκ τούτου, είναι υπέροχο και καταπληκτικό τώρα να επικροτούμε αυτήν την αφύπνιση του λαού της Τυνησίας, παρόλο που αναρωτιέμαι πως μπορεί να χορηγήθηκαν όλα αυτά τα χρήματα. Αν οι Λίβυοι εξεγείρονταν αύριο, τι συμπέρασμα θα βγάζαμε από αυτό; Θα είχαμε και πάλι σκεφτεί ότι εμείς χρηματοδοτούσαμε δημοκρατικά καθεστώτα, για να συνειδητοποιήσουμε την επόμενη μέρα ότι αντί γι' αυτό εφαρμόζαμε μια καταστροφική πολιτική;
<P>
Αναρωτιέμαι, κυρία Επίτροπε, γιατί η Ευρώπη έμεινε σιωπηλή σχετικά με αυτήν τη δημοκρατική αφύπνιση ενώ μόνο οι "νωμένες Πολιτείες πρόσφεραν ισχυρή καθοδήγηση εν προκειμένω.
<P>
Θα ήθελα να επανέλθω σε αυτά που είπαν ο κ. Portas και ο κ. Tavares. Επεσήμαναν με εξαιρετικό τρόπο ότι σε χώρες όπως η Τυνησία, η μετανάστευση θεωρείται έγκλημα.
<P>
Καταρχάς, όσον αφορά όλους τους ανθρώπους που αποβιβάστηκαν στη Lampedusa -και θα υπενθυμίσω στον κ. Madlener ότι δεν είναι Λίβυοι αλλά Τυνήσιοι, παρόλο που αυτό δεν έχει μεγάλη σημασία γιατί σύντομα θα καταφθάσουν και Λίβυοι- ποιος θα αποφασίσει αν είναι πρόσφυγες ή όχι, δεδομένου ότι αυτήν τη στιγμή επικρατεί στην Τυνησία μια κατάσταση υπερβολικής σύγχυσης; Πάνω απ' όλα, ωστόσο, πώς θα νιώθουμε αν επαναπατρίσουμε αυτούς τους ανθρώπους, γνωρίζοντας ότι αμέσως μόλις γυρίσουν πίσω θα φυλακιστούν;
<P>
Αυτά, επομένως, είναι τα σημεία που πιστεύω ότι θα πρέπει να μας προβληματίσουν, και θα πρέπει κυρίως να συνειδητοποιήσουμε ότι ρατσιστικές πολιτικές όπως αυτές που εφαρμόζει η ιταλική κυβέρνηση έχουν αποφέρει δυστυχώς μόνο εξαιρετικά αρνητικά αποτελέσματα.
<SPEAKER ID="485" NAME="Mario Borghezio" AFFILIATION="EFD">
(IT) Κύριε Πρόεδρε, κυρίες και κύριοι, είμαστε ευγνώμονες στην Επίτροπο για τις δεσμεύσεις που αναλήφθηκαν, μολονότι θα πρέπει να πούμε ότι με όλους τους μισθούς που πληρώνει η Ευρωπαϊκή Ένωση ανά τον κόσμο -με τις 136 διπλωματικές αποστολές- ίσως θα μπορούσε να έχει συνειδητοποιήσει νωρίτερα τι συνέβαινε. Στην πραγματικότητα, η κατάσταση δεν είχε καν προβλεφθεί από τους εκπροσώπους της Σοσιαλιστικής Διεθνούς, μέλος της οποίας ήταν ο καλός Τυνήσιος δικτάτορας, που με τη λαμπρή κοινωνική και πολιτική διαχείριση της χώρας την οδήγησε σε όλα αυτά.
<P>
Θέλουμε να μάθουμε από την Επιτροπή για ποιον λόγο δεν μας μιλάει καθαρά σχετικά με την κατανομή αυτών των ανθρώπων μεταξύ των διαφόρων ευρωπαϊκών χωρών. Δεν είναι δίκαιο -όπως υποστηρίζουν τα παράκτια κράτη εδώ και καιρό- το πρόβλημα αυτό να επηρεάζει μόνο τις χώρες που μοιράζονται θαλάσσια σύνορα στη Μεσόγειο με τις χώρες της Βόρειας Αφρικής. Αυτό είναι ένα θεμελιώδες σημείο, και είναι επίσης θεμελιώδες να θυμόμαστε ότι ο Frontex έχει πολύ περιορισμένους πόρους: άκουσα ότι εστάλησαν επί τόπου δύο εμπειρογνώμονες. Στη Lampedusa εκτυλίσσεται μια μαζική κρίση, ιδίως ανθρωπιστική κρίση, η οποία πρέπει να αντιμετωπιστεί με μια ειδική ομάδα δράσης κατάλληλου μεγέθους προκειμένου να διορθωθούν τα λάθη και οι αποτυχίες του πρόσφατου παρελθόντος.
<P>
" κατάσταση είναι εξαιρετικά σοβαρή και μπορεί επίσης να επιδεινωθεί από την άποψη της δημόσιας υγείας, καθώς το νερό έχει μάλλον ήδη αρχίσει να εξαντλείται στη Lampedusa.
<SPEAKER ID="486" NAME="Πρόεδρος">
Θα είμαι αυστηρός με τους χρόνους, διότι η κ. Malmström πρέπει να φύγει στις 18.00. Πρέπει, ως εκ τούτου, να της δώσουμε τη δυνατότητα να απαντήσει στις ερωτήσεις σας, γιατί διαφορετικά θα μείνουν αναπάντητες.
<SPEAKER ID="487" NAME="David Casa" AFFILIATION="PPE">
(MT) Κύριε Πρόεδρε, πραγματικά, μιλάμε για αυτήν την τραγωδία που εκτυλίσσεται στη Μεσόγειο εδώ και χρόνια, και λυπάμαι που θα πω ότι δεν δώσατε σημασία όσα λέγονται. Τα αγνοήσατε επειδή, όπως ανέφεραν νωρίτερα άλλοι ομιλητές, όταν πρόκειται για την παράνομη μετανάστευση προς την Ευρώπη, γίνεται αναφορά σε μια ψεύτικη αλληλεγγύη.
<P>
Αυτήν τη στιγμή παρακολουθούμε αυτήν την τραγωδία στη Lampedusa· πρόκειται για μια σοβαρή τραγωδία. Τώρα, όταν η Lampedusa πλημμυρίσει από μετανάστες και δεν χωράει άλλον κόσμο -πράγμα που συμβαίνει ήδη- οι μετανάστες θα στέλνονται στην Ιταλία και τουλάχιστον η κατάσταση θα είναι πιο υποφερτή. Αν Θεός φυλάξοι, κυρία Επίτροπε, ο ίδιος αριθμός μεταναστών είχε φθάσει στη Μάλτα, η τραγωδία θα ήταν πολύ μεγαλύτερη. Γιατί όποιος έρθει στη Μάλτα δεν έχει άλλη επιλογή από το να παραμείνει. " Μάλτα όμως δεν μπορεί να επεκταθεί. Ούτε μπορούν τα κονδύλια να χρησιμοποιηθούν για να μετατρέψουν τη μικροσκοπική Μάλτα σε μια τεράστια φυλακή που θα φυλακίσει όλους αυτούς τους ανθρώπους στο νησί.
<P>
Γι' αυτό χρειαζόμαστε ειλικρινή δέσμευση από τα κράτη μέλη και περισσότερη αλληλεγγύη, ιδίως από τις βορειοευρωπαϊκές χώρες, γιατί, όπως ανέφερε ο Αντιπρόεδρος αυτού του Κοινοβουλίου, δεν βλέπουμε καμία τέτοια αλληλεγγύη από την πλευρά των άλλων κρατών μελών της Ευρωπαϊκής Ένωσης.
<SPEAKER ID="488" NAME="Rosario Crocetta" AFFILIATION="S&amp;D">
(IT) Κύριε Πρόεδρε, κυρίες και κύριοι, θα ήθελα να ευχαριστήσω την Επίτροπο για την προσοχή που αφιέρωσε στο ζήτημα της Τυνησίας. Για να είναι ειλικρινής, θα ήθελα να είχε δοθεί ένας διαφορετικός τίτλος σε αυτήν τη συζήτηση, όπως "Συζήτηση για τη στήριξη της Τυνησίας και άλλων χωρών στον αγώνα τους κατά των δικτατοριών και υπέρ των ανθρωπίνων δικαιωμάτων".
<P>
Αντίθετα, ανάγουμε σε ανθρωπιστική κρίση το γεγονός ότι μία από τις μεγαλύτερες παγκόσμιες δυνάμεις, η Ιταλία, πρέπει να αντιμετωπίσει το πρόβλημα της υποδοχής 5.000 ατόμων. Φυσικά, για τη Lampedusa, αυτοί οι πρόσφυγες αποτελούν πρόβλημα, παρόλο που ένα φέρι μποτ συνδέει καθημερινά το νησί με τη Σικελία και υπάρχει επίσης ένα αεροδρόμιο μέσω του οποίου μπορούν να απομακρυνθούν οι άνθρωποι αυτοί. Πρέπει να συνειδητοποιήσουμε ότι αυτό που συζητείται αυτήν τη στιγμή δεν είναι το πρόβλημα του Frontex ή το πώς να σταματήσουμε τα πλοιάρια, αλλά το γεγονός ότι έχουμε να κάνουμε με ανθρώπους τους οποίους έχουμε παρακινήσει να αγωνιστούν για τη δημοκρατία, και τώρα που το κάνουν, πρέπει να είμαστε σε θέση να τους υποδεχτούμε. " χορήγηση περισσότερων θεωρήσεων είναι μια πολιτική που η Ιταλία μπορεί να εφαρμόσει για να βοηθήσει αυτές τις χώρες.
<SPEAKER ID="489" NAME="Andreas Mölzer" AFFILIATION="NI">
(DE) Κύριε Πρόεδρε, η τελευταία τεράστια εισροή προσφύγων, παρόμοια με αυτή που παρακολουθούμε σήμερα ως αποτέλεσμα της επανάστασης στην Τυνησία, ήταν πιθανότατα το 1989 μετά την κατάρρευση του κομμουνισμού. " ΕΕ δεν έμαθε τίποτα από την εμπειρία του παρελθόντος. Αιφνιδιάστηκε πλήρως από το ρεύμα των μεταναστών. Τώρα, με την άφιξη όλων αυτών των ανθρώπων που δεν θέλουν να ανασκουμπωθούν και να ανοικοδομήσουν τη χώρα τους, η Ιταλία καλείται να μην στείλει πίσω τους τυνήσιους οικονομικούς μετανάστες. Ωστόσο, αυτό ακριβώς είναι το πρόβλημα. Όσο οι άνθρωποι αυτοί δεν επιστρέφονται άμεσα στην πατρίδα τους, χωρίς βοήθεια επαναπατρισμού, θα κατακλυζόμαστε διαρκώς από κύματα οικονομικών μεταναστών. Δεκάδες χιλιάδες από αυτούς περιμένουν ήδη στις γειτονικές χώρες.
<P>
" μαζική αμνηστία και οι μεγαλόψυχες προσπάθειες να παραβλεφθεί το γεγονός ότι η πλειονότητά τους είναι ουσιαστικά οικονομικοί μετανάστες οδήγησαν απλά, στο παρελθόν, σε μια νέα εισροή αιτούντων άσυλο. Αν θεσπίσουμε ποσοστώσεις για τις διαδικασίες χορήγησης ασύλου, αντί να στέλνουμε τους μετανάστες αμέσως πίσω, θα δημιουργήσουμε απλά κίνητρα για παρόμοια συμπεριφορά στο μέλλον.
<SPEAKER ID="490" NAME="Sergio Paolo Francesco Silvestris" AFFILIATION="PPE">
(IT) Κύριε Πρόεδρε, κυρίες και κύριοι, θέλω να εκφράσω στην Επίτροπο τις θερμές μου ευχαριστίες για τη συζήτηση αυτή, για όσα μας είπε, για το γεγονός ότι μας τίμησε με την παρουσία της, και για τις δεσμεύσεις που ανέλαβε, που δείχνουν τον βαθμό στον οποίο η αμοιβαία κατανόηση μεταξύ Ευρώπης και Ιταλίας μπορεί να βοηθήσει τη χώρα μου να χειριστεί αυτήν την κρίση.
<P>
Θα ήθελα να επαναλάβω μια φράση της: "Υπάρχει ένας άνεμος που πνέει πάνω από τη Μεσόγειο". Είναι αλήθεια, κύριε Πρόεδρε: είναι ένας άνεμος ελευθερίας και δημοκρατίας που έχει άμεσες επιπτώσεις τις οποίες η Ιταλία βρίσκεται στη θέση να πρέπει να διαχειριστεί. Όταν ο άνεμος δυναμώνει, κάποιοι άνθρωποι χτίζουν τείχη και άλλοι χτίζουν ανεμόμυλους. Επιτρέψτε μου να σας πω, κυρία Επίτροπε, ότι ο νότος της Ιταλίας, η Puglia, περιοχή από την οποία καταγόμαστε ο κ. Baldassarre, ο κ. Mauro και εγώ, οικοδομεί ανεμόμυλους εδώ και δεκαετίες· δηλαδή, αναπτύσσει μορφές υποδοχής και εργάζεται σκληρά για να εγγυηθεί στους μετανάστες την αξιοπρέπειά τους και να τους παράσχει μια δίκαιη και αξιοπρεπή υποδοχή. Δεν μπορούμε ωστόσο να τα κάνουμε όλα μόνοι μας. Θα ήταν υπέροχο, κυρία Επίτροπε, αν οι ανεμόμυλοι αυτοί που οικοδομούμε εδώ και χρόνια μπορούσαν επίσης να δουν ένα σημάδι μιας Ευρώπης προσηλωμένης και αποτελεσματικής που θα συμμετέχει μαζί μας στην προσπάθεια οικοδόμησής τους.
<SPEAKER ID="491" NAME="Jan Mulder" AFFILIATION="ALDE">
(NL) Κύριε Πρόεδρε, φαίνεται λίγο ειρωνικό το ότι, μόλις άρχισαν να εμφανίζονται τα πρώτα σημάδια ελευθερίας και δημοκρατίας στην Τυνησία, εξαπολύθηκε ένα κύμα προσφύγων. Φαίνεται λίγο δύσκολο να πιστέψει κανείς ότι ήθελαν πραγματικά να εγκαταλείψουν αυτήν τη χώρα.
<P>
Μεγάλες αλλαγές φαίνεται να λαμβάνουν χώρα σε ολόκληρη τη Μέση Ανατολή και ίσως αυτές να είναι μόνο ένας προάγγελος των όσων πρόκειται να ακολουθήσουν. Ως εκ τούτου, πιστεύω ότι είναι θετικό το γεγονός ότι η Επιτροπή προβαίνει σε όλες τις απαραίτητες ενέργειες για να προετοιμαστεί. " Επιτροπή θα πρέπει τώρα επίσης να αποδείξει ότι μπορεί να θέσει υπό έλεγχο την κατάσταση.
<P>
Όλα τα κοινοτικά μέσα θα πρέπει να αξιοποιηθούν σε αυτήν την προσπάθεια, θα πρέπει να βοηθήσουμε την Τυνησία, αλλά μου φαίνεται αναπόφευκτο σε αυτές τις ιδιαίτερες συνθήκες, τώρα που μόλις έχουμε αρχίσει να βλέπουμε τα πρώτα σημάδια της ελευθερίας της Τυνησίας, να αποδειχθεί ότι πολλοί από αυτούς τους ανθρώπους δεν είναι πραγματικοί πρόσφυγες. Για τον λόγο αυτόν, είναι εξίσου αναπόφευκτο ότι η Επιτροπή θα πρέπει να έχει ως στόχο τη μεταφορά ενός μεγάλου αριθμού ανθρώπων πίσω στην Τυνησία, προκειμένου να δώσει το παράδειγμα για το μέλλον, καθώς είναι πιθανό να ακολουθήσουν και άλλοι πρόσφυγες από χώρες της Μέσης Ανατολής.
<SPEAKER ID="492" NAME="Carlo Fidanza" AFFILIATION="PPE">
(IT) Κύριε Πρόεδρε, κυρία Επίτροπε, κυρίες και κύριοι, η εξαιρετική ροή μεταναστών που μαστίζει τις ιταλικές ακτές και, κατ' επέκταση, ολόκληρη την Ευρώπη, πρέπει να μας παρακινήσει να αναπτύξουμε επιτέλους μια κοινή προσέγγιση για τη διαχείριση αυτού του φαινομένου. Από αυτήν την άποψη, οι συνεχιζόμενες συνομιλίες μεταξύ των ιταλικών αρχών και της Επιτροπής προχωρούν ικανοποιητικά προκειμένου να δώσουν μια απάντηση στην ανθρωπιστική κρίση για την οποία συζητούμε.
<P>
Με όλο τον δέοντα σεβασμό στον κ. Crocetta, πρέπει να επισημάνω ότι το πρόβλημα δεν είναι τόσο οι 5.000 άνθρωποι που έχουν φτάσει μέχρι στιγμής όσο η δυνητικά τεράστια κλίμακα των ταραχών και οι πολλές χιλιάδες άλλοι πρόσφυγες που θα μπορούσαν να φθάσουν στις ακτές μας αν στείλουμε σαφή πολιτικά μηνύματα. Πρέπει να αντιμετωπίσουμε το ζήτημα αυτό κατεπειγόντως. " κρίση πρέπει να ξεπεραστεί, αλλά τότε θα απαιτηθεί μια διαρθρωτική απάντηση.
<P>
Πρέπει να ενισχύσουμε τον ρόλο του Frontex για να τον καταστήσουμε περισσότερο λειτουργικό και ικανό να διαχειριστεί απευθείας ορισμένες διαδικασίες ταυτοποίησης προσφύγων, ελέγχου της χώρας καταγωγής τους και οργάνωσης των επαναπατρισμών. Πρέπει να ενισχύσουμε τον ρόλο της Europol προκειμένου να αποτρέψουμε τη διείσδυση πιθανών τρομοκρατών και εγκληματιών. Πάνω απ' όλα, πρέπει να αντιδράσουμε γρήγορα. Νομίζω ότι η Επιτροπή έχει αντιδράσει καλά, και ελπίζω ότι και το Συμβούλιο θα διαδραματίσει τον ρόλο του.
<SPEAKER ID="493" NAME="Carmen Romero López" AFFILIATION="S&amp;D">
(ES) Κύριε Πρόεδρε, θα ήθελα να σας κάνω μια ερώτηση, κυρία Επίτροπε, καθώς σήμερα το απόγευμα φαίνεται να υπάρχει μια κάπως υστερική ατμόσφαιρα στο Σώμα. Θα ήθελα να σας ρωτήσω αν είναι δυνατόν να διαπιστωθεί κατά πόσον οι 5.000 άνθρωποι που έφτασαν στη Lampedusa είναι πραγματικά τρομοκράτες. Μπορούμε να το ελέγξουμε; Δεν θα ήταν τόσο δύσκολο.
<P>
Δεν θα ήταν τόσο δύσκολο, καθώς έχουμε αρκετές υπηρεσίες ασφαλείας για να ανακαλύψουν αν αυτό ευσταθεί. Πέντε χιλιάδες. Μιλάμε για τρομοκράτες αλλά υπάρχουν χιλιάδες που φθάνουν, ρακένδυτοι, μέσα σε μικρά πλοία. Θα ήθελα να σας ρωτήσω το εξής: δεν θα ήταν ευκολότερο για εσάς να κάνετε μια ανθρωπιστική επίσκεψη στη Lampedusa και να προσπαθήσετε να αξιολογήσετε και να δείτε επί τόπου τους πόρους στους οποίους αναφέρεται ο κ. Rinaldi και οι οποίοι δεν χρησιμοποιήθηκαν στην Ιταλία; Αυτό θα μπορούσε επίσης να είναι ένα καλό ταξίδι.
<P>
Θα ήταν επίσης καλό να πάτε στην Τυνησία, καθώς αυτοί που έφτασαν στη Lampedusa ίσως να προέρχονταν από μεταλλευτικές περιοχές της ενδοχώρας, όπου η διαφθορά του κ. Ben Ali οδήγησε τους κατοίκους στη φτώχεια. Θα μπορούσαμε να τους βοηθήσουμε μέσω της περιφερειακής ανάπτυξης. Τότε ίσως θα βλέπατε την αλλαγή και τις προκλήσεις που αντιμετωπίζει η Τυνησία, και θα μπορούσατε να παρακολουθήσετε την κατάσταση και να τους υπερασπίσετε στην Επιτροπή.
<SPEAKER ID="495" NAME="Tanja Fajon" AFFILIATION="S&amp;D">
(SL) Κυρία Πρόεδρε, γινόμαστε μάρτυρες μιας νέας ανθρωπιστικής τραγωδίας στο κατώφλι της Ευρωπαϊκής Ένωσης. Μπορεί σήμερα να είναι η Lampedusa, αλλά μπορούμε να περιμένουμε μια ακόμη μεγαλύτερη εισροή μεταναστών από τις χώρες της Βόρειας Αφρικής σε κάποιο άλλο μέρος.
<P>
Ακόμη και από την Αίγυπτο προς το Ισραήλ, λέγεται ότι περίπου 600 μετανάστες εγκαταλείπουν τη χώρα κάθε μήνα. Οι αρχές δεν είναι πλέον σε θέση να ελέγξουν την κατάσταση.
<P>
Χρειαζόμαστε μια ταχεία και κοινή απάντηση. Δεν πρέπει να απαντήσουμε κλείνοντας την πόρτα και εξομοιώνοντας τους μετανάστες με εγκληματίες. Θα ήταν όνειδος αν σκεφτόταν κανείς κατ' αυτόν τον τρόπο στην Ευρώπη, όπου η ελεύθερη κυκλοφορία είναι ένα θεμελιώδες δικαίωμα και ένα σύμβολο ελευθερίας και ισότητας.
<P>
Εμείς, τα κράτη μέλη, πρέπει να αναλάβουμε από κοινού την ευθύνη και να μοιραστούμε το βάρος που επωμίζεται η Ιταλία σήμερα. Πρέπει να κινητοποιήσουμε δυνάμεις και οικονομικούς πόρους γιατί πρόκειται για ανθρώπινες ζωές.
<P>
" απάντησή μας στα πρόσφατα γεγονότα στην Τυνησία και την Αίγυπτο ήταν ασυνεπής και αργή. Ας αποδείξουμε την αξιοπιστία μας τώρα και ας μην υποκύψουμε στη ρητορική των ακροδεξιών και ξενοφοβικών κομμάτων κατά των μεταναστών.
<P>
" Ιταλία είναι αυτή που χρειάζεται απτή βοήθεια σήμερα· αύριο, μπορεί να είναι μια άλλη χώρα. Χρειαζόμαστε μια ταχεία απάντηση τώρα.
<SPEAKER ID="496" NAME="Wim van de Camp" AFFILIATION="PPE">
(NL) Κυρία Πρόεδρε, πολύ ωραία, μπορεί στη βόρεια Αφρική να σημειώνονται δημοκρατικές εξελίξεις, όμως αυτές συνεπάγονται και υποχρεώσεις για την Ευρώπη. Τα προβλήματα της Βόρειας Αφρικής δεν μπορούν να επιλυθούν στη Νότια Ευρώπη. Σε αυτό το σημείο, συντάσσομαι με τους ιταλούς συναδέλφους μου.
<P>
" ερώτησή μου προς την Επίτροπο είναι η εξής: υπάρχει πιθανότητα συντόμευσης των διαδικασιών, καθιέρωσης ταχείας εξέτασης των αιτήσεων και αποστολής όσων δεν είναι καλή τη πίστει πρόσφυγες πίσω στην Τυνησία ευθύς αμέσως; Γιατί βλέπουμε σήμερα μεγάλες ομάδες νεαρών αντρών να φεύγουν με προορισμό τη νότια Ιταλία. Υπάρχουν πιθανότατα πολλοί οικονομικοί πρόσφυγες ανάμεσά τους και πρέπει να διαχωρίσουμε τους αληθινούς πρόσφυγες από τους οικονομικούς πρόσφυγες.
<P>
Επίσης, υπάρχει φυσικά το πρόβλημα των δημοσίων σχέσεων. Πολλοί Ευρωπαίοι έχουν την εντύπωση ότι ορδές μεταναστών κατευθύνονται προς τη νότια Ιταλία. Αυτό είναι ένα πρόβλημα που αφορά τις δημόσιες σχέσεις: δεν είναι μόνο πρόβλημα της Ιταλίας, αλλά ολόκληρης της Ευρωπαϊκής Ένωσης. Συνεπώς, τα βασικά στοιχεία είναι: ταχύτερες διαδικασίες και καλύτερες δημόσιες σχέσεις.
<SPEAKER ID="497" NAME="Nadja Hirsch" AFFILIATION="ALDE">
(DE) Κυρία Πρόεδρε, κυρία Malmström, η επανάσταση στην Αίγυπτο και την Τυνησία και το γεγονός ότι αξίες όπως η ελευθερία και η δημοκρατία βρέθηκαν ξαφνικά στην ημερήσια διάταξη χαροποίησαν όλους εμάς και τους πολίτες της Ευρώπης. Εικόνες από αυτές τις χώρες κατέκλυσαν τα μέσα ενημέρωσης τις τελευταίες ημέρες. Ωστόσο, για δυο-τρεις μέρες, βλέπαμε επίσης στις οθόνες των τηλεοράσεων μας και στις εφημερίδες εικόνες από ρεύματα προσφύγων και ατόμων σε πλοιάρια. Πρέπει να ενεργήσουμε γρήγορα για να διασφαλίσουμε ότι δεν θα χάσουμε αυτήν την ιστορική στιγμή και ότι στη μνήμη μας δεν θα μείνουν μόνο οι εικόνες των προσφύγων. Πρέπει να θυμόμαστε όσα έχουν πραγματικά επιτύχει αυτές οι χώρες.
<P>
Πρέπει να εξηγήσουμε στους πολίτες ότι παρόλο που πολλοί άνθρωποι έρχονται εδώ, η πλειοψηφία τους θα γυρίσει πίσω, διότι δεν έχουν δικαίωμα σε άσυλο σύμφωνα με τον ορισμό που δίνουμε εμείς σε αυτήν την έννοια. Φυσικά, πρέπει να θέσουμε στους εαυτούς μας το ερώτημα που τίθεται συχνά σε σχέση με τους οικονομικούς μετανάστες. Ένα πράγμα είναι σαφές. Αν αυτοί οι νέοι δεν έχουν καμία προοπτική για το μέλλον, τότε θα ξανάρθουν. Ίσως όχι τα ίδια άτομα, αλλά συνεχή ρεύματα νέων μεταναστών. Γι' αυτό είναι αναγκαίο να αντιμετωπίσουμε αυτό το πρόβλημα τώρα.
<SPEAKER ID="498" NAME="Νικόλαος Σαλαβράκος" AFFILIATION="EFD">
Κυρία Πρόεδρε, η Μεσόγειος φλέγεται! Είναι αντιληπτό λοιπόν ότι οι μεταναστευτικές ροές θα διευρυνθούν. Σαν πολιτισμένοι άνθρωποι πρέπει όλους αυτούς τους ανθρώπους να τους αντιμετωπίζουμε σαν ανθρώπους. Βεβαίως όμως δεν πρέπει να παραβλέπουμε ότι το μέγα πλήθος των μεταναστών προέρχεται από μουσουλμανικούς πληθυσμούς.
<P>
Σύμφωνα με την επίσημη έκθεση, οι μουσουλμανικοί πληθυσμοί στην εικοσαετία που έρχεται θα αυξηθούν κατά 35% και από 1,6 δισ. θα φθάσουν σε 2,2 δισ. " Ευρώπη σήμερα έχει μόλις 2,7% των κατοίκων της Μουσουλμάνους. Αναμένεται με αυτές τις ροές και αυτές τις γεννήσεις να φθάσει, είκοσι χρόνια μετά, να έχει περί το 6%. Αντιλαμβάνεσθε λοιπόν ότι επέρχεται μια οικονομική και κοινωνική ανατροπή στη λειτουργία της Ευρώπης, στην κουλτούρα της Ευρώπης.
<P>
Πρέπει λοιπόν να δούμε το θέμα σαν Ευρώπη και να μην αφήνουμε τα κράτη μέλη να το αντιμετωπίζουν μόνα τους.
<SPEAKER ID="499" NAME="Seán Kelly" AFFILIATION="PPE">
(EN) Κυρία Πρόεδρε, όπως είπε η Επίτροπος, ο άνεμος της αλλαγής πνέει πάνω από τη βόρεια Αφρική· αυτό μας θυμίζει σε κάποιο βαθμό όσα συνέβησαν στην Ανατολική Ευρώπη πριν από είκοσι χρόνια. Αν το αποτέλεσμα είναι το ίδιο -η εγκαθίδρυση δημοκρατικών καθεστώτων- τότε νομίζω ότι θα πρέπει να είμαστε πολύ ικανοποιημένοι. " αρνητική πλευρά, φυσικά, είναι ότι σε βραχυπρόθεσμο τουλάχιστον ορίζοντα, έχουμε ένα πρόβλημα προσφύγων και ασύλου, ιδίως στην Ιταλία.
<P>
Καθώς η Ιταλία είναι στην Ευρωπαϊκή Ένωση, αυτό είναι πρόβλημα της Ιταλίας, είναι πρόβλημα της Ευρώπης· η λύση πρέπει να είναι ιταλική, η λύση πρέπει να είναι ευρωπαϊκή. Δεν μπορούμε να κλείσουμε την πόρτα στους πρόσφυγες, αλλά, την ίδια στιγμή, δεν μπορούμε να ανοίξουμε την πόρτα σε όλους τους πρόσφυγες και τους αιτούντες άσυλο στον κόσμο. Επομένως, θεωρώ πως η λύση βρίσκεται πραγματικά στο σχέδιο πολλαπλών σημείων που πρότεινε ο συνάδελφός μου, κ. Busuttil, ιδιαίτερα προκειμένου να διασφαλιστεί ότι επαναπατρισμός θα λαμβάνει χώρα όταν θα είναι ενδεδειγμένο και ασφαλές να γίνει αυτό και, φυσικά, να στέλνονται πίσω οι αιτούντες άσυλο που δεν δικαιούνται αυτό το καθεστώς εντός της Ευρωπαϊκής Ένωσης. Πρέπει να δράσουμε με αλληλεγγύη προς την Ιταλία και μπορούμε να το κάνουμε.
<SPEAKER ID="500" NAME="Miroslav Mikolášik" AFFILIATION="PPE">
(SK) Κυρία Πρόεδρε, πιστεύω ότι συζητούμε ένα πανευρωπαϊκό ζήτημα εδώ. Πρέπει να κατανοήσουμε ότι η Ευρώπη πρέπει να ενεργήσει με πνεύμα αλληλεγγύης και ενότητας. Σήμερα, έχει προκύψει ένα θέμα με την Ιταλία και πρόσφυγες από την Τυνησία, αλλά αύριο μπορεί να είναι από την Αλγερία, την Αίγυπτο ή ακόμη και από τη Λιβύη, από την οποία χιλιάδες πρόσφυγες έχουν ήδη έρθει στην ΕΕ στο παρελθόν. Το γεγονός ότι δεν παρευρίσκεται το Συμβούλιο απόψε είναι φυσικά ένα πρόβλημα. Το Συμβούλιο δεν ενδιαφέρεται για το ζήτημα αυτό. Είμαι απογοητευμένος που το Συμβούλιο δεν βρίσκεται μαζί μας απόψε, να παρακολουθήσει μαζί μας τη συζήτηση που διεξάγεται στο Κοινοβούλιο. Κατά την άποψή μου, πρέπει να συνεργαστούμε με την Επιτροπή για να βρούμε μια λύση που θα είναι, αφενός, νομικά ορθή ενώ, αφετέρου, όπως είπε ο συνάδελφός μου κ. Kelly, δεν μπορούμε να δεχόμαστε απλά όλους τους πρόσφυγες που έρχονται στην Ευρώπη από τη βόρεια Αφρική. Σίγουρα δεν είναι αυτός ο σκοπός μας, και όσοι δεν δικαιούνται τη χορήγηση πολιτικού ασύλου πρέπει να στέλλονται πίσω στη χώρα προέλευσής τους.
<SPEAKER ID="501" NAME="Γεώργιος Κουμουτσάκος" AFFILIATION="PPE">
Κυρία Πρόεδρε, κυρία Επίτροπε, καλωσορίσατε σ' αυτήν τη συνάντηση και σας ευχαριστούμε που είσαστε εδώ. Σήμερα το πρόβλημα είναι στην Λαμπεντούζα. Αύριο θα είναι στη Μάλτα και στην Κρήτη. Μεθαύριο, και ας μη γελιόμαστε, θα είναι στο Μιλάνο, μετά από λίγο θα είναι στις Βρυξέλλες ή στο Παρίσι.
<P>
Το πρόβλημα δεν είναι των χωρών εταίρων του Νότου· είναι ευρωπαϊκό πρόβλημα! Απαιτείται αλληλεγγύη. Απαιτείται επίσης να ενισχύσουμε τα μέτρα και τα μέσα που έχουμε στη διάθεσή μας, είτε είναι η FRONTEX είτε η EUROPOL είτε η θαλάσσια επιτήρηση. Αλλά επίσης είναι πολύ σημαντικό, οκτώ χρόνια μετά τη θέση του σε εφαρμογή, να ξαναδούμε σοβαρά και να αναθεωρήσουμε όπου χρειάζεται τη συμφωνία Δουβλίνο ΙΙ.
<SPEAKER ID="502" NAME="Cecilia Malmström">
μέλος της Επιτροπής. - (EN) Κυρία Πρόεδρε, αν ο κ. Busuttil είχε ακούσει όσα είπα στην εισαγωγή μου, θα ήξερε ότι είπα σχεδόν όλα όσα περιλαμβάνονταν στην ομιλία του, αλλά με χαρά μου θα τα επαναλάβω. Είμαστε διατεθειμένοι να χρησιμοποιήσουμε τα κονδύλια που έχουμε στη διάθεσή μας για να βοηθήσουμε τις ιταλικές αρχές άμεσα. Κάνουμε διάλογο μαζί τους για να προσδιορίσουμε το είδος της βοήθειας που χρειάζονται. " Ιταλία έχει μεγάλη εμπειρία στην αντιμετώπιση διαφόρων ειδών καταστροφών, αλλά ίσως χρειάζεται στήριξη με ανθρωπιστική βοήθεια για στέγη, τρόφιμα και φάρμακα και μπορεί επίσης να χρειάζεται βοήθεια με τον έλεγχο, τη συνδρομή και την ταυτοποίηση. Θα θέσουμε αυτήν τη βοήθεια στη διάθεσή τους και επί του παρόντος συζητάμε μαζί τους σχετικά με αυτό.
<P>
Πρόκειται για μια ευρωπαϊκή ευθύνη και γι' αυτό πρέπει να αναζητήσουμε ευρωπαϊκές λύσεις. Έχουμε στείλει επί τόπου προσωπικό του Frontex, αλλά διερευνούμε επίσης το ενδεχόμενο -και είμαστε έτοιμοι- να διοργανώσουμε μια επιχείρηση του Frontex εντός πολύ σύντομου χρονικού διαστήματος, φυσικά όμως πρέπει να συζητήσουμε τις λεπτομέρειες με την Ιταλία, καθώς και με τις άλλες χώρες που θα μπορούσαν ενδεχομένως να συμβάλουν. Χαίρομαι που ο κ. Busuttil είναι ο εισηγητής για τον Frontex, έτσι ώστε στο μέλλον θα έχουμε έναν Frontex που θα λειτουργεί ακόμη καλύτερα με κάποιες τροποποιήσεις.
<P>
Αν εκτελούσαμε μια επιχείρηση του Frontex στα ύδατα της Τυνησίας, θα έπρεπε φυσικά να το κάνουμε σε συνεργασία με τις αρχές της Τυνησίας. Δεν έχουμε φτάσει ακόμη στο σημείο αυτό. Ενθαρρύνουμε επίσης τις αρχές της Τυνησίας να δεχτούν πίσω τους υπηκόους τους που δεν έχουν ανάγκη διεθνούς προστασίας. Εξετάζουμε τον σχετικό νόμο εν προκειμένω, στον οποίο αναφέρθηκαν ο κ. Tavares και άλλοι. Ελπίζουμε ότι η νέα δημοκρατική κυβέρνηση δεν θα κρατήσει έναν τέτοιο νόμο, αλλά φυσικά πρέπει να εξεταστεί κατά περίπτωση και να διερευνηθεί ενδελεχώς. Επιθυμούμε επίσης να στηρίξουμε τις αρχές της Τυνησίας με συμβουλές, υποστήριξη για τη διαχείριση των συνόρων και της αστυνομίας, καθώς και με κατάρτιση, εξοπλισμό και κονδύλια.
<P>
" EASO δεν έχει ξεκινήσει ακόμη τη λειτουργία της στη Μάλτα, αλλά υπάρχει μια επιτροπή που λειτουργεί και είπαν ότι μπορούν να στείλουν στην Ιταλία εθνικές ομάδες για να βοηθήσουν, εάν το επιθυμεί η Ιταλία. Αυτό θα το συζητήσουμε επίσης την επόμενη εβδομάδα στο Συμβούλιο Εξωτερικών Υποθέσεων και στο Συμβούλιο ΔΕΥ που θα συνεδριάσει την ερχόμενη εβδομάδα. Συνεργαζόμαστε με την UNHCR για να τους ζητήσουμε να βοηθήσουν στον προσδιορισμό εκείνων που έχουν ανάγκη διεθνούς προστασίας και να μας βοηθήσουν σε μια ανάλυση για το μέλλον. Ο Frontex συμμετέχει επίσης σε μια ανάλυση για ολόκληρη την περιοχή.
<P>
Στην Τυνησία υπάρχει, φυσικά, όπως είπατε οι περισσότεροι, μια πολύ ελπιδοφόρα κατάσταση και υποστηρίζουμε όλοι τη δημοκρατική εξέλιξη εκεί. " λαίδη Ashton μετέβη χθες στη χώρα για να συνομιλήσει με τις αρχές. Είμαστε διατεθειμένοι να τους προσφέρουμε εκλογική στήριξη για τη διεξαγωγή εκλογών. Συζητάμε διάφορους τρόπους για την ενίσχυση άλλων ειδών στήριξης και την ανάπτυξη και ενδυνάμωση της δημοκρατικής εξέλιξής τους. Μπορεί να παρασχεθεί οικονομική βοήθεια. Συζητάμε διάφορα προγράμματα κινητικότητας και πρέπει επίσης να αυξήσουμε τις δυνατότητες των ανθρώπων να έρθουν νόμιμα στην Ευρώπη. Γίνεται επίσης συζήτηση για μια διάσκεψη χορηγών βοήθειας.
<P>
Συμφωνώ με τον κ. Mauro και κάποιους άλλους που είπαν ότι, φυσικά, πρέπει να ασχοληθούμε με ολόκληρη την περιοχή. Νομίζω ότι πολλοί εξεπλάγησαν όταν έπεσε το Τείχος του Βερολίνου. Δεν είχαμε έτοιμο σχέδιο δράσης που να μπορεί να χρησιμοποιηθεί άμεσα. " κατάσταση αυτή είναι λίγο διαφορετική αλλά, φυσικά, εμείς στην Ευρωπαϊκή Ένωση θα πρέπει να υποστηρίξουμε έναν λαό που ζητάει ελευθερία και δημοκρατία. Επανεξετάζουμε το σχέδιο της πολιτικής γειτονίας, διότι τα γεγονότα το κατέστησαν αναγκαίο και εξετάζουμε ολόκληρη την περιοχή -ειδικότερα την Αίγυπτο, αλλά και τις υπόλοιπες χώρες- προκειμένου να εκμεταλλευτούμε στο έπακρο τα διάφορα εργαλεία, κονδύλια και πολιτικές που έχουμε στη διάθεσή μας και να τα προσαρμόσουμε πολύ πιο ικανοποιητικά στις πρόσφατες εξελίξεις στην περιοχή.
<P>
Είμαι βέβαιη ότι θα επανέλθουμε σε αυτήν τη συζήτηση διότι το ζήτημα είναι στην ημερήσια διάταξη και είναι πιθανό να μείνει εκεί, αλλά θέλω να σας διαβεβαιώσω για μία ακόμη φορά ότι η Επιτροπή παρακολουθεί εκ του σύνεγγυς την κατάσταση. Είμαστε διατεθειμένοι να βοηθήσουμε την Ιταλία, την Τυνησία και τις άλλες χώρες που πλήττονται.
<SPEAKER ID="503" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="504" NAME="Erminia Mazzoni" LANGUAGE="IT">
" έκκληση της ιταλικής κυβέρνησης προς την Ευρωπαϊκή Ένωση είναι ένα από τα προνόμια της ιδιότητας του μέλους. Όπως επεσήμαναν πολλοί συνάδελφοι, οι αρχές της αλληλεγγύης και της δίκαιης κατανομής των ευθυνών, όπως ορίζονται στις Συνθήκες, πρέπει να εφαρμοστούν στην πράξη. " δύσκολη κατάσταση που αντιμετωπίζει επί του παρόντος η Ιταλία υπάγεται στη δικαιοδοσία της Ευρώπης, όπως υπέδειξε η κ. Malmström. " βραδύτητα αντίδρασης των ευρωπαϊκών θεσμικών οργάνων δεν συμβαδίζει με την εξαιρετικά ταχεία εξέλιξη των γεγονότων στις χώρες της Βόρειας Αφρικής.
<P>
" Ιταλία, και ιδιαίτερα το νότιο τμήμα της χώρας, είναι το πρώτο σημείο συνοριακής διέλευσης της Ευρώπης στη Μεσόγειο και βρίσκεται αντιμέτωπο με αριθμούς αφίξεων που μπορεί κανείς να φανταστεί, αλλά όχι και να προετοιμαστεί γι' αυτό. Αυτό που βιώνουμε σήμερα δείχνει πόσο σοβαρό είναι το γεγονός ότι εγκαταλείψαμε τη διαδικασία της Βαρκελώνης. " Ευρωπαϊκή Ένωση πρέπει να επανεξετάσει τη στρατηγική της για τη Μεσόγειο και να την καταστήσει ξανά μία από τις κύριες προτεραιότητές της. " βραχυπρόθεσμη απάντηση με οικονομική βοήθεια και έκτακτα μέτρα παρέμβασης θα βοηθήσει, αλλά δεν θα είναι αρκετή. Οι διαδικασίες δημοκρατικής μετάβασης που εξαπλώνονται στις χώρες των απέναντι ακτών της Μεσογείου πρέπει να συνδυαστούν με μεσοπρόθεσμες και μακροπρόθεσμες πρωτοβουλίες για την αντιμετώπιση των κοινωνικών και οικονομικών ζητημάτων.
<SPEAKER ID="505" NAME="Sergio Berlato" LANGUAGE="IT">
" συζήτηση που διεξάγουμε σήμερα είναι ιδιαίτερα σημαντική. Στην πραγματικότητα, πάνω από 4.000 πρόσφυγες από τη γειτονική Τυνησία κατέφθασαν στο νησί της Lampedusa μόνο τις τελευταίες τέσσερις μέρες. Επομένως, μια κρίση δημόσιας υγείας αναπτύσσεται σε πρωτοφανή κλίμακα. Θα πρέπει επίσης να έχουμε υπόψη ότι το τοπικό συμβούλιο αντιμετωπίζει αυτήν την κρίση χωρίς τους κατάλληλους πόρους και μηχανισμούς που απαιτεί η κατάσταση.
<P>
" Ιταλία στράφηκε αμέσως στην Ευρωπαϊκή Ένωση για να ζητήσει ταχεία δράση. Ωστόσο, μολονότι υποστηρίζω σθεναρά αυτό το αίτημα βοήθειας, θέλω να τονίσω ότι η δέσμευση του Frontex -του ευρωπαϊκού οργανισμού που είναι αρμόδιος για τις αφίξεις ατόμων στη Μεσόγειο- είναι πολύτιμη, αλλά ανεπαρκής για να αντιμετωπίσει τις αποβιβάσεις λαθρομεταναστών από την Τυνησία. Κατά τη διάρκεια της μίνι συνόδου του Φεβρουαρίου, εξέφρασα τις ανησυχίες μου σχετικά με τις επιδεινούμενες καταστάσεις στις χώρες της Βόρειας Αφρικής και τις επιπτώσεις τους στην Ευρώπη. Θα τονίσω και πάλι εδώ σε αυτό το Σώμα ότι η Ευρωπαϊκή Ένωση πρέπει να αναλάβει μεγαλύτερη δέσμευση όσον αφορά μια αποτελεσματική κοινή μεταναστευτική πολιτική που θα επιτρέψει στην ΕΕ να διαχειρίζεται τη λαθρομετανάστευση και, πρωτίστως, να σπεύδει σε βοήθεια των χωρών, όπως η Ιταλία, που είναι πιο άμεσα εκτεθειμένες στις ροές των μεταναστών.
<SPEAKER ID="505" NAME="Dominique Baudis" LANGUAGE="FR">
" ξαφνική άφιξη χιλιάδων μεταναστών στο μικρό ιταλικό νησί Lampedusa είναι ένα έκτακτο γεγονός. Ωστόσο, μας φέρνει αντιμέτωπους με ένα πρόβλημα που αφορά όλους τους Ευρωπαίους. Αυτήν τη στιγμή, είναι σημαντικό η ευρωπαϊκή αλληλεγγύη να λειτουργεί δεόντως. Συμφωνώ μαζί σας, κυρία Επίτροπε, όσον αφορά την έκκλησή σας προς τα κράτη μέλη να παράσχουν επειγόντως βοήθεια στην Ιταλία, τόσο από την άποψη των υλικών αγαθών όσο και από οικονομική άποψη. Πολύ συχνά, σε αυτές τις καταστάσεις, οι χώρες στις οποίες φθάνουν οι μετανάστες δεν είναι ο τελικός τους προορισμός. Τα κέντρα υποδοχής είναι συχνά απαρχαιωμένα και σοβαρές εντάσεις προκύπτουν μερικές φορές στις περιοχές που υποδέχονται τους μετανάστες. Έχουμε ήδη περάσει ορισμένα σημαντικά ορόσημα στον αγώνα κατά της λαθρομετανάστευσης και στη ρύθμιση των ροών. Ωστόσο, σε μια Ένωση όπου τα εσωτερικά σύνορα έχουν πρακτικά εξαφανιστεί, η Ευρώπη πρέπει να εφοδιαστεί μακροπρόθεσμα με τα μέσα για την εκπλήρωση των φιλοδοξιών της. Πρέπει να δημιουργήσει μια γνήσια μεταναστευτική πολιτική, να εγκαινιάσει εποικοδομητικό διάλογο με τις χώρες προέλευσης και να ενισχύσει τις αποστολές του Ευρωπαϊκού Οργανισμού για τη Διαχείριση της Επιχειρησιακής Συνεργασίας στα Εξωτερικά Σύνορα (Frontex).

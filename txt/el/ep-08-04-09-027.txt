<CHAPTER ID="027">
Αλιευτική δραστηριότητα των κοινοτικών σκαφών εκτός των υδάτων της Κοινότητας και πρόσβαση σκαφών τρίτων χωρών στα ύδατα της Κοινότητας (συζήτηση) 
<SPEAKER ID="301" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Philippe Morillon, εξ ονόματος της Επιτροπής Αλιείας, σχετικά με την πρόταση κανονισμού του Συμβουλίου που αφορά τις άδειες αλιείας, κοινοτικών αλιευτικών σκαφών εκτός των υδάτων της Κοινότητας και για την πρόσβαση σκαφών τρίτων χωρών στα ύδατα της Κοινότητας - C6-0236/2007 -.
<SPEAKER ID="302" NAME="Joe Borg">
Μέλος της Επιτροπής. - (EN) Κυρία Πρόεδρε, καταρχάς επιτρέψτε μου να ευχαριστήσω τον εισηγητή για το έργο του σχετικά με την παρούσα έκθεση. Από τότε που εγκρίθηκε ο κανονισμός του Συμβουλίου σχετικά με την αλιεία εκτός κοινοτικών υδάτων το 1994, πολλές προϋποθέσεις έχουν αλλάξει και οι διεθνείς υποχρεώσεις έχουν αυξηθεί για τις άδειες κοινοτικών σκαφών εκτός των υδάτων της Κοινότητας.
<P>
Κατά συνέπεια, η παρούσα πρόταση έχει κατατεθεί ως τμήμα του σχεδίου δράσης 2006-2008 για την απλοποίηση και βελτίωση της κοινής αλιευτικής πολιτικής. Οι στόχοι της πρότασης αντικατοπτρίζουν αυτό το πνεύμα εντάσσοντας την υφιστάμενη νομοθεσία σε έναν κανονισμό, ενώ παράλληλα διασφαλίζει ότι οι κανόνες που ισχύουν για τα κοινοτικά σκάφη στα ύδατα τρίτων χωρών ισχύουν εξίσου και για τα σκάφη τρίτων χωρών που επιχειρούν στα ύδατα της Κοινότητας.
<P>
Πολλές από τις διατάξεις είναι αμετάβλητες σχετικά με το υφιστάμενο σύστημα έκδοσης αδειών αλιείας. Τα σημαντικότερα νέα σημεία της πρότασης μπορούν να συνοψιστούν ως εξής. Πρώτον, όλες οι αλιευτικές συμφωνίες βάσει των οποίων αλιεύουν τα κοινοτικά σκάφη περιλαμβάνονται στο πεδίο εφαρμογής της πρότασης, και πρόκειται για αλιευτικές συμφωνίες σύμπραξης, διμερείς αλιευτικές συμφωνίες, συμφωνίες στο πλαίσιο των περιφερειακών οργανισμών διαχείρισης αλιείας και ιδιωτικές συμφωνίες. Αυτό το ευρύ πεδίο είναι ουσιώδες, καθώς όλα τα κράτη σημαίας βάσει της Σύμβασης των "νωμένων Εθνών για το Δίκαιο της Θάλασσας είναι υπεύθυνα για τα σκάφη που υψώνουν τη σημαία τους. Επομένως, πρέπει να περιλαμβάνονται τα σκάφη που αλιεύουν βάσει συμφωνιών οιουδήποτε είδους.
<P>
Δεύτερον, εισάγεται μηχανισμός για την ανακατανομή υποχρησιμοποιημένων αλιευτικών δυνατοτήτων, προκειμένου να βελτιστοποιηθεί η χρησιμοποίηση αλιευτικών δυνατοτήτων βάσει των αλιευτικών συμφωνιών. Το σημείο αυτό ηγέρθη κατά τη διάρκεια των συζητήσεων στις περισσότερες συμφωνίες αλιευτικής σύμπραξης και τώρα εντάσσεται σε κάθε μία εξ αυτών, προκειμένου να αυξάνεται η χρηματική αξία βάσει εκάστης συμφωνίας.
<P>
Ως τελευταίο σημείο θα ήθελα να αναφέρω την προτεινόμενη προσωρινή εφαρμογή αλιευτικών συμφωνιών, η οποία θα δώσει στην Επιτροπή την αναγκαία νομική βιάση για τη διαβίβαση αιτήσεων άδειας σε τρίτες χώρες πριν από την έγκριση του κανονισμού του Συμβουλίου για τη σύναψη της συμφωνίας. Αυτό, στις περισσότερες περιπτώσεις, θα διασφαλίζει ότι τα κοινοτικά σκάφη μπορούν να συνεχίσουν τις αλιευτικές τους δραστηριότητες σε ύδατα τρίτων χωρών χωρίς διακοπή.
<P>
Επιστρέφοντας στην έκθεση, θα ήθελα να διατυπώσω ορισμένα σχόλια επί των προτεινόμενων τροπολογιών. " Επιτροπή μπορεί να συμφωνήσει για τις τροπολογίες 1, 3, 5, 11 και 16. Όσον αφορά τις τροπολογίες 7 έως 9 σχετικά με τα κριτήρια επιλεξιμότητας, ο κατάλογος αυτός έχει μεταμορφωθεί σε θετικό παρά σε αρνητικό κατάλογο, στο πρώτο συμβιβαστικό κείμενο της Προεδρίας. Σε γενικές γραμμές, το συμβιβαστικό κείμενο, ωστόσο, καλύπτει τις ανησυχίες της επιτροπής, με εξαίρεση την παράταση των κριτηρίων επιλεξιμότητας όσον αφορά τις παραβάσεις το προηγούμενο δωδεκάμηνο, που είναι η τροπολογία 8. " Επιτροπή θεωρεί ότι αυτή η διάταξη πρέπει να παραμείνει αμετάβλητη, πιστεύοντας ότι είναι σημαντικό ως προληπτικό μέτρο σε περίπτωση πιθανών σοβαρών παραβάσεων.
<P>
" Επιτροπή δεν μπορεί να αποδεχθεί την τροπολογία 2 σχετικά με τον ορισμό των παραβάσεων, καθώς ο ορισμός των σοβαρών παραβάσεων είναι σαφής και περιέχεται στον κανονισμό αριθ. 1447/99. Σχετικά με την τροπολογία που αφορά τη μη διαβίβαση όλων των αιτήσεων, που είναι η τροπολογία 12, πρέπει να σημειωθεί ότι το άρθρο 10 έχει διαγραφεί ως μέρος του συμβιβαστικού κειμένου της Προεδρίας. Αυτό έγινε με βάση τη γνωμοδότηση της νομικής υπηρεσίας του Συμβουλίου, η οποία ανέφερε ότι η Επιτροπή δεν έχει νομική βάση να επιβάλει κυρώσεις σε σκάφη κρατών μελών όπως προτείνεται στο άρθρο αυτό.
<P>
" Επιτροπή θεωρεί επίσης ότι η δυνατότητα των κρατών μελών να γνωμοδοτούν επί οιασδήποτε απόφασης προβλέπεται ήδη στο άρθρο 9, παράγραφος 2, και ότι οιαδήποτε άτυπη διαδικασία πριν ή μετά από διαπραγμάτευση δεν πρέπει να περιέχεται στον κανονισμό αυτόν. Κατά συνέπεια, οι τροπολογίες 6 έως 10 δεν μπορούν να γίνουν αποδεκτές.
<P>
Πριν ολοκληρώσω, θα ήθελα να τονίσω τα εξής. Πρώτον, η ημερήσια διαβίβαση των στοιχείων αλιεύματος απαιτείται βάσει του κανονισμού σχετικά με τα ηλεκτρονικά ημερολόγια. Δεύτερον, η απαγόρευση αλιευτικής δραστηριότητας έμμεσα σημαίνει ότι οι άδειες αλιείας δεν ισχύουν πλέον για τα συγκεκριμένα αποθέματα ή περιοχές. Τρίτον, όλες οι αλιευτικές δραστηριότητες μικτών τύπων αλιείας πρέπει να θεωρούνται ότι επηρεάζουν τα συγκεκριμένα αποθέματα. Τέταρτον, η εθνική νομοθεσία προσδιορίζει ποια στοιχεία μπορούν να χρησιμοποιούνται ως αποδεικτικά στοιχεία σε δικαστήριο. Αυτός είναι ο λόγος για τον οποίο η Επιτροπή δεν μπορεί να αποδεχθεί τις τροπολογίες 13, 14, 15 και 17. " τροπολογία 4 και οι τροπολογίες 18 και 19 δεν μπορούν να γίνουν αποδεκτές, δεδομένου ότι το κείμενο που προτείνει η Επιτροπή είναι ορθό -στην περίπτωση της τροπολογίας 4- ή είναι επαρκώς σαφές - στην περίπτωση των τροπολογιών 18 και 19.
<P>
Κατά τον ίδιο τρόπο, δεν μπορώ να δεχθώ τις τροπολογίες 20 έως 24, δεδομένου ότι ο σκοπός της πρότασης είναι να καλύψει όλες τις συμφωνίες και όχι μόνο συμφωνίες με τρίτες χώρες, όπως είπα στην αρχή της παρέμβασής μου. Επιπλέον, η ανακατανομή αχρησιμοποίητων αλιευτικών δυνατοτήτων είναι απαραίτητη προκειμένου να διασφαλίζεται η καλύτερη δυνατή χρησιμοποίηση των αλιευτικών δυνατοτήτων βάσει της συμφωνίας. Μια τέτοια ανακατανομή αντιμετωπίζεται καλύτερα στο πλαίσιο της έκδοσης και ανανέωσης αδειών.
<P>
Τέλος, θα ήθελα να τονίσω ότι η παρούσα πρόταση είναι μέρος μιας δέσμης που περιέχει την πρόταση σχετικά με την καταπολέμηση της ΠΛΑ αλιείας, καθώς και την αναθεώρηση του κανονισμού για τον έλεγχο που θα ακολουθήσει αργότερα εντός του έτους. Όπως ανέφερε η Επιτροπή Αλιείας, η Επιτροπή, ενώ θα έχει κατά νου τη διαφάνεια και την απλοποίηση, θα στοχεύει στην εναρμόνιση αυτών των προτάσεων και θα αποφύγει οιαδήποτε επικάλυψη μεταξύ τους.
<SPEAKER ID="303" NAME="Πρόεδρος">
Να εξηγήσω μόνο: επειδή πρόκειται για πρόταση της Επιτροπής, η Επιτροπή λαμβάνει πρώτη τον λόγο. Έχω την εντύπωση ότι ο κ. Morillon κοίταζε απορημένος όσο και εγώ.
<SPEAKER ID="304" NAME="Philippe Morillon">
εισηγητής. - (FR) Κυρία Πρόεδρε, τίποτε δεν με εκπλήσσει, και ιδιαίτερα τίποτε δεν με εκπλήσσει στην ανακοίνωση του Επιτρόπου.
<P>
Κύριε Επίτροπε, σας ευχαριστώ γι' αυτήν την πολύ αναλυτική έκθεση απόψεων. Θα ήθελα απλώς να υπενθυμίσω εδώ ότι ο διακηρυγμένος στόχος της πρότασης κανονισμού του Συμβουλίου είναι η απλοποίηση και η βελτίωση των διαδικασιών για τη διαχείριση των αδειών αλιείας. Επρόκειτο να εισαχθούν γενικές διατάξεις ισχύουσες για όλες τις αιτήσεις αδείας, όπως εσείς ο ίδιος είπατε, κύριε Επίτροπε.
<P>
Για τη διαχείριση όλων των αδειών αλιείας προτάθηκε μια ενιαία διαδικασία. Ορίζεται μερισμός αρμοδιοτήτων μεταξύ της Επιτροπής και των κρατών μελών. Προτείνονται επίσης νέα κριτήρια επιλεξιμότητας, κυρώσεις σε περίπτωση παραβάσεων και διατάξεις σχετικά με την αναφορά στοιχείων. Ενισχύεται η συμμόρφωση προς τους διεθνείς κανόνες που ορίζονται από τις διάφορες συμφωνίες με τη θέσπιση μέτρων που ζητούν από τα κράτη μέλη να αποκλείουν από την αλιεία σκάφη αν διαπιστωθεί ότι αυτά ενέχονται σε σοβαρές παραβάσεις ή αν έχουν τεθεί σε κατάλογο επειδή έχουν συμμετάσχει σε παράνομη, λαθραία και άναρχη αλιεία.
<P>
Για την παρούσα έκθεση είχε ορισθεί η κ. Stihler, αλλά επειδή η πλειοψηφία των μελών της Επιτροπής Αλιείας δεν συμφώνησε μαζί της επί δύο σημείων που αυτή έκρινε ότι ήσαν καίριας σημασίας, προτίμησε να αποσύρει το όνομά της από την έκθεση. Κατά συνέπεια, μετακυλίεται σε εμένα το καθήκον να παρουσιάσω αυτό το σχέδιο ως πρόεδρος της Επιτροπής Αλιείας. Ωστόσο, θα ήθελα, παρεμπιπτόντως, να την ευχαριστήσω για το έργο της και θα αφήσω αυτήν, όταν παρουσιάσει τις τροπολογίες της, να μας εξηγήσει τους λόγους της απόφασής της.
<P>
Εντός του πλαισίου της διαδικασίας διαβούλευσης, στην έκθεσή της που είναι τώρα δική μου, η Επιτροπή Αλιείας πρότεινε αριθμό τροπολογιών επί της πρότασης κανονισμού του Συμβουλίου, και δώσατε μια εξαντλητική λίστα αυτών - όχι λίστα αλλά τους αριθμούς, κύριε Επίτροπε. Αυτές εγκρίθηκαν με ευρεία πλειοψηφία 19 ψήφων υπέρ, 5 κατά και 2 αποχές. Εδώ θα παρουσιάσω μόνο τις κυριότερες εξ αυτών.
<P>
Πρώτον, ο κανονισμός δεν πρέπει να ισχύει για υπερπόντια εδάφη των κρατών μελών της ΕΕ. Δεύτερον, μια παράβαση δεν πρέπει να θεωρείται ότι είναι σοβαρή εκτός αν έχει επιβεβαιωθεί κατόπιν επιτυχούς δίωξης σύμφωνα με τη σχετική εθνική νομοθεσία.
<P>
Τρίτον, ο κατάλογος ΠΛΑ πρέπει να νοείται ότι σημαίνει τον κατάλογο αλιευτικών σκαφών που έχουν εντοπιστεί στο πλαίσιο της ΠΟΔΑ ή από την Επιτροπή βάσει του κανονισμού του Συμβουλίου που θεσπίζει κοινοτικό σύστημα για την πρόληψη, την αποτροπή και την εξάλειψη της παράνομης, λαθραίας και άναρχης αλιείας - αυτό το σημαντικότατο έργο, κύριε Επίτροπε, το οποίο προσωπικά μάλλον το θέλετε πολύ.
<P>
Τέταρτον, η Επιτροπή δεν θα αρνείται να διαβιβάζει αιτήσεις προς την αδειοδοτούσα αρχή χωρίς να έχει δώσει στα κράτη μέλη την ευκαιρία να υποβάλουν τις παρατηρήσεις τους.
<P>
Πέμπτον, η Επιτροπή δεν μπορεί να αρνείται να διαβιβάζει αιτήσεις εκτός αν περιέλθει εις γνώσιν της Επιτροπής, με στοιχεία δεόντως τεκμηριωμένα, ότι κάποιο κράτος μέλος δεν έχει συμμορφωθεί με τις υποχρεώσεις του βάσει συγκεκριμένης συμφωνίας.
<P>
Έκτο και τελευταίο, τα κοινοτικά αλιευτικά σκάφη για τα οποία έχει εκδοθεί άδεια αλιείας θα διαβιβάζουν στην αρμόδια εθνική αρχή τους τα στοιχεία που αφορούν τα αλιεύματα και την αλιευτική τους προσπάθεια με τη συχνότητα που προβλέπει η σχετική αλιευτική συμφωνία. Αυτές οι απαιτήσεις διαβίβασης συμβαδίζουν με εκείνες που περιλαμβάνει ο κανονισμός σχετικά με το ηλεκτρονικό ημερολόγιο σκάφους.
<P>
Θα αφήσω τους συναδέλφους μου να μιλήσουν εκτενέστερα σχετικά με ορισμένες από τις τροπολογίες αυτές, επειδή ορισμένοι εξ αυτών είναι οι συντάκτες τους.
<SPEAKER ID="305" NAME="Carmen Fraga Estévez">
εξ ονόματος της Ομάδας PPE-DE. - (ES) Κυρία Πρόεδρε, σε γενικές γραμμές, πλην ορισμένων πτυχών για τις οποίες η Επιτροπή Αλιείας, σε συμφωνία με το Συμβούλιο, έχει διορθώσει την Επιτροπή προκειμένου να αποφευχθεί υπερβολική διακριτική ευχέρεια, στηρίζουμε τις θεμελιώδεις πτυχές της παρούσας πρότασης, στόχος της οποίας είναι να υπάρξει ένα ενιαίο πλαίσιο για το κοινοτικό σύστημα έκδοσης αδειών για σκάφη που επιχειρούν εκτός των κοινοτικών υδάτων.
<P>
Κατά συνέπεια, η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών θα καταψηφίσει τις τροπολογίες που έχουν ήδη απορριφθεί από την Επιτροπή Αλιείας και έχουν κατατεθεί εκ νέου με 40 υπογραφές, οι οποίες πηγαίνουν προς την αντίθετη ακριβώς κατεύθυνση, με την έννοια ότι επιμένουν πως οι συμφωνίες σχετικά με ανταλλαγές ποσοστώσεων πρέπει να παραμείνουν εκτός της γενικής νομοθεσίας σχετικά με τις άδειες αλιείας.
<P>
Κατά τη γνώμη μου, δεδομένου ότι η έκθεση του Ελεγκτικού Συνεδρίου σχετικά με τις ελλείψεις της πολιτικής ελέγχου προκαλεί ακόμη οκτάστηλα και αποφασίστηκε να αντιμετωπιστεί άπαξ διά πάντως η καταπολέμηση της παράνομης αλιείας, δεν είναι πολύ αποδεκτός ο ισχυρισμός ότι ορισμένες συμφωνίες πρέπει να συνεχίσουν να είναι εκτός γενικού πλαισίου που είναι πολύ απαραίτητο ως βασική νομική εγγύηση ίσης και μη διακριτικής μεταχείρισης, τόσο μεταξύ των φορέων εκμετάλλευσης όσο και μεταξύ των κρατών μελών.
<P>
Θα πρέπει επίσης να επισημανθεί ότι είμαστε απορροφημένοι με την εκπόνηση μιας ολοκληρωμένης και συντονισμένης εστίασης για τις διάφορες κοινοτικές πολιτικές, ιδιαίτερα τη θαλάσσια πολιτική, μιας εστίασης που έχει την πλήρη υποστήριξη του Κοινοβουλίου, όπως και η ακόμη πιο αναγκαία διαδικασία απλοποίησης της κοινοτικής νομοθεσίας.
<P>
Σχετικά με το θέμα αυτό, δεν πρέπει να ξεχνούμε ότι μιλούμε για περισσότερα από 9 000 σκάφη που λειτουργούν βάσει διαφόρων συμφωνιών και περιφερειακών οργανώσεων αλιείας, που σημαίνει επεξεργασία πλέον των 16 000 αδειών αλιείας, καθώς καμιά συμφωνία, ούτε στον Βορρά ούτε στον Νότο, δεν απαλλάσσεται από αυτήν την υποχρέωση.
<P>
Αν είναι καιρός για οτιδήποτε, τότε είναι καιρός να εναρμονίσουμε και να απλοποιήσουμε ένα πλαίσιο για να το τυποποιήσουμε όσο το δυνατόν περισσότερο και να μην συνεχίσουμε να δημιουργούμε διαφορές οι οποίες το μόνο που κάνουν είναι να καθιστούν τον έλεγχο δύσκολο και να δημιουργούν δυσπιστία για τους κανόνες.
<SPEAKER ID="306" NAME="Catherine Stihler">
εξ ονόματος της Ομάδας PSE. - (EN) Κυρία Πρόεδρε, χαίρομαι που έχω την ευτυχία να μιλήσω επί της έκθεσης Morillon σχετικά με τις άδειες αλιείας - ή θα έπρεπε να πω την πρώην έκθεση Stihler. Ως αρχική εισηγήτρια, αναγκάστηκα να αποσύρω το όνομά μου από την έκθεση όταν η Επιτροπή Αλιείας απέρριψε τις σημαντικότερες τροπολογίες μου. " έκθεση υποτίθεται ότι αποσκοπούσε στο να απλοποιήσει το σύστημα έκδοσης αδειών αλιείας. Αντ' αυτού, η Επιτροπή υπερέβη εαυτήν με ένα περιττό άρθρο με το οποίο παρείχε στον εαυτό της το δικαίωμα να ανακατανέμει ποσοστώσεις αλιείας.
<P>
Αν στηριχθεί χωρίς τροπολογίες, η παρούσα έκθεση θα προκαλέσει άδικα διακριτική μεταχείριση εις βάρος των βόρειων χωρών και των ιστορικών τους δικαιωμάτων αλιείας και θα θέσει σε κίνδυνο μια σχετική σταθερότητα. " λευκή κάρτα στην Επιτροπή να ανακατανέμει αλιευτικές δυνατότητες θα σημαίνει φτώχεια, ειδικά όταν οι αλιευτικές δυνατότητες είναι σπανιότερες. Πρέπει να θέσουμε στον εαυτό μας το ερώτημα αν αντιμετωπίζουμε μια αλιεία ελεύθερη για όλους στη Βόρεια Θάλασσα. Αυτό δεν είναι προς το συμφέρον των σκωτσέζων αλιέων ούτε προς όφελος της προστασίας και της διατήρησης των αποθεμάτων. " επόμενη αναθεώρηση της κοινής αλιευτικής πολιτικής αναμένεται έως τα τέλη του 2012 και η παρούσα έκθεση αποτελεί συναγερμό ότι τα ιστορικά αλιευτικά δικαιώματα απειλούνται στον Βορρά και στη Βαλτική Θάλασσα. Κατέθεσα εκ νέου τις τροπολογίες καίριας σημασίας για την Ολομέλεια και παροτρύνω τους συναδέλφους να τις υποστηρίξουν. Εάν απορριφθούν οι εν λόγω τροπολογίες, τότε σας καλώ μετ' επιτάσεως να καταψηφίσετε την έκθεση.
<SPEAKER ID="307" NAME="Struan Stevenson" AFFILIATION="PPE-DE">
(EN) Κυρία Πρόεδρε, θα ήθελα να αρχίσω συγχαίροντας τον κ. Morillon που ανέλαβε την παρούσα έκθεση εξ ονόματος της Επιτροπής Αλιείας, αλλά θέλω πράγματι να εκφράσω την αλληλεγγύη μου στην κ. Stihler, διότι εργάστηκε πολύ και στη συνέχεια, όπως ακούσαμε, αναγκάστηκε να αποσύρει το όνομά της από την έκθεση. Το γεγονός αυτό αποτελεί πάντοτε αιτία απογοήτευσης, όταν μάλιστα ένας εισηγητής έχει κοπιάσει και μοχθήσει για τη σύνταξη μιας τόσο πολύπλοκης εργασίας όπως αυτή. Όμως, αντιλαμβάνομαι πολύ καλά τους λόγους που την ανάγκασαν να ενεργήσει με τον τρόπο αυτόν.
<P>
Ενώ ελάχιστοι σε αυτό το Κοινοβούλιο θα διαφωνούσαν με οιαδήποτε πρόταση επιδιώκει να βελτιώσει τη συμμόρφωση στους κανόνες που διέπουν την κοινοτική αλιεία, με απασχολεί ιδιαίτερα ότι το άρθρο 13 της έκθεσης, το οποίο ασχολείται με την υποχρησιμοποίηση των αλιευτικών δυνατοτήτων, θα παρέχει απλά στην Επιτροπή το δικαίωμα να ανακατανέμει αλιευτικές δυνατότητες από ένα κράτος μέλος σε άλλο. Αυτό σαφώς θα υπονόμευε ολόκληρη την ιδέα της σχετικής σταθερότητας και, κατά συνέπεια, θα αποσταθεροποιούσε μία από τις βασικές αρχές της κοινής αλιευτικής πολιτικής. Στην πραγματικότητα, το άρθρο 13 είναι κάτι σαν το Δούρειο Ίππο, καθώς φαίνεται ότι έχει πολύ περισσότερο σχέση με το να αποκτά πρόσβαση σε αλιευτικές δυνατότητες οι οποίες προηγουμένως είχαν εκχωρηθεί σε άλλα κράτη μέλη παρά με τη μείωση της γραφειοκρατίας και των τυπικών διαδικασιών και τη βελτίωση της συμμόρφωσης,, τα οποία πίστευα ότι αποτελούσαν το αντικείμενο της έκθεσης.
<P>
Γνωρίζω ότι στο Συμβούλιο Αλιείας το "Β, η Γερμανία, η Γαλλία, οι Κάτω Χώρες και η Δανία εξέφρασαν παρόμοιες ανησυχίες, γι' αυτό, όπως είπε η κ. Stihler, πρόκειται για αναβίωση της παλαιάς διαίρεσης Βορρά-Νότου, η οποία νόμιζα ότι είχε προ πολλού εξαφανιστεί, και είναι κάτι που δεν επιθυμούμε να δούμε να επανέρχεται. Θέλω πολύ να πιστεύω -αντίθετα με αυτά που μας είπε ο Επίτροπος Borg στις αρχικές παρατηρήσεις του νωρίτερα- ότι αύριο το Κοινοβούλιο θα ψηφίσει υπέρ των τροπολογιών 20, 21, 22 και 23, που κατέθεσε η κ. Stihler και υπέγραψαν 40 βουλευτές του ΕΚ.
<SPEAKER ID="308" NAME="Rosa Miguélez Ramos" AFFILIATION="PSE">
(ES) Ευχαριστώ, κυρία Πρόεδρε. Κύριε Stevenson, είμαι βέβαιη ότι θα καταψηφίσουμε τις τροπολογίες που μόλις αναφέρατε, και δεν έχω καμιά αμφιβολία ότι αυτή η κατάσταση Βορρά-Νότου είναι για εσάς κάτι το εντελώς νέο. Έως τώρα εσείς έχετε ζήσει μόνο την κατάσταση στον Βορρά και εμείς έχουμε ζήσει την κατάσταση στον Νότιο. Θα θέλαμε τώρα να ζήσουμε κάτι από την κατάσταση στον Βορρά, επειδή έχουμε την αίσθηση ότι αυτή λειτουργεί καλά για εσάς στον Βορρά, και κατά συνέπεια εμείς από τον Νότο θα θέλαμε να έχουμε κάποιο μερίδιο σε αυτήν.
<P>
Θα ήθελα καταρχάς να συγχαρώ την Επιτροπή που συμφώνησε να απλοποιήσει το κείμενο της πρότασης, καθώς είναι αληθές ότι το πρώτο κείμενο είχε ορισμένα στοιχεία που ήταν δύσκολο να γίνουν αποδεκτά. " επανεξέταση του κανονισμού σχετικά με τον έλεγχο, η συμφωνία με τη Γροιλανδία και κάτι που ανέφερε ο Επίτροπος, η πρόταση κανονισμού σχετικά με την ΠΛΑ αλιεία, όλα αυτά δίνουν τη δυνατότητα περιορισμού του πεδίου εφαρμογής της παρούσας πρότασης.
<P>
Είμαι βέβαιη ότι αύριο η πολιτική ομάδα μου, όπως έκανε και στην επιτροπή, θα καταψηφίσει εκείνες τις τροπολογίες που στοχεύουν στην αποφυγή της έγκρισης ενός γενικού μηχανισμού για τη χρήση πλεονασμάτων αλιευτικών δυνατοτήτων, κάτι το οποίο πάντοτε υποστηρίζουμε, όπως επίσης είμαστε πάντοτε υπέρ της ανάγκης να έχουμε ένα ενιαίο σύστημα για τη χρήση πλεονασμάτων αλιευτικών δυνατοτήτων που θα εφαρμόζεται σε όλες τις συμφωνίες, όχι μόνο στις νότιες συμφωνίες, που ήταν η δέσμευση του Συμβουλίου όταν επικύρωνε τη συμφωνία εταιρικής συνεργασίας με τη Γροιλανδία. Κατά συνέπεια, πιστεύω ότι μπορώ να πω ότι η πολιτική μου ομάδα θα ψηφίσει κατά αυτών των τροπολογιών που συνιστούν προσπάθεια ώστε το σύστημα αυτό να ισχύει μόνο για νότιες συμφωνίες και όχι για βόρειες συμφωνίες. Κατά συνέπεια, πιστεύω ότι θα το εφαρμόσουμε σε όλες εξ αυτών, έτσι ώστε όλοι μας να αισθανόμαστε πιο άνετα.
<P>
Σχετικά με το άρθρο 12, συμφωνούμε να υπάρξει μια προσωρινή διαδικασία εκχώρησης αδειών πριν το Συμβούλιο εγκρίνει την απόφαση που θα επικυρώσει τη συμφωνία, και πιστεύουμε ότι χρειάζεται να βρεθεί νομική λύση γι' αυτό το θέμα. Κατά συνέπεια, συμφωνούμε με την Επιτροπή για την ανάγκη να υπάρξει ένας μηχανισμός που θα διασφαλίζει ότι οι αλιευτικές δυνατότητες δεν τίθενται σε κίνδυνο, όπως δηλώνεται στο άρθρο 12, αν η διαδικασία επικύρωσης μιας αλιευτικής συμφωνίας δεν έχει ολοκληρωθεί.
<SPEAKER ID="309" NAME="Avril Doyle" AFFILIATION="PPE-DE">
(EN) Κυρία Πρόεδρε, σύμφωνα με την Επιτροπή, ο στόχος της παρούσας πρότασης είναι να εξυπηρετήσει τους σκοπούς της κοινής αλιευτικής πολιτικής και να επιτρέψει στην Κοινότητα να διασφαλίζει καλύτερη συμμόρφωση με τις διεθνείς υποχρεώσεις της.
<P>
Ο κοινοτικός αλιευτικός στόλος δραστηριοποιείται στα χωρικά ύδατα 20 περίπου χωρών βάσει του πεδίου εφαρμογής διμερών συμφωνιών. Όμως, καθώς επιδιώκουμε να διαχειριζόμαστε την αλιεία μας με τρόπο αειφόρο μέσω της εφαρμογής περιορισμών της αλίευσης στα ύδατα της Ευρωπαϊκής Κοινότητας, πρέπει να προσέξουμε να μην εξάγουμε το πρόβλημα της υπεραλίευσης με την έκδοση αδειών σε σκάφη για να εκμεταλλεύονται ελεύθερα τα ύδατα τρίτων χωρών.
<P>
Όπως επεσήμανα στον Επίτροπο Borg μόλις τον περασμένο μήνα, πρέπει να δώσουμε ιδιαίτερη προσοχή στις διεθνείς ηθικές υποχρεώσεις μας προς την Αφρική. " μη βιώσιμη εκμετάλλευση των θαλάσσιων πόρων στους ωκεανούς της Αφρικής σε μαζική κλίμακα προκαλεί την κατάρρευση της αλιείας, την απώλεια κρίσιμης σημασίας οικοσυστημάτων και την εξαφάνιση της θαλάσσιας άγριας ζωής. Ένα μεγάλο μέρος του προβλήματος είναι η λαθραία και η άναρχη αλιεία από αλιευτικές εταιρείες της ΕΕ και άλλων χωρών. Μόνο το 2005 εκτιμάται ότι ένα ποσοστό της τάξης του 40% των ψαριών αλιεύτηκαν χωρίς άδεια ή κατά παράβαση των κανονισμών στα ύδατα της Γουϊνέας Μπισσάου.
<SPEAKER ID="310" NAME="Joe Borg">
Μέλος της Επιτροπής. - (EN) Κυρία Πρόεδρε, καταρχάς για το θέμα της συμπερίληψης υπερπόντιων χωρών και εδαφών, θα ήθελα να διευκρινίσω ότι ο κανονισμός δεν ισχύει για αυτά, δεδομένου ότι το πεδίο εφαρμογής της πρότασης δεν καλύπτει σκάφη που υψώνουν σημαία υπερπόντιων χωρών και εδαφών. Ωστόσο, ισχύει για τις ιδιαίτερα απομακρυσμένες περιφέρειες, οι οποίες θεωρούνται κοινοτικά ύδατα.
<P>
Συμφωνώ με εκείνους οι οποίοι υποστήριξαν την παρούσα πρόταση ως έχει, με το ευρύ πεδίο εφαρμογής της προκειμένου να καταστούν όλες οι συμφωνίες αποτελεσματικότερες και να διασφαλίζεται καλύτερη σχέση κόστους-ωφελείας, σύμφωνα με τους συνολικούς στόχους που όρισε η ίδια η Επιτροπή Αλιείας και άλλοι, όπως το Ελεγκτικό Συνέδριο.
<P>
Όσον αφορά τις τροπολογίες, επιτρέψτε μου ακόμη μία φορά να πω ότι, όπως διευκρίνισα, ορισμένες από τις τροπολογίες είναι αποδεκτές. Άλλες έχουν ξεπεραστεί βάσει του πρώτου συμβιβαστικού κειμένου της Προεδρίας ή επειδή οι προτεινόμενες τροπολογίες προβλέπονται ήδη σε άλλα σημεία του κανονισμού ή σε ορισμένες άλλες νομικές διατάξεις.
<P>
Θα ήθελα να επαναλάβω ότι όλες οι αλιευτικές συμφωνίες βάσει των οποίων κοινοτικά σκάφη αλιεύουν θα συμπεριλαμβάνονται στο πεδίο εφαρμογής της πρότασης. Αυτό είναι ουσιώδες, επειδή τα συμβαλλόμενα κράτη στη Σύμβαση των "νωμένων Εθνών για το Δίκαιο της Θάλασσας, όπως είπα προηγουμένως, είναι υπεύθυνα για τα σκάφη που υψώνουν τη σημαία τους.
<P>
Δεύτερον, η ανακατανομή υποχρησιμοποιημένων αλιευτικών δυνατοτήτων προβλέπεται προκειμένου να βελτιστοποιείται η χρησιμοποίηση αλιευτικών δυνατοτήτων βάσει των αλιευτικών συμφωνιών. Αυτό, εν τέλει, συνιστά σωστή διαχείριση αλιευτικών συμφωνιών και δεν θα υπονομεύσει τη σχετική σταθερότητα, δεδομένου ότι το άρθρο 13, παράγραφος 6 της πρότασης αναφέρει τα εξής: "" διαβίβαση των αιτήσεων σύμφωνα με το παρόν άρθρο δεν επηρεάζει κατά κανένα τρόπο την μελλοντική κατανομή των αλιευτικών δυνατοτήτων στα κράτη μέλη". Έτσι θα υπάρχει ανακατανομή προκειμένου να μεγιστοποιούνται οι αλιευτικές δυνατότητες που χορηγούνται ή είναι διαθέσιμες βάσει αλιευτικών συμφωνιών και όχι ένα μέσο διά του οποίου δημιουργείται προηγούμενο το οποίο θα υπονόμευε τη σχετική σταθερότητα.
<P>
Τέλος, θα ήθελα επίσης να πω ότι αυτή η διάταξη καθίσταται σταθερό χαρακτηριστικό αλιευτικών συμφωνιών εταιρικής σχέσης με τρίτες χώρες και έχει ήδη συμπεριληφθεί, μαζί με τη συμφωνία του Συμβουλίου, στη συμφωνία με τη Γροιλανδία.
<SPEAKER ID="311" NAME="Philippe Morillon">
εισηγητής. - (FR) Κυρία Πρόεδρε, προφανώς δεν θα χρειαστώ όλον αυτόν τον χρόνο για να πω ότι αυτή η συζήτηση άξιζε τον κόπο και ότι το γεγονός ότι ορισμένοι από τους συναδέλφους μας έχουν καταθέσει τροπολογίες παρά τη σχεδόν ομόφωνη ψήφο, την έκαναν δυνατή.
<P>
Θα έχετε διαπιστώσει, κύριε Επίτροπε, ότι υπάρχουν δύο ανησυχίες σχετικά με αυτό το θέμα. Απαντήσατε εν μέρει στην πρώτη ανησυχία που εκφράστηκε, η οποία είναι η διατήρηση σχετικής σταθερότητας. Αυτός είναι ο σκοπός των τροπολογιών 20 έως 24 που κατέθεσαν οι συνάδελφοί μας. " δεύτερη ανησυχία είναι αυτή που εξέφρασε η κ. Stihler, ήτοι ότι με αυτήν την αναθεώρηση του κανονισμού, θα μπορούσε να υπάρξει αδικαιολόγητη εκμετάλλευση των αποθεμάτων ιχθύων, ιδιαίτερα των αποθεμάτων ιχθύων τρίτων χωρών. Ορισμένοι από τους συναδέλφους μου βουλευτές επανέλαβαν εδώ την ανησυχία αυτή και αυτός είναι ο λόγος που υπέγραψαν.
<P>
Πιστεύω ότι μπορώ να πω, σχετικά με αυτό, ότι δεν υπάρχει τίποτε στο κείμενο της έκθεσης επί της οποίας θα διεξαχθεί αύριο ψηφοφορία το οποίο θα μπορούσε να εγείρει μια τέτοια ανησυχία, όμως εναπόκειται στους συναδέλφους μας βουλευτές αύριο να αποφασίσουν επειδή πιστεύω, κυρία Πρόεδρε, ότι θα ανακοινώσετε πως η παρούσα έκθεση θα τεθεί σε ψηφοφορία αύριο.
<SPEAKER ID="312" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη, 10 Απριλίου 2008.

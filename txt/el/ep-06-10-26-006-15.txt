<CHAPTER ID="006-15">
15. Ευρωπαϊκή Κεντρική Τράπεζα (2005) (ψηφοφορία) 
<P>
- Πριν από την ψηφοφορία επί της τροπολογίας 7:
<SPEAKER ID="096" NAME="Alexander Alvaro" AFFILIATION="ALDE">
(DE) Κύριε Πρόεδρε, θα ήθελα να κάνω μια πολύ σύντομη παρέμβαση, επειδή πρόκειται για μια όχι και τόσο ασήμαντη έκθεση και να ρωτήσω πόσο θεμιτή είναι η ψηφοφορία, όταν είναι παρόντα λιγότερα από τα μισά μέλη; Δεν σκοπεύω να σπαταλήσω τον χρόνο του Κοινοβουλίου, αυτό το έκανε ήδη αρκετά ο προηγούμενος Πρόεδρος.
<SPEAKER ID="097" NAME="Πρόεδρος">
Ναι, κύριε Alvaro, σημειώνω την ανησυχία σας, αλλά βεβαιωθήκαμε ότι υπάρχει απαρτία σύμφωνα με τον Κανονισμό και οι ψηφοφορίες είναι έγκυρες.
<P>
- Πριν από την ψηφοφορία επί της τροπολογίας 11:
<SPEAKER ID="098" NAME="Pervenche Berès " AFFILIATION="PSE">
εισηγήτρια. - (FR) Κύριε Πρόεδρε, σχετικά με την τροπολογία 12, η οποία αφορά το τμήμα υποστήριξης και κατατέθηκε από την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, επιθυμούμε να καταθέσουμε μια προφορική τροπολογία.
<P>
ΕΝ) Θα το πω στα αγγλικά. Αντί για "τη δική της δομή διακανονισμού", πρέπει να πούμε "μια δομή διακανονισμού".
<P>
(Το Σώμα εγκρίνει την προφορική τροπολογία)
<SPEAKER ID="100" NAME="Πρόεδρος">
" ώρα των ψηφοφοριών έληξε.
<SPEAKER ID="101" NAME="Neil Parish" AFFILIATION="PPE-DE">
(ΕΝ) Κύριε Πρόεδρε, θα ήθελα να σας ευχαριστήσω θερμά για τον ταχύ και αποτελεσματικό τρόπο με τον οποίο οργανώνετε τις εργασίες από τότε που αναλάβατε την Προεδρία.
<SPEAKER ID="102" NAME="Πρόεδρος">
Τέτοιες ομιλίες θέλουμε να ακούμε όταν είμαστε Πρόεδροι!
<P>
(Γέλια)
<SPEAKER ID="103" NAME="Brian Crowley" AFFILIATION="UEN">
(EN) Κύριε Πρόεδρε, παρεμβαίνω μόνο για να ενημερώσω ότι έκανα λάθος στην τελευταία μου ψήφο. Νόμιζα ότι ψηφίζαμε επί της τροπολογίας αντί για την τελική ψηφοφορία επί της έκθεσης Berès. Ψήφισα κατά, ενώ θα έπρεπε να ψηφίσω υπέρ. Το αναφέρω απλώς για τα πρακτικά. Σας ευχαριστώ για την αποτελεσματικότητά σας.

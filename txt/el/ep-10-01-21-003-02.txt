<CHAPTER ID="003-02">
2. Παραβίαση των ανθρωπίνων δικαιωμάτων στην Κίνα, ιδίως η περίπτωση Liu Xiaobao
<SPEAKER ID="063" NAME="Πρόεδρος">
" ημερήσια διάταξη προβλέπει τη συζήτηση επτά προτάσεων ψηφίσματος σχετικά με τις παραβιάσεις των ανθρωπίνων δικαιωμάτων στην Κίνα και ιδίως την περίπτωση Liu Xiaobo.
<SPEAKER ID="064" NAME="Renate Weber">
συντάκτρια. - (ΕΝ) Κύριε Πρόεδρε, τον προηγούμενο μήνα, ο πασίγνωστος συγγραφέας και πολιτικός ακτιβιστής, κ. Liu Xiaobo, καταδικάστηκε σε 11 έτη κάθειρξης λόγω "υποκίνησης σε ανατροπή της κρατικής εξουσίας". Συνελήφθη πριν περισσότερο από έναν χρόνο μετά τη σύνταξη του Χάρτη 08, ενός χάρτη ο οποίος υπεγράφη από περισσότερους από 10 000 απλούς κινέζους πολίτες και απαιτούσε τα αυτονόητα σε μια δημοκρατική κοινωνία: το δικαίωμα της ελευθερίας του λόγου, διαφανείς εκλογές και κράτος δικαίου.
<P>
" δίωξη του κ. Liu Xiaobo, βασιζόμενη αποκλειστικά και μόνο στις φιλειρηνικές πρωτοβουλίες του, και η δικαστική παρενόχληση που υπέστη είναι αναμφίβολα ασύμβατες με τα διεθνώς αναγνωρισμένα πρότυπα ανθρωπίνων δικαιωμάτων και θεμελιωδών ελευθεριών. Κατά συνέπεια, πρέπει να απαιτήσουμε την άμεση και άνευ όρων απελευθέρωση του κ. Liu Xiaobo.
<P>
Τα τελευταία έτη, οι σχέσεις μεταξύ Ευρωπαϊκής Ένωσης και Κίνας επικεντρώνονται κυρίως στην οικονομική διάσταση, η οποία έχει επισκιάσει την ιστορία της χώρας στον τομέα του εκδημοκρατισμού και τις κατάφωρες παραβιάσεις των ανθρωπίνων δικαιωμάτων που πραγματοποιούνται συστηματικά στην Κίνα.
<P>
Πριν από μερικές ημέρες, για πρώτη φορά αξιωματούχος της αστυνομίας παραδέχθηκε ότι ο διάσημος δικηγόρος που ειδικεύεται στα ανθρώπινα δικαιώματα και υποψήφιος για το Βραβείο Νόμπελ Ειρήνης το 2008, κ. Gao Zhisheng, έχει εξαφανιστεί μετά από ένα έτος κράτησής του από τις κινεζικές αρχές. Πολλοί φοβούνται ότι ενδέχεται να είναι νεκρός. Πριν από μερικές εβδομάδες, η κινεζική κυβέρνηση αγνόησε έκκληση της ΕΕ να μην εκτελέσει έναν βρετανό πολίτη.
<P>
Είναι ιδιαίτερα ενοχλητικός ο τρόπος με τον οποίο η κινεζική κυβέρνηση αγνοεί τις διεθνείς δεσμεύσεις της στον τομέα των ανθρωπίνων δικαιωμάτων. Δικαίως μπορεί να αναρωτηθεί κανείς για ποιον λόγο, υπό αυτές τις συνθήκες, η Κίνα υπέβαλε την υποψηφιότητά της στο Συμβούλιο Ανθρωπίνων Δικαιωμάτων των "νωμένων Εθνών - απλά και μόνο για να νομιμοποιήσει τον τρόπο με τον οποίο παραβιάζει τα ανθρώπινα δικαιώματα;
<P>
Τον Απρίλιο του 2009, η κινεζική κυβέρνηση εξέδωσε ένα εθνικό σχέδιο για τα ανθρώπινα δικαιώματα, ένα μακροσκελές κείμενο το οποίο, όπως φαίνεται, δεν είναι τίποτα περισσότερο από ένα κομμάτι χαρτί. Δεν χωρά αμφιβολία. Αυτό το Σώμα, το Ευρωπαϊκό Κοινοβούλιο, υποχρεούται να αξιολογήσει ενδελεχώς τα αποτελέσματα του διαλόγου ΕΕ-Κίνας για τα ανθρώπινα δικαιώματα. <BRK>
<SPEAKER ID="065" NAME="Tunne Kelam">
συντάκτης. - (ΕΝ) Κύριε Πρόεδρε, η Κίνα έχει επιδείξει εντυπωσιακή οικονομική πρόοδο. Ωστόσο, αυτή η πρόοδος έχει εν μέρει επιτευχθεί μέσω της χρήσης μεθόδων οι οποίες αντιτίθενται απροκάλυπτα στα καθολικώς αποδεκτά πρότυπα περί ανθρωπίνων δικαιωμάτων. Οι ελπίδες ότι διοργανώσεις όπως οι Ολυμπιακοί Αγώνες θα ενθάρρυναν τις κινεζικές αρχές να επιδείξουν μεγαλύτερο σεβασμό για τα δημοκρατικά πρότυπα αποδείχθηκαν μάταιες. Αντιθέτως, τα περιστατικά καταπίεσης αυξήθηκαν και πρέπει να εξαχθούν συμπεράσματα από αυτό το γεγονός.
<P>
Σήμερα, το Ευρωπαϊκό Κοινοβούλιο εκφράζει την ανησυχία του για την τύχη του επιφανούς ακτιβιστή ανθρωπίνων δικαιωμάτων και λογίου, Liu Xiaobo, ο οποίος υπογράφει τον Χάρτη 08 που ζητά συνταγματική μεταρρύθμιση και τη διασφάλιση των ανθρωπίνων δικαιωμάτων. Ο εν λόγω Χάρτης συνυπεγράφη με θάρρος από περισσότερους από 10 000 κινέζους πολίτες. Τον προηγούμενο μήνα, ο Liu Xiaobo καταδικάστηκε σε 11 έτη κάθειρξης. Ζητούμε σήμερα την άμεση και άνευ όρων απελευθέρωσή του. Εκφράζουμε την αλληλεγγύη μας προς τις φιλειρηνικές ενέργειες των κινέζων πολιτών προς όφελος των δημοκρατικών μεταρρυθμίσεων και της διασφάλισης των ανθρωπίνων δικαιωμάτων, για τα οποία έχει δεσμευθεί η κινεζική κυβέρνηση.
<SPEAKER ID="066" NAME="Véronique De Keyser" LANGUAGE="FR">
Κύριε Πρόεδρε, τα ψηφίσματα επί επειγόντων θεμάτων αποτελούν πάντα ένα δύσκολο έργο, επειδή συνήθως αντικατοπτρίζουν πολιτική αδυναμία και όχι μια ανθρωπιστική κατάσταση έκτακτης ανάγκης. " στρατηγική κατονομασίας και μομφής που ακολουθούμε κάθε μήνα αποτελεί έσχατη λύση. Καταδεικνύει σαφώς ότι όλα τα υπόλοιπα μέσα διαλόγου και άσκησης πίεσης αποδείχθηκαν αναποτελεσματικά και, όντας ανήμποροι να δράσουμε, καταδικάζουμε.
<P>
Στην περίπτωση της Κίνας δεν είμαι σίγουρη ότι η αύξηση του αριθμού των ψηφισμάτων επί επειγόντων θεμάτων, στην οποία έχουμε προβεί -τον Μάρτιο του 2009, τον Νοέμβριο του 2009, τον Ιανουάριο του 2010 και τον Μάρτιο του 2010, με το επόμενο προγραμματισμένο ψήφισμα - είναι παραγωγική. Αυτό δεν το λέω επειδή υποτιμώ τη δυσκολία που αντιμετωπίζει η Κίνα στη διαχείριση της μετάβασής της στη δημοκρατία, αλλά επειδή πιστεύω πως, όταν τηρούμε διαρκώς επιθετική στάση, δεν έχουμε λανθασμένο στόχο, αλλά λανθασμένη στρατηγική. Υπάρχουν άλλα περισσότερο πειστικά πολιτικά εργαλεία.
<P>
Ήμουν η πρώτη που ζήτησε ψηφίσματα για τους Ουιγούρους και που έτρεφε, δυστυχώς, μάταιες ελπίδες ότι με αυτόν τον τρόπο θα αποτρέπονταν οι θανατικές ποινές. Εξ ονόματος της Ομάδας μας, θα ήθελα να προσφέρω τη στήριξή μου στον Liu Xiaobo, τον πρόσφατα καταδικασθέντα αντιφρονούντα της πλατείας Tiananmen, του οποίου το μόνο έγκλημα είναι το πάθος του για τη δημοκρατία. Ωστόσο, αρνούμαι να διαπομπεύω την Κίνα κάθε δύο μήνες, πολύ απλά επειδή με αυτόν τον τρόπο δεν θα αναγκαστεί να υποκύψει. Το αντίθετο, μάλιστα, επειδή αυτός ο βασικός εταίρος, αυτή η χώρα η οποία αποτελεί μόνιμο μέλος του Συμβουλίου Ασφαλείας των "νωμένων Εθνών, η οποία σημειώνει εντατική ανάπτυξη και βρίσκεται εν μέσω δημοκρατικής αλλαγής, αυτή η χώρα την οποία χρειαζόμαστε προκειμένου να καταπολεμήσουμε την αλλαγή του κλίματος, πρέπει να αποτελεί εταίρο στον οποίο λέμε ορισμένες σκληρές αλήθειες, αλλά και τον οποίο σεβόμαστε για τις προσπάθειες που καταβάλλει. Αυτός ο σεβασμός λείπει από το ψήφισμα.
<P>
Αυτοί είναι οι πολιτικοί λόγοι για τους οποίους η Ομάδα μου απέσυρε την υπογραφή της. Ωστόσο, προκειμένου να διασφαλιστεί ότι δεν υπάρχει καμία ασάφεια όσον αφορά το ζήτημα των ανθρωπίνων δικαιωμάτων, στο οποίο αποδίδω τουλάχιστον την ίδια σημασία που αποδίδεται και εσείς, η Ομάδα μου θα ψηφίσει υπέρ όλων των σχετικών τροποποιήσεων. Όσον αφορά το τελικό αποτέλεσμα της ψηφοφορίας, αυτό θα εξαρτηθεί από τις τροποποιήσεις που έχουμε καταθέσει. <BRK>
<SPEAKER ID="067" NAME="Marie-Christine Vergiat" LANGUAGE="FR">
Κύριε Πρόεδρε, η Κίνα είναι μια μεγάλη χώρα με πλούσια ιστορία και τεράστιες δυνατότητες ανάπτυξης. " φιλοξενία των Ολυμπιακών Αγώνων το προηγούμενο έτος δεν έφερε τα αποτελέσματα που προσδοκούσαν ορισμένοι.
<P>
" σχέση την οποία μπορεί να διατηρήσει η Ευρωπαϊκή Ένωση με την Κίνα είναι ιδιαίτερης σημασίας. Ως βουλευτές του Ευρωπαϊκού Κοινοβουλίου έχουμε καθήκον να δηλώνουμε μεγαλόφωνα και ξεκάθαρα τι θεωρούμε σημαντικό και τι απαράδεκτο.
<P>
Είναι γεγονός ότι η κατάσταση των ανθρωπίνων δικαιωμάτων στην Κίνα είναι απαράδεκτη. " υπόθεση του κ. Liu Xiaobo, ο οποίος θεωρήθηκε ένοχος επειδή απαίτησε δημοκρατικές μεταρρυθμίσεις στη χώρα του μαζί με περισσότερους από 10 000 άλλους συμπατριώτες του, αποτελεί χαρακτηριστικό παράδειγμα. Τολμώ να πω ότι, κατά τη γνώμη μου, μια τέτοια κινητοποίηση σε αυτήν τη χώρα αποτελεί επίτευγμα και όχι έγκλημα.
<P>
Πρέπει να απαιτήσουμε την απελευθέρωση του κ. Xiaobo και όλων των ανδρών και γυναικών οι οποίοι, όπως κι εκείνος, παρενοχλούνται και φυλακίζονται επειδή έχουν διαπράξει μόνο ένα έγκλημα, αυτό της υπεράσπισης των ανθρωπίνων δικαιωμάτων, και ειδικότερα, ενός από τα πιο θεμελιώδη εξ αυτών των δικαιωμάτων, αυτού της ελευθερίας της έκφρασης.
<P>
Όπως δήλωσε ένας εκ των συναδέλφων μου, πολύ πρόσφατα όντως εκτελέστηκε ένας βρετανός πολίτης, παρά το γεγονός ότι ήταν ψυχικά ασθενής. Πρόκειται για την πρώτη φορά εδώ και περισσότερα από 50 έτη που εκτελείται Ευρωπαίος στην Κίνα. Πράγματι, η ελευθερία της έκφρασης περιφρονείται κάθε μέρα όλο και περισσότερο, όπως πρόσφατα αποκαλύφθηκε από την Google, η οποία, παρόλα αυτά, έχει τη φήμη της εταιρίας που παρέχει εάν όχι την καλύτερη τουλάχιστον τη λιγότερο κακή προστασία στους χρήστες του Διαδικτύου.
<P>
Είναι ευρέως γνωστό ότι για να μπορέσουν να εγκατασταθούν οι εταιρίες στην Κίνα, πρέπει να συμμορφωθούν προς την απαίτηση των κινεζικών αρχών για εγκατάσταση φίλτρων λογισμικού, κάτι στο οποίο κατέληξε να συμφωνήσει ακόμα και η Google. Δεν μπορούμε να αποδεχθούμε μια κυβέρνηση η οποία εμπλέκεται στη διαδικτυακή πειρατεία και αρνείται την ελευθερία της έκφρασης των χρηστών του Διαδικτύου.
<P>
Τα ευρωπαϊκά θεσμικά όργανα πρέπει να ενώσουν τις δυνάμεις τους και να αναλάβουν σχετική δράση. Οι κινέζοι χρήστες του Διαδικτύου πρέπει να μπορούν να έχουν πρόσβαση σε μη λογοκριμένη πληροφόρηση. " Ευρωπαϊκή Ένωση έχει καθήκον να στηρίξει τις διαδικτυακές επιχειρήσεις που αρνούνται να βοηθήσουν τις κινεζικές αρχές να λογοκρίνουν το Διαδίκτυο ή, ακόμα χειρότερα, να συλλαμβάνουν υπερασπιστές των ανθρωπίνων δικαιωμάτων, δημοκράτες ή ακόμα και δημοσιογράφους, όπως στην περίπτωση του κ. Xiaobo τον Απρίλιο του 2005.
<P>
Τέλος, κυρίες και κύριοι, δεν θα μπορούσα να ολοκληρώσω την ομιλία μου χωρίς να σας υπενθυμίσω τους θανάτους στην πλατεία Tiananmen, όπου πολλές εκατοντάδες νέοι Κινέζοι βρήκαν τον θάνατο τη νύχτα της 3ης Ιουνίου 1989. Πρόκειται για ένα γεγονός που συνέβη πριν από 20 έτη, για μια θλιβερή επέτειο, την οποία θα ήταν τιμή μας να εορτάσουμε αποτίοντας φόρο τιμής σε αυτούς τους νέους που έπεσαν θύματα. Ωστόσο, δεν έτυχαν όλα τα γεγονότα του 1989 της ίδιας προσοχή.
<SPEAKER ID="068" NAME="Charles Tannock">
συντάκτης. - (ΕΝ) Κύριε Πρόεδρε, το γεγονός ότι συζητάμε και πάλι σε αυτό εδώ το Σώμα για τις παραβιάσεις των ανθρωπίνων δικαιωμάτων στην Κίνα σημαίνει ότι η κομμουνιστική απολυταρχική ηγεσία του Πεκίνου παραμένει αποφασισμένη να καταστείλει κάθε πολιτική αντίδραση.
<P>
Ωστόσο, το γεγονός αυτό δεν πρέπει να μας εμποδίσει να εγείρουμε αυτά τα ζητήματα στο Κοινοβούλιο. Πιστεύω πως όχι μόνο έχουμε καθήκον να το πράξουμε, αλλά το χρωστάμε επίσης στα θύματα των παραβιάσεων ανθρωπίνων δικαιωμάτων στην Κίνα, όπως τον Liu Xiaobo, τα περισσότερα εκ των οποίων στερήθηκαν το δικαίωμα της έκφρασης. Για αυτόν τον λόγο συζητάμε εκ νέου αυτό ζήτημα σήμερα.
<P>
Πράγματι, η απονομή του Βραβείου Ζαχάρωφ στον Hu Jia το 2008 έδειξε στον κόσμο πόσο σοβαρά αντιμετωπίζουμε εμείς οι βουλευτές του Ευρωπαϊκού Κοινοβουλίου το ζήτημα των ανθρωπίνων δικαιωμάτων στην Κίνα. Το αντιμετωπίζουμε σοβαρά, επειδή η Κίνα είναι σημαντική. Το τεράστιο μέγεθός της και η παγκόσμια εμβέλειά της, η στρατιωτική και οικονομική δύναμή της, αναγκάζουν την ΕΕ να αναζητήσει μια στρατηγική εταιρική σχέση βασιζόμενη σε αμοιβαίο σεβασμό και ασφάλεια.
<P>
Ενδεχομένως κάποια στιγμή η σχέση μας με την Κίνα να βασιστεί και στις κοινές αξίες μας της δημοκρατίας, των ανθρωπίνων δικαιωμάτων και του κράτους δικαίου: δεν μπορούμε παρά να ελπίζουμε. Πιστεύω πως όλοι μας ελπίζουμε, παρ' όλα αυτά, ότι θα έρθει η ημέρα που θα τα δούμε πραγματικά όλα αυτά να γίνονται πράξη στη Λαϊκή Δημοκρατία της Κίνας. Ειπώθηκε ότι τέτοιου είδους ιδανικά είναι κατά κάποιον τρόπο ξένα προς την Ασία. Πάντα κοιτάω τη δημοκρατική Ταϊβάν και την τεράστια Ινδία με τις δημοκρατικές κοσμικές παραδόσεις της, όπου αυτές ανθίζουν σε μια ελεύθερη κοινωνία, προκειμένου να διαψεύσω την ιδέα ότι η Λαϊκή Δημοκρατία της Κίνας δεν μπορεί να είναι δημοκρατική. <BRK>
<SPEAKER ID="069" NAME="Heidi Hautala">
συντάκτρια. - (FI) Κύριε Πρόεδρε, το σημαντικό με την υπόθεση του Liu Xiaobo είναι ότι 10 000 άνθρωποι έχουν πλέον εκφράσει ανοιχτά τη στήριξή τους προς αυτόν και πιστεύω πως το Ευρωπαϊκό Κοινοβούλιο πρέπει να αναγνωρίσει το θάρρος αυτών των ανθρώπων και να τους επαινέσει για αυτό.
<P>
Συγχρόνως, πρέπει να θυμίσουμε στους εαυτούς μας ότι η ίδια η Κίνα έχει δώσει υποσχέσεις για τη βελτίωση της κατάστασης των ανθρωπίνων δικαιωμάτων. " Κίνα προσπάθησε να γίνει μέλος του Συμβουλίου Ανθρωπίνων Δικαιωμάτων δηλώνοντας ότι θα δεσμευόταν για την προώθηση και προστασία των ανθρωπίνων δικαιωμάτων και θα τηρούσε τα υψηλότερα πρότυπα σε αυτόν τον τομέα. Κατά συνέπεια, πρόκειται για τις υποσχέσεις της ίδιας της Κίνας ενώπιον των "νωμένων Εθνών και σε αυτές πρέπει να αναφερόμαστε.
<P>
Το εν λόγω ψήφισμα αναφέρεται επίσης στους διαλόγους για τα ανθρώπινα δικαιώματα μεταξύ ΕΕ και Κίνας και, όσο αισιόδοξοι και να θέλουμε να είμαστε, το τελικό αποτέλεσμα είναι ότι δεν απέφεραν σχεδόν τίποτα. Επίσης, τα θεσμικά όργανα της Ευρωπαϊκής Ένωσης πρέπει να σκεφτούν μεταξύ τους πώς θα βελτιώσουν τις στρατηγικές τους και θα κάνουν την Κίνα να κατανοήσει ότι οι δεσμεύσεις της σχετικά με ζητήματα ανθρωπίνων δικαιωμάτων αφορούν και εμάς και ότι το μέλλον της συνεργασίας μεταξύ μας εξαρτάται σημαντικά από αυτές.
<P>
Τέλος, μπορούμε να αναρωτηθούμε για ποιον λόγο η πολιτική της Ευρωπαϊκής Ένωσης όσον αφορά την Κίνα είναι τόσο ασυνάρτητη και ασυνεπής και τι μπορούμε να κάνουμε για αυτό. Από την πλευρά του, το Ευρωπαϊκό Κοινοβούλιο θα στηρίξει βεβαίως την Επιτροπή στο πλαίσιο κοινής προσπάθειας για την καθιέρωση μιας νέας στρατηγικής με την Κίνα. <BRK>
<SPEAKER ID="070" NAME="Cristian Dan Preda" LANGUAGE="RO">
"Πρέπει να σταματήσουμε να θεωρούμε τα λόγια εγκλήματα". Αυτό υποστήριξε ο Liu Xiaobo στον Χάρτη 08, το πολιτικό μανιφέστο που εξέδωσε και το οποίο , όπως ήδη αναφέρθηκε, είχε τη στήριξη χιλιάδων Κινέζων. Ο Liu Xiaobo έχει καταδικαστεί σε 11 έτη κάθειρξης και θα στερηθεί τα πολιτικά δικαιώματά του για άλλα δύο έτη για τη διατύπωση μιας τέτοιας δήλωσης και τη συνεχιζόμενη στήριξη των ανθρωπίνων δικαιωμάτων. Θεωρώ πως αυτή η ποινή είναι ενδεικτική της ενίσχυσης της εκστρατείας των κινεζικών αρχών κατά των ακτιβιστών ανθρωπίνων δικαιωμάτων. Αυτό αποδεικνύεται περαιτέρω από την ανακοίνωση αυτής της Κυριακής ότι ο Tzu Yong Jun, ένας εκ των ηγετών του κινήματος της πλατείας Tiananmen, καταδικάστηκε επίσης σε εννέα έτη κάθειρξης.
<P>
Κατά συνέπεια, θεωρώ ότι είναι ζωτικής σημασίας να εγείρουμε το ζήτημα των ανθρωπίνων δικαιωμάτων στο πλαίσιο της συνόδου κορυφής Ευρωπαϊκής Ένωσης-Κίνας, όπως ορίζεται στο άρθρο 9 του ψηφίσματος.
<P>
Θεωρώ, όπως είπε προηγουμένως και η κ. Hautala, ότι ο διάλογος δεν επαρκεί για τα ανθρώπινα δικαιώματα. Το εν λόγω ζήτημα ανθρωπίνων δικαιωμάτων πρέπει να αντιμετωπιστεί στο πλαίσιο διασκέψεων κορυφής, επειδή ο διάλογος δεν έχει επιφέρει αποτελέσματα μέχρι στιγμής.
<SPEAKER ID="071" NAME="Zigmantas Balčytis">
εξ ονόματος της Ομάδας S&D. - (ΕΝ) Κύριε Πρόεδρε, η Ευρωπαϊκή Ένωση διαπραγματεύεται επί του παρόντος μια νέα συμφωνία πλαίσιο με την Κίνα, η οποία θα ορίσει μια περαιτέρω πορεία για την ανάπτυξη των οικονομικών σχέσεων με τη χώρα.
<P>
Οι σχέσεις αυτές είναι πολύ στενές, αλλά δεν πρέπει να εθελοτυφλούμε όσον αφορά τις επανειλημμένες παραβιάσεις των ανθρωπίνων δικαιωμάτων, σεβόμενοι το κράτος δικαίου.
<P>
" Ευρωπαϊκή Ένωση πρέπει να ενισχύσει τον διάλογο για τα ανθρώπινα δικαιώματα μεταξύ ΕΕ-Κίνας. Ο εν λόγω διάλογος, ο οποίος καθιερώθηκε το 2000, αποδείχθηκε αναποτελεσματικός. " ΕΕ, και ιδίως η Ύπατη Εκπρόσωπος, πρέπει να διασφαλίσουν μια συντονισμένη και αποτελεσματική κοινή ευρωπαϊκή εξωτερική πολιτική έναντι της Κίνας. Ο σεβασμός των ανθρωπίνων δικαιωμάτων πρέπει να αποτελέσει τη βάση αυτής της πολιτικής.
<SPEAKER ID="072" NAME="Helga Trüpel" LANGUAGE="DE">
Κύριε Πρόεδρε, όταν η Κίνα επελέγη για να φιλοξενήσει τους Ολυμπιακούς Αγώνες, πίστευα αρχικά, μετά από όλες τις υποσχέσεις της Κίνας για τη βελτίωση της κατάστασης των ανθρωπίνων δικαιωμάτων, ότι αυτό ενδεχομένως να πραγματοποιείτο.
<P>
Ωστόσο, κατά τη διάρκεια των Ολυμπιακών Αγώνων και μετά από αυτούς αναγκαστήκαμε, δυστυχώς, να παραδεχθούμε ότι δεν σημειώθηκε καμία βελτίωση, αλλά μάλλον επιδείνωση της κατάστασης των ανθρωπίνων δικαιωμάτων. Τώρα, μετά την απόφαση κατά του Liu Xiaobo, είδαμε ακόμα και την απαγόρευση κόμματος ομοφυλοφίλων από την αστυνομία, γεγονός το οποίο απειλεί να οδηγήσει σε μια πολιτική εποχή των παγετώνων για τους αντιφρονούντες, τους υπερασπιστές των ανθρωπίνων δικαιωμάτων και τους ομοφυλόφιλους στην Κίνα.
<P>
Για τον λόγο αυτόν, απαιτούμε την άμεση απελευθέρωση του Liu Xiaobo και άλλων υπερασπιστών των ανθρωπίνων δικαιωμάτων και καλούμε ιδίως την Κίνα -εάν επιθυμεί να αποτελεί αναγνωρισμένο εταίρο στη διεθνή κοινότητα- να σταματήσει τα υστερικά μέτρα λογοκρισίας και τις μεθόδους παρακολούθησής της.
<P>
Αυτό, βεβαίως, ισχύει ιδίως για το Διαδίκτυο. Δεν μπορούμε να αποδεχθούμε το πολιτικό φιλτράρισμα του Διαδικτύου. " προάσπιση της ελευθερίας της έκφρασης σε όλα τα έθνη του κόσμου αποτελεί ουσιαστικό στοιχείο των θεμελιωδών δικαιωμάτων. Τα ανθρώπινα δικαιώματα είναι καθολικά και αδιαίρετα, είτε εδώ στην Ευρώπη είτε στις "ΠΑ είτε στο Σουδάν είτε στην Κίνα. " Λαϊκή Δημοκρατία της Κίνας θα πρέπει να το συνηθίσει αυτό, εάν θέλει πραγματικά να διαδραματίσει έναν διαφορετικό ρόλο.
<P>
Είμαι απόλυτα πεπεισμένη ότι εμείς, ως Ευρωπαίοι, πρέπει να καταστήσουμε σαφές στην Κίνα στο πλαίσιο των επίσημων σχέσεών μας στις διασκέψεις κορυφής - ακριβώς επειδή ενδιαφερόμαστε για συνεργασία στους τομείς της πολιτικής για την προστασία του κλίματος, της περιβαλλοντικής πολιτικής και της ρύθμισης των χρηματοπιστωτικών αγορών - ότι πρέπει να αλλάξει επειγόντως την πολιτική της για τα ανθρώπινα δικαιώματα. <BRK>
<SPEAKER ID="073" NAME="Lorenzo Fontana">
εξ ονόματος της Ομάδας EFD. - (IT) Κύριε Πρόεδρε, κυρίες και κύριοι, ένα από τα σημαντικότερα προβλήματα σχετικά με τα ανθρώπινα δικαιώματα στην Κίνα είναι η εκμετάλλευση της καταναγκαστικής εργασίας στα Laogai, τα κινέζικα στρατόπεδα συγκέντρωσης.
<P>
Αυτό το ζήτημα, πέραν του ότι αποτελεί καθαρή μορφή σύγχρονης δουλείας, αφορά ιδιαίτερα την ευρωπαϊκή οικονομία. Μάλιστα, είναι βέβαιο ότι πάρα πολλά προϊόντα που προέρχονται από την κινεζική αγορά παράγονται από τους κρατουμένους στα Laogai, με προφανή δραστική μείωση του κόστους εργασίας που οδηγεί σε αθέμιτο ανταγωνισμό όσον αφορά τα ευρωπαϊκά προϊόντα.
<P>
Ακολουθώντας επίσης την εμπειρία των "νωμένων Πολιτειών, οι οποίες έχουν ήδη ψηφίσει ορισμένους νόμους για την απαγόρευση της εισαγωγής κινέζικων αγαθών που παράγονται στα Laogai, η Ευρώπη μπορεί και πρέπει να πράξει ό,τι είναι δυνατό προκειμένου να αποτρέψει την είσοδο προϊόντων που παράγονται εξ ολοκλήρου ή εν μέρει με καταναγκαστική εργασία.
<P>
Πρώτον, θα πρέπει να διεξαχθεί εκστρατεία για να αυξηθεί η δημόσια ευαισθητοποίηση σχετικά με το ζήτημα· και δεύτερον, θα πρέπει οι ίδιες παράμετροι υγιεινής και ασφάλειας, που απαιτούνται για τα ευρωπαϊκά προϊόντα, να απαιτούνται και για όλα τα προϊόντα που εισάγονται στην Ευρώπη και να θεσπιστεί νομοθεσία για την επισήμανση με σκοπό την εξασφάλιση της ιχνηλασιμότητας των προϊόντων.
<P>
Επιπλέον, πρέπει να απαιτείται από τους επιχειρηματίες που επενδύουν στην Κίνα να τηρούν ακριβείς κανόνες σχετικά με τα δικαιώματα των εργαζομένων. Τέλος, πρέπει να θεσπίσουμε κανόνες και, πάνω απ' όλα, να εξασφαλίσουμε την τήρησή τους προκειμένου να υπάρξει πλήρης απαγόρευση της εισαγωγής προϊόντων που παράγονται με καταναγκαστική εργασία.
<P>
Είμαι πεπεισμένος ότι αυτός είναι ο μόνος τρόπος με τον οποίο μπορούμε πραγματικά να βοηθήσουμε τον κινεζικό λαό στον αγώνα του για την προάσπιση των ανθρωπίνων δικαιωμάτων. Εάν αυτό δεν συμβεί, θα παραμείνουμε συνεργοί οι οποίοι θέλουν να αρνηθούν σε αυτούς τους ανθρώπους την ελευθερία τους.
<SPEAKER ID="074" NAME="Edward McMillan-Scott" AFFILIATION="NI">
(ΕΝ) Κύριε Πρόεδρε, έχω την τιμή να διατελώ Αντιπρόεδρος του Ευρωπαϊκού Κοινοβουλίου αρμόδιος για θέματα δημοκρατίας και ανθρωπίνων δικαιωμάτων. Το ψήφισμα δικαίως επικεντρώνεται στον Liu Xiaobo, τον βασικό συντάκτη του Χάρτη 08. Μια αγγλική έκδοση του είναι διαθέσιμη στον ιστότοπό μου charter08.eu
<P>
Μετά την τελευταία επίσκεψή μου στο Πεκίνο τον Μάιο του 2006, όλοι οι αντιφρονούντες με τους οποίους ήρθα σε επαφή συνελήφθησαν, φυλακίστηκαν και, σε ορισμένες περιπτώσεις, βασανίστηκαν: ο Hu Jia, για παράδειγμα, ο οποίος βρίσκεται ακόμα στη φυλακή και χρειάζεται ιατρική περίθαλψη. Ειδικότερα ο Gao Zhisheng, ο οποίος, σύμφωνα με πληροφορίες, εξαφανίστηκε μετά από τριάμισι έτη στη φυλακή, υπό κατ' οίκον περιορισμό και μετά από βασανιστήρια, που τον οδήγησαν δύο φορές σε απόπειρα αυτοκτονίας. Οι ανοιχτές επιστολές του Gao προς το καθεστώς το 2005 αποτέλεσαν το έναυσμα για τον Χάρτη 08. " έρευνά του σχετικά με τη δίωξη της πνευματικής βουδιστικής οργάνωσης Falun Gong οδήγησε σε ευρεία υποστήριξη σε όλη την Κίνα. Πιστεύω πως οι αρχές πρέπει πλέον να παρουσιάσουν τον Gao Zhisheng και να τον απελευθερώσουν.
<P>
Κανένας δεν πρέπει να αμφιβάλλει ότι το Ευρωπαϊκό Κοινοβούλιο δεν θα εγκαταλείψει το αίτημά του για μεταρρύθμιση στην Κίνα και, φυσικά, στο Θιβέτ.
<SPEAKER ID="075" NAME="Eija-Riitta Korhola" AFFILIATION="PPE">
(FI) Κύριε Πρόεδρε, είναι απαράδεκτο το γεγονός ότι τα εμπορικά συμφέροντα επικράτησαν στις σχέσεις μεταξύ ΕΕ και Κίνας και ότι η επιμονή στον σεβασμό των ανθρωπίνων δικαιωμάτων και τη δημοκρατική ανάπτυξη έχει, ούτε λίγο ούτε πολύ, περιοριστεί στο πλαίσιο εγκάρδιων χαιρετισμών.
<P>
Παρακολουθώ με ενδιαφέρον την τόλμη που επιδεικνύει η εταιρεία μηχανής αναζήτησης Google και τα σχέδιά της για λήξη της συνεργασίας με τις κινεζικές αρχές και ακόμα για αποχώρηση από τη χώρα, λόγω του φιλτραρίσματος των ιστοσελίδων του Διαδικτύου και της λογοκρισίας. Παράλληλα, η Google ζητεί καθαρά την ελευθερία της έκφρασης για τους κινέζους χρήστες τους Διαδικτύου.
<P>
Μοιράζομαι την ανησυχία των συναδέλφων μου σχετικά με τη μεταχείριση του Liu Xiaobo και των άλλων κινέζων κρατουμένων συνείδησης και ελπίζω ότι το Συμβούλιο και η Επιτροπή θα εξετάσουν την υπόθεση του Xiaobo στην επόμενη διάσκεψη κορυφής μεταξύ της ΕΕ και της Κίνας. Οι συμφωνίες που βρίσκονται αυτήν τη στιγμή υπό διαπραγμάτευση πρέπει να καταστήσουν σαφές ότι η μελλοντική ανάπτυξη εμπορικών σχέσεων με την Κίνα θα συνδέονται πιο αποτελεσματικά με τον πολιτικό διάλογο και τον σεβασμό προς τα ανθρώπινα δικαιώματα.
<SPEAKER ID="076" NAME="Gesine Meissner" AFFILIATION="ALDE">
(DE) Κύριε Πρόεδρε, ειπώθηκαν πολλά διαφορετικά πράγματα σχετικά με το ποιος είναι ο κατάλληλος τρόπος να συνομιλήσουμε με την Κίνα και να της ασκήσουμε πίεση, επειδή είναι σαφές ότι πολλά αφήνουν ανεπηρέαστη αυτήν τη χώρα. " κ. De Keyser δήλωσε ότι, για αυτόν τον λόγο, η Ομάδα της απέσυρε την υπογραφή της. Δεν νομίζω ότι αυτός είναι ο σωστός τρόπος δράσης. Καθώς η ΕΕ έχει συμπεριλάβει τα ανθρώπινα δικαιώματα στον Χάρτη Θεμελιωδών Δικαιωμάτων και στη Συνθήκη της Λισαβόνας, ειδικά εμείς πρέπει να εξακολουθήσουμε να επισημαίνουμε τις παραβιάσεις των ανθρωπίνων δικαιωμάτων. Προς το παρόν δεν διαθέτουμε άλλες επιλογές. Όταν σκεφτούμε κάποια καλύτερη ιδέα, θα την στηρίξω αμέσως.
<P>
Ωστόσο, δεν πρόκειται μόνο για τον Liu Xiaobo· πρόκειται επίσης για τον Gao Zhisheng, ο οποίος έχει εξαφανιστεί και, από ό,τι μαθαίνουμε τώρα, έχει, σύμφωνα με πληροφορίες, αυτοκτονήσει. Όλοι πιστεύουν ότι έχει πιθανότατα δολοφονηθεί με κάποιο αποτρόπαιο τρόπο. Αυτό είναι απαράδεκτο. Όσον αφορά τους Ολυμπιακούς Αγώνες, διαπιστώσαμε ότι η μετάβαση στην Κίνα και η διενέργεια επαφών εκεί δεν αλλάζει απολύτως τίποτα στην κατάσταση των ανθρωπίνων δικαιωμάτων. Όλοι το ελπίζαμε, αλλά δεν λειτούργησε. Ως εκ τούτου, δεν πρέπει να παραιτηθούμε από τις επείγουσες εκκλήσεις μας.
<SPEAKER ID="077" NAME="Neelie Kroes">
μέλος της Επιτροπής. - (ΕΝ) Κύριε Πρόεδρε, η ΕΕ έχει εκφράσει με σαφήνεια τη βαθιά ανησυχία της για τη δυσανάλογη καταδίκη του επιφανούς υπερασπιστή των ανθρωπίνων δικαιωμάτων Liu Xiaobo σε 11 έτη κάθειρξης για τον ρόλο του ως συντάκτη του Χάρτη 08, ενός προτύπου δημοκρατικών μεταρρυθμίσεων στην Κίνα που θα βασίζονται στα δικαιώματα, και για σειρά δημοσιεύσεων μέσω του Διαδικτύου σχετικά με ζητήματα ανθρωπίνων δικαιωμάτων.
<P>
Αποδίδουμε τεράστια σημασία στην ελευθερία της σκέψης και της έκφρασης: τους ακρογωνιαίους λίθους, όπως όλοι γνωρίζουμε, του δημοκρατικού συστήματός μας. " ετυμηγορία κατά του κ. Liu είναι παντελώς ασύμβατη με το δικαίωμα της ελευθερίας της έκφρασης, το οποίο κατοχυρώνεται στο διεθνές σύμφωνο για τα ατομικά και τα πολιτικά δικαιώματα που έχει υπογραφεί από την Κίνα. Επίσης, είμαστε προσηλωμένοι στην προστασία του δικαιώματος της σεξουαλικής έκφρασης και προσανατολισμού, όπως ανέφερε η κ. Trüpel.
<P>
" ΕΕ προσπάθησε να συμμετάσχει ως παρατηρητής στη δίκη και λυπούμαστε ιδιαίτερα για το γεγονός ότι απαγορεύτηκε στους παρατηρητές μας η είσοδος στην αίθουσα του δικαστηρίου. Οι λεπτομέρειες της δίκης, τις οποίες, ωστόσο, καταφέραμε να μάθουμε, καταδεικνύουν με σαφήνεια ότι δεν δόθηκε στον κ. Liu η δυνατότητα κατάλληλης υπεράσπισης και ότι δεν είχε μια δίκαιη δίκη. " ΕΕ θα συνεχίσει να ζητεί από την κινεζική κυβέρνηση την άνευ όρων απελευθέρωση του κ. Liu και τον τερματισμό της παρενόχλησης και κράτησης των άλλων υπογραφόντων του Χάρτη 2008.
<P>
" συνολική πολιτική μας για την Κίνα χαρακτηρίζεται από εποικοδομητική δέσμευση στο πλαίσιο της στρατηγικής εταιρικής σχέσης μας. Σε διάφορες περιπτώσεις στο παρελθόν χαιρετίσαμε την πρόοδο που είχε σημειώσει η Κίνα ως προς τα κοινωνικά και οικονομικά δικαιώματα, καθώς και την πρόσφατη δρομολόγηση του σχεδίου δράσης της Κίνας για τα ανθρώπινα δικαιώματα, αλλά, από την άλλη πλευρά, υφίστανται εξαιρετικά σοβαρές ανησυχίες όσον αφορά τα ατομικά και πολιτικά δικαιώματα και σειρά πρόσφατων εξελίξεων, όπως αυτές τις οποίες ανέφεραν οι αξιότιμοι συνάδελφοι αυτού του Σώματος στο σχέδιο ψηφίσματος.
<P>
" δέσμευση της ΕΕ για τα ανθρώπινα δικαιώματα εκφράζεται κατά τη διάρκεια των τακτικών πολιτικών επαφών μας και ιδίως στο πλαίσιο του διαλόγου μας με τις κινεζικές αρχές για τα ανθρώπινα δικαιώματα. " τελευταία συνάντηση, όπως γνωρίζετε, πραγματοποιήθηκε στις 20 Νοεμβρίου του προηγούμενου έτους στο Πεκίνο. " δύναμη της σχέσης μας μάς επιτρέπει να συζητούμε αυτά τα ζητήματα με ειλικρίνεια. Το προηγούμενο έτος, στο πλαίσιο της 12ης διάσκεψης κορυφής ΕΕ-Κίνας στην Nanjing, το ζήτημα των ανθρωπίνων δικαιωμάτων εγέρθηκε κατά τη διάρκεια τόσο των συζητήσεων όσο και της συνέντευξης Τύπου.
<P>
" κ. Vergiat και η κ. Korhola έθιξαν τις επιθέσεις στον κυβερνοχώρο κατά της Google. " Επιτροπή θεωρεί ότι πρόκειται για άλλη μια ανησυχητική εξέλιξη στο πλαίσιο της ελευθερίας της έκφρασης στην Κίνα. Προφανώς παρακολουθούμε την κατάσταση στενά. Κατανοούμε ότι υπάρχουν διαβουλεύσεις εν εξελίξει μεταξύ της εταιρίας και των κινεζικών αρχών. Θα συνεχίσουμε να επαγρυπνούμε σε περίπτωση παρόμοιων επιθέσεων κατά εταιριών της ΕΕ.
<P>
Θα ήθελα να διαβεβαιώσω αυτό το Σώμα ότι θα εξακολουθήσουμε να εγείρουμε αυτά τα ζητήματα, και σε ανώτατο επίπεδο, υπενθυμίζοντας τις διεθνείς υποχρεώσεις της Λαϊκής Δημοκρατίας της Κίνας όσον αφορά τα ανθρώπινα δικαιώματα. Υπενθυμίζουμε επίσης τις συνταγματικές εγγυήσεις της Κίνας για την ελευθερία της έκφρασης. Όλοι μοιραζόμαστε τον στόχο μιας πιο ανοικτής, διαφανούς Κίνας, η οποία θα τηρεί τα διεθνή πρότυπα για τα ανθρώπινα δικαιώματα και θα συνεργάζεται για την αντιμετώπιση των παγκόσμιων προκλήσεων. Για την επίτευξη αυτού του στόχου, πρέπει να συνεχίσουμε να εργαζόμαστε για την ανάπτυξη της στρατηγικής εταιρικής σχέσης μας.
<P>
Θα ήθελα να αντιδράσω στο ερώτημα της κ. De Keyser. Όσον αφορά την εκτέλεση του βρετανού πολίτη, Akmal Shaikh, η Ευρωπαϊκή Ένωση έχει καταδικάσει την εκτέλεσή του με τον πιο κατηγορηματικό τρόπο. Λυπάται βαθύτατα για το γεγονός ότι η Κίνα δεν έλαβε υπόψη τις επανειλημμένες εκκλήσεις της Ευρωπαϊκής Ένωσης και τις εκκλήσεις ενός εκ των κρατών μελών της για μετριασμό της θανατικής ποινής του κ. Shaikh.
<SPEAKER ID="078" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί στις 12.00.
<P>
Γραπτές δηλώσεις (άρθρο 149)
<SPEAKER ID="996" NAME="Cătălin Sorin Ivan  " LANGUAGE="RO">
Το δικαίωμα στη ζωή, το δικαίωμα στην ελεύθερη έκφραση και σκέψη αποτελούν το θεμέλιο της ευρωπαϊκής ολοκλήρωσης και του οράματός μας για τον κόσμο. Όταν ένας εκ των εταίρων μας, στην προκειμένη περίπτωση η Κίνα, παραβιάζει επανειλημμένα αυτά τα δικαιώματα, οφείλουμε να αντιδράσουμε. Ωστόσο, δεν πρέπει να αντιδράσουμε βάσει του προτύπου "κατονομασίας και μομφής" και να κατηγορήσουμε την Κίνα αγνοώντας τις διαφορές που μας χωρίζουν όσον αφορά την κουλτούρα και τον πολιτισμό. Αυτό το ψήφισμα για την παραβίαση των ανθρωπίνων δικαιωμάτων στην Κίνα, ιδίως στην περίπτωση του Liu Xiaobo, αποτελεί απόδειξη απλουστευτικής προσέγγισης ως προς τα ζητήματα που αντιμετωπίζει η κινεζική κοινωνία. Βεβαίως, δεν υιοθετήσαμε τη θέση μας εναντιούμενοι στην αρχή του απαραβίαστου των ανθρωπίνων δικαιωμάτων, που αποτελεί τη βάση του ψηφίσματος και την οποία προσυπογράφουμε ανεπιφύλακτα. Το θέμα ήταν μάλλον ο τρόπος με τον οποίο εκφράστηκε. Προκειμένου να επιτύχουμε τα επιθυμητά αποτελέσματα, πρέπει να διατηρήσουμε ένα κλίμα απαλλαγμένο από συγκρούσεις μεταξύ ημών και της Κίνας. Αυτός είναι ο μόνος τρόπος με τον οποίο μπορούμε να συμβάλουμε στην εξέλιξη της Κίνας προς μια κοινωνία με βαθιά προσήλωση στη σημασία του σεβασμού των ανθρωπίνων δικαιωμάτων.
<SPEAKER ID="079" NAME="Anneli Jäätteenmäki  " AFFILIATION="ALDE">
γραπτώς. - "Ας μην είμαστε κακοί" είναι το πασίγνωστο σύνθημα της Google. Στο παρελθόν έχει υποστεί κριτική, η οποία αμφισβητούσε το σύνθημα, όσον αφορά την πολιτική της στην Κίνα. Οργανώσεις ανθρωπίνων δικαιωμάτων έχουν κατηγορήσει την Google ότι βοηθάει την κινεζική κυβέρνηση στην καταπίεση των πολιτών της και ιδίως των ακτιβιστών ανθρωπίνων δικαιωμάτων. Προφανώς η Google θα είναι λιγότερο κακή στο μέλλον. " απόφασή της για την έναρξη λειτουργίας μιας μηχανής αναζήτησης χωρίς φίλτρα στην Κίνα αξίζει θερμά συγχαρητήρια. Με την ανακοίνωσή της σχετικά με την αλλαγή της πολιτικής της για την Κίνα, η Google θέτει σε κίνδυνο κέρδη από μία εκ των μεγαλύτερων αγορών του Διαδικτύου παγκοσμίως και ενδεχομένως εγκαταλείπει σχεδόν 400 εκατομμύρια χρήστες. Σε αυτήν τη συγκεκριμένη περίπτωση η Google απέδειξε ότι μια μεγάλη πολυεθνική εταιρία μπορεί πραγματικά να εμμείνει στη δεοντολογική πολιτική της. " Google, διοικούμενη ακόμα από τους ιδρυτές της, έχει κάθε δυνατότητα να αντανακλά τις βασικές αξίες και τα πιστεύω της σε κάθε ενέργειά της στο μέλλον. Και, εάν η Google συνεχίσει να ευημερεί, θα αποδείξει ότι δεν υπάρχει καμία εγγενής σύγκρουση μεταξύ του κέρδους και της αειφόρου και ανθρώπινης δράσης.
<SPEAKER ID="995" NAME="Nuno Melo  " LANGUAGE="PT">
Έχουν σημειωθεί επανειλημμένες παραβιάσεις των ανθρωπίνων δικαιωμάτων στην Κίνα και δεν μπορούμε να μην τις καταδικάσουμε. Το γεγονός ότι η ΕΕ είναι ένας από τους βασικούς οικονομικούς εταίρους της Κίνας αυξάνει την ευθύνη μας για την καταδίκη όλων των ενεργειών που παραβιάζουν τα δικαιώματα κάθε πολίτη, ιδίως εκείνων που υπερασπίζονται την ελευθερία της έκφρασης και τα ανθρώπινα δικαιώματα σε αυτήν τη χώρα. Είναι ζωτικής σημασίας η Λαϊκή Δημοκρατία της Κίνας να σεβαστεί και να τιμήσει τις δεσμεύσεις που ανέλαβε ενώπιον του Συμβουλίου Ανθρωπίνων Δικαιωμάτων.
<SPEAKER ID="080" NAME="Alajos Mészáros  " LANGUAGE="SK">
Όσο μεγαλύτερη γεωγραφικά και πιο ανεξάρτητη οικονομικά είναι μια χώρα, τόσο πιο δύσκολο είναι να απαιτηθεί η τήρηση των ανθρωπίνων δικαιωμάτων από αυτήν τη χώρα. Θεωρώ απαράδεκτο το γεγονός ότι η Ευρωπαϊκή Ένωση, στις σχέσεις της με την Κίνα, εξακολουθεί να θέτει προτεραιότητα στα οικονομικά συμφέροντα. Σχεδόν σε κάθε συνάντηση σε ανώτατο διπλωματικό επίπεδο, το μόνο που μπορούμε να κάνουμε είναι να υπενθυμίσουμε δειλά το ζήτημα των παραβιάσεων των ανθρωπίνων δικαιωμάτων στη χώρα. Στην Ευρώπη, δυστυχώς, είχαμε πολλές αρνητικές εμπειρίες από τις πρακτικές κομμουνιστικών καθεστώτων όσον αφορά την καταστολή των ανθρωπίνων δικαιωμάτων. Κατά συνέπεια, είμαι πεπεισμένος ότι ο πραγματικός αριθμός των παραβιάσεων των ανθρωπίνων δικαιωμάτων είναι πολύ μεγαλύτερος από ό,τι μάς κάνουν να πιστεύουμε οι πληροφορίες μας. Για τον λόγο αυτόν, πρέπει επειγόντως να κάνουμε την Κίνα να σεβαστεί τα ανθρώπινα δικαιώματα ακόμα και με αντίτιμο την οικονομική και πολιτική θυσία. Διαφορετικά, οι εξελίξεις στην Κίνα ενδέχεται να έχουν δυσμενείς επιπτώσεις στις γενικές εξελίξεις όσον αφορά την πολιτική κατάσταση στην Ασία με συνακόλουθες επιπτώσεις στη γενική παγκόσμια οικονομία και πολιτική.
<SPEAKER ID="081" NAME="Wojciech Michał Olejniczak  " AFFILIATION="S&amp;D">
γραπτώς. - (PL) Ψήφισα υπέρ του ψηφίσματος το οποίο καταδικάζει τις παραβιάσεις των ανθρωπίνων δικαιωμάτων, επειδή δεν πρέπει να ανεχόμαστε ή να συναινούμε στην παραβίασή τους είτε ως λαοί είτε ως πολίτες. " συμπεριφορά που είναι επιβλαβής για τους ανθρώπους, την ελευθερία και τα δικαιώματά τους, τα οποία έχουν κατοχυρωθεί πριν από πολλά έτη, είναι αντίθετη προς τα θεμέλια πάνω στα οποία έχουν οικοδομηθεί οι δυτικές δημοκρατίες. Ο διάλογος που ξεκίνησε το 2000 μεταξύ της Ευρωπαϊκής Ένωσης και της Κίνας δεν έχει οδηγήσει στα αναμενόμενα αποτελέσματα. Συνεπώς, πρέπει να αναρωτηθούμε εάν έχουμε πράξει όλα όσα θα μπορούσαμε να είχαμε πράξει, και εάν η απάντηση είναι "όχι", θα πρέπει να εφαρμόσουμε τις διατάξεις των ψηφισμάτων για την αποτελεσματικότητα της οικονομικής συνεργασίας. Τα ανθρώπινα δικαιώματα πρέπει να αποτελέσουν τη βάση του διαλόγου μεταξύ της Ένωσης και της Κίνας και τα συμφέροντα των ανθρώπων πρέπει να υπερισχύσουν έναντι των οικονομικών συμφερόντων.
<P>
" σύλληψη και η καταδίκη του υπέρμαχου της ειρήνης και ακτιβιστή των ανθρωπίνων δικαιωμάτων Liu Xiaobo, ο οποίος ζήτησε περισσότερη δημοκρατία στην Κίνα, αποτελεί ξεκάθαρο σημάδι ότι τα υφιστάμενα μέτρα μας δεν είναι αποτελεσματικά. Ως εκ τούτου, αξίζει να προβούμε σε περαιτέρω ενέργειες πέραν των ψηφισμάτων, οι οποίες θα επιτρέψουν μεγαλύτερο σεβασμό για αυτά για τα οποία αγωνίζεται ο Liu Xiaobo, καθώς και χιλιάδες άλλοι Κινέζοι και πολλοί άνθρωποι σε όλον τον κόσμο.
<P>
Οι μεταρρυθμίσεις που ξεκίνησαν στην Κίνα πριν από τριάντα έτη έδειξαν στον κόσμο ότι κάτι άλλαζε και ότι ενδεχομένως η χώρα θα έπραττε κάτι προς όφελος της κοινωνίας. Το ίδιο αναμένουμε και σήμερα. Σήμερα επιθυμούμε έναν εταίρο ο οποίος θα σέβεται τις αρχές, οι οποίες είναι θεμελιώδεις για εμάς.

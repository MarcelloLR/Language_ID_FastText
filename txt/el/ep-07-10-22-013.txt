<CHAPTER ID="013">
Παρεμβάσεις ενός λεπτού επί σημαντικών πολιτικών ζητημάτων
<SPEAKER ID="034" NAME="Πρόεδρος">
" ημερήσια διάταξη προβλέπει τις παρεμβάσεις ενός λεπτού επί σημαντικών πολιτικών ζητημάτων.
<SPEAKER ID="035" NAME="Rumiana Jeleva   -" AFFILIATION="PPE-DE">
(BG) " εκπομπή "Τα εγκαταλελειμμένα παιδιά της Βουλγαρίας" (Bulgaria's Abandoned Children), που προέβαλε το BBC 4, όπου περιγράφονται οι συνθήκες και οι συμπεριφορές προς τους τροφίμους στο ειδικό ίδρυμα κοινωνικής πρόνοιας για παιδιά με νοητική ή σωματική αναπηρία στο χωριό Mogilino, προκάλεσε θυελλώδεις αντιδράσεις στη Βουλγαρία και στη διεθνή κοινότητα. Αυτό με υποχρεώνει να πω τι ενέργειες πραγματοποιήθηκαν.
<P>
Καταρχάς, υποβάλαμε ερωτήματα στον υπουργό Εργασίας και Κοινωνικής Πολιτικής και στον πρόεδρο της κρατικής υπηρεσίας για την προστασία των παιδιών. Ζητήσαμε να κλείσει το ίδρυμα και να επιταχυνθεί η διαδικασία αποϊδρυματοποίησης. Το Υπουργείο απάντησε στα ερωτήματά μας.
<P>
Δεύτερον, προσφύγαμε σε διεθνείς μη κυβερνητικές οργανώσεις, που παρέχουν κοινωνικές υπηρεσίες σε άτομα με αναπηρία. Μεταξύ αυτών είναι η Betel, η μεγαλύτερη φιλανθρωπική οργάνωση στην Ευρώπη με εμπειρία 150 ετών στην παροχή περίθαλψης σε άτομα με νοητική υστέρηση. Οι ειδικοί της ανταποκρίθηκαν στο αίτημά μου να επισκεφθούμε μαζί το ίδρυμα στο Mogilino και να αναζητήσουμε συγκεκριμένες λύσεις στα προβλήματα.
<P>
" κυβέρνηση είναι καταρχήν υπεύθυνη για την παροχή των αναγκαίων υλικών και τεχνικών συνθηκών σε αυτά τα ιδρύματα και για την υποστήριξη των παιδιών. Αυτό, όμως, που χρειαζόμαστε, είναι μια διαφορετική αντίληψη των κοινωνικών υπηρεσιών για παιδιά με σοβαρές διανοητικές αναπηρίες και μια διαφορετική στάση της κοινωνίας και των θεσμών απέναντι σε αυτά. " απομόνωση αυτών των παιδιών σε δυσπρόσιτα χωριά και μικρές πόλεις είναι μια πρακτική που έχει εγκαταλειφθεί προ πολλού στην Ευρώπη. Τα προβλήματα δεν θα επιλυθούν μέσω της απόκρυψης της αλήθειας, αλλά μέσω των συντονισμένων προσπαθειών όλων μας.
<SPEAKER ID="036" NAME="Luis Yañez-Barnuevo García" AFFILIATION="PSE">
(ES) Κύριε Πρόεδρε, το Ευρωπαϊκό Κοινοβούλιο αναγνωρίζεται διεθνώς ως θεσμικό όργανο ελευθερίας και ανθρωπίνων δικαιωμάτων, που σέβεται το διεθνές δίκαιο και το σύστημα των "νωμένων Εθνών.
<P>
Λαμβάνοντας αυτό υπόψη, πολλοί εξ ημών θα ήθελαν να ακούσουν την εκτίμηση του ίδιου του Κοινοβουλίου, καθώς και του Προέδρου του, αναφορικά με την κατακραυγή που προκάλεσε η δημοσιοποίηση των συζητήσεων μεταξύ των Προέδρων Bush και Aznar το 2003 στο ράντσο Crawford, λίγο πριν από την εισβολή στο Ιράκ.
<P>
Κάποιες πτυχές αυτής της συζήτησης είναι εξαιρετικά σοβαρές, διότι καταδεικνύουν παντελή έλλειψη σεβασμού έναντι των "νωμένων Εθνών, περιφρόνηση για τις διατλαντικές σχέσεις και αδιαφορία για το διεθνές δίκαιο.
<P>
Όλοι υποψιαζόμασταν ότι είχε συμβεί κάτι τέτοιο, ποτέ όμως στο παρελθόν δεν ήταν τόσο σαφείς οι αποδείξεις· τόσο σαφείς, ώστε να επιβάλλεται να υιοθετήσει το Κοινοβούλιο μια στάση, μόνο και μόνο για να δηλώσει ότι ένα τέτοιο επαίσχυντο γεγονός δεν πρέπει να ξανασυμβεί.
<SPEAKER ID="037" NAME="Eugenijus Gentvilas" AFFILIATION="ALDE">
- (LT) Το γεγονός ότι εκθέσεις από ευρωπαίους πολιτικούς για την υπερθέρμανση του πλανήτη, την εξοικονόμηση ενέργειας και παρόμοια ζητήματα γίνονται δεκτές με αδιαφορία στις περισσότερες ευρωπαϊκές χώρες αποτελεί πηγή ανησυχίας. Παρομοίως, οι περιφέρειες, οι επαρχίες και άλλες διοικητικές μονάδες δεν επιδεικνύουν τη δέουσα προσοχή σε αυτά τα προβλήματα. Μπορεί κανείς εύκολα να διαπιστώσει παντού περιπτώσεις όπου κατασπαταλάται η ενέργεια και όπου αγνοούνται οι συνέπειες της υπερθέρμανσης του πλανήτη. Για παράδειγμα, σχεδόν κάθε μέρα καθ' οδόν από τις Βρυξέλλες για το Λουξεμβούργο, βλέπω τα φώτα στους δρόμους να εκτείνονται για δεκάδες χιλιόμετρα, κανείς όμως, ούτε η Βαλονία ούτε το Βέλγιο ούτε οι επαρχίες αναλαμβάνουν την ευθύνη.
<P>
Από την άλλη πλευρά, πολύ συχνά, ακόμη και εντός του Ευρωπαϊκού Κοινοβουλίου, οι πράξεις μας δεν συμβαδίζουν με τα λόγια μας. Αδυνατώ να κατανοήσω για ποιον λόγο, σε κάθε συνεδρίαση στο Στρασβούργο, κάθε μέλος του ΕΚ παραλαμβάνει περίπου 200-300 σελίδες στενογραφημένων πρακτικών και πρωτοκόλλων. Κατά τη γνώμη μου, θα πρέπει να έχουμε αυτό το υλικό μόνο στο Διαδίκτυο και να σταματήσουμε να το εκτυπώνουμε.
<SPEAKER ID="038" NAME="Bogusław Rogalski" AFFILIATION="UEN">
(PL) Κύριε Πρόεδρε, στις 10 Οκτωβρίου, δύο ακτιβιστές του Πολωνικού Συνδέσμου στη Λευκορωσία, η Angelika Borys και ο Igor Bancer, συνελήφθησαν εκ νέου στο Grodno. Τους απαγγέλθηκαν κατηγορίες με το πρόσχημα του χουλιγκανισμού και ο Bancer καταδικάστηκε σε δεκαήμερη φυλάκιση, ενώ στην Borys επιβλήθηκε πρόστιμο ίσο με το δεκαπενταπλάσιο περίπου του μέσου μηνιαίου μισθού στη Λευκορωσία. Είναι, ωστόσο, ευρέως γνωστό ότι ο πραγματικός λόγος της σύλληψής τους ήταν η διαδήλωση που σχεδίαζε η αντιπολίτευση εναντίον του αυταρχικού καθεστώτος του Alexander Lukashenko. Οι αρχές της Λευκορωσίας κατέδειξαν εκ νέου ότι η ανεξαρτησία των οργανώσεων και η ελευθερία δεν θα γίνουν ανεκτές σε αυτή τη χώρα. Ο φόβος, οι συλλήψεις υπό οιοδήποτε πρόσχημα και η δαιμονοποίηση των δυτικών χωρών είναι οι μέθοδοι τις οποίες χρησιμοποίησε για μεγάλο διάστημα ο Lukashenko για να διατηρήσει την τυραννική εξουσία του.
<P>
Κύριε Πρόεδρε, δεν μπορούμε να επιτρέψουμε να συμβαίνουν τόσο εκτεταμένες παραβιάσεις των ανθρωπίνων δικαιωμάτων, της προσωπικής αξιοπρέπειας και της ελευθερίας, δίπλα ακριβώς στην Ευρωπαϊκή Ένωση. " Ευρώπη δεν μπορεί να είναι δημοκρατική, αν η Λευκορωσία δεν είναι μια ελεύθερη χώρα. Ας αυξήσουμε τις δαπάνες μας για να βοηθήσουμε την κοινωνία της Λευκορωσίας να ξεφύγει από την τυραννία της δικτατορίας. Ας ζητήσουμε να γίνουν σεβαστά τα δικαιώματα των εθνοτικών μειονοτήτων, να σταματήσουν οι αδικαιολόγητες συλλήψεις και να απελευθερωθούν οι πολιτικοί κρατούμενοι. Αυτός είναι ο μόνος τρόπος να αλλάξουμε τη μοναδική τυραννία και δικτατορία στην Ευρώπη.
<SPEAKER ID="039" NAME="Carl Schlyter" AFFILIATION="Verts/ALE">
(SV) Σας ευχαριστώ, κύριε Πρόεδρε. Θέλω να μιλήσω για την απόφαση του τουρκικού κοινοβουλίου να εξουσιοδοτήσει τον τουρκικό στρατό να εισβάλει στη μόνη σχετικώς ήρεμη περιοχή στο Ιράκ. Τώρα φαίνεται ότι θα μπορέσουμε να συμπεριλάβουμε αυτά τα γεγονότα στη συζήτησή μας επί της γενικής έκθεσης την Τετάρτη. Ελπίζω ότι θα έχουν όλοι την ευκαιρία να εμπλακούν στη διαδικασία και να υποβάλουν τροπολογίες, δεδομένου ότι αυτό συνιστά μεγάλη απειλή για την ειρήνη στην περιοχή. Αυτό αναδεικνύει το πρόβλημα των στρατιωτικών που ασκούν πίεση και προωθούν αποφάσεις. Πρέπει τώρα να διασφαλίσουμε ότι η κυβέρνηση θα αντισταθεί, ότι δεν θα σταλούν στρατεύματα και ότι κανένας δεν θα προκληθεί να εισβάλει στο Ιράκ με στρατιωτικές δυνάμεις. Αν υπάρχει κάτι που φθάνει και περισσεύει, αυτό είναι ο στρατός. Αν υπάρχει κάτι που λείπει, αυτό είναι η κανονική συζήτηση μεταξύ των λαών και αυτό πρέπει να στηρίξουμε. Σας ευχαριστώ.
<SPEAKER ID="040" NAME="Willy Meyer Pleite" AFFILIATION="GUE/NGL">
(ES) Κύριε Πρόεδρε, είναι σαν η Ευρωπαϊκή Ένωση να είναι αποκομμένη από τις ειδήσεις και τις δραστηριότητες σε ό,τι αφορά τις συστηματικές παραβιάσεις των ανθρωπίνων δικαιωμάτων που διαπράττει το Βασίλειο του Μαρόκου σε σχέση με τα κατεχόμενα εδάφη της Δυτικής Σαχάρας.
<P>
Μας έχουν εκπαιδεύσει καλά. Ωστόσο, αξίζει να δώσει το Βασίλειο του Μαρόκου μια εξήγηση στο Κοινοβούλιο αναφορικά με την αντιπροσωπεία, που δεν μπόρεσε να επισκεφθεί αυτά τα κατεχόμενα εδάφη.
<P>
Πρέπει, επίσης, να δοθούν δύο πρόσθετες πληροφορίες, σε σχέση με όσα παρασχέθηκαν ήδη: πρώτον, το Μαρόκο αρνήθηκε να επιτρέψει στην Ένωση Ανθρωπίνων Δικαιωμάτων -η ένωση ονομάζεται "CODESA" να διεξαγάγει το συνέδριό της στα κατεχόμενα εδάφη και, δεύτερον, τα "νωμένα Έθνη ακόμη να δημοσιεύσουν την έκθεση του Ύπατου Αρμοστή τους για τα Ανθρώπινα Δικαιώματα, που επισκέφθηκε τα κατεχόμενα εδάφη για να συντάξει πλήρη έκθεση σχετικά με την εκεί κατάσταση. Αυτή η έκθεση δεν έχει δημοσιευθεί μέχρι σήμερα.
<P>
Παρωθώ τα ευρωπαϊκά θεσμικά όργανα - το Ευρωπαϊκό Κοινοβούλιο, την Ευρωπαϊκή Επιτροπή και το Συμβούλιο, να θέσουν ένα τέρμα σε αυτή την κατάσταση.
<SPEAKER ID="041" NAME="Gerard Batten" AFFILIATION="IND/DEM">
(ΕΝ) Κύριε Πρόεδρε, ο Gordon Brown είπε σήμερα πως δεν θα υπάρξει ανάγκη για άλλη Συνθήκη της ΕΕ τουλάχιστον για τα επόμενα 10 έτη. Γνωρίζει πολύ καλά πως δεν θα υπάρξει ποτέ ανάγκη για άλλη Συνθήκη. " προτεινόμενη Μεταρρυθμιστική Συνθήκη είναι μια αυτοτροποποιούμενη Συνθήκη. Το λίγο που θα απομείνει από την κυρίαρχη εξουσία μπορεί να μεταφερθεί στην ΕΕ μέσω αποφάσεων του Ευρωπαϊκού Συμβουλίου χωρίς προσφυγή στο Κοινοβούλιο, ούτε καν στους πολίτες.
<P>
" Μεταρρυθμιστική Συνθήκη ορίζει επίσημα τη νομιμότητα και την υπεροχή του δικαίου της ΕΕ έναντι του εθνικού δικαίου. Αν οι δύο Βουλές της Βρετανίας αποδεχτούν και εφαρμόσουν τις διατάξεις της Μεταρρυθμιστικής Συνθήκης ως ανώτερες και εις βάρος της ισχύουσας νομοθεσίας της Αγγλίας και της Σκοτίας, αυτό αποτελεί πράξη εσχάτης προδοσίας στο πλαίσιο των ισχυόντων νόμων περί εσχάτης προδοσίας. Οποιοδήποτε μέλος της Βουλής των Κοινοτήτων ή της Βουλής των Λόρδων ψηφίσει υπέρ της κύρωσης της Μεταρρυθμιστικής Συνθήκης είναι επομένως, κυριολεκτικά, ένας προδότης της χώρας του.
<P>
(Γέλια)
<P>
Δείτε τους νόμους περί εσχάτης προδοσίας αν δεν με πιστεύετε!
<SPEAKER ID="042" NAME="Πρόεδρος">
Πρέπει να είμαστε προσεκτικοί στη χρήση τέτοιων όρων, κύριε Batten.
<SPEAKER ID="043" NAME="Μανώλης Μαυρομμάτης" AFFILIATION="PPE-DE">
Κύριε Πρόεδρε, αγαπητοί συνάδελφοι, ένα χρόνο πριν από την έναρξη των Ολυμπιακών Αγώνων του Πεκίνου, ανησυχητικά μηνύματα φθάνουν καθημερινά στην παγκόσμια κοινή γνώμη. Αυτή τη φορά δεν πρόκειται για τα ανθρώπινα δικαιώματα ή τη μόλυνση του περιβάλλοντος, αλλά για την απόφαση της οργανωτικής επιτροπής και των αρμόδιων αρχών της Λαϊκής Δημοκρατίας της Κίνας να απαγορεύσουν κάθε είδος και μορφή θρησκευτικής προσευχής των συμμετεχόντων στους Ολυμπιακούς Αγώνες. Κατά παράβαση των συμφωνιών που έχουν υπογράψει οι κινεζικές αρχές με τη Διεθνή Ολυμπιακή Επιτροπή, και οι οποίες τηρούνται από καταβολής των Ολυμπιακών Αγώνων, τα σύμβολα των θρησκειών όπως η Βίβλος, η Καινή και η Παλαιά Διαθήκη, χώροι προσευχής, ακόμη και ο Εσταυρωμένος ως περιδέραιο στο λαιμό των αθλητών και αθλητριών, θα απαγορευθούν.
<P>
Ως χριστιανός θλίβομαι βαθύτατα και ελπίζω ότι η διεθνής κοινότητα και η Ευρωπαϊκή Ένωση θα αποτρέψουν έγκαιρα την εφαρμογή αυτού του πρωτοφανούς μέτρου από την οργανώτρια αρχή των Ολυμπιακών Αγώνων του 2008.
<P>
(Χειροκροτήματα)
<SPEAKER ID="044" NAME="Catherine Trautmann" AFFILIATION="PSE">
(FR) Κύριε Πρόεδρε, κυρίες και κύριοι συνάδελφοι, στις 3 Οκτωβρίου, ο όμιλος Michelin ανακοίνωσε ότι πρόκειται να σταματήσει την παραγωγή ελαστικών στο εργοστάσιό του στην Toul. Πιθανότατα θα χαθούν περισσότερες από 800 θέσεις απασχόλησης έως το 2009, μολονότι ούτε η βιομηχανική απόδοση της εταιρείας, ούτε τα οικονομικά της αποτελέσματα φανερώνουν κάποια κρίση πίσω από τις απολύσεις αυτές. Οι μέτοχοι πωλούν μετοχές αποκομίζοντας κέρδος, στηριζόμενοι στην ανακοίνωση της αναδιάρθρωσης, ενώ οι απλοί άνδρες και γυναίκες συμβιβάζονται με το γεγονός ότι αυτοί και μόνο θα επωμιστούν το βάρος της κατάστασης. Θέλω να καταγραφεί ενώπιον του Σώματος ο τεράστιος σεβασμός μου προς τους εκπροσώπους του εργατικού συνδικάτου και των εργαζομένων που, παρά την άκρως ζοφερή προοπτική που αντιμετωπίζουν, επέδειξαν εξαρχής τεράστιο αίσθημα ευθύνης. Το ζητούμενο τώρα δεν είναι η εξεύρεση ενός ανθρώπινου τρόπου να κλείσει το εργοστάσιο· είναι η εξεύρεση τρόπων για τη διατήρηση των θέσεων απασχόλησης σε τομείς όπως αυτός, που μπορεί να δεχθούν εξαιρετικά σοβαρό πλήγμα. Το εργατικό δυναμικό στην Toul αναμένει από την ΕΕ να δημιουργήσει συστήματα προστασίας και οργάνωσης, που θα είναι ικανά να διασφαλίσουν τα κοινωνικά δικαιώματα των εργαζομένων, βοηθώντας τους ανθρώπους να επανέλθουν στην απασχόληση και να επωφεληθούν ταμείων αποζημιώσεων προκειμένου να θέσουν εκ νέου σε εφαρμογή βιομηχανικά έργα. Αυτό που χρειάζονται είναι η ευελισφάλεια την οποία προωθούμε εμείς οι Ευρωπαίοι Σοσιαλιστές· είναι, όμως, επίσης σημαντικό να ενθαρρύνουμε την προσαρμογή στην ανταγωνιστικότητα του κλάδου της βιομηχανίας και να διερευνήσουμε τρόπους προώθησης μιας ολοκληρωμένης βιομηχανικής πολιτικής προς όφελος όλων των τομέων στην Ευρώπη που επί του παρόντος πλήττονται από τις αναδιαρθρώσεις.
<SPEAKER ID="045" NAME="Toomas Savi" AFFILIATION="ALDE">
(ΕΝ) Κύριε Πρόεδρε, θα ήθελα να επιστήσω την προσοχή σας στην επιδεινούμενη κατάσταση στα σύνορα μεταξύ του Ιράκ και της Τουρκίας. Την Κυριακή το πρωί, 12 τούρκοι στρατιώτες και 32 Κούρδοι σκοτώθηκαν σε μια κουρδική ενέδρα. Όπως ήδη γνωρίζουμε, το τουρκικό κοινοβούλιο ενέκρινε την εισβολή σε κουρδικές περιοχές του βόρειου Ιράκ. Την ίδια στιγμή, ο πρωθυπουργός της Τουρκίας, Tayyip Erdogan, είπε πως η κυβέρνησή του είναι έτοιμη να δώσει εντολές στον στρατό να επιτεθεί στις βάσεις του Εργατικού Κόμματος του Κουρδιστάν στο βόρειο Ιράκ. Συνεπώς, υπάρχει εξαιρετικά μεγάλη πιθανότητα κλιμάκωσης της έντασης με αποτέλεσμα μια σοβαρή στρατιωτική σύγκρουση στο βόρειο Ιράκ.
<P>
Από τη στιγμή που η Τουρκία είναι επισήμως μια χώρα υποψήφια προς ένταξη στην ΕΕ, δεν θα πρέπει να ενεργήσουμε προκειμένου να προσπαθήσουμε να σταματήσουμε μια στρατιωτική σύγκρουση μεταξύ των κούρδων μαχητών και των επιτιθέμενων τουρκικών στρατευμάτων; Διαφορετικά, η κατάσταση μπορεί πραγματικά να αποσταθεροποιηθεί σε αυτήν την ευαίσθητη περιοχή και να επιφέρει τρομακτικές και απρόβλεπτες συνέπειες.
<SPEAKER ID="046" NAME="Ewa Tomaszewska" AFFILIATION="UEN">
(PL) Κύριε Πρόεδρε, την περασμένη εβδομάδα το Ευρωπαϊκό Κοινοβούλιο υποδέχθηκε μια ομάδα ανθρώπων με σκλήρυνση κατά πλάκας. Πραγματοποιήθηκε μια έκθεση, μια συναυλία και ένα συνέδριο για το ζήτημα των ανθρώπων που πάσχουν από αυτή τη φρικτή ασθένεια. Επιζητούσαν βοήθεια από το Κοινοβούλιο για τις δυσκολίες τους, στις Βρυξέλλες όμως, αντιμετώπισαν ακραία δυσμενή διακριτική μεταχείριση.
<P>
" πρόεδρος του συνδέσμου, που είναι άτομο με σοβαρά προβλήματα όρασης και ακοής και που κινείται με αναπηρικό καροτσάκι, έχει έναν σκύλο-οδηγό για να την βοηθάει. " αεροπορική εταιρεία Wizzair αρνήθηκε να επιτρέψει την επιβίβαση του σκύλου, αν και ο κανονισμός της αναφέρει ότι είναι δυνατή η μεταφορά σκύλων-οδηγών, που ανήκουν σε τυφλούς ή κωφούς ανθρώπους, η δε ηλεκτρονική αγορά του εισιτηρίου περιελάμβανε και τον σκύλο. Μόνο μετά από συζητήσεις μιας ώρας αποφασίστηκε τελικά να αντιμετωπιστεί η κατάσταση ως κατ' εξαίρεση και επιβάτιδα και σκύλος επιβιβάστηκαν στο αεροσκάφος. Αυτή η κατάσταση αναμφίβολα επηρέασε αρνητικά την υγεία της.
<SPEAKER ID="047" NAME="Petya Stavreva" AFFILIATION="PPE-DE">
(BG) " χώρα μου, η Βουλγαρία, βρίσκεται στις παραμονές της διεξαγωγής των πρώτων εκλογών τοπικής αυτοδιοίκησης μετά την ένταξη στην Ευρωπαϊκή Ένωση. Επομένως, αυτές οι εκλογές είναι διαφορετικές και φέρουν το βάρος πολλών προσδοκιών που απορρέουν από τη νέα ευρωπαϊκή πραγματικότητα. Πρέπει να εκλεγούν ικανά και δραστήρια άτομα στις αρχές τοπικής αυτοδιοίκησης, προκειμένου να εργαστούν επιδέξια κάνοντας χρήση των πόρων της ΕΕ. " Βουλγαρία έχει μεγάλες πιθανότητες να απορροφήσει σχεδόν επτά δισεκατομμύρια ευρώ στη διάρκεια της περιόδου 2007-2013 ως πλήρες μέλος της ΕΕ. Ωστόσο, είναι πολύ πιο σημαντικό αυτοί οι πόροι να φθάσουν στους ανθρώπους που τους έχουν περισσότερο ανάγκη αντί να καταλήξουν στα χρηματοκιβώτια εταιρειών ή πολιτικών κομμάτων. Εφόσον η Ευρώπη είναι η Ευρώπη των περιφερειών και η αποκέντρωση είναι μια μη αναστρέψιμη διαδικασία, ενισχύεται ο ρόλος των ανθρώπων που εμπλέκονται στην τοπική αυτοδιοίκηση.
<P>
" Βουλγαρία έχει επανειλημμένα και δικαιολογημένα δεχθεί κριτική για την ανεπαρκή διοικητική της ικανότητα και για τις ελλείψεις στο έργο των θεσμών. Αφού εξασφαλίσαμε την πίστη και την εμπιστοσύνη των ευρωπαίων εταίρων μας και γίναμε αναπόσπαστο κομμάτι της μεγάλης ευρωπαϊκής οικογένειας, πρέπει να προχωρήσουμε και στο επόμενο μεγάλο βήμα, στην εκλογή δηλαδή δημάρχων και δημοτικών συμβούλων, ικανών να εργάζονται όχι μόνο σε περιφερειακό και εθνικό, αλλά και σε ευρωπαϊκό επίπεδο. Ως εκπρόσωπος της Βουλγαρίας στο Ευρωπαϊκό Κοινοβούλιο, θεωρώ πολύ σημαντικό να εκλεγούν στις τοπικές αρχές άνθρωποι ικανοί και με υψηλά προσόντα. Αφού εισήλθαμε στο κοινό ευρωπαϊκό σπίτι, πρέπει να καταβάλουμε τις προσωπικές μας προσπάθειες για να κερδίσουμε τη θέση που πραγματικά αξίζουμε, αντί να την λάβουμε ως δώρο.
<SPEAKER ID="048" NAME="Csaba Sándor Tabajdi" AFFILIATION="PSE">
(HU) Κύριε Πρόεδρε, αύριο η Ουγγαρία εορτάζει την επέτειο της Ουγγρικής Επανάστασης του 1956 και τον αγώνα για ελευθερία. Τα τελευταία χρόνια και οι συζητήσεις που πραγματοποιήθηκαν σχετικά με τη φύση του χιτλερισμού και του σταλινισμού και τη ζημία που προκάλεσαν, περιλαμβανομένων των συζητήσεων σε αυτό το Σώμα, κατέδειξαν ότι το πιο τυχερό δυτικό τμήμα της Ευρώπης βίωσε την ιστορία πολύ διαφορετικά από τα δέκα νεοενταχθέντα κράτη μέλη της κεντρικής Ευρώπης.
<P>
Παρομοίως, η 9η Μαΐου έχει για εμάς διαφορετικό νόημα. Για εμάς δεν αποτέλεσε μόνο την ημερομηνία της απελευθέρωσης, αλλά και την έναρξη της κατοχής. Τρία γεγονότα στην κεντρική Ευρώπη, πράξεις αντίστασης στη Σοβιετική Ένωση και στις σοβιετικού τύπου κομμουνιστικές δικτατορίες -η Ουγγρική Επανάσταση του '56, η Άνοιξη της Πράγας του '68 και το πολωνικό κίνημα της Αλληλεγγύης (Solidarność)- αποτέλεσαν ωστόσο μέρος της κοινής ευρωπαϊκής ιστορίας μας. " μοναδικότητα του 1956 ερείδεται στο γεγονός ότι σε καμία άλλη εξέγερση δεν ενεπλάκη ένας λαός που πήρε τα όπλα εναντίον του μεγαλύτερου στρατού του κόσμου, του σοβιετικού στρατού, σε καμία δε άλλη περίπτωση δεν ενεπλάκη μια χώρα που διακήρυξε την ουδετερότητά της.
<P>
Όλοι οι στόχοι για τους οποίους αγωνίστηκαν οι ήρωες του 1956 -δημοκρατία, κράτος δικαίου και ελευθερία- υλοποιήθηκαν με την αλλαγή καθεστώτος. Αν εμείς οι Ούγγροι μπορούμε να είμαστε υπερήφανοι για κάτι τον 20ό αιώνα, πρέπει να είμαστε υπερήφανοι για την Επανάσταση του 1956 και τον ρόλο που διαδραματίσαμε στην επανένωση της Γερμανίας. Σας ευχαριστώ για την προσοχή σας.
<SPEAKER ID="049" NAME="Horia-Victor Toma" AFFILIATION="ALDE">
(RO) " χρήση κυανιδίων είναι μία από τις τρέχουσες μεθόδους εξόρυξης χρυσού και αργύρου. Θέλω να τονίσω με έμφαση ότι οι συνέπειες ανάλογων εξορυκτικών διαδικασιών δύνανται να οδηγήσουν στη μη αναστρέψιμη καταστροφή οικοσυστημάτων και να βλάψουν σοβαρά τον ανθρώπινο οργανισμό, αφού τα κυανίδια είναι μία από τις ουσίες που εισχωρούν αμετάλλακτες στα υπόγεια ύδατα, την κύρια υπάρχουσα πηγή πόσιμου νερού. Στο πλαίσιο της υπερθέρμανσης του πλανήτη, τα κυανίδια είναι καταλύτες στην αλλαγή του προτύπου θερμοκρασίας και ατμοσφαιρικής κατακρήμνισης, προκαλώντας πλημμύρες και κατολισθήσεις. Το ατύχημα που συνέβη στη Ρουμανία, στην Baia Mare, το 2000, όταν, συνεπεία ρήγματος σε μια δεξαμενή υγρών αποβλήτων, διέρρευσαν περίπου 100 000 κυβικά μέτρα νερού μολυσμένου με κυανίδια και βαρέα μέταλλα, προκάλεσε τη μεγαλύτερη καταστροφή στην ανατολική Ευρώπη μετά το Τσερνομπίλ. Αυτό οδήγησε σε μια μεταρρύθμιση της νομοθεσίας για τις εξορύξεις στη Ρουμανία μέσω της έγκρισης τροπολογίας στο κοινοβούλιο, με την οποία απαγορεύτηκε η χρήση κυανιδίων στην εξόρυξη.
<P>
Κύριε Πρόεδρε, εκφράζω την επιθυμία μου να δω και τις λοιπές χώρες της Ευρωπαϊκές Ένωσης να μιμούνται το παράδειγμα της Ρουμανίας, ούτως ώστε η απαγόρευση των κυανιδίων να καταστεί τελικά ευρωπαϊκός κανόνας.
<SPEAKER ID="050" NAME="Richard James Ashworth" AFFILIATION="PPE-DE">
(ΕΝ) Κύριε Πρόεδρε, την επόμενη Πέμπτη, το Σώμα θα ψηφίσει τον προϋπολογισμό του 2008. Λαμβάνοντας υπόψη ότι το Ελεγκτικό Συνέδριο πρέπει να ενημερώσει τον επόμενο μήνα, θα ήθελα να επιστήσω την προσοχή σας στη Διοργανική Συμφωνία που υπογράφηκε μεταξύ των τριών θεσμικών οργάνων το 2006. Βάσει του άρθρου 44 αυτής της συμφωνίας, όλα τα κράτη μέλη είναι υποχρεωμένα να πιστοποιήσουν τις χρηματοοικονομικές συναλλαγές που αφορούν κονδύλια της ΕΕ. Με ενημερώνουν ότι στο πλαίσιο του υφιστάμενου προγράμματος η Επιτροπή δεν θα λάβει σχετικές πληροφορίες από τα κράτη μέλη πριν από τις 15 Φεβρουαρίου 2008. Μόνο τότε μπορούν να διαπιστωθούν τα κοινά πρότυπα λογιστικής και εσωτερικών ελέγχων. Αυτό σημαίνει ότι είναι απίθανο το Ελεγκτικό Συνέδριο να λάβει τις απαιτούμενες πληροφορίες για άλλα δύο έτη. Αυτό είναι απαράδεκτο. Όχι απλώς αντιβαίνει στο πνεύμα της Διοργανικής Συμφωνίας, αλλά η συνεχής αποτυχία επίτευξης μιας ικανοποιητικής έκθεσης λογιστικού ελέγχου υπονομεύει σοβαρά την αξιοπιστία του παρόντος Κοινοβουλίου. Σας ζητώ, κύριε Πρόεδρε, να καταβάλετε κάθε δυνατή προσπάθεια προκειμένου να επιμείνετε τα κράτη μέλη να αποδώσουν πολύ μεγαλύτερη προσοχή σε αυτό το ζήτημα στο μέλλον.
<SPEAKER ID="051" NAME="Pierre Pribetich" AFFILIATION="PSE">
(FR) Κύριε Πρόεδρε, κυρίες και κύριοι, τα "νωμένα Έθνη όρισαν τη 10η Δεκεμβρίου ως την καταληκτική ημερομηνία για τον καθορισμό του μελλοντικού καθεστώτος του Κοσσυφοπεδίου. Ωστόσο, με τις μεν κοσοβαρικές αρχές να απειλούν ότι θα διακηρύξουν μονομερώς την ανεξαρτησία τους, τη δε Σερβία να συνηγορεί υπέρ ενός συστήματος ευρείας αυτονομίας και τη Ρωσία να προβάλλει βέτο στην πρόταση του ειδικού απεσταλμένου του Ο"Ε για εποπτευόμενη ανεξαρτησία, η κατάσταση είναι κρίσιμη. Μέλημά μου είναι να επισημάνω τον καίριο ρόλο που θα πρέπει να διαδραματίσει η Ευρωπαϊκή Ένωση στην επίλυση της κρίσης.
<P>
Αποτελεί συλλογική μας επιθυμία να αποκτήσει η Ένωση έναν Ύπατο Εκπρόσωπο για την Κοινή Εξωτερική Πολιτική και Πολιτική Ασφαλείας. Ποια, όμως, αξιοπιστία μπορεί να έχει αυτός ο διορισμός, όταν αδυνατούμε να διαδραματίσουμε τον ρόλο που μας αναλογεί στην εξεύρεση συγκεκριμένης λύσης στην κατάσταση στο Κοσσυφοπέδιο, που επισήμως εξακολουθεί να κατατάσσεται στα θέματα εξωτερικών υποθέσεων, αν και στην πραγματικότητα είναι θέμα εσωτερικής ανησυχίας για την Ένωση; Επομένως, η ΕΕ πρέπει να επιδείξει καθοδηγητικό πνεύμα και ένα σαφές όραμα, που θα αντικατοπτρίζει τον συμβιβασμό μεταξύ σερβικών και κοσοβαρικών αιτημάτων, φροντίζοντας παράλληλα να μην ανοίξει το κουτί της Πανδώρας με τη διχοτόμηση· πρέπει δε να αποφανθεί για το μέλλον του Κοσσυφοπεδίου και να φροντίσει να εισακουστεί η φωνή της στο πλαίσιο της συμφωνίας των εθνών.
<SPEAKER ID="052" NAME="László Surján" AFFILIATION="PPE-DE">
(HU) Σας ευχαριστώ για την ευκαιρία που μου δίνετε να μιλήσω, κύριε Πρόεδρε. " αντιπροσωπεία του Ευρωπαϊκού Κοινοβουλίου στη Χιλή συναντήθηκε όχι μόνο με χιλιανούς βουλευτές, αλλά και με περιβαλλοντικές οργανώσεις νωρίτερα τούτον τον μήνα στο Σαντιάγο. Κατά την άποψή τους, η συμπεριφορά των εταιρειών της Ευρωπαϊκής Ένωσης που έχουν εγκαταστάσεις στη Χιλή απέχει παρασάγγας από τις περιβαλλοντικές αρχές που ασπάζονται στην Ευρώπη. Οι νομικές και ηθικές θέσεις επ' αυτού είναι σαφείς, δυστυχώς όμως τα δύο στοιχεία είναι διαμετρικά αντίθετα. Αυτό που κάνουν οι εν λόγω εταιρείες ενδεχομένως να είναι νομότυπο, ηθικώς όμως είναι επιζήμιο. " έλλειψη περιβαλλοντικής νομοθεσίας συχνά δελεάζει το ευρωπαϊκό κεφάλαιο να φεύγει στο εξωτερικό. Οι μετεγκαταστάσεις αυτού του είδους είναι πολλαπλώς επιζήμιες για τα συμφέροντά μας. Πρέπει, επομένως, να προωθήσουμε σθεναρά την αυστηρή εφαρμογή των περιβαλλοντικών κανόνων όχι μόνο εντός της Ευρωπαϊκής Ένωσης, αλλά και εκτός αυτής. " Ευρωπαϊκή Ένωση πρέπει να αναλάβει την πρωτοβουλία, διότι η παράλειψη της ανάληψης ευθύνης έναντι της επόμενης γενιάς σε παγκόσμια κλίμακα προκαλεί τώρα υλική και άυλη ζημία στους πολίτες της Ευρώπης.
<SPEAKER ID="053" NAME="Zita Pleštinská" AFFILIATION="PPE-DE">
(SK) Επιτρέψτε μου να εξάρω την πέμπτη διοργάνωση της Ευρωπαϊκής Εβδομάδας Περιφερειών και Πόλεων, που πραγματοποιήθηκε στις Βρυξέλλες από τις 8 έως τις 11 Οκτωβρίου 2007. Αυτό το γεγονός παρείχε μια μοναδική πλατφόρμα για τις περιφέρειες και τις πόλεις ολόκληρης της Ευρωπαϊκής Ένωσης. Αντάλλαξαν πρακτικές εμπειρίες και αποκόμισαν γνώσεις όσον αφορά καινοτόμες πρωτοβουλίες στον τομέα της περιφερειακής ανάπτυξης.
<P>
Εμείς, οι βουλευτές του Ευρωπαϊκού Κοινοβουλίου, είχαμε επίσης την ευκαιρία να συναντηθούμε με πολιτικούς περιφερειών σε ενδιαφέρουσες εκδηλώσεις. Θέλω να ευχαριστήσω την Επιτροπή των Περιφερειών, τη Γενική Διεύθυνση Περιφερειακής Πολιτικής της Ευρωπαϊκής Επιτροπής καθώς και την Επιτροπή Περιφερειακής Ανάπτυξης του Ευρωπαϊκού Κοινοβουλίου, που διοργάνωσαν αυτήν την εκδήλωση. Θέλω να ευχαριστήσω τον Πρόεδρό μας, τον κ. Hans-Gert Pöttering, για την ομιλία του, που προσέδωσε κύρος σε αυτή την εκδήλωση. Μόνο δυναμικές ευρωπαϊκές περιφέρειες με ισχυρό ανθρώπινο δυναμικό, γενναίους και ενθουσιώδεις πολιτικούς περιφερειών και καλά προπαρασκευασμένα έργα, που θα εστιάζουν στην καινοτομία και στη δημιουργία νέων θέσεων απασχόλησης και στη συνεργασία σε επίπεδο περιφερειακών σχηματισμών, θα καταφέρουν να αντεπεξέλθουν στις προκλήσεις ενός παγκοσμιοποιημένου κόσμου.
<SPEAKER ID="054" NAME="Marianne Mikko" AFFILIATION="PSE">
(ET) Την Παρασκευή θα γίνει η έναρξη της δεύτερης διάσκεψης κορυφής Ευρωπαϊκής Ένωσης-Ρωσίας για φέτος. Δεν συναντάμε καμία άλλη χώρα τόσο συχνά, ωστόσο τα προβλήματα παραμένουν.
<P>
" διάσκεψη κορυφής της Παρασκευής δεν είναι η αποχαιρετιστήρια επίσκεψη του κ. Putin: θα εξακολουθήσει στο μέλλον να κρατά τα ηνία της Ρωσίας. Αντί να εγκωμιάζουμε τις αρετές του, θα πρέπει να συζητήσουμε με ποιον τρόπο θα προσδώσουμε ουσία στη στρατηγική εταιρική σχέση μεταξύ της Ρωσίας και της Ευρωπαϊκής Ένωσης.
<P>
Θα ήταν πολύ σημαντικό για την ασφάλεια της Ευρώπης να ξεκινήσουμε τη συνεργασία για τη διαχείριση κρίσεων, όπως συμφωνήθηκε στη συνάντηση του Νοεμβρίου του 2003, ιδίως σε ό,τι αφορά τις "παγωμένες" συγκρούσεις.
<P>
Στην Πορτογαλία, πρέπει να ζητήσουμε από τη Ρωσία να αντιμετωπίσει τους αυτονομιστές της Υπερδνειστερίας που έχουν κηρυχθεί ανεπιθύμητα πρόσωπα από την Ευρωπαϊκή Ένωση, όπως θα τους αντιμετώπιζε ένας γνήσιος εταίρος, απαγορεύοντας στην ελίτ της Υπερδνειστερίας να ταξιδεύει διαμέσου των ρωσικών συνόρων. Επί του παρόντος, μια συμμορία, που σπέρνει την αστάθεια ανάμεσα στους γείτονες της Ευρώπης, μπορεί να ταξιδεύει ελεύθερα μέσω των ρωσικών αεροδρομίων.
<P>
Αυτό το βήμα δεν θα είναι δύσκολο για τη Ρωσία, ταυτοχρόνως δε, θα αποτελέσει μήνυμα ότι η Ρωσία ακούει την Ευρώπη και ότι είμαστε πραγματικοί εταίροι.
<SPEAKER ID="055" NAME="Μάριος Ματσάκης" AFFILIATION="ALDE">
(ΕΝ) Κύριε Πρόεδρε, μετά από το ενωτικό αποτέλεσμα της συνόδου κορυφής της Λισαβόνας την προηγούμενη εβδομάδα, είναι λυπηρό να μας υπενθυμίζουν ότι η Λευκωσία εξακολουθεί να αποτελεί μια διχοτομημένη πόλη τύπου Βερολίνου στην Ευρώπη. Από το 1963, η λεγόμενη Πράσινη Γραμμή χώρισε την πόλη και τους κατοίκους της σε έναν ελληνοκυπριακό και έναν τουρκοκυπριακό τομέα. " γραμμή αυτή φρουρείται αυστηρά από τουρκικά στρατεύματα από τη μια πλευρά και από κυπριακά στρατεύματα από την άλλη πλευρά. " διχοτόμηση είναι εντελώς παράλογη στην οδό Λήδρας, έναν εμπορικό δρόμο στο κέντρο της Λευκωσίας, ο οποίος είναι κομμένος στη μέση με ένα γυάλινο τείχος το οποίο τον διασχίζει, χωρίζοντας τους Ελληνοκύπριους από τους Τουρκοκύπριους.
<P>
Κύριε Πρόεδρε, σας εκλιπαρώ να απευθύνετε επείγουσα έκκληση στις κυβερνήσεις της Τουρκίας και της Κύπρου προκειμένου να κάνουν το ιστορικό βήμα, χωρίς περίπλοκες προϋποθέσεις και εμφανώς φθηνές πολιτικές δικαιολογίες, και να ανοίξουν την οδό Λήδρας, επιτρέποντας στους Ελληνοκύπριους και τους Τουρκοκύπριους να κινούνται ελεύθερα στην πρωτεύουσά τους. Το άνοιγμα της οδού Λήδρας στη Λευκωσία ας αποτελέσει άλλο ένα σύμβολο ειρήνης και ενότητας για τους λαούς της Ευρώπης και τον καταλύτη για την επίλυση του κυπριακού προβλήματος.
<SPEAKER ID="056" NAME="Γεώργιος Παπαστάμκος" AFFILIATION="PPE-DE">
Κύριε Πρόεδρε, στο διαδικτυακό τόπο της Ευρωπαϊκής Ένωσης δημοσιεύεται σήμερα η είδηση ότι η OLAF σε συνεργασία με τις Αυστριακές αρχές εξάρθρωσε κύκλωμα παράνομων εισαγωγών ενδυμάτων και υποδημάτων κινεζικής προέλευσης και ότι η ζημία μάλιστα για τον κοινοτικό προϋπολογισμό ανέρχεται σε 200 εκατομμύρια ευρώ. Με αφορμή αυτό το γεγονός, αυτήν την είδηση -που δεν είναι μεμονωμένη, αλλά αποτελεί πανευρωπαϊκό φαινόμενο- θα ήθελα, και σας καλώ κυρίες και κύριοι συνάδελφοι, να στείλουμε μήνυμα προς την Επιτροπή για να εντατικοποιήσει τους τελωνειακούς ελέγχους, να παρατείνει τους περιορισμούς εισαγωγής πέραν του τρέχοντος έτους και να καταστήσει περισσότερο αποτελεσματικά τα μέτρα εμπορικής άμυνας στις εισαγωγές υποδημάτων.
<SPEAKER ID="057" NAME="Karin Scheele" AFFILIATION="PSE">
(DE) Κύριε Πρόεδρε, χαίρομαι πολύ που είναι εδώ ο Επίτροπος Σταύρος Δήμας. Με την ευκαιρία αυτή, θέλω να εξάρω τη δράση που ανέλαβε την περασμένη εβδομάδα η Επιτροπή όσον αφορά το παράνομο εαρινό κυνήγι άγριων πτηνών στη Μάλτα. Δώσαμε πολύ μεγάλη προσοχή σε αυτό το θέμα, όχι μόνο στο Σώμα αλλά και στην Επιτροπή Αναφορών μας. " τελική προειδοποίηση προς τις αρχές της Μάλτας πιστεύω ότι αποτελεί σημαντικό βήμα. Ελπίζω ότι θα δούμε τους καρπούς αυτού του πολύτιμου και συνετού πολιτικού μέτρου την ερχόμενη άνοιξη, οι δε ευρωπαϊκοί νόμοι θα εφαρμοστούν υπό τη μορφή ενισχυμένης απαγόρευσης του παράνομου εαρινού κυνηγιού.
<SPEAKER ID="058" NAME="Ryszard Czarnecki" AFFILIATION="UEN">
(PL) Κύριε Πρόεδρε, πέρυσι, 25 χώρες στην Ευρωπαϊκή Ένωση υπέγραψαν μια κοινή συμφωνία σταθεροποίησης και σύνδεσης μεταξύ Αλβανίας και Ευρωπαϊκής Ένωσης. Σήμερα, 16 μήνες μετά την υπογραφή της συμφωνίας, μόνο 10 χώρες έχουν επικυρώσει το έγγραφο. Είναι χαρακτηριστικό ότι από αυτές τις δέκα, οι έξι είναι νέα κράτη μέλη της ΕΕ: η Πολωνία, η Ουγγαρία, η Σλοβακία, η Σλοβενία, η Λιθουανία και η Λετονία, ενώ υπάρχουν και τέσσερις ακόμη χώρες από την παλαιά ΕΕ: η Ισπανία, η Ιρλανδία, η Σουηδία και το Λουξεμβούργο. Θέλω, επομένως, να καλέσω τις υπόλοιπες 17 χώρες της ΕΕ να επικυρώσουν αυτή τη συμφωνία το ταχύτερο δυνατόν, εκτός αν θέλουμε η έννοια της ευρωπαϊκής αλληλεγγύης να εκληφθεί ως κενή περιεχομένου και σκέτη συνθηματολογία.
<SPEAKER ID="059" NAME="Milan Gaľa" AFFILIATION="PPE-DE">
(SK) Οι ιταλικές αρχές ενημέρωσαν τα κράτη μέλη της Ευρωπαϊκής Ένωσης, μέσω του Ευρωπαϊκού Συστήματος Έγκαιρης Προειδοποίησης και Ανταπόκρισης, για την εκδήλωση τροπικού πυρετού, που μεταδίδεται μέσω του ιού chikungunya στην περιφέρεια Emilia-Romagna. Ανέφεραν 197 κρούσματα του τροπικού ιού. Εργαστηριακές δοκιμές επιβεβαίωσαν ότι το 14% του συνολικού αριθμού των νοσούντων ατόμων μολύνθηκαν από τον ιό και ότι αυτός προκάλεσε έναν θάνατο.
<P>
Αν και δεν υφίσταται ακόμη λόγος πανικού, η Ευρωπαϊκή Επιτροπή πρέπει αμέσως να λάβει μέτρα προετοιμασίας ενόψει ενδεχόμενης επιδημίας ευρείας κλίμακας. Το Ευρωπαϊκό Κέντρο Πρόληψης και Ελέγχου Νόσων, που παρακολουθεί τις μεταδοτικές ασθένειες, σημειώνει ότι οι ευνοϊκές κλιματικές συνθήκες επιτρέπουν την εξάπλωση του ιού, ιδίως στην περιοχή της Μεσογείου. Είναι, επίσης, υψηλός ο κίνδυνος μετάδοσης του ιού σε άλλες ευρωπαϊκές χώρες. Τα άτομα που έχουν μολυνθεί μπορούν να προκαλέσουν νέους κύκλους μετάδοσης σε άλλες περιοχές της Ένωσης.
<SPEAKER ID="060" NAME="Κυριάκος Τριανταφυλλίδης" AFFILIATION="GUE/NGL">
Κύριε Πρόεδρε, την περασμένη βδομάδα καταδικάστηκε από Τουρκικό δικαστήριο ο Αράμ Ντίκ, υιός του Χαν Ντίκ, δολοφονημένου δημοσιογράφου Τουρκικής καταγωγής, λόγω σειράς άρθρων του σχετικά με τη γενοκτονία των Αρμενίων. Ο Ντίκ που είναι συντάκτης στην εφημερίδα "'Αργο" καταδικάστηκε με βάση το άρθρο 301 του Ποινικού Κώδικα της Τουρκίας, το ίδιο άρθρο που είχε χρησιμοποιηθεί και κατά του πατέρα του. " ποινή που του επιβλήθηκε είναι φυλάκιση ενός έτους με αναστολή. Είναι ως εκ τούτου εύλογο να αναρωτηθούμε τι κάνει η Ευρωπαϊκή Επιτροπή για να ωθήσει την Τουρκία να αφαιρέσει αυτό το άρθρο από τον Ποινικό της Κώδικα.
<P>
Επίσης, αγαπητοί συνάδελφοι, μπροστά στη συνεχιζόμενη αδιαλλαξία της Τουρκίας, πόση ακόμη πίστωση χρόνου θεωρούμε ότι είναι αναγκαία για να καταλάβει επί τέλους η Τουρκία ότι έχει και ευρωπαϊκές υποχρεώσεις και ότι οφείλει να συμπεριφερθεί ως δημοκρατικό κράτος.
<SPEAKER ID="061" NAME="György Schöpflin" AFFILIATION="PPE-DE">
(ΕΝ) Κύριε Πρόεδρε, έχουμε ανησυχητικά νέα από τη Σλοβακία. Ο Διευθυντής του Μουσείου του Δούναβη στο Komárno, Csaba Fehér, απειλήθηκε με απόλυση. Μεταξύ των κατηγοριών ήταν το γεγονός ότι ήταν συνδιοργανωτής μιας έκθεσης στο Ευρωπαϊκό Κοινοβούλιο το προηγούμενο έτος. " έκθεση αυτή παρουσίαζε τα δεινά της ουγγρικής μειονότητας υπό τη διακυβέρνηση της Τσεχοσλοβακίας μετά το 1945 βάσει συλλογικής ενοχής. " έννοια της συλλογικής ενοχής δεν συμβαδίζει σε καμία περίπτωση με τα πολιτικά πρότυπα και τα ανθρώπινα δικαιώματα που βρίσκονται στο επίκεντρο των δημοκρατικών θεμελίων της Ευρωπαϊκής Ένωσης.
<P>
" Σλοβακία, ως κράτος μέλος της Ευρωπαϊκής Ένωσης, αποδέχτηκε πλήρως αυτές τις αρχές. Επομένως, αυτό που κάνουν οι αρχές της Σλοβακίας, όχι μόνο περιφρονεί τη δεοντολογία των ανθρωπίνων δικαιωμάτων, αλλά ασκεί έμμεσα κριτική στο Ευρωπαϊκό Κοινοβούλιο. " Σλοβακία πρέπει να αντιμετωπίσει αυτές τις αντιφάσεις το συντομότερο δυνατό.
<SPEAKER ID="062" NAME="Silvia-Adriana Ţicău" AFFILIATION="PSE">
(RO) Τα στατιστικά στοιχεία δείχνουν ότι ο πληθυσμός της Ευρωπαϊκής Ένωσης γηράσκει. Μόνο το 35% των πολιτών της Ευρωπαϊκής Ένωσης είναι άνω των 50 ετών και μόνο το 16% του πληθυσμού της Ευρωπαϊκής Ένωσης είναι κάτω των 14 ετών.
<P>
" δημογραφική πολιτική της Ευρωπαϊκής Ένωσης είναι μια πολιτική από την οποία εξαρτάται το μέλλον της Ευρώπης. " δημογραφική πολιτική πρέπει να αναφέρεται σε προσιτές υπηρεσίες υγείας και αξιοπρεπείς συντάξεις για τους συνταξιούχους, σε μέτρα για την αύξηση του ποσοστού γεννήσεων σε όλα τα κράτη μέλη, καθώς και σε αξιοπρεπείς, σταθερές και καλοπληρωμένες δουλειές. Για τον λόγο αυτόν, καλώ την Ευρωπαϊκή Επιτροπή να αναπτύξει, από κοινού με τα κράτη μέλη, μια κοινοτική πολιτική και εθνικές στρατηγικές όσον αφορά τη δημογραφική πολιτική. Το αποτέλεσμα ανάλογων μέτρων θα φανεί στα επόμενα 20-30 χρόνια. " κοινωνική Ευρώπη χρειάζεται όλους τους πολίτες της, ιδίως δε, χρειάζεται κάθε πολίτης να είναι ενσωματωμένος στην κοινωνία και να ζει σε αξιοπρεπείς συνθήκες. Γι' αυτό πρέπει να συσχετίσουμε την προστασία του πληθυσμού και τις αναπτυξιακές πολιτικές με τις δημογραφικές πολιτικές.
<SPEAKER ID="063" NAME="Anna Záborská" AFFILIATION="PPE-DE">
(SK) " Ουγγρική Φρουρά ήταν και πάλι ένα από τα κύρια θέματα στη Σλοβακία και την Ουγγαρία αυτό το σαββατοκύριακο. Όλοι οι άνθρωποι που διακατέχονται από καλή πίστη αγωνίζονται για την ειρήνη και τη συμφιλίωση όλων των εθνών. Λαμβάνοντας υπόψη τον χαρακτήρα των τωρινών κυβερνήσεων στην Ουγγαρία και στη Σλοβακική Δημοκρατία, είναι αναγκαίο να υπάρξει μια ισχυρή χριστιανοδημοκρατική αντιπολίτευση προς το συμφέρον της δημοκρατίας. Ωστόσο, δεν θα νικήσουμε αν υποκύψουμε σε συναισθήματα και πάθη.
<P>
Καλώ την ουγγρική κυβέρνηση να σεβαστεί τη Συνθήκη Ειρήνης, που υπεγράφη με την Ουγγαρία στο Παρίσι στις 10 Φεβρουαρίου 1947. Με αυτήν τη Συνθήκη, η Ουγγαρία δεσμεύτηκε να μην ανεχθεί ποτέ ξανά στο μέλλον στην επικράτειά της την ύπαρξη και τις δραστηριότητες φασιζόντων πολιτικών, στρατιωτικών και παραστρατιωτικών οργανώσεων, που θα επιδίδονται σε ρεβιζιονιστική προπαγάνδα. Δεν πιστεύω ότι θα μπορούσε να γίνει κάτι καλύτερο εν ονόματι της ειρήνης και της αλληλοκατανόησης μεταξύ των εθνών μας.
<SPEAKER ID="064" NAME="Marian Harkin" AFFILIATION="ALDE">
(ΕΝ) Κύριε Πρόεδρε, θα ήθελα να σχολιάσω μια επιστολή που δημοσιεύτηκε σε μια εφημερίδα της Ιρλανδίας την προηγούμενη εβδομάδα και υπογράφηκε, μεταξύ άλλων, από αρκετούς βουλευτές αυτού του Κοινοβουλίου. Το πλαίσιο είναι ότι η Ιρλανδία πιθανότατα θα είναι η μόνη χώρα στην οποία θα διεξαχθεί δημοψήφισμα σχετικά με αυτό που πλέον θα ονομάζεται σίγουρα "Συνθήκη της Λισαβόνας". Σε αυτήν την επιστολή διατυπώθηκαν τρία αιτήματα. Ένα από τα αιτήματα είναι ότι η Συνθήκη πρέπει να υποβληθεί στους πολίτες για δημοψήφισμα σε όλα τα κράτη μέλη. Το δεύτερο αίτημα ζητάει ακόμη και τα εθνικά κοινοβούλια της ΕΕ να δημιουργήσουν κατάλληλες νομικές και συνταγματικές διατάξεις ώστε να πραγματοποιηθούν δημοψηφίσματα.
<P>
Πρέπει να πω πως τα συγκεκριμένα αιτήματα με αφήνουν άφωνη. Πού είναι η αρχή της επικουρικότητας, όπου οι αποφάσεις λαμβάνονται στο πιο κατάλληλο επίπεδο, εν προκειμένω, σε επίπεδο κρατών μελών; Υποψιάζομαι ότι, κατά έναν συγκεχυμένο τρόπο, όσοι επιθυμούν λιγότερη μεσολάβηση της Ευρώπης, προωθούν οι ίδιοι την απόλυτη ανάμιξη στις υποθέσεις των κρατών μελών ζητώντας να αλλάξουν τα εθνικά κοινοβούλια τα συντάγματά τους και τις νομικές διατάξεις τους προκειμένου να υπακούσουν στις επιθυμίες των συντακτών της επιστολής. Αυτό θα αποτελέσει ασφαλώς ένα δημοκρατικό έλλειμμα!
<SPEAKER ID="065" NAME="Ιωάννης Γκλαβάκης" AFFILIATION="PPE-DE">
Κύριε Πρόεδρε, στην Ευρωπαϊκή Ένωση κάθε χρόνο πεθαίνουν από αιτίες σχετικές με το κάπνισμα 650.000 άνθρωποι, λες και έχουμε πόλεμο. Από αυτούς, οι 80.000 οφείλονται σε παθητικό κάπνισμα. Στον καπνό ανιχνεύθηκαν 4.000 ουσίες, εκ των οποίων οι 50 είναι καρκινογόνες " ιατρική κοινότητα, εδώ και δεκαετίες, έχει τεκμηριώσει τις δυσμενείς έως και θανατηφόρες συνέπειες του καπνίσματος. Καθήκον μας, είναι να προσπαθήσουμε για τη μείωση του καπνίσματος και ειδικότερα για την αποτροπή των νέων από το να καπνίζουν. Για να συμβεί αυτό απαιτείται ισχυρή νομοθεσία. Απαγόρευση του καπνίσματος στους δημόσιους χώρους, έλεγχος, έρευνα και περιορισμός των προσθέτων ουσιών που βάζουν οι βιομηχανίες στον καπνό. Έλεγχος και αυστηρότητα στα σημεία πώλησης. Το χρωστάμε στο 70% των πολιτών της Ευρωπαϊκής Ένωσης που δεν καπνίζουν και στη συντριπτική πλειοψηφία των καπνιστών που θέλουν να σταματήσουν το κάπνισμα.
<SPEAKER ID="066" NAME="Geoffrey Van Orden" AFFILIATION="PPE-DE">
(ΕΝ) Κύριε Πρόεδρε, μαζί με πολλούς βουλευτές του Κοινοβουλίου -ίσως τους περισσότερους, στην πραγματικότητα, δεδομένων των ψηφισμάτων μας- εκφράζω την απογοήτευσή μου για το γεγονός ότι η Ευρωπαϊκή Ένωση προτίθεται να επιτρέψει στον τύραννο της Ζιμπάμπουε, Mugabe, να προσκληθεί στη σύνοδο κορυφής ΕΕ-Αφρικής στη Λισαβόνα τον Δεκέμβριο. Ο Επίτροπος κ. Michel μου λέει πως οι λόγοι για αυτό -και θα έλεγα μάλλον παραδόξως- είναι ότι θα πρέπει να προσπαθήσουμε να μην απομονώσουμε τον Mugabe, καθώς αυτό απλώς ενισχύει την εικόνα του και ότι η ΕΕ επιθυμεί να θεωρείται ένας παγκόσμιος στρατηγικός παράγοντας. " πρόσκληση του Mugabe στη Λισαβόνα αποτελεί προσβολή για τις αρχές μας και αντιβαίνει σαφώς στις δεδηλωμένες θέσεις της ΕΕ. Αποτελεί αποτυχία της διπλωματίας μας για την Αφρική το να ασχολείται ακόμη με τον Mugabe οποιαδήποτε αφρικανική κυβέρνηση.
<P>
Κύριε Πρόεδρε, γνωρίζω πως συμμερίζεστε τις ανησυχίες μας για την άθλια κατάσταση στη Ζιμπάμπουε. Θα μπορούσα να σας ζητήσω δύο πράγματα: πρώτον, να διαβιβάσετε και πάλι την έντονη πεποίθηση του Κοινοβουλίου ότι ο Mugabe δεν θα πρέπει να προσκληθεί στη Λισαβόνα τον Δεκέμβριο και δεύτερον, να σεβαστείτε τις επιθυμίες του Κοινοβουλίου και να μην παραστείτε σε καμία σύνοδο της ΕΕ στην οποία έχει προσκληθεί ο Mugabe ή οποιοσδήποτε άλλος απαγορευμένος πολιτικός της Ζιμπάμπουε;
<SPEAKER ID="067" NAME="Zdzisław Zbigniew Podkański" AFFILIATION="UEN">
(PL) Κύριε Πρόεδρε, στη διάρκεια της σημερινής συζήτησης στο Ευρωπαϊκό Κοινοβούλιο, θα εξετάσουμε την έκθεση του Richard Corbett σχετικά με την τροποποίηση του άρθρου 173 του Κανονισμού του Ευρωπαϊκού Κοινοβουλίου όσον αφορά τα πλήρη πρακτικά.
<P>
Κατά τη γνώμη μου, η επιτροπή δεν κινείται προς την κατεύθυνση που θα όφειλε. Θεωρώ πως μπορώ να το πω αυτό λόγω του άρθρου 96, που αναφέρει ότι "το Κοινοβούλιο μεριμνά για τη μεγαλύτερη δυνατή διαφάνεια των δραστηριοτήτων του", επομένως, κάθε προσπάθεια για περιορισμό της παροχής πληροφοριών σε κράτη μέλη της Ευρωπαϊκής Ένωσης, όπως και της πρόσβασης σε αυτές, υπονομεύει αυτό το θεμελιώδες δικαίωμα και αντίκειται στην ιδέα της Ένωσης, στον Κανονισμό του Ευρωπαϊκού Κοινοβουλίου, στις υφιστάμενες συμφωνίες, ενώ παραβιάζει θεμελιώδη ανθρώπινα δικαιώματα στην Ευρωπαϊκή Ένωση.
<P>
Βεβαίως, δεν οικοδομούμε μια Ευρωπαϊκή Ένωση για να προβούμε σε διακρίσεις σε βάρος των μικρότερων εθνών, που έχουν λιγότερο ανθεκτικούς πολιτισμούς ή, αν είναι έτσι, αυτό θα έπρεπε να έχει δηλωθεί πριν από την ένταξη. Δεν αποτελεί, επίσης, επιχείρημα να μιλάμε για κόστη, για χρηματοδοτικούς πόρους. Δαπανούμε τόσα πολλά για περιττές υποδομές και διοικητικό έργο, που πρέπει λογικά να μπορούμε να διαθέτουμε τουλάχιστον πόρους για να επικοινωνούμε με την κοινωνία.
<SPEAKER ID="068" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, στις 18 Οκτωβρίου πραγματοποιήθηκε στη Λισαβόνα η μεγαλύτερη διαδήλωση της τελευταίας εικοσαετίας, όταν περισσότερα από 200 000 άτομα, ανταποκρινόμενα στο κάλεσμα της Γενικής Συνομοσπονδίας Εργατών της Πορτογαλίας, καταδίκασαν τις νεοφιλελεύθερες πολιτικές της Ευρωπαϊκής Ένωσης, είπαν "όχι" στην ευελισφάλεια, διαμαρτυρήθηκαν για την ανεργία, τον κοινωνικό αποκλεισμό και τη φτώχεια μέσα στην οποία ζει πάνω από το 20% των Πορτογάλων και ζήτησαν μια κοινωνική Ευρώπη.
<P>
Οι ευρωπαίοι ηγέτες δεν μπορούν να αγνοήσουν αυτή τη σημαντική διαδήλωση. Χαιρετίζουμε, επομένως, τη Γενική Συνομοσπονδία Εργατών Πορτογαλίας και τα μέλη της και εκφράζουμε τη δέσμευσή μας στον αγώνα για την προστασία της αξιοπρέπειας των εργαζομένων.
<SPEAKER ID="070" NAME="Bernard Wojciechowski" AFFILIATION="IND/DEM">
(ΕΝ) Κύριε Πρόεδρε, το Howard Stern - με συγχωρείτε, το εβδομαδιαίο Stern, παρουσίασε τα "απόκρυφα μέρη" της γερμανικής κοινωνίας μέσω της δημοσίευσης στο τελευταίο τεύχος του ότι ένας στους τέσσερις Γερμανούς εξακολουθεί να πιστεύει πως ο εθνικοσοσιαλισμός είχε θετικές πλευρές. Λοιπόν, αν αυτό είναι αλήθεια, μπορεί να σημαίνει ότι είτε ένας στους τέσσερις Γερμανούς σε αυτό το Κοινοβούλιο αναγνωρίζει θετικές πλευρές του εθνικοσοσιαλισμού -γεγονός που θα ήταν σκανδαλώδες από μόνο του- είτε αυτή η γερμανική αντιπροσωπεία στο Ευρωπαϊκό Κοινοβούλιο δεν αποτελεί τη φωνή του έθνους της συνολικά. Πρόσφατα, η Γερμανία απέκτησε 96 έδρες. Λαμβάνοντας υπόψη τα στατιστικά στοιχεία του Stern, θα ήταν σοφότερο, ίσως, να διατεθούν μόνο τρεις έδρες σε αυτήν τη χώρα ώστε να μην υπάρξει πιθανότητα για τέταρτη!
<P>
Ωστόσο, συμφωνώ με τον κ. Schulz όσον αφορά ένα πράγμα: σε μια ενωμένη Ευρώπη, δεν υπάρχει χώρος για το δόγμα του εθνικισμού σε οποιαδήποτε διάσταση. Ωστόσο, ο κ. Schulz θα πρέπει να προσέξει περισσότερο το παρασκήνιο του γερμανικού χουλιγκανισμού. Όσον αφορά εμένα, επειδή είμαι από την Πολωνία, εύχομαι όλοι οι γερμανοί βουλευτές να εκφραστούν κατά του εθνικισμού όσο και ο κ. Schulz.
<SPEAKER ID="071" NAME="Urszula Krupa" AFFILIATION="IND/DEM">
(PL) Κύριε Πρόεδρε, εντός του ψυχολογικού πλαισίου, αισθήματα όπως η υπεύθυνη αγάπη για τον πλησίον, την οικογένεια ή την πατρίδα -που ονομάζεται πατριωτισμός- καταδεικνύουν, μαζί με άλλα υψηλότερα αισθήματα, υψηλό επίπεδο προσωπικής ανέλιξης. Σε αντίθεση με τα πρωτόγονα αισθήματα που αποτελούν τον κοινό μας παρονομαστή με τα ζώα, τα υψηλότερα αισθήματα καταλαμβάνουν μάλιστα ξεχωριστή περιοχή στον εγκέφαλο. Ο πατριωτισμός εκφράζεται ως αγάπη και επιθυμία κάποιου για την καλλιέργεια εθνικών παραδόσεων, πολιτισμού και γλώσσας, σεβασμού και αφοσίωσης στη χώρα του. Αυτά είναι διαμετρικά αντίθετα με τον εθνικισμό και τον σοβινισμό, που χαρακτηρίζονται από τη μισαλλοδοξία. Ο πατριωτισμός δεν επιτρέπει την προσβολή εθνών και χωρών. Χαρακτηρίζεται πρωτίστως από το άνοιγμα σε άλλες χώρες και από τον σεβασμό στο δικαίωμά τους στην κυριαρχία και την ανεξαρτησία.
<P>
Θέλω να σας υπενθυμίσω τη φύση του πατριωτισμού, ιδίως μετά τις ομιλίες, στις οποίες προέβησαν ορισμένα μέλη της αριστερής πτέρυγας του ΕΚ, που προσέβαλαν τις εθνικές κυβερνήσεις και τις πατριωτικές στάσεις, ίσως διότι δεν κατανοούν τη διαφορά μεταξύ της αγάπης κάποιου για τη χώρα του και του μίσους που χαρακτηρίζει συμπεριφορές όπως ο σοβινισμός. Σε μια κατάσταση ευρωπαϊκής ολοκλήρωσης είναι ιδιαίτερα σημαντικό να διαφοροποιήσουμε αυτές τις διαμετρικά αντίθετες έννοιες, που τις συγχέουν πολλοί άνθρωποι.
<SPEAKER ID="072" NAME="Mairead McGuinness" AFFILIATION="PPE-DE">
(ΕΝ) Κύριε Πρόεδρε, το γεγονός ότι εκφράζονται ανησυχίες για τον ενεργειακό εφοδιασμό αποτελεί ένα από τα κυριότερα και σημαντικότερα ζητήματα που αντιμετωπίζει η Ευρωπαϊκή Ένωση, καθότι συνδέεται με τις ανησυχίες σχετικά με την αλλαγή του κλίματος. " ασφάλεια του εφοδιασμού και το αυξανόμενο κόστος, με τιμές έως και 100% υψηλότερες τα τελευταία πέντε χρόνια, αποτελούν εξαιρετικά μεγάλες ανησυχίες.
<P>
Για την Ιρλανδία λοιπόν, οι προκλήσεις είναι ιδιαίτερα μεγάλες. Αντιμετωπίζουμε αυξανόμενη ζήτηση ενέργειας και παρόλα αυτά υψηλή εξάρτηση όσον αφορά τα εισαγόμενα ορυκτά καύσιμα. Εξαρτώμαστε κατά 90%. Πρέπει να επενδύσουμε εξαιρετικά στις υποδομές μας, να εργαστούμε για την απελευθέρωση της αγοράς και να μειώσουμε τις εκπομπές άνθρακα.
<P>
Το Κοινοβούλιο αναζητά ένα σχέδιο δράσης όσον αφορά την έγκριση μιας ενεργειακής πολιτικής για την Ευρώπη. Στην Ιρλανδία, καθιερώνουμε μια αποκλειστικά ιρλανδική ενεργειακή αγορά με τη συγχώνευση των αγορών ηλεκτρικής ενέργειας από τον Βορρά και τον Νότο. Αυτό είναι θετικό, όχι όμως αρκετό. Το μέγεθος της αγοράς είναι πολύ μικρό. Για να επιτευχθεί μια εναρμονισμένη ενεργειακή αγορά, είναι ζωτικής σημασίας η διασύνδεση με την υπόλοιπη Ευρωπαϊκή Ένωση - όμως αυτό θα κοστίσει χρήματα και θα αναγκάσει την ιρλανδική κυβέρνηση να ασχοληθεί με τη χρήση της χρηματοδότησης συνοχής προκειμένου να πραγματοποιήσει αυτήν την επένδυση, γιατί είναι απαραίτητη για τη συνέχιση της οικονομικής ανάπτυξης της Ιρλανδίας.
<SPEAKER ID="073" NAME="Πρόεδρος">
" συζήτηση έληξε.

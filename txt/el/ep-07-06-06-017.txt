<CHAPTER ID="017">
Καλωσόρισμα
<SPEAKER ID="150" NAME="Πρόεδρος">
Κυρίες και κύριοι, αν μου επιτρέπετε, θέλω να επισημάνω ότι μία ομάδα καλεσμένων έχει λάβει θέση στο θεωρείο των επισήμων, μια ομάδα ανδρών και γυναικών που είναι γνωστοί στη χώρα μου ως "παιδιά του πολέμου". Ήταν παιδιά που, μεταξύ του 1936 και 1939, το έσκασαν από την Ισπανία, τους φασιστικούς βομβαρδισμούς, που έγιναν πρόσφυγες και βρήκαν αλληλεγγύη και φροντίδα σε οικογένειες στο Βέλγιο και στο "νωμένο Βασίλειο. Σήμερα, που όλοι τους είναι πάνω από 75 ετών, έχουν έρθει να επισκεφτούν το Κοινοβούλιο, να βρεθούν ανάμεσά μας, και είναι πολύ σημαντικό και πολύ συγκινητικό για μας να τους αποτίσουμε φόρο τιμής και, κυρίως, να αποτίσουμε φόρο τιμής στην αλληλεγγύη του βρετανικού και του βελγικού λαού, που τους περιέθαλψαν και τους πρόσφεραν την οικογένεια που τους είχαν αρνηθεί στη χώρα τους.

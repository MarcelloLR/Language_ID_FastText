<CHAPTER ID="010">
Έγκριση των Συνοπτικών Πρακτικών της προηγούμενης συνεδρίασης
<P>
(Τα Συνοπτικά Πρακτικά της προηγούμενης συνεδρίασης εγκρίθηκαν)
<SPEAKER ID="212" NAME="Nils Lundgren" AFFILIATION="IND/DEM">
- Κυρία Πρόεδρε, μια παρατήρηση επί της εφαρμογής του Κανονισμού, αναφέρομαι στον Κανονισμό αριθ. 142(2)(α) και (β) σχετικά με την κατανομή του χρόνου ομιλίας. Εχθές κατά τη συζήτηση για την φυλακή στο Γκουαντάναμο, εδώ στην αίθουσα, με διέκοψαν καθώς και αρκετούς ακόμα ομιλητές αμείλικτα όταν υπερβήκαμε το χρόνο ομιλίας μας κατά μερικά δευτερόλεπτα. " σκληρή αυτή συμπεριφορά προήλθε από τον κύριο Pöttering και τον κύριο Siwiec, τον Αντιπρόεδρο που τον αντικατέστησε αργότερα το απόγευμα.
<P>
Ο κύριος Schulz, ο αρχηγός της Σοσιαλιστικής Ομάδας, από την άλλη πλευρά, είχε την ευκαιρία να υπερβεί το χρόνο ομιλίας του από τον κύριο Pöttering, κατά πολύ περισσότερο από ένα λεπτό. Δεν θα τολμούσα να υπονοήσω ότι αυτό συνέβη γιατί ο κύριος Pöttering και ο κύριος Schulz είναι φίλοι - alte Kameraden όπως θα έλεγε κανείς στα γερμανικά - αλλά εντοπίζω κάποια επαναλαμβανόμενη συμπεριφορά εδώ. Οι συνάδελφοι από μεγάλες ομάδες που επεξεργάζονται το πολιτικό μήνυμα που η έδρα επιθυμεί να ακούσει αντιμετωπίζονται με μεγάλη γενναιοδωρία. Οι συνάδελφοι από μικρότερες ομάδες που επεξεργάζονται το πολιτικό μήνυμα που η έδρα δεν επιθυμεί να ακούσει αντιμετωπίζονται με μεγάλη μικροπρέπεια. Αυτό παραβιάζει τον Κανονισμό, εκεί όπου αναφέρει σαφώς πώς πρέπει να κατανέμεται ο χρόνος ομιλίας.
<P>
Θα ήθελα να υπενθυμίσω στον κύριο Pöttering και σε όλους τους Αντιπροέδρους του -
<P>
(" Πρόεδρος ενημέρωσε τον ομιλητή ότι είχε υπερβεί το χρόνο ομιλίας του)
<P>
Με έστειλαν εδώ για να υπερασπιστώ την επικουρικότητα και την κυριαρχία των χωρών μελών και ο Πρόεδρος και οι Αντιπρόεδροι του Κοινοβουλίου αυτού δεν έχουν το δικαίωμα να προσπαθούν να φιμώσουν τη φωνή του 15% του σουηδικού εκλογικού σώματος.
<SPEAKER ID="213" NAME="Πρόεδρος">
Κύριε Lundgren, σας διακόπτω τώρα. Υπερβήκατε το χρόνο ομιλίας σας περισσότερο από το μισό. Σημείωσα όσα είπατε. Πιστεύω ότι έγινε σαφές στον καθένα.
<SPEAKER ID="214" NAME="Nils Lundgren" AFFILIATION="IND/DEM">
- Κυρία Πρόεδρε, σας υπενθυμίζω ότι αυτό δεν θα συνέβαινε στον κύριο Schulz. Δεν θα τον είχατε διακόψει. Εκεί έγκειται η μεγάλη διαφορά. Αλλά αποδείξατε αυτό που έλεγα - ευχαριστώ πολύ.
<SPEAKER ID="215" NAME="Πρόεδρος">
- Κύριε Lundgren, είμαι σίγουρη ότι σφάλλετε. Θα καταγράψω όσα είπατε και θα εμφανιστούν στα Πρακτικά. Θα ήταν ασφαλώς αρμόζον να συζητήσουμε στο Προεδρείο το ζήτημα της διαφορετικής συμπεριφοράς, η οποία εξαρτάται εν μέρει από το συνολικό διαθέσιμο χρόνο.

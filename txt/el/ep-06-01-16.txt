<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="Πρόεδρος." AFFILIATION="">
<P>
   Κηρύσσω την επανάληψη της συνόδου του Ευρωπαϊκού Κοινοβουλίου που είχε διακοπεί την Πέμπτη 15 Δεκεμβρίου 2005. 
<SPEAKER ID="3" LANGUAGE="" NAME="Πρόεδρος." AFFILIATION="(Το Σώμα σηκώνεται όρθιο και τηρεί ενός λεπτού σιγή)">
<P>
   Κυρίες και κύριοι συνάδελφοι, η αρχή του έτους είναι συνήθως εποχή αισιοδοξίας για το μέλλον, αλλά φέτος λυπηθήκαμε όλοι για τον τραγικό και πρόωρο θάνατο του κ. Phillip Whitehead, του σοφού και ικανού Προέδρου της Επιτροπής Εσωτερικής Αγοράς και Προστασίας των Καταναλωτών, την παραμονή της Πρωτοχρονιάς.
<P>
Ο Phillip έχαιρε μεγάλου σεβασμού από το σύνολο του Σώματος. Έφτασε εδώ το 1994, φέρνοντας μαζί του την πείρα του ως παραγωγού τηλεοπτικών ντοκιμαντέρ και ως εθνικού πολιτικού, καθώς και την έντονη και ακράδαντη υποστήριξή του σε έναν ενεργό ρόλο της χώρας του στην Ευρωπαϊκή Ένωση. Σήμερα, θα ήθελα να φέρουμε εδώ στη μνήμη μας τον ίδιο και τα επιτεύγματά του, από τους νόμους για τα μέσα μαζικής ενημέρωσης έως τους άλλους για την ασφάλεια των τροφίμων, από τις άοκνες προσπάθειές του για την υπεράσπιση των δικαιωμάτων των καταναλωτών έως τη συμβολή του στην πραγματοποίηση της ιστορικής διεύρυνσης στην Κεντρική και Ανατολική Ευρώπη.
<P>
Αγαπητέ Phillip, η απουσία σου θα είναι αισθητή σε όλους μας.
<SPEAKER ID="4" LANGUAGE="" NAME="Πρόεδρος." AFFILIATION="">
<SPEAKER ID="5" LANGUAGE="SK" NAME="Milan Gaľa (PPE-DE ). –" AFFILIATION="(‘Numerus Clausus’)">
<SPEAKER ID="6" LANGUAGE="SK" NAME="Monika Beňová (PSE ). –" AFFILIATION="">
<P>
   Κύριε Πρόεδρε, εκ μέρους της Ομάδας των Ευρωπαίων Σοσιαλιστών, θέλω να εκφράσω τη βαθιά πίκρα και απογοήτευσή μου για τον παράλογο θάνατο δεκαοκτώ αμάχων στο πακιστανικό χωριό Damadola ως αποτέλεσμα του βομβαρδισμού από αμερικανικό αεροσκάφος. Θέλω να αναφέρω εδώ ότι σέβομαι απολύτως τις προσπάθειες που καταβάλλουν οι Ηνωμένες Πολιτείες για την καταπολέμηση της τρομοκρατίας, καθώς και τις κοινές δράσεις των ΗΠΑ και της ΕΕ για τον εντοπισμό των εγκεφάλων και δραστών των τρομοκρατικών επιθέσεων εναντίον αμάχων. Από την άλλη μεριά, τίποτε στις δημοκρατικές μας κοινωνίες δεν μας εμποδίζει να εκφράζουμε τις επιφυλάξεις μας για επιθέσεις που προκαλούν τον θάνατο αμάχων σε οποιαδήποτε χώρα, ιδίως αν τα θύματα είναι γυναίκες και παιδιά. 
<SPEAKER ID="7" LANGUAGE="LT" NAME="Danutė Budreikaitė (ALDE ). –" AFFILIATION="">
<P>
   Κύριε Πρόεδρε, κυρίες και κύριοι συνάδελφοι, η ρωσο-ουκρανική κρίση αποκάλυψε το πραγματικό πρόσωπο της Ρωσίας ως οικονομικού εταίρου – μια συγκεκαλυμμένη απειλή για τη χρήση του ενεργειακού τομέα για πολιτικούς λόγους. Όταν η χώρα μου, η Λιθουανία, αποφάσισε να αποκαταστήσει την ανεξαρτησία της και να αποσχιστεί από τη Σοβιετική Ένωση πριν από 15 χρόνια, βίωσε παρόμοια συμπεριφορά εκ μέρους της Ρωσίας – οικονομικό και ενεργειακό αποκλεισμό.
<SPEAKER ID="8" LANGUAGE="FR" NAME="Hélène Flautre (Verts/ALE )." AFFILIATION="">
<P>
   – Κύριε Πρόεδρε, πριν από τέσσερα έτη, οι Ηνωμένες Πολιτείες μετέφεραν τους πρώτους τους κρατουμένους από τον πόλεμο κατά της τρομοκρατίας, κουκουλωμένους και αλυσοδεμένους, στο κέντρο κράτησης στον κόλπο του Γκουαντάναμο στη ναυτική τους βάση στην Κούβα. Περίπου 500 άνθρωποι, από 35 χώρες, κρατούνται ακόμη, χωρίς να τους έχει απαγγελθεί κατηγορία ή ποινή, ενώ στερούνται των δικαιωμάτων που έχουν αναγνωριστεί από το διεθνές δίκαιο. Υπάρχει αυξανόμενος αριθμός αναφορών βασανιστηρίων και κακομεταχείρισης των κρατουμένων στο εν λόγω κέντρο. Στην πραγματικότητα, οι φυλακισμένοι διατηρούνται σε κατάσταση πλήρους ανομίας. Συχνά τοποθετούνται στην απομόνωση, ορισμένες φορές επί σειρά μηνών, λόγω του ότι παραβίασαν τους αυστηρούς κανόνες λειτουργίας του στρατοπέδου. Αρκετοί αποπειράθηκαν να αυτοκτονήσουν. Το σχέδιο των Ηνωμένων Πολιτειών να δικαστούν οι κρατούμενοι από στρατιωτικές επιτροπές, θα αυξήσει το επίπεδο της απουσίας δικαιοσύνης, καθώς οι εν λόγω επιτροπές δεν είναι ανεξάρτητες και καθώς αποδέχονται καταθέσεις των κρατουμένων οι οποίες έχουν αποσπασθεί δια της βίας ή μέσω βασανισμού. Υπό αυτές τις συνθήκες, δεν είναι πλέον η κατάλληλη στιγμή να παράσχουμε την υποστήριξή μας σε εκείνους στην Ευρώπη που ζητούν το κλείσιμο αυτού του κέντρου; 
<SPEAKER ID="9" LANGUAGE="DE" NAME="Othmar Karas (PPE-DE ). –" AFFILIATION="">
<P>
   Κύριε Πρόεδρε, κυρίες και κύριοι, σίγουρα όλοι θέλουμε να αναθερμάνουμε τη συζήτηση για την ευρωπαϊκή πολιτική, όμως αυτό προϋποθέτει όχι μόνο πολιτική βούληση, αλλά και μια εκτενή ενημερωτική και επικοινωνιακή εκστρατεία σε ολόκληρη την Ευρώπη που θα προσαρμόζεται στις ποικίλες ομάδες στόχους. Εξάλλου η ευαισθητοποίηση εξαρτάται από την ενημέρωση. Δεν υπάρχει σε ολόκληρη την ΕΕ ένα κοινό βιβλίο ασκήσεων για όλα τα σχολεία · με την υποστήριξη του αυστριακού υπουργείου Παιδείας, Επιστήμης και Πολιτισμού, οι αυστριακοί δημοσιογράφοι Wolfgang Böhm και Otmar Lahodynsky έχουν γράψει ένα βιβλίο το οποίο με λίγες μόνο αλλαγές θα μπορούσε να χρησιμοποιηθεί σε όλα τα κράτη μέλη της ΕΕ. Σας ζητώ, κύριε Πρόεδρε, να μεριμνήσετε ώστε αυτό το βιβλίο να εκδοθεί και να διατίθεται σε όλα τα σημεία πληροφόρησης και τα γραφεία πληροφοριών της ΕΕ. Επίσης, έχουμε δημιουργήσει ένα κουίζ τσέπης που απευθύνεται στους νέους, με 40 ερωτήσεις και απαντήσεις, το οποίο επίσης μπορεί να χρησιμοποιηθεί σε όλα τα κράτη μέλη της ΕΕ χωρίς να γίνουν μεγάλες αλλαγές. Σας ζητώ, κύριε Πρόεδρε, να συμβάλετε ώστε να περιληφθούν αυτές οι δυο εκδόσεις στο σχέδιο Δ, και έτσι να καταστεί εφικτό να ξεκινήσει η κυκλοφορία ενός ενιαίου ευρωπαϊκού βιβλίου και μιας ενημερωτικής εκστρατείας. 
<SPEAKER ID="10" LANGUAGE="FR" NAME="Henri Weber (PSE ). –" AFFILIATION="">
<SPEAKER ID="11" LANGUAGE="LT" NAME="Laima Liucija Andrikienė (PPE-DE ). –" AFFILIATION="">
<P>
   Κύριε Πρόεδρε, ξεκινήσαμε τη χρονιά με μια επείγουσα συνάντηση των εκπροσώπων των κρατών μελών της ΕΕ σε σχέση με την προμήθεια φυσικού αερίου από τη Ρωσία. Η ρωσο-ουκρανική ενεργειακή κρίση χρησίμευσε ως αφύπνιση για την Ευρωπαϊκή Ένωση. Η εξάρτηση του ενεργειακού τομέα της Ευρωπαϊκής Ένωσης από τη Ρωσία, από όπου προέρχεται το 50 με 90% όλων των ενεργειακών πόρων των κρατών μελών της Ευρωπαϊκής Ένωσης, για μεγάλο διάστημα αποτέλεσε πηγή ανησυχίας των πολιτών της Ευρωπαϊκής Ένωσης, καθώς και των κατοίκων της Κεντρικής και Ανατολικής Ευρώπης.
<SPEAKER ID="12" LANGUAGE="" NAME="Κυριάκος Τριανταφυλλίδης (GUE/NGL ). –" AFFILIATION="">
<SPEAKER ID="13" LANGUAGE="ES" NAME="Luis Yáñez-Barnuevo García (PSE ). –" AFFILIATION="">
<P>
Ως τελικό παράδειγμα της παράλογης στάσης του εν λόγω ραδιοφωνικού σταθμού, ένας από τους υποτιθέμενους «δημοσιογράφους» του προσποιήθηκε τον Πρόεδρο Θαπατέρο προκειμένου να εξασφαλίσει μία απατηλή συνέντευξη με τον εκλεγμένο Πρόεδρο της Βολιβίας, Evo Morales.
<SPEAKER ID="14" LANGUAGE="PL" NAME="Urszula Krupa (IND/DEM ). –" AFFILIATION="">
<P>
    Κύριε Πρόεδρε, μια έρευνα στην Πολωνία αποκάλυψε ότι ο οδηγός που ευθυνόταν για το ατύχημα που προκάλεσε τον θάνατο έξι ατόμων, μεταξύ των οποίων του ευρωβουλευτή Δρ. Filip Adwent έφερε ίχνη αμφεταμινών στο αίμα του κατά τη στιγμή εκείνη. Αυτό επηρέασε την ικανότητά του να ελέγξει το φορτηγό που οδηγούσε.
<SPEAKER ID="15" LANGUAGE="CS" NAME="Libor Rouček (PSE ). –" AFFILIATION="">
<P>
    Κύριε Πρόεδρε, η πρόσφατη διαμάχη μεταξύ Ρωσίας και Ουκρανίας σχετικά με την προμήθεια φυσικού αερίου και η αχαλίνωτη άνοδος των τιμών του πετρελαίου είναι ενδεικτικές του πόσο ευάλωτη είναι η Ευρώπη σε ό,τι αφορά την προμήθεια αυτών των ζωτικών αγαθών. Η Ευρώπη εξαρτάται ολοένα και περισσότερο από τις εισαγωγές, που συχνά προέρχονται από εξαιρετικά ασταθείς περιοχές. Ήδη εισάγουμε το 60% του πετρελαίου μας, για παράδειγμα, και αυτό το ποσοστό θα αυξηθεί στο μέλλον. Καθίσταται προφανές ότι κανένα κράτος μέλος της ΕΕ, όσο μεγάλο και αν είναι, δεν θα μπορέσει να αντιμετωπίσει από μόνο του αυτά τα προβλήματα στο μέλλον. Θέλω, λοιπόν, να καλέσω για μια ακόμη φορά την Ευρωπαϊκή Επιτροπή και το Ευρωπαϊκό Συμβούλιο να επιταχύνουν τις εργασίες για μια πρόταση σχετικά με μια κοινή ενεργειακή πολιτική, η οποία επίσης θα πρέπει να διασυνδεθεί με την κοινή εξωτερική πολιτική και πολιτική ασφάλειας. Δεν πιστεύω ότι μπορούμε να αφήσουμε να συνεχιστεί η υφιστάμενη κατάσταση, καθώς εξαρτόμαστε από την καλή βούληση ή ό,τι άλλο ορισμένων αυταρχικών ή ολοκληρωτικών καθεστώτων στη γειτονιά μας. 
<SPEAKER ID="16" LANGUAGE="ES" NAME="Carlos José Iturgaiz Angulo (PPE-DE ). –" AFFILIATION="">
<P>
   Κύριε Πρόεδρε, κυρίες και κύριοι, εξ ονόματος του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, θα ήθελα να καταγγείλω το γεγονός ότι αυτό το Σαββατοκύριακο, η τρομοκρατική οργάνωση Μπατασούνα, το πολιτικό σκέλος και λίκνο των εγκληματιών της ETA, σκοπεύει να πραγματοποιήσει το συνέδριό της στη Χώρα των Βάσκων.
<P>
Όπως θα γνωρίζετε, η Μπατασούνα έχει κηρυχθεί παράνομη στην Ισπανία και εμφανίζεται στη λίστα των τρομοκρατικών οργανώσεων της Ευρωπαϊκής Ένωσης. Θα ήταν πραγματικά σκανδαλώδες να πραγματοποιήσει η Μπατασούνα αυτή την εκδήλωση, διότι κάτι τέτοιο θα συνιστούσε κατάφωρη επίθεση στο κράτος δικαίου και στις ελευθερίες ενός κράτους μέλους της Ευρωπαϊκής Ένωσης, της Ισπανίας. Θα ήταν μία δημοκρατική προσβολή για την Ευρώπη, μία υποταγή στο σκεπτικό των τρομοκρατών της ETA-Μπατασούνα και, πάνω απ’ όλα, μια προδοσία των θυμάτων της τρομοκρατίας και μια προσβολή στη μνήμη τους.
<P>
Το Ευρωπαϊκό Κοινοβούλιο πρέπει να καταδικάσει αυτή την εκδήλωση που θέλει να πραγματοποιήσει η ETA-Μπατασούνα και να υψώσει τη φωνή του υπέρ της αυστηρής τήρησης του Νόμου περί Κομμάτων. 
<SPEAKER ID="17" LANGUAGE="EN" NAME="Richard Corbett (PSE ). –" AFFILIATION="">
<P>
Ελπίζω ότι και η αυστριακή Προεδρία θα τα καταφέρει εξίσου καλά. Δεν ξεκίνησε καλά στο θεσμικό μέτωπο, με την αρκετά παραπληροφορημένη επίθεση του Καγκελάριου κ. Schüssel κατά του Ευρωπαϊκού Δικαστηρίου. 
<SPEAKER ID="18" LANGUAGE="" NAME="Γεώργιος Καρατζαφέρης (IND/DEM ). –" AFFILIATION="">
<P>
Αυτή είναι σαφώς μια μείωση. Θα ήθελα λοιπόν τη δική σας παρέμβαση, ώστε οι εθνικές κυβερνήσεις να βλέπουν το ρόλο του Ευρωπαϊκού Κοινοβουλίου όπως αρμόζει. Να εξομοιώνεται δηλαδή με το ρόλο των εθνικών κοινοβουλίων. Είναι απαράδεκτο η κυβέρνηση της Ελλάδας να μην δέχεται ως συζητητή το δικό μας κόμμα που έλαβε 4,5% εδώ και 6 % στις δημοσκοπήσεις, ακριβώς γιατί αισθάνεται ότι πλήττεται από την ανοδική μας πορεία.
<SPEAKER ID="19" LANGUAGE="" NAME="Μαρία Παναγιωτοπούλου-Κασσιώτου (PPE-DE ). –" AFFILIATION="">
<SPEAKER ID="20" LANGUAGE="EN" NAME="Sarah Ludford (ALDE ). –" AFFILIATION="">
<P>
   Κύριε Πρόεδρε, συμφωνώ με την κ. Flautre όσον αφορά την καταδίκη του σκανδαλώδους γεγονότος ότι η βάση Guantanamo Bay υπάρχει εδώ και τέσσερα χρόνια.
<P>
Πολλές δεκάδες νόμιμοι κάτοικοι της ΕΕ εξακολουθούν να είναι φυλακισμένοι εκεί, μεταξύ των οποίων και ορισμένοι ψηφοφόροι μου: ο Bisha al-Rawi, ο Jamil al-Banna και ο Omar Deghayes. Η ΕΕ πρέπει να ασκήσει ενωμένη και συνεκτική πίεση στις Ηνωμένες Πολιτείες, πράγμα το οποίο δεν έχει κάνει ποτέ στο παρελθόν.
<P>
Στη βάση αυτή βρίσκονται φυλακισμένοι και πολίτες των μελλοντικών κρατών μελών της ΕΕ. Αναφέρομαι, συγκεκριμένα, σε πέντε βόσνιους πολίτες και ένα νόμιμο κάτοικο, που απήχθησαν από πράκτορες των Ηνωμένων Πολιτειών τον Ιανουάριο του 2002, αψηφώντας τις αποφάσεις των δικαστηρίων της Βοσνίας, και κρατήθηκαν σε απομόνωση για δύο χρόνια. Κάνω έκκληση στον Πρωθυπουργό της Βοσνίας, κ. Adnan Terzic, να ασκήσει πιέσεις για την απελευθέρωσή τους και στην ΕΕ να τον ενθαρρύνει και να τον υποστηρίξει.
<P>
Επίσης στο πλαίσιο του επονομαζόμενου «πολέμου κατά της τρομοκρατίας», είναι επαίσχυντο το γεγονός ότι η βρετανική κυβέρνηση απέκρυψε από το βρετανικό κοινοβούλιο για έξι εβδομάδες μία επιστολή της κ. Louise Arbour, Ύπατης Αρμοστή του ΟΗΕ για τα Ανθρώπινα Δικαιώματα, στην οποία εξέφραζε βαθιά ανησυχία για ορισμένες από τις προτάσεις της αντιτρομοκρατικής νομοθεσίας που εξετάζεται αυτόν τον καιρό από το εθνικό κοινοβούλιο του Ηνωμένου Βασιλείου, παρά την αίτηση να υποβληθεί η επιστολή στη Βουλή των Λόρδων. Όλοι πρέπει να λαμβάνουν σοβαρά υπόψη αυτά που λέει ο Οργανισμός Ηνωμένων Εθνών. 
<SPEAKER ID="21" LANGUAGE="DE" NAME="Jörg Leichtfried (PSE ). –" AFFILIATION="">
<P>
   Κύριε Πρόεδρε, κυρίες και κύριοι, ήρθε τώρα η ώρα για την Αυστρία να αναλάβει την Προεδρία για δεύτερη φορά από την ένταξή της στην Ευρωπαϊκή Ένωση το 1995, και από αυτήν αναμένουμε να αναληφθούν πολλές πρωτοβουλίες. Θεωρώ ότι είναι ιδιαίτερα ευχάριστο το γεγονός ότι λίγο πριν από την έναρξη της αυστριακής Προεδρίας επιτέλους καταργήθηκαν ορισμένες επιστροφές κατά την εξαγωγή ζώντων ζώων.
<SPEAKER ID="22" LANGUAGE="ES" NAME="María Esther Herranz García (PPE-DE ). –" AFFILIATION="">
<P>
   Κύριε Πρόεδρε, προς μεγάλη ενόχληση ορισμένων κατά τα φαινόμενα, εδώ και πολύ καιρό υπάρχει ελευθερία του τύπου στην Ισπανία. Επομένως, ενώ ορισμένοι ραδιοφωνικοί σταθμοί επινοούν βομβιστές αυτοκτονίας, άλλοι επιδίδονται σε σοβαρή πληροφόρηση. Γνωρίζω ότι, χάρη στην COPE, στις 29 Νοεμβρίου του περασμένου έτους, ο Πρόεδρος της Αυτόνομης Κοινότητας της Λα Ριόχα, σας απέστειλε μία επιστολή, κύριε Πρόεδρε, ζητώντας σας να συνεργαστείτε και να υπερασπιστείτε ενεργά τα ισπανικά, ενόψει του γεγονότος ότι η Επιτροπή περιέκοψε τον αριθμό των μεταφραστών και διερμηνέων σε αυτή τη γλώσσα κατά 33%.
<P>
Η επιστολή αυτή απεστάλη στον Πρόεδρο Zapatero, όπως επίσης στον Επίτροπο Almunia, αλλά κανείς σας δεν έκανε τίποτα για να υπερασπιστεί τα ισπανικά σε αυτή την περίπτωση. Επομένως σας ζητώ, προκειμένου να μην υπάρχουν διακρίσεις εναντίον των Ισπανών σε σύγκριση με τους άλλους πολίτες της Ένωσης, να κάνετε κάτι για να υποστηρίξετε τη γλώσσα που μοιραζόμαστε εσείς και εγώ, διότι έχετε εκλεγεί σε αυτό το Κοινοβούλιο με ισπανικό ψηφοδέλτιο. 
<SPEAKER ID="23" LANGUAGE="" NAME="Πρόεδρος." AFFILIATION="">
<P>
   Φυσικά έχω εκλεγεί με ισπανικό ψηφοδέλτιο. Θα μπορούσα να είχα εκλεγεί με ψηφοδέλτιο οποιασδήποτε άλλης χώρας της Ευρωπαϊκής Ένωσης, όπως γνωρίζετε. Αλλά δεν πιστεύω, κυρία Herranz García, ότι τα ισπανικά έχουν υποτιμηθεί σε αυτό το Κοινοβούλιο σε καμία περίπτωση. Αν γνωρίζετε οποιαδήποτε συγκεκριμένη περίπτωση που πρέπει να εξετάσω, σας παρακαλώ να με ενημερώσετε για αυτή, αλλά δεν πιστεύω ότι έχει προσέξει κανείς καμία υποτίμηση, προσβολή ή έλλειψη σεβασμού προς την ισπανική γλώσσα στο Ευρωπαϊκό Κοινοβούλιο. 
<SPEAKER ID="24" LANGUAGE="EN" NAME="Eluned Morgan (PSE ). –" AFFILIATION="">
<P>
   Κύριε Πρόεδρε, αυτή τη στιγμή υπάρχουν 84 οδηγίες της Λισσαβόνας που έχει υιοθετήσει το Ευρωπαϊκό Κοινοβούλιο· 63 από αυτές έπρεπε να είχαν εφαρμοστεί έως την 1η Ιουνίου 2005, αλλά μόνο 13 έχουν εφαρμοστεί πλήρως από όλα τα κράτη μέλη. Η οδηγία για τα βιοκαύσιμα έπρεπε να είχε εφαρμοστεί έως τα τέλη του 2004, αλλά δεν έχουν ακόμα κοινοποιήσει στην Επιτροπή τη νομοθεσία τους για την εφαρμογή της οδηγίας αυτής τα ακόλουθα κράτη μέλη: Εσθονία, Ελλάδα, Ιταλία, Κύπρος, Λουξεμβούργο, Κάτω Χώρες, Πορτογαλία, Σλοβενία και Σλοβακία. Η στρατηγική της Λισσαβόνας έχει δυσοίωνες προοπτικές λόγω της μη εφαρμογής της νομοθεσίας από τα κράτη μέλη.
<SPEAKER ID="25" LANGUAGE="" NAME="Πρόεδρος." AFFILIATION="">
<P>
   Σας ευχαριστούμε πολύ, κυρία Morgan, θα το διαβιβάσω στην Επιτροπή, η οποία, παρεμπιπτόντως, θα παρουσιάσει τις νέες προτάσεις της για τη Στρατηγική της Λισσαβόνας στην επόμενη Διάσκεψη των Προέδρων. Θα είναι μία καλή ευκαιρία για να επιστήσουν οι πολιτικές ομάδες την προσοχή στο θέμα στο οποίο αναφερθήκατε στην παρέμβασή σας. 
<SPEAKER ID="26" LANGUAGE="ES" NAME="Inés Ayala Sender (PSE ). –" AFFILIATION="">
<P>
   Κύριε Πρόεδρε, παρακαλώ επιτρέψτε μου να διευκρινίσω σε αυτό το Κοινοβούλιο ότι η απόφαση σχετικά με το αίτημα διεξαγωγής του συνεδρίου στο οποίο αναφέρθηκε ο κ. Iturgaiz νωρίτερα εξετάζεται επί του παρόντος από το ισπανικό δικαστικό σύστημα και επομένως, είναι αρμοδιότητα του εισαγγελέα και του δικαστή να αποφασίσουν, σε μία χώρα όπου επικρατεί το κράτος δικαίου, όπως η Ισπανία, στην οποία η δικαιοσύνη είναι ανεξάρτητη, και επιπλέον, σύμφωνα με μία διαδικασία που έχει συζητηθεί και συμφωνηθεί στο ισπανικό κοινοβούλιο· είναι επομένως μία απολύτως δημοκρατική απόφαση.
<SPEAKER ID="27" LANGUAGE="NL" NAME="Jules Maaten (ALDE ). –" AFFILIATION="">
<P>
   Κύριε Πρόεδρε, τα πρόσφατα κρούσματα προσβολής ανθρώπων από τη νόσο των πτηνών στην Τουρκία δείχνουν ότι αυξήθηκε ο κίνδυνος πανδημίας και η πλειοψηφία του ολλανδικού κοινοβουλίου αποφάσισε τώρα ότι θα ήταν χρήσιμο να δημιουργηθούν χώροι απολύμανσης στα αεροδρόμια. Μολονότι ο υπουργός, ο κ. Veerman, απέρριψε αυτή την πρόταση προβάλλοντας το επιχείρημα ότι αυτό πρέπει να γίνει σε ευρωπαϊκό επίπεδο, εγώ προσωπικά επικροτώ την πρωτοβουλία του ολλανδικού κοινοβουλίου. Ο υπουργός έχει δίκιο βεβαίως ότι θα ήταν καλύτερο να ρυθμιστούν αυτά τα θέματα σε ευρωπαϊκό επίπεδο, μόνο που το πρόβλημα με τις συζητήσεις για τη νόσο των πτηνών σε ευρωπαϊκό επίπεδο είναι ότι ο κόσμος έχει πάντα τις καλύτερες των προθέσεων, όταν όμως η ώθηση γίνεται σπρωξιά, η Επιτροπή θα αδυνατεί σε κάθε περίπτωση να αναλάβει δράση εντός 24 ωρών από το ξέσπασμα μιας κρίσης.
<SPEAKER ID="28" LANGUAGE="EN" NAME="Gerard Batten (IND/DEM ). –" AFFILIATION="">
<P>
   Κύριε Πρόεδρε, η τελική πρόταση του Προέδρου Barroso για τις δημοσιονομικές προοπτικές της περιόδου 2007-2013 περιλαμβάνει τις ακόλουθες, φαινομενικά αντιφατικές, προτάσεις. Στο γενικό σημείο 4 αναφέρεται ότι: «το μέγιστο συνολικό ποσό των δαπανών ... για την περίοδο 2007-2013 είναι 862.363 εκατομμύρια ευρώ» και ότι «όλα τα ποσά εκφράζονται σε σταθερές τιμές του 2004», αλλά ότι «θα υπάρξουν αυτόματες... προσαρμογές στον πληθωρισμό».
<P>
Η μείωση της εισφοράς της Βρετανίας, σύμφωνα με το σημείο 78, χαρακτηρίζεται ως εξής: «Κατά την περίοδο 2007-2013, η πρόσθετη εισφορά της Βρετανίας δεν θα υπερβεί τα 10,5 δισεκατομμύρια ευρώ». Αυτά τα δύο σημεία φαίνονται αντιφατικά και οδηγούν στο ερώτημα εάν τα 10,5 δισεκατομμύρια ευρώ συμπεριλαμβάνονται στην αυτόματη ετήσια τεχνική προσαρμογή στον πληθωρισμό. Αν ναι, το επιπλέον κόστος θα είναι σημαντικό.
<SPEAKER ID="29" LANGUAGE="HU" NAME="Csaba Sándor Tabajdi (PSE ). –" AFFILIATION="">
<P>
   Κύριε Πρόεδρε, οι ομάδες του Ευρωπαϊκού Κοινοβουλίου συζήτησαν την απόφαση του Ευρωπαϊκού Συμβουλίου της 16ης Δεκεμβρίου 2005. Οι διάφορες πολιτικές ομάδες την απέρριψαν και η κριτική τους είναι δικαιολογημένη από πολλές πλευρές. Την ίδια στιγμή, θέλω όλως ιδιαιτέρως να προειδοποιήσω το Ευρωπαϊκό Κοινοβούλιο να μην πετάξει το μωρό μαζί με το νερό της μπανιέρας.
<P>
Επιτεύχθηκαν πολλές συμφωνίες σε σχέση με τους κανόνες για τη χρήση των πόρων, κανόνες που θεωρούνται θετικοί από τα δέκα νέα κράτη μέλη. Εκείνο στο οποίο δεν καταφέραμε να συμφωνήσουμε στο Ευρωπαϊκό Κοινοβούλιο είναι στο θέμα του μη επιστρεφόμενου ΦΠΑ, στην εφαρμογή του κανόνα n+3 στα διαρθρωτικά ταμεία, ότι οι συμπράξεις δημόσιου-ιδιωτικού τομέα και η συμμετοχή ιδιωτικών πόρων είναι πλέον δυνατές και ότι καθίσταται πλέον δυνατή η συνδρομή για οικιστική ανάπτυξη. Όλα αυτά είναι λίαν σημαντικά θέματα για τα νέα κράτη μέλη και είναι πολύ σημαντικό να μη ζημιωθούν τα συμφέροντα των νέων κρατών μελών κατά την κοινοβουλευτική συζήτηση. 
<SPEAKER ID="30" LANGUAGE="EN" NAME="Μάριος Ματσάκης (ALDE ). –" AFFILIATION="">
<P>
   Κύριε Πρόεδρε, θα ήθελα να ενημερώσω τους συναδέλφους μου σχετικά με ένα δυσάρεστο γεγονός που μου συνέβη κατά την περίοδο των εορτών. Την παραμονή της Πρωτοχρονιάς απήχθηκα στη Λευκωσία από τις τουρκικές δυνάμεις κατοχής, με την κατηγορία ότι πέρασα τη διαχωριστική γραμμή του τουρκικού στρατού, η οποία επιβλήθηκε στην Κύπρο μετά την τουρκική εισβολή του 1974. Ήμουν τυχερός που συνελήφθηκα και δεν φονεύθηκα: οι διαταγές που έχουν δοθεί στους τούρκους φρουρούς είναι να πυροβολούν όποιον δουν κοντά σ’ αυτή τη γραμμή. Έχουν ήδη σκοτωθεί αρκετοί αθώοι πολίτες με αυτόν τον τρόπο τα τελευταία χρόνια.
<P>
Στη συνέχεια, πέρασα τρεις ημέρες στη φυλακή, στο κατεχόμενο από τους Τούρκους βόρειο τμήμα της Κύπρου, κάτω από άθλιες συνθήκες, και δεν δόθηκε καμία άδεια στα Ηνωμένα Έθνη, στους συγγενείς μου ή στον εκπρόσωπο του Ευρωπαϊκού Κοινοβουλίου να με επισκεφθούν. Παρουσιάστηκα δύο φορές, φορώντας χειροπέδες, σε τουρκικό στρατιωτικό δικαστήριο και, μία φορά, σε παράνομο αστικό δικαστήριο στο κατεχόμενο τμήμα της Λευκωσίας. Τελικά, αφέθηκα ελεύθερος με εγγύηση άνω των 25.000 ευρώ και κλήθηκα να παραστώ ενώπιον των τουρκικών κατοχικών δικαστηρίων στις 20 Ιανουαρίου, διαφορετικά θα εκδοθεί ένταλμα σύλληψής μου. Σε περίπτωση που κριθώ ένοχος, αντιμετωπίζω ποινή φυλάκισης τριών ετών. 
<SPEAKER ID="31" LANGUAGE="" NAME="Πρόεδρος." AFFILIATION="">
<SPEAKER ID="32" LANGUAGE="PL" NAME="Bogusław Rogalski (IND/DEM ). –" AFFILIATION="Jugendamt">
<SPEAKER ID="33" LANGUAGE="PL" NAME="Bogusław Liberadzki (PSE ). –" AFFILIATION="">
<P>
Οι διαδηλωτές περιελάμβαναν λιμενεργάτες τόσο από τα παλαιά όσο και από τα νέα κράτη μέλη. Εγώ ο ίδιος εκπροσωπώ τη Δυτική Πομερανία, μια περιοχή στην Πολωνία που περιλαμβάνει λιμάνια όπως το Szczecin και το Świnoujście. Από κοινού με την πολιτική μου ομάδα, αντιτίθεμαι στην πρόταση οδηγίας που το Σώμα θα εξετάσει σύντομα. Ωστόσο, κάτι παράξενο συμβαίνει με την Επιτροπή. Μολονότι είναι μικρή η δημόσια στήριξη σε αυτή την πρόταση, που απορρίφθηκε από το Ευρωπαϊκό Κοινοβούλιο στη διάρκεια της προηγούμενης νομοθετικής περιόδου και παρά το γεγονός ότι δεν υπάρχουν επαρκείς αποδείξεις ότι ανάλογος κανονισμός είναι η ενδεδειγμένη λύση, η πρόταση κατατέθηκε την τελευταία στιγμή.
<P>
Ελπίζω διακαώς ότι η τωρινή Επιτροπή εν γένει και ο Επίτροπος Barrot, ειδικότερα, δεν θα διαπράξει το ίδιο σφάλμα όταν προκύψει θέμα με άλλους οικονομικούς κλάδους. 
<SPEAKER ID="34" LANGUAGE="EN" NAME="Glyn Ford (PSE ). –" AFFILIATION="">
<P>
Στο Ηνωμένο Βασίλειο, έχουμε ένα σύστημα καταγραφής των εργαζομένων, στο οποίο μπορούν να εγγραφούν τα άτομα καταβάλλοντας 70 λίρες Αγγλίας (100 ευρώ), ούτως ώστε μετά από 12 μήνες να δικαιούνται ορισμένες κοινωνικές παροχές. Για να εγγραφούν, ωστόσο, πρέπει να διαθέτουν εθνικό αριθμό ασφάλισης. Πρόκειται για μια παράδοξη κατάσταση: για να πάρει κάποιος αριθμό, πρέπει να κλείσει ραντεβού, αλλά κανείς δεν απαντάει στα τηλέφωνα. Οπότε δεν μπορεί κανείς να κλείσει ραντεβού, δεν λαμβάνει εθνικό αριθμό ασφάλισης, δεν εγγράφεται στο σύστημα καταγραφής των εργαζομένων, δεν έχει νομική βάση για εργασία, δεν έχει προστασία και δεν λαμβάνει κοινωνικές παροχές. 
<SPEAKER ID="35" LANGUAGE="" NAME="Παναγιώτης Μπεγλίτης (PSE ). –" AFFILIATION="">
<P>
   Κύριε Πρόεδρε, την Τετάρτη 12 Ιανουαρίου οργανώθηκε στην πόλη του Ρεθύμνου, στην Κρήτη, μια μεγάλη λαϊκή συγκέντρωση για την καταδίκη του ρατσισμού και της ξενοφοβίας μετά τη δολοφονία ενός νεαρού Αλβανού, οικονομικού μετανάστη.
<SPEAKER ID="36" LANGUAGE="PT" NAME="Pedro Guerreiro (GUE/NGL ). –" AFFILIATION="">
<SPEAKER ID="37" LANGUAGE="PL" NAME="Ryszard Czarnecki (NI ). –" AFFILIATION="">
<P>
    Κύριε Πρόεδρε, συμφωνώ και εγώ με τις ενστάσεις του κ. Liberadzki επί της οδηγίας για τις λιμενικές υπηρεσίες, μολονότι θα προτιμούσα η μάχη να διεξαχθεί με λέξεις και όχι με πέτρες. Σήμερα τραυματίστηκαν σοβαρά δύο γάλλοι αστυνομικοί.
<SPEAKER ID="38" LANGUAGE="" NAME="Πρόεδρος." AFFILIATION="">
<P>
   Κύριε Czarnecki, θα εξετάσουμε την πρότασή σας.
<SPEAKER ID="39" LANGUAGE="" NAME="Πρόεδρος." AFFILIATION="">
<SPEAKER ID="40" LANGUAGE="FR" NAME="Franco Frattini," AFFILIATION="Αντιπρόεδρος της Επιτροπής">
<P>
   . Κύριε Πρόεδρε, η αρμοδιότητα της Κοινότητας σχετικά με τα απαραίτητα μέτρα για την καταπολέμηση των διακρίσεων, περιλαμβανομένης της διάκρισης λόγω γενετήσιου προσανατολισμού, βασίζεται στο άρθρο 13 της Συνθήκης ΕΚ.
<P>
Επιπλέον, η Επιτροπή θα επεσήμαινε ότι η απαγόρευση αυτού του είδους διάκρισης προβλέπεται ρητά στο άρθρο 21 του Χάρτη των Θεμελιωδών Δικαιωμάτων. Βάσει των ανωτέρω, η Επιτροπή, στο πλαίσιο των αρμοδιοτήτων της, καταβάλλει και θα συνεχίσει να καταβάλλει προσπάθειες προκειμένου να καταπολεμήσει σθεναρά την ομοφοβία. Η καταπολέμηση της διάκρισης λόγω γενετήσιου προσανατολισμού αποτελεί κρίσιμο στοιχείο στον αγώνα κατά της ομοφοβίας.
<P>
Η οδηγία 2000/78/ΕΚ η οποία προετοιμάζει το έδαφος για ένα γενικό πλαίσιο προώθησης της ίσης μεταχείρισης στην εργασία και την απασχόληση, και καλύπτει όλες τις μορφές διάκρισης που περιλαμβάνονται στο άρθρο 13, αποτελεί πρακτικό παράδειγμα της εν λόγω δράσης, και η Επιτροπή διασφαλίζει και θα συνεχίσει να διασφαλίζει ότι η προκείμενη οδηγία θα εφαρμοσθεί στα κράτη μέλη.
<P>
Η Επιτροπή, ωστόσο, είναι ενήμερη για το γεγονός ότι η νομοθετική δράση πρέπει να υποστηρίζεται από άλλες πρωτοβουλίες οι οποίες θα στοχεύουν στην καταπολέμηση των de facto διακρίσεων, των ταπεινωτικών πρακτικών, των προκαταλήψεων και των στερεοτύπων. Επιτρέψατέ μου να αναφέρω δύο πρακτικά μέτρα που έλαβε η Επιτροπή.
<P>
Το πρώτο μέτρο είναι μια εκστρατεία πληροφόρησης, η οποία ξεκίνησε το 2003 και ονομάζεται «Υπέρ της διαφορετικότητας – Κατά των διακρίσεων». Η εν λόγω εκστρατεία δρομολογείται επί του παρόντος και στοχεύει στην προώθηση μιας θετικής εικόνας της διαφορετικότητας, καθώς και στην ενημέρωση του κοινού για τους νόμους κατά των διακρίσεων. Οι οργανώσεις υπεράσπισης των δικαιωμάτων των ομοφυλοφίλων είναι μεταξύ των εταίρων που συμμετέχουν στο εν λόγω μέτρο, και, κατά συνέπεια, αρκετές πρωτοβουλίες έχουν αναληφθεί, όπως μια εκστρατεία πληροφόρησης και μια προσπάθεια αύξησης της ευαισθητοποίησης του κοινού σχετικά με τις μορφές διάκρισης που υφίστανται οι ομοφυλόφιλοι.
<P>
Η δεύτερη πρωτοβουλία έγκειται στο πλαίσιο της πρόσφατης πρότασης, η οποία είχε ως στόχο τη θεσμοθέτηση του έτους 2007 ως Ευρωπαϊκού Έτους Ίσων Ευκαιριών για Όλους. Οι στόχοι θα είναι να ενημερωθούν οι άνθρωποι για τα δικαιώματά τους, να προωθηθεί η διαφορετικότητα ως προσόν και ως ευκαιρία για την Ένωση και να προβληθούν οι ίσες ευκαιρίες για όλους, όσον αφορά την οικονομική, κοινωνική, πολιτιστική ή πολιτική ζωή. Η Επιτροπή θεωρεί ότι οι οργανώσεις που συμμετέχουν στην καταπολέμηση των διακρίσεων λόγω γενετήσιου προσανατολισμού θα μπορέσουν να επωφεληθούν σε μεγάλο βαθμό από αυτό το τελευταίο μέτρο.
<SPEAKER ID="41" LANGUAGE="" NAME="" AFFILIATION="Αντιπροέδρου">
<SPEAKER ID="42" LANGUAGE="EN" NAME="Alexander Stubb," AFFILIATION="εξ ονόματος της Ομάδας PPE-DE">
<P>
   Κύριε Πρόεδρε, θα ήθελα καταρχάς να ευχαριστήσω όλες τις πολιτικές ομάδες που συμμετείχαν στην κατάρτιση αυτού του ψηφίσματος. Θα ήθελα ειδικότερα να αποτίσω φόρο τιμής στον κ. Cashman, στην κ. in 't Veld και στον κ. Romeva i Rueda για το έργο τους. Επίσης, θα ήθελα να αναφερθώ σε τρία ζητήματα εξ ονόματός μου και εξ ονόματος της ομάδας μου.
<P>
Συμφωνούμε όλοι ότι υπάρχουν πολλά που πρέπει να γίνουν σε όλα τα κράτη μέλη και μέσα στα όργανα. Πρέπει να ασκηθεί μεγάλη πίεση. Ο Επίτροπος κ. Frattini αναφέρθηκε στο άρθρο 13 της Συνθήκης και στο άρθρο 21 του Χάρτη Θεμελιωδών Δικαιωμάτων και συμφωνώ με αυτό, αλλά το βασικό είναι να εξασφαλίσουμε την τήρησή τους από τα κράτη μέλη. Αυτός είναι στην πραγματικότητα και ο λόγος που κάνουμε αυτή τη συζήτηση: να ευθυγραμμιστούν τα κράτη μέλη.
<P>
Το τελευταίο σημείο που θα ήθελα να αναφέρω, το οποίο ξεφεύγει κάπως από το πεδίο αυτού του θέματος, είναι ότι πρέπει να θυμόμαστε πως υπάρχουν ακόμα 75 χώρες που θεωρούν την ομοφυλοφιλία παράνομη και 9 χώρες στις οποίες τιμωρείται με θανατική ποινή. Πρέπει να απαλλαγούμε από τέτοια φαινόμενα.
<SPEAKER ID="43" LANGUAGE="FR" NAME="Martine Roure," AFFILIATION="εξ ονόματος της Ομάδας PSE">
<P>
Αποτελεί καθήκον μας, σύμφωνα με το άρθρο 13 της Συνθήκης, να διαφυλάσσουμε τα θεμελιώδη δικαιώματα κάθε ατόμου. Αυτό είναι το κοινό μας όραμα για τη δημοκρατία και για τις αξίες μας. Πρέπει να είμαστε σε εγρήγορση σε καθημερινή βάση. Ο αγώνας κατά της ομοφοβίας, πρέπει, εφόσον είναι απαραίτητο, να διεξαχθεί μέσω της χρήσης νομοθετικών διατάξεων, όπως ήδη υπάρχουν, θα ήθελα να προσθέσω, σε αρκετά κράτη μέλη της Ένωσης. Η Ευρώπη των 25 σημαίνει αδελφοσύνη και ισότητα. Πρέπει να προβούμε άμεσα στην εξάλειψη των σπόρων του Κακού που φυτρώνουν σε διάφορα μέρη.
<P>
Έχουμε καθήκον να αντισταθούμε στο μίσος και την απόρριψη των άλλων. Μπορώ μόνο να επαναλάβω σήμερα τα λόγια του γερμανού ιερέα, Martin Niemöller, αντιστασιακού κατά των Ναζί: «Όταν ήρθαν να συλλάβουν τον κομουνιστή γείτονά μου, δεν μίλησα διότι δεν ήμουν κομουνιστής. Όταν ήρθαν να συλλάβουν τον αθίγγανο γείτονά μου, δεν μίλησα διότι δεν ήμουν αθίγγανος. Όταν ήρθαν να συλλάβουν τον εβραίο γείτονά μου, δεν μίλησα διότι δεν ήμουν εβραίος. Όταν ήρθαν να συλλάβουν εμένα, δεν είχε μείνει κανείς για να μιλήσει υπέρ μου». Σας ευχαριστώ.
<SPEAKER ID="44" LANGUAGE="NL" NAME="Sophia in 't Veld," AFFILIATION="εξ ονόματος της Ομάδας ALDE">
<P>
Τέλος, θέλω να μάθω πότε επιτέλους η Επιτροπή θα ευαρεστηθεί, όπως επανειλημμένα της έχει ζητηθεί, να υποβάλει προτάσεις για την άρση των προσκομμάτων στην ελεύθερη κυκλοφορία ατόμων σε ό,τι ειδικότερα αφορά τα συζευγμένα ομοφυλόφιλα ζευγάρια. Είναι απαράδεκτο κάποιοι Ευρωπαίοι, όταν περάσουν τα σύνορα, να χάνουν τα δικαιώματά τους λόγω του σεξουαλικού τους προσανατολισμού, περιλαμβανομένων των δικαιωμάτων ιδιοκτησίας, κατοχύρωσης συνταξιοδοτικού δικαιώματος, κοινωνικής ασφάλισης, ακόμη και κηδεμονίας των παιδιών τους. Θέλω να μάθω από την Επιτροπή τι προτάσεις θα υποβάλει κατόπιν και ενός σχετικού αιτήματος του Ευρωπαϊκού Κοινοβουλίου που χρονολογείται από τον Οκτώβριο του 2004.
<SPEAKER ID="45" LANGUAGE="NL" NAME="Kathalijne Maria Buitenweg," AFFILIATION="εξ ονόματος της Ομάδας Verts/ALE">
<P>
   . Κύριε Πρόεδρε, κύριε Επίτροπε, πάει περισσότερο από ένας χρόνος που ο Πρόεδρος της Επιτροπής, ο κ. Barroso, σε ομιλία του ενώπιον της Ολομέλειας και απαντώντας σε δηλώσεις στις οποίες είχε προβεί ο κ. Buttiglione, υποψήφιος Επίτροπος, έδωσε μια σειρά από σαφείς υποσχέσεις. Ανέτρεξα για μια ακόμη φορά σε αυτή την ομιλία.
<P>
Η μάχη κατά των διακρίσεων και οι ίσες ευκαιρίες θα αποτελούσαν κορυφαία προτεραιότητα της τωρινής Επιτροπής, μια ομάδα δε Επιτρόπων θα παρακολουθούσαν όλη τη δράση και τις μείζονες πρωτοβουλίες της Επιτροπής σε αυτό το πεδίο. Θα επενεργήσει ως πολιτική κινητήρια δύναμη. Καλώς, λοιπόν, η ερώτησή μου προς την Επιτροπή είναι τι ακριβώς πέτυχε αυτή η ομάδα εργασίας την περασμένη χρονιά, διότι ο απογοητευτικός κατάλογος που συνέταξε ο Επίτροπος κ. Frattini δεν αίρεται πραγματικά στο ύψος αυτής της τεράστιας υπόσχεσης και μένει ακόμα να γίνει πολύ δουλειά.
<P>
Όπως προανέφερε η κ. Veld, παραμένει απαράδεκτο να υπάρχουν ευρωπαϊκοί κανόνες που απαγορεύουν τις διακρίσεις σε βάρος ατόμων λόγω του χρώματος του δέρματός τους, για παράδειγμα όταν ζητά κανείς να νοικιάσει σπίτι, αλλά οι ομοφυλόφιλοι να παραμένουν εκτός του πεδίου του νόμου. Γιατί περιορίζεται το δικαίωμα ίσης μεταχείρισης των ατόμων, ασχέτως του σεξουαλικού τους προσανατολισμού, μόνο στην αγορά εργασίας;
<SPEAKER ID="46" LANGUAGE="PL" NAME="Jan Tadeusz Masiel (NI ). –" AFFILIATION="(Χειροκροτήματα)">
<SPEAKER ID="47" LANGUAGE="PL" NAME="Konrad Szymański," AFFILIATION="εξ ονόματος της Ομάδας UEN. ">
<P>
Όλα αυτά μπορεί να τα μάθει κανείς από σχετικές εκθέσεις. Ωστόσο, δεν μπορώ παρά να σκεφτώ ότι αυτή η συζήτηση εν πολλοίς είναι χάσιμο χρόνου. Η γνώμη μου απορρέει από την πεποίθηση ότι θα ήταν πράγματι πολύ καλή ιδέα να επαναφέρουμε σε λογικά πλαίσια αυτή την έντονη συζήτηση και να μην υποκύψουμε στην υστερία όταν περιγράφουμε την κατάσταση των ομοφυλοφίλων στην Ευρώπη. «Υστερία» είναι η μόνη κατάλληλη λέξη για περιγραφές που δίνουν μια εικόνα κινημάτων αντίστασης, συλλήψεων και πολέμου. Η κ. Roure μας έδωσε ένα καλό παράδειγμα τέτοιων περιγραφών στην ομιλία της.
<SPEAKER ID="48" LANGUAGE="PL" NAME="Barbara Kudrycka (PPE-DE ). –" AFFILIATION="(Χειροκροτήματα)">
<P>
    Κύριε Πρόεδρε, κατά τη γνώμη μου νομιμοποιούμαι να ρωτήσω αν η προσέγγιση της κ. Buitenweg στο θέμα της ομοφοβίας στην Ευρώπη είναι μια προσέγγιση που πρέπει να ακολουθήσει οποιοσδήποτε πολιτικός. Έχουμε, άραγε, να επιβάλουμε τον δικό μας τρόπο σκέψης στους ψηφοφόρους ή να τους πούμε με ποιόν τρόπο πρέπει να προσεγγίσουν το πρόβλημα της σεξουαλικότητας και των σεξουαλικών μειονοτήτων;
<P>
Πιστεύω ότι η σεξουαλικότητα είναι ιδιωτικό θέμα για κάθε άτομο και ότι ο καθένας πρέπει να ασκεί αυτή τη σεξουαλικότητα σύμφωνα με τη δική του ηθική, θρησκεία, κουλτούρα και με βάση τα τοπικά ήθη. Το Ευρωπαϊκό Κοινοβούλιο δεν μπορεί, λοιπόν, να θέτει ως στόχο να εξασφαλίσει γενική έγκριση στην Ευρώπη για την ομοφυλοφιλία και δεν πρέπει να περιμένει κάτι τέτοιο. Δεν πρέπει να λησμονούμε ότι ενώ μερικές χώρες στην Ευρώπη είναι περισσότερο ανεκτικές, άλλες έχουν πιο συντηρητικούς κοινωνικούς κανόνες. Ωστόσο, οι ομοφυλόφιλοι υφίστανται επιθέσεις και ξυλοδαρμούς ακόμη και στις πλέον ανεκτικές χώρες, όπως στις Κάτω Χώρες και στη Γαλλία. Δεν χρειάζεται παρά να αναφέρω μόνο την περίπτωση του ομοφυλόφιλου Sebastian Nouchet, που τον περιέλουσαν πετρέλαιο και τον πυρπόλησαν στη Γαλλία. Αν είναι να συζητήσουμε καθόλου για αυτά τα θέματα, πρέπει λοιπόν να εστιάσουμε την προσοχή μας σε τρόπους αποτροπής της κλιμάκωσης του ομοφοβικού μίσους.
<SPEAKER ID="49" LANGUAGE="EN" NAME="Michael Cashman (PSE ). –" AFFILIATION="(Χειροκροτήματα)">
<P>
   Κύριε Πρόεδρε, θα ήθελα να εκφράσω την απογοήτευσή μου για τη δήλωση του Επίτροπου κ. Frattini, η οποία ήταν περισσότερο επανάληψη παρά δήλωση. Κύριε Επίτροπε, γνωρίζω ότι το θέμα ενδιαφέρει και εσάς και την Επιτροπή, αλλά η Επιτροπή θα πρέπει να κρίνεται με βάση αυτά που κάνει. Πρέπει να κινείται διαδικασία παραβάσεως κατά οποιουδήποτε κράτους μέλους που δεν έχει μεταφέρει ή εφαρμόσει τις κατάλληλες οδηγίες, οι οποίες ισχύουν ήδη σε άλλα κράτη μέλη. Συμφωνώ ότι χρειάζονται εκστρατείες και εκπαίδευση, αλλά αυτά από μόνα τους δεν επαρκούν. Πρέπει να υποβληθεί στην κρίση του Σώματος μια πρόταση για μια οριζόντια οδηγία που θα σχετίζεται άμεσα με την οδηγία για τη φυλή και την εθνική καταγωγή που υποσχέθηκε ο Πρόεδρος Barroso.
<P>
Είμαι ομοφυλόφιλος, γιος φυσιολογικού ανδρογύνου. Λόγω αυτού του γεγονότος, ορισμένοι θέλουν να μου αφαιρέσουν το δικαίωμα να μιλάω για τη σεξουαλικότητά μου, να γιορτάσω την 22η επέτειο της σχέσης μου και να ανήκω σε μια ευρύτερη κοινότητα. Ορισμένοι θα ήθελαν να με διασύρουν, να αφαιρέσουν τα δημοκρατικά μου δικαιώματα και να μιλήσουν με μίσος εναντίον μου. Θα μπορούσα να πάω σε κάποια παρέλαση «ομοφυλοφιλικής υπερηφάνειας», αλλά η παρέλαση αυτή μπορεί να είναι απαγορευμένη. Γιατί; Γιατί η κοινωνία ανησυχεί για τη σεξουαλική μου ζωή, όπως την αντιλαμβάνεται. Η κοινωνία έχει διαμορφώσει την κρίση της. Πού βρίσκεται η ηθική σε αυτό; Πού βρίσκεται η ηθική στις ηθικολογίες και την προώθηση των διακρίσεων και του μίσους, ενίοτε με προσωπείο και δικαιολογία τη θρησκεία ή την πίστη;
<P>
Λέω στον Επίτροπο κ. Frattini και σε όλα τα μέλη της Επιτροπής, καθώς και στο Σώμα αυτό, ότι αν δεν κάνουμε τίποτα όταν βλέπουμε κόσμο να ξυλοκοπείται μέχρι θανάτου, να διασύρεται και να υφίσταται διακρίσεις, τότε συγχωρούμε και γινόμαστε συνένοχοι σε αυτές τις βιαιοπραγίες, το διασυρμό, τη συκοφαντία και την κακομεταχείριση. Ακόμα και στο Ηνωμένο Βασίλειο, όπου έχει πραγματοποιηθεί μεγάλη πρόοδος, ένας νεαρός κλωτσοπατήθηκε μέχρι θανάτου λίγο πριν από τα Χριστούγεννα μόνο και μόνο επειδή ήταν ομοφυλόφιλος. Αν λοιπόν το Σώμα αυτό δεν κάνει τίποτα, είναι συνεργός σε καθένα από τα χτυπήματα που δέχτηκε το άτομο αυτό και άλλοι άνδρες σαν αυτόν και ομοφυλόφιλες γυναίκες σε όλη την Ευρωπαϊκή Ένωση. Το γεγονός και μόνο ότι χρειάστηκε να κάνω μια τέτοια δήλωση εδώ στο Κοινοβούλιο κάνει τη μέρα αυτή ιδιαίτερα λυπηρή.
<SPEAKER ID="50" LANGUAGE="EN" NAME="Sarah Ludford (ALDE ). –" AFFILIATION="">
<P>
   Κύριε Πρόεδρε, οφείλω να αναγνωρίσω ότι, όπως ανέφερε και ο κ. Cashman, ακόμα και στη δική μου εκλογική περιφέρεια στο Λονδίνο, εξακολουθούμε να βλέπουμε εγκλήματα προκατάληψης και ομοφοβίας. Μόλις πρόσφατα, ένας ομοφυλόφιλος άνδρας δολοφονήθηκε απλά και μόνο για λόγους προκατάληψης. Πριν από λίγα χρόνια, είχαμε έναν φανατισμένο βομβιστή που σκόπευε να σκοτώσει ειδικά τους ομοφυλόφιλους πελάτες ενός μπαρ. Φυσικά, σκότωσε και άλλα άτομα. Όμως, αυτό που βλέπουμε κυρίως είναι το μίσος και η προκατάληψη μεμονωμένων ατόμων. Η πιο σοκαριστική από τις εξελίξεις σε ορισμένα κράτη μέλη είναι η ωμή αδιαλλαξία των αρχών: η απαγόρευση των παρελάσεων ομοφυλοφίλων, ο εμπρηστικός λόγος ακόμα και από πρωθυπουργούς, η έλλειψη προστασίας των παρελάσεων από την αστυνομία και ούτω καθεξής.
<P>
Χρειαζόμαστε ευρωπαϊκή νομοθεσία που θα κηρύξει παράνομα τα εγκλήματα μίσους, όχι μόνο για φυλετικούς λόγους, κάτι το οποίο ακόμα δεν έχουμε καταφέρει, αλλά και για λόγους γενετήσιου προσανατολισμού. Και πρέπει να εξασφαλίσουμε την ίση μεταχείριση ως προς τη φυλή, το φύλο και τον γενετήσιο προσανατολισμό, γενικεύοντας την απαγόρευση των διακρίσεων όχι μόνο στον χώρο εργασίας, αλλά και στην παροχή υπηρεσιών και την προμήθεια αγαθών. Ο αποσπασματικός τρόπος με τον οποίο αντιμετωπίζουμε το θέμα αυτή τη στιγμή δεν είναι αρκετά καλός. Προσδοκώ επίσης ότι ο Επίτροπος κ. Frattini θα ηγηθεί της προσπάθειας για τη σημαντική βελτίωση της γενικευμένης προστασίας τόσο των γυναικών όσο και των μειονοτήτων. 
<SPEAKER ID="51" LANGUAGE="ES" NAME="Raül Romeva i Rueda (Verts/ALE ). –" AFFILIATION="(Χειροκροτήματα)">
<P>
   Κύριε Πρόεδρε, τώρα που έχουμε μπει για τα καλά στον 21ο αιώνα δεν μπορούμε να καταδικάζουμε απλά την ομοφοβία: πρέπει να την καταπολεμήσουμε πολιτικά και δικαστικά.
<SPEAKER ID="52" LANGUAGE="NL" NAME="Philip Claeys (NI ). –" AFFILIATION="">
<P>
Το θέμα της συζήτησης είναι εάν είναι ακόμα δυνατόν να ασκείται κριτική στο πνεύμα της πολιτικής ορθότητας που βαθμιαία δημιουργεί μια ασφυκτική ατμόσφαιρα για την ελεύθερη έκφραση γνώμης. Μολονότι ο καιρός που η ομοφυλοφιλία ήταν θέμα ταμπού ευτυχώς ανήκει στο παρελθόν, αυτές τις ημέρες έχει γίνει ταμπού να προβάλλει κανείς αντιρρήσεις για ορισμένες μορφές συμπεριφοράς ή να παραπονείται για ορισμένους ομοφυλόφιλους, παρόλο που αυτό δεν έχει απολύτως καμία σχέση με τις διακρίσεις, το μίσος ή ό,τι άλλο. Η περίπτωση Buttiglione είναι ακόμη πρόσφατη στη μνήμη. Για παράδειγμα, οποιοσδήποτε αντιτίθεται σε ομοφυλοφιλικό γάμο αμέσως προγράφεται ως ομοφοβικός και ενοχοποιείται.
<P>
Ο Επίτροπος Frattini μίλησε προ ολίγου περί ποικιλομορφίας, είναι σημαντικό όμως να παραμείνουμε ανοιχτοί στην ποικιλομορφία της γνώμης, διότι ο φαρισαϊσμός των σεξουαλικών ηθών του 19ου αιώνα βαθμιαία υποχωρεί προς όφελος του φαρισαϊσμού της πολιτικής ορθότητας. 
<SPEAKER ID="53" LANGUAGE="FR" NAME="Roselyne Bachelot-Narquin (PPE-DE ). –" AFFILIATION="(Χειροκροτήματα)">
<P>
Το άρθρο 13 της Συνθήκης, ο Χάρτης Θεμελιωδών Δικαιωμάτων και πολυάριθμες οδηγίες καθιστούν όχι απλώς δικαίωμα, αλλά και καθήκον του Κοινοβουλίου μας, να συνεχίσουμε να αγωνιζόμαστε για τα ίσα δικαιώματα των ομοφυλοφίλων, αμφιφυλόφιλων και τρανσεξουαλικών ατόμων. Λαμβάνοντας υπόψη τη σημαντική πρόοδο που σημειώθηκε στον εν λόγω τομέα σε πολλά κράτη μέλη, ορισμένοι άνθρωποι ευελπιστούσαν, εάν όχι για την επίλυση αυτού του θέματος, τότε τουλάχιστον για την εξομάλυνσή του.
<P>
Είμαστε, συνεπώς, ικανοποιημένοι και επικροτούμε τη δήλωση της Επιτροπής για την ομοφοβία στην Ευρωπαϊκή Ένωση. Ο συνάδελφός μας από την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, ο κ. Stubb, είχε εκπονήσει ένα ψήφισμα, εξ ονόματος της Ομάδας μας, ζητώντας από την Επιτροπή και τα κράτη μέλη να λάβουν πρακτικά νομοθετικά και επιχειρησιακά μέτρα για την καταπολέμηση αυτών των μορφών διακρίσεων. Σήμερα, εξετάζουμε ένα κοινό ψήφισμα πέντε πολιτικών ομάδων. Μόνον ικανοποίηση μπορεί να προσφέρει το γεγονός ότι, στο Κοινοβούλιο αυτό, ο αγώνας για τα ανθρώπινα δικαιώματα υπερκέρασε τα κομματικά σύνορα. Οι ευσεβείς πόθοι που εμπεριέχονταν στις δηλώσεις της Επιτροπής πρέπει τώρα να αντικατασταθούν ταχύτατα με μια πρακτική και ολοκληρωμένη οδηγία. Επιπροσθέτως, έγκειται στον καθένα από εμάς να συνεχίσουμε αυτόν τον αγώνα στις επιμέρους χώρες μας για μια μορφή ισότητας που συνίσταται όχι μόνο στο δικαίωμα αδιαφορίας για την σεξουαλικότητα των ατόμων, αλλά και στο δικαίωμα διαφορετικότητας.
<SPEAKER ID="54" LANGUAGE="DE" NAME="Lissy Gröner (PSE ). –" AFFILIATION="(Χειροκροτήματα)">
<P>
   Κύριε Πρόεδρε, οι επιθέσεις σε ομοφυλόφιλους αποτελούν δυσάρεστες ειδήσεις, που προέρχονται από κάθε γωνιά της Ευρωπαϊκής Ένωσης. Ο Αντιπρόεδρος, Επίτροπος Frattini, μας ανέφερε ποια μέσα διαθέτει η Επιτροπή για την αντιμετώπιση της ομοφοβίας και πώς τα εφαρμόζει, αλλά εγώ θα ήθελα να μας πει αν αυτά θεωρούνται επαρκή. Θέλουμε πραγματικά να αποδεχθούμε ότι οι διακρίσεις στα κράτη μέλη παραμένουν ατιμώρητες και ότι τα κράτη μέλη δεν κατάφεραν να μεταφέρουν στο εθνικό τους δίκαιο τις οδηγίες κατά των διακρίσεων; Για αυτόν τον λόγο πρέπει να ενισχυθεί η πολιτική βούληση, και αυτή η συζήτηση συμβάλλει στην επίτευξη αυτού του στόχου. Πέντε πολιτικές ομάδες συμφώνησαν και κατέληξαν από κοινού σε ένα κείμενο, που αποδοκιμάζει τις διακρίσεις λόγω γενετήσιου προσανατολισμού, και στοχεύει στην προστασία των ομοφυλοφίλων, των λεσβιών, των τρανσεξουαλικών ατόμων και των αμφιφυλόφιλων.
<SPEAKER ID="55" LANGUAGE="DE" NAME="Holger Krahmer (ALDE ). –" AFFILIATION="">
<P>
Η καταπολέμηση της ομοφοβίας είναι έργο της εκπαίδευσης, και το 2007 θα πρέπει να είναι το έτος της καταπολέμησης των διακρίσεων. Η Επιτροπή πρέπει να δώσει στην καταπολέμηση της ομοφοβίας την προτεραιότητα που παρέχει και στην καταπολέμηση των διακρίσεων λόγω φύλου, φυλής ή θρησκείας. 
<SPEAKER ID="56" LANGUAGE="DE" NAME="Elisabeth Schroedter (Verts/ALE ). –" AFFILIATION="(Χειροκροτήματα)">
<P>
   Κύριε Πρόεδρε, απογοητεύομαι από την ομιλία του Επιτρόπου Frattini, γιατί αναδιπλώνεται και λέει ότι θα παρέμβουμε μόνο αν παραβιαστούν δικαιώματα, αλλά όταν παραβιάζονται οι θεμελιώδεις αρχές της Ευρωπαϊκής Ένωσης, δεν θα κάνουμε τίποτα – έμμεσα μεν, αλλά αυτό είπατε, Επίτροπε! Είναι γεγονός ότι η σεξουαλικότητα και ο γενετήσιος προσανατολισμός αποτελούν επίσης θεμελιώδη δικαιώματα και συμπεριλαμβάνονται στη Συνθήκη. Εκεί όπου αυτό το δικαίωμα παραβιάζεται επίσημα, στην Πολωνία για παράδειγμα, όπου αυτοί οι άνθρωποι δέχονται εξαιρετικά υβριστικές φραστικές επιθέσεις από εξέχοντες πολιτικούς και διώκονται και τραυματίζονται όταν λαμβάνουν μέρος σε τέτοιου είδους παρελάσεις, πράγμα που ασφαλώς αποτελεί προσβολή της ανθρώπινης αξιοπρέπειας αυτών των νέων, η Επιτροπή παραμένει απαθής και αρνείται να παρέμβει με την αιτιολογία ότι το ευρωπαϊκό δίκαιο δεν έχει παραβιαστεί. Αυτό ήταν το πνεύμα της γραπτής απάντησής σας στην ερώτησή μου, και αυτό, κύριε Frattini, δεν είναι σωστό! Αυτό που γίνεται στην Πολωνία παρεκκλίνει από την τήρηση των κριτηρίων της Κοπεγχάγης και από τις θεμελιώδεις αρχές της Ευρωπαϊκής Ένωσης, και για αυτόν τον λόγο πρέπει να καταστήσουμε σαφές σε ευρωπαϊκό επίπεδο, ότι αυτό είναι απαράδεκτο και πρέπει να αλλάξει άμεσα.
<SPEAKER ID="57" LANGUAGE="PL" NAME="Józef Pinior (PSE ). –" AFFILIATION="Nasz Dziennik">
<P>
Αντιμετωπίζουμε την αποδοχή των αρχών για αυτό που συνίσταται σε πολιτική αλητεία στρεφόμενη εναντίον της κοινότητας των ομοφυλοφίλων και των αμφιφυλόφιλων. Στις 13 Ιανουαρίου 2006, ένα δικαστήριο στο Elbląg άσκησε δίωξη εναντίον του Robert Biedroń, του επικεφαλής της εκστρατείας κατά της ομοφοβίας. Η εισαγγελία κατηγορεί τον κ. Biedroń ότι προσβάλλει τους Καθολικούς, μολονότι ο ίδιος επεσήμανε ότι ουδέποτε είχε την πρόθεση να προσβάλει τον καθολικισμό ή να τον εξομοιώσει με τον φασισμό. Αξίζει να τονιστεί με έμφαση ότι η ίδια εισαγγελία αρνήθηκε να ασκήσει δίωξη μετά τις προσβλητικές για ομοφυλόφιλους αναφορές, που περιέχονται σε άρθρο της έκδοσης , όπου αναφερόταν ότι «η ομοφυλοφιλία είναι ασθένεια και απειλή για την οικογένεια». 
<SPEAKER ID="58" LANGUAGE="NL" NAME="Emine Bozkurt (PSE ). –" AFFILIATION="">
<SPEAKER ID="59" LANGUAGE="ES" NAME="Luis Yáñez-Barnuevo García (PSE ). –" AFFILIATION="">
<P>
   Κύριε Πρόεδρε, θα ήθελα μόνο να προσθέσω μερικά σύντομα σχόλια σε αυτό το σημείο της συζήτησης, το μάκρος και το βάθος της οποίας έχουν δείξει ότι, δυστυχώς, η ομοφοβία εξακολουθεί να είναι ένα σοβαρό και επίκαιρο πρόβλημα σε όλη την Ευρώπη. Τα λόγια σας, επομένως, Επίτροπε Frattini, δεν ήταν πολύ πειστικά, δεδομένης της ψυχρότητάς τους και της απουσίας μιας απόλυτης και ενεργητικής δέσμευσης για την καταπολέμηση αυτής της μάστιγας. Χρειαζόμαστε πολύ πιο έντονη δράση εκ μέρους της Επιτροπής και εκ μέρους των κρατών μελών, η οποία θα καθοδηγείται από την Επιτροπή.
<P>
Η ομοφοβία είναι εδώ, στα έθιμα και στις παραδόσεις, στη γλώσσα, παντού. Όχι μόνο στις χώρες στις οποίες συνέβησαν τα περιστατικά που οδήγησαν σε αυτή τη συζήτηση, όπως η Πολωνία, αλλά επίσης σε χώρες όπως η δική μου, η Ισπανία, όπου έχει γίνει μεγάλη πρόοδος σχετικά με αυτό το θέμα, αλλά στην κοινωνία, στις αρχές και σε ορισμένα επαγγέλματα της οποίας εξακολουθεί να υπάρχει αυτή η ομοφοβική στάση, και πρέπει να συνεχίσουμε να την καταπολεμάμε ενεργά. Συμμερίζομαι τα λόγια πολλών συναδέλφων, ιδιαίτερα τα πολύ συγκινητικά λόγια του Michael Cashman. 
<SPEAKER ID="60" LANGUAGE="IT" NAME="Vittorio Agnoletto (GUE/NGL ). –" AFFILIATION="">
<P>
Με φοβίζει η αλαζονεία όσων αρνούνται σε έναν ομοφυλόφιλο το δικαίωμα να προσφέρει αίμα· με φοβίζουν οι εκστρατείες υπέρ των διακρίσεων από ανθρώπους που δεν αναφέρονται σε επικίνδυνες συμπεριφορές για την καταπολέμηση του AIDS, αλλά σε επικίνδυνα άτομα, όπως με φοβίζουν και εκείνοι που απαγορεύουν σε έναν ομοφυλόφιλο να οδηγεί αυτοκίνητο, μόνο και μόνο γιατί είναι ομοφυλόφιλος.
<SPEAKER ID="61" LANGUAGE="IT" NAME="Franco Frattini," AFFILIATION="Αντιπρόεδρος της Επιτροπής">
<P>
Θα ήθελα να επαναλάβω –και δεν πιστεύω ότι μπορούν να υπάρξουν παρερμηνείες– ότι συζητάμε για την ομοφοβία, η οποία αποτελεί παραβίαση των ανθρωπίνων δικαιωμάτων και αυτό είναι το μόνο σημείο επί του οποίου συμφωνώ με τον κ. Agnoletto. Η ομοφοβία δεν αφορά την προστασία ορισμένων ομάδων ανθρώπων, αλλά αποτελεί θεμελιώδες πρόβλημα ανθρωπίνων δικαιωμάτων, τα οποία ποτέ δεν μπορούν να ερμηνεύονται με διαφορετικό τρόπο.
<P>
Θα ήθελα ωστόσο να επισημάνω ορισμένα σημεία. Ορισμένοι –και τελευταία η κ. Bozkurt– ρώτησαν εάν θα διασφαλίζεται ή όχι η παρακολούθηση της κατάστασης όσον αφορά την προστασία των ομοφυλοφίλων και την καταπολέμηση της ομοφοβίας στα κράτη μέλη. Κυρία Bozkurt, μπορώ να σας διαβεβαιώσω ότι η παρακολούθηση αυτή όχι μόνο θα διασφαλίζεται, αλλά εφαρμόζεται ήδη! Θα έπρεπε να γνωρίζετε την έκθεση που εκπονήθηκε πριν από λίγες εβδομάδες από μία ομάδα ανεξάρτητων ειδικών, την οποία ασφαλώς έθεσα στη διάθεση του Κοινοβουλίου και η οποία παρουσιάζει για κάθε χώρα τις συμπεριφορές που αντίκεινται στην κοινή μας βούληση να αγωνισθούμε κατά των διακρίσεων.
<P>
Η έκθεση αυτή διαβιβάσθηκε επισήμως στο Κοινοβούλιο και είναι προφανές ότι ο λόγος για τον οποίο εγώ ο ίδιος θεώρησα σκόπιμο να διεξαχθεί μια τέτοια έρευνα για κάθε χώρα, ήταν γιατί ήθελα να συγκεντρώσουμε όλα τα στοιχεία για να μπορέσουμε να κρίνουμε. Κυρία Bozkurt, η παρακολούθηση αυτή θα συνεχισθεί: όλες οι ενέργειες που έρχονται σε αντίθεση με το πνεύμα το οποίο μας διακατέχει θα επισημαίνονται δημοσίως. Μελετώντας τα έγγραφα αυτά μπορούν να εξαγάγουν τα σχετικά συμπεράσματα και οι κυβερνήσεις, οι οποίες καλούνται να κάνουν το πρώτο βήμα και να θυμηθούν ποιοι είναι οι εθνικοί και όχι μόνον οι ευρωπαϊκοί κανόνες που αφορούν, επί παραδείγματι, την ελευθερία του συνέρχεσθαι. Πράγματι, η διαφανής ενημέρωση αποτελεί σημείο προτεραιότητας.
<P>
Άλλοι ομιλητές αναφέρθηκαν σε μια υπόσχεση του Προέδρου Barroso για τη θέσπιση μιας εγκάρσιας, όπως ονομάσθηκε, οδηγίας σχετικά με την ενίσχυση και τον σεβασμό των δικαιωμάτων στο πλαίσιο της απαγόρευσης των διακρίσεων. Κυρίες και κύριοι, η Επιτροπή το έχει ήδη πράξει και αυτό! Το 2005, η Επιτροπή ενέκρινε μια επίσημη ανακοίνωση με τίτλο «Απαγόρευση διακρίσεων και ίσες ευκαιρίες και δικαιώματα για όλους», στην οποία αναφέρει με σαφήνεια ποιοι είναι οι στόχοι όσον αφορά τη διασφάλιση μεγαλύτερης προστασίας της ισότητας των δικαιωμάτων.
<P>
Ωστόσο, στην ανακοίνωση αυτή προς το Ευρωπαϊκό Κοινοβούλιο ήταν καθήκον μας να επισημάνουμε αυτό που όλοι γνωρίζουν, δηλαδή ότι εάν η Επιτροπή παρουσιάσει μια πρόταση βάσει του άρθρου 13, η πρόταση αυτή –σύμφωνα με το Καταστατικό και τις Συνθήκες και όχι σύμφωνα με τη δική μας ερμηνεία– πρέπει να εγκριθεί ομόφωνα από το Συμβούλιο. Στο πλαίσιο του Συμβουλίου, η ομοφωνία αυτή δεν έχει επιτευχθεί ακόμη, αλλά εύχομαι ότι θα μπορέσει να επιτευχθεί. Κυρίες και κύριοι, σε κάθε περίπτωση, στην ανακοίνωση αυτή του 2005 επιβεβαιώνεται με απόλυτη σαφήνεια η πρόθεσή μας για ευθυγράμμιση του πεδίου της νομικής προστασίας από κάθε τύπο διακρίσεων, συμπεριλαμβανομένων εκείνων που βασίζονται στον γενετήσιο προσανατολισμό, πράγμα που σύμφωνα με ορισμένους από εσάς δεν έχουμε πράξει ακόμη.
<P>
Επανέρχομαι τώρα σε ένα άλλο θέμα που αφορά τις εξουσίες της Ευρωπαϊκής Επιτροπής. Κύριε Cashman, είμαστε πεπεισμένοι ότι σήμερα, η Ευρωπαϊκή Επιτροπή δεν διαθέτει τις αναγκαίες εξουσίες για να πλήξει, όπως ορθώς επισημάνατε, τις παραβιάσεις ενός δικαιώματος που αγγίζει βαθιά τους ανθρώπους. Για να ενισχυθούν αυτές ακριβώς οι εξουσίες της Ευρώπης, αυτή η Επιτροπή και εγώ προσωπικά προτείναμε για μια ακόμη φορά τη σύσταση μιας ευρωπαϊκής υπηρεσίας για την προστασία των θεμελιωδών δικαιωμάτων. Εάν κάνετε δεκτή αυτήν την πρόταση και επιτευχθεί συμφωνία τον Ιούνιο, η υπηρεσία αυτή θα αποτελέσει ένα όργανο επιφορτισμένο να ασχοληθεί με αυτές ακριβώς τις διακρίσεις, καθώς θα διαθέτει τις αρμοδιότητες που εσείς θα προτείνετε, μιας και είναι αρμοδιότητα του Ευρωπαϊκού Κοινοβουλίου να αποφασίσει επί του θέματος, ενισχύοντας ίσως τα δικαιώματα παρέμβασης. Πρόκειται για μια πρόταση που έχει ήδη τεθεί επί τάπητος και δεν απομένει παρά να εξετασθεί και όπως έχω πει και επαναλάβει, θα ακούσουμε τα αιτήματα του Κοινοβουλίου για τη βελτίωσή της.
<P>
Πρόκειται, ωστόσο, για ένα μόνο από τα μέσα που έχουμε στη διάθεσή μας. Υπάρχουν, βεβαίως, και τα τακτικά μέσα, όπως το άρθρο 226 της Συνθήκης, οι διαδικασίες επί παραβάσει, καθώς και μια ευρεία νομολογία του Ευρωπαϊκού Δικαστηρίου, σύμφωνα με την οποία, εάν οι πράξεις εμπίπτουν στις αρμοδιότητες των κρατών μελών, η Επιτροπή δεν έχει δυστυχώς το δικαίωμα να παρέμβει. Εύχομαι η Υπηρεσία να συσταθεί σύντομα, γιατί θα αποτελέσει ίσως το πρώτο μέσον για να ανταποκριθούμε στις ανάγκες αυτών των εξουσιών.
<P>
Κυρία Bachelot-Narquin, αναφερθήκατε στο δικαίωμα στη διαφορετικότητα και εγώ σας απαντώ ακόμη μια φορά ότι ασχολούμεθα ήδη με το ζήτημα. Πιστεύω πως πρέπει να γνωρίζετε το πρόγραμμα για μια ενημερωτική εκστρατεία με τίτλο «Για τη διαφορετικότητα». Με το πρόγραμμα αυτό, που ξεκίνησε στα τέλη του 2003 και βρίσκεται ακόμη σε εξέλιξη, θελήσαμε να συγκεντρώσουμε τις θετικές πληροφορίες, προκειμένου γίνει κατανοητό ότι η διαφορετικότητα αποτελεί αξία για την Ευρώπη. Στο πρόγραμμα αυτό συμμετέχουν όλες οι μεγάλες ευρωπαϊκές οργανώσεις που υπερασπίζονται τα δικαιώματα των ομοφυλοφίλων.
<SPEAKER ID="62" LANGUAGE="" NAME="Πρόεδρος." AFFILIATION="Γραπτή δήλωση (άρθρο 142)">
<P>
   Έλαβα πέντε προτάσεις ψηφίσματος(1) βάσει του άρθρου 103, παράγραφος 2, του Κανονισμού.
<SPEAKER ID="63" LANGUAGE="SV" NAME="Hélène Goudin (IND/DEM ). –" AFFILIATION="">
<P>
Μόλις τα τελευταία χρόνια τα κράτη μέλη της ΕΕ άρχισαν να αντιμετωπίζουν σοβαρά το θέμα της ομοφοβίας. Σύμφωνα με σουηδικές στατιστικές, ο μέσος πολίτης διατρέχει τον κίνδυνο σε ποσοστό 4% με 6% να υποστεί αυτό που αναφέρεται ως απρόκλητη βία. Στην περίπτωση των λεσβιών και των αμφιφυλόφιλων γυναικών, το αντίστοιχο ποσοστό κυμαίνεται μεταξύ 15% και 24%, ενώ ένα ποσοστό μεταξύ 28% και 36% των ομοφυλόφιλων και αμφιφυλόφιλων ανδρών έχουν υποστεί απρόκλητη βία. Το γεγονός ότι ο σεξουαλικός προσανατολισμός καθορίζει την έκταση του κινδύνου στον οποίο εκτίθεται κάποιος στη βία είναι, βεβαίως, απαράδεκτο.
<SPEAKER ID="64" LANGUAGE="EN" NAME="Sophia in 't Veld (ALDE ). –" AFFILIATION="(Ο Πρόεδρος ζητεί από την ομιλήτρια να αναφέρει το άρθρο του Κανονισμού βάσει του οποίου επιθυμεί να πάρει τον λόγο)">
<SPEAKER ID="65" LANGUAGE="" NAME="Kathalijne Maria Buitenweg (Verts/ALE ). –" AFFILIATION="(ΕΝ)">
<P>
   Κύριε Πρόεδρε, βάσει του άρθρου  143, παράγραφος 1, θα ήθελα να δηλώσω ότι ο κ. Frattini ισχυρίζεται ότι είμαστε όλοι ηλίθιοι, επειδή ήταν αυτός που προετοίμασε την ανακοίνωση για την ευρύτερη οδηγία-πλαίσιο. Ωστόσο, δεν παρουσίασε καμία οδηγία, όπως ζήτησε το Κοινοβούλιο, γιατί καθώς φαίνεται δεν υπήρξε ομοφωνία… 
<SPEAKER ID="66" LANGUAGE="" NAME="Πρόεδρος." AFFILIATION="">
<P>
   Κυρία Buitenweg, ζητώ συγνώμη, αλλά το άρθρο 143, παράγραφος 1, δεν έχει καμία σχέση με το αίτημά σας να λάβετε τον λόγο. Το άρθρο αναφέρει απλώς ότι «οι βουλευτές που ζητούν να λάβουν τον λόγο εγγράφονται στον κατάλογο των ομιλητών σύμφωνα με τη σειρά υποβολής του αιτήματος».
<P>
Η ψηφοφορία θα διεξαχθεί την Τετάρτη, στις 12.00. 
<SPEAKER ID="67" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης του κ. Giusto Catania, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με την τέταρτη έκθεση για την ιθαγένεια της Ένωσης (1 Μαΐου 2001 - 30 Απριλίου 2004) (2005/2060(INI)) (A6-0411/2005). 
<SPEAKER ID="68" LANGUAGE="IT" NAME="Giusto Catania (GUE/NGL )," AFFILIATION="εισηγητής">
<P>
Καλώ τους συναδέλφους της Ομάδας τoυ Ευρωπαϊκoύ Λαϊκoύ Κόμματoς (Χριστιαvoδημoκράτες) και των Ευρωπαίωv Δημoκρατώv να υποστηρίξουν αυτήν τη θέση και να εγκαταλείψουν τις ακραίες θέσεις. Εκτός από την υποστήριξη της Ομάδας μου, της Σοσιαλιστικής Ομάδας στο Ευρωπαϊκό Κοινοβούλιο, της Ομάδας τωv Πρασίvωv / Ευρωπαϊκή Ελεύθερη Συμμαχία και της Ομάδας της Συμμαχίας Φιλελευθέρων και Δημοκρατών για την Ευρώπη στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, το προτεινόμενο έγγραφο είχε και την υποστήριξη της Επιτροπής, οι υπάλληλοι της οποίας εξέφρασαν θετική άποψη στο πλαίσιο της επιτροπής σχετικά με την αναγνώριση της ιθαγένειας για λόγους διαμονής.
<P>
Ο Επίτροπος Frattini εξέφρασε επίσης την πρόθεσή του να υποστηρίξει μια τέτοια προσέγγιση. Πιστεύω πως πρόκειται για ένα πολύ σημαντικό βήμα, το οποίο ενέκριναν πολυάριθμες κοινωνικές, συνδικαλιστικές, λαϊκές και καθολικές οργανώσεις της κοινωνίας των πολιτών: αναφέρομαι σε δύο μεγάλες ιταλικές οργανώσεις, όπως η χριστιανική οργάνωση Caritas και το χριστιανικό συνδικαλιστικό όργανο της CISL που εκφράσθηκαν δημοσίως υπέρ αυτής της εκθέσεως για την αναγνώρισης της ιθαγένειας λόγω διαμονής.
<SPEAKER ID="69" LANGUAGE="IT" NAME="Franco Frattini," AFFILIATION="Αντιπρόεδρος της Επιτροπής">
<P>
   Κύριε Πρόεδρε, κυρίες και κύριοι, θέλω να ευχαριστήσω τον κ. Catania. Πιστεύω πως η συμβολή του ήταν ιδιαίτερα εμπεριστατωμένη και αξιόλογη και –μετά τη Συνθήκη του Μάαστριχτ που θέσπισε την έννοια της ευρωπαϊκής ιθαγένειας και την αξιοποίησή της από το σχέδιο Συνταγματικής Συνθήκης– φρονώ πως έφθασε η στιγμή να θέσουμε τον άνθρωπο στο επίκεντρο των δικαιωμάτων και των υποχρεώσεων και συνεπώς στην καρδιά, θα μπορούσαμε να πούμε, της διαδικασίας για την ευρωπαϊκή ολοκλήρωση.
<P>
Αφετηρία της έκθεσης αποτελεί η θέση σύμφωνα με την οποία οι ευρωπαίοι πολίτες αποδίδουν μεγάλη σημασία στην έννοια της ιθαγένειας, όπως επιβεβαιώνεται εξάλλου και από τις τακτικές έρευνες του Ευρωβαρόμετρου, καθώς, –σύμφωνα πάντα με το Ευρωβαρόμετρο– το 70% των ευρωπαίων πολιτών γνωρίζει τι είναι η αρχή της ευρωπαϊκής ιθαγένειας, πράγμα που συμβαίνει σε ελάχιστους άλλους τομείς. Το πρόβλημα είναι ότι πολλοί από αυτούς δεν έχουν μια σαφή ιδέα σχετικά με το ποια είναι τα δικαιώματα και οι υποχρεώσεις που απορρέουν από αυτή. Θεωρώ συνεπώς θετικό το έργο που επιτελέσθηκε προς αυτήν την κατεύθυνση.
<P>
Όσον αφορά την ένταξη, δημοσίευσα μια πρόταση ευρωπαϊκής στρατηγικής που θα συζητηθεί ασφαλώς από το Κοινοβούλιο, η οποία βασίζεται στην αρχή σύμφωνα με την οποία η ιθαγένεια σε ευρωπαϊκό επίπεδο προϋποθέτει ένα πλαίσιο δικαιωμάτων και υποχρεώσεων για τους μη ευρωπαίους πολίτες που επιθυμούν να ζήσουν, να εργασθούν και να κατοικήσουν νόμιμα στην Ευρώπη. Πιστεύω πως αυτή είναι η βάση εκκίνησης της έκθεσης του κ. Catania και αυτόν τον προσανατολισμό πρέπει να ενθαρρύνουμε.
<P>
Όλα αυτά εντάσσονται στο πρόγραμμα ενσωμάτωσης με το οποίο πρέπει να ασχοληθούμε το 2006 και το οποίο ελπίζω να εκπονήσουμε με τη συναίνεση του Συμβουλίου και του Κοινοβουλίου. Ένα πρώτο σημαντικό βήμα προβλέπεται με την αναγνώριση της άδειας ελεύθερης διαμονής και κυκλοφορίας εντός της Ένωσης στους επί μακρόν διαμένοντες: πρόκειται για μια οδηγία που πρέπει να μεταφερθεί εντός της 23ης Ιανουαρίου του τρέχοντος έτους –προθεσμία που λήγει εντός ολίγων ημερών– και ασκώ προσωπικά πολιτικές πιέσεις προκειμένου όλα τα κράτη μέλη να μεταφέρουν το εν λόγω κείμενο και να εκδώσουν άδειες διαμονής στους μη ευρωπαίους πολίτες που διαμένουν νομίμως στην Ευρώπη επί πέντε και πλέον έτη.
<SPEAKER ID="70" LANGUAGE="FR" NAME="Pervenche Berès (PSE )," AFFILIATION="συντάκτρια της γνωμοδότησης της Επιτροπής Συνταγματικών Υποθέσεων">
<P>
   . Κύριε Πρόεδρε, κ. Frattini, κ. Catania, θα ήθελα να ξεκινήσω συγχαίροντάς σας για την ποιότητα του έργου που εκπονήθηκε από την Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων. Εξ ονόματος της Επιτροπής Συνταγματικών Υποθέσεων, σας συγχαίρω κυρίως διότι αρκετές εκ των προτάσεων που εγκρίναμε κατέληξαν στην τελική έκθεση: είμαστε ικανοποιημένοι από αυτό το αποτέλεσμα.
<P>
Κύριε Επίτροπε, μιλήσατε για δικαιώματα και υποχρεώσεις, και θεωρώ ότι, όσον αφορά την ιθαγένεια, ενδιαφερόμαστε εδώ για μια ισορροπία για την οποία αρκετοί εξ ημών συμμεριζόμαστε την ίδια προσέγγιση. Ωστόσο, το θέμα των ιδίων πόρων, όπως το αναφέραμε στην Επιτροπή Συνταγματικών Υποθέσεων και όπως το θέσαμε στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, η οποία το εξέτασε, πρέπει επίσης να τεθεί. Έμεινα έκπληκτη από τις παρατηρήσεις στις οποίες προέβη ο ιταλός Πρόεδρος του Συμβουλίου. Δεν αποτελεί επ’ ουδενί ζήτημα δημιουργίας νέου φόρου. Αποτελεί ζήτημα δράσης στο πνεύμα αυτού που εμείς, στο Ευρωπαϊκό Κοινοβούλιο, υπερψηφίσαμε με την έκθεση Böge και πρότασης ενός μηχανισμού με στόχο τη διασφάλιση μιας αμετάβλητης φορολογικής επιβάρυνσης. Ο μηχανισμός αυτός δεν πρέπει μόνον να επιτρέπει την επίλυση των επαναλαμβανόμενων προβλημάτων, τα οποία θίγουν την ποιότητα της ευρωπαϊκής συζήτησης, αλλά επίσης, όσον αφορά τη συζήτηση σχετικά με τη «δίκαιη επιστροφή», να επιτρέπει την επίτευξη ισορροπίας μεταξύ των δικαιωμάτων και των υποχρεώσεων εκείνων που διαμένουν στην Ευρωπαϊκή Ένωση.
<SPEAKER ID="71" LANGUAGE="" NAME="Μαρία Παναγιωτοπούλου-Κασσιώτου (PPE-DE )," AFFILIATION="συντάκτρια της γνωμοδότησης της Επιτροπής Αναφορών">
<P>
   Κύριε Πρόεδρε, με την τέταρτη έκθεση για την ιθαγένεια, η Ευρωπαϊκή Επιτροπή εκπληρώνει την υποχρέωσή της να υποβάλει, βάσει του άρθρου 22 της Συνθήκης των Ευρωπαϊκών Κοινοτήτων, την ανά τριετία έκθεση στα ευρωπαϊκά όργανα σχετικά με την εφαρμογή των διατάξεων του δευτέρου μέρους της Συνθήκης με τίτλο "Ευρωπαϊκή ιθαγένεια".
<P>
Ουσιαστικά, η τέταρτη έκθεση παρουσιάζει τις εξελίξεις όσον αφορά τα δικαιώματα που απορρέουν από την ιδιότητα της ιθαγένειας της Ένωσης. Αξίζει να σημειωθεί ότι ως τώρα όλες οι εκθέσεις για την ιθαγένεια αφορούσαν την Ευρώπη των 15. Και ελπίζουμε η προσεχής έκθεση να δίνει μια συνολική εικόνα της σημερινής Ευρώπης των 25.
<P>
Η έκθεση Catania όμως, δεν μας παρουσιάζει όλες τις εξελίξεις στους επί μέρους τομείς που αποτελούν, μαζί με το δικαίωμα της ισότιμης μεταχείρισης, τον ιδιαίτερο χαρακτήρα της ιθαγένειας, τομείς όπως η ελεύθερη μετακίνηση, η συμμετοχή των πολιτών στην ψηφοφορία για το Ευρωκοινοβούλιο και τις δημοτικές εκλογές, η ενημέρωση των πολιτών και, κυρίως, η ενημέρωση των νέων ανθρώπων που θα αποτελέσουν την καρδιά της Ένωσης στο μέλλον.
<P>
Υπογραμμίζεται όμως στην έκθεσή του, στην παράγραφο 32, η σπουδαιότητα του δικαιώματος της χρηστής διοίκησης και του δικαιώματος πρόσβασης στα έγγραφα, όπως αυτά ορίζονται στον πέμπτο τίτλο του Χάρτη Θεμελιωδών Δικαιωμάτων.
<SPEAKER ID="72" LANGUAGE="" NAME="Ιωάννης Βαρβιτσιώτης," AFFILIATION="εξ ονόματος της ομάδας PPE-DE">
<P>
Ο κ. Catania όμως διατύπωσε δικούς του νομικούς κανόνες και μάλιστα τις περισσότερες φορές συγκεχυμένους. Το άρθρο 17 της Συνθήκης είναι σαφές και προσδιορίζει ποιος μπορεί να αποκτήσει την ιθαγένεια της Ευρωπαϊκής Ένωσης.
<P>
Χαίρομαι γιατί ο κ. Catania απόψε απέρριψε το ίδιο του το παιδί. Μας είχε πει στην επιτροπή και είχε προβάλει την χρησιμότητα ενός ευρωπαϊκού φόρου. Σήμερα φαίνεται ότι ο κ. Catania κατάλαβε πού οδηγούσε η πρότασή του εκείνη και την απεμπόλησε ο ίδιος.
<P>
Το Ευρωπαϊκό Λαϊκό Κόμμα απορρίπτει αυτές τις θέσεις. Και σας ερωτώ κύριοι συνάδελφοι, είναι έτοιμη η κοινή γνώμη των χωρών μας να δεχθεί, είτε τον τρόπο που λέει ο κ. Catania, είτε τον ευρωπαϊκό φόρο; Απαντήστε μόνοι σας. 
<SPEAKER ID="73" LANGUAGE="FR" NAME="Marie-Line Reynaud," AFFILIATION="εξ ονόματος της Ομάδας PSE">
<P>
Θα ήθελα, πρωτίστως, να συγχαρώ τον κ. Catania, ο οποίος συνέβαλε σε αξιοθαύμαστο βαθμό στο πλαίσιο της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων και οποίος κατάφερε να ενώσει την πλειονότητα των βουλευτών επί του σχεδίου έκθεσης που συνέταξε. Χάρη στις συμβιβαστικές τροπολογίες που εκπονήθηκαν από κοινού από τη Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών, την Ομάδα των Πρασίνων/Ευρωπαϊκή Ελεύθερη Συμμαχία, τη Σοσιαλιστική Ομάδα στο Ευρωπαϊκό Κοινοβούλιο και την Ομάδα της Συμμαχίας Φιλελευθέρων και Δημοκρατών για την Ευρώπη, και επίσης χάρη στις μεμονωμένες τροπολογίες που κατέθεσαν βουλευτές των ομάδων αυτών, μου φαίνεται πως κάναμε αρκετά σημαντικά βήματα προόδου. Θα αναφέρω πέντε εξ αυτών.
<SPEAKER ID="74" LANGUAGE="ES" NAME="Ignasi Guardans Cambó," AFFILIATION="εξ ονόματος της Ομάδας ALDE">
<SPEAKER ID="75" LANGUAGE="EN" NAME="Tatjana Ždanoka," AFFILIATION="εξ ονόματος της Ομάδας Verts/ALE">
<P>
   Κύριε Πρόεδρε, η Ομάδα των Πρασίνων/Ευρωπαϊκή Ελεύθερη Συμμαχία υποστηρίζει τις κυριότερες ιδέες της έκθεσης του κ. Catania. Θεωρούμε ότι η αναγνώριση της ιθαγένειας της Ένωσης συναρτήσει της διαμονής θα πρέπει να αποτελεί τον τελικό στόχο που θα καταστήσει την Ευρωπαϊκή Ένωση πραγματική πολιτική κοινότητα. Αυτοί που διαμένουν νόμιμα και σε μακροπρόθεσμη βάση στην ΕΕ πρέπει να αποκτήσουν πολιτικά δικαιώματα, ανεξάρτητα από την αρχική τους εθνικότητα.
<P>
Η κρίσιμη πραγματικότητα της διευρυμένης Ευρωπαϊκής Ένωσης είναι ότι ανάμεσα σε αυτούς που καλύπτονται από τον όρο «πολίτες τρίτων χωρών» συγκαταλέγονται και μισό εκατομμύριο άνθρωποι που δεν είναι πολίτες κανενός κράτους, καθώς είναι πρώην πολίτες ενός κράτους που δεν υπάρχει πλέον: της ΕΣΣΔ. Αυτοί οι άνθρωποι αποτελούν το 20% του πληθυσμού της Λετονίας και το 9% της Εσθονίας. Είναι κάτοχοι διαβατηρίων μη πολιτών, που έχουν εκδοθεί από τα εν λόγω κράτη, αλλά εδώ και 15 χρόνια στερούνται των δικαιωμάτων τους σε πολιτική εκπροσώπηση.
<P>
Κατά τη γνώμη μου, οι λετονοί και εσθονοί μη πολίτες μπορούν να είναι οι πρώτοι υποψήφιοι για να γίνουν «αστικοί πολίτες» της ΕΕ, σύμφωνα με τον όρο που μόλις τώρα πρότεινε ο Επίτροπος Frattini και για τον οποίο του είμαι πολύ ευγνώμων. Πιστεύω ότι υιοθετώντας την έκθεση Catania, το Κοινοβούλιο θα επισημάνει στις αρχές τις Λετονίας και της Εσθονίας ότι ο σεβασμός τον ίσων δικαιωμάτων είναι σημαντικός για την Ευρωπαϊκή Ένωση. 
<SPEAKER ID="76" LANGUAGE="DA" NAME="Jens-Peter Bonde," AFFILIATION="εξ ονόματος της Ομάδας IND/DEM.">
<P>
Το ίδιο το σχέδιο θέσπισης ιθαγένειας του κράτους της ΕΕ, με την ελευθερία εγκατάστασης οπουδήποτε και πώλησης της εργασίας σε μειωμένες τιμές, καταστρέφει την ΕΕ και καθιστά μη δημοφιλή τη διεύρυνση συμπερίληψης των φτωχών χωρών. Το Κίνημα του Ιουνίου είναι υπέρ της κοινής αγοράς και της συνεργασίας, είναι όμως αντίθετο στην κοινή ιθαγένεια. Επιτρέψτε μου, επίσης, να υπενθυμίσω ότι, το 1992, οι Δανοί καταψήφισαν την ιθαγένεια, όπως αυτή ορίζεται στη Συνθήκη του Μάαστριχτ και εξασφάλισαν την εξαίρεσή τους από την κοινή ιθαγένεια. Αυτή η εξαίρεση δεν γίνεται σεβαστή. Η Δανία είναι συμβαλλόμενο μέρος σε κάθε πτυχή της κοινής ιθαγένειας της Ένωσης και δεν κάνει καμία διαφορά η χρήση ενός δανέζικου όρου για την ιθαγένεια, που αποκλείει το «κρατικό» στοιχείο και, κατά συνέπεια, φαίνεται λιγότερο δεσμευτική. 
<SPEAKER ID="77" LANGUAGE="EN" NAME="James Hugh Allister (ΝΙ ). –" AFFILIATION="">
<SPEAKER ID="78" LANGUAGE="DE" NAME="Ewa Klamt (PPE-DE ). –" AFFILIATION="">
<P>
   Κύριε Πρόεδρε, κυρίες και κύριοι, κύριε Αντιπρόεδρε, πρέπει να επισημανθεί, απλά και απερίφραστα, ότι η γνωμοδότηση του Ευρωπαϊκού Κοινοβουλίου για την έκθεση της Επιτροπής σχετικά με την ιθαγένεια της Ένωσης που παρουσίασε ο κ. Catania δεν εστιάζει στην ουσία. Περιορίζεται στην απαίτηση για επέκταση της ιθαγένειας της Ένωσης, προκειμένου να συμπεριληφθούν οι πολίτες που κατοικούν στην ΕΕ, αλλά δεν έχουν την ευρωπαϊκή ιθαγένεια, ώστε να χορηγηθεί για παράδειγμα στους αλλοδαπούς και τους απάτριδες το δικαίωμα του εκλέγειν και του εκλέγεσθαι. Με αυτόν τον τρόπο οι πολίτες τρίτων χωρών θα αποκτούσαν τα δικαιώματα των ευρωπαίων πολιτών, ενώ ταυτόχρονα θα διατηρούσαν τα δικαιώματα στις πατρίδες τους. Ας εξετάσουμε για παράδειγμα και την περίπτωση κατά την οποία ένας αμερικανός που έχει ζήσει στην ΕΕ επί πέντε χρόνια θα μπορεί, σύμφωνα με τον κ. Catania, να ψηφίσει στις εκλογές για την ανάδειξη του Ευρωπαϊκού Κοινοβουλίου, ακόμη και να εκλεγεί ο ίδιος, ενώ ταυτόχρονα θα μπορεί να συμμετάσχει σε εκλογές στις Ηνωμένες Πολιτείες. Αυτό θα είχε ως αποτέλεσμα οι πολίτες που δεν έχουν την ευρωπαϊκή ιθαγένεια να αποκτούν περισσότερα δικαιώματα από τους ευρωπαίους πολίτες.
<P>
Δυστυχώς ο κ. Catania –και λέω «δυστυχώς» επειδή αυτά είναι ζητήματα που αντιμετωπίζει κάθε ευρωπαίος πολίτης στην καθημερινότητά του– δεν έχει δώσει καμία απάντηση σε αυτά τα ερωτήματα, και το ίδιο ισχύει για πολλά άλλα. Οι λογικές απαντήσεις σε αυτά τα ερωτήματα ενισχύουν την αξιοπιστία της Ευρωπαϊκής Ένωσης στα μάτια των πολιτών. Η επίλυση των ζητημάτων της καθημερινότητας και η πολιτιστική ανταλλαγή ανάμεσα στους ευρωπαϊκούς λαούς καθιστά την Ευρώπη περισσότερο αποδεκτή. Και επειδή αυτή η ευκαιρία δεν αξιοποιήθηκε, η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών θα καταψηφίσει αυτήν την έκθεση.
<P>
Επιτρέψτε μου να εξηγήσω στον Πρόεδρο τον λόγο για τον οποίο όλοι οι ομιλητές αποχωρούν από την αίθουσα αμέσως μετά την ομιλία τους. Από τις 7 συνεδριάζει η Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, και όλοι μας πρέπει να μεταβούμε κατευθείαν εκεί. Θέλω απλώς να το διευκρινίσω, ώστε να μην θεωρηθεί αγένεια. 
<SPEAKER ID="79" LANGUAGE="" NAME="Σταύρος Λαμπρινίδης (PSE ). –" AFFILIATION="">
<P>
   Κύριε Πρόεδρε, η ευρωπαϊκή ιθαγένεια πράγματι, όπως λέει ο κ. Catania πολύ σωστά, προϋποθέτει την εθνική ιθαγένεια.
<P>
Η συζήτηση για την ευρωπαϊκή ιθαγένεια, όπως πολύ σωστά είπε ο Επίτροπος κ. Frattini, είναι άμεσα συνδεδεμένη με την αρμονική ενσωμάτωση των μεταναστών και το μεγάλο ερώτημα της πολιτικής ιθαγένειας.
<P>
Πρέπει να ανοίξουμε το μυαλό μας στην Ευρώπη και ευχαριστώ πολύ τον κ. Catania διότι με την έκθεσή του μας επιτρέπει να κάνουμε μια ουσιαστική πολιτική συζήτηση και να θίξουμε θέματα που πολλοί συντηρητικοί στην Ευρώπη φαίνεται ότι δεν επιθυμούν να θίξουν. 
<SPEAKER ID="80" LANGUAGE="EN" NAME="Thomas Wise (IND/DEM ). –" AFFILIATION="">
<SPEAKER ID="81" LANGUAGE="PT" NAME="Carlos Coelho (PPE-DE ). –" AFFILIATION="">
<P>
   Κύριε Πρόεδρε, κύριε Frattini, κυρίες και κύριοι συνάδελφοι, επικροτούμε τη δημιουργία ευρωπαϊκής ιθαγένειας διότι θέλουμε μια Ευρώπη των πολιτών και όχι απλώς μια Ευρώπη αγαθών, υπηρεσιών και κεφαλαίου. Αυτή η ιθαγένεια προέκυψε μέσα από την αυξημένη προστασία των δικαιωμάτων και συμφερόντων των πολιτών των κρατών μελών και τη δημιουργία ενός χώρου ελευθερίας, ασφάλειας και δικαιοσύνης. Θέλω να συγχαρώ τον κ. Frattini για το έργο που επιτέλεσε εν προκειμένω.
<P>
Θέλουμε να ενισχύσουμε και να εδραιώσουμε την ευρωπαϊκή ταυτότητα και να αυξήσουμε τον βαθμό συμμετοχής των πολιτών στη διαδικασία της ευρωπαϊκής ολοκλήρωσης, πράγμα που πρέπει να αντανακλάται σε μια μεγαλύτερη προσέλευση στις ευρωεκλογές. Λιγότερο ευπρόσδεκτη είναι η έκθεση Catania που εξετάζουμε σήμερα, όπου περίπου τα μισά από τα 40 σημεία υπονομεύουν την ίδια την έννοια, την προώθηση της αναγνώρισης της ιθαγένειας της ΕΕ ασχέτως του εάν ή όχι το άτομο έχει την ιθαγένεια κράτους μέλους. Αυτό σαφώς και αντιβαίνει στη Συνθήκη.
<SPEAKER ID="82" LANGUAGE="ES" NAME="Javier Moreno Sánchez (PSE ). –" AFFILIATION="δήμος">
<P>
   Κύριε Πρόεδρε, κυρίες και κύριοι, κύριε Επίτροπε, θα ήθελα να ξεκινήσω συγχαίροντας τον κ. Catania για την εξαίρετη έκθεσή του, την οποία υποστηρίζω πλήρως.
<P>
Κύριε Catania, θα ήθελα να σας ευχαριστήσω που δεχτήκατε τις τροπολογίες που κινούνται προς αυτή την κατεύθυνση και ελπίζω ότι η Επιτροπή θα λάβει υπόψη τα αιτήματα αυτού του Κοινοβουλίου. 
<SPEAKER ID="83" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί την Τρίτη, στις 12.00. 
<SPEAKER ID="84" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης της κ. Christa Prets, εξ ονόματος της Επιτροπής Δικαιωμάτων των Γυναικών και Ισότητας των Φύλων, σχετικά με στρατηγικές πρόληψης της εμπορίας γυναικών και παιδιών ευάλωτων στη σεξουαλική εκμετάλλευση (2004/2216(INI)) (A6-0400/2005). 
<SPEAKER ID="85" LANGUAGE="DE" NAME="Christa Prets (PSE )," AFFILIATION="">
<P>
   Κύριε Πρόεδρε, Επίτροπε, αν συγκρίνουμε τις στατιστικές και τις απαιτήσεις που αφορούν την εμπορία των ζώων, τότε το εμπόριο ανθρώπων και ιδιαίτερα των γυναικών αποτελεί θέμα ταμπού. Τα ανθρώπινα όντα φαίνεται ότι έχουν μικρότερη αξία από τα ζώα και κάθε χρόνο υπάρχει τεράστια αύξηση του αριθμού των γυναικών και των παιδιών που αποτελούν αντικείμενα εμπορίας· ελλείψει αξιόπιστων στατιστικών και αριθμητικών στοιχείων, εκτιμάται ότι κυμαίνονται από 800.000 έως 3-4 εκατομμύρια γυναίκες και παιδιά κάθε χρόνο. Τέτοια στοιχεία πρέπει πραγματικά να μας αφυπνίσουν και να μας ωθήσουν στην ανάληψη δράσης.
<SPEAKER ID="86" LANGUAGE="IT" NAME="Franco Frattini," AFFILIATION="Αντιπρόεδρος της Επιτροπής">
<P>
Όπως γνωρίζετε, τον Οκτώβριο του 2005 παρουσίασα μια ανακοίνωση της Επιτροπής για αυτό το ζήτημα, η οποία ακολουθούσε τη γραμμή που συνιστά η εισηγήτρια κ. Prets: μια ολοκληρωμένη προσέγγιση με στόχο την εκπόνηση ενός ευρωπαϊκού σχεδίου δράσης για τη σθεναρή και αποτελεσματική καταπολέμηση της εμπορίας ανθρώπων.
<P>
Μετά την ανακοίνωση, τον Δεκέμβριο του 2005, το Συμβούλιο των Υπουργών Δικαιοσύνης και Εσωτερικών Υποθέσεων συμφώνησε με την πρόταση που διατυπώθηκε και ενέκρινε ένα σχέδιο δράσης. Το σχέδιο αυτό βασίζεται στις ορθές πρακτικές, στα πρότυπα και στις κοινές διαδικασίες για την καταπολέμηση και την πρόληψη της εμπορίας ανθρώπων.
<P>
Η Επιτροπή κατέβαλε προσπάθειες προκειμένου η προσέγγιση στην ευρωπαϊκή νομοθεσία να βασίζεται στις γενικές κατευθύνσεις που χάραξαν τα Ηνωμένα Έθνη στη Σύμβαση για τα δικαιώματα του παιδιού. Διαπιστώνω με ικανοποίηση ότι και το Συμβούλιο συμμερίζεται αυτήν την προσέγγιση και κατά συνέπεια τάσσεται υπέρ της επέκτασης κάθε μορφής προστασίας των παιδιών και στους ανηλίκους κάτω των 18 ετών. Δεν μπορούμε να περιορίσουμε υπερβολικά τον προσδιορισμό του παιδιού: οι κανόνες προστασίας που αναγνωρίζουν τα Ηνωμένα Έθνη και η Ευρώπη πρέπει να ισχύουν και για όσους δεν έχουν συμπληρώσει το 18ο έτος της ηλικίας τους.
<SPEAKER ID="87" LANGUAGE="SV" NAME="Inger Segelström (PSE )," AFFILIATION="εισηγήτρια γνωμοδότησης της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων.">
<P>
   Κύριε Πρόεδρε, κύριε Frattini, μας γεμίζει ικανοποίηση το γεγονός ότι το Κοινοβούλιο συζητά σήμερα την εμπορία γυναικών και παιδιών. Όταν η Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, της οποίας ήμουν συντάκτρια γνωμοδότησης, αποφάσισε για τη γνωμοδότηση που θα συνέτασσα, δεν υπήρχε μόνο μια ευρύτατη πλειοψηφία υπέρ της ισχυρής καταδίκης της απεχθούς εμπορίας ανθρώπων, αλλά η επιθυμία να δούμε την εμπορία ανθρώπων ως πτυχή της πορνείας στην ΕΕ.
<P>
Εκείνο το οποίο ήταν σημαντικό για την Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων ήταν να τεθεί ο στόχος της μείωσης στο μισό της εμπορίας εντός δέκα ετών και να καταβληθούν σημαντικές προσπάθειες για να διασφαλιστεί ότι εμείς τα μέλη του ΕΚ θα πετύχουμε καλύτερη βάση για τη διαδικασία λήψης αποφάσεων, καλύτερα στατιστικά στοιχεία και, βεβαίως, καλύτερη συνεργασία μεταξύ αστυνομίας, εισαγγελέων και δικαστών. Πιστεύουμε –και δίνω έμφαση στο «πιστεύουμε»– ότι μέχρι και το ήμισυ των θυμάτων της εμπορίας ανθρώπων ενδέχεται να είναι παιδιά και ανήλικοι. Συνεπώς, ήταν σημαντικό για την Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων να τονιστεί με έμφαση ότι πρέπει να καθοριστεί ένα ελάχιστο, απαραβίαστο όριο ηλικίας στα 18. Κατ’ εμέ, είναι τελείως φυσικό οι γυναίκες και τα παιδιά που υπήρξαν θύματα εμπορίας να έχουν το δικαίωμα να παραμένουν ή αλλιώς να τα βοηθάμε να επιστρέφουν στις χώρες τους. Ελπίζω, επίσης, ότι στο μέλλον θα υπάρξει συνεργασία με την τουριστική βιομηχανία. Οι διοικητικές περιοχές και δήμοι που υποδέχονται τεράστιες ομάδες τουριστών πρέπει να καταστήσουν σαφές ότι θεωρούν απαράδεκτη την εμπορία γυναικών και παιδιών.
<P>
Επακόλουθο της απόφασης για την τουριστική βιομηχανία που πρόκειται να λάβουμε εδώ στο Στρασβούργο είναι οι φήμες ότι χιλιάδες και χιλιάδες γυναίκες πρόκειται να εισαχθούν ως πόρνες ενόψει του Παγκοσμίου Κυπέλλου Ποδοσφαίρου το καλοκαίρι –θέμα για το οποίο διαμαρτύρονται οι γυναίκες σοσιαλδημοκράτες της ΕΕ. Χαίρομαι που είμαι σε θέση να πω ότι στη Σουηδία, τόσο ο υπουργός μας για θέματα ΕΕ όσο και η υπουργός που είναι αρμόδια για την ισότητα των φύλων καταδίκασαν οποιαδήποτε τέτοια εξέλιξη, όπως και ο Πρόεδρος της σουηδικής ποδοσφαιρικής ένωσης. Ελπίζω ότι όλοι οι ομιλητές εδώ στο Σώμα σήμερα μπορούν να παράσχουν την υποστήριξή τους σε αυτή τη διαμαρτυρία κατά της εμπορίας γυναικών. Ο αθλητισμός, η πορνεία και η εμπορία γυναικών δεν συμβαδίζουν. Επιδιώκοντας να επιστήσει την προσοχή στην πορνεία εντός της ΕΕ, η Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων θέλησε να προχωρήσει περισσότερο από όσο πηγαίνει η Επιτροπή Δικαιωμάτων των Γυναικών και Ισότητας των Φύλων. Προτίθεμαι να επανέλθω σε αυτό το θέμα σε κατοπινή ευκαιρία, για παράδειγμα, σε σχέση με τη συζήτησή μας επί της ανακοίνωσης του κ. Frattini. Δεν μπορούμε, όπως πιστεύει η κ. Prets, να δώσουμε ένα τέλος στην εμπορία ανθρώπων παρέχοντας πληροφορίες για αυτό. Εκείνο το οποίο απαιτείται είναι θαρραλέοι πολιτικοί, περιλαμβανομένων των πολιτικών της ΕΕ, να αναλάβουν την ευθύνη να το πράξουν. 
<SPEAKER ID="88" LANGUAGE="FR" NAME="Nicole Fontaine," AFFILIATION="εξ ονόματος της Ομάδας PPE-DE">
<P>
   . Κύριε Πρόεδρε, κυρίες και κύριοι, η εξαίσια έκθεση της κ. Prets πραγματεύεται ένα εξαιρετικά επείγον και άκρως επίκαιρο ζήτημα. Μπορούμε, την ίδια στιγμή μάλιστα που οι κοινωνίες μας δικαίως αδημονούν να διατηρήσουν τη μνήμη αυτού που συνιστούσε δουλεία στους περασμένους αιώνες, προκειμένου να μην επαναληφθούν εγκλήματα αυτού του είδους, να ανεχθούμε τη συνέχιση και την ανάπτυξη σε όλο τον κόσμο, μιας νέας και σύγχρονης μορφής δουλείας –της σεξουαλικής δουλείας– η οποία θεωρείται από τους εμπόρους ανθρώπων μια συνηθισμένη εμπορική δραστηριότητα; Η απάντηση –και μάλιστα με πλήρη ομοφωνία επ’ αυτού– της κ. Prets και της Επιτροπής Δικαιωμάτων των Γυναικών και Ισότητας των Φύλων είναι «Όχι».
<P>
Συνεπώς, επικροτώ το γεγονός ότι η κ. Prets προτείνει μια σειρά μέτρων όσον αφορά την πρόληψη, την αύξηση της ευαισθητοποίησης και την εξάλειψη ταυτόχρονα, η οποία συνιστά την ολοκληρωμένη προσέγγιση στην οποία αναφέρθηκε ο κ. Frattini. Για πρώτη φορά, το έδαφος έχει προετοιμαστεί για μια αυθεντική κοινή πολιτική σχετικά με την καταπολέμηση αυτής της τρομερής σύγχρονης μάστιγας.
<P>
Η έκθεση της κ. Prets παρουσιάζεται την κατάλληλη στιγμή προκειμένου να αποφύγουμε τη συζήτηση του τι αποτελεί, αφενός, εμπορία ανθρώπων και, αφετέρου, πορνεία. Λόγω των βαθιών διαφορών μεταξύ των διαφόρων νομοθετικών μας ρυθμίσεων, η εν λόγω συζήτηση θα ενείχε τον κίνδυνο να τερματιστεί αίφνης και να μας στερήσει οιαδήποτε εξουσία. Εκτιμώ την προσέγγιση αυτή, η οποία στοχεύει στην αποτελεσματικότητα, αλλά επίσης εκτιμώ το γεγονός ότι το πρόβλημα «ταμπού» της ζήτησης, δεν έχει ακόμη, παρόλα αυτά αποφευχθεί, καθότι στο τρίγωνο που σχηματίζεται από τους παράγοντες που συμμετέχουν στην τραγωδία αυτή –τους εμπόρους ανθρώπων, τις εκδιδόμενες γυναίκες και τους πελάτες– θα ήταν αδύνατον να μην αναφέρουμε την ευθύνη των πελατών στο εν λόγω ζήτημα, χωρίς να γίνουμε υποκριτικοί.
<P>
Ευελπιστώ ότι η σθεναρή συναίνεση που εκφράστηκε στην Επιτροπή Δικαιωμάτων των Γυναικών και Ισότητας των Φύλων θα επαναληφθεί στην Ολομέλειά μας, και είμαι πεπεισμένη ότι οι ενδιαφερόμενοι Επίτροποι, ιδίως ο κ. Frattini –ο οποίος μάς το ανέφερε– θα ακούσουν το μήνυμά μας και θα φανούν πολύ πρόθυμοι να καταστήσουν αυτόν τον αγώνα προτεραιότητα. 
<SPEAKER ID="89" LANGUAGE="DE" NAME="Lissy Gröner," AFFILIATION="εξ ονόματος της Ομάδας PSE">
<P>
   Κύριε Πρόεδρε, κύριε Επίτροπε, εξ ονόματος της Σοσιαλιστικής Ομάδας στο Ευρωπαϊκό Κοινοβούλιο ευχαριστώ την κ. Prets και όλα τα μέλη της Επιτροπής Δικαιωμάτων των Γυναικών για τη συνεργασία τους σε αυτή την έκθεση. Καταθέσαμε πολλές προτάσεις για τους τρόπους καταπολέμησης της εμπορίας γυναικών.
<P>
Βρισκόμαστε στο πλευρό σας, Επίτροπε Frattini, αν αναλάβετε αποφασιστική δράση εναντίον αυτής της σύγχρονης μάστιγας. Πρέπει να την αντιμετωπίσουμε και να αναλάβουμε δράση, και με αυτό το σχέδιο δράσης καθώς και με τη συνδρομή και τη συνεργασία άλλων φορέων, όπως είναι το Συμβούλιο της Ευρώπης, ο ΟΑΣΕ και τα Ηνωμένα Έθνη, μπορούμε να πετύχουμε.
<P>
Στην έκθεση υπάρχει πληθώρα προτάσεων τις οποίες μπορούμε να λάβουμε υπόψη και οι οποίες πρέπει να εφαρμοστούν τώρα. Πρέπει να διατεθούν χρήματα· η Ευρωπόλ πρέπει να εξοπλιστεί με αρμοδιότητες για ανάληψη δράσης· πρέπει να συσταθεί μια επιχειρησιακή ομάδα· όλα αυτά μπορούν να βοηθήσουν. Κατά την περίοδο συνόδου του Δεκεμβρίου οι μισοί βουλευτές του παρόντος Κοινοβουλίου υποστηρίξαμε τη δημιουργία τηλεφωνικών γραμμών για τα παιδιά. Θέλουμε το πρόγραμμα DAPHNE να παραμείνει ένα αποτελεσματικό μέσο, αλλά ως κάτι χωριστό από την πρόληψη της χρήσης ναρκωτικών. Αυτό είναι ένα άλλο, εξίσου σημαντικό θέμα, το οποίο ωστόσο πρέπει να εξεταστεί χωριστά.
<P>
Κύριε Επίτροπε, όσον αφορά αυτό το θέμα έχετε την υποστήριξή μας. Τίποτε από αυτά δεν πρέπει να καθυστερήσει περαιτέρω. Είναι ένα θέμα με το οποίο ασχολήθηκαν οι προκάτοχοί σας, ο κ. Vittorino και η κ. Gradin· δόξα τω Θεώ τώρα ενδιαφέρονται περισσότεροι.
<P>
Ωστόσο, πλησιάζει το παγκόσμιο πρωτάθλημα ποδοσφαίρου, και αυτό θα αποτελέσει άλλη μια δοκιμασία. Στη Γερμανία αναμένονται τουλάχιστον 40.000 πόρνες επιπλέον, υποτίθεται για να καλύψουν τις ανάγκες των ανδρών που θα παρακολουθήσουν τους αγώνες, και το γεγονός ότι αυτές οι γυναίκες δεν θα εργαστούν με την ελεύθερη βούλησή τους σημαίνει ότι πρέπει κάτι να γίνει. Θα συνεχίσουμε να εξετάζουμε αυτό το θέμα στην Επιτροπή Δικαιωμάτων των Γυναικών και δεν θα παραμείνουμε απαθείς.
<SPEAKER ID="90" LANGUAGE="FR" NAME="Claire Gibault," AFFILIATION="εξ ονόματος της Ομάδας ALDE">
<P>
   Κύριε Frattini, κυρίες και κύριοι, ευχαριστώ θερμά την κ. Prets για το έργο που επιτέλεσε και θα υπερψηφίσω την έκθεσή της. Η έκθεση υπογραμμίζει δηκτικά τις αδυναμίες μας όσον αφορά την καταπολέμηση της διακίνησης και της εμπορίας γυναικών, εφήβων και παιδιών.
<SPEAKER ID="91" LANGUAGE="" NAME="" AFFILIATION="Αντιπροέδρου">
<SPEAKER ID="92" LANGUAGE="ES" NAME="Raül Romeva i Rueda," AFFILIATION="εξ ονόματος της Ομάδας Verts/ALE">
<P>
   Κυρία Πρόεδρε, το γεγονός ότι η εμπορία ανθρώπων για σεξουαλική εκμετάλλευση είναι σήμερα η πιο ταχέως αυξανόμενη εγκληματική δραστηριότητα και ότι η Ευρωπαϊκή Ένωση δεν είναι ξένη προς αυτό το φαινόμενο, μας υποχρεώνει να αντιδράσουμε. Επομένως, υποστηρίζω πλήρως την έκθεση Prets, η οποία παροτρύνει την Επιτροπή και το Συμβούλιο να θεσπίσουν ένα σαφές νομικό πλαίσιο για την καταπολέμηση αυτής της μορφής βίας.
<SPEAKER ID="93" LANGUAGE="DE" NAME="Feleknas Uca," AFFILIATION="εξ ονόματος της Ομάδας GUE/NGL">
<P>
   Κυρία Πρόεδρε, κυρίες και κύριοι, θέλω να ευχαριστήσω την κ. Prets για την έκθεσή της και, με αυτή την ευκαιρία, να τονίσω ένα συγκεκριμένο θέμα, το οποίο θα μας απασχολήσει ιδιαίτερα φέτος. Τα μεγάλα αθλητικά γεγονότα αποτελούν ευκαιρία και για τη διεξαγωγή εμπορίας ανθρώπων, στην οποία οι γυναίκες υποχρεώνονται σε εκπόρνευση. Στον αθλητισμό εστιάζουμε συνεχώς στην αμεροληψία και τη μέριμνα για τους άλλους αλλά, αν στο πλαίσιο του παγκοσμίου πρωταθλήματος ποδοσφαίρου προσφέρονται στους ποδοσφαιρόφιλους οίκοι ανοχής, όπως στο Βερολίνο, τότε θα ταχθώ άμεσα κατά των αγώνων. Η εμπορία γυναικών και παιδιών και η αναγκαστική ώθηση στην πορνεία πρέπει να απαγορευθούν, να διώκονται ποινικά και να περιοριστούν τόσο σε εθνικό όσο και σε ευρωπαϊκό επίπεδο. Βγάλτε κόκκινη κάρτα σε όλους όσοι δεν είναι πρόθυμοι να δράσουν για την καταπολέμηση αυτού του φαινομένου! 
<SPEAKER ID="94" LANGUAGE="PL" NAME="Urszula Krupa," AFFILIATION="εξ ονόματος της Ομάδας IND/DEM">
<SPEAKER ID="95" LANGUAGE="SK" NAME="Irena Belohorská (NI ). –" AFFILIATION="">
<P>
   Θέλω να εκφράσω τις ευχαριστίες μου στην κ. Christa Prets για την έκθεσή της. Η εμπορία ανθρώπων, ειδικότερα των γυναικών και των παιδιών, είναι μια από τις χειρότερες μορφές εγκλήματος, που οργανώνεται από διεθνείς εγκληματικές ομάδες. Αυτές οι ομάδες στοχεύουν κυρίως άτομα από τις τάξεις με χαμηλότερο εισόδημα με την πρόφαση ότι θα τα απασχολήσουν ως σερβιτόρες, μπαργούμαν, καθαρίστριες ή εσωτερικές σε οικογένειες. Οι περισσότερες από τις γυναίκες που δελεάζονται κατ’ αυτό τον τρόπο προέρχονται από περιοχές με αντίξοες οικονομικές και κοινωνικές συνθήκες και υψηλή ανεργία.
<P>
Δεδομένου ότι η εμπορία γυναικών διαπράττεται διεθνώς από καλά οργανωμένες υπερεθνικές ομάδες, η καταπολέμηση αυτού του προβλήματος απαιτεί επίσης συντονισμό σε υπερεθνικό επίπεδο. Είναι αξιέπαινο ότι διεθνείς οργανισμοί όπως ο ΟΗΕ, το Συμβούλιο της Ευρώπης και η Ευρωπαϊκή Ένωση ορθώνονται απέναντι σε αυτή τη σύγχρονη μορφή σκλαβιάς του 20ου και του 21ου αιώνα. Οι δραστηριότητές τους οδήγησαν στην έγκριση σειράς συμβάσεων, στα δε συμβαλλόμενα μέρη συγκαταλέγεται και η Σλοβακία. Κατά τη γνώμη μου, πάντως, είναι επίσης σημαντικό να καταγραφεί η εφαρμογή αυτή καθαυτή των εν λόγω συμβάσεων. 
<SPEAKER ID="96" LANGUAGE="" NAME="Παναγιώτης Δημητρίου (PPE-DE ). –" AFFILIATION="">
<P>
   Κυρία Πρόεδρε, η έκθεση της κυρίας Prets είναι πράγματι εξαιρετική, πλήρης και ολοκληρωμένη. Αγγίζει περιεκτικά όλες τις πτυχές του προβλήματος της διακίνησης και εμπορίας, για σεξουαλική εκμετάλλευση, γυναικών και παιδιών. Συγχαρητήρια, αγαπητή συνάδελφε, όπως συγχαρητήρια αρμόζουν και στον Επίτροπο Frattini για την ευαισθησία που επέδειξε και για τις απόψεις που εξέφρασε σήμερα στο θέμα αυτό.
<P>
Το Ευρωπαϊκό Κοινοβούλιο καλείται να εγκρίνει με συντριπτική πλειοψηφία την έκθεση Prets διότι, εκτός των άλλων, υιοθετεί για πρώτη φορά αυτή τη θέση της ενοχοποίησης της αποδοχής τέτοιων σεξουαλικών υπηρεσιών. 
<SPEAKER ID="97" LANGUAGE="ES" NAME="Teresa Riera Madurell (PSE ). –" AFFILIATION="">
<SPEAKER ID="98" LANGUAGE="ET" NAME="Siiri Oviir (ALDE ). –" AFFILIATION="">
<P>
Θέλω να ευχαριστήσω την κ. Prets για το έξοχο έργο της· σας ευχαριστώ για την προσοχή σας. 
<SPEAKER ID="99" LANGUAGE="PT" NAME="Ilda Figueiredo (GUE/NGL ). –" AFFILIATION="">
<P>
   Το γεγονός ότι διεξάγουμε αυτή τη συζήτηση είναι σημαντικό, πιο σημαντικό όμως ακόμα είναι να λάβουμε επείγοντα και αποτελεσματικά μέτρα για να θέσουμε τέρμα στην εμπορία ανθρώπων και ιδιαίτερα των γυναικών και των παιδιών λόγω σεξουαλικής εκμετάλλευσης και καταναγκαστικής εργασίας· αυτό ισοδυναμεί με σκλαβιά και σοβαρή παραβίαση των ανθρωπίνων δικαιωμάτων. Δεν μπορούμε να εθελοτυφλούμε μπροστά σε αυτή την παγκόσμια μάστιγα, που πλήττει 600.000 με 800.000 χιλιάδες κόσμο, εκ των οποίων το 80% είναι γυναίκες και παιδιά, ενώ και η ΕΕ, όπου πάνω από 100.000 άτομα ετησίως είναι θύματα, δεν είναι άτρωτη.
<SPEAKER ID="100" LANGUAGE="EN" NAME="Godfrey Bloom (IND/DEM ). –" AFFILIATION="">
<SPEAKER ID="101" LANGUAGE="" NAME="Μαρία Παναγιωτοπούλου-Κασσιώτου (PPE-DE ). –" AFFILIATION="">
<P>
Η έκθεση Prets είναι από μια πλευρά μια ακόμη προσπάθεια προβολής της αναποτελεσματικότητας των εθνικών και των κοινοτικών νομοθετημάτων και δράσεων. Συγχαίρω τη συντάκτρια για τη μεθοδική και ρεαλιστική παρουσία καθώς και την Επιτροπή Δικαιωμάτων των Γυναικών για την τελική διαμόρφωση κειμένου περιεκτικού, πλήθους προτάσεων, για ανάπτυξη αποτελεσματικών δράσεων όχι μόνο σε ευρωπαϊκό αλλά και σε παγκόσμιο επίπεδο.
<P>
Άλλο σημείο που δίνει ελπίδες είναι το αίτημα της έκθεσης για στενότερη συνεργασία μεταξύ των εθνικών αρχών και της Ευρωπόλ και Eurojust με τη βελτίωση της διεθνούς επιχειρησιακής συνεργασίας.
<SPEAKER ID="102" LANGUAGE="ET" NAME="Marianne Mikko (PSE ). –" AFFILIATION="">
<P>
   Είμαι στην ευχάριστη θέση να συγχαρώ την εισηγήτρια Christa Prets για την έγκαιρη και ενημερωτική της έκθεση. Πρωτίστως, θέλω να τονίσω με έμφαση ότι η εμπορία ανθρώπων είναι διεθνές οργανωμένο έγκλημα. Είναι η πλέον ταχέως αναπτυσσόμενη μορφή εγκλήματος επί του παρόντος, αν για παράδειγμα αναλογιστούμε την ταχεία εξάπλωση του κυβερνοσέξ στο διαδίκτυο. Για να το καταπολεμήσουμε, χρειαζόμαστε καλά οργανωμένη διεθνή συνεργασία.
<P>
Χρειαζόμαστε μια σαφή νομική βάση. Χρειάζεται να μεταφέρουμε τον αγώνα σε επίπεδο κοινής πολιτικής της Ευρωπαϊκής Ένωσης, ούτως ώστε να καταφέρουμε να μειώσουμε στο ήμισυ τον αριθμό των ορφανών εντός 10 ετών, όπως υπογραμμίζεται στην έκθεση. Η έκθεση επισημαίνει την ανάγκη για πλήρη εκμετάλλευση των υφιστάμενων δομών. Αυτό με βρίσκει 100% σύμφωνη. Η Ευρωπόλ πρέπει να επανορθώσει για τη μέχρι τώρα αδράνειά της και να διακριβώσει τα εγκληματικά δίκτυα, τις μεθόδους και τα εμπλεκόμενα άτομα.
<SPEAKER ID="103" LANGUAGE="EN" NAME="Maria Carlshamre (ALDE ). –" AFFILIATION="ceterum censeo prostitutionem esse dilendam">
<P>
Μια πρόσφατη εκτενής έρευνα που διεξήχθη από το Διεγκληματικό Ινστιτούτο της Ιταλίας κατά παραγγελία της Επιτροπής Δικαιωμάτων των Γυναικών και Ισότητας των Φύλων δείχνει ότι αυτή η περιοριστική άποψη στην πλευρά της ζήτησης επιδρά καθοριστικά στον αριθμό των θυμάτων της εμπορίας. Χαίρομαι για το γεγονός ότι η Φινλανδία πρόκειται να υιοθετήσει ένα νόμο παρόμοιο με εκείνο που ισχύει στη Σουηδία, ο οποίος ποινικοποιεί τους αγοραστές πορνείας. Η έκθεση Prets, την οποία συζητάμε τώρα, είναι αδύναμη από αυτή την άποψη.
<SPEAKER ID="104" LANGUAGE="EN" NAME="Bairbre de Brún (GUE/NGL ). –" AFFILIATION="(Η ομιλήτρια μιλά στα ιρλανδικά)">
<P>
Επικροτώ ειλικρινά την έκθεση της κ. Prets σχετικά με την καταπολέμηση του δουλεμπορίου και όσων είναι ευάλωτοι στην σεξουαλική εκμετάλλευση. Πρόκειται για μια κατάφωρη στέρηση των θεμελιωδών δικαιωμάτων ενός ανθρώπου και πρέπει να αντιμετωπιστεί αποτελεσματικά.
<SPEAKER ID="105" LANGUAGE="NL" NAME="Johannes Blokland (IND/DEM ). –" AFFILIATION="Untermenschen">
<P>
Θέλω να ευχαριστήσω την κ. Prets για την έκθεσή της. Οι τροπολογίες που κατέθεσα έχουν συμπληρωματικό στόχο και ελπίζω οι κύριοι συνάδελφοι να τις αποδεχθούν. 
<SPEAKER ID="106" LANGUAGE="" NAME="Ρόδη Κράτσα-Τσαγκαροπούλου (PPE-DE ). –" AFFILIATION="">
<P>
   Κυρία Πρόεδρε, Κύριε Επίτροπε, θέλω καταρχάς να συγχαρώ τη συνάδελφο κυρία Prets για την έκθεση πρωτοβουλίας της με στόχο να αναδείξει το μεγάλο ηθικό και πολιτικό πρόβλημα της διακίνησης ανθρώπων για σεξουαλική εκμετάλλευση.
<P>
Η απόφαση πλαίσιο του 2002 και η οδηγία του 2004, συνέβαλαν σε κάποια νομοθετική εναρμόνιση και στην ευρύτερη συνεργασία. Πρέπει να συνεχίσουμε προς αυτή την κατεύθυνση. Το έγκλημα αυτό αναπτύσσεται διακρατικά. Χρειάζεται λοιπόν ενίσχυση της δικαστικής και αστυνομικής συνεργασίας, με τις δυνατότητες της Ευρωπόλ και της Eurojust.
<SPEAKER ID="107" LANGUAGE="NL" NAME="Corien Wortmann-Kool (PPE-DE ). –" AFFILIATION="">
<P>
   Κυρία Πρόεδρε, όλοι εδώ απόψε υπογράμμισαν ότι πρέπει να δοθεί πολύ μεγαλύτερη προτεραιότητα στην καταπολέμηση της εμπορίας γυναικών και παιδιών για σεξουαλικούς σκοπούς. Αυτός είναι εξάλλου ο λόγος που θέλω να ευχαριστήσω την κ. Prets για την έκθεσή της, που περιέχει τόσες πολλές συγκεκριμένες συστάσεις. Μιλάμε για πολλές εκατοντάδες χιλιάδες γυναίκες και παιδιά που καταλήγουν στα χέρια αυτής της εγκληματικής βιομηχανίας κάθε χρόνο, στην ταχύτερα αναπτυσσόμενη εγκληματική δραστηριότητα που αποφέρει πολύ χρήμα πολύ εύκολα. Απαιτούνται, λοιπόν, κατεπειγόντως περισσότερες προσπάθειες.
<P>
Πρέπει, επίσης, να εξετάσουμε τις καρδιές μας, διότι δεν υπάρχει αγορά χωρίς πελάτες. Πρέπει να βγουν λεφτά, για αυτό και χρειάζονται οι πελάτες, συνεπώς πρέπει να ξεκινήσουμε από τα του οίκου μας για να αυξήσουμε την ενημέρωση και τη δημόσια ευαισθητοποίηση, όπως επίσης την ορατότητα αυτού του στενάχωρου προβλήματος και να αποθαρρύνουμε την εκμετάλλευση αυτών των γυναικών και παιδιών στα κράτη μέλη μας. Η πανευρωπαϊκή ημέρα κατά της εμπορίας ανθρώπων, την οποία προτείνει αυτή η έκθεση, μπορεί να αποτελέσει χρήσιμο μέσο για αυτό το πράγμα. Προσβλέπω να ακούσω τι έχει να πει ο Επίτροπος Frattini επί του θέματος αυτού και αν προτίθεται να αγκαλιάσει την ιδέα. Την ίδια όμως στιγμή, δεν πρέπει να αποφεύγουμε να θίξουμε τα θέματα ταμπού σε αυτή την έκθεση, συγκεκριμένα αναφέρομαι στο Παγκόσμιο Κύπελλο, διότι μείζονα γεγονότα όπως αυτά είθισται να προσελκύουν εγκληματίες που θέλουν να βγάλουν γρήγορο χρήμα σε βάρος των γυναικών και των παιδιών.
<SPEAKER ID="108" LANGUAGE="" NAME="Μανώλης Μαυρομμάτης (PPE-DE ). –" AFFILIATION="">
<P>
   Κυρία Πρόεδρε, θέλω να συγχαρώ την εισηγήτρια Christa Prets τόσο για την πρωτοβουλία της έκθεσης όσο και για την ευαισθησία της σε ένα κοινωνικό θέμα παγκοσμίου διαστάσεως.
<P>
Και ερωτώ: έχει, κύριε Frattini, η Επιτροπή κάνει κάτι σ' αυτή την κατεύθυνση; 
<SPEAKER ID="109" LANGUAGE="IT" NAME="Franco Frattini," AFFILIATION="Αντιπρόεδρος της Επιτροπής">
<P>
Θα ήθελα να σταθώ σε ορισμένα συγκεκριμένα σημεία που εθίγησαν. Η Επιτροπή θα εξακολουθήσει να ενθαρρύνει και να προωθεί συγκεκριμένα σχέδια με σκοπό την πρόληψη και την προστασία των θυμάτων της εμπορίας ανθρώπων, και ειδικότερα των γυναικών και των παιδιών, και μπορώ να σας διαβεβαιώσω ότι είμαι έτοιμος να εγγυηθώ τον διαχωρισμό των σχεδίων που εντάσσονται στην επονομαζόμενη «πρωτοβουλία Daphne» από τη στρατηγική για την καταπολέμηση των ναρκωτικών. Γνωρίζω ότι το Κοινοβούλιο είναι υπέρ αυτού του διαχωρισμού και μόλις διατυπώσει μια πρόταση προς αυτήν την κατεύθυνση, είμαι διατεθειμένος να την δεχθώ και να διαχωρίσω τα μέσα για την πρόληψη και την καταπολέμηση της εμπορίας γυναικών και παιδιών (πρόγραμμα Daphne) από τις πρωτοβουλίες για την καταπολέμηση των ναρκωτικών, καθώς ανήκουν αντικειμενικά σε διαφορετικούς τομείς.
<P>
Όσον αφορά τις αθλητικές εκδηλώσεις, πρόκειται αναμφίβολα για ένα σοβαρό ζήτημα και επ’ αυτού σκοπεύω να στείλω μια επίσημη επιστολή προς τη γερμανική κυβέρνηση, προκειμένου να συστήσω τη λήψη ειδικών προληπτικών μέτρων επ’ ευκαιρία του Παγκοσμίου Κυπέλλου Ποδοσφαίρου το 2006, ώστε να αποφευχθεί η είσοδος και η συγκέντρωση ανθρώπων, προορισμός των οποίων είναι δυστυχώς η πορνεία κατά τη συγκεκριμένη περίοδο. Δεν είναι δύσκολο εγχείρημα, καθώς πρόκειται για φαινόμενα που είναι οφθαλμοφανή, ενώ η γερμανική ομοσπονδιακή κυβέρνηση διαθέτει μέσα και όργανα που μπορούν να μας βοηθήσουν και σε ανακριτικό επίπεδο. Η υπόδειξή σας μου δίνει την ευκαιρία για την υποβολή αυτής της προτροπής.
<P>
Το τελευταίο ζήτημα στο οποίο θα ήθελα να σταθώ, είναι η ανταλλαγή πληροφοριών: περισσότερες πληροφορίες στις χώρες προέλευσης, αλλά και περισσότερη πληροφόρηση στο εσωτερικό των κρατών μελών της Ευρωπαϊκής Ένωσης. Πιθανώς να γνωρίζετε και εσείς ότι δεν υπάρχει ακόμη ένα ευρωπαϊκό ποινικό μητρώο που να αφορά, για παράδειγμα, τους καταδικασθέντες για παιδοφιλία: η υπόθεση Fourniret οφείλεται στο γεγονός ότι κανείς και σε καμία άλλη χώρα δεν γνώριζε την προέλευση και τις διαθέσεις αυτού του ανθρώπου.
<P>
Για αυτόν ακριβώς τον λόγο και επειδή η κ. Riera Madurell έθιξε το ζήτημα, πρέπει να πω ότι, συζητώντας με τον διευθυντή της Ευρωπόλ, είχα την ευκαιρία να εκτιμήσω τις προσπάθειες αυτού του οργανισμού για την καταπολέμηση της παιδοφιλίας με τη χρήση και των πληροφορικών μέσων. Μια ευχάριστη, αν και ελάχιστα γνωστή είδηση, είναι το γεγονός ότι τον προηγούμενο χρόνο η πρώτη έρευνα υπό την αιγίδα της Ευρωπόλ σχετικά με μια συμμορία παιδόφιλων σε 13 ευρωπαϊκές χώρες, οδήγησε στη σύλληψη εκατό περίπου ανθρώπων. Επαναλαμβάνω: 13 χώρες και συντονισμός από την Ευρωπόλ. Αυτό αποδεικνύει ότι η Ευρώπη μπορεί και πρέπει να παρέμβει. Σας διαβεβαιώνω ότι μπορείτε να υπολογίζετε πάντα στην αμέριστη υποστήριξή μου. 
<SPEAKER ID="110" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί την Τρίτη στις 12 το μεσημέρι. 
<SPEAKER ID="111" LANGUAGE="" NAME="Πρόεδρος." AFFILIATION="">
<P>
   Ακολουθεί η προφορική ερώτηση προς την Επιτροπή του Enrique Barón Crespo εξ ονόματος της Επιτροπής Διεθνούς Εμπορίου σχετικά με την υπουργική διάσκεψη του ΠΟΕ στο Χονγκ Κονγκ (O-0108/2005 - B6-0348/2005). 
<SPEAKER ID="112" LANGUAGE="ES" NAME="Enrique Barón Crespo (PSE )," AFFILIATION="συντάκτης">
<P>
Όπως γνωρίζετε, μία αντιπροσωπεία του Κοινοβουλίου παρακολούθησε τη Διάσκεψη . Ήμουν σε θέση να πω στον Επίτροπο Mandelson ότι, στο Χονγκ Κονγκ, η Επιτροπή, το Ευρωπαϊκό Κοινοβούλιο και το Συμβούλιο ήταν πιο ενωμένα απ’ όσο είναι στις Βρυξέλλες, και αυτό ήταν σημαντικό σε αυτές τις δύσκολες διαπραγματεύσεις. Τώρα, βρισκόμαστε στο στάδιο της αξιολόγησης των όσων συνέβησαν στο Χονγκ Κονγκ και της προετοιμασίας συστάσεων για τις μελλοντικές διαπραγματεύσεις.
<P>
Η Επιτροπή πρόκειται να παρουσιάσει μία έκθεση πρωτοβουλίας, εισηγητής της οποίας θα είναι ο κ. Παπαστάμκος. Ελπίζουμε ότι θα μπορέσει να εγκριθεί τον Απρίλιο, ούτως ώστε τα συμπεράσματα να είναι στο τραπέζι εγκαίρως για τις 30 Απριλίου.
<P>
Τέλος, κυρία Πρόεδρε, εξ ονόματος της Επιτροπής Διεθνούς Εμπορίου, θα ήθελα να ευχαριστήσω τον Επίτροπο Mandelson και την Επίτροπο Fischer Boel, καθώς και τις ομάδες διαπραγματευτών τους για τις προσπάθειες που κατέβαλαν και την προσοχή που μας έδωσαν. Θα ήθελα να τους διαβεβαιώσω ότι μπορούν να υπολογίζουν στη σταθερή, αλλά κρίσιμη, υποστήριξη του Ευρωπαϊκού Κοινοβουλίου, προκειμένου να επιτευχθούν αυτοί οι στόχοι.
<SPEAKER ID="113" LANGUAGE="EN" NAME="Peter Mandelson," AFFILIATION="Επιτροπή">
<P>
Δεν μπορώ να ισχυριστώ ότι η διάσκεψη του Χονγκ-Κονγκ ήταν συντριπτική επιτυχία· δεν ήταν. Σύμφωνα με τον Γενικό Διευθυντή του ΠΟΕ, κ. Lamy, περάσαμε από το 55% στο 60% της επιτυχίας του γύρου. Ήταν μια πολύ μικρή αυξητική πρόοδος και σίγουρα είναι ένα πολύ ακριβό 5%. Εάν σκεφτείτε πόσοι άνθρωποι ήταν στο Χονγκ-Κονγκ και πόσο τους κόστισε να πάνε και να μείνουν εκεί –για να μην αναφέρω τη στέρηση ύπνου όσο ήμασταν εκεί!– ήταν σίγουρα ένα ακριβό 5%. Ωστόσο, ήταν αρκετό για να αποφευχθεί η αποτυχία και να αποτρέψουμε τον εκτροχιασμό του τρένου του γύρου της Ντόχα. Ήταν, λοιπόν, μια καλή επένδυση που άξιζε τον κόπο.
<P>
Παρ’ όλα αυτά, κάναμε μια σημαντική συνεισφορά, η οποία αναγνωρίστηκε ως τέτοια, καθώς δεχτήκαμε το 2013 ως την ημερομηνία για την τελική κατάργηση όλων των γεωργικών εξαγωγικών επιδοτήσεων. Με την αποδοχή αυτή, δεν υπερβήκαμε τα όρια που είχαμε θέσει, παραμείναμε ενωμένοι και φανήκαμε και πιστοί και αξιόπιστοι. Αυτό το επίτευγμα δεν είναι αμελητέο. Η Ευρώπη ήταν ακλόνητη και λογική και έτσι θα ήθελα να χαρακτηρίσω αυτό που σκοπεύω να είναι ο ρόλος και η απόδοσή μας στο μέλλον: ακλόνητη και λογική.
<P>
Παρ’ όλα αυτά, δεν είμαι διατεθειμένος να θυσιάσω την ποιότητα για την ταχύτητα. Γνωρίζω ότι η Αρχή Προώθησης του Εμπορίου των Ηνωμένων Πολιτειών θα λήξει στα μέσα του 2007 και θα κάνω ό,τι μπορώ για να πετύχω φιλόδοξα αποτελέσματα μέσα στα χρονικά πλαίσια που συμφωνήσαμε να εργαστούμε στο Χονγκ-Κονγκ, αλλά όχι εάν αυτό σημαίνει να θυσιάσουμε τα ευρωπαϊκά συμφέροντα ή τα συμφέροντα των αδύναμων και ευάλωτων αναπτυσσόμενων χωρών, οι οποίες πρέπει επίσης να έχουν χειροπιαστά κέρδη από αυτό τον γύρο. Αυτός ο γύρος δεν αφορά μόνο τους ανταγωνιστικούς γεωργικούς εξαγωγείς μεγάλης κλίμακας, αλλά το σύνολο των αναπτυσσόμενων χωρών, των οποίων τα συμφέροντα δεν μπορούν να θυσιαστούν για την ταχύτητα.
<P>
Γενικότερα, πρέπει να επανακαθορίσουμε τα αναπτυξιακά επιχειρήματα. Η μείωση των εμποδίων στις συναλλαγές συμβάλλει στην οικονομική ανάπτυξη. Η επιβολή της στις αναπτυσσόμενες χώρες δεν είναι ένα άδικο τίμημα που πρέπει να πληρώσουν. Μερικές φορές στο Χονγκ-Κονγκ ένιωθα ότι ορισμένες αναπτυσσόμενες χώρες εταίροι απλά δεν ήταν πεπεισμένες ότι το προοδευτικό, κατάλληλα υποστηριζόμενο άνοιγμα των αγορών είναι καλό για την ανάπτυξη και ότι, αντίθετα, η πανάκεια για όλες τις ασθένειες του αναπτυσσόμενου κόσμου είναι απλά η διάλυση της κοινής γεωργικής πολιτικής. Βεβαίως, η γεωργική ελευθέρωση πρέπει να συμβεί και να αναπληρώσει τον χαμένο χρόνο, αλλά αυτός ο γύρος δεν είναι μόνο ένας γεωργικός γύρος. Εφόσον η γεωργία αποτελεί λιγότερο από το 5% του παγκόσμιου εμπορίου σε αγαθά και υπηρεσίες, είναι προφανές ότι τα μεγαλύτερα κέρδη αυτού του γύρου βρίσκονται αλλού, όχι μόνο για την Ευρωπαϊκή Ένωση, αλλά ιδίως για τις αναπτυσσόμενες χώρες, οι οποίες θα έχουν τεράστια ωφέλεια από τη διεύρυνση των μεταξύ τους συναλλαγών εκεί όπου βρίσκεται ο κύριος όγκος αυτών των συναλλαγών, δηλαδή στα βιομηχανικά προϊόντα, όχι στη γεωργία. Έτσι, το σενάριο μιας έντονης διάστασης Νότου-Νότου σε αυτόν τον γύρο παραμένει πειστικό.
<P>
Αναγνωρίζω πλήρως τη σημασία της χορήγησης της απαραίτητης ευελιξίας στις αναπτυσσόμενες χώρες και πρέπει να το εξηγούμε και να το τονίζουμε αυτό συνεχώς στην ευρωπαϊκή προσέγγισης Όλες οι προτάσεις μας περιλαμβάνουν ειδική και διαφορική μεταχείριση, η οποία, στην περίπτωση των λιγότερο ανεπτυγμένων και των πιο ευάλωτων χωρών, σημαίνει βασικά ότι δεν θα τους ζητηθεί να κάνουν καμία προσπάθεια ελευθέρωσης σε αυτόν τον γύρο. Παρ’ όλα αυτά, η Ευρωπαϊκή Κοινότητα δεν πρόκειται να εγγραφεί σε ένα γύρο του ΟΟΣΑ στον οποίο η ομάδα των G20 αναδυόμενων οικονομιών απλώς κάθεται και απολαμβάνει τις παραχωρήσεις του ανεπτυγμένου κόσμου, χωρίς πολύ ή μάλλον χωρίς καθόλου κέρδος για τις φτωχότερες και πιο άπορες αναπτυσσόμενες χώρες. Αυτό δεν περνάει στην Ευρώπη και δεν θα πρέπει να περνάει σε ολόκληρο τον κόσμο.
<P>
Αυτές είναι οι προκαταρκτικές μου σκέψεις. Έχω ήδη αρχίσει συζητήσεις με τους κυριότερους ομολόγους μου και η προσεχής συνάντηση στο Νταβός θα είναι μια πρώτη ευκαιρία για περαιτέρω σύγκριση σημειώσεων με τους Υπουργούς Εμπορίου. Θα συνεχίσουμε να επανεκτιμούμε και να συντονίζουμε τη διαπραγματευτική μας θέση ανάλογα με τις αντιδράσεις και τα σχόλια των μελών του ΠΟΕ, αλλά κυρίως, βέβαια, του Συμβουλίου και των δικών σας. Θα περιγράψω συνοπτικά την προσέγγισή μου σε μια ομιλία σχετικά με την εμπορική πολιτική, την επόμενη Δευτέρα 23 Ιανουαρίου στο Βερολίνο, αφού θα έχω ακούσει τις απόψεις σας απόψε. 
<SPEAKER ID="114" LANGUAGE="" NAME="" AFFILIATION="Αντιπροέδρου">
<SPEAKER ID="115" LANGUAGE="" NAME="Γεώργιος Παπαστάμκος," AFFILIATION="εξ ονόματος της ομάδας PPE-DE">
<P>
   Κύριε Πρόεδρε, παραλείπω να αναφερθώ στους κατ' ιδίαν στόχους της Ευρωπαϊκής Ένωσης και στην έκβαση των διαπραγματεύσεων του Χονγκ-Κονγκ κατά θέμα. Το έπραξε ο πρόεδρος της επιτροπής μας κ. Barón Crespo, το έπραξε και ο Επίτροπος κύριος Mandelson τον οποίο αισθάνομαι την ανάγκη να ευχαριστήσω για τη διαπραγματευτική του ικανότητα στο Χονγκ-Κονγκ όπως επίσης και για τη διαρκή ενημέρωση ημών των βουλευτών του Ευρωπαϊκού Κοινοβουλίου προς και κατά τη διάρκεια της Διάσκεψης του Χονγκ-Κονγκ. Προσβλέπουμε, κύριε Επίτροπε, και στη συνέχιση της δημιουργικής συλλειτουργίας μας.
<SPEAKER ID="116" LANGUAGE="FR" NAME="Harlem Désir," AFFILIATION="εξ ονόματος της Ομάδας PSE">
<P>
Κύριε Επίτροπε, υπήρξαν φορές που ήμουν σκληρός με εσάς και την Επιτροπή, όσον αφορά την εμπορική πολιτική. Η Ομάδα μου και εγώ, θα παραμείνουμε σε επαγρύπνηση και θα συνεχίσουμε να απαιτούμε, ιδίως όσον αφορά τα βασικά θέματα όπως οι δημόσιες υπηρεσίες ή τα υποστηρικτικά μέτρα για τις ΛΑΧ και τα κράτη ΑΚΕ. Τούτου λεχθέντος, θα ήθελα σήμερα, σε αυτό το Σώμα, να αποτίσω φόρο τιμής στο έργο που επιτελέσατε, όχι μόνον τηρώντας την αντιπροσωπεία του Ευρωπαϊκού Κοινοβουλίου συνεχώς ενήμερη, αλλά επίσης –και κυρίως– διασφαλίζοντας τη συνεκτικότητα της τοποθέτησης των κρατών μελών στο Χονγκ-Κονγκ. Αναφέροντας αυτό, σκέπτομαι, συγκεκριμένα, τη δύσκολη απόφαση που έπρεπε να ληφθεί προκειμένου να φθάσουμε σε μια ομόφωνη συμφωνία για την κατάργηση των επιδοτήσεων των εξαγωγών γεωργικών προϊόντων έως το 2013. Ήταν μια πολυαναμενόμενη απόφαση και ένας σημαντικός οιωνός –τόσο από άποψη υποστήριξης, όσο και προκειμένου να προβούμε σε περισσότερες ενέργειες για να προασπίσουμε την ΚΓΠ στο μέλλον– ακόμη και εάν γνωρίζουμε ότι, όσον αφορά τη γεωργία, πρέπει ακόμη να διαπραγματευθούμε τα θέματα των εσωτερικών επιδοτήσεων και της πρόσβασης στην αγορά.
<SPEAKER ID="117" LANGUAGE="" NAME="Sajjad Karim," AFFILIATION="εξ ονόματος της ομάδας ALDE">
<P>
   () Κύριε Πρόεδρε, η αναδιαμέτρηση των συνομιλιών του Χονγκ-Κονγκ μας ανάγκασε όλους να μην ελπίζουμε σε ιστορικές εξελίξεις. Ήταν σίγουρα επιτυχής ως προς αυτό. Όπως επεσήμανε ο Επίτροπος κ. Mandelson, ο γύρος δεν ήταν αποτυχία, αλλά δεν ήταν ούτε και κατά το ελάχιστο επιτυχία. Ένα δημοκρατικό έλλειμμα υπήρξε διάχυτο στις συνομιλίες, καθώς έλαβαν χώρα πίσω από τις κλειστές πόρτες των «πράσινων δωματίων», και η ευκαιρία να ελευθερώσουν εκατομμύρια ανθρώπους από τη φτώχεια απλώς δεν υλοποιήθηκε. Λέγοντας αυτό, δεν επιθυμώ να μειώσω σε τίποτα την πολύ στενή σχέση εργασίας που είχε το Ευρωπαϊκό Κοινοβούλιο καθ’ όλη τη διάρκεια με την Επιτροπή.
<P>
Παρότι οι φτωχότερες χώρες του κόσμου ενώθηκαν για να καταστήσουν τον Γύρο της Ντόχα μία αναπτυξιακή πραγματικότητα, βρέθηκαν στην εξωφρενική θέση είτε να αποδεχθούν ένα κείμενο το οποίο απείχε πολύ από το επιθυμητό είτε να βρεθούν στο στόχαστρο κατηγοριών στο παιχνίδι καταλογισμού των ευθυνών, το οποίο κατάφερε πλήγμα στην πρόοδο. Στο διάστημα λίγων ωρών την προτελευταία ημέρα των συνομιλιών, σημειώθηκε μία ξαφνική στροφή σε δύο προβλήματα, στα οποία είχε φανεί πως υπήρχε μόνιμο αδιέξοδο. Η ΕΕ είχε ένα σχέδιο προϋπολογισμού μέχρι το 2013 και ο ΠΟΕ επικύρωσε τη διακήρυξη του Χονγκ-Κονγκ. Αυτά συνδέονταν, ασφαλώς, και όλοι εδώ γνωρίζουν πόσο δύσκολο ήταν για μερικούς να εγκαταλείψουν το 3,5% της συνολικής γεωργικής ενίσχυσης της ΕΕ.
<P>
Η κατάργηση των εξαγωγικών γεωργικών επιδοτήσεων που στρεβλώνουν το εμπόριο το 2013 γίνεται τρία χρόνια αργότερα από ό,τι ελπίζαμε και ισοδυναμεί με μια συμβολική χειρονομία προς τους φτωχότερους αγρότες του κόσμου. Μέχρι να εξαλειφθεί το ντάμπινγκ όλων των επιδοτούμενων καλλιεργειών και προϊόντων στις αγορές τους, θα συνεχίζουν να αντιμετωπίζουν έναν επίπονο αγώνα να βγουν από την ανυπόφορη φτώχεια.
<P>
Την προηγούμενη εβδομάδα ο Gordon Brown παραδέχθηκε ότι το Ηνωμένο Βασίλειο είχε αποτύχει να εκμεταλλευτεί στο έπακρο τη διπλή Προεδρία του στην ΕΕ και στη G8 και να ολοκληρώσει την φιλόδοξη αναπτυξιακή του ατζέντα. Πρότεινε ένα σχέδιο πέντε σημείων για να αντιστρέψει αυτή την αποτυχία και μία ώθηση από τους παγκόσμιους ηγέτες να ξαναρχίσουν και να ολοκληρώσουν τις συνομιλίες για το εμπόριο. Και πρέπει να πιέσουμε. Μπορούμε να τα καταφέρουμε. Για το βαμβάκι, συμφωνήσαμε να εξαλείψουμε όλες τις μορφές των εξαγωγικών επιδοτήσεων το 2006. Διασφαλίσαμε ότι η επισιτιστική βοήθεια δεν μπορεί πλέον να χρησιμοποιείται ως μέθοδος συγκάλυψης των συνεχιζόμενων εξαγωγικών επιδοτήσεων και η πρωτοβουλία «Όλα εκτός των όπλων» της ΕΕ έλαβε την υποστήριξη όλων.
<P>
Κύριε Mandelson, είπατε ότι επρόκειτο να δημιουργήσουμε ένα στάδιο. Θα πρέπει τώρα να χρησιμοποιήσουμε το στάδιο αυτό σαν αφετηρία. Τώρα είναι η ώρα για να ξαναγίνουμε φιλόδοξοι. Ας οδηγεί η ΕΕ και ας ελπίσουμε ότι οι άλλοι θα ακολουθήσουν. 
<SPEAKER ID="118" LANGUAGE="FR" NAME="Marie-Hélène Aubert," AFFILIATION="εξ ονόματος της Ομάδας Verts/ALE.">
<SPEAKER ID="119" LANGUAGE="IT" NAME="Vittorio Agnoletto," AFFILIATION="εξ ονόματος της Ομάδας GUE/NGL">
<P>
Πώς μπορούμε να συζητάμε για κατάργηση του προστατευτισμού ή για υπεράσπιση της ελεύθερης αγοράς όταν ο καθένας από τους 25 000 καλλιεργητές βάμβακος των Ηνωμένων Πολιτειών λαμβάνει κατά μέσο όρο 114 000 δολάρια ετησίως σε επιδοτήσεις; Η πρακτική αυτή έχει ως αποτέλεσμα τη μείωση κατά 15% της τιμής του βαμβακιού στη διεθνή αγορά. Τα 20 εκατομμύρια των αφρικανών καλλιεργητών καταδικάζονται έτσι στην πείνα: μεταξύ αυτών υπάρχουν αγρότες από το Μαλί, το Μπενίν, την Μπουρκίνα Φάσο, το Τσαντ, τον Νίγηρα και όλες τις χώρες που καταλαμβάνουν τις τελευταίες θέσεις στον πίνακα δεικτών ανάπτυξης του ΟΗΕ.
<P>
Πώς μπορούμε να μιλάμε για πολιτική ανάπτυξης, όταν παρατείνεται έως το 2013 μια πολιτική που βασίζεται στο ντάμπινγκ στον γεωργικό τομέα, το αποτέλεσμα του οποίου είναι η περαιτέρω καταστροφή της οικονομίας των αναπτυσσόμενων χωρών, λαμβάνοντας υπόψη ότι το 70% του παγκόσμιου πληθυσμού ζει από τα προϊόντα της γης; Η Ευρωπαϊκή Ένωση και οι Ηνωμένες Πολιτείες εκτοξεύουν αμοιβαία κατηγορίες, αλλά επί της ουσίας, κανείς δεν φάνηκε διατεθειμένος να διακόψει αμέσως τις επιδοτήσεις στις εξαγωγές στον γεωργικό τομέα και στην παραγωγή βάμβακος. Αυτό σημαίνει ότι θα εξακολουθήσει η επικράτηση ενός μονοπωλιακού καθεστώτος στο οποίο κυριαρχούν οι πολυεθνικές του γεωργικού τομέα.
<P>
Δεν ακούσαμε ούτε μια λέξη για την ανάγκη θέσπισης και επιβολής κοινωνικών ρητρών: καμία απολύτως αναφορά στο ζήτημα αυτό. Εκτός αυτού, οι αναπτυσσόμενες χώρες αναγκάστηκαν να ανοίξουν τις αγορές τους στα βιομηχανικά προϊόντα του Βορρά, καθώς υποχρεώθηκαν να μειώσουν αισθητά τους τελωνειακούς δασμούς. Αυτό σημαίνει έναν άνισο ανταγωνισμό ο οποίος θα καταστρέψει ακόμη περισσότερο την ελάχιστη βιομηχανία που έχει αναπτυχθεί έως τώρα στην Αφρική και στις φτωχές περιοχές της Ασίας. Για την αδιάφορη κοινή γνώμη, το 97% μπορεί να σημαίνει πολλά. Γνωρίζουμε ωστόσο ότι το πρόβλημα είναι αυτό το 3% των προϊόντων για τα οποία δεν υπάρχει δυνατότητα ελεύθερης πρόσβασης στις αγορές του Βορείου ημισφαιρίου.
<P>
Επίσης, η προβλεπόμενη αναπτυξιακή βοήθεια δεν επιβεβαιώθηκε με ακριβή ποσά, ενώ δεν διευκρινίζεται εάν πρόκειται για πραγματική βοήθεια ή για δανεισμό: ένα προπέτασμα καπνού που αναδεικνύει όλο το μέγεθος της υποκρισίας. Ανοίγει η αγορά των υπηρεσιών: η εκπαίδευση και οι κοινωνικές και υγειονομικές υπηρεσίες θα αποτελούν ολοένα και λιγότερο δικαιώματα και ολοένα και περισσότερο εμπορεύματα που θα διατίθενται μόνο σε όσους μπορούν να τα αποκτήσουν και υπάρχει ο κίνδυνος σε αυτήν την αγορά να ενταχθεί και το νερό ως εμπόρευμα, ένα εμπόρευμα που στο προσεχές μέλλον θα ανταγωνίζεται στην αγορά το πετρέλαιο. Για να μην αναφερθούμε στην κατάσταση της πρόσβασης στα φάρμακα, η οποία ουσιαστικά απαγορεύεται στα 30 εκατομμύρια των φορέων του AIDS που ζουν στην Αφρική.
<SPEAKER ID="120" LANGUAGE="NL" NAME="Bastiaan Belder," AFFILIATION="εξ ονόματος της Ομάδας IND/DEM">
<P>
   . Κύριε Πρόεδρε, μολονότι η έκτη υπουργική διάσκεψη του ΠΟΕ ίσως να μην αποτέλεσε αποτυχία, η πολύ περιορισμένη πρόοδος που σημειώθηκε στο Χονγκ Κονγκ καθιστά το 2006 μια ιδιαίτερα δύσκολη χρονιά για διαπραγματεύσεις. Θέλω να ρωτήσω την Επιτροπή με ποιόν τρόπο σκέπτεται πως μπορεί να γαλβανίσει τους λοιπούς εταίρους να αναλάβουν δράση. Οι τακτικές σαλαμοποίησης της Ομάδας G20, τις οποίες επικρίνει ο Επίτροπος Mandelson, οδήγησαν τελικά την Ευρωπαϊκή Ένωση να μείνει ουσιαστικά με άδεια χέρια σε ό,τι αφορά τα βιομηχανικά προϊόντα και τις υπηρεσίες εν τέλει, ενώ αναλώθηκε και με το παραπάνω χρόνος για να συζητήσει διεξοδικά επί μιας συμφωνίας σχετικά με τον τερματισμό των εξαγωγικών επιδοτήσεων το 2013.
<P>
Η Επιτροπή πρέπει, λοιπόν, να άρει όλα τα προσκόμματα που προβάλλονται προκειμένου να διατηρήσει την ορμή του Χονγκ Κονγκ το 2006, ούτως ώστε να επιτευχθεί μια αποδεκτή συμφωνία στον χώρο της βιομηχανίας αλλά και στον τομέα των υπηρεσιών. Θέλω επίσης να ρωτήσω την Επιτροπή τι προσπάθειες προτίθεται να κάνει για αναδείξει περισσότερο στην ημερήσια διάταξη τα λεγόμενα μη εμπορικά θέματα. 
<SPEAKER ID="121" LANGUAGE="" NAME="Seán Ó Neachtain," AFFILIATION="εξ ονόματος της ομάδας UEN">
<P>
   () Κύριε Πρόεδρε, ως ένας από τους 26 ευρωβουλευτές που παρακολούθησαν τις συνομιλίες για το παγκόσμιο εμπόριο θα συμφωνούσα με τον Επίτροπο ότι σημειώθηκε κάποια επιτυχία –δεν ήταν πλήρης αποτυχία. Όμως, πρέπει να πω ότι, από την εντύπωση που έχω εγώ για όσα συνέβησαν στο Χονγκ-Κονγκ, σε αυτές τις συνομιλίες ασκήθηκε τεράστια πίεση στο ευρωπαϊκό μοντέλο της γεωργίας, εξ ολοκλήρου στο όνομα της αρωγής των αναπτυσσόμενων χωρών.
<P>
Στην Ευρώπη δεν μπορούμε να επιτρέψουμε να ανατεθεί ο εφοδιασμός των τροφίμων μας σε τρίτους. Το να αντιμετωπίζουμε τη γεωργία και τα τρόφιμα σαν συνηθισμένα προϊόντα σε μία αλυσίδα παραγωγής απειλεί την ίδια την επισιτιστική μας ασφάλεια. Είναι ξεκάθαρο ότι οι συνομιλίες του ΠΟΕ δεν μπορούν να επιτύχουν όσο αυτός επιμένει να παίζει ρώσικη ρουλέτα με τους εφοδιασμούς των τροφίμων μας και με τα προς το ζην των μικρομεσαίων αγροτών μας, επειδή αυτοί είναι που κινδυνεύουν, όχι οι γεωργικές εξαγωγές, κύριε Επίτροπε. Ίσως ήρθε η ώρα να αποκλείσουμε εντελώς τη γεωργία από τον ΠΟΕ, επειδή, όπως είπατε και ο ίδιος, ισοδυναμεί μόνο με το 5% του παγκόσμιου εμπορίου. Γιατί θα πρέπει το 5% να εμποδίζει το 95% της προόδου που θα μπορούσε να επιτευχθεί; Αυτό θα έπρεπε να επανεξεταστεί για το συμφέρον όλων των συνομιλιών, επειδή πιστεύω ότι η γεωργία θα αποτελεί πάντα ένα πρόβλημα. 
<SPEAKER ID="122" LANGUAGE="FR" NAME="Jean-Claude Martinez (NI ). –" AFFILIATION="">
<P>
   Κύριε Πρόεδρε, κύριε Mandelson, πέντε διδάγματα λάβαμε από τη διάσκεψη κορυφής του Χονγκ-Κονγκ.
<P>
Δεύτερον, το Χονγκ-Κονγκ επαληθεύει το Σηάτλ και το Κανκούν. Παρά το γεγονός ότι η γεωργία ανέρχεται μόνο στο 5% του παγκόσμιου εμπορίου αγαθών και υπηρεσιών, αποτελεί αδιαμφισβήτητα το συγκριτικό πλεονέκτημα του Ricardo της Ευρώπης, ειδάλλως για ποιον άλλο λόγο θα βρισκόταν στο επίκεντρο της πολεμικής που εξαπολύει, για παράδειγμα, η Βραζιλία εναντίον μας σε κάθε διάσκεψη κορυφής;
<P>
Τέταρτον, η μείωση των τελωνειακών δασμών, ενώ αποτελεί ευγενική χειρονομία σε πολιτικό επίπεδο, είναι δύσκολη η διαχείρισή της από τεχνική άποψη. Απόδειξη αυτού αποτελεί το γεγονός ότι μετά από 20 έτη χρήσης μαθηματικών τύπων –ελβετική φόρμουλα ή άλλες– η διακήρυξη του Χονγκ-Κονγκ αδυνατεί να εξεύρει μια λύση.
<P>
Κύριε Mandelson, εάν το καταφέρνατε αυτό, θα ήσασταν ο Χάρι Πότερ, θα είχατε επιτύχει να συζεύξετε τις θεωρίες του Ricardo και του Frederick List, θα είχατε επιλύσει το πρόβλημα των παγκόσμιων οικονομικών ανισορροπιών και θα είχατε προστατεύσει τα συμφέροντα των φτωχών και εκείνα των πλουσίων, του ελεύθερου εμπορίου και του κοινωνικού μας προτύπου διαμιάς. 
<SPEAKER ID="123" LANGUAGE="" NAME="Robert Sturdy (PPE-DE ). –" AFFILIATION="ΕΝ">
<P>
   () Κύριε Πρόεδρε, προτού ευχαριστήσω τον Επίτροπο κ. Mandelson και αυτός πέσει από την καρέκλα του στη σκέψη ότι θα τον ευχαριστήσω, θα ήθελα να κάνω μία επίκριση για τον τρόπο με τον οποίο συμμετείχε εκεί το Ευρωπαϊκό Κοινοβούλιο. Είχαμε 26 ευρωβουλευτές, 10 άτομα προσωπικό υποστήριξης και έναν εκπρόσωπο Τύπου. Ουδέποτε συνάντησα τον εκπρόσωπο Τύπου· ουδέποτε έκανε ο εκπρόσωπος Τύπου τίποτα για την ομάδα PPE-DE –όχι ότι ήταν εκεί για να υποστηρίξει την ομάδα μας· ήταν εκεί για το σύνολο του Ευρωπαϊκού Κοινοβουλίου. Ως το άτομο που συμπροέδρευσε στη Διακοινοβουλευτική Διάσκεψη και εξασφάλισε τη συμφωνία για αυτή τη συμπροεδρία, εξεπλάγην που δεν είχαμε εκπρόσωπο Τύπου. Ο Robert Portman ρώτησε γιατί βρισκόταν εκεί το Ευρωπαϊκό Κοινοβούλιο και τι έκαναν οι ευρωβουλευτές. Η κ. Kinnock από την Κοινοβουλευτική Συνέλευση Ίσης Εκπροσώπευσης ΑΚΕ-ΕΕ ήταν εκεί· υπήρχαν βουλευτές από την Επιτροπή Ανάπτυξης και την Επιτροπή Γεωργίας και Ανάπτυξης της Υπαίθρου, συμπεριλαμβανομένου και εμού. Ελπίζω να μεταδώσετε αυτό το μήνυμα.
<P>
Κύριε Επίτροπε, θα ήθελα καταρχάς να ευχαριστήσω το προσωπικό σας: η κ. Nikolay ήταν έξοχη, όπως και ο κ. Trojan. Εσείς επίσης ήσασταν έξοχος στον τρόπο με τον οποίο μας κατατοπίσατε και μας κρατήσατε ενήμερους για τις διαπραγματεύσεις.
<SPEAKER ID="124" LANGUAGE="DE" NAME="Erika Mann (PSE ). –" AFFILIATION="">
<P>
   Κύριε Πρόεδρε, κυρίες και κύριοι, θέλω καταρχάς να αναφερθώ στο θέμα για το οποίο μόλις μίλησε ο κ. Sturdy. Εσείς, κύριε Επίτροπε ρωτήσατε τι πρέπει να κάνετε όσον αφορά την περαιτέρω αξιολόγηση, και τι θέλουμε να λάβετε υπόψη.
<P>
Πιστεύω ότι ο κ. Sturdy έχει δίκιο· στο μέλλον οφείλουμε να λαμβάνουμε υπόψη αν η προσέγγιση του απλού εγχειρήματος είναι πάντοτε η σωστή. Πιθανότατα έχει νόημα η συνέχιση της εφαρμογής της, αλλά υποψιάζομαι βάσιμα ότι το μέλλον του ΠΟΕ θα εξαρτηθεί από την εξεύρεση άλλων μεθόδων, ώστε να υπάρξει μεγαλύτερη ευελιξία, να μπορούν να εξετάζονται παράλληλα τα θέματα διαπραγμάτευσης και να χρησιμοποιείται ένα ευέλικτο και κυλιόμενο σχέδιο εργασίας. Το πώς θα εναρμονιστούν όλα αυτά σε αυτόν τον γύρο, εναπόκειται σε εσάς και στη σοφία που σας διακρίνει.
<SPEAKER ID="125" LANGUAGE="IT" NAME="Giulietto Chiesa (ALDE ). –" AFFILIATION="">
<P>
Κατανοώ ότι η επίτευξη συμβιβασμού ήταν πολύ δύσκολη, αλλά ο στόχος του 2014 για την κατάργηση των επιδοτήσεων είναι πολύ μακρινός. Φοβούμαι πως έως τότε, θα συμβούν πολλά. Ίσως μόνη υπαίτιος να μην ήταν η Ευρώπη, ωστόσο μερίδιο ευθύνης ανήκει στην Ευρώπη και όχι στον Επίτροπο Mandelson. Είχαμε πει ότι χρειάζονταν περισσότερες και αποτελεσματικότερες προσπάθειες για να βοηθήσουμε όσους δεν μπορούν να αντεπεξέλθουν μόνοι τους και κινδύνευαν να συντριβούν – όπως και συνετρίβησαν – από την αγορά.
<P>
Οφείλουμε να αναγνωρίσουμε στον Επίτροπο Mandelson ότι εκπροσώπησε στο Χονγκ Κονγκ μια Ευρώπη λιγότερο αλαζονική από τις Ηνωμένες Πολιτείες. Ωστόσο, η συνολική κατάσταση της Δύσης θα πρέπει να μας οδηγήσει σε έναν εντελώς νέο προβληματισμό εάν δεν θέλουμε να αποτύχει ο γύρος αυτός κάτω από τα πλήγματα της εντεινόμενης παγκόσμιας αστάθειας που παρακολουθούμε ήδη.
<SPEAKER ID="126" LANGUAGE="DE" NAME="Friedrich-Wilhelm Graefe zu Baringdorf (Verts/ALE ). –" AFFILIATION="">
<SPEAKER ID="127" LANGUAGE="" NAME="Γεώργιος Τούσσας (GUE/NGL ). –" AFFILIATION="Ο Πρόεδρος διακόπτει τον ομιλητή">
<P>
Η λεγόμενη απελευθέρωση των υπηρεσιών -η οδηγία Bolkenstein- που προωθείται μέσα από τον ΠΟΕ, ανοίγει το κουτί της Πανδώρας, ανοίγει το δρόμο για την πλήρη εμπορευματοποίηση αγαθών όπως το νερό, η υγεία, η εκπαίδευση, οι μεταφορές και η ενημέρωση με σκοπό την αύξηση των κερδών των μονοπωλίων.
<P>
Αλλά εκεί που η κατάσταση είναι απαράδεκτη, που ο κυνισμός ξεπερνάει κάθε όριο, είναι στην παραγωγή και τη διάθεση των φαρμάκων. Πρόκειται για έγκλημα κατά της ανθρωπότητας, αφού πάνω από 30.000 άνθρωποι χάνουν κάθε μέρα τη ζωή τους στο βωμό των υπερκερδών της διεθνούς φαρμακοβιομηχανίας γιατί δεν έχουν τη δυνατότητα πρόσβασης στα φάρμακα για την αντιμετώπιση των μεγάλων επιδημιών.
<SPEAKER ID="128" LANGUAGE="IT" NAME="Roberta Angelilli (UEN ). –" AFFILIATION="">
<SPEAKER ID="129" LANGUAGE="SV" NAME="Christofer Fjellner (PPE-DE ). –" AFFILIATION="">
<P>
   Κύριε Πρόεδρε, κύριε Mandelson, μετά τη Διάσκεψη του ΠΟΕ, είπατε ότι η έκβαση έπρεπε να είναι ένας εποικοδομητικός συμβιβασμός επειδή ο περισσότεροι δεν είναι ικανοποιημένοι. Αυτή είναι μια εύστοχη επισήμανση και αν επρόκειτο για διαπραγματεύσεις για τον προϋπολογισμό –ένα παίγνιο μηδενικού αθροίσματος για όλους, όπου οι παραχωρήσεις στην πράξη κοστίζουν σε χρήμα– θα είχατε δίκιο. Σε αυτή την περίπτωση, η κατάσταση είναι ακριβώς η αντίστροφη. Στις εμπορικές διαπραγματεύσεις, κερδίζουμε τόσα από την κατάργηση των τελωνειακών μας δασμών όσα και από το να εξαναγκάζουμε τους άλλους να καταργούν και αυτοί τους δικούς τους δασμούς. Αυτό δεν είναι παίγνιο μηδενικού αθροίσματος. Ακόμη και αν η διάσκεψη δεν ήταν η καταστροφή που πολλοί φοβούνταν, πιστεύω ότι πρέπει να είμαστε ειλικρινείς και να λέμε ότι αυτό ήταν αποτυχία. Τα προβλήματα μετατέθηκαν για ένα μέλλον όπου η καταστροφή θα πλησιάζει όλο και πιο πολύ, πιστεύω μάλιστα ότι για σημαντικά τμήματα της βιομηχανίας και του τομέα των υπηρεσιών η διάσκεψη επέφερε ελαφρώς δυσμενέστερες αλλαγές στο έγγραφο.
<P>
Για την Ευρώπη, η διάσκεψη του Χονγκ Κονγκ πρέπει να αφυπνίσει, και όχι μόνο σε σχέση με το προφανές γεγονός ότι ο προστατευτισμός που ασκούμε στα θέματα της γεωργίας μας κοστίζει στο πολύ σημαντικότερο θέμα της ελευθέρωσης του εμπορίου υπηρεσιών και βιομηχανικών αγαθών. Πρωτίστως, πρέπει να αντιληφθούμε, από κοινού με τις Ηνωμένες Πολιτείες, την Ιαπωνία και άλλους, ότι το κόστος που επωμίζονται οι καταναλωτές και οι φορολογούμενοί μας λόγω του προστατευτισμού μας στα θέματα της γεωργίας είναι επαρκής λόγος για να τον άρουμε. «Το ελεύθερο εμπόριο, μια από τις μεγαλύτερες ευλογίες που μπορεί να δώσει μια κυβέρνηση στον λαό της, δεν είναι δημοφιλές σχεδόν σε καμία χώρα», έλεγε ο Babington ήδη το 1824. Η διάσκεψη του ΠΟΕ στο Χονγκ Κονγκ δείχνει ότι αυτό θα μπορούσε κάλλιστα να ειπωθεί και σήμερα. Πρέπει όλοι μας, καταναλωτές και εργαζόμενοι, να καταβάλουμε το τίμημα για την έλλειψη ελευθέρωσης του εμπορίου στον κόσμο. 
<SPEAKER ID="130" LANGUAGE="NL" NAME="Margrietus van den Berg (PSE ). –" AFFILIATION="">
<P>
Είναι πολύ θετικό, πάντως, ότι τέθηκε τώρα ως καταληκτική προθεσμία για τις εξαγωγικές επιδοτήσεις το έτος 2013. Μολονότι πιστεύω ότι αυτή η προθεσμία είναι πολύ αργά, εν πάση περιπτώσει καθορίστηκε. Ελπίζω η Επιτροπή να επιδιώξει τη σταδιακή εξάλειψη αυτών των στρεβλών εξαγωγικών επιδοτήσεων πολύ νωρίτερα και προσβλέπω σε συγκεκριμένο χρονοδιάγραμμα.
<P>
Η EE υποσχέθηκε 1 δισεκατομμύριο ευρώ ως βοήθεια για εμπορικά μέτρα έως το 2010. Μπορεί να εξηγήσει η Επιτροπή πού μπορώ να βρω αυτό το ποσό καταχωρημένο στον πολυετή προϋπολογισμό του Συμβουλίου; Το ίδιο ισχύει, μάλιστα, για το ποσό των 200 εκατομμυρίων που προορίζεται για τις χώρες που εξαρτώνται από την παραγωγή ζάχαρης και τις δεσμεύσεις που αναλήφθηκαν απέναντί τους. Νομίζω ότι ακόμη υπογράφουμε επιταγές χωρίς αντίκρισμα και είναι προφανές ότι μας βρίσκει πλήρως αντίθετους η ιδέα να πληρώσουν οι φτωχοί λαοί της Λατινικής Αμερικής, της Ασίας ή της Αφρικής, όπως έχει το πράγμα, για την αλληλεγγύη μας.
<P>
Για να στεφθεί αυτός ο αναπτυξιακός γύρος από επιτυχία, η Ευρωπαϊκή Ένωση πρέπει να τρίξει τα δόντια της. Όχι επιμένοντας τώρα στην ελευθέρωση των υπηρεσιών με την Ομάδα G20 –το μόνο που χρειάζεται να κοιτάξει η Ευρωπαϊκή Ένωση είναι να δει πόσο δύσκολο το βρίσκουμε αυτό– αλλά θέτοντας τα εργασιακά πρότυπα στην κορυφή της παγκόσμιας ημερήσιας διάταξης του επόμενου γύρου και μεταρρυθμίζοντας τη γεωργία μας ταχύτερα και σε μεγαλύτερο εύρος στη διάρκεια του τρέχοντα γύρου. Ο Επίτροπος αξίζει πολλούς επαίνους που απέτρεψε μια αποτυχία. Θα μπορούμε όμως να μιλάμε για επιτυχία στα τέλη του 2006, αν ολοκληρωθεί πράγματι αυτός ο γύρος και εφαρμοστεί με δίκαιο τρόπο. 
<SPEAKER ID="131" LANGUAGE="DE" NAME="Jorgo Chatzimarkakis (ALDE ). –" AFFILIATION="">
<SPEAKER ID="132" LANGUAGE="DA" NAME="Margrete Auken (Verts/ALE ). –" AFFILIATION="">
<SPEAKER ID="133" LANGUAGE="DE" NAME="Daniel Caspary (PPE-DE ). –" AFFILIATION="">
<P>
Στη σύνοδο ολομελείας της 12ης Μαΐου η Επιτροπή ανέλαβε να υποβάλει ένα σχέδιο για μια εκστρατεία πρόληψης που θα πραγματοποιηθεί παράλληλα με τις διαπραγματεύσεις του ΠΟΕ, προκειμένου να πείσει τον κόσμο για τα οφέλη του παγκόσμιου εμπορίου. Μέχρι στιγμής δεν έχει υποβληθεί ένα τέτοιο σχέδιο. Εκπονείται αυτό το σχέδιο, και πότε θα υποβληθεί;
<SPEAKER ID="134" LANGUAGE="" NAME="Glenys Kinnock (PSE ). –" AFFILIATION="ΕΝ">
<P>
   () Κύριε Πρόεδρε, ευχαριστώ τον κ. Επίτροπο. Θα ήθελα να ξεκινήσω με μερικά θετικά σημεία. Πρώτα από όλα –και πιστεύω ότι κανείς δεν το έχει ανέφερε αυτό– είναι πολύ σημαντικό το γεγονός ότι το τελικό κείμενο αναφέρει την κατάχρηση της επισιτιστικής βοήθειας από τις ΗΠΑ και ότι έχει δημιουργηθεί η «θυρίδα ασφαλείας». Δευτερευόντως, είναι σημαντικό ότι το κείμενο συγκρατεί τις χειρότερες υπερβολές του ‘blue box’. Το τελικό κείμενο περιέχει επίσης σχετικά αισιόδοξη γλώσσα για τα ειδικά προϊόντα και για τους ειδικούς μηχανισμούς διασφάλισης. Αυτά είναι τα θετικά.
<P>
Η βοήθεια για το εμπόριο είναι επίσης ευπρόσδεκτη, παρότι διατηρώ επιφυλάξεις για το ότι η Διεθνής Τράπεζα και το ΔΝΤ είναι υπεύθυνα για αυτή, έχοντας υπόψη την έμφαση στις προϋποθέσεις για τις οποίες τόσο φημίζονται. Όπως ο συνάδελφός μου κ. van den Berg, επιθυμώ σφόδρα να μάθω από πού πρόκειται να βρεθεί το 1 δισεκατομμύριο ευρώ που υποσχέθηκε ο Πρόεδρος Barroso στο Gleneagles. Υπάρχουν τεράστια κενά στις υποσχέσεις που έχουν γίνει για τον προϋπολογισμό.
<P>
Όταν προέδρευσα σε μία συνέντευξη Τύπου της ομάδας των χωρών ΑΚΕ στο Χονγκ-Κονγκ αντιλήφθηκα πραγματικά το αίσθημα απογοήτευσης και προδοσίας που νιώθουν. Για τη ζάχαρη, τις μπανάνες και το βαμβάκι ο ΠΟΕ δεν έχει δείξει καμία εύνοια στις χώρες ΑΚΕ. Κύριε Mandelson, αυτές οι χώρες αποτελούν τους φυσικούς μας συμμάχους, αλλά εάν δεν αποδείξουμε πραγματικά ότι έχουμε μια αναπτυξιακή εντολή της Ντόχα και ότι τηρούμε αυτή την εντολή, τότε πιστεύω ότι στους μήνες που θα ακολουθήσουν δεν θα μπορούμε να στηριζόμαστε στους συναδέλφους μας από τις ΑΚΕ. Επίσης, είναι απολύτως ζωτικής σημασίας το ότι έχουμε νέα μακροπρόθεσμη ουσιαστική χρηματοδότηση για τις χώρες του Πρωτοκόλλου της Ζάχαρης.
<P>
Είναι ρεαλιστικό, στο σύντομο χρονικό διάστημα που διαθέτουμε, να σημειώσουμε πρόοδο στην εξάλειψη του ντάμπινγκ, στην επιβεβαίωση του δικαιώματος των αναπτυσσόμενων χωρών να προστατεύσουν τα αγροκτήματά τους, τις νεοσύστατες βιομηχανίες και υπηρεσίες τους; Θα εφαρμόσουμε δίκαιη και ισότιμη πρόσβαση για τις εξαγωγές των αναπτυσσόμενων χωρών; Αυτά είναι ουσιώδη. Είναι μία τρομακτική λίστα. Μπορείτε να το κάνετε αυτό μέχρι τις 30 Απριλίου, κύριε Επίτροπε; 
<SPEAKER ID="135" LANGUAGE="LT" NAME="Danutė Budreikaitė (ALDE ). –" AFFILIATION="">
<P>
Την άνοιξη περιμένουν την Επιτροπή ορισμένες δύσκολες διαπραγματεύσεις. Στην πραγματικότητα, είναι δύσκολο να συμβιβαστούν τα εμπορικά συμφέροντα των 149 ανεπτυγμένων και αναπτυσσόμενων χωρών. Ο ΠΟΕ, όντας οργανισμός με τους δικούς του κανονισμούς και τις δικές του διαδικασίες λήψης αποφάσεων, την τελευταία πενταετία απέτυχε να καταλήξει σε οποιαδήποτε απόφαση· πρέπει να παραδεχθούμε ότι ο ΠΟΕ διέρχεται κρίση.
<SPEAKER ID="136" LANGUAGE="ES" NAME="Daniel Varela Suanzes-Carpegna (PPE-DE ). –" AFFILIATION="">
<SPEAKER ID="137" LANGUAGE="ES" NAME="Javier Moreno Sánchez (PSE ). –" AFFILIATION="">
<P>
Είμαι επίσης ευγνώμων για τη συνεργασία που είχαμε κατά τη διάρκεια αυτής της τελευταίας Υπουργικής Διάσκεψης και πιστεύω ότι, όπως έχει λεχθεί, αυτό το Κοινοβούλιο πρέπει να συνεχίσει να συμμετέχει ενεργά σε όλη τη διαδικασία διαπραγμάτευσης, συμπεριλαμβανομένου του Γενικού Συμβουλίου στη Γενεύη στις 30 Απριλίου.
<P>
Τέλος, πώς πιστεύετε ότι θα επηρεάσουν οι συμφωνίες που επιτεύχθηκαν στο Χονγκ Κονγκ τις διαπραγματεύσεις για την επιθυμητή συμφωνία μεταξύ Ευρωπαϊκής Ένωσης και Mercosur; 
<SPEAKER ID="138" LANGUAGE="FR" NAME="Jean-Pierre Audy (PPE-DE ). –" AFFILIATION="">
<P>
   Κύριε Πρόεδρε, κύριε Επίτροπε, κυρίες και κύριοι, δεν πρόκειται να επανέλθω σε αυτό το περίπλοκο θέμα. Προτίθεμαι απλώς να επισημάνω ορισμένα ζητήματα, προκειμένου να τονίσω το ιδιαίτερο ενδιαφέρον μας να διαθέτουμε μια Ευρωπαϊκή Ένωση η οποία θα υφίσταται για να δρα ως πολιτικό εργαλείο στις συζητήσεις επί θεμάτων όπως το διεθνές εμπόριο. Σας ευχαριστώ και εγώ, όπως και οι άλλοι, κύριε Επίτροπε, όπως και την κ. Fischer-Boel και τον κ. Johnson από το Ευρωπαϊκό Συμβούλιο.
<P>
Όσον αφορά το 2013, το έτος που ορίστηκε για την κατάργηση των εξαγωγικών επιδοτήσεων, πρότεινα έναν ανεξάρτητο έλεγχο όλων των μορφών ενίσχυσης οι οποίες υποτίθεται ότι θα είχαν ως στόχο να διακρίνουν, αφενός, τις πτυχές που αφορούν τα ανθρωπιστικά θέματα και πρέπει να τεθούν υπό δημόσια εξέταση και, αφετέρου, τις πτυχές που στρεβλώνουν τους κανόνες του ανταγωνισμού στο διεθνές εμπόριο και πρέπει να εξαλειφθούν, εάν πρόκειται να απαλλαγούμε από την κρατούσα υποκρισία επί του θέματος. Θα ήθελα να σας επιστήσω την προσοχή σε πέντε σημεία.
<SPEAKER ID="139" LANGUAGE="" NAME="David Martin (PSE ). –" AFFILIATION="ΕΝ">
<P>
   () Κύριε Πρόεδρε, το Χονγκ Κονγκ πέτυχε την περιορισμένη φιλοδοξία του να σκιαγραφήσει ένα χάρτη και αυτό δείχνει ότι ο δρόμος που έπεται είναι γεμάτος εμπόδια και θα χρειαστεί οι περισσότεροι από τους προπορευόμενους οδηγούς να κάνουν απότομες μεταβολές και στροφές. Αυτό που έχουμε είναι ένα αναπτυξιακό πακέτο που δεν είναι αρκετά γενναιόδωρο, μία ημερομηνία για τον τερματισμό των εξαγωγικών επιδοτήσεων που δεν είναι αρκετά σύντομη, προτάσεις για τη GATS που δεν είναι αρκετά ευέλικτες και τώρα μία φόρμουλα για την πρόσβαση στην αγορά των μη γεωργικών προϊόντων που δεν είναι αρκετά δίκαιη, όπως και μια παραδοχή της ανάγκης για ειδική και διαφοροποιημένη μεταχείριση που δεν είναι ακόμα αρκετά ξεκάθαρη. Με αυτό τον τρόπο σημειώσαμε πρόοδο στο Χονγκ-Κονγκ, αλλά πολλά απομένουν να γίνουν και ο κ. Επίτροπος θα γνωρίζει καλά την έκφραση: «πολλά έγιναν, πολλά απομένουν να γίνουν».
<SPEAKER ID="140" LANGUAGE="NL" NAME="Maria Martens (PPE-DE ). –" AFFILIATION="">
<SPEAKER ID="141" LANGUAGE="DE" NAME="Godelieve Quisthoudt-Rowohl (PPE-DE ). –" AFFILIATION="">
<SPEAKER ID="142" LANGUAGE="EN" NAME="Christopher Beazley (PPE-DE ). –" AFFILIATION="">
<P>
   Κύριε Πρόεδρε, παρατηρώ ότι ο κ. Επίτροπος, στις εισαγωγικές παρατηρήσεις του και απαντώντας στην προφορική ερώτηση του κ. Barón Crespo, ζήτησε συστάσεις του Κοινοβουλίου σχετικά με τις μελλοντικές δραστηριότητες και τις μελλοντικές εξελίξεις. Από ό,τι πληροφορούμαι –και αυτό είναι ένα ζήτημα που δεν έχει έως τώρα τεθεί στη συζήτηση αυτή– τόσο η Ουκρανία όσο και η Ρωσία είναι υποψήφια μέλη του ΠΟΕ.
<SPEAKER ID="143" LANGUAGE="EN" NAME="Peter Mandelson," AFFILIATION="Επιτροπή">
<P>
Θα ήθελα να πω δυο λόγια σε όσους εξέφρασαν ανησυχία σχετικά με τις διεθνείς επικρίσεις προς την Ευρωπαϊκή Ένωση. Μέχρι ενός ορισμένου σημείου πρόκειται όντως για επικρίσεις, ωστόσο η λέξη προπαγάνδα φαίνεται να τις περιγράφει καλύτερα. Τα πάντα επιτρέπονται στον έρωτα και στον πόλεμο στις διεθνείς εμπορικές διαπραγματεύσεις και πρέπει να κατανοήσουμε ότι όταν οι συνομιλητές μας φτάνουν σε σύγκλιση συμφερόντων, ιδίως σε σχέση με τη γεωργία, πάντα θα ηχούν φωνές εναντίον μας και πάντα με ένα σκοπό, την άσκηση πίεσης στην ενότητα των 25 κρατών μελών: επιδιώκουν τη διάσπαση των 25 με απώτερο σκοπό να καρπωθούν οφέλη από τις διαπραγματεύσεις.
<P>
Ωστόσο, όπως ορθώς υποστήριξαν πολλοί βουλευτές, δεν πρέπει απλώς να βρούμε απαντήσεις στις επικρίσεις και την προπαγάνδα του κόσμου. Πρέπει επιπλέον να προσεγγίσουμε και να βρούμε συμμάχους. Δεν πρόκειται να ολοκληρώσουμε αυτόν τον γύρο παρά μόνο εάν καταφέρουμε να βρούμε ένα συμβιβασμό ανάμεσα σε εμάς και τα συμφέροντα και τους διαπραγματευτικούς στόχους της ομάδας G20 των αναδυόμενων οικονομιών. Δεν είναι ομοιογενείς, όμως έχουν μια αποτελεσματική πειθαρχία, την οποία επικροτώ. Δεν θα μπορούσαμε να διαπραγματευτούμε όπως τώρα, δεν θα είχαμε την προοπτική της επίτευξης ενός ικανοποιητικού αποτελέσματος, εάν δεν είχαμε αυτές τις χώρες της ομάδας G20, τις αναδυόμενες οικονομίες, με την οργάνωσή τους και τη συνοχή με την οποία προσέρχονται στις διαπραγματεύσεις αυτές. Πιστεύω λοιπόν ότι μετά το Κανκούν, ναι, μας προκαλεί μερικές φορές μεγάλη θλίψη στην Ευρωπαϊκή Ένωση το γεγονός ότι βρίσκουμε τους συνομιλητές μας τόσο καλά οργανωμένους, όμως, από την άλλη, το αντίθετο της οργάνωσης είναι το χάος και το χάος είναι εχθρός κάθε επιτυχημένου γύρου διαπραγματεύσεων για το εμπόριο. Ωστόσο, όπως ακριβώς χαιρετίζω τους συνομιλητές μας στη G20, νομίζω ότι έχουν δίκιο και οι βουλευτές που τόνισαν απόψε ότι πρέπει να θωρακίσουμε τη συμμαχία συμφερόντων μας και τη σχέση μας με τις χώρες ΑΚΕ.
<P>
Έως ένα βαθμό, πρόκειται για θέμα αποζημίωσης των αναπτυσσόμενων χωρών για την προσαρμογή που απαιτείται από αυτή τη γεωργική μεταρρύθμιση. Η κ. Kinnock πολύ ορθά τόνισε το ζήτημα της ζάχαρης. Η προσέγγιση της Επιτροπής –και το αναφέρω αυτό εκ μέρους της κ. Fischer Boel καθώς και εκ μέρους μου– είναι σαφής. Προτείναμε το ποσό των 190 εκατομμυρίων ευρώ για κάθε έτος από το 2007 έως το 2013 για το προτεινόμενο σχέδιο δράσης μας σχετικά με τη ζάχαρη, το οποίο συμφωνήθηκε με τις χώρες ΑΚΕ. Ωστόσο, ο συμβιβασμός που επιτεύχθηκε σε σχέση με τον προϋπολογισμό συνεπάγεται μείωση κατά 20% του ποσού που πιστεύαμε ότι θα διαθέταμε για το συγκεκριμένο σχέδιο δράσης από το σχετικό κονδύλιο. Αυτή είναι μια δυσοίωνη προοπτική, εφόσον ενδέχεται να αναγκασθούμε, λόγω των περιορισμών του προϋπολογισμού, να υποχωρήσουμε από την αρχική φιλοδοξία του σχεδίου που προτείναμε.
<P>
Απόψε καλώ το Ευρωπαϊκό Κοινοβούλιο να βοηθήσει την Επιτροπή να εξασφαλίσει τη διάθεση αρκετών χρημάτων για την υλοποίηση αυτού του σχεδίου δράσης, καθώς και να διασφαλίσει ότι το σχέδιο ικανοποιεί πραγματικά τις ανάγκες εκείνων των χωρών ΑΚΕ που εξαρτώνται από τη ζάχαρη και με τις οποίες έχουμε μια τόσο σημαντική ιστορική σχέση –μια σχέση που θέλουμε να διατηρήσουμε με όλη της τη σημασία και στο μέλλον– και να μας βοηθήσει να διασφαλίσουμε ότι θα διατηρηθεί ο καταμερισμός των κονδυλίων του προϋπολογισμού. Σίγουρα θα ασκήσω πίεση για τη διατήρηση του αρχικού ποσού των 190 εκατομμυρίων ευρώ, αλλά εμείς, η Επιτροπή, δεν είμαστε η αρμόδια για τον προϋπολογισμό αρχή· είστε εσείς και το Συμβούλιο. Επομένως, σας απευθύνω έκκληση να καταβάλετε κάθε δυνατή προσπάθεια για την επίτευξη του σκοπού αυτού.
<P>
Ωστόσο, καθώς η ευρωπαϊκή γεωργία αλλάζει και εξελίσσεται, η σημασία των εξειδικευμένων παραγωγών και προϊόντων, καθώς και των προϊόντων που σχετίζονται με γεωγραφικές ενδείξεις γίνεται ακόμη μεγαλύτερη. Για το λόγο αυτό η προστασία των ΓΕ παραμένει όχι μόνον σημαντική, αλλά και απαραίτητη προϋπόθεση για την ολοκλήρωση αυτού του γύρου. Δεν απευθύνομαι μόνον στην κ. Mann, αλλά και σε άλλους. Πρόκειται για ενιαία δέσμευση και αυτό σημαίνει ότι τίποτε δεν συμφωνείται μέχρι να συμφωνηθούν όλα. Κατά τη γνώμη μου, αυτό έχει μεγάλη σημασία. Είναι μια απαραίτητη προστασία το γεγονός ότι κάθε μέλος του ΠΟΕ πρέπει να διασφαλίσει ότι δεν επισκιάζονται ή παραβλέπονται τα ζωτικά συμφέροντά του. Εάν δεν υπήρχε ενιαία δέσμευση, εάν δεν υπήρχε η αρχή ότι τίποτε δεν συμφωνείται μέχρι να συμφωνηθούν όλα, τότε θα ήμασταν πολύ αποδυναμωμένοι και όχι μόνο εμείς, αλλά και άλλα μέλη του ΠΟΕ θα είχαν πολύ μικρότερες δυνατότητες προστασίας των ζωτικών συμφερόντων τους. Κατά τη γνώμη μου, η σημασία των ΓΕ είναι τεράστια.
<P>
Δεν παραβλέπω τη διμερή ημερήσια διάταξη. Πράγματι, έχουμε διαπραγματεύσεις, ακόμα και συνεχείς, στην περίπτωση των κρατών του Κόλπου, πιθανώς την ASEAN, όταν θα έχουμε έτοιμο τον οδικό μας χάρτη, και τη Mercosur. Παρεμπιπτόντως, πρέπει να εξετάσουμε τι πρόκειται να κρατήσουμε από αυτήν την πολυμερή συμφωνία για τη διμερή μας διαπραγμάτευση με τη Mercosur. Πρώτο και κυριότερο, πρέπει να εξασφαλίσουμε την επιτυχία των πολυμερών συνομιλιών. Θα είναι μια τεράστια πρόκληση τους επόμενους μήνες η επιτυχία αυτή, η επίτευξη δηλαδή του τρόπου με τον οποίο μπορούμε να ενισχύσουμε τους διεθνείς εμπορικούς κανόνες για την αναβάθμιση των προτύπων σχετικά με το εμπόριο και τα κοινωνικά και εργασιακά δικαιώματα, καθώς και το εμπόριο σε σχέση με το περιβάλλον. Υπάρχουν πολλά που πρέπει να πετύχουμε σε σχετικά μικρό χρονικό διάστημα. Εάν στους επόμενους μήνες καταφέρω να διεξαγάγω τόσες διαπραγματεύσεις όσες έκανε και η κ. Kinnock στο ενάμισι λεπτό της, τότε θα είμαι ικανοποιημένος από τους ρυθμούς μου. Αυτό για μένα είναι μια κάποια πρόκληση. Ωστόσο, δεδομένου του πλήθους των πραγμάτων που αναφέρατε και καταγράψετε, τα οποία θα συνεχίσουμε στη συζήτησή μας αύριο το πρωί, εάν πετύχω ένα μέρος του ίδιου ρυθμού προόδου, δεν θα είναι άσχημα.
<SPEAKER ID="144" LANGUAGE="" NAME="Πρόεδρος." AFFILIATION="Γραπτή δήλωση (άρθρο 142)">
<P>
   Πρέπει να κλείσω αυτήν την πολύωρη συζήτηση. Δεν έχουμε άλλο χρόνο. Ο κανονικός χρόνος εργασίας για τους διερμηνείς είναι έως τις 10 μ.μ. Έχουμε ακόμα μια συζήτηση, οπότε πρέπει να προχωρήσουμε.
<SPEAKER ID="145" LANGUAGE="PT" NAME="Pedro Guerreiro (GUE/NGL ). –" AFFILIATION="">
<P>
   Δεν αποτελεί έκπληξη ότι ο κ. Mandelson λέει πως αισθάνεται ότι οι «αναπτυσσόμενες χώρες» δεν είναι πεπεισμένες ότι το άνοιγμα των αγορών είναι καλό για όλους.
<P>
Ας θυμηθούμε το πραγματικό πρόσωπο της ελευθέρωσης του παγκόσμιου εμπορίου που πραγματοποίησαν οι μείζονες οικονομικές και χρηματοπιστωτικές δυνάμεις: κάθε τρία δευτερόλεπτα ένα παιδί πεθαίνει από αίτια που θα μπορούσαν να είχαν αποφευχθεί· πολλές εκατοντάδες εκατομμύρια άνθρωποι ζουν σε συνθήκες φτώχειας, ενώ ο πλούτος συγκεντρώνεται με τίμημα την εκμετάλλευση των εργαζομένων και των πόρων που ανήκουν σε ολόκληρη την ανθρώπινη φυλή· τις δύο τελευταίες δεκαετίες, διευρύνθηκαν οι ανισότητες σε 53 από μια ομάδα 73 συνολικά χωρών.
<P>
Κατά τον κ. Mandelson, η άνοδος από 55% σε 60% στις διαπραγματεύσεις του ΠΟΕ, η οποία περιγράφτηκε από τον Γενικό Διευθυντή του Παγκόσμιου Οργανισμού Εμπορίου (ΠΟΕ), τον Pascal Lamy, ως «πολύ μεγάλη επιτυχία», διέσωσε τη διάσκεψη κορυφής από αποτυχία. Το πλέον σημαντικό, λένε, είναι ότι οι διαπραγματεύσεις δεν «εκτροχιάστηκαν» και ότι προγραμματίζονται και άλλες.
<SPEAKER ID="146" LANGUAGE="" NAME="Πρόεδρος." AFFILIATION="">
<SPEAKER ID="147" LANGUAGE="" NAME="Σταύρος Δήμας," AFFILIATION="Επιτροπή">
<P>
Στο Μόντρεαλ, εκτός από την 11η διάσκεψη των συμβαλλόμενων μερών της Σύμβασης πλαισίου των Ηνωμένων Εθνών για την κλιματική αλλαγή, είχαμε ταυτόχρονα και την πρώτη συνάντηση των κρατών που έχουν επικυρώσει το Πρωτόκολλο του Κιότο.
<P>
Θα διεξαχθεί διεξοδικός διάλογος. μακράς προοπτικής, βάσει της Σύμβασης οργανωμένος σε τέσσερις συναντήσεις εργασίας την επόμενη διετία. Η παρουσίαση των αποτελεσμάτων του διαλόγου αυτού θα γίνει στη Διάσκεψη των συμβαλλομένων μερών το 2007.
<P>
Στον κύκλο διαλόγου του Κιότο θα συζητηθούν περαιτέρω μειώσεις των εκπομπών από τις αναπτυσσόμενες χώρες βάσει του Πρωτοκόλλου του Κιότο για την περίοδο μετά το 2012. Συγκροτήθηκε ειδική ad hoc ομάδα εργασίας των Ηνωμένων Εθνών στο πλαίσιο του Πρωτοκόλλου του Κιότο. Η ομάδα αυτή θα ολοκληρώσει τις εργασίες της το συντομότερο δυνατόν και εγκαίρως, ώστε να μην υπάρξει κενό μεταξύ της πρώτης και της δεύτερης περιόδου δεσμεύσεων του Πρωτοκόλλου.
<P>
Περιλαμβάνει επίσης συγκεκριμένες ενέργειες για το σχεδιασμό της προσαρμογής και την εφαρμογή των σχετικών μέτρων. Το Ταμείο προσαρμογής θα χρηματοδοτήσει τις δραστηριότητες προσαρμογής. Πόροι του θα είναι μία εισφορά επί του μηχανισμού καθαρής ανάπτυξης η οποία θα αρχίσει πιθανότατα να καταβάλλεται το 2008.
<SPEAKER ID="148" LANGUAGE="NL" NAME="Dorette Corbey," AFFILIATION="εξ ονόματος της Ομάδος PSE">
<P>
Το ψήφισμα κοιτάζει μπροστά στη δεύτερη περίοδο δέσμευσης μετά το 2012 και καλωσορίζει επίσης τις Ηνωμένες Πολιτείες, μολονότι εξακολουθούμε να επικρίνουμε την έλλειψη δέσμευσης εκ μέρους της κυβέρνησης Μπους. Απαιτείται καινοτομία για να καταπολεμηθεί η κλιματική αλλαγή. Η οδηγία για τα εμπορεύσιμα δικαιώματα εκπομπών αποτελεί σημαντική ένδειξη της δέσμευσης της ΕΕ και χρήζει ακόμη της πλήρους υποστήριξής μας.
<SPEAKER ID="149" LANGUAGE="" NAME="Chris Davies," AFFILIATION="εξ ονόματος της Ομάδας ALDE">
<P>
Σήμερα η εφημερίδα ανέφερε ότι ο επιστήμων James Lovelock λέει ότι ειλικρινά, είναι ήδη πολύ αργά. Το πολλαπλασιαστικό αποτέλεσμα θα σημάνει επιτάχυνση του ρυθμού των κλιματικών αλλαγών και δεν μπορούμε να κάνουμε πολλά γι’ αυτό. Όταν διαβάζετε στις εκθέσεις του Ευρωπαϊκού Οργανισμού Περιβάλλοντος ότι οι παγετώνες στην Ελβετία υποχώρησαν κατά 10% σε ένα μόνο έτος, το 2003, σκέφτεστε ότι ίσως έχει δίκιο, ότι απλώς δεν αντιλαμβανόμαστε τι ακριβώς συμβαίνει. Είμαστε εδώ, σε αυτό το φανταστικό παλάτι κατανάλωσης ενέργειας, και συζητάμε για κάτι που θα μπορούσε να σημάνει το τέλος του πολιτισμού.
<P>
Ας μην υποκρινόμαστε ότι στο πλαίσιο του Σχεδίου Εμπορίας Εκπομπών πρόκειται με κάποιο τρόπο να καμφθούν σε μεγάλο βαθμό οι εκπομπές των αεροσκαφών. Χρειαζόμαστε περισσότερα μέτρα. Χρειαζόμαστε φορολογία στα καύσιμα των αεροσκαφών. Εάν πρέπει να ασχοληθούμε με τις αυτοκινητοβιομηχανίες, πρέπει να ορίσουμε υποχρεωτικά όρια του CO2, Πρέπει να έχουμε μικρότερα αυτοκίνητα. Είναι γελοίο: χάνουμε τον κόσμο για χάρη των ανθρώπων που θέλουν να οδηγούν αυτοκίνητα-θηρία.
<SPEAKER ID="150" LANGUAGE="FI" NAME="Satu Hassi," AFFILIATION="εξ ονόματος της Ομάδας Verts/ALE Group">
<P>
   . Κύριε Πρόεδρε, κυρίες και κύριοι συνάδελφοι, υπάρχουν στενά χρονικά περιθώρια για αυτή τη συζήτηση και για να αποτραπεί η κλιματική αλλαγή. Οι ερευνητές είναι εξαιρετικά ανήσυχοι με τον ρυθμό που ακολουθεί η κλιματική αλλαγή· ανησυχούν σε τι είδους κόσμο θα ζήσουν τα παιδιά τους, τα παιδιά μας. Λένε ότι η ανθρώπινη φυλή έχει το πολύ 10 χρόνια για να μειώσει δραστικά τις εκπομπές: ή, όπως είπε ο Chris Davies, ίσως ήδη να είναι πολύ αργά.
<P>
Στο Μόντρεαλ συμφωνήθηκε απλά να ξεκινήσουν συνομιλίες για μελλοντικές μειώσεις. Όλοι γνωρίζουμε ότι οι Ηνωμένες Πολιτείες Αμερικής είναι ο ταραχοποιός σε ό,τι αφορά την προστασία του κλίματος. Η ΕΕ έχει τώρα μείζονα ευθύνη· ο ηγετικός μας ρόλος πρέπει, λοιπόν, να γίνει σαφέστερος. Στη επόμενη διάσκεψη για το κλίμα την Προεδρία της ΕΕ θα ασκεί η Φινλανδία, που κράτησε μια εξαιρετικά γενικόλογη στάση στο Μόντρεαλ. Τώρα πρέπει να ανασκουμπωθούμε. Η Φινλανδία και η Αυστρία πρέπει να εργαστούν με την Επιτροπή για την εκπόνηση μιας σαφούς πρότασης της ΕΕ σε άλλες χώρες. Χρειαζόμαστε ένα πρόγραμμα για τη μείωση των ρύπων της ίδιας της ΕΕ για την περίοδο 2020-2050. Κάτι ανάλογο χρειάζονται και οι επιχειρήσεις. Για να επενδύσουν κατά τρόπο συνετό, πρέπει να είναι σε θέση να υπολογίσουν την αξία των επενδύσεών τους και την τιμή των ρύπων τους στα ερχόμενα χρόνια. 
<SPEAKER ID="151" LANGUAGE="NL" NAME="Kartika Tamara Liotard," AFFILIATION="εξ ονόματος της Ομάδας GUE/NGL">
<SPEAKER ID="152" LANGUAGE="LV" NAME="Inese Vaidere," AFFILIATION="εξ ονόματος της Ομάδας UEN">
<P>
Θέλω να καλέσω την Ευρωπαϊκή Επιτροπή να δώσει ιδιαίτερη προσοχή στην αναντιστοιχία μεταξύ των δεσμεύσεων που αναλαμβάνονται στο Πρωτόκολλο του Κιότο και των μέτρων που λαμβάνονται προς εκπλήρωσή τους. Καλώ, επίσης, την Επιτροπή να εργαστεί από κοινού με το Ευρωπαϊκό Κοινοβούλιο και το Συμβούλιο για τη διατύπωση και την ενεργό προάσπιση μιας στρατηγικής της Ευρωπαϊκής Ένωσης στις συνομιλίες στα φόρουμ του ΟΗΕ σχετικά με το μέλλον του Πρωτοκόλλου του Κιότο και των δεσμεύσεων για την περίοδο μετά το 2012. 
<SPEAKER ID="153" LANGUAGE="DE" NAME="Andreas Mölzer (NI ). –" AFFILIATION="">
<P>
Οι φοβερές καταστροφές που συνέβησαν το 2005 μας έδειξαν τι μπορεί να προκαλέσει η φύση και μπορεί να αποτελούν τις πρώτες ενδείξεις για το τι ενδέχεται να συμβαίνει συχνά στο μέλλον.
<P>
Παρότι υπέστησαν τεράστιες ζημιές, οι ΗΠΑ και η Αυστραλία δεν είναι πρόθυμες να εφαρμόσουν το Πρωτόκολλο του Κυότο μια για πάντα. Έξι χώρες ευθύνονται για το 50% σχεδόν της παγκόσμιας παραγωγής αερίων θερμοκηπίου, και πρέπει να εντείνουμε τις πιέσεις σε αυτές τις χώρες.
<SPEAKER ID="154" LANGUAGE="PT" NAME="Edite Estrela (PSE ). –" AFFILIATION="">
<P>
Δυστυχώς, η κυβέρνηση των ΗΠΑ δεν θέλει να εννοήσει ότι το Πρωτόκολλο του Κιότο δεν θέτει πρόβλημα για την οικονομία. Όπως ορθώς είπε ο Μπιλ Κλίντον στο Μόντρεαλ, οι καθαρές τεχνολογίες και πηγές ενέργειας είναι μια νέα οικονομία που θα δημιουργήσει νέες επιχειρηματικές ευκαιρίες και νέες θέσεις απασχόλησης. Σύμφωνα με έκθεση της Ευρωπαϊκής Υπηρεσίας Περιβάλλοντος, η Ευρώπη υπέστη κλιματική αλλαγή τα τελευταία δύο χρόνια σε κλίμακα που δεν είχε σημειωθεί τα τελευταία 5.000 χρόνια. Τα τέσσερα θερμότερα έτη ρεκόρ ήταν το 1998, το 2002, το 2003 και το 2004. Αν συνεχίσουμε με αυτούς τους ρυθμούς, χωρίς αποτελεσματική δράση, η θερμότητα του πλανήτη θα προκαλέσει το λιώσιμο των πάγων στον βορρά και την επέκταση των ερήμων στο νότο.
<P>
Πρέπει, κατεπειγόντως, να προχωρήσουμε περισσότερο και να πράξουμε περισσότερα για να τιμήσουμε το Πρωτόκολλο του Κιότο. Σύμφωνα με την καθηγήτρια Jacqueline McGlade, χρειάζεται μια βαθμιαία μετατόπιση από τη φορολόγηση στην εργασία και στις επενδύσεις προς τη φορολόγηση της ρύπανσης και της αναποτελεσματικής χρήσης υλικών και γης. Χρειάζεται επίσης μεταρρύθμιση των επιδοτήσεων που χορηγούνται για τις μεταφορές, τη στέγαση, την ενέργεια και τη γεωργία. Χρειαζόμαστε επιδοτήσεις που να ενθαρρύνουν βιώσιμες πρακτικές και αποτελεσματικές τεχνολογίες.
<SPEAKER ID="155" LANGUAGE="SV" NAME="Carl Schlyter (Verts/ALE ). –" AFFILIATION="">
<P>
   Κύριε Πρόεδρε, κύριε Δήμα, έχετε το πλέον σημαντικό καθήκον από όλους τους Επιτρόπους. Αν αποτύχετε εσείς, αποτυγχάνει και η Επιτροπή. Είστε ο οδηγός του κ. Barroso. Είναι καιρός να συνειδητοποιήσουμε ότι αντιμετωπίζουμε το κλιματικό χάος. Δεν τίθεται θέμα διαπραγμάτευσης με τη Μητέρα Γη. Είμαστε φιλοξενούμενοι της εστίας της και πρέπει να ακολουθούμε τους κανόνες της. Αυτός είναι ο λόγος που πρέπει ταχέως να περιορίσουμε τις εκπομπές.
<SPEAKER ID="156" LANGUAGE="" NAME="Σταύρος Δήμας," AFFILIATION="Επιτροπή">
<P>
Αυτή η ανακοίνωση αποτέλεσε το κύριο έγγραφο το οποίο έδωσε τα σχετικά επιχειρήματα και με το οποίο έγινε όλη η συζήτηση η οποία κατέληξε στη συμφωνία στο Μόντρεαλ. Και όχι μόνο στο Μόντρεαλ αλλά και στις ενδιάμεσες συζητήσεις, είτε στο Ευρωπαϊκό Συμβούλιο, είτε στο Γκλένιγκλς στη συνάντηση των 8, είτε στη Βόννη, είτε σε άλλες συναντήσεις οι οποίες έγιναν πριν από το Μόντρεαλ.
<P>
Ο δρόμος που έχουμε μπροστά μας είναι ακόμη μακρύς. Και συμφωνώ ότι ήδη σήμερα ζούμε την αλλαγή του κλίματος. Έχουμε ήδη 0,7° Κελσίου αύξηση της θερμοκρασίας και πολλά φαινόμενα τα οποία σήμερα παρατηρούμε οφείλονται στην κλιματική αλλαγή.
<SPEAKER ID="157" LANGUAGE="" NAME="Πρόεδρος. " AFFILIATION="">
<P>
    Έλαβα μία πρόταση ψηφίσματος(1) που κατατέθηκε σύμφωνα με το άρθρο 103, παράγραφος 2 του Κανονισμού.
<SPEAKER ID="158" LANGUAGE="" NAME="" AFFILIATION="(Η συνεδρίαση λήγει στις 11 μ.μ.)">

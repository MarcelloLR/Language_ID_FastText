<CHAPTER ID="018">
Βλαστικά κύτταρα ομφαλικού αίματος (συζήτηση) 
<SPEAKER ID="188" NAME="Πρόεδρος">
" ημερήσια διάταξη προβλέπει τη δήλωση της Ευρωπαϊκής Επιτροπής για τα βλαστικά κύτταρα ομφαλικού αίματος.
<SPEAKER ID="189" NAME="John Dalli" LANGUAGE="EN">
Κύριε Πρόεδρε, αξιότιμοι βουλευτές, η επιστημονική πρόοδος τις τελευταίες δεκαετίες έχει συμβάλει στην αύξηση της χρήσης των βλαστικών κυττάρων ομφαλικού αίματος σε φάρμακα. " χρήση των κυττάρων αυτών έχει οδηγήσει σε θετικά αποτελέσματα στη θεραπεία ασθενών με διαταραχές του αίματος όπως η λευχαιμία.
<P>
Στο μέλλον, τα βλαστικά κύτταρα ομφαλικού αίματος θα μπορούσαν ενδεχομένως να χρησιμοποιηθούν για τη θεραπεία και άλλων ασθενειών, ιδίως γενετικών. Ομοίως, τα ενήλικα βλαστικά κύτταρα επιδεικνύουν, επίσης, πολλά υποσχόμενο δυναμικό. Ωστόσο, εξακολουθεί να χρειάζεται έρευνα ώστε να αποδειχθούν τα εν λόγω δυνητικά οφέλη και για τα δύο είδη βλαστικών κυττάρων. " μεταμόσχευση ουσιών ανθρώπινης προέλευσης, συμπεριλαμβανομένων των κυττάρων, ενέχει κινδύνους μετάδοσης ασθενειών, για τον λόγο δε αυτόν υφίσταται ευρωπαϊκό νομικό πλαίσιο για τη διασφάλιση της ποιότητας και της ασφάλειας των ανθρώπινων ιστών και κυττάρων σε ολόκληρη την Ένωση.
<P>
Ωστόσο, επιτρέψτε μου να το ξεκαθαρίσω αυτό: τα κράτη μέλη από μόνα τους αποφασίζουν εάν και πώς θα χρησιμοποιήσουν βλαστικά κύτταρα ομφαλικού αίματος. " ΕΕ δεν έχει αρμοδιότητα ως προς την εναρμόνιση της χρήσης κυττάρων. " οδηγία για τους ιστούς και τα κύτταρα αναφέρει ρητά ότι η ΕΕ δεν πρέπει να παρεμβαίνει στις εθνικές αποφάσεις σχετικά με τη χρήση ή μη οποιουδήποτε συγκεκριμένου τύπου ανθρώπινων κυττάρων. Εάν, ωστόσο, ένα κράτος μέλος αποφασίσει να χρησιμοποιήσει κύτταρα ομφαλικού αίματος, τότε θα πρέπει να πληροί τις απαιτήσεις της οδηγίας όσον αφορά την ποιότητα και την ασφάλεια, να προστατεύει τη δημόσια υγεία και να σέβεται τα θεμελιώδη δικαιώματα.
<P>
Συμφωνώ μαζί σας ότι είναι σημαντικό να παρέχεται ακριβής και αντικειμενική ενημέρωση στους πολίτες σχετικά με τα πλεονεκτήματα και τους περιορισμούς της χρήσης βλαστικών κυττάρων ομφαλικού αίματος. " παροχή των πληροφοριών αυτών εναπόκειται, και πάλι, στην αρμοδιότητα των κρατών μελών. " Επιτροπή ενθαρρύνει τα κράτη μέλη να αναλάβουν δράση και ορισμένα μάλιστα το έχουν ήδη πράξει.
<P>
Τέλος, μπορώ να σας διαβεβαιώσω ότι η Επιτροπή παρακολουθεί τακτικά τη μεταφορά και εφαρμογή της οδηγίας για τους ιστούς και τα κύτταρα. Στην πραγματικότητα, η Επιτροπή εξέδωσε ανακοίνωση σχετικά με την εφαρμογή της οδηγίας, η οποία εστάλη στο Κοινοβούλιο τον Ιανουάριο του 2010.
<SPEAKER ID="190" NAME="Peter Liese">
εξ ονόματος της Ομάδας PPE. - (DE) Κύριε Πρόεδρε, κύριε Επίτροπε, είναι θετικό να διαπιστώνουμε ότι, ακόμη και αυτήν την προχωρημένη ώρα, βρίσκετε τον χρόνο να συμμετέχετε στη δημόσια συζήτηση στο Σώμα σχετικά με το σημαντικό αυτό θέμα. Κυρίες και κύριοι, η έρευνα επί των βλαστικών κυττάρων προσφέρει εξαιρετικές ευκαιρίες για τους ασθενείς στους οποίους δεν είμαστε επί του παρόντος σε θέση να προσφέρουμε επαρκή βοήθεια. Στον τομέα αυτόν, πολλά είναι αυτά που βρίσκονται ακόμη στο στάδιο της αρχικής έρευνας και παραμένουν αβέβαια, γεγονός όμως είναι ότι υπάρχουν πάνω από 70 ασθένειες για τις οποίες μπορεί να προσφερθεί κατά κάποιον τρόπο βοήθεια στους εν λόγω ασθενείς μέσω ενήλικων βλαστικών κυττάρων και κυττάρων ομφαλικού αίματος.
<P>
Τα κύτταρα ομφαλικού αίματος χρησιμοποιούνται σήμερα κυρίως για αλλογενείς μεταμοσχεύσεις, με άλλα λόγια το ομφαλικό αίμα μπορεί να χρησιμοποιηθεί για να βοηθήσει παιδιά -από τα οποία δεν προέρχεται το συγκεκριμένο αίμα- με ασθένειες όπως η λευχαιμία. Υπάρχουν, ωστόσο, και αυτόλογες τεχνικές θεραπείας, κατά τις οποίες το παιδί από το οποίο λαμβάνεται το ομφαλικό αίμα μπορεί ήδη σήμερα να επωφεληθεί από αυτό σε ένα μικρό αριθμό στενά περιχαρακωμένων τομέων. Επομένως, είμαι της γνώμης ότι η πολιτική πρέπει να προσανατολίζεται κατά τέτοιο τρόπο ώστε, εντός του πεδίου των αρμοδιοτήτων μας, να παρέχεται πάνω απ' όλα στήριξη στις δημόσιες τράπεζες ομφαλικού αίματος. Μπορούμε να το ενθαρρύνουμε· δεν μπορούμε να το υπαγορεύσουμε. Κατά συνέπεια, δεν πρέπει επίσης να απαγορεύουμε και την αυτόλογη θεραπεία και τα σχετικά μέτρα. Σε τελική ανάλυση, οι γονείς πρέπει να το αποφασίζουν οι ίδιοι αυτό, όμως η κρατική πολιτική θα πρέπει να τους ενημερώνει σχετικά με τις πιθανότητες και τους κινδύνους.
<P>
Χρειαζόμαστε σαφή πρότυπα ποιότητας και ασφάλειας. Πρέπει να επαγρυπνούμε συνεχώς, εν προκειμένω, ώστε να μην προσφέρονται κύτταρα που δεν είναι πλέον ωφέλιμα στο σημείο χρήσης λόγω μη συμμόρφωσης με τα πρότυπα ποιότητας και ασφάλειας. Πρέπει να δοθεί προτεραιότητα στην έρευνα στον τομέα αυτόν, καθώς είναι σαφές ότι η έρευνα αυτού του είδους βρίσκεται πολύ κοντά στους ασθενείς. Επιπλέον, πρέπει να διασφαλιστεί ότι οι γονείς είναι σε θέση να αποφασίζουν ότι το ομφαλικό αίμα δεν πρέπει απλά να απορρίπτεται δεδομένου ότι μπορεί ενδεχομένως να είναι πολύτιμο στο μέλλον για άλλα παιδιά, ή ακόμη και για το δικό τους παιδί. Πρέπει να οργανωθούμε έχοντας αυτά υπόψη στο πλαίσιο των αρμοδιοτήτων μας· όπως ανέφερα, υπάρχουν όμως ήδη πολλά που μπορούμε να πράξουμε στον τομέα αυτόν.
<SPEAKER ID="191" NAME="Frédérique Ries" LANGUAGE="FR">
Κύριε Πρόεδρε, κύριε Επίτροπε, κυρίες και κύριοι, θα ήθελα και εγώ να ευχαριστήσω τους συνεργάτες μου κατά τη σύνταξη και, ειδικότερα, τον κ. Liese, ο οποίος μίλησε μόλις τώρα, και τον κ. Peterle, για αυτήν την πολύ ικανοποιητική πρωτοβουλία για τη δωρεά ομφαλικού αίματος -και κατά συνέπεια δωρεά ζωής- η οποία έδωσε τη δυνατότητα να σημειωθεί εξαιρετική και σημαντική πρόοδος στην ιατρική κατά τα τελευταία 20 χρόνια χάρη στη μεταμόσχευση άφθονων αποθεμάτων βλαστικών κυττάρων. Χρησιμοποιούνται σήμερα για τη θεραπεία περισσοτέρων των 80 ασθενειών, και ιδιαίτερα καρκίνων -καρκίνος του εγκεφάλου, καρκίνος του αίματος, λευχαιμία, λέμφωμα- αναιμίας, αυτοάνοσων νοσημάτων, ορισμένων σπάνιων ασθενειών, και ο κατάλογος συνεχώς διευρύνεται.
<P>
Παρά το γεγονός αυτό, στην Ευρώπη φυλάσσεται μόλις το 1% του ομφαλικού αίματος, το οποίο παρέχει τόσες πολλές δυνατότητες και υποσχέσεις, το 1% των άνω των 15 εκατομμυρίων γεννήσεων ετησίως. Επιπλέον, υπάρχουν πολύ μεγάλες διαφορές μεταξύ των χωρών: 7.000 καταχωρισμένες δωρεές στο Βέλγιο, 7.000 και στη Γαλλία, αν και ο πληθυσμός της είναι έξι φορές μεγαλύτερος από τη γείτονά της στον Βορρά.
<P>
Καλούμε συνεπώς την Επιτροπή να δρομολογήσει, σε συνεργασία, βέβαια, με τα 27 κράτη μέλη -όπως ανέφερε ο Επίτροπος- ενημερωτική εκστρατεία που θα απευθύνεται στους μέλλοντες γονείς, έτσι ώστε οι δωρεές αυτές να καταστούν πραγματικότητα, αν όχι αναγκαιότητα. Οι καλά ενημερωμένες μητέρες στην Ευρώπη σαφώς θα θέλουν να χαρίσουν ζωή δύο φορές.
<P>
Για αυτόν τον λόγο εγώ, και όλοι μας, πιστεύουμε ότι είναι ζωτικής σημασίας, πέρα και πάνω από την ενιαία εφαρμογή της εν λόγω οδηγίας του 2004 για την ποιότητα και την ασφάλεια των ιστών και των κυττάρων, η οποία έχει ήδη αναφερθεί και αποτελεί το αντικείμενο της δεύτερης ερώτησής μας, η Ευρώπη να προτρέψει ένθερμα τα κράτη μέλη να απλοποιήσουν τις διαδικασίες και τα συστήματα πιστοποίησης των μαιευτικών κλινικών τους. Ο αριθμός των μαιευτικών κλινικών που επιτρέπεται να διατηρούν και να αποθηκεύουν ομφαλικό αίμα εξακολουθεί να είναι πολύ μικρός, και τα στοιχεία το αποδεικνύουν. Δεν μπορούμε πλέον να επιτρέπουμε στην παθιασμένη συζήτηση -στην οποία δεν είμαστε εδώ για να δώσουμε λύση- και στη διαμάχη γύρω από τον σκοπό και τη χρήση του αίματος αυτού -εάν καταλήγει σε δημόσιες ή ιδιωτικές τράπεζες αίματος- να μας σταματήσει στην ουσία από το να μιλούμε για τη συγκεκριμένη τεχνική, αυτή δε είναι η έκκληση που απηύθυνε η καθηγήτρια Eliane Gluckman, η οποία έχει αφιερώσει ολόκληρη την καριέρα της προκειμένου να καταστεί η δωρεά ομφαλικού αίματος δωρεά ζωής.
<SPEAKER ID="192" NAME="Margrete Auken" LANGUAGE="DA">
Κύριε Πρόεδρε, συμφωνώ φυσικά και εγώ με όσα ειπώθηκαν σχετικά με τη σημασία της δημιουργίας τραπεζών κυττάρων ομφαλικού αίματος τόσο για έρευνα όσο και θεραπεία. Τα εν λόγω βλαστικά κύτταρα είναι εύκολο να αποκτηθούν εφόσον κάποιος είναι διατεθειμένος να το πράξει, εγώ δε προσωπικά δεν πιστεύω ότι θα πρέπει να αντιμετωπίζεται καν ως θέμα μεταμόσχευσης. Στην πραγματικότητα, πιστεύω ότι πρέπει απλώς να είμαστε σε θέση να λαμβάνουμε τα κύτταρα αυτά και ότι οι γονείς πρέπει να είναι σε θέση να προβάλουν αντιρρήσεις, να μην χρειάζεται όμως να δώσουν τη συγκατάθεσή τους. Πιστεύω ότι η πτυχή αυτή είναι λιγότερο σημαντική.
<P>
Πιστεύω, ωστόσο, ότι είναι σημαντικό -εκτός από τα μέτρα ασφαλείας στα οποία ο κ. Liese και άλλοι επέστησαν την προσοχή- να θυμόμαστε ότι δεν γνωρίζουμε ακόμα πολλά για τις δυνατότητες ανάπτυξης στον εν λόγω τομέα. Επομένως, είναι σημαντικό να έχουμε αυτές τις τράπεζες. Πιστεύω, πρώτα απ' όλα, ότι οι τράπεζες αυτές θα πρέπει, φυσικά, να είναι δημόσιες, αφού θα πρέπει να μπορούμε να τις χρησιμοποιήσουμε για τον καθένα. Το ευρύτερο πεδίο εφαρμογής μακράν θα είναι η θεραπεία άλλων ανθρώπων. Ωστόσο, είναι επίσης σημαντικό να επιστήσουμε την προσοχή στο γεγονός ότι υπάρχουν παγίδες στο σημείο αυτό. Έχουν καταγραφεί περιπτώσεις κατά τις οποίες έγιναν απόπειρες να εξαναγκαστούν οι γονείς να πληρώσουν ένα είδος ασφάλειας για το παιδί τους με την ύπαρξη κάποιου "αποθεματικού" για το παιδί, κατατεθειμένου σε τράπεζα. Πρόκειται για καταβολή χρημάτων χωρίς λόγο.
<P>
Είναι πολύ σπάνιο να χρειαστεί κάποιος θεραπεία αυτού του είδους για το παιδί του, πιστεύω δε ακράδαντα ότι οι εν λόγω τράπεζες θα πρέπει να δημιουργηθούν πρωταρχικά για σκοπούς γενικής έρευνας και γενικής αγωγής. Σε τέτοιου είδους τράπεζες πρέπει να στοχεύουμε. Έχω την αίσθηση ότι εξαπατούμε μάλλον τους γονείς εάν πιστεύουν ότι θα είναι σε θέση να επενδύσουν σε μεγάλο βαθμό στην προστασία του παιδιού τους. Θα πρέπει να επενδύουν σε ομφαλικό αίμα για την προστασία του κοινού εν γένει, ελπίζω δε ότι θα είμαστε σε θέση να το καταστήσουμε ευρύτερα διαθέσιμο. Είναι κρίμα μια τόσο σημαντική ουσία που διαθέτουμε επί του παρόντος να πηγαίνει απλά χαμένη επειδή αποδίδεται πολύ μικρή προσοχή σε αυτή.
<SPEAKER ID="193" NAME="Marisa Matias" LANGUAGE="PT">
Κύριε Πρόεδρε, κύριε Επίτροπε, θα ήθελα και εγώ να δηλώσω ότι αισθάνομαι ότι το ζήτημα αυτό είναι πάρα πολύ σημαντικό για να συνεχίσουμε να ζούμε με το ψέμα, όπως κάνουμε εδώ και καιρό τώρα στην Ευρώπη. Πρόκειται για ψέμα ή για ψευδή υπόσχεση, ανάλογα με το πώς θέλετε να το αποκαλείτε, διότι συνεχίζουμε να λειτουργούμε κυρίως στον τομέα της συλλογής βλαστικών κυττάρων από τον ομφάλιο λώρο με βάση παραπλανητικές πληροφορίες.
<P>
Όπως γνωρίζουμε καλά και όπως έχει ήδη αναφερθεί, η συλλογή βλαστικών κυττάρων στην Ευρώπη από τον ομφάλιο λώρο μόλις και μετά βίας φθάνει το 1%. Ωστόσο, γνωρίζουμε επίσης ότι το δυναμικό τους στη θεραπεία ασθενειών μπορεί να είναι ατελείωτο - ασθενειών όπως εκείνες που έχουν ήδη αναφερθεί: καρκίνος, Αλτσχάιμερ και σπάνιες ασθένειες. Οι δυνατότητες είναι τεράστιες.
<P>
Ωστόσο, αυτό που επιτρέψαμε να συμβεί είναι να ιδρυθεί μια σειρά από ιδιωτικές τράπεζες κυττάρων και να ειπωθεί στους γονείς ότι μπορούν να αποθηκεύσουν τα κύτταρα των παιδιών τους κατά τη γέννησή τους, τα οποία μπορούν στη συνέχεια να χρησιμοποιηθούν για τη θεραπεία τους στο μέλλον, εάν είναι απαραίτητο.
<P>
Νομίζω ότι πρέπει να είμαστε πολύ πιο υπεύθυνοι, δεδομένου ότι η πιθανότητα να εξασφαλιστεί ότι θα συμβεί κάτι τέτοιο είναι πολύ μικρή, όπως όλοι γνωρίζουμε. " ψευδής αυτή υπόσχεση που πωλείται στους γονείς κοστίζει χρήματα. Στην Πορτογαλία, για παράδειγμα, η ψευδής αυτή υπόσχεση κοστίζει τρεισήμισι φορές τον ελάχιστο μηνιαίο μισθό.
<P>
" λύση, λοιπόν, είναι σαφώς η δημιουργία δημόσιων τραπεζών βλαστικών κυττάρων, δεδομένου ότι μόνο με δημόσιες τράπεζες μπορούμε να εγγυηθούμε την ισότητα χρήσης, την ισότητα πρόσβασης, την αποτελεσματική ιατρική αγωγή και περισσότερη έρευνα που είναι ίση για όλους, χωρίς να μεταχειριζόμαστε τα βλαστικά κύτταρα ως κάποιο είδος εμπορεύματος ή επιχείρησης η οποία επεκτείνεται μεν, αλλά είναι μόνο για τους λίγους προνομιούχους.
<P>
Συνεπώς, πιστεύω ότι η αλληλεγγύη, η κοινή λογική και η αμερόληπτη πληροφόρηση δεν αποτελούν σε τελική ανάλυση θέματα που μπορούν να χαρακτηριστούν ως επιπλέον ζήτηση. Δεν έχουμε την εξουσία να επιβάλουμε, έχουμε όμως τη δύναμη να προωθήσουμε. Αυτό είναι στο μέτρο των δυνατοτήτων μας και πιστεύω ότι πρέπει να το πράξουμε στο όνομα της ισότητας.
<SPEAKER ID="194" NAME="Alojz Peterle" AFFILIATION="PPE">
(SL) Κύριε Πρόεδρε, κύριε Επίτροπε, χαίρομαι που δίνετε προσοχή στην ερώτησή μας. Αυτό που πράττουμε μαζί είναι, κατά τη γνώμη μου, επίτευξη προσέγγισης, ή μεγαλύτερης προσέγγισης με τους πολίτες.
<P>
Ήμουν κάποτε εισηγητής για την έγκριση υδρογονοκίνητων οχημάτων με κινητήρα και πιστεύω ότι πρέπει να δώσουμε τουλάχιστον την ίδια προσοχή στα βλαστικά κύτταρα ομφαλικού αίματος. Αναφέρατε μάλιστα ο ίδιος ότι έχετε εντυπωσιαστεί θετικά από το γεγονός αυτό, το οποίο αποτελεί πηγή ενθουσιασμού όχι μόνο για όσους είναι ασθενείς ή για τους γονείς, αλλά και για τους ερευνητές οι οποίοι ανακαλύπτουν έναν αυξανόμενο αριθμό τομέων εφαρμογής.
<P>
Όσα αναφέρατε σχετικά με την ενθάρρυνση των κρατών μελών από την Ευρωπαϊκή Επιτροπή ώστε να λάβουν μέτρα εν προκειμένω είναι πολύ σημαντικά. Φαίνεται πραγματικά να ισχύει ότι αυτό που σε μεγάλο βαθμό θεωρούμε ως απόβλητο σήμερα θα μπορούσε να καταστεί αργότερα πηγή υγείας για εμάς ή κάποιον άλλο.
<P>
Σε αυτό το πλαίσιο, πιστεύω ότι χρειαζόμαστε στρατηγική. Πρέπει να γνωρίζουμε τι ενθαρρύνουμε, ποιες πληροφορίες παρέχουμε στους γονείς και τους άλλους ανθρώπους και, φυσικά, τι έρευνα διεξάγουμε. Είμαι πεπεισμένος ότι παρουσιάζεται μια μεγάλη ευκαιρία να αποδείξουμε στους πολίτες ότι είμαστε στο πλευρό τους και στηρίζουμε την ορθή κατεύθυνση.
<SPEAKER ID="195" NAME="Antonio Cancian" AFFILIATION="PPE">
(IT) Κύριε Πρόεδρε, κύριε Επίτροπε, κυρίες και κύριοι, αν και εξετάζουμε το θέμα αυτό σε μια τόσο προχωρημένη ώρα, πιστεύω ότι όντως διαθέτουμε ένα σημαντικό επιχείρημα που θα πρέπει να εκτιμάται ιδιαίτερα, επειδή η θεραπευτική χρήση των βλαστικών κυττάρων από τον ομφάλιο λώρο πρέπει να γίνει δεκτή, όπως και να ενθαρρυνθούν και να προωθηθούν σε όλα τα επίπεδα, πολύ περισσότερο σε ευρωπαϊκό επίπεδο, πρωτοβουλίες και εκστρατείες ενημέρωσης με στόχο να καταστεί η δυνατότητα δωρεάς βλαστικών κυττάρων περισσότερο διαδεδομένη.
<P>
Μόλις υποστηρίξατε ότι όλα αυτά δεν εμπίπτουν στην αρμοδιότητα της Ευρώπης. Ωστόσο, θα μπορούσε η μεταφορά της οδηγίας 2004/23/ΕΚ να μην ορίζει πρότυπα ποιότητας και ασφάλειας για τη δωρεά, τον έλεγχο, τη διατήρηση και τη διανομή αυτών ακριβώς των κυττάρων;
<P>
Πρέπει να διασφαλιστεί, εν πάση περιπτώσει, ότι οι διαφορετικές εθνικές νομοθεσίες εφαρμόζονται με συνέπεια στις διάφορες ευρωπαϊκές χώρες προκειμένου να εξασφαλιστεί ότι όλοι οι ευρωπαίοι ασθενείς και γονείς έχουν τα ίδια δικαιώματα και υπόκεινται στους ίδιους κανόνες.
<P>
Είναι ιδιαίτερα σημαντικό να διατηρείται ομφαλικό αίμα σε δημόσιες τράπεζες σε εθνικό και ευρωπαϊκό επίπεδο έτσι ώστε να μπορεί να χορηγείται αποτελεσματικά σε όλους τους ασθενείς που το έχουν πραγματικά ανάγκη προκειμένου να αποτρέπεται ο θάνατος ενώ παράλληλα γίνεται προσπάθεια να διασφαλιστούν τα ίδια δικαιώματα για όλους.
<SPEAKER ID="196" NAME="Seán Kelly" AFFILIATION="PPE">
(EN) Κύριε Πρόεδρε, κατά τη διάρκεια των τελευταίων εκλογών στην Ιρλανδία η έρευνα για τα εμβρυϊκά βλαστικά κύτταρα αποτέλεσε εξαιρετικά αμφιλεγόμενο θέμα. Αυτήν τη φορά, η ιατρική μόλις και μετά βίας αναφέρεται ενώ λαμβάνουν χώρα οι εκλογές. Προφανώς η οικονομία βρίσκεται στο προσκήνιο, όμως και η ιατρική επιστήμη έχει προχωρήσει σημαντικά. Είμαστε πολύ τυχεροί με την ποιότητα της ιατρικής έρευνας που διαθέτουμε σε διάφορα ιδρύματα σε ολόκληρη την Ευρωπαϊκή Ένωση, αλλά και με την ποιότητα των ιατρών.
<P>
Τα βλαστικά κύτταρα ομφαλικού αίματος αποτελούν παράδειγμα τομέα όπου έχει σημειωθεί πρόοδος. Έχει ειπωθεί ότι η έρευνα αυτή έχει τη δυνατότητα να συμβάλει στην αντιμετώπιση 70 έως 80 ασθενειών. Είναι κάτι που πρέπει να ενθαρρύνουμε, και επομένως είναι σημαντικό το εν λόγω είδος έρευνας και διευκόλυνσης να καταστεί διαθέσιμο - προφανώς μέσα σε ηθικά πλαίσια. Όπως επισημάνατε, κύριε Επίτροπε, πολλά από αυτά θα εξαρτηθούν από τα ίδια τα κράτη μέλη, όσον αφορά τόσο την εφαρμογή, ειδικότερα, όσο και την παρακολούθηση εν ευθέτω χρόνω.
<SPEAKER ID="197" NAME="Nicole Sinclaire" AFFILIATION="NI">
(EN) Κύριε Πρόεδρε, όπως σχολίασαν ήδη πολλοί συνάδελφοί μου, πρόκειται για εξαιρετικά σημαντική συζήτηση και ένα θέμα που πρέπει να πραγματευθούμε όχι μόνο εδώ, στην αίθουσα αυτή, εντός της Ευρωπαϊκής Ένωσης, αλλά και όσο πιο εκτεταμένα γίνεται. Πρόκειται για θέμα για το οποίο και εγώ η ίδια δεν έχω ακόμη αποφασίσει υπέρ της μίας πλευράς ή της άλλης. Αμφιταλαντεύομαι μεταξύ των δύο: αφενός είναι η καθολική μου ανατροφή, και αφετέρου η σύγχρονη επιστήμη και τα οφέλη που μπορεί να αποφέρει.
<P>
Δεδομένων των ανωτέρω, για πρώτη φορά στα χρονικά ίσως θα ήθελα να συγχαρώ έναν Επίτροπο. Όσα ανέφερε ήταν απολύτως ορθά: Το θέμα αυτό πρέπει να αφεθεί στην αποκλειστική αρμοδιότητα των κρατών μελών. Πρέπει να γίνουν σεβαστές οι πολιτιστικές και θρησκευτικές διαφορές εντός της Ευρωπαϊκής Ένωσης, σε καμία δε περίπτωση δεν πρέπει το θέμα να αφαιρεθεί από την αποκλειστική αρμοδιότητα των κρατών μελών.
<SPEAKER ID="198" NAME="Miroslav Mikolášik" AFFILIATION="PPE">
(SK) Κύριε Πρόεδρε, θα ήθελα να μιλήσω σχετικά με το θέμα της συλλογής και αποθήκευσης ομφαλικού αίματος, το οποίο αποτελεί σημαντική πηγή βλαστικών κυττάρων. Με τη συλλογή ομφαλικού αίματος στη γέννηση, το οποίο κατά το παρελθόν απορρίπτονταν μαζί με τον πλακούντα, μπορούμε να εξασφαλίσουμε μια σημαντική πηγή αδιαφοροποίητων βλαστικών κυττάρων χωρίς ενόχληση της μητέρας ή του παιδιού, αυτά δε μπορεί να διαφοροποιηθούν και να χρησιμοποιηθούν με επιτυχία ανά πάσα στιγμή στο μέλλον για τη θεραπεία της λευχαιμίας και τουλάχιστον 70 ακόμη ασθενειών. Θα ήθελα να ρωτήσω γιατί στην Ευρώπη συλλέγουμε λιγότερο από το 1% των βλαστικών κυττάρων κατά τη γέννηση και να συμφωνήσω, βεβαίως, με τον Επίτροπο, ο οποίος δηλώνει ότι εναπόκειται κατά κύριο λόγο στα κράτη μέλη να ρυθμίσουν το θέμα αυτό παρά το γεγονός ότι η Επιτροπή, μαζί με τα κράτη μέλη, θα μπορούσε σίγουρα να βοηθήσει στη βελτίωση της παροχής πληροφοριών στους γονείς σχετικά με τα πλεονεκτήματα των βλαστικών κυττάρων υπό το πρίσμα της προόδου σε θεραπείες με βλαστικά κύτταρα και την αναγεννητική ιατρική. Το αναφέρω αυτό ως πρώην εισηγητής για την οδηγία σχετικά με τις προηγμένες θεραπείες.
<SPEAKER ID="199" NAME="Brian Crowley" AFFILIATION="ALDE">
(EN) Κύριε Πρόεδρε, θα ήθελα και εγώ να ευχαριστήσω τον Επίτροπο για τη συμβολή του στη συζήτηση αυτή.
<P>
Ωστόσο, λόγω των ανησυχιών που εκφράστηκαν, μια λύση θα μπορούσε ίσως να είναι να χρησιμοποιηθεί το εθνικό μητρώο τραπεζών αίματος ως υπηρεσία καταχώρισης, το μέσο για τη διατήρηση βλαστικών κυττάρων του ομφάλιου λώρου για μελλοντική χρήση. Αυτό θα επέτρεπε να ξεπεραστούν ορισμένα από τα προβλήματα και τις δυσκολίες που κάποιοι συνάδελφοί μου έχουν ήδη αναφέρει σε σχέση με το κόστος αποθήκευσης.
<P>
Εκτός τούτου, διαθέτουμε ήδη ένα σύστημα στο πλαίσιο των υφιστάμενων εθνικών τραπεζών αίματος που μπορεί να ρυθμίζει και να ελέγχει την ποιότητα του εν λόγω εφοδιασμού. Αυτός θα μπορούσε να είναι ένας καλός τρόπος να ξεπεραστούν ορισμένες από τις δυσκολίες. Πιστεύω, όπως και πολλοί συνάδελφοι, ότι η χρήση των βλαστικών κυττάρων έχει τεράστιες δυνατότητες για τη μελλοντική θεραπεία ασθενειών.
<P>
Ωστόσο, πρέπει επίσης να είμαστε προσεκτικοί όσον αφορά την παροχή ψευδών ελπίδων, διότι πληροφορούμαστε πολύ συχνά, όχι μόνο με τα βλαστικά κύτταρα αλλά και με τη βιοτεχνολογία σε άλλους τομείς, ότι δίδονται ψευδείς ελπίδες σε ανθρώπους. Χρειαζόμαστε βασικές επιστημονικές αξίες και βασικές επιστημονικές έρευνες προκειμένου να διασφαλιστεί ότι τα αποτελέσματα που διακηρύσσονται μπορούν όντως να πραγματοποιηθούν.
<SPEAKER ID="200" NAME="John Dalli" LANGUAGE="EN">
Κύριε Πρόεδρε, υπάρχει προφανώς γενική εκτίμηση της προόδου που έχει σημειωθεί στην εφαρμογή των βλαστικών κυττάρων για θεραπευτικούς σκοπούς. Συμφωνούμε ότι πρέπει να ενθαρρυνθεί.
<P>
Τα θέματα που έθεσαν οι αξιότιμοι βουλευτές είναι, πρώτον, η ενημέρωση και δεύτερον, η αποθήκευση.
<P>
Όσον αφορά την ενημέρωση, είναι σημαντικό -όπως όλοι μας συμφωνούμε- να παρέχεται ακριβής και αντικειμενική ενημέρωση στους γονείς και στο ευρύ κοινό σχετικά με τα πλεονεκτήματα καθώς και τους περιορισμούς της χρήσης βλαστικών κυττάρων, συμπεριλαμβανομένων των βλαστικών κυττάρων ομφαλικού αίματος. " παροχή τέτοιου είδους ενημέρωσης εναπόκειται στην αρμοδιότητα των κρατών μελών, τα οποία μερικές φορές διαφέρουν ως προς τις απόψεις και την πολιτική έναντι των πλεονεκτημάτων και των περιορισμών, καθώς και των χρήσεων των βλαστικών κυττάρων. Πολλά κράτη μέλη προβαίνουν ήδη σε ενημερωτικές εκστρατείες και άλλες δραστηριότητες πληροφόρησης. " Επιτροπή ενθαρρύνει τα κράτη μέλη να αναλάβουν τέτοιες δράσεις.
<P>
Όσον αφορά την αποθήκευση, γνωρίζουμε ότι ιδιωτικές επιχειρήσεις προσφέρουν ήδη στους γονείς υπηρεσίες αποθήκευσης κυττάρων ομφαλικού αίματος. Ωστόσο, αρκετά κράτη μέλη έχουν ιδρύσει δημόσιες τράπεζες ομφαλικού αίματος που βασίζονται στην αλτρουιστική και εθελοντική δωρεά ομφαλικού αίματος.
<P>
" κοινοτική νομοθεσία σχετικά με τους ιστούς και τα κύτταρα ρυθμίζει όλα τα ιδρύματα ιστών, είτε δημόσια είτε ιδιωτικά. Προσδιορίζει τις αρχές της εθελοντικής και μη αμειβόμενης δωρεάς, την ανωνυμία, τον αλτρουισμό του δότη και την αλληλεγγύη μεταξύ δότη και λήπτη. Το 2004, η ευρωπαϊκή ομάδα δεοντολογίας συνέστησε την ίδρυση δημόσιων τραπεζών αποθήκευσης ομφαλικού αίματος προκειμένου να διασφαλιστεί η αλληλέγγυα πρόσβαση σε όλους τους ασθενείς που έχουν ανάγκη.
<SPEAKER ID="201" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="202" NAME="Elena Oana Antonescu" LANGUAGE="RO">
" αξία της παγκόσμιας αγοράς βλαστικών κυττάρων ομφαλικού αίματος ήταν περίπου 3,34 δισεκατομμύρια ευρώ το 2010. Οι μελλοντικές προβλέψεις με βάση τον ετήσιο ρυθμό αύξησης κατά περίπου 27% τα προσεχή έτη καταδεικνύουν ότι ο αριθμός αυτός θα φθάσει τα 11 δισεκατομμύρια ευρώ μέχρι το 2015. Σε μια εποχή όπου τα βλαστικά κύτταρα φαίνεται να αποτελούν το νέο "Ελντοράντο" στην ιατρική έρευνα, πολλοί ερευνητές σπεύδουν να κινηθούν προς τον τομέα αυτόν της αγοράς χωρίς να διασφαλίζουν την επίτευξη όλων των προτύπων ποιότητας και ασφάλειας που απαιτούνται για τις συγκεκριμένες διαδικασίες. Πιστεύω ότι η Επιτροπή πρέπει να εντείνει τις προσπάθειές της όσον αφορά την ενημέρωση των ασθενών και του ιατρικού προσωπικού σχετικά με τα οφέλη της εξαγωγής βλαστικών κυττάρων ομφαλικού αίματος. Ωστόσο, πρέπει επίσης να καταβάλει ιδιαίτερη προσπάθεια προκειμένου να διασφαλιστεί ότι τηρούνται και θα τηρούνται σε όλα τα κράτη μέλη τα ελάχιστα πρότυπα ποιότητας και ασφάλειας όσον αφορά τη δωρεά, απόκτηση, δοκιμή, επεξεργασία, διατήρηση, αποθήκευση και διανομή ανθρώπινων κυττάρων και ιστών.
<SPEAKER ID="202" NAME="Anna Záborská" LANGUAGE="SK">
Ενημερωθήκαμε από τον Επίτροπο Dalli σχετικά με την πολύ επιφυλακτική θέση της Ευρωπαϊκής Επιτροπής όσον αφορά την έρευνα για τα βλαστικά κύτταρα ομφαλικού αίματος. Το γεγονός δεν προκαλεί έκπληξη. " Επιτροπή πρότεινε και προώθησε στο έβδομο πρόγραμμα-πλαίσιο μια πολύ μεγάλη δέσμη μέτρων στήριξης για την αμφισβητούμενη έρευνα για τα βλαστικά κύτταρα και φοβάται να παραδεχτεί ότι η εν λόγω έρευνα δεν εκπλήρωσε τις προσδοκίες. Εξάλλου, είναι πλέον σαφές ότι η έρευνα για τα βλαστικά κύτταρα που λαμβάνονται από το σώμα αγέννητων παιδιών δεν απέφεραν κατά κανένα τρόπο ανάλογα αποτελέσματα με την έρευνα για τα κύτταρα που λαμβάνονται από το ομφαλικό αίμα. Μέχρι πρόσφατα, το αίμα αυτό θεωρείτο βιολογικό απόβλητο. Υπό το πρίσμα των τελευταίων εκθέσεων επιτυχημένων πειραμάτων, ακόμη και θεραπειών με τη χρήση βλαστικών κυττάρων από ομφαλικό αίμα, πώς μπορεί η Επιτροπή να υπερασπιστεί την ηθικά απαράδεκτη παραγωγή ανθρώπινων εμβρύων για ερευνητικούς σκοπούς; Επίσης, γιατί δεν μας παρουσίασε σήμερα ο Επίτροπος Dalli συγκεκριμένο σχέδιο με το οποίο η Επιτροπή θα αυξήσει το ποσοστό του ομφαλικού αίματος που συλλέγεται κατά τη γέννηση, αντί για μια άνευ νοήματος γνώμη; Ελπίζω ότι αυτό συμβαίνει επειδή το προσωπικό του εξακολουθεί να εργάζεται εντατικά για ένα τέτοιο σχέδιο. Υποθέτω ότι η Επιτροπή θα προτείνει έναν μηχανισμό στο σχέδιο ο οποίος θα ανακουφίζει τους γονείς από το βάρος της καταβολής χρημάτων για τη συλλογή και εν συνεχεία αποθήκευση ομφαλικού αίματος. Αναμένω επίσης ότι το σχέδιο θα περιλαμβάνει επανεκτίμηση των προτεραιοτήτων στον τομέα της έρευνας των βλαστικών κυττάρων.

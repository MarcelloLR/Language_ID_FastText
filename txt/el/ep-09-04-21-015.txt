<CHAPTER ID="015">
Διάταξη των εργασιών
<SPEAKER ID="020" NAME="Πρόεδρος">
" τελική έκδοση του σχεδίου ημερήσιας διάταξης, όπως συντάχθηκε από τη διάσκεψη των προέδρων κατά την από την Πέμπτη 16 Απριλίου συνεδρίασή της δυνάμει των άρθρων 130 και 131 του Κανονισμού, έχει διανεμηθεί. Έχουν προταθεί οι ακόλουθες τροπολογίες:
<P>
Τρίτη:
<P>
" Ομάδα των Πρασίνων/Ελεύθερη Ευρωπαϊκή Συμμαχία έχει ζητήσει η έκθεση του κ. Hökmark σχετικά με ένα κοινοτικό πλαίσιο για την πυρηνική ασφάλεια να τεθεί εκτός ημερήσιας διάταξης.
<SPEAKER ID="021" NAME="Monica Frassoni" AFFILIATION="Verts/ALE">
(IT) Κύριε Πρόεδρε, κυρίες και κύριοι, θα πρέπει να αναβάλλουμε την έκθεση Hökmark σχετικά με ένα κοινοτικό πλαίσιο για την πυρηνική ασφάλεια για δύο λόγους: ο πρώτος είναι ότι η Επιτροπή Νομικών Θεμάτων επιδοκίμασε την πρόταση ότι υφίσταται ουσιώδες διαδικαστικό πρόβλημα στην πρόταση της Ευρωπαϊκής Επιτροπής, διότι οι κανόνες Ευρατόμ ορίζουν ότι η Ευρωπαϊκή Επιτροπή πρέπει να ζητήσει τη γνώμη μιας τεχνικής επιτροπής, πριν να εργαστεί επί της πρότασης, και αυτό είναι κάτι που δεν έπραξε σε δύο περιπτώσεις. " Επιτροπή Νομικών Θεμάτων υποστήριξε ότι κάτι τέτοιο συνιστά ουσιώδες μειονέκτημα: με άλλα λόγια, πρόκειται για μειονέκτημα εξαιτίας του οποίου απαιτείται η απόσυρση της πρότασης και η εκ νέου κατάθεση της από την Ευρωπαϊκή Επιτροπή σύμφωνα με τους κανόνες που ισχύουν. " δεύτερη αιτία είναι ότι δεν υπάρχει λόγος βιασύνης, διότι οι εν λόγω διατάξεις θα ισχύσουν μόνο για τους πυρηνικούς σταθμούς που μπορεί να κατασκευαστούν μετά το 2015.
<SPEAKER ID="022" NAME="Gunnar Hökmark" AFFILIATION="PPE-DE">
(SV) Κύριε Πρόεδρε, πιστεύω ότι πρέπει οπωσδήποτε να πάρουμε μια απόφαση επ' αυτού του θέματος στη διάρκεια αυτής της περιόδου συνόδου. Οι λόγοι για κάτι τέτοιο είναι πολλοί. Πρώτον, πρόκειται για μια πρόταση επί της οποίας το Σώμα έχει συζητήσει κατά το παρελθόν, και η οποία επανήλθε ξανά τώρα, ενώ το Συμβούλιο συζητά επ' αυτής από το 2003. Έχει έρθει τελικά ο καιρός να πάρουμε μια απόφαση. Όσον αφορά τη νομική κατάσταση, η ομάδα εμπειρογνωμόνων στην οποία αναφέρεται ο κ. Frassoni κατέθεσε τη γνωμοδότηση της σχετικά με αυτή την πρόταση, οπότε και έγιναν τροποποιήσεις. Αυτό για το οποίο δεν υπάρχει συμφωνία μεταξύ της πολύ μεγάλης πλειοψηφίας στην Επιτροπή Βιομηχανίας, Έρευνας και Ενέργειας και των εκπροσώπων της Ομάδας των Πρασίνων/Ελεύθερη Ευρωπαϊκή Συμμαχία είναι το εάν πρόκειται για νέα πρόταση ή εάν πρόκειται για πρόταση επί της οποίας εργαζόμαστε από το 2003. Νομίζω ότι όλοι οι υπόλοιποι συμφωνούν ότι πρόκειται για πρόταση επί της οποίας εργαζόμαστε για μακρό χρονικό διάστημα. Θα πρέπει σε κάποιο σημείο να είμαστε σε θέση να πάρουμε μια απόφαση, ιδίως δεδομένου ότι τώρα πολλές χώρες σχεδιάζουν, στην πραγματικότητα, να κατασκευάσουν εργοστάσια παραγωγής πυρηνικής ενέργειας. Γι' αυτό το λόγο πιστεύω ότι είναι εξαιρετικά σημαντικό να έχουμε διαμορφώσει ισχυρή και σταθερή νομοθεσία επί του θέματος για την Ευρωπαϊκή Ένωση, και, ως εκ τούτου, προτείνω, σήμερα, να ψηφίσουμε υπέρ της πραγματοποίησης ψηφοφορίας για την οδηγία για την πυρηνική ασφάλεια αυτήν την εβδομάδα.
<P>
(Το Σώμα απορρίπτει την πρόταση ψηφίσματος)
<P>
Τετάρτη:
<SPEAKER ID="024" NAME="Πρόεδρος">
" Ομάδα Συμμαχία των Φιλελευθέρων και των Δημοκρατών για την Ευρώπη ζήτησε την αναβολή της ψηφοφορίας επί της πρότασης ψηφίσματος για την έναρξη διεθνών διαπραγματεύσεων ενόψει της έγκρισης διεθνούς συνθήκης για την προστασία της Αρκτικής.
<SPEAKER ID="025" NAME="Diana Wallis" AFFILIATION="ALDE">
Κύριε Πρόεδρε, είχαμε μια σύντομη συζήτηση σχετικά με το εν λόγω θέμα, στη διάρκεια της ψηφοφορίας κατά την τελευταία Ολομέλεια.
<P>
Το πρόβλημα είναι το εξής: όταν συζητούσαμε με την Ευρωπαϊκή Επιτροπή και το Συμβούλιο κατέστη σαφές σε πολλούς από εμάς στο Σώμα ότι δεν ήταν δέον να ψηφίσουμε επί του ψηφίσματος, και, ως εκ τούτου, ζητήσαμε, σε εκείνο το στάδιο, την αναβολή της ψηφοφορίας.
<P>
Πιστεύω ότι τώρα η άποψή μας είναι ότι δεν υπάρχει ανάγκη ψηφίσματος. Το Ευρωκοινοβούλιο εξέφρασε την άποψή του επί του εν λόγω θέματος πριν από δύο μήνες∙ αυτό αρκεί απολύτως∙ δεν χρειάζεται να το επαναλάβουμε σε αυτό το στάδιο. " συζήτηση που είχαμε με τα άλλα όργανα ήταν πολύτιμη, αλλά δεν υπάρχει ανάγκη ψηφίσματος.
<SPEAKER ID="026" NAME="Véronique De Keyser" AFFILIATION="PSE">
(FR) Κύριε Πρόεδρε, ομολογώ ότι έχω εκπλαγεί κάπως, δεδομένου ότι κανείς δεν θεώρησε ότι το ψήφισμα αυτό ήταν περιττό όταν το συζητούσαμε. Απολύτως κανείς, και λιγότερο από όλους η κα Wallis.
<P>
Εν συνεχεία, είναι αληθές ότι η Επιτροπή αναφέρθηκε στο γεγονός ότι η ΕΕ επιθυμούσε να συμμετάσχει στο Αρκτικό Συμβούλιο, και ούτω καθεξής. Από τη μεριά μου, πιστεύω ότι, σύμφωνα με την επιθυμία που εξέφρασε η Επιτροπή, αυτό το νέο ψήφισμα, όπου δηλώνεται με μεγάλη σαφήνεια η επιθυμία μας για ένα μορατόριουμ σχετικά με τις γεωτρήσεις και για μια αποστρατιωτικοποιημένη ζώνη στην Αρκτική, είναι ιδιαίτερα σημαντικό, καθώς συμπίπτει με μια χρονική στιγμή κατά την οποία οι χώρες που συνορεύουν με την Αρκτική τρίζουν τα δόντια τους - και προετοιμάζουν τους στρατούς τους - σε αυτή τη ζώνη, προκειμένου να διεκδικήσουν την ιδιοκτησία τους και τις ευκαιρίες γεώτρησής τους.
<P>
Ως εκ τούτου, από πολιτική άποψη, είναι απολύτως κρίσιμης σημασίας να ψηφίσουμε επί αυτού του κειμένου, και αυτή η στροφή εκατόν ογδόντα μοιρών από την κα Wallis - καθώς και από μέρος της Αίθουσας - είναι παντελώς αδικαιολόγητη, δεδομένων των συζητήσεων που έχουμε διεξαγάγει.
<P>
(Το Σώμα εγκρίνει την πρόταση ψηφίσματος)
<P>
Τετάρτη:
<SPEAKER ID="028" NAME="Πρόεδρος">
" Ομάδα Ένωση για την Ευρώπη των Εθνών ζήτησε την εισαγωγή στην ημερήσια διάταξη δήλωσης της Ευρωπαϊκής Επιτροπής σχετικά με το σεισμό στην ιταλική περιοχή του Abruzzo.
<SPEAKER ID="029" NAME="Roberta Angelilli" AFFILIATION="UEN">
(IT) Κύριε Πρόεδρε, κυρίες και κύριοι, έχοντας συμβουλευτεί τις πολιτικές ομάδες και τους επικεφαλής των ιταλικών αντιπροσωπιών, εξ ονόματος της ομάδας μου, σας ζητώ να συμφωνήσετε με την προσθήκη μιας συζήτησης για το σεισμό στο Abruzzo στην αυριανή ημερήσια διάταξη. Πιστεύω ότι οι άνθρωποι που επλήγησαν εκτιμούν την αλληλεγγύη που επιδεικνύουν τα ευρωπαϊκά θεσμικά όργανα και εσείς προσωπικά, τα συλλυπητήρια που εκφράστηκαν και την τήρηση ενός λεπτού σιγής, ενώ θα εκτιμήσουν και την τυχόν οικονομική και νομοθετική στήριξη για την ανοικοδόμηση της περιοχής. Για αυτούς τους λόγους, η διεξαγωγή μιας συζήτησης με την παρουσία της Ευρωπαϊκής Επιτροπής θα μπορούσε να παράσχει στα εθνικά και τοπικά θεσμικά όργανα πολλές χρήσιμες πληροφορίες σχετικά με το πόσο θα μπορέσει να βοηθήσει η ΕΕ.
<SPEAKER ID="030" NAME="Gianni Pittella" AFFILIATION="PSE">
(IT) Κύριε Πρόεδρε, κυρίες και κύριοι, θα ήθελα να πω ότι η Σοσιαλιστική Ομάδα του Ευρωπαϊκού Κοινοβουλίου συμφωνεί με την πρόταση της κας Angelilli. Θα ήθελα να ευχαριστήσω τον κ. Pöttering για τα λόγια του και το Σώμα στο σύνολο του για το ότι εξέφρασε στους πληγέντες τη συναισθηματική αλληλεγγύη του. Πιστεύω, επίσης, ότι η αυριανή απογευματινή συζήτηση θα μπορούσε να αποφέρει όχι μόνο ανανεωμένες δηλώσεις αλληλεγγύης, αλλά, επίσης, πάνω απ' όλα, συγκεκριμένες προτάσεις, διότι η Ευρώπη μπορεί να συνεισφέρει σημαντικά στην ανοικοδόμηση, καθώς και στην ανακούφιση της κατάστασης κρίσης που βιώνουν οι πολίτες του Abruzzo.
<SPEAKER ID="032" NAME="Astrid Lulling" AFFILIATION="PPE-DE">
(FR) Κύριε Πρόεδρε, διαπίστωσα με λύπη και πικρία ότι η προφορική ερώτηση με συζήτηση για τα ερυθρωπά κρασιά και τις επιτρεπόμενες οινολογικές πρακτικές που εγώ και οι συνάδελφοί μου από μεγάλο αριθμό πολιτικών ομάδων καταθέσαμε εντός της προθεσμίας, δεν συμπεριλαμβανόταν στην ημερήσια διάταξη αυτής της εβδομάδας.
<P>
Εξ ονόματος όλων των προσυπογραφόντων, κάνω έκκληση για την διόρθωση αυτής της κατάστασης. Στην πραγματικότητα, έχω μιλήσει με μερικούς από τους προέδρους των πολιτικών ομάδων, και έχω την εντύπωση ότι είτε έχουν εσφαλμένη πληροφόρηση οι ίδιοι σχετικά με το εν λόγω αίτημα, ή ότι αυτό το αίτημα παραβλέφτηκε σιωπηρά.
<P>
Ως εκ τούτου, θα ήθελα να σας παρακαλέσω να προσθέσετε την προφορική ερώτηση, η οποία κατατέθηκε εντός της προθεσμίας, στην ημερήσια διάταξη αυτής της εβδομάδας.
<SPEAKER ID="033" NAME="Πρόεδρος">
Κα Lulling, μόλις πληροφορήθηκα ότι έχει προγραμματιστεί συζήτηση για τα ερυθρωπά κρασιά το Μάιο. Θα υπάρξει επαρκής χρόνος ομιλιών τότε, κάτι που δεν θα μπορούσε να συμβεί σήμερα.
<SPEAKER ID="034" NAME="Νικόλαος Βακάλης" AFFILIATION="PPE-DE">
(EL) Κύριε Πρόεδρε, θα ήθελα να εκφράσω, ας μου επιτραπεί η έκφραση, το παράπονό μου και την απορία μου γιατί έχω καταθέσει προφορική ερώτηση με συζήτηση την οποία προσυπέγραψαν 48 ευρωβουλευτές και πληροφοριακά αναφέρω ότι η συλλογή των υπογραφών έγινε σε χρόνο μηδέν και ότι ακόμη, μέχρι τούτη τη στιγμή, υπάρχουν συνάδελφοι που δηλώνουν ότι επιθυμούν να την προσυπογράψουν και εντούτοις μου κάνει εντύπωση ότι πάνω σ' αυτό το θέμα ουδείς μου απάντησε γιατί, πότε, πώς και με ποια κριτήρια αποφασίστηκε να μη γίνει η προφορική ερώτηση με συζήτηση.
<P>
Τώρα ξαφνικά συναντώ έναν άλλο είδους σεισμό; Είναι καινούργιος σεισμός, είναι άλλη η αφετηρία; Επαναλαμβάνω λοιπόν και πάλι, λαμβάνοντας αφορμή από τον τελευταίο φονικό σεισμό και τα θύματά του που εσείς αναφέρατε -εγώ θα προσθέσω και την συνεπακόλουθη πολιτιστική ζημιά και καταστροφή- ότι θα ήθελα να αναδείξουμε την ευρωπαϊκή διάσταση του φαινομένου. Δεδομένου ότι υπήρξα και εισηγητής στην μοναδική έκθεση που υπάρχει σε ευρωπαϊκό θεσμικό όργανο στο θέμα των σεισμών, γνωρίζω πολύ καλά ότι πολλά μπορούν και πρέπει να γίνουν σε ευρωπαϊκό επίπεδο. Σας ευχαριστώ και αναμένω μια απάντηση.
<SPEAKER ID="035" NAME="Πρόεδρος">
Κύριε Βακάλη, αυτού του είδους το αίτημα πρέπει να υποβάλλεται μια ώρα πριν από την έναρξη της συνεδρίασης. Με πληροφόρησαν ότι κάτι τέτοιο δεν συνέβη. Σχετίζεται με το άρθρο 132. Θα συνιστούσα να ασχοληθούμε με αυτό το Μάιο, διαφορετικά δεν θα μπορέσουμε να τηρήσουμε τον Κανονισμό.
<SPEAKER ID="036" NAME="Astrid Lulling" AFFILIATION="PPE-DE">
(DE) Κύριε Πρόεδρε, θα σας ζητούσα να ρωτήσετε το Σώμα εάν αυτό θα έπρεπε να μπει στην ημερήσια διάταξη. Δεν πρόκειται για κάτι που μπορείτε απλώς να το αποφασίσετε μόνος σας. Ρωτήστε τουλάχιστον εάν οι βουλευτές συμφωνούν με αυτή την απόφαση.
<P>
Σίγουρα μπορείτε να διαθέσετε δύο λεπτά για να συζητήσουμε αυτό το σημαντικό θέμα, που επηρεάζει σε μεγάλο βαθμό πολλές περιφέρειες της Ένωσής μας, και να το συζητήσουμε εγκαίρως, διότι το Μάιο θα είναι πολύ αργά.
<SPEAKER ID="037" NAME="Πρόεδρος">
Κα Lulling, ο Πρόεδρος δεν αποφασίζει μόνος του, τηρώ τον Κανονισμό. Ο αποφασιστικός παράγοντας είναι το άρθρο 132, το οποίο μας δεσμεύει. Το αίτημα θα έπρεπε να είχε υποβληθεί μία ώρα πριν από την έναρξη της συνεδρίασης. Θα συστήσω στη Διάσκεψη των Προέδρων να εξετάσουμε το εν λόγω θέμα το Μάιο.
<P>
" Ομάδα των Πρασίνων/Ελεύθερη Ευρωπαϊκή Συμμαχία ζήτησε να εισαχθεί στην ημερήσια διάταξη δήλωση της Επιτροπής για το γενετικώς τροποποιημένο αραβόσιτο - MON 810.
<SPEAKER ID="038" NAME="Monica Frassoni" AFFILIATION="Verts/ALE">
(IT) Κύριε Πρόεδρε, κυρίες και κύριοι, η κατάσταση είναι πραγματικά σουρεαλιστική, υπό την έννοια ότι είμαστε μεταξύ των εκκρεμών: τα περισσότερα από τα κράτη μέλη δεν επιθυμούν να παραιτηθούν από τη δυνατότητα που έχουν να επιβάλουν μορατόρια στις ΜΚΟ, ενώ είναι σαφές ότι η Επιτροπή πρέπει να λάβει υπόψη αυτό το αρνητικό αποτέλεσμα, αν και, εάν το επιθυμεί, μπορεί να δράσει. Αυτό είναι το σημείο στο οποίο έχουμε φτάσει!
<P>
Πιστεύω ότι σε ένα θέμα τόσο σημαντικό όσο αυτό θα ήταν χρήσιμο να κατανοήσουμε τι επιθυμεί να κάνει η Επιτροπή: να συνεχίσει, να σταματήσει, να αποσύρει ή να παρουσιάσει μια νομοθετική πρόταση. Το μόνο που θέλουμε είναι να μας πει η Επιτροπή τι θέλει να κάνει, και να το πει δημοσίως, στο πλαίσιο συζήτησης στο Ευρωπαϊκό Κοινοβούλιο.
<SPEAKER ID="039" NAME="Lutz Goepel" AFFILIATION="PPE-DE">
(DE) Κύριε Πρόεδρε, ο MON 810 εγκρίθηκε στην ΕΕ το 1998. Αυτή η έγκριση δεν είναι υποχρεωτική για τα κράτη μέλη και κάθε κράτος μέλος είναι ελεύθερο να αποφασίσει εάν θα την αποδεχθεί, εάν θα την εφαρμόσει ή εάν θα απαγορεύσει την καλλιέργεια αυτού του τύπου αραβόσιτου.
<P>
Υποθέτω ότι αυτή είναι η βάση της τελευταίας απόφασης στην Ομοσπονδιακή Δημοκρατία της Γερμανίας επ' αυτού του θέματος. Απ' αυτήν την άποψη, ας μου επιτραπεί να πω ότι ο MON 810 εγκρίθηκε στη Γερμανία το 2005, και, κατόπιν, το 2007 διακόπηκε η φύτευση των σπόρων, ενώ το Δεκέμβριο του 2007 η Monsanto κατέθεσε σχέδιο για τη γενική παρακολούθηση της καλλιέργειάς της. Επακολούθως, εγκρίθηκε ξανά το 2008 και στη συνέχεια, πριν από μερικές μέρες, απαγορεύτηκε.
<P>
" κα Frassoni έχει δηλώσει ότι πολλά κράτη μέλη έχουν απορρίψει την καλλιέργεια αυτού του αραβοσίτου. Υπάρχουν ακριβώς τέσσερα κράτη - Γαλλία, Αυστρία, Ουγγαρία και Λουξεμβούργο - και τώρα και η Γερμανία, οπότε υπάρχουν πέντε από τα 27 κράτη μέλη. Πρόκειται καθαρά για εθνική απόφαση βάσει της αρχής της επικουρικότητας και, ως εκ τούτου, δεν θα πρέπει να επιβαρύνουμε το Ευρωκοινοβούλιο με αυτήν.
<SPEAKER ID="040" NAME="Martin Schulz" AFFILIATION="PSE">
(DE) Σας ευχαριστώ, κύριε Πρόεδρε. Δεν είμαστε υπέρ του να προχωρήσουμε προς την κατεύθυνση που ζήτησε η κα Frassoni, αλλά για διαφορετικό λόγο από αυτόν που προέβαλε ο κ. Goepel, και, ως εκ τούτου, σας είμαι ευγνώμων για την ευκαιρία που μου δίνετε να παρουσιάσω την άποψή μας.
<P>
Πρέπει να διεξαγάγουμε αναλυτική συζήτηση, όχι μόνο επί του συγκεκριμένου σημείου, αλλά επίσης και επί του θέματος του τρόπου αντιμετώπισης των γενετικώς τροποποιημένων τροφίμων. Ωστόσο, αυτό δεν μπορεί να γίνει στο σύντομο χρονικό διάστημα που έχουμε μέχρι μεθαύριο. Συνεπώς, πιστεύω ότι θα πρέπει να ζητήσουμε από το νέο Ευρωκοινοβούλιο, μετά τις εκλογές, να διεξαγάγει εκτεταμένη συζήτηση σχετικά με την χρήση των γενετικώς τροποποιημένων τροφίμων. Σας ευχαριστώ πολύ.

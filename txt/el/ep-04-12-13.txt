<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="Πρόεδρος." AFFILIATION="">
<P>
   – Κηρύσσω την επανάληψη της συνόδου του Ευρωπαϊκού Κοινοβουλίου που είχε διακοπεί την Πέμπτη 2 Δεκεμβρίου 2004. 
<SPEAKER ID="3" LANGUAGE="" NAME="" AFFILIATION="Τετάρτη">
<P>
Όσον αφορά την ημερήσια διάταξη της Τετάρτης, σχετικά με την έκθεση του κ. Moscovici, σχετικά με την πρόοδο της Ρουμανίας στην πορεία προς την ένταξη (A6-0061/2004), η Ομάδα των Πρασίνων/Ευρωπαϊκής Ελεύθερης Συμμαχίας υπέβαλε το αίτημα να αναβληθεί η συζήτηση επί της εν λόγω εκθέσεως για μελλοντική συνεδρίαση. 
<SPEAKER ID="4" LANGUAGE="IT" NAME="Frassoni (Verts/ALE )," AFFILIATION="εξ ονόματος της Ομάδας">
<SPEAKER ID="5" LANGUAGE="DE" NAME="Swoboda (PSE )," AFFILIATION="εξ ονόματος της Ομάδας">
<P>
   . – Για να αναφερθώ στο θέμα εν συντομία, κυρία Frassoni, αυτή την εβδομάδα δεν ψηφίζουμε για την προσχώρηση της Ρουμανίας, αλλά για την έκθεση, η οποία περιέχει έναν αριθμό θετικών σημείων αναφοράς καθώς και έναν αριθμό αρνητικών. Πιστεύουμε ότι πρέπει να δείξουμε στη Ρουμανία –αυτή τη στιγμή, τώρα που τα πράγματα βρίσκονται σε ένα κρίσιμο σημείο– την πορεία που πρέπει να ακολουθήσει τις επόμενες εβδομάδες, μήνες και ίσως χρόνια, ώστε να μπορέσει να προσχωρήσει. Για αυτόν τον λόγο είμαστε υπέρ της συζήτησης και τελικά της διεξαγωγής της ψηφοφορίας για τη Ρουμανία αυτή την εβδομάδα. Συνεπώς, μιλώντας εξ ονόματος της Ομάδας μου, θα ήθελα να εκφράσω την αντίθεσή μου στην αναβολή αυτής της συμβολής. 
<SPEAKER ID="6" LANGUAGE="" NAME="" AFFILIATION="(Το Σώμα απορρίπτει το αίτημα)">
<P>
 Επίσης σε σχέση με τη συνεδρίαση της Τετάρτης, υπάρχει μια πρόταση τροποποίησης της ημερήσιας διάταξης. Η Σοσιαλιστική Ομάδα του Ευρωπαϊκού Κοινοβουλίου και η Ομάδα της Συμμαχίας Φιλελευθέρων και Δημοκρατών για την Ευρώπη ζήτησαν να αναβληθεί η συζήτηση της έκθεσης του κ. Coelho σχετικά με τη θέσπιση θεωρήσεων ενιαίου τύπου και αδειών παραμονής για υπηκόους τρίτων χωρών (A6-0029/2004). 
<SPEAKER ID="7" LANGUAGE="DE" NAME="Swoboda (PSE )," AFFILIATION="εξ ονόματος της Ομάδας">
<P>
   . – Κύριε Πρόεδρε, περίμενα πραγματικά τον κ. Watson, αλλά τώρα θα προχωρήσω μόνος μου. Πιστεύω ότι έχει γίνει εδώ ένα λάθος, καθώς η έκθεση Coelho που έχει συμπεριληφθεί στην ημερησία διάταξη δεν θα έπρεπε να βρίσκεται εκεί. Αυτό που θα έπρεπε να βρίσκεται εκεί είναι η έκθεση για τηνκαταπολέμηση της διασυνοριακής εγκληματικότητας σχετικά με οχήματα. Ζητώ, λοιπόν, να μετατεθεί η έκθεση που βρίσκεται στην παρούσα ημερησία διάταξη και να αντικατασταθεί από την έκθεση του κ. Coelho για την αντιμετώπιση της διασυνοριακής εγκληματικότητας σχετικά με οχήματα. 
<SPEAKER ID="8" LANGUAGE="PT" NAME="Coelho (PPE-DE )," AFFILIATION="εισηγητής">
<SPEAKER ID="9" LANGUAGE="" NAME="" AFFILIATION="(Με ηλεκτρονική ψηφοφορία, το Σώμα εγκρίνει το αίτημα)">
<P>
 Επίσης για τη συνεδρίαση της Τετάρτης, υπάρχει μια πρόταση τροποποίησης της ημερήσιας διάταξης. Η Σοσιαλιστική Ομάδα του Ευρωπαϊκού Κοινοβουλίου και η Ομάδα των Πρασίνων/Ευρωπαϊκή Ελεύθερη Συμμαχία ζήτησαν να συμπεριληφθεί στη μεσημβρινή ψηφοφορία η έκθεση του κ. Coelho σχετικά με την πρωτοβουλία του Βασιλείου των Κάτω Χωρών για έγκριση απόφασης του Συμβουλίου για την αντιμετώπιση της διασυνοριακής εγκληματικότητας σχετικά με οχήματα, που εγκρίθηκε σύμφωνα με το άρθρο 43, παράγραφος 1, του Κανονισμού (A6-0052/2004). 
<SPEAKER ID="10" LANGUAGE="DE" NAME="Swoboda (PSE )," AFFILIATION="εξ ονόματος της Ομάδας">
<P>
   . – Κύριε Πρόεδρε, πίστευα πράγματι –και διατύπωσα το αίτημά μου αναλόγως– ότι επρόκειτο να συζητηθεί η έκθεση Coelho για την αντιμετώπιση της διασυνοριακής εγκληματικότητας σχετικά με οχήματα και όχι η έκθεση που βρίσκεται στην ημερησία διάταξη. Αυτό ήταν το αίτημά μου και, όπως αντιλήφθηκα, ο κ. Coelho δεν έχει καταρχήν αντίρρησηνα συζητηθεί αυτή η έκθεση. 
<SPEAKER ID="11" LANGUAGE="" NAME="Πρόεδρος." AFFILIATION="(Το Σώμα εγκρίνει το αίτημα)">
<SPEAKER ID="12" LANGUAGE="IT" NAME="Napoletano (PSE )," AFFILIATION="εξ ονόματος της Ομάδας">
<SPEAKER ID="13" LANGUAGE="" NAME="Πρόεδρος." AFFILIATION="">
<SPEAKER ID="14" LANGUAGE="" NAME="Swoboda (PSE )" AFFILIATION="(">
<SPEAKER ID="15" LANGUAGE="" NAME="Πρόεδρος." AFFILIATION="">
<SPEAKER ID="16" LANGUAGE="IT" NAME="Pannella (ALDE )." AFFILIATION="">
<P>
   – Κύριε Πρόεδρε, συμφωνώ και εγώ απόλυτα επί του σημείου αυτού. Ωστόσο, εάν αποφασίσετε να απευθύνετε επιστολή στις αρχές της Καμπότζης, θα ήθελα να σας παρακαλέσω να τονίσετε το εν λόγω επεισόδιο, αλλά να αναφερθείτε και στη γενικότερη κατάσταση. Ως γνωστόν, ο μονάρχης της Καμπότζης υπέβαλε την παραίτησή του εις ένδειξη διαμαρτυρίας κατά της γενικής πολιτικής κατάστασης και τα μέλη του Κόμματος Sam Raisi και της αντιπολίτευσης δέχονται απειλές κατά της ζωής τους και κινδυνεύουν να αποβληθούν από το Κοινοβούλιο. Συμφωνώ συνεπώς απόλυτα με την πρωτοβουλία σας για την αποστολή επιστολής, στην οποία, με αφορμή το επεισόδιο αυτό, σας καλώ να εκφράσετε την έντονη ανησυχία μας για τη γενικότερη κατάσταση της νομιμότητας και των ανθρωπίνων δικαιωμάτων. 
<SPEAKER ID="17" LANGUAGE="" NAME="Πρόεδρος." AFFILIATION="">
<P>
   Με μεγάλη χαρά θα διαβιβάσω αυτή και άλλες ανησυχίες, αλλά δεν μπορώ να αποστείλω επιστολή που θα αναλύει τη συγκεκριμένη πολιτική κατάσταση μιας χώρας και να υπεισέλθω σε όλες τις λεπτομέρειες που θα ήταν αδύνατο να αναλυθούν χωρίς συζήτηση και ψηφοφορία στο Κοινοβούλιο. Υπάρχει ένα πολύ συγκεκριμένο θέμα που θα μπορούσε να συμπεριληφθεί σε μια επιστολή, εκφράζοντας μια ad hoc ανησυχία σχετικά με αυτό το θέμα, αλλά δεν πιστεύω ότι πρέπει να επεκταθώ στην ανάλυση της συνολικής πολιτικής κατάστασης στην Καμπότζη χωρίς προηγούμενη συζήτηση και ψήφισμα του Κοινοβουλίου.
<P>
Αν δεν υπάρχουν αντιρρήσεις, επομένως, η επιστολή μου θα περιοριστεί στην έκφραση ανησυχίας για το θέμα που έθεσε η κ. Napoletano. Σας καλώ να συζητήσετε την πολιτική κατάσταση στην Καμπότζη σύμφωνα με τις κατάλληλες κοινοβουλευτικές διαδικασίες, εφόσον το επιθυμείτε.
<P>
Ελπίζω να το καταλαβαίνετε αυτό, κύριε Pannella. 
<SPEAKER ID="18" LANGUAGE="" NAME="Πρόεδρος." AFFILIATION="">
<SPEAKER ID="19" LANGUAGE="PL" NAME="Podkański (PPE-DE )." AFFILIATION="Χειροκροτήματα">
<P>
   – Κύριε Πρόεδρε, οι δυσκολίες που έχουν αντιμετωπίσει οι ευρωπαίοι παραγωγοί ερυθρών φρούτων καθώς και εκείνοι που ασχολούνται με την καλλιέργεια και τη συντήρηση τέτοιωνφρούτων με οδήγησαν στο να θέσω το ακόλουθο ερώτημα στην Ευρωπαϊκή Επιτροπή στις 28 Οκτωβρίου 2004: ποια βήματα προτείνει η Επιτροπή για την προστασία των καλλιεργητών ερυθρών φρούτων, ιδίως στα νέα κράτη μέλη, καθώς και για τη διασφάλιση μιας προσοδοφόρας αγοράς τόσο για τους παραγωγούς όσο και για τους καλλιεργητές;
<P>
Η απάντηση της Επιτροπής στις 16 Νοεμβρίου 2004 περιλάμβανε δηλώσεις που ανέφεραν ότι αυτά τα προβλήματα ήταν το αποτέλεσμα μιας πλούσιας σοδειάς και ότι οι πολωνοί παραγωγοί θα πρέπει να είναι σε θέση να εισάγουν τα προϊόντά τους στην αγορά με τις πιο ευνοϊκές συνθήκες κάνοντας χρήση των κεφαλαίων της ΚΟΑ.
<SPEAKER ID="20" LANGUAGE="ES" NAME="López-Istúriz White (PPE-DE )." AFFILIATION="">
<SPEAKER ID="21" LANGUAGE="FR" NAME="Tabajdi (PSE )." AFFILIATION="">
<P>
   – Κύριε Πρόεδρε, έχει περάσει ήδη ένα μήνας από τότε που επέστησα την προσοχή του Κοινοβουλίου στο γεγονός ότι υιοθετήσαμε στις 16 Σεπτεμβρίου ένα ψήφισμα το οποίο προέβλεπε τη μετάβαση στη Βοϊβοδίνα μιας αποστολής ενημέρωσης για τις βιαιότητες εναντίον των εθνικών μειονοτήτων. Για ποιον λόγο η υλοποίηση μιας αποστολής ενημέρωσης απαιτεί τεσσερισήμισι μήνες; Εν τω μεταξύ, οι βιαιοπραγίες συνεχίζονται. Δείχνει ανεπάρκεια και έλλειψη αξιοπιστίας από μέρους μας να περιμένουμε τεσσερισήμισι μήνες για να ερευνήσουμε τις βιαιότητες εναντίον των εθνικών μειονοτήτων, και να αφήσουμε να κυλήσουν τέσσερις μήνες χωρίς να εφαρμόσουμε το ψήφισμα το οποίο έχουμε ψηφίσει. Διακυβεύεται η αξιοπιστία του Ευρωπαϊκού Κοινοβουλίου. Είναι απαραίτητο να επανεξετάσουμε γενικά τη διαδικασία παρακολούθησης του Κοινοβουλίου μας σχετικά με τις παραβιάσεις των ανθρωπίνων δικαιωμάτων. 
<SPEAKER ID="22" LANGUAGE="" NAME="Hegyi (PSE )." AFFILIATION="(">
<P>
   – Κύριε Πρόεδρε, πολλοί από μας έχουν διαμαρτυρηθεί κατά του ανοίγματος ενός νέου χρυσωρυχείου στο Rosia Montana της Ρουμανίας. Το μεταλλευτικό έργο θα καταστρέψει το τοπίο και θα μολύνει με υδροκυάνιο τους ποταμούς και τα νερά ολόκληρης της περιοχής, από τη Ρουμανία μέχρι την Ουγγαρία και τη Μαύρη Θάλασσα. Η ρουμανική κυβέρνηση έχει την ευθύνη να σταματήσει αυτό το απαράδεκτο έργο· όμως πρέπει να αναφερθούν και οι Καναδοί ιδιοκτήτες της μεταλλευτικής εταιρείας. Δεν μπορώ να πιστέψω ότι θα επιτρεπόταν σε μια ευρωπαϊκή εταιρεία να κατεδαφίσει μια ολόκληρη πόλη στον Καναδά, με τα σπίτια της, τις εκκλησίες και τα κοιμητήριά της. Ζητώ από την καναδική κυβέρνηση και από το καναδικό κοινό να δείξουν τον ίδιο σεβασμό προς εμάς τους Ευρωπαίους. Η μόλυνση του περιβάλλοντος δεν πρέπει να εξάγεται. Το γεγονός ότι μοιραζόμαστε τον ίδιο πλανήτη συνεπάγεται κοινή ευθύνη για εμάς τους Ευρωπαίους και τους Καναδούς. 
<SPEAKER ID="23" LANGUAGE="EN" NAME="Mατσάκης (ALDE )." AFFILIATION="">
<P>
   – Κύριε Πρόεδρε, θα ήθελα να επιστήσω την προσοχή του Κοινοβουλίου –όχι για πρώτη φορά ενδεχομένως– στη διάκριση που γίνεται εις βάρος πολλών φοιτητών πανεπιστημίου από τα 10 προσχωρήσαντα κράτη, οι οποίοι σπουδάζουν στα 15 παλαιά κράτη μέλη. Ένα παράδειγμα –και έχω λάβει καταγγελίες από αυτούς τους φοιτητές– είναι 19 φοιτητές ιατρικής, που σπουδάζουν σήμερα στο Βασιλικό Κολέγιο Χειρουργών του Δουβλίνου, στην Ιρλανδία, από τους οποίους ζητήθηκε να συνεχίσουν να καταβάλλουν δίδακτρα εξωκοινοτικών κατοίκων –ύψους πολλών χιλιάδων λιρών τον χρόνο– παρ’ όλο που η Κύπρος έγινε κράτος μέλος της Ευρωπαϊκής Ένωσης την 1η Μαΐου 2004.
<P>
Αυτό είναι πολύ άδικο, κύριε Πρόεδρε, και σας ζητώ να παρέμβετε, ώστε να μην ασκείται άδικη διάκριση ανάμεσα στους πανεπιστημιακούς φοιτητές των 25 σημερινών κρατών μελών της Ευρωπαϊκής Ένωσης. 
<SPEAKER ID="24" LANGUAGE="" NAME="Μπεγλίτης (PSE )." AFFILIATION="">
<SPEAKER ID="25" LANGUAGE="DE" NAME="Alvaro (ALDE )." AFFILIATION="">
<SPEAKER ID="26" LANGUAGE="" NAME="Πρόεδρος." AFFILIATION="">
<SPEAKER ID="27" LANGUAGE="" NAME="Nicholson (PPE-DE )." AFFILIATION="(">
<SPEAKER ID="28" LANGUAGE="EN" NAME="Howitt (PSE )." AFFILIATION="">
<P>
   – Κύριε Πρόεδρε, αυτό το Κοινοβούλιο έχει συζητήσει πολλές φορές το ζήτημα των δικαιωμάτων των συνδικαλιστικών ενώσεων στην Κολομβία, αλλά, εξ ονόματος του συναδέλφου μου κ. De Rossa, και εμού προσωπικά, σας ζητώ να παρέμβετε επειγόντως υπέρ των μελών της συνδικαλιστικής ένωσης Sintracarbon. Έχουν δεχτεί απειλές κατά της ζωής τους και εκβιαστικές απαιτήσεις από παράνομες παραστρατιωτικές ομάδες που έχουν έρθει σε διαπραγματεύσεις με τους εργοδότες τους, την εταιρεία «Carbones del Cerrejón».
<P>
Κύριε Πρόεδρε, εξ ονόματος του Ευρωπαϊκού Κοινοβουλίου, σας παρακαλώ να αποστείλετε επιστολή με την οποία θα ζητείται η προστασία αυτών των εργαζομένων στην εταιρεία, στους ευρωπαίους ιδιοκτήτες της, Anglo American, BHP Billiton και Glencore International, καθώς και στις κολομβιανές αρχές.
<SPEAKER ID="29" LANGUAGE="" NAME="Mote (NI )." AFFILIATION="(">
<P>
   – Κύριε Πρόεδρε, στην τελευταία περίοδο συνόδου στο Στρασβούργο ο κ. Farage προειδοποιήθηκε για τις νομικές συνέπειες όταν μίλησε για τον κ. Barrot. Η λογική συνέπεια ήταν ότι δεν μπορούσε να πει τη γνώμη του χωρίς τον φόβο της σύλληψης ή της ποινικής δίωξης. Μεταξύ εκείνων που τα είπαν αυτά ήταν και ο κ. Watson, παρότι νωρίτερα ο ίδιος είχε εκφραστεί αγενώς για τη Marta Andreasen. Πολλοί εκφράσαμε την αντίρρησή μας σε αυτό, αλλά δεν εναντιωθήκαμε στο δικαίωμα του κ. Watson να πει την άποψή του.
<P>
Μετά την ομιλία του κ. Farage αναφέρθηκε το ζήτημα της γαλλικής νομοθεσίας. Βρισκόμαστε σε γαλλικό έδαφος, αλλά είναι αμφίβολο αν υπαγόμαστε στο γαλλικό δίκαιο, καθώς μας υπενθυμίζεται διαρκώς ότι η ευρωπαϊκή νομοθεσία υπερισχύει έναντι της εθνικής νομοθεσίας. Επομένως, η ερώτησή μου είναι η εξής: είχε ο κ. Farage το δικαίωμα να πει την άποψή του, όπως έκανε, και, εάν όχι, πώς και με ποια εξουσία περιορίζεται η ελευθερία λόγου των βουλευτών αυτού του Σώματος; 
<SPEAKER ID="30" LANGUAGE="" NAME="Πρόεδρος." AFFILIATION="">
<SPEAKER ID="31" LANGUAGE="ES" NAME="Yañez-Barnuevo García (PSE )." AFFILIATION="">
<P>
   – Κύριε Πρόεδρε, θα ήθελα να υπενθυμίσω σε εσάς και σε όλο το Κοινοβούλιο ότι σε μόλις τρεις μήνες θα έχει συμπληρωθεί ένας χρόνος από τη χειρότερη τρομοκρατική επίθεση στην Ευρώπη τις τελευταίες δεκαετίες. Αναφέρομαι στην τρομοκρατική επίθεση στη Μαδρίτη στις 11 Μαρτίου 2004.
<P>
Το έργο της εξεταστικής επιτροπής για την 11η Μαρτίου φτάνει στο τέλος του. Έχει επιτελεστεί ένα εξαιρετικό έργο και ορισμένα από τα συμπεράσματά του είναι σαφή: επιβεβαιώνει αξιόπιστα και κατηγορηματικά ότι ο μοναδικός και αποκλειστικός υπεύθυνος γι’ αυτή την επίθεση ήταν ο ισλαμικός ριζοσπαστισμός· ο Πρόεδρος, κ. Rodríguez Zapatero, πρότεινε σήμερα ένα διεθνές σύμφωνο κατά της ριζοσπαστικής ισλαμικής τρομοκρατίας, και για τον σκοπό αυτόν είναι σημαντικό να υπάρξει διάλογος μεταξύ της Ευρώπης και του μετριοπαθούς ισλαμικού κόσμου· υποδεικνύει επίσης πόση σημασία έχει η πρόληψη της διεθνούς τρομοκρατίας, και ότι η κυβέρνηση του κ. Αθνάρ έσφαλε σοβαρά, τόσο από άποψη έλλειψης προετοιμασίας όσο και χειραγώγησης της κοινής γνώμης, μεταξύ της 11ης και 14ης Μαρτίου 2004, για καθαρά κομματικούς λόγους. 
<SPEAKER ID="32" LANGUAGE="EN" NAME="Villiers (PPE-DE )." AFFILIATION="">
<P>
   – Κύριε Πρόεδρε, από τις 25 Σεπτεμβρίου έως τις 19 Οκτωβρίου 1915, 61 000 βρετανοί στρατιώτες σκοτώθηκαν, συνελήφθησαν ή τραυματίστηκαν στη Μάχη του Λόος. Τουλάχιστον 8 000 σκοτώθηκαν, ενώ τα σώματά τους χάθηκαν στον αιματοβαμμένο βάλτο του πεδίου μάχης, ο οποίος έγινε μαζικός τάφος. Η τοποθεσία αυτή βρίσκεται στο Auchy-les-Mines στη Βόρεια Γαλλία. Πριν από μερικές εβδομάδες αυτή η τοποθεσία σκάφτηκε από μπουλντόζες, προκειμένου να δημιουργηθεί μια δημοτική χωματερή. Από τη στιγμή που έπιασαν δουλειά οι μπουλντόζες, έχει γίνει αδύνατο να περπατήσει κανείς τριγύρω χωρίς να σκοντάψει πάνω σε θραύσματα από ανθρώπινα οστά και λείψανα, κουρέλια από στρατιωτικές στολές και στρατιωτικό εξοπλισμό. Οι σωροί αυτών των χιλιάδων γενναίων ανδρών ξαναθάβονται κάτω από οικιακά και οικοδομικά απορρίμματα.
<P>
Κύριε Πρόεδρε, σας ζητώ να απευθύνετε επιστολή στις αρχές του Auchy-les-Mines, για να εκφράσετε την εντονότατη καταδίκη μας για τη βεβήλωση των τάφων αυτών των στρατιωτών – των ανδρών που έδωσαν ανιδιοτελώς τις ζωές τους, προκειμένου να προστατεύσουν την ελευθερία μας και τη δημοκρατία σε αυτή την ήπειρο. Είναι απαράδεκτο ο τόπος ανάπαυσής τους να τυγχάνει τέτοιας μεταχείρισης. 
<SPEAKER ID="33" LANGUAGE="" NAME="Πρόεδρος." AFFILIATION="">
<SPEAKER ID="34" LANGUAGE="" NAME="Martin, David (PSE )." AFFILIATION="(">
<P>
   – Κύριε Πρόεδρε, η οικονομική και κοινωνική ζωή των νησιωτικών κοινοτήτων της Σκωτίας εξαρτάται σε πολύ μεγάλο βαθμό από τα δρομολόγια των οχηματαγωγών στη δυτική ακτή. Το εκτελεστικό σώμα της Σκωτίας, συμμορφούμενο με νομική γνωμοδότηση και αφού συμβουλεύτηκε την προηγούμενη Ευρωπαϊκή Επιτροπή, αποφάσισε ότι, με βάση την κοινοτική νομοθεσία περί ανταγωνισμού, αυτά τα δρομολόγια έπρεπε να ανατεθούν με ιδιωτικό διαγωνισμό, και οι ιδιώτες επιχειρηματίες πρέπει να έχουν την ευκαιρία να πάρουν τις συμβάσεις από την κρατική εταιρεία Caledonian MacBrayne. Την προηγούμενη εβδομάδα, σε μια εξαιρετικά ασυνήθιστη κίνηση –μάλιστα είναι η δεύτερη φορά που συμβαίνει αυτό από τη δημιουργία του Σκωτικού Κοινοβουλίου– το Σκωτικό Κοινοβούλιο διαφώνησε με το εκτελεστικό σώμα σε αυτό το ζήτημα και είπε ότι το εκτελεστικό σώμα και η Επιτροπή πρέπει να επανεξετάσουν τη θέση τους όσον αφορά αυτές τις ζωτικής σημασίας υπηρεσίες.
<SPEAKER ID="35" LANGUAGE="PL" NAME="Krupa (IND/DEM )." AFFILIATION="Χειροκροτήματα">
<SPEAKER ID="36" LANGUAGE="" NAME="Allister (NI )." AFFILIATION="(">
<P>
   – Κύριε Πρόεδρε, σε αυτή την ομιλία ήλπιζα να χαιρετίσω μια σημαντική πολιτική εξέλιξη στη Βόρεια Ιρλανδία και να επικροτήσω την οριστική εγκατάλειψη από τον IRA του βρώμικου πολέμου και των μέσων που χρησιμοποιεί. Δυστυχώς, όμως, όπως πολλές φορές στο παρελθόν, παρ’ όλο που το Sinn Fein-IRA τα πήγε καλά στη θεωρία, απέτυχε στην πράξη. Σήμερα, αν και κάνει λόγο για αφοσίωση στη δημοκρατία, εμμένει στα όπλα του τρόμου. Έτσι, συνεχίζει να αυτοαποκλείεται από τη δημοκρατική κυβέρνηση της Βόρειας Ιρλανδίας.
<P>
Προτιμά το κροτάλισμα του όπλου από το κλικ της φωτογραφικής μηχανής. Ντρέπεται τις μηχανές, αλλά υπερηφανεύεται για τον τρόμο. Χωρίς αμφιβολία, το Sinn Fein-IRA, και μόνο, απογοήτευσε για άλλη μια φορά τον λαό της Βόρειας Ιρλανδίας. Οι δημοκράτες προτιμούν τη «βολή» της μηχανής, το Sinn Fein προτιμά τη βολή των όπλων. Η πρόκληση τώρα είναι να επιτρέψουμε στους δημοκράτες να προχωρήσουν χωρίς αυτό. 
<SPEAKER ID="37" LANGUAGE="" NAME="Rouček (PSE )." AFFILIATION="(">
<P>
   – Κύριε Πρόεδρε, στην τελευταία συνεδρίαση της Ολομέλειας στο Στρασβούργο εγκρίναμε μια νέα Ευρωπαϊκή Επιτροπή. Όπως και τα υπόλοιπα μεγάλα ευρωπαϊκά θεσμικά όργανα, οφείλει να βασίζεται σε ορισμένες αξίες και βασικές αρχές, όπως η ισότητα ανάμεσα στα κράτη μέλη της. Όμως, εάν εξετάσουμε, για παράδειγμα, την κατανομή των θέσεων δημοσίων υπαλλήλων ανάμεσα στα παλαιά και τα νέα κράτη μέλη στην Επιτροπή, δεν ισχύει κάτι τέτοιο. Μέχρι τώρα, ελάχιστες από τις 265 θέσεις ανωτάτων υπαλλήλων της Επιτροπής καταλαμβάνονται από υπαλλήλους από τα νέα κράτη μέλη. Η Επιτροπή έχει κρατήσει οκτώ θέσεις σε επίπεδο A1 και 29 θέσεις σε επίπεδο A2. Μέχρι τώρα, ωστόσο, μόνο τρεις από τις 34 θέσεις αναπληρωτών γενικών διευθυντών της Επιτροπής και ούτε μία από τις 32 θέσεις γενικών διευθυντών καλύφθηκε από τα νέα κράτη μέλη.
<SPEAKER ID="38" LANGUAGE="PL" NAME="Zaleski (PPE-DE )." AFFILIATION="">
<P>
    Κύριε πρόεδρε, κυρίες και κύριοι, η 13η Δεκεμβρίου είναι μια ημέρα θλίψης, καθώς σηματοδοτεί την επέτειο από την επιβολή στρατιωτικού νόμου στη Πολωνία, ένα μέτρο που προορίζονταν να σταματήσει τη γενικότερη πορεία προς τη δημοκρατία. Δράττομαι της ευκαιρίας να πω ότι αυτό το Κοινοβούλιο έχει ήδη ακούσει σε πολλές περιπτώσεις ότι ο κ. Kovács εξελίσσεται σε ήρωα της ευρωπαϊκής μεταρρύθμισης. Τέτοιες δηλώσεις έχουν γίνει συγκεκριμένα από τον κ. Schulz. Απολαμβάνω τις ομιλίες του κ. Schulz, αλλά μόνο για τον τρόπο που χειρίζεται τη γερμανική γλώσσα και όχι για το πραγματικό περιεχόμενό τους. Θα ήθελα, λοιπόν, να επαναλάβω ότι δεν είναι ο κ. Kovács ο ήρωας, αλλά οι πολωνοί εργάτες στη Lublin, τη Świdnik, και κατόπιν στο Gdansk το 1981. Θα ήμουν εξαιρετικά ευτυχής εάν επιδεικνύονταν σεβασμός στα πραγματικά ιστορικά γεγονότα. 
<SPEAKER ID="39" LANGUAGE="DE" NAME="Karas (PPE-DE )." AFFILIATION="">
<P>
   – Κύριε Πρόεδρε, οι προεδρικές εκλογές στην Ουκρανία ήταν, αναφορικά με τη δημοκρατική πολιτική, πλούσιες σε σκάνδαλα, και τώρα άλλο ένα έχει έρθει στην επιφάνεια. Το Σάββατο επιβεβαιώθηκε ότι ο κ. Yushchenko, ένας εκ των υποψηφίων για την προεδρία, είχε δηλητηριαστεί. Κατόπιν πολλαπλών εξετάσεων, οι γιατροί εξακρίβωσαν πέραν πάσης αμφιβολίας ότι είχε δηλητηριαστεί με διοξίνη και οι φήμες επιμένουν ότι η εν λόγω διοξίνη του χορηγήθηκε στοματικά, πιθανότατα κατά τη διάρκεια γεύματος με τις μυστικές υπηρεσίες. Καλώ, λοιπόν, όλους τους ευρωπαϊκούς οργανισμούς και αντιπροσωπείες να ανακινήσουν το θέμα της χρήσης διοξίνης ως όπλου για να λάβουν συνακόλουθα μέτρα στην Ουκρανία και να πιέσουν να ερευνηθεί πάραυτα το θέμα, ανεξαρτήτως της πιθανότητας εμπλοκής υψηλόβαθμων προσώπων. 
<SPEAKER ID="40" LANGUAGE="FR" NAME="Flautre (Verts/ALE )." AFFILIATION="">
<P>
   – Κύριε Πρόεδρε, επισκέφθηκα την Τυνησία στις 10 Δεκεμβρίου κατόπιν πρόσκλησης δύο οργανώσεων, του Συνδέσμου της Τυνησίας για τα Ανθρώπινα Δικαιώματα, και του Εθνικού Συμβουλίου για τις Ελευθερίες στην Τυνησία, για τον εορτασμό της επετείου της Οικουμενικής Διακήρυξης για τα Ανθρώπινα Δικαιώματα. Είμαι στη δυσάρεστη θέση να σας πληροφορήσω ότι το προσωπικό ασφαλείας του κ. Ben Ali εμπόδισε τη διεξαγωγή της ετήσιας γενικής συνέλευσης του Εθνικού Συμβουλίου για τις Ελευθερίες στην Τυνησία, μη διστάζοντας να προπηλακίσει, να χτυπήσει και να ρίξει στο έδαφος αρκετά από τα στρατευμένα μέλη της εν λόγω οργάνωσης.
<P>
Ενόψει αυτών των γεγονότων, θεωρώ σημαντικό να εκφράσω στο Συμβούλιο και την Επιτροπή την απόλυτη αναγκαιότητα εφαρμογής των κατευθυντηρίων γραμμών για την προστασία των υπερασπιστών των ανθρωπίνων δικαιωμάτων εφόσον, προφανώς, ο κ. Ben Ali συνεχίζει να περιφρονεί εντελώς όσους εκπροσωπούν την κοινωνία των πολιτών στην Τυνησία. 
<SPEAKER ID="41" LANGUAGE="IT" NAME="Borghezio (IND/DEM )." AFFILIATION="">
<P>
   – Κύριε Πρόεδρε, τις ημέρες αυτές επρόκειτο να εκδικασθεί μια σημαντική υπόθεση σχετικά με γεγονότα τα οποία ανάγονται στο 1944 και αφορούν την κατάσταση φυλακισθέντων ιταλών στρατιωτικών και πολιτών. Η Ομοσπονδιακή Δημοκρατία της Γερμανίας, αντί να λάβει επιτέλους μια θετική θέση έναντι του νόμιμου αυτού αιτήματος που αφορά περισσότερο την ηθική παρά την υλική αποζημίωση, τηρεί αναβλητική στάση εγκαλώντας μάλιστα την Ιταλική Δημοκρατία. Ζητώ την παρέμβαση επί του θέματος για να κλείσει αυτή η σελίδα, η οποία αποτελεί μια πληγή που παραμένει ανοιχτή από τον Δεύτερο Παγκόσμιο Πόλεμο. 
<SPEAKER ID="42" LANGUAGE="" NAME="Πρόεδρος." AFFILIATION="">
<P>
Κύριε Posselt, επιθυμείτε να παρέμβετε για διαδικαστικό θέμα; 
<SPEAKER ID="43" LANGUAGE="DE" NAME="Posselt (PPE-DE )." AFFILIATION="(Ο Πρόεδρος διακόπτει τον ομιλητή.)">
<SPEAKER ID="44" LANGUAGE="" NAME="Πρόεδρος." AFFILIATION="">
<SPEAKER ID="45" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης του κ. Eurlings, σχετικά με την πρόοδο της Τουρκίας στην πορεία προς την ένταξη (A6-0063/2004).
<P>
Ο κ. Eurlings έχει τον λόγο. 
<SPEAKER ID="46" LANGUAGE="NL" NAME="Eurlings (PPE-DE )," AFFILIATION="εισηγητής">
<P>
Μετά υπάρχει ο τομέας των θρησκευτικών ελευθεριών, στον οποίο υπάρχουν ακόμα πολλά προβλήματα, και στον οποίο δεν έχει σημειωθεί αξιόλογη πρόοδος. Οι Αλεβίτες, που αντιστοιχούν σε ποσοστό μεγαλύτερο του 30% του πληθυσμού, δεν έχουν πλήρως αναγνωριστεί. Οι θρησκευτικές μειονότητες αντιμετωπίζουν προβλήματα που σχετίζονται με τα δικαιώματα ιδιοκτησίας, εκπαίδευση των ιερέων τους, των μοναχών τους και του κλήρου τους, αλλά και προβλήματα που έχουν επίσης να κάνουν με την αναγνώριση που θα έπρεπε να απολαμβάνουν όσον αφορά την τουρκική τους ταυτότητα. Πιστεύω ότι υπάρχει πραγματική ανάγκη για αλλαγή σε αυτόν τον τομέα, ή, όπως δήλωσε την περασμένη εβδομάδα ο κ. Ali Birand, ένας πολύ γνωστός δημοσιογράφος του καναλιού CNN Turk: «Ας αισθανθεί η Τουρκία περήφανη για αυτές τις θρησκευτικές μειονότητες, αντί να τις περιορίζει». Η έκθεση περιλαμβάνει ξεκάθαρες δηλώσεις για την πρόοδο που απαιτείται να γίνει αναφορικά με τη θρησκευτική ελευθερία.
<SPEAKER ID="47" LANGUAGE="" NAME="Rehn," AFFILIATION="Επιτροπή">
<P>
   . – Κύριε Πρόεδρε, εκφράζω την ιδιαίτερη ικανοποίησή μου που βρίσκομαι σήμερα εδώ για τη συζήτησή σας σχετικά με την Τουρκία, καθώς πλησιάζουμε στην κρίσιμη συνάντηση του Ευρωπαϊκού Συμβουλίου, στην οποία θα καθοριστεί εάν θα ξεκινήσουν ενταξιακές διαπραγματεύσεις με την Τουρκία. Παρακολούθησα πολύ προσεκτικά το έργο του Κοινοβουλίου για την Τουρκία και θέλω να συγχαρώ τους βουλευτές του Σώματος για την αφοσίωσή τους στην επιδίωξη μιας ορθολογικής και αναλυτικής συζήτησης. Συγκεκριμένα, θα ήθελα να ευχαριστήσω τον εισηγητή κ. Eurlings για την ισορροπημένη έκθεση που εκπόνησε, καθώς και την Επιτροπή Εξωτερικών Υποθέσεων για τις πολύτιμες προσπάθειές της.
<P>
Η Τουρκία, όπως είπε ο κ. Eurlings, πράγματι σημειώνει πρόοδο στην εφαρμογή της σημαντικής νομοθεσίας που χαρακτηρίστηκε ως απαραίτητη από την Επιτροπή προκειμένου να εκπληρωθούν τα πολιτικά κριτήρια. Πιστεύουμε ότι το Ευρωπαϊκό Συμβούλιο θα επιδοκιμάσει τη σύστασή μας και θα αποφασίσει να ξεκινήσουν οι διαδικασίες προσχώρησης με την Τουρκία, αρκεί να τηρηθούν αυτές οι προϋποθέσεις.
<P>
Η Επιτροπή πρότεινε μια διαπραγματευτική στρατηγική βασισμένη σε τρεις πυλώνες. Ο πρώτος πυλώνας υποστηρίζει τη διαδικασία μεταρρύθμισης στην Τουρκία. Οι νομικές και πολιτικές μεταρρυθμίσεις πρέπει να διευρυνθούν και να εδραιωθεί η εφαρμογή τους, ώστε να γίνουν πραγματικά μη αναστρέψιμες. Πολλά από τα ζητήματα που αναφέρονται στην έκθεση του κ. Eurlings θα απαιτήσουν περαιτέρω προσοχή. Αναφέρομαι συγκεκριμένα στην περαιτέρω εδραίωση των πολιτιστικών δικαιωμάτων, στη βελτίωση της κατάστασης των θρησκευτικών κοινοτήτων, στην ενίσχυση του αγώνα κατά των βασανιστηρίων και στην εξασφάλιση του πλήρους πολιτικού ελέγχου των ενόπλων δυνάμεων.
<P>
Από τις 6 Οκτωβρίου, οπότε εγκρίθηκε η σύστασή μας, υπήρξαν περαιτέρω ενθαρρυντικές εξελίξεις. Για παράδειγμα, εκδόθηκε ο νέος νόμος περί σωματείων και ο Κώδικας Ποινικής Δικονομίας. Με τον διορισμό ενός μη στρατιωτικού Γενικού Γραμματέα, το Εθνικό Συμβούλιο Ασφαλείας μετατρέπεται σε συμβουλευτικό σώμα και οι δραστηριότητές του γίνονται πιο διαφανείς. Μπορώ να διαβεβαιώσω τους βουλευτές του Σώματος ότι η Επιτροπή παραμένει προσηλωμένη στην παρακολούθηση της συμμόρφωσης της Τουρκίας προς τα πολιτικά κριτήρια της Κοπεγχάγης. Αυτά τα κριτήρια παραμένουν αδιαπραγμάτευτα.
<P>
Θα ήθελα να αναφερθώ συνοπτικά στην Κύπρο, για την οποία συμμερίζομαι σε μεγάλο βαθμό όσα αναφέρονται στην έκθεσή σας. Τον Ιούνιο το Ευρωπαϊκό Συμβούλιο χαιρέτισε τη θετική συμβολή της τουρκικής κυβέρνησης στις προσπάθειες του Γενικού Γραμματέα του ΟΗΕ για την επίτευξη μιας συνολικής διευθέτησης του κυπριακού ζητήματος. Οι προσπάθειες για την επίτευξη διακανονισμού πρέπει να επαναληφθούν. Είναι σαφές ότι οι ενταξιακές διαπραγματεύσεις θα διεξαχθούν στο πλαίσιο μιας διακυβερνητικής διάσκεψης που θα περιλαμβάνει τα 25 κράτη μέλη από τη μια και την Τουρκία από την άλλη πλευρά. Περιμένουμε επίσης από την Τουρκία να υπογράψει ένα πρωτόκολλο που διευρύνει τη Συμφωνία Σύνδεσης και στα 25 κράτη μέλη.
<P>
Οι σχέσεις ΕΕ-Τουρκίας έχουν μακρά ιστορία. Η προοπτική της τουρκικής προσχώρησης ξεκινά από τη Συμφωνία Σύνδεσης του 1963. Παρά τις διάφορες διακυμάνσεις των τελευταίων 40 ετών, η δυνατότητα της Τουρκίας να ενταχθεί στην Ευρωπαϊκή Ένωση επαναβεβαιώθηκε πολλές φορές από το Ευρωπαϊκό Συμβούλιο, ειδικά από το Ελσίνκι, το 1999, και μετά.
<P>
Η Τουρκία διανύει επί του παρόντος μια διαδικασία ριζικών αλλαγών, συμπεριλαμβανομένης μιας ταχείας αλλαγής νοοτροπίας, όπως περιγράφηκε από τον κ. Eurlings. Η προοπτική της προσχώρησης αποδείχθηκε πολύ σημαντικός καταλύτης για την Τουρκία, ώστε να δρομολογήσει μακρόπνοες συνταγματικές και νομοθετικές μεταρρυθμίσεις.
<SPEAKER ID="48" LANGUAGE="" NAME="Nicolaï," AFFILIATION="Συμβούλιο">
<P>
     Κύριε Πρόεδρε, σήμερα θα συζητήσετε τη σημαντική έκθεση του κ. Eurlings σχετικά με την τακτική έκθεση 2004 και τη σύσταση της Ευρωπαϊκής Επιτροπής που αφορά την πρόοδο της Τουρκίας προς την ένταξη. Αυτή η συζήτηση είναι επίκαιρη ενόψει της απόφασης που θα λάβει το Ευρωπαϊκό Συμβούλιο την Παρασκευή σχετικά με την έναρξη ενταξιακών διαπραγματεύσεων με την Τουρκία.
<P>
Ανατρέχοντας στο Ευρωπαϊκό Συμβούλιο του Ελσίνκι τον Δεκέμβριο του 1999 και προσπαθώντας να σχηματίσουμε μια εικόνα για το πού βρισκόταν η Τουρκία τη δεδομένη στιγμή όσον αφορά την προετοιμασία της για την ΕΕ, μπορούμε να συμπεράνουμε ότι έχει σημειώσει εντυπωσιακή πρόοδο. Δεν είναι υπερβολή να πούμε ότι η Τουρκία αλλάζει με σχεδόν επαναστατική ταχύτητα.
<P>
Η πτώση του Τείχους του Βερολίνου δημιούργησε τις προϋποθέσεις για γρήγορες αλλαγές στις χώρες της Κεντρικής και Ανατολικής Ευρώπης που έγιναν τα νέα κράτη μέλη της ΕΕ τον περασμένο Μάιο. Για την Τουρκία δεν υπήρξε κάποιος τέτοιος καταλύτης για αλλαγή, εκτός από τη μακροχρόνια προσδοκία για ένταξη στην Ευρώπη και πιθανώς την επιθυμία για δραστικές οικονομικές αλλαγές μετά τις ολέθριες οικονομικές κρίσεις του 2000 και του 2001.
<P>
Όπως η έκθεση Eurlings, το Συμβούλιο, στην προετοιμασία του για την απόφαση της Παρασκευής έχει θέσει ως σημείο εκκίνησης την έκθεση και τις συστάσεις της Επιτροπής. Παρέχουν μια διεξοδική, εμπεριστατωμένη και καλή βάση για την απόφαση σχετικά με την έναρξη ενταξιακών διαπραγματεύσεων με την Τουρκία.
<P>
Όπως έχει δηλώσει ήδη στις συστάσεις της η Επιτροπή και όπως μπορώ να δω στην έκθεση Eurlings, η σαφής συμβουλή είναι ότι η απόφαση πρέπει να συνδεθεί άρρηκτα με τη στενή παρακολούθηση της διαδικασίας μεταρρυθμίσεων, για παράδειγμα, ώστε να εξασφαλιστεί το αναντίστρεπτο αυτής της διαδικασίας και η πλήρης, αποτελεσματική και εκτενής εφαρμογή της.
<P>
Γνωρίζω ότι είχατε ήδη και ότι θα έχετε και σήμερα μια έντονη συζήτηση για την Τουρκία, στην οποία θα περιλαμβάνονται τα στοιχεία της απόφασης που ανέφερα. Το χαιρετίζω αυτό. Είμαι πεπεισμένος ότι μια εκτενής συζήτηση για την προσχώρηση της Τουρκίας στην ΕΕ είναι αναγκαία προϋπόθεση για ένα καλό αποτέλεσμα. Για να είναι βιώσιμη η απόφαση, χρειαζόμαστε πολιτική και δημόσια υποστήριξη. Η Προεδρία των Κάτω Χωρών καταβάλλει προσπάθειες για μια δίκαιη και ισορροπημένη απόφαση, η οποία θα βασίζεται στην τήρηση των πολιτικών κριτηρίων της Κοπεγχάγης. Σε αυτό το πλαίσιο, επικροτούμε τη διεξοδική και εποικοδομητική εργασία που επιτέλεσαν σχετικά ο εισηγητής σας και η Επιτροπή Εξωτερικών Υποθέσεων και προσβλέπουμε στην έγκριση ψηφίσματος από το Κοινοβούλιο στις 15 Δεκεμβρίου. 
<SPEAKER ID="49" LANGUAGE="DE" NAME="Poettering (PPE-DE )," AFFILIATION="εξ ονόματος της Ομάδας">
<P>
Θα ήθελα να ευχαριστήσω θερμά τον συνάδελφό μας κ. Eurlings για την έκθεσή του και για το γεγονός ότι έδωσε προτεραιότητα στα ανθρώπινα δικαιώματα.
<P>
Εμείς, στην Ομάδα του Ευρωπαϊκού Λαϊκού Κόμματος, έχουμε εμπιστευτεί στον κ. Wolfgang Schüssel το καθήκον του συντονισμού της θέσης μας και, κύριε Προεδρεύων του Συμβουλίου, καθώς θα απαιτηθεί ομοφωνία στη σύνοδο, θα συμβούλευα –και θα ζητούσα– από την Προεδρία του Συμβουλίου να είστε αρκετά ευέλικτος και να οδηγήσετε το θέμασε μια ομόφωνη απόφαση. Εάν χρειαστεί να γίνουν διαπραγματεύσεις, τότε θα πρέπει να επισημανθεί –με ειλικρίνεια και εντιμότητα, αναγνωρίζοντας παράλληλα την πρόοδο που έχει σημειώσει η Τουρκία– ότι θα βρισκόμαστε στην αξιοσημείωτη θέση να διαπραγματευόμαστε με μια χώρα όπου τα ανθρώπινα δικαιώματα παραβιάζονται σε ευρεία κλίμακα. Ακούσαμε να λέγεται, στην πιο παράλογη δήλωση του έτους, ότι δεν υπάρχουν συστηματικά βασανιστήρια, αλλά, εάν τα βασανιστήρια δεν είναι συστηματικά, είναι σίγουρα εκτεταμένα. Γνωρίζουμε επίσης ότι διεξάγονται διαπραγματεύσεις και με τις κυβερνήσεις και άρα οι κυβερνήσεις με τις οποίες διεξάγει διαπραγματεύσεις η Τουρκία περιλαμβάνουν και αυτή της Κύπρου, μια χώρα η οποία δεν υπάρχει κατά την άποψη της Τουρκίας. Υπάρχει ένα στοιχείο παραλογισμού σε όλα αυτά.
<SPEAKER ID="50" LANGUAGE="DE" NAME="Schulz (PSE )," AFFILIATION="εξ ονόματος της Ομάδας">
<P>
   . – Κύριε Πρόεδρε, κυρίες και κύριοι, μπορώ να ξεκινήσω την ομιλία μου λέγοντας κάτι θετικό: η έκθεση του κ. Eurlings είναι από κάθε άποψη πιο διακριτικήαπό την ομιλία του κ. Poettering. Επιτρέψτε μου να αναφέρω εξ ονόματος των συναδέλφων μου που έχουν εργαστεί μαζί του στην Επιτροπή Εξωτερικών Υποθέσεων ότι ο εισηγητής έχει προσπαθήσει πολύ για να επιτύχει ευρεία ομοφωνία και σε αυτόν τον τομέα έχει επιτύχει. Όπως αντιλαμβάνομαι, το αποτέλεσμα της ψηφοφορίας στην Επιτροπή Εξωτερικών Υποθέσεων έδειξε ότι η γραμμή που ακολούθησε σε αυτή την έκθεση –με την προσθήκη στοιχείων που συνεισέφερε η Ομάδα μας– είχε ως αποτέλεσμα μια ευρεία ομοφωνία, η οποία μπορεί επίσης να αποτελέσει τη βάση για μια εξίσου ευρεία ομοφωνία εδώ στην Ολομέλεια, και σε αυτό υπάρχουν τρία σημαντικά σημεία στα οποία η Ομάδα μας διαχωρίζει εντελώς τη θέση της από αυτά που είπε σήμερα ο κ. Poettering.
<P>
Πρώτον, γιατί είναι τόσο απλό για τον κ. Poettering να προτείνει τη θεωρία του ότι η ΕΕ θα υποστεί αλλαγές στη φύση της εάν η Τουρκία γινόταν μέλος της; Εάν η Τουρκία γινόταν μέλος της ΕΕ με την παρούσα κατάστασή της, θα έπρεπε να υποβάλει τον εαυτό της στο κοινοτικό κεκτημένο της ΕΕ εξολοκλήρου. Εάν η Τουρκία γίνει μέλος της ΕΕ, τότε, καθώς όλοι μας επιθυμούμε το Σύνταγμα, αυτό το κείμενο θα πρέπει να αποτελέσει τη βάση της εσωτερικής της πολιτικής αμέσως μόλις επικυρωθεί. Ο Ευρωπαϊκός Χάρτης Θεμελιωδών Δικαιωμάτων θα καταστεί τότε συνταγματικός νόμος και θα είναι δεσμευτικός για κάθε κράτος μέλος, ιδίως για την Τουρκία. Θα καταφανεί τότε ότι οι αξίες που καθορίζονται σε αυτόν τον Χάρτη, και οι οποίες είναι θεμελιώδεις αξίες για την Ένωσή μας, μπορούν να γίνουν αποδεκτές από μια χώρα της οποίας το 99% ή το 98% του πληθυσμού είναι Μουσουλμάνοι.
<P>
Εάν επιτύχουμε να ενσωματώσουμε την Τουρκία στην Ευρωπαϊκή Ένωση, τότε θα καταρρεύσει ολοκληρωτικά η θεωρία των φονταμενταλιστών ισλαμιστών ότι οι δυτικές –άρα, οι δικές μας– αξίες και το Ισλάμ αποκλείονται αμοιβαία, γιατί θα αποτελούσε μια απόδειξη ότι οι θεμελιώδεις αξίες για τις οποίες αγωνιζόμαστεείναι θεμελιώδεις αξίες για όλους τους ανθρώπους, είτε είναι Εβραίοι, Μουσουλμάνοι, Χριστιανοί ή άθρησκοι. Αυτή η πρόοδος, κύριε Poettering, απλά και σύντομα, μας επιβάλλει να ξεκινήσουμε αυτές τις διαπραγματεύσεις.
<P>
Υπάρχει ένα δεύτερο σημείο το οποίο δεν πρέπει να υποτιμήσουμε και αυτό είναι οι μεταρρυθμίσεις τις οποίες έχει προωθήσει η Τουρκία τα τελευταία χρόνια, οι οποίες τέθηκαν σε ισχύ από τον Ερντογάν και οι οποίες είναι –επιτρέψτε μου να το πω τόσο απλά– σημαντικά πιο προοδευτικές από όλες τις ασήμαντες μεταρρυθμίσεις που είχαν πραγματοποιήσει οι προηγούμενες κυβερνήσεις, είτε συντηρητικές είτε σοσιαλδημοκρατικές. Πριν από εννέα χρόνια –στις 15 Δεκεμβρίου 1995– ήμουν ένας από τους τρεις εισηγητές για την τελωνειακή ένωση με την Τουρκία, όταν η κ. Τσιλλέρ ήταν πρωθυπουργός της χώρας, θέμα στο οποίο δεν θα αναφερθώ περαιτέρω αυτή τη στιγμή. Τότε, μας είχε πει «Για όνομα του θεού, επιτρέψτε μας να κάνουμε αυτή την τελωνειακή ένωση, αλλιώς θα μας οδηγήσετε στα χέρια των ισλαμιστών». Εννέα μήνες αργότερα, σχημάτισε έναν συνασπισμό –όπως γνωρίζουμε– με τον κ. Ερμπακάν. Αυτό αποτελεί παρελθόν, το κενό αξιοπιστίας έχει ξεχαστεί.
<P>
Ο Ερντογάν έχει πράγματι θέσει σε εφαρμογή πιο πολλές μεταρρυθμίσεις από τους προκατόχους του στην κυβέρνηση. Το μοναδικό ζήτημα είναι ότι δεν είναι αρκετές, αλλά όλοι οι άνθρωποι με τους οποίους συνδιαλεγόμαστε στην Τουρκία, όπως μπορεί να επιβεβαιώσει ο κ. Eurlings –όλοι εκείνοι οι υποστηρικτές των ανθρωπίνων δικαιωμάτων, των δικαιωμάτων των γυναικών, όλες οι δημοκρατικές οργανώσεις, όλες οι οργανώσεις που αγωνίζονται για τη δημοκρατία, τόσο οι οργανώσεις εργαζομένων όσο και τα συνδικάτα– όλοι αυτοί μας ενημερώνουν ότι η προοπτική της προσχώρησης στην Ευρωπαϊκή Ένωση έχει αλλάξει τη χώρα τους, ότι η προοπτική της προσχώρησης σε αυτή την Ένωση θα μετατρέψει τη χώρα τους σε μια κανονική κοινοβουλευτική δημοκρατία. Όλα αυτά δεν μπορούν να επιτευχθούν από τη μια ημέρα στην άλλη. Εάν συμβεί, η προσχώρηση θα ολοκληρωθεί κάποια στιγμή στο τέλος της επόμενης δεκαετίας, αλλά η ευκαιρία, η προοπτική να δούμε αυτή τη μεγάλη χώρα να μεταμορφώνεται σε μια κανονική δυτική δημοκρατία είναι ένα μέρισμα ειρήνης που δεν πρέπει να αντιπαρέλθουμε.
<P>
Επιτρέψτε μου να σας ρωτήσω, κύριε Poettering, τι θα συμβεί εάν απορρίψετε τους Τούρκους; Τι θα συμβεί εάν η διαδικασία των μεταρρυθμίσεων περιοριστεί; Είναι αυτό ένα ρίσκο που είστε διατεθειμένος να πάρετε; Αυτό είναι το ερώτημα που σας θέτω. Πείτε μας τι θα συνέβαινε σε μια προνομιακή εταιρική σχέση εάν η διαδικασία μεταρρυθμίσεων διακοπεί; Αυτό χρειάζεται να ακούσουμε από εσάς, αλλά δεν έχετε τίποτα να πείτε επί του θέματος!
<P>
Αυτά έχουμε να πούμε και πρόκειται για το τρίτο μας επιχείρημα: εάν επιτύχουμε να καταστήσουμε την Τουρκία δημοκρατική και σταθερή, εάν οι δυτικές αξίες επιτύχουν να ριζώσουν στην κοινωνία της, εάν δώσουμε την ευκαιρία στους Τούρκους να γίνουν αυτό που θέλουν να γίνουν, με άλλα λόγια, άνθρωποι της Ευρώπης, αποδεχόμενοι τις ευρωπαϊκές αξίες για τους εαυτούς τους, τότε θα έχουμε δημιουργήσει μια Ευρωπαϊκή Ένωση η οποία θα έχει κάνει πραγματικότητα την ειρηνευτική της διαδικασία, τις δυνατότητες για ειρήνη και σταθεροποίηση της δημοκρατίας σε μια περιοχή που χρειάζεται περισσότερο από ποτέ δημοκρατία, ανθρώπινα δικαιώματα, κράτος πρόνοιας και ειρήνη. Αυτά είναι τα σημαντικά αγαθά που θα πρέπει εμείς στην Ευρωπαϊκή Ένωση να εξαγάγουμε στην Τουρκία – εάν όλα πάνε καλά! Το ότι θα συμβεί αυτό δεν είναι δεδομένο. Κανείς δεν μπορεί να προδικάσει στο ξεκίνημα αυτής της διαδικασίας εάν θα είναι πραγματικά επιτυχημένη, αλλά θα αποτελούσε αμέλεια να μην γίνει η προσπάθεια και έτσι, κύριε Eurlings, εμείς, ως Ομάδα, θα ψηφίσουμε υπέρ της έκθεσής σας.
<SPEAKER ID="51" LANGUAGE="IT" NAME="Bonino (ALDE )," AFFILIATION="εξ ονόματος της Ομάδας">
<P>
   . – Κύριε Πρόεδρε, κυρίες και κύριοι, κύριε Επίτροπε, η πλειοψηφία της Ομάδας της Συμμαχίας Φιλελευθέρων και Δημοκρατών για την Ευρώπη υποστηρίζει την έκθεση Eurlings γιατί, πέρα από μια σειρά συμβιβασμών στους οποίους θα επανέλθω, ζητά ουσιαστικά από τις κυβερνήσεις την έναρξη των διαπραγματεύσεων χωρίς άσκοπες καθυστερήσεις και διευκρινίζει ότι στόχος των διαπραγματεύσεων είναι η πλήρης ένταξη της Τουρκίας στην Ευρωπαϊκή Ένωση.
<P>
Κυρίες και κύριοι συνάδελφοι, επιτρέψτε μου να παρατηρήσω ότι η σημερινή συζήτηση αφορά περισσότερο την Ευρώπη, παρά την Τουρκία. Πρέπει να αποφασίσουμε εάν αυτή η Ευρώπη είναι ένας αξιόπιστος εταίρος στις διεθνείς σχέσεις. Μετά από σαράντα και πλέον έτη, πρέπει να αποφασίσουμε εάν ισχύουν οι δεσμεύσεις που αναλαμβάνουμε. Πρέπει να αποφασίσουμε, κύριε Poettering, ποια είναι η ταυτότητά μας. Εγώ πιστεύω πως η ταυτότητα του ευρωπαϊκού οικοδομήματος έγκειται στην πολιτική του υπόσταση και όχι στη γεωγραφική ή θρησκευτική.
<SPEAKER ID="52" LANGUAGE="NL" NAME="Lagendijk (Verts/ALE )," AFFILIATION="εξ ονόματος της Ομάδας">
<P>
Θα ήθελα να απαντήσω σε δύο θέσεις που έχουν ακουστεί στη συζήτηση, όχι μόνο σε αυτή που διεξήχθη σε όλη την Ευρώπη, αλλά επίσης σε αυτό το Κοινοβούλιο. Επιτρέψτε μου να ξεκινήσω με τη θέση εκείνων που απλώς αντιτίθενται στην προσχώρηση της Τουρκίας. Ο κ. Poettering εξέφρασε αυτή τη θέση και δεν υπάρχει χρόνος για να υπεισέλθω σε όλα αυτά τα επιχειρήματα. Αυτό που θα ήθελα να σας επισημάνω είναι η προσπάθεια, μέσω των τροπολογιών, να συμπεριληφθεί τελικά η θέση της έκθεσης του κ. Eurlings, αναμένοντας, ορισμένες φορές χαμηλόφωνα, την πιθανότητα αποτυχίας των διαπραγματεύσεων και να επιστρέψουμε σε άλλου είδους σχέσεις μεταξύ της Τουρκίας και της Ευρωπαϊκής Ένωσης.
<P>
Μια δεύτερη θέση υιοθετείται στη συζήτηση από τους επικριτές που νιώθουν ότι έχουν γίνει λίγα και πρέπει να γίνουν πολύ περισσότερα, ιδίως στον τομέα των ανθρωπίνων δικαιωμάτων. Προτείνω να μιλήσουμε ανοιχτά και για αυτό το θέμα. Επισκέφθηκα την Τουρκία μαζί με τον Πρόεδρο, κ. Borrell, και τον κ. Eurlings μόλις την προηγούμενη εβδομάδα και μίλησα με πολλούς ανθρώπους στην Κωνσταντινούπολη, την Άγκυρα και το Ντιγιαρμπακίρ. Μιλήσαμε με υπερασπιστές των ανθρωπίνων δικαιωμάτων, δικηγόρους και θρησκευτικές μειονότητες. Όλοι είπαν ότι μένουν ακόμη πολλά να γίνουν στην Τουρκία. Ορισμένοι είπαν ότι έχουμε διανύσει μόλις το μισό δρόμο. Ωστόσο, στο τέλος αυτών των συνομιλιών, μας παρακάλεσαν όλοι να ξεκινήσουμε τις διαπραγματεύσεις, οι οποίες είναι η καλύτερη εγγύηση για επιτυχία των μεταρρυθμίσεων που πραγματοποιούνται αυτή την περίοδο. Επιπλέον, αποτελούν τη μεγαλύτερη ενθάρρυνση για όλους αυτούς τους ανθρώπους, οι οποίοι τα τελευταία δεκαπέντε χρόνια έχουν θέσει σε κίνδυνο τη ζωή τους και την αρτιμέλειά τους ώστενα αφοσιωθούν στις μεταρρυθμίσεις.
<P>
Τόσο η έκθεση της Επιτροπής όσο και αυτή που εκπονήθηκε από τον κ. Eurlings περιέχουν επαρκείς εγγυήσεις αναστολής των διαπραγματεύσεων στην απίθανη περίπτωση που η κατάσταση επιδεινωθεί στον τομέα των ανθρωπίνων δικαιωμάτων. Εάν εκτιμάτε αυτά τα ανθρώπινα δικαιώματα, εάν πραγματικά πιστεύετε ότι τα βασανιστήρια πρέπει να περιοριστούν περαιτέρω, εάν πιστεύετε ότι οι Κούρδοι πρέπει να αποκτήσουν δικαιώματα όχι μόνο στη θεωρία αλλά και στην πράξη, τότε σας καλώ να ψηφίσετε υπέρ της έναρξης των διαπραγματεύσεων. Αυτό δεν σημαίνει ότι τα πράγματα θα αλλάξουν αύριο ή ότι τα πράγματα θα είναι εύκολα. Το συνειδητοποιώ αυτό και το ίδιο κάνουν και οι Τούρκοι, αλλά η ευκαιρία είναι στη διάθεσή μας και δεν πρέπει να την χαραμίσουμε.
<P>
Πραγματικά ελπίζω ότι, κατά την ψηφοφορία της Τετάρτης, το Κοινοβούλιο θα είναι τελικά σε θέση να λάβει μια στρατηγική απόφαση με επιπτώσεις που θα εκτείνονται πολύ πέρα από την Ευρώπη, καθώς και ότι το Ευρωπαϊκό Συμβούλιο θα πράξει το ίδιο δύο ημέρες αργότερα. Όπως έχει ήδη επισημάνει ο κ. Schulz, η Τουρκία μπορεί να αποδείξει ότι η δημοκρατία και το Ισλάμ μπορούν να βαδίσουν χέρι με χέρι. Αυτό αποτελεί το καλύτερο αντίδοτο για τους σκεπτικιστές που μονοπωλούν το θέμα στην Ευρώπη αυτή τη στιγμή και η Ευρώπη μπορεί να αποδείξει πως μπορεί να συμβάλει στην αποφυγή μιας σύγκρουσης πολιτισμών μεταξύ της Δύσης και του ισλαμικού κόσμου, μιας σύγκρουσης στην οποία ελπίζουν πολλοί φονταμενταλιστές στην Ανατολή και τη Δύση. Η Ευρώπη μπορεί να αποδείξει, βασισμένη σε κοινές αξίες, ότι υπάρχει χώρος για περισσότερους από έναν πολιτισμό, καθώς και ότι στην Ευρώπη του 21ου αιώνα υπάρχει χώρος για περισσότερες από μία θρησκείες. 
<SPEAKER ID="53" LANGUAGE="" NAME="" AFFILIATION="Αντιπροέδρου">
<SPEAKER ID="54" LANGUAGE="DE" NAME="Brie (GUE/NGL )," AFFILIATION="εξ ονόματος της Ομάδας">
<P>
   . – Κύριε Πρόεδρε, προκειμένου, να συμμορφωθώ αρχής εξαρχής με το αίτημα του κ. Schulz για μια διακριτική προσέγγιση, επιτρέψτε μου να ξεκαθαρίσω ότι η Ομάδα μου θα ψηφίσει μεν στην πλειοψηφία της υπέρ της έναρξης των διαπραγματεύσεων με την Τουρκία και θα εγκρίνει ρητώς αυτά που αναφέρονται στην έκθεση, δηλαδή ότι αυτές οι διαπραγματεύσεις πρέπει να έχουν ως στόχο την ένταξη της Τουρκίας, αλλά έχουμε σοβαρά προβλήματα με την ίδια την έκθεση.
<P>
Αυτό δεν αποτελεί λάθος του κ. Eurlings, ο οποίος μου φάνηκε ιδιαίτερα ικανός και αφοσιωμένος στο εν λόγω θέμα. Οφείλω να αναφέρω, ωστόσο, με λύπη, ότι είμαι τόσο απογοητευμένος όσο και έκπληκτος από το γεγονός ότι –αν είναι δυνατόν!– το Σοσιαλιστικό Κόμμα του Ευρωπαϊκού Κοινοβουλίου και η Ομάδα των Πρασίνων, σε όλα τα πρακτικά θέματα στα οποία η διαδικασία των διαπραγματεύσεων θα μπορούσε να είχε σημειώσει περαιτέρω πρόοδο αναφορικά με τον χρόνο και τον αντίκτυπο, απέρριψαν τις τροπολογίες προς αυτή την κατεύθυνση. Η έκθεση που έχουμε μπροστά μας είναι ισορροπημένη όσον αφορά την κριτική που ασκεί, αλλά αυτές οι κριτικές είναι μεταφιλοσοφικές και τόσο γενικευμένες που δυσκολευόμαστε να καταπιαστούμε με αυτές.
<P>
Παρ’ όλο που αναγνωρίζουμε ότι έχουν σημειωθεί σημαντικές θετικές αλλαγές τόσο σε πολιτικό όσο και σε νομικό πλαίσιο τα τελευταία δύο χρόνια, ίσως είναι δυνατό να επεκταθούμε στο γεγονός ότι η πραγματικότητα είναι συχνά αρκετά διαφορετική. Σε μια έκθεση όπου ορθώς αναφέρεται δύο φορές το πρόβλημα της ελληνικής ορθόδοξης σχολής της Χάλκης, μπορεί επίσης να αναφερθεί το θέμα των τεσσάρων εκατομμυρίων Κούρδων, οι οποίοι είναι μετανάστες σε μια χώρα όπου περισσότερα από τέσσερις χιλιάδες χωριά έχουν καταστραφεί. Σε αντίθεση με άλλα θέματα, τα εν λόγω ζητήματα δεν έχουν αναφερθεί συγκεκριμένα στην εν λόγω έκθεση και υποψιάζομαι ότι αυτό έχει γίνει προκειμένου να αποφευχθεί να δοθούν επιχειρήματα στους πολέμιους της τουρκικής προσχώρησης. Ωστόσο, η κ. Bonino έχει προσελκύσει το ενδιαφέρον στο πρόβλημα ότι αυτά τα ακανθώδη ζητήματα αγγίζουν την ουσία, τις προϋποθέσεις και την ενδεχόμενη αξία των αρχών στις οποίες στηρίζεται η Ευρωπαϊκή Ένωση και πιστεύω ότι, από πλευράς στρατηγικής, αυτή η τακτική είναι εσφαλμένη. Η Ομάδα μου δεν θα συμμετάσχει σε έναν σχετικισμό αυτού του είδους. Θα αντιμετωπίσουμε τη διαδικασία των διαπραγματεύσεων ως μια ευκαιρία για να καθορίσουμε περαιτέρω αυτά τα ζητήματα που –όπως έχω ενημερωθεί από άλλα κράτη μέλη– αποτελούν τις αναγκαίες πρακτικές λεπτομέρειες που επιδιώκουν εδώ και καιρό οι Σοσιαλιστές και οι Πράσινοι.
<P>
Επισκέφθηκα μαζί με άλλους βουλευτές αυτού του Κοινοβουλίου τη μικρή κουρδική πόλη Kiziltepe, όπου, στις 21 Νοεμβρίου, δολοφονήθηκαν ένας οδηγός λεωφορείου και ο δωδεκάχρονος γιος του. Ο διοικητής ανακοίνωσε ότι δύο ένοπλοι τρομοκράτες σκοτώθηκαν. Σε οποιοδήποτε κράτος μέλος της ΕΕ, ένας διοικητής θα έπρεπε να παραιτηθεί μετά από ένα τέτοιο γεγονός. Αυτό είναι το κριτήριο που θα συνεχίσουμε να εφαρμόζουμε.
<SPEAKER ID="55" LANGUAGE="NL" NAME="Belder (IND/DEM )," AFFILIATION="εξ ονόματος της Ομάδας">
<P>
   . – Κύριε Πρόεδρε, στη μεγάλη αντιπαράθεση που έχει ξεσπάσει γύρω από την έναρξη διαπραγματεύσεων για την προσχώρηση της Τουρκίας στην Ευρωπαϊκή Ένωση, απαιτείται ειλικρίνεια. Αυτή ακριβώς την αξιέπαινη στάση παραθέτει ως παράδειγμα ο εισηγητής μας, ο κ. Eurlings. Το περασμένο Σάββατο, εξέφρασε με απλά λόγια στον ολλανδικό Τύπο την ανησυχία που του προκαλούν τα παράπονα του πρωθυπουργού Ερντογάν για τις Βρυξέλλες. Ο Τούρκος πρωθυπουργός και ο πρόεδρος του τουρκικού κοινοβουλίου δίνουν την εντύπωση ότι η χώρα τους συμμορφώνεται ήδη με τα πολιτικά κριτήρια της ένταξης. Εν ολίγοις, οι Βρυξέλλες φαίνεται ότι ζητούν πάρα πολλά από την Άγκυρα σχετικά με αυτό το κρίσιμο θέμα.
<P>
Τίποτα δεν απέχει, ωστόσο, περισσότερο από την αλήθεια. Αυτό προοιωνίζεται καλά για το Συμβούλιο και την Επιτροπή, εάν αυτή την εβδομάδα ληφθεί η απρόσμενη απόφαση για έναρξη διαπραγματεύσεων με τον παραπονιάρηπρωθυπουργό Ερντογάν. Σύμφωνα με τα συμπεράσματα του εισηγητή, η παράγραφος 4 της έκθεσης μπορεί σε κάθε περίπτωση να διαγραφεί όπως αρμόζει. Εξάλλου, η εν λόγω παράγραφος αναφέρεται περιχαρώς στα διαρκή ισχυρά κίνητρα και την πολιτική θέληση της τουρκικής κυβέρνησης και του τουρκικού κοινοβουλίου να εξελιχθεί προς την Ευρωπαϊκή Ένωση.
<P>
Εγώ από την πλευρά μου ήμουν πολύ ειλικρινής προς τον εισηγητή σχετικά με τη σημαντική έλλειψη θρησκευτικής ελευθερίας στην Τουρκία. Δεν υπάρχουν λόγια, πραγματικά, για την ειλικρινώς στενόμυαλη στάση των τουρκικών αρχών προς τις ποικίλες μικρές χριστιανικές μειονότητες στα εδάφη τους. Αρκεί μια ματιά στη των τελευταίων εβδομάδων, καθώς και στη της Παρασκευής. Παρ’ όλο που, υπό αυτό το πρίσμα, εκτιμώ πάρα πολύ τη στάση που υιοθέτησε ο κ. Eurlings σε αυτή τη βασική παραβίαση ανθρωπίνων δικαιωμάτων, συνεχίζω να πιστεύω ότι απασχολείται πολύ με την αντιμετώπιση των συμπτωμάτων. Γι’ αυτό θα τον παροτρύνω για άλλη μια φορά να υποστηρίξει την τροπολογία μου στην οποία το Συμβούλιο και η Επιτροπή καλούνται να ζητήσουν από τις τουρκικές αρχές, σύμφωνα με τα πολιτικά κριτήρια της Κοπεγχάγης, νομική προσωπικότητα για τις χριστιανικές εκκλησίες με άμεση εφαρμογή και άμεση κατάργηση της εκτελεστικής επιτροπής θρησκευτικών θεμάτων. Αυτό το τελευταίο αίτημα καταργεί πράγματι έναν άλλο δυσεπίλυτο πολιτικό μύθο, αυτόν του κοσμικού τουρκικού κράτους με τις διακρίσεις εναντίον των μη σουνιτών που αυτό συνεπάγεται.
<SPEAKER ID="56" LANGUAGE="PL" NAME="Szymański (UEN )," AFFILIATION="εξ ονόματος της Ομάδας">
<P>
Ο Ευρωπαϊκός Οικονομικός Χώρος αποτελεί ένα εξαίρετο παράδειγμα μιας πλατφόρμας καλής οικονομικής συνεργασίας μεταξύ της ΕΕ και κρατών μελών εκτός ΕΕ. Θα ήταν χρήσιμο επίσης να προτείνουμε στην Τουρκία μια κατάλληληαναθεώρηση της πολιτικής ασφάλειας, καθώς η χώρα αποτελεί έναν από τους μεγαλύτερους στρατηγικούς εταίρους στον τομέα της ασφάλειας. Μια προνομιακή εταιρική σχέση αυτού του είδους με την Τουρκία θα μπορούσε να επιφέρει άλλο ένα μεγάλο όφελος για εμάς, καθώς θα μας έδινε την ευκαιρία να αποφύγουμε μια ευρείας κλίμακας κρίση της γεωργικής πολιτικής και της πολιτικής συνοχής. Η αναθεώρηση και των δύο αυτών πολιτικών είναι εμφανής και απαραίτητη, ιδίως στην περίπτωση της γεωργικής πολιτικής, αλλά θα αποτελούσε μια άκρως αρνητική εξέλιξη εάν μια τέτοια αναθεώρηση διεξαγόταν μόνον εξαιτίας της περίπτωσης προσχώρησης της Τουρκίας στην Ευρωπαϊκή Ένωση. Μια προνομιακή ένταξη τέτοιου είδους θα προσέφερε επίσης την ευκαιρία να αποφευχθούν περαιτέρω κοινωνικά προβλήματα που σχετίζονται με τη μετανάστευση. Το τελευταίο κυριαρχεί ακόμη περισσότερο στη σημερινή Ευρώπη και είναι ακόμη πιο δύσκολο να επιλυθεί. Εάν επιθυμούμε να αποφύγουμε διαμάχες που σχετίζονται με τη μετανάστευση, δεν πρέπει να καταστήσουμε ένα μουσουλμανικό κράτος το μεγαλύτερο κράτος μέλος της Ευρωπαϊκής Ένωσης, κάτι το οποίο θα συμβεί με την Τουρκία το 2020, για παράδειγμα. Αυτό θα μπορούσε να προκαλέσει κοινωνικές αναταραχές, κάτι το οποίο πρέπει να προσπαθήσουμε να εμποδίσουμε στην Ευρώπη.Η ανοδική πορεία των σχέσεων με την Τουρκία πρέπει να διατηρηθεί περισσότερο αναλογικά με την πολιτική ανοίγματος της Ευρώπης προς την Ουκρανία. Οι σχέσεις με την Ουκρανία δεν έχουν παραμεληθεί από επιθυμία της Ουκρανίας ή από λάθος της Ουκρανίας. Δεν είναι επίσης λάθος της Ουκρανίας το γεγονός ότι ήταν σοβιετική δημοκρατία το 1963.
<SPEAKER ID="57" LANGUAGE="IT" NAME="Battilocchio (NI )." AFFILIATION="">
<P>
   – Κύριε Πρόεδρε, κυρίες και κύριοι, μιλώ εξ ονόματος του νέου Ιταλικού Σοσιαλιστικού Κόμματος, το οποίο δηλώνει ότι τάσσεται υπέρ της έκθεσης Eurlings και ως εκ τούτου υπέρ της έναρξης διαπραγματεύσεων με την Τουρκία.
<P>
Η έναρξη ενταξιακών διαπραγματεύσεων θα αποτελέσει παράλληλα ένα σημείο τερματισμού και μια αφετηρία. Θα είναι ένα καταληκτικό σημείο, καθώς η πρώτη αίτηση της Τουρκίας για ένταξη στην τότε Ευρωπαϊκή Οικονομική Κοινότητα χρονολογείται από το 1959. Στο διάστημα που μεσολάβησε, η χώρα εκσυγχρονίσθηκε, επιτυγχάνοντας σημαντικά αποτελέσματα χάρη σε ριζικές μεταρρυθμίσεις και αλλαγές που θεσπίστηκαν ιδίως τα δύο τελευταία χρόνια. Ωστόσο, η έναρξη διαπραγματεύσεων θα αποτελέσει και μια αφετηρία, καθώς η διάρκεια και η έκβαση των διαπραγματεύσεων, οι οποίες θα μπορέσουν να ξεκινήσουν μόλις η Τουρκία εκπληρώσει τα πολιτικά κριτήρια της Κοπεγχάγης, θα εξαρτηθούν από τη συντελεσθείσα πρόοδο, ιδίως όσον αφορά την οικονομία και το κοινοτικό κεκτημένο.
<SPEAKER ID="58" LANGUAGE="ES" NAME="Salafranca Sánchez-Neyra (PPE-DE )." AFFILIATION="">
<P>
   – Κύριε Πρόεδρε, θα ήθελα να ξεκινήσω συγχαίροντας τον κ. Eurlings για την εξαιρετική του εργασία σχετικά με ένα θέμα το οποίο, όπως απέδειξε αυτή η συζήτηση, είναι αμφιλεγόμενο και δύσκολο. Προκάλεσε πραγματικά αποφασιστική υποστήριξη για την έναρξη των διαπραγματεύσεων. Από την άλλη πλευρά, ορισμένοι βουλευτές έχουν εκφράσει την κατηγορηματική αντίθεσή τους.
<P>
Το Ευρωπαϊκό Συμβούλιο του Ελσίνκι έλαβε την απόφαση ότι η Τουρκία θα έπρεπε να είναι υποψήφια χώρα. Η Επιτροπή Πρόντι εξέδωσε θετική γνώμη σχετικά με την έναρξη των διαπραγματεύσεων, η οποία, όπως μας είπε ο κ. Rehn, έγινε δεκτή από την Επιτροπή Barroso.
<P>
Η απάντηση στην έκθεση του κ. Eurlings είναι κρίσιμη αλλά εποικοδομητική, και πιστεύω ότι υπάρχουν άλλα θέματα επί τάπητος, που είναι επίσης θεμιτά, όπως το κατά πόσον η ευρωπαϊκή κοινή γνώμη είναι προετοιμασμένη να δεχτεί την Τουρκία ως μέλος της Ένωσης. Αλλά ο χρόνος και οι πολίτες της Ευρωπαϊκής Ένωσης θα δώσουν την απάντηση σε αυτή την ερώτηση εν ευθέτω χρόνω. 
<SPEAKER ID="59" LANGUAGE="FR" NAME="Rocard (PSE )." AFFILIATION="">
<P>
   – Κύριε Πρόεδρε, κύριε Προεδρεύων του Συμβουλίου, κύριε Επίτροπε, θα ήθελα να αρχίσω χαιρετίζοντας τον κ. Eurlings και ευχαριστώντας τον για την ποιότητα της έκθεσής του και το πνεύμα διαφάνειας το οποίο επέδειξε κατά τη διαδικασία σύνταξής της.
<P>
Κύριε Πρόεδρε, κύριε Eurlings, θα ήθελα προσωπικά να διατυπώσω δύο επιφυλάξεις σχετικά με τον χαρακτήρα των συζητήσεων που διεξήγαμε. Το πρώτο αφορά το ύφος των προφορικών και γραπτών σχολίων μας. Ο 20ός αιώνας ήταν πολύ βίαιος για την Τουρκία. Και η απόδειξη αυτού είναι προφανής, στην Κύπρο, στις σχέσεις της με τον αρμενικό και τον κουρδικό λαό και επίσης στον εξέχοντα ρόλο του στρατού και της αστυνομίας στην εσωτερική της κοινωνικοπολιτική οργάνωση, στην οποία διατηρούν την παντοδυναμία τους. Το γνωρίζουμε όλοι. Επίσης, αρκετά κράτη που είναι σήμερα μέλη της Ένωσης έχουν, και εκείνα, γνωρίσει ολοκληρωτικά, φασιστικά ή κομμουνιστικά καθεστώτα, ή κυβερνήσεις ένοχες συνεργασίας με κατοχικές δυνάμεις. Η οικοδόμηση της Ένωσης είναι, από αυτή την άποψη, μια διαδικασία συμφιλίωσης. Ο πρωταρχικός λόγος της έναρξης των ενταξιακών διαπραγματεύσεων με οποιαδήποτε χώρα είναι η δρομολόγηση μιας τέτοιας διαδικασίας, η οποία θα μπορούσε να επιτευχθεί μόνο εάν υπήρχε, τόσο στο εσωτερικό της Ένωσης όσο και της υποψήφιας χώρας, ένα ελάχιστο επίπεδο εμπιστοσύνης όσον αφορά την αποτελεσματικότητα της εν λόγω διαδικασίας. Όμως, η επίμονη υπενθύμιση, ορισμένες φορές επιθετική και συχνά επαναλαμβανόμενη, των πιο σκοτεινών γεγονότων της σύγχρονης τουρκικής ιστορίας υποκινούνται περισσότερο από καχυποψία και εχθρότητα παρά από την επιθυμία να εδραιώσουμε μια διαδικασία ενίσχυσης της δημοκρατίας και συμφιλίωσης μεταξύ των λαών με αφετηρία μια εδραιωμένη ιστορική πραγματικότητα. Αυτό είναι αρκετό: έχουμε προχωρήσει πάρα πολύ μακριά.
<P>
Η δεύτερη επιφύλαξή μου αφορά τα θέματα τα οποία συζητήσαμε. Σε γενικές γραμμές, μιλήσαμε μόνο για τις εσωτερικές μας ή διμερείς υποθέσεις και τις καταφανείς, προφανείς δυσκολίες, τις αδιαμφισβήτητες δυσκολίες αυτής της ένταξης. Δεν μιλήσαμε καθόλου για το μέλλον και τις θετικές δυνατότητες οι οποίες ανοίγονται από την προοπτική της ένταξης. Συνεπώς, αυτές οι πτυχές αντικατοπτρίζονται ανεπαρκώς στην έκθεση. Η διεύρυνση της αγοράς μας σε μια αγορά 70 εκατομμυρίων καταναλωτών, με ταχεία οικονομική ανάπτυξη τα τελευταία έξι χρόνια, αποτελεί μια σημαντική ενίσχυση για την Ένωση, χωρίς να λησμονούμε ότι η ανάπτυξη της Τουρκίας συμβάλλει στη σημαντική μείωση των ανησυχιών κάποιων κρατών της Ένωσης για μεταναστευτικά ρεύματα. Αλλά, προπάντων, κάνοντας ένα άνοιγμα σε ένα κοσμικό κράτος αλλά κατά κύριο λόγο μουσουλμανικού θρησκεύματος, η Ένωση θα συνέβαλλε σημαντικά, σε αυτήν την περίοδο αυξανόμενης έντασης, αυξημένης δυσπιστίας και συγκρούσεων μεταξύ ισλαμικών και χριστιανικών χωρών, στην ειρήνη και την αμοιβαία κατανόηση μεταξύ των λαών. Αυτή η συνεισφορά, πέραν του συμβολισμού της, έχει σημαντική στρατηγική σημασία. Είναι ο λόγος της ψήφου μας. Θα άξιζε να δοθεί μεγαλύτερη έμφαση σε αυτήν. 
<SPEAKER ID="60" LANGUAGE="FR" NAME="Lehideux (ALDE )." AFFILIATION="">
<P>
Το θεμελιώδες ζήτημα, προφανώς, αφορά, όπως ακριβώς ανέφερε η Emma Bonino, αυτό που θέλουμε για την Ευρώπη, και αυτό που είναι η Ευρώπη για μας. Είναι προφανές, πιστεύω, ότι είναι μια Ευρώπη πολιτική, ομοσπονδιακή, η οποία θα όφειλε να επιτρέπει στους λαούς να επιλέγουν από κοινού το πεπρωμένο τους. Εάν θέλουμε να το επιτύχουμε, όμως, αποδεχόμενοι μια χώρα της οποίας ο πληθυσμός είναι τόσο πολυπληθής και η οποία τοποθετείται εκτός των γεωγραφικών ορίων της Ευρώπης δεν μου φαίνεται ότι είναι ο ορθός τρόπος.
<P>
Προσθέτω τέλος, κύριε Πρόεδρε, ότι είναι αδιανόητο κατά τη γνώμη μου να αρχίζουμε τις διαπραγματεύσεις με την Τουρκία ενώ τηρεί σιγή ιχθύος για τη γενοκτονία των Αρμενίων – συγχωρέστε με, κύριε Rocard, ελπίζω το αίτημα αυτό να μην σοκάρει τους τούρκους κυβερνώντες. Δεν είναι δυνατό να αρχίζουμε αυτές τις διαπραγματεύσεις ενώ δεν έχουν αποσαφηνιστεί ζητήματα που αφορούν την Κύπρο. Δεν είναι δυνατόν, τέλος, να αρχίζουμε διαπραγματεύσεις με τον κ. Ερντογάν, ο οποίος έγραφε πρόσφατα σε μεγάλες ευρωπαϊκές εφημερίδες ότι τα τουρκικά στρατεύματα δεν θα εγκατέλειπαν ποτέ την Κύπρο. 
<SPEAKER ID="61" LANGUAGE="DE" NAME="Özdemir (Verts/ALE )." AFFILIATION="(Χειροκροτήματα)">
<P>
   – Κύριε Πρόεδρε, κυρίες και κύριοι, θα ήθελα να ευχαριστήσω κι εγώ τον εισηγητή. Έχει αναφερθεί ήδη από πολλούς, αλλά πρέπει να επαναληφθεί, γιατί το έργο της προσέγγισης των αντιφατικών τροπολογιών, πράγματι, δεν ήταν καθόλου απλό. Θα ήθελα να ξεκινήσω απευθυνόμενος τόσο στους επικριτές της έκθεσης Eurlings όσο και σε εκείνους που ήταν αντίθετοι προς τις ενταξιακές διαπραγματεύσεις από την αρχή. Υπάρχουν δύο επιχειρήματα τα οποία επικαλούνται συχνά. Το ένα αφορά τον πολιτισμό και, αν το ακολουθήσει κανείς ως το συμπέρασμά του, καταλήγει να αποδίδει διαφορετικό καθεστώς στις θρησκείες και τους πολιτισμούς της Ευρωπαϊκής Ένωσης, γεγονός που δεν έχει καμία απολύτως σχέση με την Ευρωπαϊκή Ένωση που οι περισσότεροι από εμάς επιζητούμε. Μια Ευρωπαϊκή Ένωση στην οποία η μία θρησκεία έχει περισσότερη αξία από την άλλη, στην οποία υπάρχουν ανώτεροι και κατώτεροι πολιτισμοί, δεν έχει καμία σχέση με τις Συνθήκες της Ρώμης.
<P>
Το δεύτερο επιχείρημα αφορά την υπερβολική διόγκωσή μας και πρόκειται, ομολογουμένως, για ένα πολύ σημαντικό επιχείρημα που πρέπει να ληφθεί σοβαρά υπόψη – και από όσους από εμάς είμαστε υπέρμαχοι της έκθεσης Eurlings και της διεύρυνσης της Ευρωπαϊκής Ένωσης. Τυγχάνει, ωστόσο, να μην μπορούμε να επιτρέψουμε στους εαυτούς μας ορισμένες φορές να κάνουν ένα διάλειμμα από την παγκόσμια ιστορία για να ασχοληθούμε με τα δικά μας. Ο κόσμος δεν θα μας περιμένει, ούτε και οι προκλήσεις του φονταμενταλισμού και της διεθνούς τρομοκρατίας περιμένουν μέχρι την εμβάθυνση της Ευρωπαϊκής Ένωσης σε επαρκή βαθμό. Πρέπει να ασχοληθούμε, ταυτόχρονα, με τη διεύρυνση της Ευρωπαϊκής Ένωσης και την εμβάθυνση της ευρωπαϊκής ολοκλήρωσης.
<SPEAKER ID="62" LANGUAGE="" NAME="Τριανταφυλλίδης (GUE/NGL )." AFFILIATION="">
<P>
Κύριο ζήτημα το οποίο απορρέει από τα κριτήρια της Κοπεγχάγης είναι ο σεβασμός προς τα κράτη μέλη της Ευρωπαϊκής Ένωσης με τα οποία αποζητεί η Τουρκία να καταστεί εταίρος. Ένα από τα κράτη μέλη είναι και η Κυπριακή Δημοκρατία την οποία η Τουρκία οφείλει να σέβεται και να αναγνωρίζει με τον ίδιο τρόπο όπως και τα υπόλοιπα 24 μέλη. Δεν νοείται η Τουρκία να ζητεί να γίνει μέλος της Ευρωπαϊκής Ένωσης και να μην αναγνωρίζει ένα μέλος της Ένωσης, όπως δεν νοείται να κατέχει η Τουρκία το 37% του εδάφους της Κυπριακής Δημοκρατίας, δηλαδή έδαφος κράτους μέλους της Ευρωπαϊκής Ένωσης και, ταυτόχρονα, να ενταχθεί σε αυτή την Ένωση. Αν η Τουρκία συμμορφωθεί με τα κριτήρια και τους κανόνες συμπεριφοράς της Ευρωπαϊκής Ένωσης, αυτό θα αποβεί προς όφελος της ίδιας και της περιοχής, επιτρέποντας την αποκλιμάκωση της έντασης στην περιοχή και την ανάπτυξη σχέσεων καλής γειτονίας που θα ωφελήσουν πρώτιστα τους λαούς των χωρών της περιοχής.
<P>
Μετά την τουρκική εισβολή και κατοχή του 1974, η Κυπριακή Δημοκρατία ανακήρυξε τα κατεχόμενα λιμάνια και αεροδρόμιά της ως «κλειστά» αφού δεν μπορούσε να ασκήσει οποιονδήποτε έλεγχο σε αυτά. Αυτή ήταν και μια πράξη αυτοάμυνας, έτσι που να μην οδηγηθούμε σε αναγνώριση του ψευδοκράτους. Ως απάντηση στο ζήτημα της άρσης της απομόνωσης των Τουρκοκυπρίων, η κυβέρνηση της Κυπριακής Δημοκρατίας έχει προτείνει την απόδοση του κλειστού τμήματος της Αμμοχώστου στους νόμιμους κατοίκους της και το άνοιγμα, από κοινού με τους Τουρκοκύπριους, του λιμανιού της Αμμοχώστου με στόχο την εκμετάλλευσή του για κοινό όφελος, πρόταση που δυστυχώς δεν έχει γίνει δεκτή. Ελπίζουμε, κύριε Πρόεδρε, η Τουρκία να βοηθήσει έτσι ώστε πράγματι να ανοίξει μια νέα σελίδα στην ιστορία της περιοχής μας. 
<SPEAKER ID="63" LANGUAGE="PL" NAME="Piotrowski (IND/DEM )." AFFILIATION="Χειροκροτήματα">
<P>
    Κύριε Πρόεδρε, κυρίες και κύριοι, ο πολωνικός λαός έχει ειδικούς λόγους να εύχεται στην Τουρκία κάθε επιτυχία στις πολιτικές και οικονομικές μεταρρυθμίσεις τις οποίες έχει αναλάβει. Κατά τον 18ο και 19ο αιώνα, όταν η Πολωνία διαιρέθηκε και χάθηκε από τους χάρτες της Ευρώπης και του κόσμου για περισσότερο από 100 χρόνια, η Τουρκία ήταν η μόνη χώρα που δεν αναγνώρισε αυτή την κατάσταση.
<SPEAKER ID="64" LANGUAGE="IT" NAME="Angelilli (UEN )." AFFILIATION="">
<SPEAKER ID="65" LANGUAGE="DE" NAME="Martin, Hans-Peter (NI )." AFFILIATION="">
<P>
   – Κύριε Πρόεδρε, η φράση του κ. Poettering, σχετικά με την ανησυχία του ότι αυτή η διεύρυνση μπορεί να αποδειχθεί μοιραία, διαπερνά τη σημερινή συζήτηση με τη διαύγεια ακτίνας λέιζερ. Πράγματι, πολλές εξελίξεις περιμένουν την Ευρώπη στο άμεσο μέλλον και, εντούτοις, εμείς στο Κοινοβούλιο πρέπει να αναρωτηθούμε αν η ΕΕ είναι έτοιμη καν να αναλάβει την επιχείρηση που σχεδιάζουμε. Είναι έτοιμα τα θεσμικά μας όργανα; Έχουμε σύνταγμα άξιο αυτού του ονόματος; Όπως έχουν τα πράγματα, η Νίκαια αποτελεί το status quo. Ποια είναι η οικονομική θέση; Πού είναι οι δημοσιονομικές προοπτικές; Τι απέγινε η βρετανική διόρθωση; Πού είναι η βούληση για πραγματική αλληλεγγύη; Από οικονομική άποψη, καθημερινά διαπιστώνουμε φορολογικό, μισθολογικό και περιβαλλοντικό ντάμπινγκ όπου και αν κοιτάξουμε. Η πραγματικότητα είναι ότι η ΕΕ έχει γίνει δύσκαμπτη. Αν αναρωτηθούμε ποιος θα επωφεληθεί, στο τρέχον στάδιο, από την ένταξη της Τουρκίας ή από τις διαπραγματεύσεις προς αυτή την κατεύθυνση, η απάντηση είναι ότι θα επωφεληθούν εκείνοι που δεν θέλουν αυτό το οποίο πολλοί από εμάς σε τούτο το Κοινοβούλιο εργαζόμαστε να επιτύχουμε, καθώς και εκείνοι που προσπαθούν να αποδυναμώσουν την ΕΕ.
<SPEAKER ID="66" LANGUAGE="DE" NAME="Brok (PPE-DE )." AFFILIATION="(Χειροκροτήματα)">
<P>
Πέρα απ’ αυτό, δεν με πείθει το επιχείρημα ότι με τον τρόπο αυτόν επιχειρείται μια προσέγγιση του ισλαμικού κόσμου. Ο καθηγητής Winkler, ίσως ο σημαντικότερος ιστορικός της Γερμανίας και μέλος του Σοσιαλδημοκρατικού Κόμματος, δήλωσε εχθές ότι, για ιστορικούς και άλλους λόγους, δεν αναμένεται τέτοιου είδους ανταπόκριση από την Τουρκία, η οποία αποτελεί, εξάλλου, διάδοχο της Οθωμανικής Αυτοκρατορίας.
<P>
Η έκθεση της Επιτροπής βρίθει αμφιβολιών. Σήμερα μας λέει ότι δεν ήταν δυνατή η διεξαγωγή διαπραγματεύσεων για θέματα που αφορούν τα οικονομικά πριν από το 2004, επειδή η ΕΕ δεν ήταν έτοιμη. Πλανάται μια μόνιμη αμφιβολία σχετικά με την ελεύθερη κυκλοφορία των εργαζομένων. Ακόμη και τώρα, στην έκθεση της Επιτροπής και, προφανώς, στις προετοιμασίες της Προεδρίας του Συμβουλίου, λαμβάνεται υπόψη η πιθανότητα αποτυχίας και αυτό αποτελεί ένδειξη της ψευδολογίας με την οποία προσεγγίζεται το θέμα. Πολλοί από εκείνους που την αντιμετωπίζουν ευνοϊκά δεν πιστεύουν ότι τελικά θα είναι αποτελεσματική και αυτό το θεωρώ άδικο για την Τουρκία, η οποία είναι πράγματι στρατηγικής σημασίας εταίρος και πρέπει να βοηθηθεί προκειμένου να γίνει πιο δημοκρατική.
<P>
Αυτή η στρατηγική του «όλα ή τίποτα», η οποία περιλαμβάνει διαπραγματεύσεις διάρκειας δέκα ή δεκαπέντε ετών που ίσως δεν αποφέρουν θετικό αποτέλεσμα ακόμη και μετά από τόσα χρόνια, μου δίνει την εντύπωση ότι έχει οδηγηθεί σε λάθος κατεύθυνση. Αυτός είναι ο λόγος για τον οποίο πρέπει να βρούμε μια δεύτερη επιλογή που θα διευκολύνει τον ευρωπαϊκό οικονομικό χώρο με μια προνομιακή εταιρική σχέση ή όπως αλλιώς θέλετε να την ονομάσετε. Γεγονός είναι ότι αυτό που διακυβεύεται εδώ είναι κατά πόσον η Ευρωπαϊκή Ένωση θα επιβιώσει με την πολιτική της ενότητα άθικτη και θα διατηρήσει την πολιτική ικανότητά της προς δράση. Οφείλω να αντικρούσω τον Επίτροπο Verheugen και να πω ότι υπάρχει ένα πράγμα που πρέπει να καταστεί σαφές αυτή τη στιγμή: πώς είναι δυνατόν να δηλώνεται ότι η Τουρκία είναι απολύτως επιτακτικό να ενταχθεί ενώ η Ουκρανία δεν μπορεί να ενταχθεί σε καμία περίπτωση; Κανείς δεν κατάφερε να μου το εξηγήσει αυτό. Κατά συνέπεια, και οι δύο χώρες πρέπει να ενταχθούν ως μέλη και αμφιβάλλω εάν η Ευρωπαϊκή Ένωση μπορεί να αντιμετωπίσει αυτή την κατάσταση όπως έχουν τα πράγματα επί του παρόντος. Ας αναζητήσουμε, λοιπόν, νέους τρόπους να δώσουμε σε όλες αυτές τις χώρες την προοπτική ένταξης στην ΕΕ, δίνοντας παράλληλα τη δυνατότητα στην Ευρωπαϊκή Ένωση να αναπτυχθεί πολιτικά.
<SPEAKER ID="67" LANGUAGE="NL" NAME="Wiersma (PSE )." AFFILIATION="">
<P>
   – Κύριε Πρόεδρε, θα ήθελα να ξεκινήσω συγχαίροντας τον συμπατριώτη μου, κ. Eurlings, ο οποίος ανέλαβε το επαχθές έργο να ενεργήσει ως εισηγητής σε αυτό το ιδιαίτερα σύνθετο θέμα και πιστεύω ότι μέχρι στιγμής έχει επιτελέσει εξαίρετο έργο. Είναι περιττό να πω ότι εμείς στην Ομάδα μας έχουμε παρακολουθήσει στενά τη συζήτηση σχετικά με την Τουρκία και το ζήτημα της έναρξης διαπραγματεύσεων. Μάλιστα, ως Ομάδα επισκεφθήκαμε πρόσφατα την Τουρκία για να ενημερωθούμε ιδίοις όμασι σχετικά με τις συζητήσεις που διεξάγονται εκεί και η θέση μας επιβεβαιώθηκε. Θεωρούμε ότι, καταρχήν, θα έπρεπε να υπάρχει δυνατότητα ένταξης της Τουρκίας ως κράτος μέλος στην Ευρωπαϊκή Ένωση, και αυτό αποτελεί, ασφαλώς, το πρώτο ερώτημα που πρέπει να απαντηθεί.
<P>
Όσον αφορά τα ανθρώπινα δικαιώματα, κρίνουμε θετικά τον τρόπο με τον οποίο προχωρούν τα πράγματα επί του παρόντος, εφόσον, βεβαίως, συνεχιστεί η ίδια πορεία. Σε περίπτωση υπαναχώρησης, υπάρχει η ρητή δυνατότητα παγώματος των διαπραγματεύσεων. Αυτό έχει συμβεί στο παρελθόν στην περίπτωση της Σλοβακίας. Όταν αναπτύχθηκε δυσαρέσκεια από την πλευρά μας σχετικά με την πολιτική κατάσταση στη χώρα αυτή, οι διαπραγματεύσεις τέθηκαν σε αναστολή για αρκετά χρόνια. Ως προς αυτό, δεν γίνεται καμία διάκριση. Καθώς όλα αυτά τα σημεία υπάρχουν και στην έκθεση του κ. Eurlings, ο εισηγητής μπορεί να θεωρεί σίγουρη την υποστήριξή μας αυτή την εβδομάδα. 
<SPEAKER ID="68" LANGUAGE="" NAME="" AFFILIATION="Αντιπροέδρου">
<SPEAKER ID="69" LANGUAGE="" NAME="Duff (ALDE )." AFFILIATION="(">
<P>
Ο κ. Toubon και οι φίλοι του προτείνουν η Τουρκία να αποκτήσει μια προνομιακή εταιρική σχέση, απολαμβάνοντας μερικές πτυχές της ιδιότητας του μέλους, αλλά χωρίς πολιτική εκπροσώπηση και χωρίς την υποχρέωση να τηρεί το ευρωπαϊκό δίκαιο και την αρχή της πιστής συνεργασίας. Αυτό είναι τρέλα: είναι κακό για την Τουρκία, υπονομευτικό για την Ευρωπαϊκή Ένωση και φανερώνει μια τεράστια και εκπληκτική έλλειψη αυτοπεποίθησης μέσα σε αυτό το Κοινοβούλιο για τα ευρωπαϊκά σχέδια.
<SPEAKER ID="70" LANGUAGE="FR" NAME="Flautre (Verts/ALE )." AFFILIATION="">
<P>
   – Κύριε Πρόεδρε, πιστεύω ότι, από την αρχή αυτής της συζήτησης, η κατάσταση όσον αφορά τα ανθρώπινα δικαιώματα και τη δημοκρατία κινδυνεύει να διαστρεβλωθεί προκειμένου να εξυπηρετεί τον τελικό επιθυμητό στόχο, δηλαδή είτε την ένταξη, είτε τη μη ένταξη της Τουρκίας. Μια από τις αξίες της έκθεσης του κ. Eurlings, είναι ακριβώς ότι αποφεύγει κάτι τέτοιο. Η έκθεση περιλαμβάνει πολλά ενδιαφέροντα και ακριβή στοιχεία για την κατάσταση των ανθρωπίνων δικαιωμάτων και είναι εντελώς αδύνατο να προσάψουμε στον κ. Eurlings ότι έχει υποτιμήσει ορισμένα στοιχεία με σκοπό να ευνοήσει μια θετική για την ένταξη προοπτική. Πρόκειται για μεγάλο επίτευγμα, επειδή η πρόκληση ήταν πολύ μεγάλη.
<P>
Υπάρχει επίσης μια ενδιάμεση στρατηγική η οποία συνίσταται στο να συσσωρεύουμε περιορισμούς και να προβούμε στην ένταξη με βήματα προς τα πίσω. Επιβάλλουμε, θέτουμε όρους, αναζητούμε εναλλακτικές προοπτικές. Πιστεύω ότι ο κ. Brok έχει δίκιο, αλλά δεν συνάγω τα ίδια συμπεράσματα με εκείνον: ο καθορισμός μιας στρατηγικής ένταξης με απροθυμία ισοδυναμεί με προετοιμασία για αποτυχία.
<SPEAKER ID="71" LANGUAGE="" NAME="Παπαδημούλης (GUE/NGL )." AFFILIATION="">
<P>
   – Κύριε Πρόεδρε, η πολιτική μου ομάδα στη μεγάλη της πλειοψηφία υποστηρίζει καταρχήν την έναρξη ενταξιακών διαπραγματεύσεων με την Τουρκία. Όμως πιστεύουμε ότι η έκθεση Eurlings χρειάζεται αλλαγές που να ενισχύουν την απαίτησή μας για την έμπρακτη συμμόρφωση της τουρκικής ηγεσίας στις ευρωπαϊκές προδιαγραφές: αλλαγές που να αντιρροπούν τις απαράδεκτες πιέσεις της ηγεσίας των Ηνωμένων Πολιτειών προς τη Ολλανδική Προεδρία για μια ένταξη της Τουρκίας στην Ευρωπαϊκή Ένωση «α λα καρτ», δηλαδή περίπου άνευ όρων.
<SPEAKER ID="72" LANGUAGE="FR" NAME="Coûteaux (IND/DEM )." AFFILIATION="">
<P>
   – Κύριε Πρόεδρε, κυρίες και κύριοι συνάδελφοι, οι γάλλοι οπαδοί της εθνικής κυριαρχίας θα καταψηφίσουμε φυσικά την έκθεση, αλλά θέλουμε να υπογραμμίσουμε ότι αυτή η συζήτηση δεν είναι στην πραγματικότητα συζήτηση. Ουσιαστικά, γνωρίζουμε καλά ότι η απόφαση ελήφθη πριν από πολύ καιρό, ούτε το 1999 στο Ελσίνκι, ούτε καν στην Ευρώπη, αλλά στην Ουάσιγκτον, πολλά χρόνια πριν, και είχε εξάλλου ανακοινωθεί από τον Πρόεδρο Κλίντον σε επίσκεψή του στην Κωνσταντινούπολη το 1997.
<P>
Επιδεικνύει επίσης αλαζονεία με την άρνησή του να εξετάσει δύο ζητήματα τα οποία θα αναφέρω μόνο επειδή έχει ήδη γίνει λόγος γι’ αυτά. Γιατί αρνείται με τόση επιμονή να αναγνωρίσει την τρομακτική γενοκτονία των Αρμενίων; Έχω υποβάλει σχετικά με αυτό μια γραπτή δήλωση η οποία υπενθυμίζει κυρίως ότι, δύο φορές, το 1987 και το 1990, αυτό το Κοινοβούλιο αρνήθηκε να αρχίσει οποιεσδήποτε διαπραγματεύσεις επειδή δεν αναγνωριζόταν αυτή η γενοκτονία. Είναι εκπληκτικό ότι το παρόν Κοινοβούλιο βρίσκεται εν μέσω τόσου παραλογισμού και είναι τόσο αναξιόπιστο απέναντι στον εαυτό του. Αναφέρω επίσης το ζήτημα της Κύπρου. Είναι εξίσου εκπληκτικό ότι θέλουμε να εισέλθει σε μια λέσχη κρατών, μια συνέλευση κρατών, μια ομοσπονδία κρατών –δεν γνωρίζουμε τι ακριβώς είναι– χωρίς να αναγνωρίζει ένα από τα κράτη μέλη. Είναι γεγονός ότι αυτή η Ευρωπαϊκή Ένωση είναι εξοικειωμένη με τέτοιου είδους παραλογισμούς. Στην πραγματικότητα, δεν ξέρω καλά τι πρόκειται να οικοδομήσουμε· ίσως ένα συνονθύλευμα, αλλά αυτό δεν έχει σίγουρα καμία σχέση με την Ευρώπη. 
<SPEAKER ID="73" LANGUAGE="DA" NAME="Camre (UEN )." AFFILIATION="(Ο Πρόεδρος διακόπτει τον ομιλητή)">
<P>
Ωστόσο, η πλειοψηφία του Ευρωπαϊκού Κοινοβουλίου δεν σκέφτεται κατ’ αυτόν τον τρόπο. Η επικρατούσα άποψη στο Κοινοβούλιο είναι ότι όλοι θα έπρεπε να θέλουμε να γίνουμε Γερμανοί: όχι οι κακοί Γερμανοί του παρελθόντος που τελικά υπέστησαν ήττα το 1945, αλλά οι καλοί νέοι Γερμανοί με τις αδιαμφισβήτητες απόψεις που συμφώνησαν υπάκουα να αφήσουν το γερμανικό μάρκο και να δεχθούν το ευρώ, που καταστρέφουν τη γερμανική οικονομία και ρίχνουν δεκάδες χιλιάδες ανθρώπους στην ανεργία. Οι καλοί Γερμανοί που, χωρίς το παραμικρό παράπονο, επιτρέπουν σε εκατομμύρια ξένους να εισχωρήσουν και να καταστρέψουν τον γερμανικό πολιτισμό εκ των έσω. Με αυτόν τον τρόπο, η ΕΕ προσπαθεί να μας αλλάξει όλους και η πλειοψηφία στο Κοινοβούλιο πιστεύει ότι οι Τούρκοι μπορούν να αλλάξουν με τον ίδιο τρόπο. Η Τουρκία, όμως, δεν είναι Ευρώπη. Οι Τούρκοι δεν θέλουν να γίνουν Γερμανοί, γεγονός που μπορούμε να διαπιστώσουμε καθαρά στη Γερμανία.
<P>
Υπάρχει λόγος για τα αμέτρητα προβλήματα της Τουρκίας και ο λόγος αυτός είναι ένας πολιτισμός που έχει καταστροφικά αποτελέσματα στην ανάπτυξη της κοινωνίας. Αυτό που λέει η ΕΕ, στην πραγματικότητα, είναι ότι η Τουρκία πρέπει να απαρνηθεί τον μουσουλμανικό πολιτισμό της. Ο κ. Schulz το δήλωσε σαφέστατα στο Κοινοβούλιο σήμερα: η Τουρκία πρέπει να ενστερνιστεί όλους τους νόμους και τις αξίες μας. Ωστόσο, αυτό είναι κάτι που, ασφαλώς, η Τουρκία δεν μπορεί να κάνει. Ο πολιτισμός μιας χώρας δεν είναι δυνατό να διαγραφεί· ή, έστω, οποιαδήποτε προσπάθεια για να επιτευχθεί αυτό απαιτεί αιώνες. Αυτός είναι ο λόγος για τον οποίο οι απαιτήσεις δεν θα εκπληρωθούν. Ωστόσο, σε δέκα χρόνια, το Κοινοβούλιο θα εγκρίνει μια εξαιρετική έκθεση σύμφωνα με την οποία οι απαιτήσεις θα έχουν εκπληρωθεί, ανεξάρτητα από το γεγονός ότι όλοι θα γνωρίζουν ότι αυτό δεν ισχύει. Οι λαοί της Ευρώπης είναι αντίθετοι με την ένταξη της Τουρκίας στην ΕΕ. Οι πιο έντονοι πολέμιοι είναι οι Ελληνοκύπριοι, ο ευρωπαϊκός λαός που είχε εμπλακεί στον πιο πρόσφατο πόλεμο με την Τουρκία και το βόρειο τμήμα της χώρας του οποίου εξακολουθεί να τελεί υπό κατοχή από την Τουρκία. Ο λαός, ωστόσο, δεν υπολογίζει την ΕΕ, η οποία κυβερνάται από μια αυτόκλητη ελίτ που, ακόμη και μόνο με το 45% των ψηφοφόρων στο πλευρό της, δεν διστάζει να επιβάλει τη βούλησή της στον λαό. Η Κύπρος απειλείται άμεσα με αποκλεισμό…
<SPEAKER ID="74" LANGUAGE="" NAME="Allister (NI )." AFFILIATION="(">
<SPEAKER ID="75" LANGUAGE="" NAME="Van Orden (PPE-DE )." AFFILIATION="(">
<P>
   – Κύριε Πρόεδρε, πολλοί από εμάς σε αυτή την πλευρά του Σώματος υποστηρίζουμε θερμά την ένταξη της Τουρκίας στην ΕΕ. Τα τελευταία 80 χρόνια έχουν πραγματοποιηθεί τεράστιες αλλαγές στην Τουρκία· η διαδικασία μεταρρυθμίσεων έχει επιταχυνθεί δραστικά από την επίσημη αναγνώριση της Τουρκίας ως υποψήφιας για ένταξη στην Ευρωπαϊκή Ένωση το 1999. Πολλοί από εμάς θυμούνται επίσης ότι η Τουρκία είναι πιστός σύμμαχος στο NATO εδώ και περίπου 50 χρόνια και ότι, αρκετές φορές σε αυτό το διάστημα, η χώρα υπέστη τρομοκρατικές επιθέσεις από οργανώσεις που είχαν την υποστήριξη της Σοβιετικής Ένωσης. Όσοι από εμάς υποστηρίζουν την Τουρκία δεν έχουν ψευδαισθήσεις για τις προκλήσεις που μας περιμένουν και για τις προσπάθειες που πρέπει ακόμη να καταβληθούν. Για τον λόγο αυτόν, αναγνωρίζουμε ότι οι διαπραγματεύσεις είναι πιθανό να διαρκέσουν 10 με 15 χρόνια. Οι κινδυνολόγοι μιλούν σαν να επρόκειτο η Τουρκία να προσχωρήσει σε έναν μήνα. Η Τουρκία έχει πολλούς επιτυχημένους βιομηχανικούς τομείς και μια ζωηρή οικονομία από πολλές απόψεις, αλλά παραμένει μια φτωχή χώρα. Οι οικονομικές προκλήσεις είναι δύσκολες, αλλά οι δυνητικές ανταμοιβές είναι τεράστιες.
<SPEAKER ID="76" LANGUAGE="IT" NAME="Napoletano (PSE )." AFFILIATION="">
<P>
   –Κύριε Πρόεδρε, κυρίες και κύριοι, εύχομαι το Ευρωπαϊκό Κοινοβούλιο να στείλει ένα ξεκάθαρο μήνυμα στο Συμβούλιο της 17ης Δεκεμβρίου, ώστε να ξεκινήσουν οι διαπραγματεύσεις με την Τουρκία με στόχο την ένταξη. Αυτή είναι η ορθή και αναμενόμενη απάντηση στις μεγάλες προόδους που συντελέσθηκαν από αυτήν τη χώρα, όπως προκύπτει από την ενδελεχή και εμπεριστατωμένη έκθεση της Επιτροπής.
<P>
Στον συνάδελφο Camre θέλω να πω ότι η νομοθεσία της χώρας μου προέβλεπε το έγκλημα τιμής και τη μη αναγνώριση του βιασμού στο πλαίσιο του γάμου, αλλά δεν θα μου περνούσε ποτέ από το μυαλό να πω ότι αυτό ήταν συνέπεια της καθολικής παιδείας μας. Σας καλώ λοιπόν να προβληματισθείτε επ’ αυτού του σημείου. 
<SPEAKER ID="77" LANGUAGE="SV" NAME="Malmström (ALDE )." AFFILIATION="">
<P>
    Κύριε Πρόεδρε, η έκθεση αυτή είναι εξαιρετικά σημαντική και έρχεται σε μια στιγμή που οι ηγέτες των κρατών μελών δεν έχουν προσθέσει ακόμη τις τελευταίες πινελιές στα συμπεράσματα της διάσκεψης κορυφής του Σαββατοκύριακου. Δεν είναι εύκολο να ερμηνεύσει κανείς τι θα συμβεί εάν εισακουστεί ο Προεδρεύων του Συμβουλίου. Για τον λόγο αυτόν είναι σημαντικό εμείς, στο Ευρωπαϊκό Κοινοβούλιο, να στείλουμε ένα ισχυρό και σαφές μήνυμα, και ελπίζω ότι η έκθεση του κ. Eurlings θα εγκριθεί με συντριπτική πλειοψηφία.
<P>
Όσοι είναι πολέμιοι της Τουρκίας διαφωνούν σαν να πρόκειται η Τουρκία να γίνει μέλος αύριο. Αυτό, βεβαίως, δεν ισχύει. Η διαδικασία θα είναι μακρά, με διάρκεια ίσως 15 ετών. Σε δεκαπέντε χρόνια, τόσο η ΕΕ όσο και η Τουρκία, αλλά και ο κόσμος γενικότερα, θα έχουν αλλάξει. Έως τότε, η ΕΕ, αλλά και η Τουρκία, πρέπει να αλλάξουν. Η έκθεση του κ. Eurlings περιλαμβάνει έναν μακρύ κατάλογο μέτρων που πρέπει να εφαρμόσει η Τουρκία για να γίνει πραγματικότητα η ένταξή της. Αυτά τα μέτρα είναι αδιαπραγμάτευτα. Αφορούν την Κύπρο, τα ανθρώπινα δικαιώματα και, κυρίως, την κατάσταση των Κούρδων. Η μεγάλη κουρδική μειονότητα πρέπει να αναγνωριστεί και να αποκτήσει πλήρη γλωσσικά, πολιτιστικά και πολιτικά δικαιώματα.
<SPEAKER ID="78" LANGUAGE="DE" NAME="Voggenhuber (Verts/ALE )." AFFILIATION="(Ο Πρόεδρος διακόπτει τον ομιλητή).">
<P>
Γιατί εκείνοι το έκαναν, το 1999, πίσω από κλειστές πόρτες, χωρίς τη γνώμη των κοινοβουλίων, χωρίς να ζητήσουν τη συμβουλή της Επιτροπής. Δεν υπάρχει λόγος για ένα τόσο δραστικό βήμα. Υπάρχουν πραγματικά τόσο λίγα στοιχεία ώστε να μην υποπτευθεί κανείς ότι ορισμένοι από τους υποστηρικτές της θέλουν να χρησιμοποιήσουν την τουρκική ένταξη για να καταπνίξουν τελικά την ιδέα των ιδρυτών της ΕΕ για ένα ευρωπαϊκό ομοσπονδιακό κράτος; Και αν θέλουμε να αναφερόμαστε σε «μοχλούς για τη δημοκρατία» και σε «μερίσματα ειρήνης», γιατί δεν δίνουμε απόλυτη προτεραιότητα στην ένταξη των βαλκανικών χωρών, η οποία θα μεταμορφώσει σε μια όαση ειρήνης μια περιοχή που καταστρέφεται διαρκώς από κρίσεις και πολέμους; Όσο για το τελευταίο επιχείρημα του «μοχλού για τη δημοκρατία», ασφαλώς, αν μπορούμε να μεταμορφώσουμε τις χώρες και τα κράτη σε δημοκρατίες…
<SPEAKER ID="79" LANGUAGE="CS" NAME="Ransdorf (GUE/NGL )." AFFILIATION="(Ο Πρόεδρος διακόπτει τον ομιλητή)">
<P>
Όταν ο κ. Schröder αποκάλεσε πρόσφατα τον κ. Ερντογάν φίλο του, εννοούσε ότι…
<SPEAKER ID="80" LANGUAGE="" NAME="Καρατζαφέρης (IND/DEM )." AFFILIATION="">
<P>
Και έρχομαι τώρα στην έκθεση Eurlings: διαφέρει το πρωτότυπο από αυτό που συζητάμε σήμερα όσο διαφέρει η Αγία Γραφή από το Κοράνι. Και επειδή μιλάμε για Αγία Γραφή, σας παραπέμπω στην πανσπερμία –πριν από πολλούς αιώνες– του Πύργου της Βαβέλ. Διελύθη! Εάν και εσείς θέλετε να διαλύσετε την Ευρώπη, να βάλετε 80 εκατομμύρια Τούρκων που έχουν διαφορετική κουλτούρα και διαφορετική θρησκεία μέσα στην Ευρώπη. Όταν ο Ντε Γκωλ μαζί με τους άλλους ευρωπαίους έχτιζε την Ευρώπη είχε πει: «Η Ευρώπη προσδιορίζεται από τα σύνορα, από τη χριστιανική θρησκεία και από την ελληνορωμαϊκή κουλτούρα». Τώρα λοιπόν πάμε να βάλουμε τους Τούρκους στην Ευρώπη. Αυτό θα είναι έγκλημα για την Ευρώπη. Μην το διαπράξετε! 
<SPEAKER ID="81" LANGUAGE="EN" NAME="Ryan (UEN )." AFFILIATION="">
<P>
   – Κύριε Πρόεδρε, αυτή η εβδομάδα έχει αναμφισβήτητα ιστορική σημασία για την ευρύτερη ανάπτυξη της Ευρωπαϊκής Ένωσης, Το Ευρωπαϊκό Κοινοβούλιο θα ψηφίσει για το εάν υποστηρίζει την έναρξη προενταξιακών συνομιλιών ανάμεσα στην Τουρκία και την ΕΕ. Οι ηγέτες των 25 κυβερνήσεων της Ευρωπαϊκής Ένωσης, που θα συναντηθούν στις Βρυξέλλες στο τέλος αυτής της εβδομάδας, θα δώσουν επισήμως το πράσινο φως –ή όχι– για τις ενταξιακές διαπραγματεύσεις ανάμεσα στην Ευρωπαϊκή Ένωση και την τουρκική κυβέρνηση.
<SPEAKER ID="82" LANGUAGE="DE" NAME="Mölzer (NI )." AFFILIATION="(Ο Πρόεδρος διακόπτει τον ομιλητή).">
<P>
   – Κύριε Πρόεδρε, κυρίες και κύριοι, αν η Τουρκία σημειώσει πραγματικά τη νομική, κοινωνική και οικονομική πρόοδο που περιγράφεται στην έκθεση Eurlings και ακολουθήσει τον δρόμο που οδηγεί στη δημοκρατία, τότε πρέπει να χαρούμε. Η Τουρκία είναι ένας από τους συμμάχους και εταίρους της Ευρωπαϊκής Ένωσης και εδώ και αρκετό καιρό απολαμβάνει ένα είδος προνομιακής εταιρικής σχέσης, αλλά αυτό σε καμία περίπτωση δεν αλλάζει το γεγονός ότι δεν πρέπει ποτέ να γίνει πλήρες κράτος μέλος της Ευρωπαϊκής Ένωσης και ότι ποτέ δεν θα γίνει πραγματική ευρωπαϊκή χώρα. Αν το Κοινοβούλιο επιθυμεί πραγματικά να αποτελεί το νομοθετικό σώμα που εκπροσωπεί τους ευρωπαίους πολίτες, θα πρέπει τώρα να στείλει ένα σαφές μήνυμα, καθώς η συντριπτική πλειονότητα των πολιτών –όπως όλοι γνωρίζουμε– είναι αντίθετη με την ένταξη της Τουρκίας στην ΕΕ. Συνεπώς, αν ξεκινήσουμε τώρα ενταξιακές διαπραγματεύσεις με την Άγκυρα, θα δείξουμε ότι αντιμετωπίζουμε τη βούληση του λαού με περιφρόνηση. Πράγματι, η εμπειρία της ΕΕ μέχρι σήμερα μας έχει διδάξει ότι η έναρξη διαπραγματεύσεων σημαίνει ότι αργά ή γρήγορα –και συνήθως γρήγορα– θα καταλήξουν σε ευνοϊκό αποτέλεσμα. Και ο τούρκος πρωθυπουργός, κ. Ερντογάν, δεν αφήνει καμία αμφιβολία για το γεγονός ότι οι διαπραγματεύσεις, για εκείνον, δεν έχουν παρά μόνο έναν στόχο, την πλήρη ένταξη χωρίς επιφυλάξεις. Ακούστηκαν πολλά για «διαπραγματεύσεις ανοικτού τέλους», αλλά γνωρίζουμε ότι η Άγκυρα δεν ενδιαφέρεται για διαπραγματεύσεις αυτού του είδους.
<SPEAKER ID="83" LANGUAGE="FR" NAME="Toubon (PPE-DE )." AFFILIATION="">
<SPEAKER ID="84" LANGUAGE="FR" NAME="De Keyser (PSE )." AFFILIATION="">
<P>
   – Κύριε Πρόεδρε, θα ήθελα καταρχάς να ευχαριστήσω τον συνάδελφό μου κ. Eurlings για την ποιότητα της έκθεσής του και, κυρίως, για την ικανότητά του ως ακροατή. Πιστεύω ότι οι συμβιβασμοί στους οποίους έχουμε καταλήξει, όπως έχει πει επανειλημμένα η Ομάδα μου, είναι εντελώς αποδεκτοί. Έχοντας ακούσει αυτές τις συζητήσεις, αναρωτιέμαι –πραγματικά, κύριε Toubon– τι είναι αυτό που θέλουμε για την Ευρώπη.
<P>
Γνωρίζουμε ότι απομένουν ακόμη πολλά πράγματα να γίνουν. Γνωρίζουμε ότι υπάρχει η Κύπρος. Γνωρίζουμε ότι πρέπει να συνεχιστεί η βελτίωση του σεβασμού των ανθρωπίνων δικαιωμάτων. Γνωρίζουμε ότι υπάρχει ακόμη το κουρδικό ζήτημα. Γνωρίζουμε ότι υπάρχουν προβλήματα ως προς τη θέση της γυναίκας. Γνωρίζουμε –και επ’ αυτού κάνω έκκληση στους φίλους Τούρκους– ότι υπάρχει το πρόβλημα της γενοκτονίας των Αρμενίων. Αν αναγνωρίσετε αυτά τα προβλήματα, το κύρος σας θα αυξηθεί, δεν θα μειωθεί. Θα ήθελα όμως να πω ότι, εμείς που επιθυμούμε ανοικτές και διαφανείς διαπραγματεύσεις, επιθυμούμε επίσης για την Τουρκία μια πλήρη εταιρική σχέση, χωρίς περιοριστικούς όρους. Είναι πράγματι, κύριε Toubon, μια μεγάλη χώρα, ένας μεγάλος πολιτισμός, και μας τιμά η ένταξή της στην Ευρωπαϊκή Ένωση εάν πληροί τα κριτήρια της Κοπεγχάγης, αλλά μόνο τα κριτήρια της Κοπεγχάγης. 
<SPEAKER ID="85" LANGUAGE="FR" NAME="De Sarnez (ALDE )." AFFILIATION="">
<P>
   – Κύριε Πρόεδρε, το πραγματικό ζήτημα το οποίο τίθεται ενώπιον μας είναι απλώς «τι Ευρώπη επιθυμούμε;» Θέλουμε απλώς μια ζώνη ελευθέρων συναλλαγών ή θέλουμε να οικοδομήσουμε μια πολιτική Ευρώπη με παγκόσμιο κύρος; Σε αυτή την ερώτηση και μόνο πρέπει να απαντήσουν οι αρχηγοί κρατών και κυβερνήσεων στις 17 Δεκεμβρίου.
<SPEAKER ID="86" LANGUAGE="" NAME="Ždanoka (Verts/ALE )." AFFILIATION="(">
<P>
   – Κύριε Πρόεδρε, όπως αναφέρθηκε, η πλειονότητα των υπέρμαχων των ανθρωπίνων δικαιωμάτων στην Τουρκία –μεταξύ αυτών και η Leyla Zana– πιστεύουν ότι η θετική απόφαση για την αίτηση της Τουρκίας για ένταξη στην ΕΕ θα συμβάλει στη βελτίωση της τουρκικής πολιτικής για τις εθνοτικές, θρησκευτικές και γλωσσικές μειονότητες. Έχουν βάσιμους λόγους να υποστηρίζουν κάτι τέτοιο. Οι υπέρμαχοι των ανθρωπίνων δικαιωμάτων στη Λετονία είχαν την ίδια άποψη όταν συνεζητείτο η υποψηφιότητα της Λετονίας για ένταξη στην ΕΕ. Δυστυχώς, σήμερα οι Λετονοί υπέρμαχοι των ανθρωπίνων δικαιωμάτων είναι πολύ απογοητευμένοι. Είναι γεγονός ότι, υπό την πίεση των ευρωπαϊκών θεσμικών οργάνων, έγιναν κάποιες αλλαγές στη νομοθεσία σχετικά με βασικά προβλήματα των μειονοτήτων. Ωστόσο, αυτές οι αλλαγές ήταν διακοσμητικές. Για παράδειγμα, οι βελτιώσεις στον νόμο για τις γλώσσες είχαν σκοπό να ωφελήσουν μόνο μια συγκεκριμένη γλωσσική μειονότητα: τους αγγλόφωνους επιχειρηματίες.
<P>
Τα ίδια βιαστικά διακοσμητικά βήματα βλέπουμε να γίνονται και στην Τουρκία. Για παράδειγμα, η τουρκική κυβέρνηση επέτρεψε το άνοιγμα ιδιωτικών κέντρων γλωσσών που προσφέρουν μαθήματα κουρδικών, ρουμανικών και άλλων γλωσσών. Ένα ιδιωτικό κέντρο γλωσσών είναι κάτι εντελώς διαφορετικό από αυτό που αναγνωρίζουμε ως σχολείο, όρος που χρησιμοποιείται στην έκθεση του κ. Eurlings.
<P>
Η ιστορία δεν πρέπει να επαναληφθεί στην περίπτωση της τουρκικής προσχώρησης. Ελπίζουμε ότι σε 15 χρόνια η Τουρκία θα εκπληρώσει απολύτως τα πολιτικά κριτήρια. Καλούμε την Επιτροπή να χρησιμοποιήσει κάθε ευκαιρία για να πιέσει την τουρκική κυβέρνηση να αναγνωρίσει την κουρδική μειονότητα στη χώρα και να δημιουργήσει τις απαραίτητες προϋποθέσεις ώστε αυτή η μειονότητα να απολαμβάνει σεβασμού και προστασίας. 
<SPEAKER ID="87" LANGUAGE="" NAME="Παφίλης (GUE/NGL )." AFFILIATION="(Ο ομιλητής διακόπτεται από τον Πρόεδρο)">
<P>
   – Κύριε Πρόεδρε, το Κομμουνιστικό Κόμμα Ελλάδας είναι αντίθετο με την Ευρωπαϊκή Ένωση και τη διεύρυνσή της και, με αυτή την έννοια, δεν συμφωνούμε με την ένταξη της Τουρκίας και αυτό όχι για εθνικιστικούς, σοβινιστικούς ή πολιτισμικούς λόγους, αλλά για τους ίδιους τους πολιτικούς λόγους για τους οποίους διαφωνούμε και με την ένταξη της Ελλάδας και με την παραμονή της στην Ευρωπαϊκή Ένωση. Θέλουμε να θέσουμε ωστόσο ορισμένα σοβαρότατα ζητήματα και για την πολιτική της Ευρωπαϊκής Ένωσης και για την έκθεση Eurlings.
<P>
Τρίτον, η έκθεση αναφέρεται σε σημαντικότατη πρόοδο στον εκδημοκρατισμό και μάλιστα ο κ. Eurlings εξεπλάγη που πήγε στην Τουρκία και που τώρα δεν μας ακούει. Μήπως πήγε σε καμιά άλλη χώρα ο κ. Eurlings και όχι στην Τουρκία; Υπάρχουν περιορισμένες και όχι ουσιαστικές αλλαγές…
<SPEAKER ID="88" LANGUAGE="SV" NAME="Lundgren (IND/DEM )." AFFILIATION="">
<P>
Η ΕΕ πρέπει επίσης να αλλάξει. Η κοινή γεωργική πολιτική πρέπει να καταργηθεί και η διαρθρωτική πολιτική πρέπει να αναθεωρηθεί προκειμένου να καταστεί δυνατή η απορρόφηση της μεγάλης και φτωχής Τουρκίας. Οι αποφάσεις που έχουν ήδη ληφθεί υποδεικνύουν ότι είναι σχεδόν αδύνατο να επιτευχθεί μια ολοκληρωμένη μεταρρύθμιση της γεωργικής πολιτικής πριν από το 2013.
<SPEAKER ID="89" LANGUAGE="PL" NAME="Masiel (NI )." AFFILIATION="(Ο Πρόεδρος διακόπτει τον ομιλητή)">
<P>
    Κυρίες και κύριοι, το ερώτημα έχει διατυπωθεί εσφαλμένα. Δεν αφορά το κατά πόσον η Τουρκία πληροί ήδη ή δεν πληροί τις απαιτήσεις της ΕΕ. Αφορά το κατά πόσον θέλουμε μια μουσουλμανική Τουρκία σε μια Ευρώπη που οικοδομήθηκε με χριστιανικές αξίες. Αναφέρθηκε στο Κοινοβούλιο η πρόοδος που έχει σημειώσει η Τουρκία. Ως ψυχολόγος, πιστεύω ότι η μοίρα κάθε ανθρώπου είναι σημαντική, αλλά γνωρίζω ότι δεν είναι δυνατό να μετρηθούν όλα όσα είναι σημαντικά για τους ανθρώπους. Τα αισθήματα και τα συναισθήματα των ευρωπαίων πολιτών είναι επίσης σημαντικά και η πλειονότητά τους είναι αντίθετη με την ένταξη της Τουρκίας στην ΕΕ. Παρατηρώ τους Μουσουλμάνους στις Βρυξέλλες εδώ και 20 χρόνια και δεν θα ήθελα μια τόσο μεγάλη χώρα να ασκεί επιρροή στη μοίρα της χώρας μου, της Πολωνίας, στο πλαίσιο της Ευρωπαϊκής Ένωσης. Σε 50 χρόνια μπορεί οι κόσμοι μας να είναι έτοιμοι να συναντηθούν, αλλά όχι νωρίτερα. Πρέπει να παράσχουμε βοήθεια στους Μουσουλμάνους στο εσωτερικό των χωρών τους και να βοηθήσουμε στην επίτευξη της άμεσης δημιουργίας ενός παλαιστινιακού κράτους, καθώς ο λαός αυτός υπέφερε πολλά από το Ισραήλ. Αυτό είναι κάτι που μπορώ να υποστηρίξω και που πρέπει να εφαρμοστεί άμεσα. Δεν έχουμε αναλάβει δεσμεύσεις απέναντι στην Τουρκία. Δεν πρέπει να φερθούμε υποκριτικά και δεν πρέπει να φοβόμαστε να πούμε «όχι» στην Τουρκία…
<SPEAKER ID="90" LANGUAGE="DE" NAME="Langen (PPE-DE )." AFFILIATION="">
<P>
   – Κύριε Πρόεδρε, ο κ. Toubon ρώτησε τι είδους Ευρώπη θέλουμε. Όσοι θέλουν μια ολοκληρωμένη Ευρώπη, την Ευρώπη που προβλέπει η Συνταγματική Συνθήκη, δεν μπορούν να δεχθούν την Τουρκία ως πλήρες μέλος.
<P>
Η Τουρκία είναι σημαντικός εταίρος και θέλουμε να εξακολουθήσει να είναι και στο μέλλον, αλλά στο πλαίσιο μιας προνομιακής εταιρικής σχέσης και όχι ως πλήρες μέλος της ΕΕ. Η Τουρκία ισχυρίζεται ότι κατά τα τελευταία σαράντα ένα χρόνια έχουν εκφραστεί δεσμεύσεις για την πλήρη ένταξή της. Αυτό δεν ισχύει. Η Συμφωνία της Άγκυρας του 1963 είχε ως στόχο μια τελωνειακή ένωση. Υπήρξε δέσμευση για την ένωση αυτή και έχει τεθεί σε ισχύ εδώ και εννέα χρόνια. Πριν ξεκινήσουν καν οι ενταξιακές διαπραγματεύσεις, η Τουρκία απαιτεί από εμάς πλήρη ένταξη χωρίς προϋποθέσεις και επιφυλάξεις. Αυτό είναι εκβιασμός. Μπορεί έτσι να ασκείται πολιτική στην Τουρκία, αλλά δεν ισχύει το ίδιο και στην ΕΕ.
<SPEAKER ID="91" LANGUAGE="" NAME="Μπεγλίτης (PSE )." AFFILIATION="(Ο ομιλητής διακόπτεται από τον Πρόεδρο)">
<P>
   – Κύριε Πρόεδρε, τον Δεκέμβριο του 1999 το Ευρωπαϊκό Συμβούλιο του Ελσίνκι έστειλε ένα καθαρό μήνυμα στην Τουρκία με την απόφασή του για πραγματική και όχι εικονική υποψηφιότητα και με τη διαμόρφωση ενός σαφούς πλαισίου όρων, προϋποθέσεων και κριτηρίων που όφειλε η Τουρκία να υλοποιήσει. Αυτή η ομόφωνη πολιτική της ΕΕ συνέβαλε την τελευταία πενταετία καθοριστικά σε σημαντικές μεταρρυθμίσεις στην Τουρκία. Θα ήταν λάθος να απαξιώσουμε την πρόοδο που πέτυχε, όπως θα ήταν λάθος και να δημιουργήσουμε μια ειδυλλιακή εικόνα. Γιατί, ενώ είναι κοινή διαπίστωση ότι υπήρξε βελτίωση της κατάστασης των ανθρωπίνων δικαιωμάτων και των δικαιωμάτων των μειονοτήτων, ότι υιοθετήθηκε ένας σημαντικός όγκος νομοθετικού έργου, ότι η κατάσταση δεν είναι ίδια όπως στο παρελθόν –όπως μας επιβεβαίωσε και η Leila Zanna στο Ευρωπαϊκό Κοινοβούλιο– εντούτοις καταγράφεται σοβαρό έλλειμμα στην υλοποίηση των ευρωπαϊκών αρχών και του ευρωπαϊκού κεκτημένου.
<P>
Όμως, όπως το 1999, έτσι και τώρα, το ψήφισμα που καλείται να υιοθετήσει το Ευρωπαϊκό Κοινοβούλιο και η απόφαση που θα λάβει το Ευρωπαϊκό Συμβούλιο πρέπει επίσης να περιέχουν ένα καθαρό μήνυμα: το μήνυμα της έναρξης των ενταξιακών διαπραγματεύσεων σύμφωνα με τις αποφάσεις του Ευρωπαϊκού Συμβουλίου μέσα στο 2005 με τελικό στόχο την ένταξη στην ΕΕ εφόσον η Τουρκία ολοκληρώσει με επιτυχία τις διαπραγματεύσεις.
<SPEAKER ID="92" LANGUAGE="" NAME="" AFFILIATION="Αντιπροέδρου">
<SPEAKER ID="93" LANGUAGE="SL" NAME="Kacin, Jelko (ALDE )." AFFILIATION="">
<SPEAKER ID="94" LANGUAGE="EN" NAME="Hassi (Verts/ALE )." AFFILIATION="">
<P>
Τα αντεπιχειρήματα είναι παράλογα. Αν το Ισλάμ θεωρηθεί εμπόδιο, είναι σαν να δηλώνουμε ότι τα 15 εκατομμύρια των Μουσουλμάνων που ζουν στις χώρες της ΕΕ, τρεις φορές ο πληθυσμός της Φιλανδίας, είναι πολίτες δεύτερης κατηγορίας. Εκείνοι που ανακαλούν στη μνήμη τις στρατιωτικές εκστρατείες των Οθωμανών, ίσως θα έπρεπε να θυμηθούν και τις στρατιωτικές εκστρατείες της Σουηδίας, για παράδειγμα, κατά τους προηγούμενους αιώνες. Εντούτοις, είναι σημαντικό η ένταξη της Τουρκίας να επιτευχθεί μόνον εφόσον η χώρα εκπληρώσει τα κριτήρια που σχετίζονται με τη δημοκρατία, τα ανθρώπινα δικαιώματα, το κράτος δικαίου και τον σεβασμό των δικαιωμάτων των μειονοτήτων. 
<SPEAKER ID="95" LANGUAGE="IT" NAME="Agnoletto (GUE/NGL )." AFFILIATION="">
<SPEAKER ID="96" LANGUAGE="IT" NAME="Speroni (IND/DEM )." AFFILIATION="">
<SPEAKER ID="97" LANGUAGE="NL" NAME="Vanhecke (NI )." AFFILIATION="">
<P>
Η ιστορική ευθύνη που φέρουμε είναι έναντι εκείνων των ευρωπαίων πολιτών οι οποίοι –πολύ σωστά– δεν επιθυμούν αυτή την τουρκική ένταξη και οι οποίοι δεν πρέπει να υποχρεωθούν να δεχθούν μια μη δημοκρατική απόφαση. Επιπροσθέτως, η κοινωνία μας πληρώνει ήδη βαρύ τίμημα για το γεγονός ότι στην ήπειρό μας εκατομμύρια πολίτες μη ευρωπαϊκής καταγωγής δυσκολεύονται ιδιαίτερα να συνυπάρξουν με τον εγχώριο πληθυσμό. Η ένταξη της Τουρκίας με την ελεύθερη κυκλοφορία 70, και σύντομα 100, εκατομμυρίων μουσουλμάνων, μη Ευρωπαίων, θα επιδεινώσει κατά συνάρτηση τα προβλήματα αυτά και θα οδηγήσει σε πολύ χειρότερα. Για τον λόγο αυτόν, απαιτούμε ένα δημοψήφισμα με το οποίο οι ευρωπαίοι πολίτες θα μπορέσουν να εκφραστούν υπέρ, ή μάλλον κατά, αυτής της ενδεχόμενης τουρκικής ένταξης. 
<SPEAKER ID="98" LANGUAGE="" NAME="Δημητρακόπουλος (PPE-DE )." AFFILIATION="">
<P>
   – Κύριε Πρόεδρε, καταρχήν θα ήθελα να συγχαρώ τον εισηγητή Camiel Eurlings για την εξαίρετη εργασία του αλλά και για το πνεύμα συνεργασίας που έδειξε σε όλο το διάστημα της διαδικασίας.
<P>
- στην παράγραφο 37, η οποία δημιουργεί το πλαίσιο για την προάσπιση και τον σεβασμό των δικαιωμάτων των μειονοτήτων ανάμεσα στις οποίες, φυσικά, εξέχουσα θέση έχουν οι Έλληνες της Κωνσταντινούπολης, της Ίμβρου και της Τενέδου·
<P>
- στην παράγραφο 38, όπου αναφέρονται οι προϋποθέσεις και ειδικότερα αυτά που η Τουρκία πρέπει να πράξει σε σχέση με την Κύπρο, κυρίως την αναγνώριση της Κυπριακής Δημοκρατίας και την αποχώρηση των τουρκικών στρατευμάτων από το βόρειο τμήμα της Κύπρου·
<P>
- στην παράγραφο 40, όπου παρουσιάζεται μια πολυδιάστατη μεθοδολογική προσέγγιση για την αντιμετώπιση τυχόν εκκρεμουσών διαφορών με γειτονικές χώρες και, βεβαίως, όπου αναφέρεται η υποχρέωση αποχής από απειλές και προκλήσεις. Αυτή η παράγραφος καλύπτει και τις ελληνοτουρκικές σχέσεις.
<P>
Τέλος, κύριε Πρόεδρε, εισηγούμαι στο Σώμα να ψηφίσει την έκθεση Eurlings. 
<SPEAKER ID="99" LANGUAGE="DE" NAME="Swoboda (PSE )." AFFILIATION="">
<P>
   – Κύριε Πρόεδρε, κύριε Προεδρεύων του Συμβουλίου, κύριε Επίτροπε, κυρίες και κύριοι, επιτρέψτε μου να προσθέσω τα συγχαρητήριά μου προς τον κ. Eurlings για την έκθεσή του. Δεν είναι εύκολο έργο. Υπήρξα και ο ίδιος εισηγητής για την Τουρκία, αλλά ασφαλώς ο ρόλος αυτός έχει γίνει τώρα ακόμη πιο δύσκολος.
<P>
Η Ευρωπαϊκή Ένωση θα διαπράξει ένα σοβαρό σφάλμα εάν, μετά από τόσα χρόνια υποσχέσεων προς την Τουρκία, αλλάξει τώρα ξαφνικά γνώμη και πει όχι σε μια περίοδο που η Τουρκία αντιμετωπίζει σοβαρά την αποστολή της. Βοηθήσαμε την Τουρκία σε μεγάλο βαθμό κατά τους προηγούμενους μήνες και χρόνια και πρέπει να συνεχίσουμε να προσφέρουμε αυτή τη βοήθεια. Ωστόσο, επιτρέψτε μου να πω ότι το καίριο ερώτημα, κατά την άποψή μου, είναι το εξής: η τουρκική ένταξη θα ενδυναμώσει ή θα αποδυναμώσει την Ευρώπη; Πρέπει να πούμε ανοιχτά και με κάθε ειλικρίνεια ότι αυτό που διακυβεύεται εδώ είναι η Ευρώπη που εμείς ως βουλευτές του Κοινοβουλίου πρέπει να αγωνιστούμε για να επιτύχουμε. Αν, όπως είπε ο κ. Schulz σήμερα, η Τουρκία μεταρρυθμιστεί, αν αλλάξει τη θέση της για τα ανθρώπινα δικαιώματα, για την Κύπρο, για το θέμα των συνόρων, για την περιφερειακή συνεργασία – αν μια τέτοια Τουρκία γίνει μέλος της Ευρωπαϊκής Ένωσης, θα ενδυναμώσει την Ευρώπη.
<SPEAKER ID="100" LANGUAGE="HU" NAME="Szent-Iványi (ALDE )." AFFILIATION="">
<SPEAKER ID="101" LANGUAGE="DE" NAME="Sommer (PPE-DE )." AFFILIATION="">
<P>
   – Κύριε Πρόεδρε, η συζήτηση για την Τουρκία χαρακτηριζόταν πάντα από διπροσωπία. Αυτή η διπροσωπία είχε ήδη εκδηλωθεί στο Ελσίνκι το 1999, όταν η Τουρκία έλαβε το καθεστώς της υπό ένταξη χώρας και πολλοί δεν επιθυμούσαν σε καμία περίπτωση την ένταξή της στην Ένωση. Η ίδια κατάσταση κυριαρχεί από τότε. Η τρέχουσα έκθεση προόδου της Επιτροπής αποτελεί λεπτομερή μαρτυρία του γεγονότος ότι η Τουρκία δεν πληροί ούτε ένα από τα προενταξιακά κριτήρια της Κοπεγχάγης. Σε ποιο συμπέρασμα, λοιπόν, καταλήγει η Επιτροπή; Προτείνει την έναρξη των ενταξιακών συνομιλιών. Αυτό είναι απολύτως σχιζοφρενικό και ανεύθυνο.
<SPEAKER ID="102" LANGUAGE="DE" NAME="Hänsch (PSE )." AFFILIATION="">
<P>
   – Κύριε Πρόεδρε, κυρίες και κύριοι, το 1999 και το 2002 οι αρχηγοί κρατών και κυβερνήσεων ανέλαβαν μια διεθνή δέσμευση έναντι της Τουρκίας, την οποία πρέπει να τηρήσουν στις 17 Δεκεμβρίου. Οι διαπραγματεύσεις πρέπει να ξεκινήσουν, όχι μόνο για να διατηρηθεί η διαδικασία μεταρρυθμίσεων στην Τουρκία, αλλά και για χάρη της διεθνούς αξιοπιστίας της Ευρωπαϊκής Ένωσης. Δεν θα αποτελεί, ωστόσο, ημέρα μεγάλης ικανοποίησης. Για πρώτη φορά στην ιστορία της Ευρωπαϊκής Ένωσης, εκφράζονται γενικές δημόσιες αντιδράσεις για την ένταξη ενός κράτους. Οι πολίτες δεν έχουν πειστεί ότι η Τουρκία μπορεί να γίνει πραγματικά ευρωπαϊκή χώρα. Κατά την κοινοβουλευτική συζήτηση, επίσης, κάθε φορά που ακούω κάποιον να αναφέρει ένα από τα οφέλη της τουρκικής ένταξης, αυτό συνοδεύεται από περισσότερες αμφιβολίες και επιφυλάξεις σε σχέση με όσες εκφράζονται όταν πρέπει να ληφθεί μια τόσο σημαντική απόφαση. Επιπλέον, δεν έχει ακουστεί κανένα πειστικό επιχείρημα που να υποδεικνύει ότι η Τουρκία περισσότερο θα ενδυναμώσει παρά θα αποδυναμώσει τη συνοχή της Ευρώπης.
<P>
Ένα πράγμα πρέπει να καταστεί σαφές: αν η τουρκική ένταξη αλλοιώσει την Ευρωπαϊκή Ένωση, αυτό θα ήταν ένα υπερβολικά υψηλό τίμημα – και όχι μόνο για την Ένωση, αλλά και για την Τουρκία. Το τίμημα αυτό δεν πρέπει να καταβληθεί. Στις 17 Δεκεμβρίου, το Ευρωπαϊκό Συμβούλιο πρέπει να βεβαιώσει με απόλυτη σαφήνεια ότι τα αποφασιστικά κριτήρια δεν θα είναι μόνο η ετοιμότητα της Τουρκίας για ένταξη, αλλά και η δυνατότητα της Ένωσης να δεχθεί την Τουρκία και η διατήρηση της δυναμικής της διαδικασίας για την ευρωπαϊκή ολοκλήρωση. 
<SPEAKER ID="103" LANGUAGE="NL" NAME="Hennis-Plasschaert (ALDE )." AFFILIATION="">
<P>
   – Κύριε Πρόεδρε, εκφράζω την ευγνωμοσύνη μου στον εισηγητή, κ. Eurlings, για τις προσπάθειές του. Έχουν ήδη αναφερθεί πολλά για τα πολιτικά κριτήρια της Κοπεγχάγης. Ας μην υπάρξει παρανόηση. Δεν είμαι, καταρχήν, αντίθετη προς την ένταξη της Τουρκίας, αλλά αρνούμαι να υποστηρίξω την άποψη ότι η έναρξη διαπραγματεύσεων με την Τουρκία είναι απαραίτητη προκειμένου να βελτιωθεί περαιτέρω, για παράδειγμα, η προστασία των ανθρωπίνων δικαιωμάτων και των μειονοτήτων. Αυτό, κατά τη γνώμη μου, αντιστρέφει τη φυσική πορεία των πραγμάτων.
<SPEAKER ID="104" LANGUAGE="" NAME="Μάτσης (PPE-DE )." AFFILIATION="">
<P>
   – Κύριε Πρόεδρε, θέλω να συγχαρώ τον εισηγητή, κύριο Eurlings, για το τόσο δύσκολο έργο που τόσο αποτελεσματικά έφερε εις πέρας. Το αποτέλεσμα των ενταξιακών διαδικασιών της Τουρκίας με την Ευρωπαϊκή Ένωση θα το γνωρίσουμε με την απόφαση του Ευρωπαϊκού Συμβουλίου στις 17 Δεκεμβρίου 2004.
<P>
Η Τουρκία όμως, κύριε Πρόεδρε, δεν πρέπει να προχωρήσει στην Ευρωπαϊκή Ένωση με την Κύπρο διχοτομημένη και κατεχόμενη, χωρίς να αναγνωρίσει την Κυπριακή Δημοκρατία. Η ομαλοποίηση των σχέσεών της με την Κυπριακή Δημοκρατία επιβάλλει την αποχώρηση από το νησί των εποίκων και των 40 χιλιάδων τουρκικών κατοχικών στρατευμάτων και την αντικατάστασή τους –γιατί όχι– με μικρή ευρωπαϊκή δύναμη κατά το πρότυπο της Βοσνίας.
<P>
Βεβαίως, η μεγαλύτερη εγγύηση για τους Ελληνοκυπρίους και τους Τουρκοκυπρίους είναι η εφαρμογή των νόμων και των αρχών της Ευρωπαϊκής Ένωσης. Γι’ αυτό, η λύση του κυπριακού πρέπει να είναι καθαρά ευρωπαϊκή και στη βάση του πλήρους σεβασμού και εφαρμογής του ευρωπαϊκού κεκτημένου και γενικότερα των αρχών επί των οποίων είναι θεμελιωμένη η Ευρωπαϊκή Ένωση. Σε μια τέτοια εξέλιξη, κύριε Πρόεδρε, να είστε βέβαιος ότι το 82% των κατοίκων της Κύπρου –οι ελληνοκύπριοι χριστιανοί– και το 18% των τουρκοκυπρίων μωαμεθανών θα αποτελέσουν το μοναδικό ίσως παράδειγμα ειρηνικής συνύπαρξης, συνεργασίας και προόδου και η Κύπρος θα γίνει πραγματική γέφυρα ειρήνης και συνεργασίας της Ευρωπαϊκής Ένωσης με τους αραβικούς λαούς και το Ισραήλ με τους οποίους η Κύπρος διατηρεί πάντοτε άριστες σχέσεις. 
<SPEAKER ID="105" LANGUAGE="FR" NAME="Arif (PSE )." AFFILIATION="(Ο πρόεδρος διακόπτει τον ομιλητή)">
<P>
   – Κύριε Πρόεδρε, κυρίες και κύριοι, θα ήθελα καταρχάς, όπως έκαναν προηγουμένως και οι συνάδελφοί μου, να ευχαριστήσω τον κ. Eurlings για τη συγκροτημένη έκθεση που παρουσίασε σήμερα. Μια έκθεση που αποτελεί συνέχεια των όσων πρότεινε προηγουμένως ο Επίτροπος Günther Verheugen.
<SPEAKER ID="106" LANGUAGE="" NAME="Mατσάκης (ALDE )." AFFILIATION="(">
<P>
Το ακριβές κόστος της προσχώρησης της Τουρκίας στην ΕΕ είναι άγνωστο. Ορισμένοι, μεταξύ αυτών και η Επιτροπή, υπολογίζουν ότι θα είναι περίπου 20 δισ. ευρώ ετησίως. Άλλοι εκτιμούν ότι θα είναι πολύ υψηλότερο. Ένας πολύ πρόχειρος ρεαλιστικός υπολογισμός θα ήταν περίπου 400-500 δισ. ευρώ, δηλαδή περίπου 1 000 ευρώ ανά Ευρωπαίο πολίτη με σημερινές τιμές. Αυτό περιλαμβάνει κάθε παιδί που θα γεννηθεί στην Ευρωπαϊκή Ένωση εντός των προσεχών 15-20 ετών. Αυτό το παιδί θα χρωστά 1 000 ευρώ ως ΦΠΑ για το κόστος προσχώρησης της Τουρκίας.
<SPEAKER ID="107" LANGUAGE="DA" NAME="Seeberg (PPE-DE )." AFFILIATION="">
<P>
   – Κύριε Πρόεδρε, πρώτον, θα ήθελα να εκφράσω την υποστήριξή μου για την έκθεση του κ. Eurlings και να αναγνωρίσω το μέγεθος της προσπάθειας που καταβλήθηκε για την εκπόνησή της. Πολύς χρόνος συζητήσεων και ενέργεια δαπανήθηκαν στην προσπάθεια να δοθεί έμφαση σε όλα τα εμπόδια για την τουρκική ένταξη στην Ευρωπαϊκή μας Κοινότητα. Εγώ προτιμώ πάντα να εστιάζω στα θετικά επιχειρήματα. Κατά τη διάρκεια του Ψυχρού Πολέμου, η Τουρκία υπήρξε ακλόνητος σύμμαχος στο πλευρό της Δύσης. Ο κομμουνισμός κρατήθηκε σε απόσταση, εν μέρει χάρη στην αφοσίωση της Τουρκίας προς το Σύμφωνο του ΝΑΤΟ. Αυτό είναι κάτι που πρέπει να θυμηθούμε σήμερα στο Κοινοβούλιο. Υπάρχουν σημαντικά οφέλη όσον αφορά την πολιτική ασφάλειας, τα οποία θα εξασφαλιστούν με την επιτάχυνση της ενσωμάτωσης της Τουρκίας στην Ευρώπη. Κατά την άποψή μου, η Τουρκία είναι η χώρα που μπορεί να δημιουργήσει μια γέφυρα με τον αραβικό κόσμο. Καλώ, λοιπόν, όλους μας να ενεργήσουμε κατά την προσεχή διαδικασία με βάση το γεγονός ότι η Τουρκία είναι «φίλη της Ευρώπης». Η Τουρκία είναι πλεονέκτημα, όχι βάρος για την Ευρώπη.
<P>
Όπως ανέφερα, υποστηρίζω την έκθεση του κ. Eurlings, ακόμη και αν υπάρχουν σημεία με τα οποία δεν συμφωνώ απολύτως. 
<SPEAKER ID="108" LANGUAGE="DA" NAME="Rasmussen (PSE )." AFFILIATION="">
<P>
   – Κύριε Πρόεδρε, θα ήθελα να ξεκινήσω συγχαίροντας την Επιτροπή για αυτή τη συνετή, διορατική και ισορροπημένη έκθεση και θα ήθελα επίσης να πω στην ολλανδική Προεδρία ότι χειρίστηκε με επιτυχία ένα εξαιρετικά δύσκολο θέμα. Ως Πρόεδρος της Σοσιαλιστικής Ομάδας στο Ευρωπαϊκό Κοινοβούλιο, θα ήθελα επίσης να ξεκινήσω εκφράζοντας την υποστήριξή μου για την έκθεση του κ. Eurlings, η οποία πιστεύω ότι αποτελεί ένα ισορροπημένο αλλά και υπεύθυνο έγγραφο – και αυτό είναι απολύτως κρίσιμο.
<P>
Η Τουρκία πρέπει να φέρει αποτελέσματα σε έναν μακρύ κατάλογο σημείων. Αυτό ενέχει προβλήματα. Πρέπει να υπενθυμίσω στην Επιτροπή και τον κ. Rehn ότι, μεταξύ άλλων προβλημάτων, τίθεται το πρακτικό ζήτημα, στο οποίο πολύ πρόσφατα επέστησα την προσοχή, της αναγνώρισης του δικαιώματος του συνεταιρίζεσθαι στην Τουρκία. Αυτό είναι πολύ σοβαρό, διότι η υφιστάμενη κατάσταση δεν συμβαδίζει με την ελευθερία της έκφρασης και οργάνωσης, και ελπίζω ότι ο κ. Rehn θα πάρει στα σοβαρά το θέμα και θα ενημερώσει την Τουρκία ότι πρέπει να συμμορφωθεί. Αν το κάνει, αυτό θα θεωρηθεί ως σημαντικό βήμα προόδου. Όπως είπα, υποστηρίζω την έκθεση του κ. Eurlings. Ας διαπραγματευτούμε τώρα σοβαρά και με συναίσθηση της ιστορικής μας ευθύνης. 
<SPEAKER ID="109" LANGUAGE="NL" NAME="In 't Veld (ALDE )." AFFILIATION="">
<SPEAKER ID="110" LANGUAGE="" NAME="Kασουλίδης (PPE-DE )." AFFILIATION="(">
<P>
   – Κύριε Πρόεδρε, αξίζουν συγχαρητήρια στον κ. Eurlings για την έκθεσή του, η οποία είναι αποτέλεσμα προσεκτικής, σκληρής και αντικειμενικής δουλειάς.
<P>
Υπάρχουν τεράστια προβλήματα τα οποία πρέπει να ξεπεράσει η Τουρκία, καθώς και σημαντικές υποχρεώσεις που πρέπει να τηρήσει. Η Ευρωπαϊκή Ένωση πρέπει να απαιτήσει την αναγνώριση της γενοκτονίας των Αρμενίων από την Τουρκία, ώστε να μπορέσουν να κλείσουν οι ιστορικοί αυτό το κεφάλαιο της ντροπής στην ιστορία της ανθρωπότητας. Κανένας δεν μπορεί να κλείσει τα μάτια μπροστά στη συνεχιζόμενη στρατιωτική κατοχή μέρους του εδάφους της Κύπρου. Η υποχρέωση της Τουρκίας για την προσπάθεια διευθέτησης του κυπριακού ζητήματος δεν τελειώνει με το δημοψήφισμα του περασμένου Απριλίου. Έχει υποχρέωση να εξασφαλίσει τη σταδιακή απόσυρση των στρατευμάτων της και να θέσει άμεσο τέλος στη δημιουργία νέων τετελεσμένων γεγονότωναναφορικά με τις ιδιωτικές περιουσίες. Έχει επίσης την υποχρέωση να αναγνωρίσει και τα 25 κράτη μέλη, συμπεριλαμβανομένης της Κυπριακής Δημοκρατίας, κατά τη διαπραγμάτευση μαζί τους. 
<SPEAKER ID="111" LANGUAGE="DE" NAME="Öger (PSE )." AFFILIATION="(Ο Πρόεδρος διακόπτει τον ομιλητή)">
<P>
Ο ισχυρισμός ότι η Τουρκία θα φέρει τρομοκρατία και γκανγκστερικές πρακτικές αποτελεί συκοφαντία και προσβολή για τη σύμμαχό μας στο ΝΑΤΟ. Η συζήτηση δεν πρέπει να πέσει σε αυτό το επίπεδο. Από το 1963 η Κοινότητα και οι Βρυξέλλες έχουν αναγνωρίσει ότι η Τουρκία αποτελεί μέρος της Ευρώπης και τον Δεκέμβριο του 2002 η Ευρωπαϊκή Ένωση δεσμεύτηκε ότι θα αρχίσει διαπραγματεύσεις με την Τουρκία μόλις η τελευταία ικανοποιήσει τα καθορισμένα κριτήρια. Διακυβεύεται εν προκειμένω η αξιοπιστία της Ευρωπαϊκής Ένωσης. Πολιτική εντιμότητα σημαίνει συμμόρφωση με τα συμφωνηθέντα και τήρηση των υποσχέσεων. Το εύρος και ο αντίκτυπος των μεταρρυθμίσεων που συντελούνται επί του παρόντος στην Τουρκία δεν έχουν προηγούμενο τους τελευταίους αιώνες. Η δημοκρατία στη χώρα αυτή είναι πιο σταθερή από ποτέ. Η χώρα καταγράφει υψηλούς δείκτες οικονομικής ανάπτυξης. Η Τουρκία θα είναι πάντα ο εγγυητής της ασφάλειας όλης της Ευρώπης. Μια ευρωπαϊκή Τουρκία θα αποτελέσει φωτεινό παράδειγμα για όλο τον ισλαμικό κόσμο και επομένως και για πολλές περιοχές στις οποίες επικρατεί κρίση. Η Τουρκία…
<SPEAKER ID="112" LANGUAGE="SV" NAME="Lax (ALDE )." AFFILIATION="">
<P>
    Κύριε Πρόεδρε, συμφωνώ ότι πρέπει να καταβάλουμε κάθε δυνατή προσπάθεια προκειμένου να σταθεροποιηθούν γειτονικές μας περιοχές, αλλά δεν συμφωνώ με τον τρόπο που πρόκειται να μετατραπεί σε πραγματικότητα η ένταξη της Τουρκίας. Αναμφίβολα συμφωνούμε ότι μια από τις προϋποθέσεις της δημοκρατίας είναι να μπορούν όλοι να συμμετέχουν στη διαδικασία λήψης αποφάσεων. Αυτό ισχύει και για τα υφιστάμενα κράτη μέλη τα οποία έχουν, για παράδειγμα, γλωσσικές μειονότητες οι οποίες συνολικά αποτελούν το 10% του πληθυσμού της ΕΕ.
<SPEAKER ID="113" LANGUAGE="DE" NAME="Posselt (PPE-DE )." AFFILIATION="">
<P>
   – Κύριε Πρόεδρε, η συζήτηση αυτή δεν αφορά τίποτε άλλο παρά τη μοίρα και το μέλλον της Ευρωπαϊκής Ένωσης, και γι’ αυτό είναι ανησυχητικό το εύρος της σύγχυσης που επικρατεί στις διαβουλεύσεις αυτές. Κατά πρώτον, υπάρχουν συνεχείς αναφορές σε μια υπόσχεση που υποτίθεται ότι δόθηκε στην Τουρκία το 1963. Ακόμα κι εσείς, κύριε Επίτροπε, μιλήσατε γι’ αυτή την υπόσχεση, αλλά η προοπτική που προτάθηκε από την ΕΟΚ το 1963 –προσέξτε: την ΕΟΚ– έχει υλοποιηθεί προ πολλού μέσω της τελωνειακής ένωσης. Εγκρίναμε αυτή την απόφαση για την τελωνειακή ένωση παρά την αντίθεση της πολιτικής ομάδας του κ. Schulz, ο οποίος εξήρε την τελωνειακή ένωση σήμερα, διότι είμαστε φίλοι μιας ισχυρής και βιώσιμης Τουρκίας.
<P>
Κατά δεύτερον, είναι θέμα της ταυτότητας της Ευρώπης, και αυτή είναι μια άλλη πτυχή στην οποία εφαρμόζονται δύο μέτρα και δύο σταθμά. Αυτή είναι μια εύλογη ανησυχία. Η Ευρώπη χωρίς τους Ευρωπαίους δεν σημαίνει τίποτα. Η Ευρώπη δεν είναι μια ένωση κάθε είδους χώρας στον κόσμο που πληροί τα κριτήρια ένταξης που έχει θέσει, αλλά μια ένωση όλων των ευρωπαϊκών κρατών που πληρούν τα κριτήρια και θέλουν να ενταχθούν. Φυσικά η Ευρώπη έχει μια ταυτότητα και σύνορα. Αυτή η ταυτότητα, κύριε Özdemir, δεν μπορεί να αφορά μόνο τον Χριστιανισμό ή το Ισλάμ. Οι βόσνιοι μουσουλμάνοι είναι αναμφισβήτητα Ευρωπαίοι, ενώ οι χριστιανοί Αιθίοπες σαφώς δεν είναι. Επιτρέψτε μου να απαντήσω στο σχόλιό σας αναφέροντας αυτό που είπε ο συνάδελφος του κόμματός σας, ο κ. Voggenhuber, ότι η Τουρκία δεν αποτελεί μέρος της ευρύτερης Ευρώπης αλλά της Μικράς Ασίας. Για όλα υπάρχουν όρια, περιλαμβανομένου του εύρους της ευρωπαϊκής ολοκλήρωσης, και το ρεαλιστικό είναι να λάβουμε υπόψη αυτές τις παραμέτρους. Υπάρχουν χώρες οι οποίες είναι εν μέρει ευρωπαϊκές, όπως η Τουρκία και η Ρωσία, και η μερική τους ένταξη –με την οποία εννοούμε την παροχή ειδικού καθεστώτος ή τη δημιουργία ειδικής εταιρικής σχέσης– στην ολοκληρωμένη Ευρωπαϊκή Ένωση αποτελεί μια υγιή στρατηγική η οποία τελικά θα είναι προς όφελος και των δύο μερών.
<P>
Ακούω επανειλημμένες εκκλήσεις για συνέπεια. Ίσως είναι λάθος, ισχυρίζονται πολλοί αρχηγοί κρατών ή κυβερνήσεων, να επιτρέψουμε την ένταξη της Τουρκίας ή να ξεκινήσουμε ενταξιακές διαπραγματεύσεις επί του παρόντος, αλλά η συνέπεια είναι σημαντική από τη στιγμή που έχει δοθεί μια υπόσχεση. Επιτρέψτε μου να απαντήσω λέγοντας ότι δεν υπάρχει τίποτα πιο συνεπές από τα λέμινγκ. Δεν επιθυμώ να άγομαι από λέμινγκ, ούτε οι λαοί της Ευρώπης το επιθυμούν. Ακόμα κι εκείνη η αμφιλεγόμενη απόφαση που εγκρίθηκε στο Ελσίνκι ορίζει ότι πρέπει να ικανοποιηθούν τα κριτήρια της Κοπεγχάγης προτού ξεκινήσουν οι διαπραγματεύσεις. Δεν μπορώ να φανταστώ ότι η Τουρκία θα μπορέσει να ικανοποιήσει τα κριτήρια εντός των επομένων ημερών ή εβδομάδων. Η Τουρκία σαφώς δεν πληροί τα κριτήρια, όπως αποδεικνύει η έκθεση Eurlings αλλά και η έκθεση της Επιτροπής, κι εμείς πρέπει να δούμε αυτή την αλήθεια και να εξαγάγουμε τα ανάλογα συμπεράσματα. Η Τουρκία πρέπει να συνεχίσει να υποστηρίζεται στην προσπάθειά της να εγκαθιδρύσει δημοκρατία και κράτος δικαίου και να ενταχθεί στον δυτικό κόσμο. Αυτό είναι αλήθεια, αλλά η πλήρης ένταξη είναι κάτι περισσότερο από αυτό που μπορεί να αντέξει και η Τουρκία και η Ευρωπαϊκή Ένωση· η απόρριψη είναι, συνεπώς, προς το συμφέρον και των δύο μερών.
<SPEAKER ID="114" LANGUAGE="NL" NAME="Bozkurt (PSE )." AFFILIATION="">
<P>
   – Κύριε Πρόεδρε, χαίρομαι για λογαριασμό του κ. Eurlings που η έκθεσή του, μετά από τόσες τροποποιήσεις, φαίνεται τελικά να παίρνει μια μορφή. Χαίρομαι επίσης που, μαζί με τον γερμανό Καγκελάριο Schröder, ο πρωθυπουργός κ. Balkenende επιβεβαίωσε σήμερα ότι οι διαπραγματεύσεις με την Τουρκία θα είναι μόνο για πλήρη ένταξη και τίποτα άλλο. Έχω, συνεπώς, απογοητευθεί κάπως που ορισμένοι βουλευτές του Κοινοβουλίου κατέθεσαν τροπολογίες προτείνοντας κάτι άλλο από την πλήρη ένταξη.
<P>
Σύντομα, πολλοί θα γιορτάσουν τα Χριστούγεννα στην Ευρώπη, αλλά πολλοί, περιλαμβανομένων και των Τούρκων, γιορτάζουν επίσης τη γιορτή της Θυσίας. Ελπίζω ότι η δήλωση του Συμβουλίου στις 17 Δεκεμβρίου θα δώσει σε όλους λόγο για να γιορτάσουν, διότι τόσο η Τουρκία όσο και η Ευρωπαϊκή Ένωση μπορούν να ωφεληθούν από μια δίκαιη και ανοικτή διαδικασία διαπραγματεύσεων. Η έκθεση Eurlings είναι ένα πρώτο βήμα προς τη σωστή κατεύθυνση, προς την πλήρη ένταξη της Τουρκίας στην Ευρωπαϊκή Ένωση. 
<SPEAKER ID="115" LANGUAGE="ET" NAME="Savi (ALDE )." AFFILIATION="">
<P>
    Κύριε Πρόεδρε, πολλοί πιστεύουν ότι η Τουρκία δικαιούται να προσκληθεί να ενταχθεί στην ΕΕ. Είναι η μόνη κοσμική χώρα και η μόνη αξιόλογη δημοκρατία στον ισλαμικό κόσμο – μάλλον η μόνη χώρα στην οποία μπορούμε να μιλάμε για δικαιώματα των γυναικών με την ευρωπαϊκή έννοια. Η Τουρκία έχει επίσης απαρνηθεί επισήμως την ισλαμική κληρονομιά της. Συγχρόνως, η Τουρκία γνωρίζει την υπόσχεση της Ευρώπης για μια πρόσκληση για έναρξη διαπραγματεύσεων, καθώς το 2009 θα συμπληρωθούν 50 χρόνια από την αντίστοιχη αίτηση του τούρκου πρωθυπουργού Adnan Menderes. Καθώς εκπροσωπώ ένα μικρό έθνος, πιστεύω, ωστόσο, ότι υπάρχει ένας αριθμός θεμάτων που πρέπει να επιλυθούν πριν η ΕΕ ξεκινήσει διαπραγματεύσεις με την Τουρκία.
<P>
Δεύτερον, πιστεύω ότι η Τουρκία πρέπει να αναγνωρίσει τη μαζική δολοφονία των Αρμενίων του 1915 ως γενοκτονία, η οποία δεν σχεδιάστηκε από θρησκευτικά φανατικούς Οθωμανούς, αλλά από κοσμικούς Νεότουρκους, πολλοί από τους οποίους έγιναν στη συνέχεια υποστηρικτές του Ατατούρκ.
<SPEAKER ID="116" LANGUAGE="LT" NAME="Andrikienė (PPE-DE )." AFFILIATION="">
<P>
    Σας ευχαριστώ, κύριε Πρόεδρε· πρώτα από όλα θα ήθελα να σημειώσω ότι ο συνάδελφός μας, ο κ. Eurlings, έφερε εις πέρας ένα τεράστιο έργο και δικαιούται την αναγνώριση και την ευγνωμοσύνη μας. Έχοντας αναλύσει την έκθεση του κ. Eurlings, είναι προφανές ότι η Τουρκία δεν πληροί σήμερα τα κριτήρια της Κοπεγχάγης, δηλαδή δεν μπορεί να περάσει τις δοκιμασίες που έπρεπε να περάσουν όσα κράτη μέλη της Ευρωπαϊκής Ένωσης έγιναν μέλη μετά το 1993, δηλαδή, μετά τη θέσπιση των κριτηρίων της Κοπεγχάγης. Όταν ακούει κανείς τις ομιλίες που προτείνουν να θεωρηθεί η Τουρκία έτοιμη να ξεκινήσει διαπραγματεύσεις για την ένταξή της στην Ευρωπαϊκή Ένωση, παρά την παραβίαση των δικαιωμάτων των μειονοτήτων, των βασικών ανθρωπίνων δικαιωμάτων και ελευθεριών στην Τουρκία, έρχεται στο μυαλό η «Φάρμα των Ζώων» του Τζορτζ Όργουελ· μια τάξη όπου όλοι είναι ίσοι, αλλά κάποιοι είναι πιο ίσοι. Με άλλα λόγια, εφαρμόζουμε δύο μέτρα και δύο σταθμά όσον αφορά την περαιτέρω επέκταση της Ευρωπαϊκής Ένωσης. Αυτό οφείλεται κατά μεγάλο μέρος στο γεγονός ότι το κράτος που επιδιώκει πλήρη ένταξη στην Ευρωπαϊκή Ένωση, αλλά αδυνατεί να ικανοποιήσει τις προϋποθέσεις, έχει ισχυρό συνήγορο. Είμαστε ίσως έτοιμοι να επανεξετάσουμε, να αναθεωρήσουμε τα κριτήρια της Κοπεγχάγης, για να κατεβάσουμε το επίπεδο των προϋποθέσεων;
<SPEAKER ID="117" LANGUAGE="" NAME="Howitt (PSE )." AFFILIATION="(">
<P>
   – Κύριε Πρόεδρε, η προοπτική της προσχώρησης στην ΕΕ ήταν το κίνητρο για δημοκρατική μεταρρύθμιση στην Ανατολική Ευρώπη, και αυτή την εβδομάδα η ΕΕ θα αποφασίσει εάν θα γίνει το ίδιο και με την Τουρκία. Όπως είπε ο κ. Verheugen, δεν υπάρχει τίποτα περισσότερο που θα μπορούσε να έχει κάνει η Τουρκία. Ήρθε η στιγμή, 41 χρόνια αφότου δόθηκε για πρώτη φορά η υπόσχεση, η ΕΕ να τηρήσει τη δική της υπόσχεση και να αρχίσουν οι συνομιλίες.
<P>
Έχει συμφωνηθεί ότι η Τουρκία πρέπει να έχει την ίδια μεταχείριση με κάθε άλλη υποψήφια χώρα, όμως κάποιοι σε αυτή τη συζήτηση προτείνουν να διεξαχθούν δημοψηφίσματα στα σημερινά κράτη μέλη, να εφευρεθεί ένα νέο καθεστώς, να θεσπιστούν μόνιμες «διασφαλίσεις» έναντι των ελευθεριών της ΕΕ ή ότι οι μεγάλες χώρες πρέπει να έχουν διαφορετική μεταχείριση από τις μικρές. Καμία άλλη υποψήφια για ένταξη χώρα δεν έχει τύχει τέτοιας μεταχείρισης, και το Κοινοβούλιο πρέπει να απορρίψει αυτές τις τροπολογίες. Μάλιστα, παρακαλώ τον Επίτροπο Rehn να προσδιορίσει στην απάντησή του πώς θα ερμήνευε τυχόν απόφαση του Συμβουλίου να εγκαινιάσει τις συνομιλίες «χωρίς καθυστέρηση». Τι χρονική κλίμακα θα πρότεινε εκείνος;
<P>
Κανένας δεν αρνείται ότι υπάρχουν σημαντικά ζητήματα ανησυχίας όσον αφορά την Τουρκία, και αυτά αντιμετωπίζονται σωστά με συμβιβασμούς στο κείμενο, στην έκθεση Eurlings. Όμως, εάν η Leyla Zana, πολιτική κρατούμενη επί δέκα χρόνια, ερχόταν, όπως έκανε πριν από δύο μήνες, σε αυτό το Κοινοβούλιο και έλεγε ότι η προώθηση των ανθρωπίνων δικαιωμάτων απαιτεί να ξεκινήσουμε τις συνομιλίες, ποιος σε αυτή την αίθουσα μπορεί να χρησιμοποιήσει με αξιοπιστία τις ενστάσεις για τα ανθρώπινα δικαιώματα, ώστε να υποστηρίξει την απόρριψη της Τουρκίας;
<SPEAKER ID="118" LANGUAGE="" NAME="Guardans Cambó (ALDE )." AFFILIATION="(">
<SPEAKER ID="119" LANGUAGE="PT" NAME="Queiró (PPE-DE )." AFFILIATION="">
<P>
   – Κύριε Πρόεδρε, θα ξεκινήσω συγχαίροντας τον κ. Eurlings για την έκθεσή του, η οποία μας προσφέρει μια ακριβή παρουσίαση της τρέχουσας κατάστασης στην Τουρκία. Η έκθεση μας υπενθυμίζει ότι, παρά τις σημαντικές μεταρρυθμίσεις που πραγματοποιούνται στην Τουρκία, παραμένουν κάποια σημεία ανησυχίας, όπως το γεγονός ότι ακόμα γίνονται βασανιστήρια, το γεγονός ότι δεν γίνονται πάντα σεβαστά τα ανθρώπινα δικαιώματα και το γεγονός ότι η γενοκτονία του αρμενικού λαού δεν έχει αναγνωριστεί. Το προφανές ερώτημα, συνεπώς, είναι αν οι συνθήκες είναι κατάλληλες για την έναρξη διαπραγματεύσεων με στόχο την ένταξη.
<P>
Όσον αφορά την Κύπρο, είναι πιθανό, ή κατά κάποιον άλλο τρόπο αποδεκτό, να ξεκινήσει η Ευρωπαϊκή Ένωση των 25 κρατών μελών διαπραγματεύσεις με μια χώρα η οποία αναγνωρίζει πλήρως μόνο 24 από αυτά τα κράτη μέλη; Αυτό μου προκαλεί το λιγότερο εντύπωση. Τέλος, μπορεί η ΕΕ, εν πάση περιπτώσει, να εντάξει πλήρως την Τουρκία, με όλα όσα αυτό σημαίνει σε όρους οικονομίας και διάρθρωσης και όσον αφορά την ευρωπαϊκή συνοχή;
<P>
Ένα ακόμα ερώτημα: θα ενισχυθεί η εξωτερική μας ασφάλεια αν αποκτήσουμε σύνορα με προβληματικές χώρες όπως το Ιράν, το Ιράκ, η Συρία, το Αζερμπαϊτζάν και η Γεωργία; Και δεν έχω ακόμα φτάσει στο ερώτημα που θα πρέπει να τεθεί πρώτο: πού θα τελειώσουν τα σύνορα της ΕΕ; Δεν μιλώ μόνο για γεωγραφικά όρια, αλλά κυρίως για τα νοητικά όρια στα οποία σωστά αναφέρθηκε ο κ. Toubon στην ομιλία του πριν από λίγο.
<SPEAKER ID="120" LANGUAGE="CS" NAME="Rouček (PSE )." AFFILIATION="(Ο Πρόεδρος διακόπτει τον ομιλητή)">
<SPEAKER ID="121" LANGUAGE="" NAME="Ludford (ALDE )." AFFILIATION="(">
<P>
Θεωρώ επίσης τη μουσουλμανική ταυτότητα της Τουρκίας –μια λαϊκή μουσουλμανική ταυτότητα– θετική συνεισφορά στην αρμονική ανάπτυξη της ΕΕ ως πολυπολιτισμικής κοινωνίας. Όμως, θα ήθελα απλώς να επισημάνω την παράγραφο στην έκθεση του κ. Eurlings η οποία καλεί την τουρκική κυβέρνηση να λάβει πιο αποτελεσματικά μέτρα για να επιτύχει τη συμφιλίωση με εκείνες τις κουρδικές δυνάμεις που αποφάσισαν να εγκαταλείψουν τη χρήση των όπλων. Ελπίζω ότι, στο πλαίσιο της διαδικασίας προσχώρησης, η Τουρκία θα πειστεί να επιδιώξει μια πολιτική λύση στην επιθυμία του κουρδικού λαού να εκφράσει την ταυτότητά του, ίσως μέσα από κάποιου είδους πολιτική εκχώρηση. Η κατάπαυση του πυρός που συμφώνησε το PKK το 1999 κινδυνεύει, και μόνο οι πολιτικές διαπραγματεύσεις μπορούν να εξασφαλίσουν μόνιμη ειρήνη. 
<SPEAKER ID="122" LANGUAGE="" NAME="" AFFILIATION="Αντιπροέδρου">
<SPEAKER ID="123" LANGUAGE="DE" NAME="Ebner (PPE-DE )." AFFILIATION="">
<P>
   – Κύριε Πρόεδρε, η έκθεση Eurlings αποτελεί σπάνιο φαινόμενο στο Σώμα, με την έννοια ότι καταγράφει τις παραβιάσεις ανθρωπίνων δικαιωμάτων, των δικαιωμάτων των μειονοτήτων και των δικαιωμάτων των εθνοτήτων που σημειώθηκαν σε μια συγκεκριμένη χώρα. Τα κύρια θέματα είναι τα βασανιστήρια, η θρησκευτική ελευθερία, τα δικαιώματα των γυναικών, το σύνταγμα και η κατοχή τμήματος της Ευρωπαϊκής Ένωσης ή, για να είμαι πιο ακριβής, τμήματος ενός κράτους μέλους της Ευρωπαϊκής Ένωσης, καθώς και το ζήτημα των Αρμενίων και η ελευθερία έκφρασης. Το συμπέρασμα που εξήχθη –λανθασμένα κατά τη γνώμη μου– από αυτόν τον κατάλογο των παραβιάσεων είναι ότι θα πρέπει να ξεκινήσουν διαπραγματεύσεις, όπως σημείωσαν πολλοί αξιότιμοι συνάδελφοι.
<P>
Πριν από μερικά χρόνια, οι διαπραγματεύσεις με τη Σλοβακία ανεστάλησαν για πολύ, πολύ λιγότερα και τώρα η τήρηση των κριτηρίων της Κοπεγχάγης παρουσιάζεται ως προαιρετικό συμπλήρωμα για το μέλλον χωρίς μια σαφή και αυστηρή διατύπωση των θέσεων της Ένωσης. Οι προσπάθειες εκδημοκρατισμού της Τουρκίας πρέπει να υποστηριχθούν, αλλά η επιτυχία τους δεν εξαρτάται από την ένταξη στην Ευρωπαϊκή Ένωση αλλά μάλλον από μια πολιτική σχέσεων καλής γειτονίας και γόνιμης εταιρικής σχέσης. Τα δύο τρίτα του ευρωπαϊκού πληθυσμού αντιτίθενται στην έναρξη των ενταξιακών διαπραγματεύσεων και στην ένταξη της Τουρκίας στην Ευρωπαϊκή Ένωση. Σε ορισμένες χώρες, όπως στην Αυστρία, τη Γαλλία και τη Γερμανία, η αντίθεση αυτή ξεπερνά το 70%. Τίθεται συνεπώς το ερώτημα γιατί η Επιτροπή, πολλοί κοινοβουλευτικοί, το Συμβούλιο και πολλά κράτη μέλη ακολουθούν πολιτικές που αντιβαίνουν τα σαφώς διατυπωμένα συμφέροντα, απόψεις και επιθυμίες του λαού.
<SPEAKER ID="124" LANGUAGE="ES" NAME="Riera Madurell (PSE )." AFFILIATION="">
<P>
   – Κύριε Πρόεδρε, η σημερινή έκθεση σχετικά με την Τουρκία είναι κρίσιμης σημασίας, καθόσον η απόφαση που ελήφθη από το Ευρωπαϊκό Συμβούλιο στις 17 Δεκεμβρίου έχει μια ιστορική σημασία η οποία προχωρά πιο μακριά από τις πολιτικές πτυχές που επισημαίνονται στην έκθεση του κ. Eurlings.
<P>
Καταρχάς, η Τουρκία πρέπει να βελτιώσει τη διοικητική της ικανότητα προκειμένου να ολοκληρώσει και να ενισχύσει την εφαρμογή του κοινοτικού κεκτημένου. Δεύτερον, πρέπει να υπάρξει μεγαλύτερη ανεξαρτησία στον έλεγχο των κρατικών ενισχύσεων. Τρίτον, πρέπει να αυξήσει τον προϋπολογισμό που προορίζεται για την έρευνα και την ανάπτυξη ως ποσοστό του ΑΕγχΠ. Και, τέταρτον, το νομικό πλαίσιο στον τομέα των τηλεπικοινωνιών πρέπει να αναθεωρηθεί. Αυτό, κυρίες και κύριοι, είναι βασικά το περιεχόμενο της τροπολογίας που εμείς, στην Επιτροπή Βιομηχανίας, Έρευνας και Ενέργειας, προτείνουμε στην έκθεση του κ. Eurlings. 
<SPEAKER ID="125" LANGUAGE="FR" NAME="De Veyrac (PPE-DE )." AFFILIATION="">
<P>
Πράγματι, όπως έχω ήδη πει σε αυτό το Κοινοβούλιο τον Νοέμβριο του 2002, η Τουρκία δεν πρόκειται να ενταχθεί στην Ευρωπαϊκή Ένωση. Πρώτον, οι συνθήκες θέτουν ως όρο ότι η Ευρωπαϊκή Ένωση είναι ανοικτή στις ευρωπαϊκές χώρες· όμως, το 95% του εδάφους της Τουρκίας, με πρωτεύουσα την Άγκυρα, βρίσκεται στην Ασία. Δεύτερον, όσο διευρύνεται η Ένωση, τόσο περισσότερο εξασθενεί, τόσο περισσότερο απομακρύνεται από την πολιτική Ευρώπη, και γίνεται λιγότερο δυνατή η άσκηση κοινών πολιτικών. Τρίτον, εάν η Τουρκία εισχωρούσε στην Ένωση το 2015, θα ήταν η πιο πολυπληθής χώρα με 80 εκατομμύρια κατοίκους, γεγονός το οποίο θα την οδηγούσε να έχει τον μεγαλύτερο αριθμό βουλευτών και τεράστια βαρύτητα στο Ευρωπαϊκό Συμβούλιο.
<SPEAKER ID="126" LANGUAGE="" NAME="Δημητρίου (PPE-DE )." AFFILIATION="(Χειροκροτήματα)">
<P>
   – Κύριε Πρόεδρε, ο κ. Eurlings είχε να επιτελέσει ένα πολύ δύσκολο έργο. Προσπάθησε να τετραγωνίσει τον κύκλο! Με τα στοιχεία που παρέθεσε τεκμηρίωσε την άποψη ότι η Τουρκία δεν είναι έτοιμη να πάρει ημερομηνία για την έναρξη των ενταξιακών διαπραγματεύσεων. Από την άλλη όμως πλευρά, αιτιολόγησε τη θέση του ναι, ότι η Τουρκία αυτή τη στιγμή, κρίνοντας στρατηγικά και μελετώντας την κατάσταση, πρέπει να αρχίσει διαπραγματεύσεις με την Ευρωπαϊκή Ένωση.
<P>
Με τα όσα αναφέρονται στην έκθεση, αλλά και με τα όσα γνωρίζουμε, φαίνεται καθαρά ότι η Τουρκία δεν πληροί τα κριτήρια της Κοπεγχάγης. Η παράγραφος 7, α, 3, εκείνων των κριτηρίων είναι σαφής: η Τουρκία έχει ελλείμματα τόσο στον τομέα της δημοκρατίας, όσο και στον τομέα των ανθρωπίνων δικαιωμάτων και στον τομέα του σεβασμού των δικαιωμάτων των μειονοτήτων, αλλά και σε πολλούς άλλους τομείς.
<P>
Παράλληλα, όσον αφορά τα συμπεράσματα του Ελσίνκι, η Τουρκία παραβιάζει το πνεύμα και το γράμμα της παραγράφου 4, αφ’ ης στιγμής βρίσκεται σε συνεχή προστριβή με την Ελλάδα, παραβιάζει συνεχώς και καθημερινά τον εναέριο χώρο και, προπαντός, εξακολουθεί να κατέχει μέρος του ευρωπαϊκού εδάφους, μέρος της Κυπριακής Δημοκρατίας, και εξακολουθεί να λέει ότι δεν αναγνωρίζει την Κυπριακή Δημοκρατία. Είναι επιτέλους θέμα αυτοσεβασμού για την Ευρωπαϊκή Ένωση να λέει ότι θα συνεταιρισθεί με ένα κράτος το οποίο δεν αναγνωρίζει ένα μέλος της. Είναι κάτι που η Ευρώπη πρέπει να το αντιμετωπίσει αποφασιστικά και δυναμικά.
<SPEAKER ID="127" LANGUAGE="FI" NAME="Paasilinna (PSE )." AFFILIATION="">
<P>
   – Κύριε Πρόεδρε, κύριε Επίτροπε, κυρίες και κύριοι, θέλω να ευχαριστήσω τον κ. Eurlings για αυτή την πολύ καλή έκθεση. Η Leyla Zana, κάτοχος του βραβείου Ζαχάρωφ το 1995, μας είπε τον Οκτώβριο να συμπεριλάβουμε την Τουρκία στις διαπραγματεύσεις, ειδάλλως οι Κούρδοι δεν θα επιβιώσουν. Αυτό είναι ένα σοβαρό επιχείρημα για συνομιλίες, αλλά σημαίνει μόνο ότι η Τουρκία θα συμπεριληφθεί τώρα στην κατηγορία της παρατήρησης. Η ημερομηνία έναρξης των διαπραγματεύσεων πρέπει να μείνει ανοιχτή, χωρίς προθεσμία. Η Τουρκία πρέπει να πληροί όλες τις προϋποθέσεις της ευρωπαϊκής δημοκρατίας, συμπεριλαμβανομένων των δικαιωμάτων των γυναικών.
<SPEAKER ID="128" LANGUAGE="DE" NAME="Rack (PPE-DE )." AFFILIATION="">
<P>
   – Κύριε Πρόεδρε, η Τουρκία είναι μια μεγάλη χώρα η οποία βρίσκεται στα όρια μεταξύ Ευρώπης και Ασίας, σε μια περιοχή ιδιαίτερης γεωπολιτικής ευαισθησίας. Είναι προς το συμφέρον της Ένωσης να ενσωματώσει την Τουρκία στις ευρωπαϊκές δομές και είναι προφανώς προς το συμφέρον της Τουρκίας να προσδεθεί σε αυτές τις δομές. Γι’ αυτόν τον λόγο η Τουρκία υπέβαλε αίτηση ένταξης πριν από πολλά χρόνια. Υπάρχουν σαφή κριτήρια για την ένταξη στην Ένωση. Καθορίστηκαν στη διάσκεψη κορυφής της Κοπεγχάγης πριν από περισσότερα από δέκα χρόνια, το 1993. Μια υποψήφια για ένταξη χώρα πρέπει να πληροί μια δέσμη καθορισμένων πολιτικών και οικονομικών κριτηρίων και πρέπει να αποδέχεται το καθιερωμένο σώμα ευρωπαϊκής νομοθεσίας. Κατά τον ίδιο τρόπο, η Ένωση πρέπει να προετοιμαστεί. Πρέπει να είναι έτοιμη για διεύρυνση και δεν πρέπει να θέσει σε κίνδυνο την προηγούμενη πρόοδό της.
<SPEAKER ID="129" LANGUAGE="FR" NAME="Tabajdi (PSE )." AFFILIATION="">
<P>
   – Κύριε Πρόεδρε, η ουγγρική σοσιαλιστική αντιπροσωπεία συγχαίρει τον κ. Eurlings για την πολύ καλή έκθεσή του.
<SPEAKER ID="130" LANGUAGE="IT" NAME="Gawronski (PPE-DE )." AFFILIATION="">
<P>
Εμείς, οι βουλευτές της Forza Italia, αξιολογήσαμε τα υπέρ και τα κατά και καταλήξαμε στο σταθερό και εδραιωμένο συμπέρασμα ότι η έναρξη των ενταξιακών διαπραγματεύσεων είναι σκόπιμη και αναγκαία. Το αντίθετο θα καθιστούσε ανώφελες τις προσπάθειες που καταβάλλει η Τουρκία για να εκσυγχρονιστεί και για να αναπτύξει ένα δημοκρατικό καθεστώς, θα παρέδιδε τη χώρα στο χάος και στον δεσποτισμό που βλέπουμε σε ασταθείς περιοχές όπως η Μέση Ανατολή και ο Καύκασος και, τέλος, θα αποτελούσε ένα αρνητικό μήνυμα για όλον τον μετριοπαθή ισλαμικό κόσμο, ενισχύοντας την αδιαλλαξία των φονταμενταλιστών και όσων προβλέπουν τη σύγκρουση των πολιτισμών.
<P>
Αυτοί είναι οι λόγοι για τους οποίους θα ψηφίσουμε υπέρ της έκθεσης του κ. Eurlings, στον οποίο εκφράζουμε τα ειλικρινή και θερμά μας συγχαρητήρια για το τεράστιο έργο που επιτέλεσε σε ιδιαίτερα δύσκολες συνθήκες και γιατί μπόρεσε να εξασφαλίσει τις αναγκαίες ισορροπίες μεταξύ των διαφορετικών τάσεων που επικρατούν στο Ευρωπαϊκό Κοινοβούλιο. 
<SPEAKER ID="131" LANGUAGE="SL" NAME="Pahor, Borut (PSE )." AFFILIATION="">
<SPEAKER ID="132" LANGUAGE="PL" NAME="Sonik (PPE-DE )." AFFILIATION="">
<P>
Προς όλους όσοι ανησυχούν σήμερα επειδή, λόγω της ένταξης της Τουρκίας στην Ευρωπαϊκή Ένωση, θα έχουμε κοινά σύνορα με το Ιράκ και άλλα προβληματικά σημεία της Μέσης Ανατολής, διαμηνύω ότι έχουμε ήδη τέτοια σύνορα στην καρδιά της Ευρώπης. Τέτοια σύνορα υπάρχουν μεταξύ πολιτισμών και δεν έχουν καμία σχέση με γεωγραφικά όρια. Αυτό ισχύει και στην περίπτωση του Ισλάμ, που είναι παρόν στην Ευρώπη με τη μορφή πολλών εκατομμυρίων πιστών. Αναφέρομαι στους μουσουλμάνους που κλήθηκαν να ενταχθούν στο ευρωπαϊκό εργατικό δυναμικό στη δεκαετία του 1960. Έγιναν μείζων ομάδα των κατοίκων της ηπείρου μας, παρόλο που δεν τους δόθηκε ένα μοντέλο ενσωμάτωσης και συνύπαρξης που θα του επέτρεπε να ταυτιστούν με τη νέα τους πατρίδα. Αυτό αποτελεί συνεπώς ένα πρόβλημα το οποίο ήδη βιώνουμε στην καρδιά της Ευρώπης.
<SPEAKER ID="133" LANGUAGE="" NAME="Βαρβιτσιώτης (PPE-DE )." AFFILIATION="">
<P>
   – Κύριε Πρόεδρε, ο συνάδελφος Eurlings άκουσε απόψε πολλά συγχαρητήρια. Και δικαίως διότι η έκθεσή του είναι ολοκληρωμένη και απόλυτα ισοζυγισμένη. Πιστεύω ότι η έκθεση αυτή πρέπει να στηριχθεί. Όμως, θα πρέπει να γίνει σαφές ότι η Τουρκία, όπως άλλωστε και η κάθε χώρα που θέλει να γίνει μέλος, οφείλει να αντιληφθεί ότι δεν έχει μόνον δικαιώματα αλλά έχει και υποχρεώσεις. Οι ευρωπαίοι πολίτες απαιτούν από την Τουρκία τον σεβασμό του διεθνούς δικαίου και τη σύγκλιση με το συνταγματικό, οικονομικό, πολιτικό και πολιτιστικό κεκτημένο της Ευρώπης.
<SPEAKER ID="134" LANGUAGE="SV" NAME="Cederschiöld (PPE-DE )." AFFILIATION="">
<P>
    Κύριε Πρόεδρε, καταρχάς, θέλω να ευχαριστήσω τον κ. Eurlings που ολοκλήρωσε επιτυχώς ένα εξαιρετικά δύσκολο έργο. Η συζήτηση έχει προχωρήσει. Τα περισσότερα έχουν ειπωθεί, και τέθηκαν ενώπιόν μας πολλές συνετές απόψεις. Είναι δύσκολο να καλύψω όλο το θέμα σε δύο λεπτά. Δεν υπάρχει λόγος να προσπαθήσω καν, επομένως επιλέγω δύο σημεία που άπτονται των ανθρωπίνων δικαιωμάτων τα οποία θεωρώ σημαντικά, κυρίως διότι είμαι μέλος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων.
<SPEAKER ID="135" LANGUAGE="DE" NAME="Stenzel (PPE-DE )." AFFILIATION="">
<P>
   – Κύριε Πρόεδρε, ποιος είναι ο σκοπός της ψηφοφορίας στις 15 Δεκεμβρίου σχετικά με αυτή την έκθεση για την Τουρκία; Το θέμα δεν είναι να επιβραβεύσουμε τον εισηγητή, αν και αξίζει τη μεγαλύτερη αναγνώριση. Ούτε πρόκειται περί διαγωνισμού μεταξύ δύο ομάδων: των ένθερμων υποστηρικτών της ένταξης της Τουρκίας και όσων ισχυρίζονται ότι πρέπει να υπάρχει μια εναλλακτική στην πλήρη ένταξη και έχουν ήδη μία τέτοια εναλλακτική υπόψη τους και θέλουν να της δώσουν όνομα. Σε έναν τέτοιο διαγωνισμό, και οι δύο ομάδες είναι πάντα πιθανό να βάλουν αυτογκόλ.
<P>
Η καταγγελία των τούρκων ηγετών ότι η ΕΕ επιβάλλει ειδικές προϋποθέσεις στην Τουρκία για τη διαπραγματευτική διαδικασία πρέπει να μας κάνει επίσης να σκεφτούμε, γιατί δεν είναι η ΕΕ που ζητά να ενταχθεί στην Τουρκική Δημοκρατία – ακριβώς το αντίθετο. Το κλίμα τις παραμονές της απόφασης για τις ενταξιακές συνομιλίες δεν θα μπορούσε να είναι χειρότερο. Μια διαδικασία η οποία θα καταλήξει αυτόματα σε ένταξη χωρίς καμία άλλη εναλλακτική θα είναι επιζήμια τόσο για την ΕΕ όσο και για την ίδια την Τουρκία. Εμείς οι βουλευτές θα πρέπει με την ευκαιρία αυτή να περάσουμε το μήνυμα με σαφήνεια πριν από τις 17 Δεκεμβρίου, διότι, εάν η πλήρης ένταξη αποδειχθεί ανέφικτη, πρέπει να υπάρξουν άλλοι τρόποι ενσωμάτωσης της Τουρκίας στις ευρωπαϊκές δομές. 
<SPEAKER ID="136" LANGUAGE="PL" NAME="Jałowiecki (PPE-DE )." AFFILIATION="">
<P>
Στην προκειμένη περίπτωση, μου φαίνεται ότι οι παρόντες στο Σώμα είναι σαφώς διαχωρισμένοι. Ορισμένοι βλέπουν την πιθανή ένταξη της Τουρκίας στην ΕΕ με ελπίδα, ενώ άλλοι την αντιμετωπίζουν με φόβο· και αυτό είναι απολύτως φυσικό. Εκείνοι που την αντιμετωπίζουν με φόβο χρησιμοποιούν το γεωγραφικό επιχείρημα, λέγοντας ότι η Τουρκία βρίσκεται στην Ασία, για παράδειγμα. Εκείνοι που την αντιμετωπίζουν με ελπίδα χρησιμοποιούν τους κανόνες του τένις. Στο τένις, αν η μπάλα χτυπήσει τη γραμμή, είναι μέσα σαν να χτύπησε στο κέντρο του γηπέδου. Αυτός είναι πράγματι ένας τρόπος θεώρησης των πραγμάτων. Κατ’ εμέ, ο αποφασιστικός παράγοντας για το θέμα αυτό ήταν η γνώμη όσων εργάζονται στα κινήματα ανθρωπίνων δικαιωμάτων τόσο στην Τουρκία όσο και εκτός. Έχω υπόψη μου πρωτίστως την κ. Zana, αλλά και πολλούς άλλους οι οποίοι τονίζουν τις αρνητικές πτυχές της κατάστασης στην Τουρκία στις εκθέσεις τους, αλλά αναφέρουν επίσης ότι η ένταξη στην Ευρωπαϊκή Ένωση προσφέρει μια ευκαιρία για αλλαγή. Αυτό είναι ένα εξαιρετικά κρίσιμο θέμα και θα πρέπει να ζητηθεί η γνώμη του λαού εντός της χώρας.
<P>
Κυρίες και κύριοι, δεν αντιτιθέμεθα όλοι στην ένταξη της Τουρκίας στην Ευρωπαϊκή Ένωση, και δεν αντιτίθενται όλες οι χώρες στην ένταξη αυτή. Σε μια έρευνα που διεξήχθη πρόσφατα στην Πολωνία, το 72% των πολιτών τάχθηκε υπέρ της περαιτέρω διεύρυνσης της Ευρωπαϊκής Ένωσης. Πρόκειται για μια θεμελιώδη διαφορά. 
<SPEAKER ID="137" LANGUAGE="FI" NAME="Itälä (PPE-DE )." AFFILIATION="">
<P>
   – Κύριε Πρόεδρε, θα ήθελα πρώτα να ευχαριστήσω τον συνάδελφό μου, τον κ. Eurlings, για την εξαιρετική του έκθεση, η οποία λαμβάνει υπόψη διαφορετικές απόψεις. Αν και προσωπικά είμαι περισσότερος επικριτικός απέναντι στην επιταχυνόμενη ένταξη της Τουρκίας, παρ’ όλα αυτά υποστηρίζω έντονα την έγκριση της έκθεσης του κ. Eurlings.
<SPEAKER ID="138" LANGUAGE="NL" NAME="Nicolaï," AFFILIATION="Συμβούλιο">
<P>
Πολλοί από εσάς, περιλαμβανομένου του κ. Rocard και της κ. Seeberg, τόνισαν το γεγονός ότι σε όλη τη διάρκεια αυτής της συζήτησης, θα πρέπει επίσης να τονίσουμε επαρκώς τα οφέλη που θα συσσωρευτούν τελικά εάν η Τουρκία ενταχθεί στην ΕΕ. Είναι οφέλη για τους πολίτες τόσο οικονομικά όσο και όσον αφορά την ασφάλεια. Πολλοί εξέφρασαν επίσης τις ανησυχίες τους. Μπορώ να πω ότι ορισμένοι από τους προβληματισμούς που άκουσα εδώ αποτελούν επίσης σημαντικούς προβληματισμούς του Ευρωπαϊκού Συμβουλίου οι οποίοι συζητούνται σε αυτό επί μακρόν, όπως μάλιστα συνέβη στο Συμβούλιο Γενικών Υποθέσεων σήμερα το πρωί. Μια ανησυχία που ακούστηκε πολύ, και που συζητείται επίσης στο Συμβούλιο, είναι η κατάσταση που αφορά τα ανθρώπινα δικαιώματα, τα βασανιστήρια, τη θρησκευτική ελευθερία και τη θέση των μειονοτήτων. Οι ανησυχίες αυτές διατυπώθηκαν από πολλές πλευρές, περιλαμβανομένων των κκ. Poettering και Brok, και –αν μπορώ να το πω έτσι– από την άλλη πλευρά επίσης, από τον κ. Schulz και τον κ. Lagendijk. Αυτές οι ανησυχίες, μεταξύ άλλων, αποτελούν τη βάση της ελπίδας μας ότι θα μπορέσουμε να επιτύχουμε μια συμφωνία την Παρασκευή για ένα νέο διαπραγματευτικό πλαίσιο στη βάση των προτάσεων που κατέθεσε η Επιτροπή για έναν νέο τρόπο διαπραγμάτευσης ο οποίος θα προσφέρει καλύτερες εγγυήσεις για την ομαλή διεξαγωγή της διαπραγματευτικής διαδικασίας.
<P>
Ένα από τα σημαντικά νέα στοιχεία σε αυτό είναι η δυνατότητα αναβολής, την οποία προτείνατε και ορισμένοι από εσάς, και η οποία μπορεί να έχει μεγάλη σημασία ιδιαίτερα στην περίπτωση παραβιάσεων των ανθρωπίνων δικαιωμάτων και τις άλλες πτυχές που ανέφερα. Ο κ. Duff ζήτησε σαφώς να υπάρξει επεξήγηση της διαδικασίας. Ρώτησε αν μπορεί να ζητήσει αναβολή ένα κράτος μέλος ή αν αυτό πρέπει να γίνει από το ένα τρίτο των κρατών μελών. Μπορώ να πληροφορήσω τον κ. Duff ότι η Προεδρία προτείνει –και πάλι με βάση τις προτάσεις της Επιτροπής– να απαιτείται η κατάθεση της αίτησης για αναβολή από το ένα τρίτο των κρατών μελών, δηλαδή να ζητηθεί από την Επιτροπή να καταθέσει πρόταση προς τον σκοπό αυτόν. Η Επιτροπή θα πρέπει συνεπώς να καταθέσει μια πρόταση η οποία θα αποφασιστεί με τη διαδικασία της λήψης αποφάσεων με ειδική πλειοψηφία. Συμμερίζομαι συνεπώς ορισμένους από τους προβληματισμούς σας και θα τόνιζα ότι η πλειονότητα των προτάσεων της Επιτροπής θα υιοθετηθεί για τον λόγο αυτόν στις προτάσεις που θα υποβάλουμε τώρα στο Συμβούλιο και για τις οποίες θα ληφθούν αποφάσεις την Παρασκευή.
<P>
Τέλος, θα ήθελα να επαναλάβω τα όσα είπαν ο κ. Lagendijk και ο κ. Jałowiecki ως προς αυτό. Πολλές οργανώσεις ανθρωπίνων δικαιωμάτων και άλλες οργανώσεις της κοινωνίας των πολιτών στην Τουρκία τονίζουν ότι υπάρχουν πράγματι πολλοί άλλοι τομείς ανησυχίας και ότι πρέπει να γίνουν πολλά ακόμα, αλλά ότι, συγχρόνως, είναι εξαιρετικά σημαντικό να γίνει τώρα το θετικό βήμα και να ξεκινήσουν οι διαπραγματεύσεις.
<P>
Θα ήθελα επίσης να αναφέρω μια ανησυχία την οποία δεν συμμερίζομαι και η οποία, ευτυχώς, αναφέρθηκε από λίγους, δηλαδή το θέμα της θρησκείας. Συμφωνώ απολύτως με ορισμένους από εσάς, περιλαμβανομένου του κ. Schulz και της κ. Bonino, που τόνισαν ότι η Ευρωπαϊκή Ένωση έχει να κάνει με τις αξίες και όχι με τη θρησκεία. Το σχέδιο της ευρωπαϊκής ολοκλήρωσης δεν είναι θρησκευτικό αλλά πολιτικό σχέδιο.
<P>
Μια άλλη ανησυχία που διατυπώθηκε από αρκετούς βουλευτές, όπως ο κ. Hänsch και ο κ. Pahor, αναφέρεται στην ικανότητα απορρόφησης της ΕΕ. Δεν αρκεί να είναι έτοιμη η Τουρκία, πρέπει και η Ευρωπαϊκή Ένωση να μπορεί να υποδεχτεί μια νέα χώρα. Καθώς συμμερίζομαι αυτή την άποψη, η Προεδρία θα προσπαθήσει να συμπεριλάβει την ικανότητα απορρόφησης της ΕΕ στα συμπεράσματά της.
<P>
Τέλος, είναι επίσης θετική διότι, εάν εμείς, ως Ευρωπαϊκό Συμβούλιο, μπορέσουμε να λάβουμε κατ’ αυτόν τον τρόπο την απόφαση της Παρασκευής, θα δικαιώσουμε τη δημόσια συμμετοχή. Ο κ. Poettering, η κ. De Sarnez και πολλοί άλλοι τόνισαν τη σημασία της συμμετοχής του πολίτη σε αυτή τη μείζονος σημασίας απόφαση. Πιστεύω ότι, λαμβάνοντας την απόφαση κατ’ αυτόν τον τρόπο, μπορούμε να εξηγήσουμε στον πολίτη ότι διεξήχθη μια ανοικτή και εκτενής συζήτηση στο Κοινοβούλιο και σε πολλούς άλλους χώρους. Θα μπορέσουμε να αποδείξουμε στους πολίτες ότι το βήμα που πραγματοποιούμε τώρα είναι πολύ σημαντικό για την οικονομική τους θέση και την ασφάλειά τους, αλλά συγχρόνως ότι λάβαμε πολύ σοβαρά υπόψη τις πολλές ανησυχίες τους. 
<SPEAKER ID="139" LANGUAGE="" NAME="Rehn," AFFILIATION="Επιτροπή">
<P>
Θα θίξω έναν περιορισμένο αριθμό ζητημάτων που έθεσαν οι βουλευτές απευθείας στην Επιτροπή. Πρώτον, υπήρξαν αρκετά αιτήματα για αυστηρή παρακολούθηση των νομικών μεταρρυθμίσεων και των ανθρωπίνων δικαιωμάτων γενικότερα. Συμφωνώ απολύτως με αυτό. Ο αυστηρός μηχανισμός παρακολούθησης και η συνημμένη ρήτρα αναστολής αποτελούν πράγματι τον πυρήνα της διαπραγματευτικής στρατηγικής μας με την Τουρκία για τα επόμενα χρόνια. Αποτελεί όμως και συμφέρον της Τουρκίας, καθώς περιέχει το ισχυρό κίνητρο για εφαρμογή και εδραίωση των απαραίτητων νομικών και πολιτικών μεταρρυθμίσεων. Εντός του 2005 θα ετοιμάσουμε μια έκθεση παρακολούθησης αναφορικά με την εκπλήρωση των κριτηρίων στον τομέα των ανθρωπίνων δικαιωμάτων γενικότερα.
<P>
Αυτά τα κριτήρια περιλαμβάνουν το ζήτημα των δικαιωμάτων των συνδικαλιστικών ενώσεων, το οποίο έθιξε ο κ. Rasmussen. Αναφέρθηκε σε μια εν εξελίξει δικαστική υπόθεση, για την οποία είναι ενήμερη η Επιτροπή. Παρακολουθούμε πολύ στενά αυτή την υπόθεση. Στην έκθεσή μας θεωρούμε την υπόθεση αυτή ενδεικτική του βάθους της νομικής μεταρρύθμισης στην Τουρκία, μια υπόθεση η οποία αφορά τα δικαιώματα των συνδικαλιστικών ενώσεων, τα γλωσσικά δικαιώματα και τα δικαιώματα των μειονοτήτων. Σε αυτήν περιλαμβάνεται επίσης το ζήτημα των μη μουσουλμανικών θρησκευτικών μειονοτήτων, που αντιμετωπίστηκε σε βάθος από τον κ. Eurlings στην έκθεσή του και στο οποίο αναφέρθηκαν αρκετοί βουλευτές απόψε. Θα ήθελα να υπογραμμίσω ότι, παρ’ όλο που η θρησκευτική ελευθερία διασφαλίζεται από το τουρκικό Σύνταγμα, οι μη μουσουλμανικές θρησκευτικές κοινότητες αντιμετωπίζουν μια σειρά από διαρθρωτικές δυσκολίες, όπως η έλλειψη νομικής προσωπικότητας και η έλλειψη πλήρων οικονομικών δικαιωμάτων. Οι τουρκικές αρχές δεσμεύονται να ψηφίσουν έναν νόμο που θα αντιμετωπίζει αυτά τα διαρθρωτικά προβλήματα. Αυτή τη στιγμή είναι υπό συζήτηση ένα νομοσχέδιο για τα ιδρύματα και η Επιτροπή έχει κληθεί επισήμως να υποβάλει τα σχόλιά της στις τουρκικές αρχές για αυτό το κρίσιμο νομοθετικό έργο. Θα συνεχίσουμε να κάνουμε διάλογο και ασκούμε πίεση στην τουρκική κυβέρνηση για αυτό το συγκεκριμένο θέμα.
<P>
Αναφορικά με τον μηχανισμό επιβολής της ρήτρας αναστολής, στον οποίο αναφέρθηκε ο κ. Duff, η προέλευση της ρήτρας αναστολής έγκειται στην ανάπτυξη του κοινοτικού κεκτημένου. Η Ένωση περιλαμβάνει ρήτρες στο άρθρο 7 της Συνθήκης για την Ευρωπαϊκή Ένωση και στο σχέδιο Συνταγματικής Συνθήκης, οι οποίες προβλέπουν μια διαδικασία για την αντιμετώπιση περιπτώσεων κατά τις οποίες ένα κράτος μέλος παραβιάζει σοβαρά και κατ’ εξακολούθηση τις βασικές αρχές της Ένωσης. Είναι λογικό και φυσιολογικό αυτοί οι κανόνες να ισχύουν και για τις υποψήφιες χώρες. Μάλιστα, σε όλες τις περιπτώσεις, ακόμα και στο παρελθόν, τέτοιες σοβαρές καταστάσεις οδηγούσαν στην αναστολή των διαπραγματεύσεων. Επομένως, η συμπερίληψη μιας ρητής διαδικασίας αναστολής βασίζεται σε ένα νέο κεκτημένο, και η Επιτροπή θα στηρίξει την πρότασή της σε αυτές τις αρχές της Συνθήκης. Ως εκ τούτου, συμφωνώ απολύτως με τον κ. Nicolaï και τον κ. Duff.
<P>
Για το ζήτημα της προνομιακής εταιρικής σχέσης, το μέσο μιας ειδικής εταιρικής σχέσης προβλέπεται στο σχέδιο Συνταγματικής Συνθήκης. Σκοπός του είναι να παράσχει εδική μεταχείριση στους γείτονες ή άλλους εταίρους που εκπροσωπούν ένα στρατηγικό συμφέρον για την Ευρωπαϊκή Ένωση. Η ιδέα της ειδικής εταιρικής σχέσης υπογραμμίζει ιδιαιτέρως τη νέα πολιτική γειτονίας που η ΕΕ επιδιώκει να επεκτείνει στους ανατολικούς και νότιους γείτονές της. Αυτή η πρωτοβουλία δεν ισχύει για την Τουρκία, που είναι υποψήφια χώρα από τη διάσκεψη του Ελσίνκι το 1999. Είναι δύσκολο να προσδιοριστεί τι περισσότερο θα μπορούσε να προσφερθεί στην Τουρκία από ό,τι της έχει ήδη προσφερθεί στο πλαίσιο της προνομιακής εταιρικής σχέσης.
<P>
Σχετικά με την προνομιακή εταιρική σχέση, όπως είπε και ο κ. Nicolaï, κατά την άποψή μου, ο σαφής στόχος των ενταξιακών διαπραγματεύσεων θα είναι και πρέπει να είναι η ένταξη, εφόσον η Τουρκία εκπληρώσει όλα τα κριτήρια για ένταξη μέχρι τη λήξη των διαπραγματεύσεων. Δεν θα ήταν συνετό να καθοριστεί μια οριστική ημερομηνία στόχος, καθώς προσφάτως μάθαμε ότι το χρονοδιάγραμμα δεν πρέπει να υπερέχει της ουσίας. Πρέπει να θέτουμε ρεαλιστικούς στόχους, όχι προθεσμίες στις οποίες δεν μπορούμε να αντεπεξέλθουμε.
<P>
Τέλος, ο κ. Howitt ρώτησε ποια μπορεί να είναι η ημερομηνία έναρξης κατά την άποψη της Επιτροπής. Η εντολή μας είναι να εκτιμήσουμε κατά πόσον η Τουρκία πληροί τα πολιτικά κριτήρια της Κοπεγχάγης. Αυτό και πράξαμε. Όσον αφορά την ημερομηνία έναρξης των διαπραγματεύσεων, εμπιστευόμαστε τη σύνεση του Ευρωπαϊκού Συμβουλίου, των πρωθυπουργών και των Προέδρων, ώστε να λάβουν την πολιτική απόφαση σχετικά με το πότε ακριβώς εντός του 2005 κρίνουν κατάλληλο να ξεκινήσουν οι ενταξιακές διαπραγματεύσεις.
<P>
Ο κ. Swoboda, ο κ. Szent-Iványi και αρκετοί άλλοι επεσήμαναν εύστοχα ότι, εάν πετύχουμε σε αυτή τη μακρά διαδικασία διαπραγματεύσεων, αυτό θα πρέπει να κάνει, και θα κάνει, την ΕΕ στρατηγικά ισχυρότερη. Αυτό είναι το βασικό ζήτημα που τίθεται εδώ και η στρατηγική, γεωπολιτική και γεωπολιτιστική ουσία του θέματος. Μπορούμε να πάρουμε μερικά μαθήματα από την ιστορία – δεν χρειάζεται να τα εφαρμόσουμε τυφλά, αλλά μπορούμε όντως να μάθουμε κάτι. Κατά τη διάρκεια του Ψυχρού Πολέμου η Ευρώπη περιελάμβανε τον κομμουνισμό και τη Σοβιετική Ένωση και συνεργάστηκε όσον αφορά την ενίσχυση της ασφάλειας και των ανθρωπίνων δικαιωμάτων με εντυπωσιακά αποτελέσματα. Αυτό φαίνεται από τον σημαντικό αριθμό συναδέλφων από την ελεύθερη Ανατολική και Κεντρική Ευρώπη, οι οποίοι βρίσκονται σήμερα ανάμεσά μας ως βουλευτές αυτού του Κοινοβουλίου.
<SPEAKER ID="140" LANGUAGE="" NAME="Πρόεδρος." AFFILIATION="ΓΡΑΠΤΗ ΔΗΛΩΣΗ (ΆΡΘΡΟ 142)">
<SPEAKER ID="141" LANGUAGE="PT" NAME="Figueiredo (GUE/NGL )." AFFILIATION="(Η δήλωση συντομεύτηκε κατ’ εφαρμογή του άρθρου 142, παράγραφος 1, του Κανονισμού)">
<P>
Εάν εξετάσουμε το ζήτημα των θεμελιωδών δικαιωμάτων, ελευθεριών και εγγυήσεων, είναι αλήθεια ότι έχει γίνει πρόοδος, αλλά αυτό είναι περισσότερο αποτέλεσμα του αγώνα που δίνουν οι προοδευτικές δυνάμεις παρά της πίεσης από την ΕΕ, τόσο ώστε ακόμα και οι θετικές τροπολογίες σε κάποια νομοθετήματα να μην έχουν γίνει ακόμα πραγματικότητα στις περισσότερες περιπτώσεις. Είναι αλήθεια ότι η Leyla Zana και οι σύντροφοί της έχουν απελευθερωθεί, αλλά, σύμφωνα με πληροφορίες από τουρκικές και κουρδικές προοδευτικές δυνάμεις, περίπου 5 000 άνθρωποι εξακολουθούν να κρατούνται.
<SPEAKER ID="142" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη συζήτηση της σύστασης για τη δεύτερη ανάγνωση (A5-0056/2004) της κ. Ljudmila Novak, σχετικά με την κοινή θέση του Συμβουλίου ενόψει της έγκρισης της απόφασης του Ευρωπαϊκού Κοινοβουλίου και του Συμβουλίου σχετικά με ένα ενιαίο κοινοτικό πλαίσιο και τη διαφάνεια των επαγγελματικών προσόντων και ικανοτήτων (Europass). Παραχωρώ αμέσως τον λόγο στην εισηγήτριά μας κ. Novak. 
<SPEAKER ID="143" LANGUAGE="SL" NAME="Novak (PPE-DE )," AFFILIATION="εισηγήτρια">
<P>
   . – Κύριε Πρόεδρε, Επίτροπε Figel’, κυρίες και κύριοι.
<P>
Η πρόθεση στην οποία στηρίζεται η θέσπιση του Europass είναι η διαμόρφωση ενός ενιαίου πλαισίου εγγράφων της Ευρωπαϊκής Ένωσης για την επίτευξη μεγαλύτερης διαφάνειας στα επαγγελματικά προσόντα και τις ικανότητες των πολιτών. Θα συμβάλει επίσης στην υλοποίηση της στρατηγικής της Λισαβόνας και ταυτόχρονα θα βοηθήσει στη βελτίωση της ποιότητας της εκπαίδευσης στην Ευρώπη.
<P>
Τα έγγραφα του Europass είναι τα εξής: το Europass-Βιογραφικό Σημείωμα, το Europass-Πιστοποιητικό Κινητικότητας, που καταγράφει περιόδους εκπαίδευσης στο εξωτερικό, το Europass-Συμπλήρωμα στο Δίπλωμα, που περιέχει πληροφορίες για τα επιτεύγματα του κατόχου σε πανεπιστημιακό επίπεδο, το Europass-Χαρτοφυλάκιο Γλωσσών, που καταδεικνύει τις γλωσσικές γνώσεις, και το Europass-Συμπλήρωμα Πιστοποιητικού, που καταδεικνύει επαγγελματικά προσόντα και ικανότητες που ορίζονται από ένα πιστοποιητικό επαγγελματικής κατάρτισης.
<P>
Οι πολίτες έχουν τη δυνατότητα να χρησιμοποιούν μεμονωμένα έγγραφα Europass ή ολόκληρο το χαρτοφυλάκιο εγγράφων. Στα επόμενα χρόνια θα είναι δυνατή η προσθήκη νέων εγγράφων, ιδιαίτερα στο πεδίο της πληροφορικής.
<P>
Το Ευρωπαϊκό Κοινοβούλιο παρείχε τη γνωμοδότησή του για τη νομοθετική πρόταση στην πρώτη ανάγνωση σύμφωνα με τη διαδικασία συναπόφασης στις 21 Απριλίου 2004 και κατατέθηκαν 14 τροπολογίες, σχεδόν όλες από τις οποίες έγιναν δεκτές. Το Ευρωπαϊκό Συμβούλιο κατέληξε σε πολιτική συμφωνία για το σχέδιο στη συνεδρίασή του στις 27 και 28 Μαΐου.
<P>
Αφότου το σχέδιο εγγράφου συζητήθηκε στην Επιτροπή Πολιτισμού και Παιδείας, αποφασίστηκε ομόφωνα (με μία αποχή) να εγκριθεί το Europass ως άμεσα εκτελεστό στη σύνοδο Ολομέλειας του Ευρωπαϊκού Κοινοβουλίου.
<P>
Ως εισηγήτρια, υποστηρίζω την πρόταση Europass και είμαι υπέρ της ταχείας έναρξης ισχύος της, διασφαλίζοντας ότι τα πλεονεκτήματα και τα οφέλη από τη χρήση αυτού του εγγράφου είναι προς το συμφέρον των πολιτών της Ευρωπαϊκής Ένωσης, καθώς και της Επιτροπής και της Προεδρίας των Κάτω Χωρών. Η προτεινόμενη ημερομηνία έναρξης ισχύος είναι η 1η Ιανουαρίου 2005. Η έγκαιρη θέσπιση του προτεινόμενου Europass θα καταστήσει επίσης δυνατή την έγκαιρη έναρξη όλων των διαδικασιών για την υλοποίησή του.
<P>
Σύμφωνα με την πρόταση, κάθε κράτος μέλος είναι υπεύθυνο για την εφαρμογή σε εθνικό επίπεδο. Με βάση αυτόν τον στόχο, κάθε κράτος μέλος θα δημιουργήσει ένα εθνικό κέντρο Europass, υπεύθυνο για τον συντονισμό των δραστηριοτήτων σε αυτόν τον τομέα. Θα δημιουργηθεί επίσης ένα ευρωπαϊκό δίκτυο εθνικών κέντρων Europass. Οι δραστηριότητές τους θα συντονίζονται από την Επιτροπή.
<P>
Καθήκον των εθνικών κέντρων Europass θα είναι να συντονίζουν, σε συνεργασία με τους αρμόδιους κρατικούς φορείς, δραστηριότητες σχετικά με τη διαθεσιμότητα και έκδοση των εγγράφων Europass, να καθιερώσουν και να διαχειρίζονται ένα εθνικό σύστημα πληροφόρησης, να ενθαρρύνουν τη χρήση του Europass, να εξασφαλίζουν, σε συνεργασία με τους αρμόδιους κρατικούς φορείς, ότι οι σχετικές κατευθυντήριες γραμμές και η ενημέρωση για το Europass είναι διαθέσιμες σε κάθε πολίτη, να παρέχουν πληροφορίες για δυνατότητες σπουδών στην Ευρώπη και για τη διάρθρωση των συστημάτων εκπαίδευσης και κατάρτισης, να διαχειρίζονται όλες τις δραστηριότητες που συνδέονται με αυτό σε εθνικό επίπεδο με την οικονομική υποστήριξη της Κοινότητας, καθώς και να συμμετέχουν στο ευρωπαϊκό δίκτυο εθνικών κέντρων. Το εθνικό κέντρο λειτουργεί ως εκτελεστικό σώμα σε εθνικό επίπεδο.
<P>
Η Επιτροπή και τα κράτη μέλη θα διασφαλίσουν ότι τόσο σε επίπεδο Κοινότητας όσο και σε εθνικό επίπεδο θα γίνουν οι κατάλληλες ενέργειες για την εισαγωγή του Europass και για την ενημέρωση των πολιτών, των παροχέων εκπαίδευσης και κατάρτισης, των κοινωνικών εταίρων και των επιχειρήσεων. Επίσης, η Επιτροπή θα ενημερώνει τακτικά το Κοινοβούλιο και το Συμβούλιο ως προς την εφαρμογή αυτών των ενεργειών.
<P>
Η πρώτη έκθεση και αξιολόγηση θα γίνει σε τρία χρόνια από την έναρξη ισχύος του εγγράφου. Στη συνέχεια, η περίοδος αναφοράς θα είναι κάθε τέσσερα χρόνια. Δεδομένου ότι η εκπαίδευση είναι η βάση της υλοποίησης της στρατηγικής της Λισαβόνας, τα έγγραφα Europass θα βελτιώσουν σημαντικά την κινητικότητα των ευρωπαίων πολιτών στο πεδίο της εκπαίδευσης και της απασχόλησης και θα καταστήσουν δυνατή τη στενότερη συνεργασία ανάμεσα στους λαούς της Ευρώπης. 
<SPEAKER ID="144" LANGUAGE="" NAME="Figeľ," AFFILIATION="Επιτροπή">
<P>
   . – Κύριε Πρόεδρε, πριν από έναν έτος η Ευρωπαϊκή Επιτροπή ενέκρινε μια πρόταση σχετικά με τον εξορθολογισμό των ευρωπαϊκών νομοθετικών μέσων για την αναγνώριση της διαφάνειας των επαγγελματικών προσόντων και ικανοτήτων. Η πρωτοβουλία αυτή ονομάζεται Europass. Είναι ένα βήμα προς έναν ευρωπαϊκό χώρο μάθησης, όπως είπε ο προκάτοχός μου κατά τη διάρκεια της πρώτης ανάγνωσης. Το Europass θα βοηθήσει τους ανθρώπους να καταστήσουν τα προσόντα και τις ικανότητές τους σαφή και εύκολα κατανοητά σε όλη την Ευρώπη. Συνεπώς, θα κάνει ευκολότερη την αναζήτηση εργασίας για τους πολίτες ή την άνετη μετακίνηση από μια χώρα σε μια άλλη για σπουδές ή εργασία.
<P>
Η πρόταση συνενώνει σε ένα συντονισμένο χαρτοφυλάκιο, που ονομάζεται Europass, πέντε υπάρχοντα έγγραφα διαφάνειας. Πρόκειται για το Europass-Βιογραφικό Σημείωμα, που επισημαίνει τις προσωπικές ικανότητες, το Europass-Χαρτοφυλάκιο Γλωσσών, που παρέχει ακριβή περιγραφή των γλωσσικών γνώσεων, το Europass-Πιστοποιητικό Κινητικότητας, που καταγράφει όλες τις εμπειρίες μετακίνησης για μαθησιακούς σκοπούς και αντικαθιστά το υπάρχον Europass-κατάρτιση ενώ παράλληλα του δίνει μεγαλύτερο εύρος, το Europass-Συμπλήρωμα στο Δίπλωμα, και, τέλος, το Europass-Συμπλήρωμα Πιστοποιητικού. Τα τελευταία αυτά διευκρινίζουν αντίστοιχα ικανότητες που κατοχυρώνονται μέσω των πτυχίων ανώτατης εκπαίδευσης και των πιστοποιητικών επαγγελματικής κατάρτισης.
<P>
Το Europass είναι ένα ανοικτό πλαίσιο, το οποίο στο μέλλον θα συμπεριλάβει και άλλα μέσα, για παράδειγμα για τον εντοπισμό συγκεκριμένων ικανοτήτων όπως οι γνώσεις ηλεκτρονικών υπολογιστών. Με χαρά μαθαίνω ότι αυτό το ουσιώδες χαρακτηριστικό υποστηρίχθηκε και εμπλουτίστηκε από το Κοινοβούλιο, που επισήμανε τη σπουδαιότητά του, καθώς και από το Συμβούλιο, που καθόρισε μια σαφή διαδικασία για να το θέσει σε εφαρμογή. Αυτό δείχνει πώς η πρόταση, χωρίς ουσιαστικά να έχει αλλάξει, βελτιώθηκε μέσω της ανταλλαγής απόψεων ανάμεσα στα θεσμικά όργανα, με βάση την ευρύτερη συναίνεση τόσο ως προς τον σκοπό όσο και ως προς το περιεχόμενό του.
<P>
Θα ήθελα να επισημάνω τις αξιοσημείωτες προσπάθειες που κατέβαλαν αρχικά η κ. Zissener και τώρα η κ. Novak, σε στενή επαφή με την Επιτροπή και το Συμβούλιο. Αυτές οι προσπάθειες μας επέτρεψαν να φτάσουμε σε αυτό το τελικό στάδιο.
<P>
Η κοινή θέση που υιοθετήθηκε από το Συμβούλιο απαντά στις ανησυχίες οι οποίες εκφράστηκαν και από τα δύο νομοθετικά σώματα, ενσωματώνοντας τις τροπολογίες που προτάθηκαν από το Κοινοβούλιο, με μόνο δύο μικρές αλλαγές που αφήνουν απαράλλαχτη την ουσία τους. Όπως γνωρίζετε, η Επιτροπή αποδέχεται αυτή την κοινή θέση. Χαίρομαι λοιπόν διότι η έκθεση της κ. Novak προτείνει την έγκριση αυτής της κοινής θέσης, που θα επιτρέψει την έναρξη ισχύος του από την 1η Ιανουαρίου 2005.
<P>
Τέλος, θα ήθελα να εκφράσω τις ευχαριστίες μου στο Ευρωπαϊκό Κοινοβούλιο, και ειδικότερα στην Επιτροπή Πολιτισμού και Παιδείας για τις προσπάθειές της να επιταχύνει τη διαδικασία ιδίως σε αυτή τη φάση της δεύτερης ανάγνωσης. Εκφράζω επίσης τις ευχαριστίες μου τόσο στην ιρλανδική Προεδρία του Συμβουλίου όσο και στην Προεδρία των Κάτω Χωρών για το σύνολο των προσπαθειών τους. Το Europass είναι μια άμεση υπηρεσία που προσφέρεται στους πολίτες. 
<SPEAKER ID="145" LANGUAGE="DE" NAME="Pack (PPE-DE )," AFFILIATION="εξ ονόματος της Ομάδας">
<P>
   . –Κύριε Πρόεδρε, κύριε Επίτροπε, θα ήθελα να εκφράσω τις ευχαριστίες μου στην κ. Novak και στην προκάτοχό της, κ. Zissener. Το Europass είναι ένα ευρωπαϊκό αρχείο επιτευγμάτων, με το οποίο –χαίρομαι που το λέω– μπορέσαμε να σημειώσουμε ένα μικρό αλλά σημαντικό βήμα προόδου, μετά από όλα τα ωραία λόγια για τη διαβίβαση της εξουσίας στους πολίτες.
<P>
Περισσότερο από ποτέ, πρέπει να φέρουμε την εξουσία πιο κοντά στους πολίτες και χρειαζόμαστε λιγότερα εγκώμια σε μια τεχνοκρατική και γραφειοκρατική εικονική Ευρώπη. Χρειαζόμαστε απτά όργανα, ένα έξοχο παράδειγμα των οποίων είναι το Europass. Είναι ένα εργαλείο για την καθημερινή ζωή των πολιτών. Προσφέρει στους πολίτες τη δυνατότητα να βιώνουν την Ευρώπη από πρώτο χέρι σε καθημερινή βάση, όπου και αν βρίσκονται.
<P>
Όλα τα μέτρα στο πεδίο της εκπαιδευτικής πολιτικής, όπως τα Comenius, Erasmus, Grundtvig, learning, η αμοιβαία αναγνώριση πτυχίων και τώρα το Europass, προσθέτουν αξία στην Ευρώπη, δίνοντάς της ανθρώπινη διάσταση. Αυτή η ένεση ψυχής στην Ευρώπη, που βάζει τα άτομα στο επίκεντρο της συζήτησης και τα κάνει την εστία των αποφάσεων, επηρεάζοντας την καθημερινή ζωή τους, είναι σημαντική. Το Europass είναι ένα βασικό στοιχείο, όχι μόνο όσον αφορά τη δυνατότητα σύγκρισης και την αναγνώριση των επαγγελματικών επιτευγμάτων, αλλά ειδικότερα επειδή περιλαμβάνει εθελοντική κοινωνική και πολιτική συμμετοχή στον κατάλογο των αποκτημένων ικανοτήτων.
<P>
Οφείλω να συγχαρώ την Επιτροπή και όλους εμάς εδώ, που δημιουργήσαμε αυτόν τον πολύ καλό μηχανισμό σε τόσο σύντομο διάστημα –σε λιγότερο από ένα έτος– και ελπίζω ότι μαζί με τις άλλες βελτιώσεις που οραματίζεται ο Επίτροπος Figeľ θα έχουμε μια καλή πλατφόρμα από την οποία θα εγκαινιάσουμε το Europass του χρόνου. Εύχομαι στον ίδιο και, ως εκ τούτου, και στους νέους πολίτες μας, κάθε επιτυχία. 
<SPEAKER ID="146" LANGUAGE="DE" NAME="Prets (PSE )" AFFILIATION="εξ ονόματος της Ομάδας">
<P>
   , . – Κύριε Πρόεδρε, κύριε Επίτροπε, με το Europass έχουμε δημιουργήσει ένα συμπληρωματικό όργανο, το οποίο μπορεί να μας βοηθήσει στην επιδίωξη πολλών στόχων, όπως η υλοποίηση της στρατηγικής της Λισαβόνας, την οποία έχουμε συζητήσει εκτενώς. Γνωρίζουμε ότι αυτός ο στόχος έχει διολισθήσει στη λίστα των προτεραιοτήτων, και ότι θα έπρεπε να τον παρουσιάσουμε με πολύ πιο προοδευτικό τρόπο απ’ ό,τι συμβαίνει σήμερα. Όσο για αυτό το Europass, αν και είναι μια «ήπια» μορφή απόδειξης επαγγελματικών προσόντων και ικανοτήτων με μη δεσμευτική ισχύ, δεν παύει να είναι πολύ σημαντικό και να βοηθά τους νέους και όσους μετακινούνται για εκπαιδευτικούς σκοπούς, και οι οποίοι περνούν περιόδους κατάρτισης στο εξωτερικό, να αποκτήσουν ένα διαφανές, κατανοητό και συνοπτικό αρχείο με τα επιτεύγματα, τα επαγγελματικά προσόντα και τις αποκτηθείσες δεξιότητές τους, με περισσότερο ή λιγότερο πλήρη συγκρισιμότητα σε ολόκληρη την ΕΕ. Αυτή, επιτέλους, είναι μια ένδειξη για τη διαφάνεια που πάντα επιζητάμε.
<P>
Ταυτόχρονα, σκοπός του Europass είναι να προσφέρει στους μελλοντικούς εργοδότες εντός της Ευρωπαϊκής Ένωσης μια σύνοψη της εμπειρίας και των προσόντων ενός νεαρού ατόμου. Η εκτεταμένη συλλογή εγγράφων, η οποία, όπως γνωρίζετε, περιλαμβάνει ένα βιογραφικό σημείωμα, ένα πιστοποιητικό κινητικότητας και άλλα έγγραφα, είναι ένα τυποποιημένο συμπληρωματικό εργαλείο. Αυτό το νέο πλαίσιο, που προβλέπει τη δυνατότητα μελλοντικής ενσωμάτωσης νέων εγγράφων στο χαρτοφυλάκιο Europass, για παράδειγμα στο πεδίο της πληροφορικής, είναι πολύ σημαντικό, καθώς στην εκπαίδευση υπάρχουν πάντα καινοτομίες, και το Europass θα πρέπει να τις συμπεριλαμβάνει. Είμαι πολύ ευχαριστημένη για αυτή την ευελιξία.
<P>
Θα ήθελα επίσης να αναφερθώ στην αξία των χρονικών περιόδων που περνά κάποιος σε άλλες χώρες, και πιστεύω ότι τα έγγραφα δεν πρέπει να αναγράφουν μόνο ημερομηνίες και τεχνικές λεπτομέρειες, αλλά θα πρέπει να περιλαμβάνουν ρητές και ανιχνεύσιμες αναφορές σε διαπολιτισμικές εμπειρίες μάθησης και κοινωνικής ενσωμάτωσης. Η ΕΕ υποστηρίζει τη διαφάνεια και την κινητικότητα. Προάγει και απαιτεί την κινητικότητα. Για τον λόγο αυτόν, πρότεινα να διανεμηθεί στους πολίτες ένας εισαγωγικός οδηγός για την κινητικότητα. Αυτή η πρόταση, δυστυχώς, έχει τροποποιηθεί με την προσθήκη της φράσης «όπου είναι κατάλληλο». Μπορώ να ζητήσω να κριθεί απαραίτητη η διανομή ενός αντίστοιχου οδηγού σε πάρα πολλές περιπτώσεις, καθώς αυτό θα ήταν, κατά την άποψή μου, μια πραγματική ένδειξη διαβίβασης της εξουσίας στους πολίτες; Επιπλέον, πιστεύω ότι οι εθνικές υπηρεσίες Europass πρέπει να ενσωματωθούν στις υπάρχουσες υπηρεσίες και ότι αυτές πρέπει να αναπτυχθούν με γνώμονα τη συγκέντρωση των εμπειριών, των δραστηριοτήτων και των δικτύων των υφιστάμενων θεσμών.
<P>
Θα πρέπει επίσης να αρχίσουμε μια εκστρατεία ενημέρωσης. Η 1η Ιανουαρίου πλησιάζει και υπάρχει ακόμα μεγάλη έλλειψη ενημέρωσης. Είναι, επομένως, επιτακτική η ανάγκη να κινητοποιηθούμε στο θέμα της κινητικότητας. 
<SPEAKER ID="147" LANGUAGE="CS" NAME="Zatloukal (PPE-DE )." AFFILIATION="">
<P>
    Κύριε Πρόεδρε, κύριε Figel’, σε αυτό το Σώμα συχνά ακούμε για υλοποίηση των στόχων της στρατηγικής της Λισαβόνας. Επίσης, ακούμε συχνά για καθυστερήσεις στην υλοποίηση των στόχων. Έχουμε περάσει το μισό της περιόδου στο τέλος της οποίας στόχος μας είναι να είμαστε η πιο ανταγωνιστική και η πιο δυναμική βασισμένη στη γνώση οικονομία, ικανή για βιώσιμη οικονομική ανάπτυξη, με περισσότερες και καλύτερες δουλειές. Προκειμένου να εδραιωθεί η θέση της Ευρώπης στη βασισμένη στη γνώση οικονομία, πρέπει να δημιουργηθούν οι κατάλληλες συνθήκες. Τα ευρωπαϊκά συστήματα εκπαίδευσης και η ειδική κατάρτιση πρέπει να πληρούν τις προϋποθέσεις της νέας οικονομίας και να μπορούν να διασυνδέονται. Ευκαιρίες για εκπαίδευση και ειδική κατάρτιση πρέπει να προσφέρονται στα διάφορα κράτη μέλη και σε διαφορετικά στάδια στις ζωές των νέων, είτε ανέργων είτε εργαζομένων, οι οποίοι απειλούνται από το γεγονός ότι οι γρήγορες τεχνολογικές αλλαγές μπορεί να εκμηδενίσουν τα προσόντα τους.
<P>
Πολλοί εργοδότες και διευθυντές γνωρίζουν τα υπάρχοντα προβλήματα στην αξιολόγηση των επιπέδων γνώσης και δεξιοτήτων που αποκτώνται σε ένα ασυντόνιστο πλαίσιο διαφορετικών προσόντων, πιστοποιητικών και πτυχίων. Η εισαγωγή του Europass θα διευκολύνει τις δραστηριότητες εργαζομένων, φοιτητών, εργοδοτών και εκπαιδευτικών ιδρυμάτων στην ευρωπαϊκή αγορά εργασίας και εκπαίδευσης. 
<SPEAKER ID="148" LANGUAGE="" NAME="Beazley (PPE-DE )." AFFILIATION="(">
<P>
   – Κύριε Πρόεδρε, η κοινή θέση για την έγκριση της απόφασης του Κοινοβουλίου και του Συμβουλίου σχετικά με το Europass δείχνει απολύτως λογική, και αναρωτιέται κανείς γιατί χρειάστηκε τόσος καιρός για να πραγματοποιηθεί, 12 χρόνια μετά την ολοκλήρωση της ενιαίας αγοράς. Η δυσκολία δεν έγκειται στην έγκριση αυτής της πρότασης, αλλά στην εφαρμογή της. Η αιτιολογική έκθεση της κ. Novak αναδεικνύει εύστοχα τον ρόλο που έχει προβλεφθεί για τις εθνικές κεντρικές υπηρεσίες Europass, ώστε να συντονίζονται όλες οι δραστηριότητες που προβλέπει αυτή η απόφαση.
<P>
Όμως, αυτός δεν είναι ένας εμπεριστατωμένος διοικητικός ρόλος. Για να έχει η πρόταση το μέγιστο όφελος, η εφαρμογή προϋποθέτει άμεση και συνεχή επαφή των εθνικών κεντρικών υπηρεσιών Europass τόσο με τα πανεπιστήμια και τα κολέγια όσο και με τις οργανώσεις των εργοδοτών. Αναρωτιέμαι κατά πόσο στην απάντησή του στη συζήτηση ο Επίτροπος μπορεί να επιμείνει σε αυτό το σημείο και να επισημάνει πώς βλέπει την επιτυχή ανάληψη αυτού του έργου από τις εθνικές κεντρικές υπηρεσίες Europass;
<SPEAKER ID="149" LANGUAGE="DE" NAME="Seeber (PPE-DE )." AFFILIATION="">
<P>
   – Κύριε Πρόεδρε, θα ήθελα να εκφράσω κι εγώ τις ευχαριστίες μου στην εισηγήτρια κ. Novak για το άριστο, γρήγορο και, κυρίως, ρεαλιστικό κείμενό της. Οφείλω επίσης να ευχαριστήσω την Επιτροπή για την πρωτοβουλία της. Αυτός είναι ένας τομέας δραστηριότητάς μας, με τον οποίο οι πολίτες της Ευρώπης, ειδικά οι νεαροί πολίτες μας, μπορούν να σχετιστούν και από τον οποίο μπορούν να αποκομίσουν πολλά οφέλη. Με τέτοιες πρωτοβουλίες μπορούμε να δείξουμε στους νέους ότι η Κοινότητα προσφέρει απτές βελτιώσεις που επηρεάζουν την καθημερινότητά τους. Είναι σίγουρα ένα καλό παράδειγμα ανθρωποκεντρικής πολιτικής, την οποία πρέπει να εφαρμόσουμε.
<P>
Το υπό συζήτηση έγγραφο είναι αποτέλεσμα μιας μακράς διαδικασίας εξέλιξης, και θα πρέπει να επισημάνω ότι δεν είναι οριστικό, καθώς η Επιτροπή έχει επίσης δηλώσει ξεκάθαρα ότι πρέπει να διαφυλαχθεί το εύρος και η προοπτική για ανάπτυξη, και πράγματι το ίδιο το έγγραφο προβλέπει μια διαδικασία με ανοικτό τέλος. Φυσικά, συγκεκριμένες πρωτοβουλίες στον τομέα της εκπαίδευσης είχαν ήδη ξεκινήσει στις δεκαετίες του ’60 και του ’70. Στόχος ήταν πάντα η ενίσχυση της ποιότητας και της κινητικότητας σπουδαστών και εκπαιδευομένων, χωρίς την επιδίωξη εναρμόνισης των ευρωπαϊκών πολιτικών εκπαίδευσης. Δεν χρειάζεται να πούμε ότι πρέπει να συνοδεύσουμε αυτά τα μέτρα με μέσα και κίνητρα ώστε να καταστήσουμε τη διασυνοριακή εκπαίδευση μια εφικτή επιλογή. Ιδιαίτερα για τους κατοίκους μικρότερων εδαφικά χωρών οι οποίες συνορεύουν με πολλές γειτονικές χώρες, αυτές οι πρωτοβουλίες είναι ένα σημαντικό σημείο εισόδου στην ενιαία ευρωπαϊκή αγορά.
<P>
Τέλος, επιτρέψτε μου να προσθέσω απλώς ότι περισσότεροι από 200 000 νέοι άνθρωποι έχουν ήδη πάρει μέρος σε αυτά τα προγράμματα κινητικότητας τα τελευταία χρόνια, και ότι αυτή είναι η κατεύθυνση στην οποία πρέπει να σημειώσουμε πρόοδο. 
<SPEAKER ID="150" LANGUAGE="SK" NAME="Ján Figeľ," AFFILIATION="Επιτροπή">
<P>
   . Σας ευχαριστώ πολύ, κύριε Πρόεδρε. Θα ήθελα να απαντήσω σε διάφορα σημεία. Φυσικά, θα πρέπει να ξεκινήσω εκφράζοντας τις ευχαριστίες μου για την υποστήριξη που δόθηκε στην ιδέα και στην ίδια τη διαδικασία. Το Europass είναι μια καλή πρωτοβουλία και είμαι πεπεισμένος ότι θα αποφέρει καρπούς.
<P>
Η τρέχουσα προσέγγισή μας έχει ως καταληκτική ημερομηνία το προσεχές έτος, αλλά ήδη από αύριο το πρωί θα μεταβώ στο Μάαστριχτ, στο οποίο διοργανώνεται μια σημαντική διάσκεψη υπουργών Παιδείας και Επαγγελματικής Κατάρτισης. Αυτή θα ακολουθηθεί από μια κοινή διάσκεψη με τους οικονομικούς και κοινωνικούς μας εταίρους, στόχος της οποίας είναι η περαιτέρω προώθηση της διαδικασίας της Κοπεγχάγης, η οποία αποτελεί αναπόσπαστο τμήμα της στρατηγικής της Λισαβόνας. Τον Ιανουάριο, υπό την Προεδρία του Λουξεμβούργου, θέλουμε να ξεκινήσουμε μια εκστρατεία για την εφαρμογή του Europass στα επιμέρους κράτη μέλη. Το σημερινό δίκτυο των λεγομένων εμπειρογνωμόνων και συμβούλων για τους αντιπροσώπους Europass θα μετατραπεί σε δίκτυο εθνικών κέντρων Europass. Οι υπηρεσίες μας στις διάφορες χώρες θα κληθούν να προετοιμαστούν για τη μετάβαση στα εθνικά κέντρα Europass. Φρονώ ότι οι πόροι τους οποίους έχει διαθέσει η Επιτροπή για τα έτη 2005 και 2006, αν και είναι περιορισμένοι, προσανατολίζονται κυρίως στη στήριξη της έννοιας του Europass. Το ποσό των 2 εκατομμυρίων ευρώ ετησίως δεν θα μας βοηθήσει απλώς να καταστήσουμε ορατή αυτή τη δυνατότητα αλλά θα ενισχύσει τα αποτελέσματά της καθόσον θα αρχίσει να χρησιμοποιείται ως ένα αξιόπιστο έγγραφο για τη διαφάνεια των προσόντων στο εσωτερικό της Ευρωπαϊκής Ένωσης. Όπως ανέφερε ο κ. Beazley, η ενιαία αγορά απαιτεί όντως πολύ μεγαλύτερες ευκαιρίες για την κινητικότητα του εργατικού δυναμικού, αλλά και των σπουδαστών, των ατόμων δηλαδή που βρίσκονται στο στάδιο της απόκτησης προσόντων. Είμαι βέβαιος ότι αυτό το περαιτέρω βήμα που σημειώνεται προς την αναγνώριση προσόντων πέραν των όσων αποτελούν ήδη αντικείμενο ρύθμισης δεν πρέπει να καθυστερήσει όσο ορισμένες από τις διαδικασίες που ακολουθήθηκαν κατά το παρελθόν για την προώθηση της συμβατότητας στον χώρο της κοινής αγοράς. Θέλω επίσης να προσθέσω κάτι στα όσα ανέφερε η κ. Prets, ότι δηλαδή η στήριξη του διαπολιτισμικού διαλόγου θα ενισχυθεί και οποιοσδήποτε μπορεί να κινηθεί σε ένα ευρύτερο πολιτισμικό περιβάλλον και κατέχει τη γλώσσα και τον πολιτισμό μιας ορισμένης χώρας θα διαθέτει αντίστοιχα συγκριτικά πλεονεκτήματα. Η διευρυμένη Ευρωπαϊκή Ένωση χρειάζεται την υλοποίηση όλων αυτών. Νομίζω ότι είπα αρκετά. Θέλω να σας ευχαριστήσω για μια ακόμη φορά που μου δώσατε την ευκαιρία να συμμετάσχω σε αυτή τη συζήτηση και να ευχηθώ καλή επιτυχία σε όλους μας. Σας ευχαριστώ πολύ, . 
<SPEAKER ID="151" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 12.30. 
<SPEAKER ID="152" LANGUAGE="" NAME="" AFFILIATION="(Η συνεδρίαση λήγει στις 22.20)">

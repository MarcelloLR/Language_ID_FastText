<CHAPTER ID="004">
Αποτελέσματα της ανεπίσημης συνόδου κορυφής των αρχηγών κρατών και κυβερνήσεων (Lahti, 20 Οκτωβρίου 2006) (συζήτηση) 
<SPEAKER ID="023" NAME="Πρόεδρος">
" ημερήσια διάταξη προβλέπει την έκθεση του Ευρωπαϊκού Συμβουλίου και τη δήλωση της Επιτροπής σχετικά με τα αποτελέσματα της ανεπίσημης συνόδου κορυφής των αρχηγών κρατών και κυβερνήσεων στο Λάχτι στις 20 Οκτωβρίου 2006.
<SPEAKER ID="024" NAME="Matti Vanhanen">
Προεδρεύων του Συμβουλίου. - (FI) Κύριε Πρόεδρε, κυρίες και κύριοι, την περασμένη Παρασκευή, στις 20 Οκτωβρίου, είχα την ευχαρίστηση να είμαι οικοδεσπότης στην άτυπη σύνοδο κορυφής των αρχηγών κρατών και κυβερνήσεων στο Λάχτι και στο δείπνο που ακολούθησε, στο οποίο παρέστη ως προσκεκλημένος ο ρώσος Πρόεδρος Βλαντιμίρ Πούτιν.
<P>
Τόσο η συνάντηση των αρχηγών κρατών και κυβερνήσεων όσο και το δείπνο που ακολούθησε υπήρξαν ιδιαιτέρως επιτυχή. Αυτές οι άτυπες συναντήσεις ηγετών της ΕΕ αποτελούν θαυμάσιο τρόπο διαμόρφωσης πολιτικής συναίνεσης προκειμένου να επιτευχθεί πρόοδος στις κεντρικές προκλήσεις που αντιμετωπίζει η Ένωση.
<P>
Κατά τη σύνοδο κορυφής εστιάσαμε την προσοχή μας κυρίως στις εξωτερικές σχέσεις στον τομέα της ενέργειας. Συζητήσαμε επίσης το θέμα της μετανάστευσης και την κατάσταση στο Νταρφούρ του Σουδάν. Σε ξεχωριστή σύνοδο εργασίας εξετάστηκαν τρόποι προώθησης της πολιτικής καινοτομίας ώστε να διασφαλιστεί η ανταγωνιστικότητα και η οικονομική ανάπτυξη της Ένωσης. " ανάπτυξη της πολιτικής για την καινοτομία έχει αποφασιστική σημασία για την ανταγωνιστικότητα της ΕΕ και την ικανότητά μας να διατηρήσουμε θέσεις εργασίας υψηλής ποιότητας στην Ευρώπη.
<P>
Οι ειλικρινείς και λεπτομερείς συζητήσεις κατά τη διάρκεια του γεύματος εργασίας μας επέτρεψαν να συγκροτήσουμε ενιαίο μέτωπο ενόψει του δείπνου, παρά τις αμφιβολίες που είχαν εκφραστεί από ορισμένες πλευρές. Το κλίμα κατά τη διάρκεια του γεύματος ήταν θαυμάσιο και η αλληλεγγύη μεταξύ των κρατών μελών ήταν σαφώς αισθητή. Δώσαμε ιδιαίτερη έμφαση στο ότι έπρεπε να μιλήσουμε με μία φωνή, και θέλω να πιστεύω ότι αυτή η αποφασιστικότητα για την επίτευξη συναίνεσης αποτελεί το πνεύμα του Λάχτι.
<P>
" συζήτηση κατά τη διάρκεια του δείπνου με τον ρώσο Πρόεδρο Βλαντιμίρ Πούτιν υπήρξε πολύ έντιμη και ειλικρινής. Εκτός από τα ενεργειακά θέματα, συζητήσαμε επίσης επίκαιρα διεθνή θέματα και την ελευθερία έκφρασης στη Ρωσία.
<P>
Στη συνεδρίαση των αρχηγών κρατών και κυβερνήσεων διεξήχθη λεπτομερής και ευρύς διάλογος σχετικά με την ενέργεια. Το κλίμα ήταν θαυμάσιο και το βασικό μήνυμα, παρά την ύπαρξη ελάχιστων διαφοροποιήσεων ως προς το ύφος, ήταν συνεκτικό. Τα βασικά θέματα ήταν οι αρχές που πρέπει να διέπουν την ανάπτυξη των σχέσεων μεταξύ της ΕΕ και της Ρωσίας στον τομέα της ενέργειας και την εφαρμογή τους, οι στενότερες σχέσεις με τρίτες χώρες ιδιαίτερης στρατηγικής σημασίας, η καταπολέμηση της αλλαγής του κλίματος μέσω της ενεργειακής πολιτικής, καθώς και η αποτελεσματικότερη ανταλλαγή πληροφοριών μέσω ενός δικτύου ενεργειακών γραφείων.
<P>
Όσον αφορά τις σχέσεις ΕΕ-Ρωσίας στον τομέα της ενέργειας, συμφωνήσαμε στην ανάγκη για στενότερη συνεργασία, η οποία πρέπει να στηρίζεται στις αρχές που προβλέπονται στον Ενεργειακό Χάρτη και στη δήλωση του Ομίλου των 8, ειδικότερα στη διαφάνεια, σε λύσεις βάσει των αρχών της αγοράς και στην αμοιβαιότητα. Οι αρχές αυτές πρέπει να αρχίσουν ήδη να εφαρμόζονται στην πράξη και να ενσωματωθούν με συγκεκριμένο τρόπο στην επικείμενη συμφωνία ΕΕ-Ρωσίας. Στο Λάχτι καθορίσαμε μια κοινή πολιτική για τις σχέσεις ΕΕ-Ρωσίας στον τομέα της ενέργειας.
<P>
Υπήρξε επίσης συναίνεση στο Λάχτι ως προς το ότι πρέπει να συνεχίσουμε και να εντείνουμε τις προσπάθειές μας για την ανάπτυξη στενότερων σχέσεων με γειτονικές μας χώρες παραγωγής και διαμετακόμισης πριν από τα τέλη του έτους. Στόχος μας είναι να εφαρμοστούν οι αρχές που διέπουν τη λειτουργία της εσωτερικής αγοράς σε όσο το δυνατόν μεγαλύτερη έκταση στις περιοχές που γειτνιάζουν με την Ένωση.
<P>
" αλλαγή του κλίματος αναφέρθηκε επανειλημμένα ως η πιο επείγουσα διεθνής πρόκληση. " ΕΕ οφείλει, ειδικότερα, να αναλάβει ηγετικό ρόλο στην προαγωγή της βιώσιμης ενέργειας. Όσον αφορά την καινοτομία και τις τεχνολογίες που σχετίζονται με την ενεργειακή αποδοτικότητα, οι ευρωπαϊκές επιχειρήσεις έχουν πολλά να προσφέρουν. Συμφωνήσαμε στην άποψη ότι τα θέματα της ενέργειας και της αλλαγής του κλίματος πρέπει στο μέλλον να αποτελούν βασικό θέμα των διασκέψεων κορυφής της ΕΕ με αναπτυσσόμενες χώρες, όπως συνέβη κατά τη φινλανδική Προεδρία.
<P>
Προκειμένου να διασφαλιστεί ο αξιόπιστος ενεργειακός εφοδιασμός μας, απαιτούνται τεράστιες επενδύσεις σε δίκτυα μεταφοράς και άλλες υποδομές. Συνεπώς, πρέπει να ενισχυθεί η συνεργασία με διεθνή χρηματοπιστωτικά ιδρύματα σχετικά με έργα ενεργειακών υποδομών. " ενεργειακή ασφάλεια πρέπει να αποτελέσει ένα από τα κριτήρια που θα λαμβάνει υπόψη η Ευρωπαϊκή Τράπεζα Επενδύσεων κατά τη χορήγηση δανείων σε αναπτυσσόμενες χώρες.
<P>
" Ένωση επιβάλλεται να έχει στη διάθεσή της λεπτομερή πληροφόρηση στην οποία να μπορεί να στηρίξει τις αποφάσεις της στον τομέα της ενεργειακής πολιτικής και την αντίδρασή της σε εξωτερικά προβλήματα. Συμφωνήσαμε στο Λάχτι ότι πρέπει να προσπαθήσουμε να επιτύχουμε ταχεία πρόοδο ως προς τη δημιουργία ενός δικτύου ενεργειακών γραφείων έως τα τέλη του έτους. Οι λεπτομέρειες θα συμφωνηθούν στους κόλπους του Συμβουλίου. " βελτίωση του τρόπου συλλογής και ανάλυσης των πληροφοριών θα συμβάλει στην ενίσχυση της συνεργασίας μεταξύ των κρατών μελών και των θεσμικών οργάνων, και θα εξασφαλίσει μεγαλύτερη αλληλεγγύη στα θέματα ενέργειας.
<P>
Οι συζητήσεις στη σύνοδο κορυφής σχετικά με τις εξωτερικές μας σχέσεις στον τομέα της ενέργειας προετοιμάζουν επίσης το έδαφος για το επόμενο εαρινό Ευρωπαϊκό Συμβούλιο, κατά το οποίο αναμένεται να εγκριθεί σχέδιο δράσης βάσει προτεραιοτήτων για μια ευρωπαϊκή ενεργειακή πολιτική.
<P>
Στη σύνοδο εργασίας που διεξήχθη στο πλαίσιο της διάσκεψης των αρχηγών κρατών και κυβερνήσεων, συζητήσαμε τρόπους προώθησης της πολιτικής για την καινοτομία. Τα κεντρικά θέματα ήταν τα δικαιώματα πνευματικής ιδιοκτησίας, κυρίως δε τα διπλώματα ευρεσιτεχνίας, η συνεργασία μεταξύ του εταιρικού κόσμου και του δημοσίου τομέα, το Ευρωπαϊκό Ινστιτούτο Τεχνολογίας και τα πρότυπα. Συμφωνήσαμε ότι η Ένωση χρειάζεται μια σαφή στρατηγική για τα δικαιώματα πνευματικής ιδιοκτησίας. Το Συμβούλιο Ανταγωνιστικότητας θα προσφέρει περισσότερες λεπτομέρειες στην Επιτροπή σχετικά με τις επιθυμίες του στον τομέα των δικαιωμάτων πνευματικής ιδιοκτησίας. Στο Λάχτι, τονίσαμε ότι η πρόταση της Επιτροπής πρέπει να εξετάζει ειδικότερα την ποιότητα του συστήματος δικαιωμάτων πνευματικής ιδιοκτησίας. " Επιτροπή θα καταθέσει την πρότασή της πριν από το εαρινό Ευρωπαϊκό Συμβούλιο.
<P>
Ένα από τα πολύ ισχυρά μηνύματα του Λάχτι ήταν ότι το ευρωπαϊκό σύστημα διπλωμάτων ευρεσιτεχνίας πρέπει να καταστεί πιο αποδοτικό από πλευράς κόστους και πιο προβλέψιμο. Τα συστήματα επίλυσης νομικών διαφορών σε αυτόν τον τομέα πρέπει επίσης να βελτιωθούν. Πρέπει να προσπαθήσουμε να προωθήσουμε αυτό το θέμα όσο το δυνατόν ταχύτερα. Περί τα τέλη του έτους, η Επιτροπή θα εκδώσει ανακοίνωση με συγκεκριμένες προτάσεις για την ανάπτυξη του ευρωπαϊκού συστήματος διπλωμάτων ευρεσιτεχνίας. Όταν λάβει την πρόταση της Επιτροπής, το Συμβούλιο θα εξετάσει τις διάφορες επιλογές.
<P>
Το πρόβλημα του πώς θα καταστήσουμε πιο αποτελεσματικό το σύστημα διπλωμάτων ευρεσιτεχνίας έχει δυσκολέψει το Συμβούλιο· προκειμένου, όμως, να ενισχύσουμε τις δυνατότητές μας στον τομέα της καινοτομίας επιβάλλεται να αναπτύξουμε το ευρωπαϊκό σύστημα. " προσωπική μου άποψη είναι ότι όλοι πρέπει να έχουμε υπόψη το κοινό συμφέρον, να είμαστε διατεθειμένοι να επιδείξουμε ευελιξία, και όχι εμμονή σε εθνικές θέσεις, και να συμφωνήσουμε, για παράδειγμα, στην απλούστευση του γλωσσικού καθεστώτος.
<P>
Συμφωνήσαμε επίσης ότι οφείλουμε να προαγάγουμε τη συνεργασία μεταξύ του εταιρικού κόσμου και του ιδιωτικού τομέα. Οι ευρωπαϊκές τεχνολογικές πλατφόρμες και οι κοινές τεχνολογικές πρωτοβουλίες είναι χρήσιμα μέσα για την ανάπτυξη σημαντικών τεχνολογιών. Προκειμένου να σημειώσουμε πρόοδο, είναι επιβεβλημένη η χωρίς καθυστέρηση έγκριση του εβδόμου προγράμματος πλαισίου της ΕΕ. Το εν λόγω πρόγραμμα πρέπει επίσης να αποτελέσει πηγή κοινοτικής χρηματοδότησης των κοινών τεχνολογικών πρωτοβουλιών.
<P>
Χαίρομαι ιδιαιτέρως διότι στη σύνοδο κορυφής του Λάχτι επιβεβαιώθηκε ότι θα δοθεί περαιτέρω ώθηση στο σύστημα ΑΡΤΕΜΙΣ, μια από τις πιο προηγμένες τεχνολογικές πλατφόρμες, ενώ επικροτούμε την επιθυμία της Επιτροπής να το εφαρμόσει ως κοινή τεχνολογική πρωτοβουλία. Οι επιχειρήσεις του τομέα επενδύουν τεράστια ποσά στο πλαίσιο της κοινής πρωτοβουλίας. Άλλωστε, η φινλανδική κυβέρνηση λειτούργησε υποδειγματικά ως προς αυτό το θέμα, καθώς δεσμεύτηκε ότι θα συνεισφέρει 70 εκατ. ευρώ κατά τη διάρκεια μιας περιόδου επτά ετών. Γενικώς, το πρόγραμμα ΑΡΤΕΜΙΣ είναι μια από τις μεγαλύτερες κοινές τεχνολογικές πρωτοβουλίες της ΕΕ, σε έναν πολύ σημαντικό και πολλά υποσχόμενο τεχνολογικό τομέα.
<P>
Την περασμένη εβδομάδα, η Επιτροπή κατέθεσε νομοθετική πρόταση σχετικά με το Ευρωπαϊκό Ινστιτούτο Τεχνολογίας. Στο Λάχτι δόθηκε το πράσινο φως για την ταχεία και λεπτομερή μελέτη της πρότασης από το Συμβούλιο. Θεωρώ ότι πρόκειται για μια πολύ αξιόλογη πρωτοβουλία η οποία, κατά τη γνώμη μου, μπορεί να προσφέρει πραγματική προστιθέμενη αξία στην ανάπτυξη της συνεργασίας στον τομέα της έρευνας μεταξύ πανεπιστημίων και επιχειρήσεων.
<P>
Τέλος, στον ίδιο τομέα, θέλω να αναφερθώ στην τυποποίηση, ένα θέμα το οποίο επίσης θίξαμε στις συζητήσεις μας. Όπως έχω ήδη υπογραμμίσει στο παρελθόν, η τυποποίηση είναι πολύ σημαντική για τη ζωή των πολιτών της Ένωσης. Για παράδειγμα, η θέσπιση του πανευρωπαϊκού προτύπου GSM στα τηλέφωνα εξασφάλισε την ηγετική θέση της Ευρώπης σε αυτόν τον τομέα. Αν η Ευρώπη δεν μπορέσει να συμφωνήσει στη θέσπιση καλών προτύπων, αυτά θα θεσπιστούν από άλλους.
<P>
Όλοι γνωρίζουμε ότι η καινοτομία μπορεί να προσφέρει επιτυχία και ανάπτυξη, όμως το πρόβλημα είναι η λήψη συγκεκριμένων μέτρων προς αυτή την κατεύθυνση. Οι κατευθύνσεις στις οποίες καταλήξαμε στο Λάχτι θα μας βοηθήσουν τώρα να σημειώσουμε πρόοδο όσον αφορά τη διαμόρφωση του κατάλληλου περιβάλλοντος για την προαγωγή της ανταγωνιστικότητας.
<P>
Στη συζήτησή μας για τη μετανάστευση υπογραμμίστηκε η προσήλωση στη συνεργασία και το ζήτημα της αλληλεγγύης μεταξύ των κρατών μελών για την επίλυση των συναφών προβλημάτων. Το θέμα αυτό αφορά το σύνολο της Ένωσης. Αν και απαιτείται ταχεία, βραχυπρόθεσμη δράση για τον χειρισμό της οξείας κρίσης που αντιμετωπίζουμε σήμερα, στις συζητήσεις μας δόθηκε επίσης έμφαση στην ανάγκη για μια συνεκτική και εμπεριστατωμένη μεταναστευτική πολιτική. " εν λόγω πολιτική πρέπει να αφορά τόσο τη νόμιμη όσο και την παράνομη μετανάστευση. Οφείλουμε επίσης να καταβάλουμε μεγαλύτερες προσπάθειες ως προς την ένταξη των μεταναστών.
<P>
" ανάγκη για στενή συνεργασία με τις χώρες της Αφρικής, καθώς και με άλλες χώρες προέλευσης και διέλευσης, ήταν ασφαλώς εμφανής. Ο καλύτερος τρόπος αντιμετώπισης των πιέσεων που υποχρεώνουν τους ανθρώπους να εγκαταλείπουν τις χώρες τους είναι η προώθηση της ανάπτυξης, στην Αφρική και αλλού.
<P>
Στη διάσκεψη στηρίχθηκε πλήρως το έργο που επιτελεί ο οργανισμός διαχείρισης των εξωτερικών συνόρων της ΕΕ, ενώ αναγνωρίστηκε ότι απαιτούνται περισσότεροι πόροι για την ενίσχυση του έργου αυτού.
<P>
Στις συζητήσεις επισημάνθηκε επίσης η ανάγκη ανάπτυξης του συστήματός μας για τη λήψη αποφάσεων, ώστε να μπορεί η Ένωση να ανταποκρίνεται με μεγαλύτερη ταχύτητα και αποτελεσματικότητα σε επείγοντα προβλήματα.
<P>
Σας ευχαριστώ για τη σημαντική και εμπεριστατωμένη συμβολή σας στο Λάχτι, κύριε Πρόεδρε. Καταστήσατε απολύτως σαφές ότι το Ευρωπαϊκό Κοινοβούλιο επιθυμεί πιο αποτελεσματικές διαδικασίες λήψης αποφάσεων στους τομείς της δικαιοσύνης και των εσωτερικών υποθέσεων. " φινλανδική Προεδρία συμμερίζεται πλήρως αυτή την άποψη.
<P>
(Χειροκροτήματα)
<P>
Το θέμα της μετανάστευσης θα συζητηθεί ξανά από τους Υπουργούς Δικαιοσύνης και Εσωτερικών, καθώς και από τους Υπουργούς Εξωτερικών. Θα επανέλθουμε εξάλλου στο θέμα στο πλαίσιο του Ευρωπαϊκού Συμβουλίου του Δεκεμβρίου.
<P>
Στο Λάχτι συζητήσαμε επίσης την τραγική κατάσταση στο Νταρφούρ του Σουδάν. Εκφράσαμε τη βαθιά μας ανησυχία σχετικά με την ανθρωπιστική κατάσταση και τα ανθρώπινα δικαιώματα στο Νταρφούρ. Ως εκπρόσωπος της Προεδρίας του Συμβουλίου, θα διαβιβάσω αυτό το επείγον μήνυμα στον Πρόεδρο του Σουδάν. Οφείλουμε να συνεχίσουμε να ασκούμε πίεση στην κυβέρνηση του Σουδάν ώστε να τερματιστούν οι συγκρούσεις, να επιτραπεί η αποστολή ειρηνευτικής δύναμης του Ο"Ε και να ξεκινήσουν διαπραγματεύσεις με τους επαναστάτες.
<P>
Οι ανεπίσημες συζητήσεις με τον ρώσο Πρόεδρο Βλαντιμίρ Πούτιν υπήρξαν εξαιρετικά χρήσιμες για την ανάπτυξη της στρατηγικής εταιρικής σχέσης μας. Αυτό συνεπάγεται προθυμία για συνεργασία και διάθεση συζήτησης όλων των θεμάτων. " εταιρική αυτή σχέση δεν πρέπει να θεωρείται στατική, αλλά δυναμική διαδικασία. Θεωρούμε ότι μια γνήσια και διαρκής εταιρική σχέση οφείλει να οικοδομείται στη βάση κοινών αξιών.
<P>
Κύριε Πρόεδρε, επιτρέψτε μου να σας ευχαριστήσω προσωπικά για τη συμβολή σας στη συζήτησή μας κατά τη διάρκεια του δείπνου εργασίας και για τη στήριξη που μας προσφέρατε σε αυτό το κρίσιμο θέμα. Οι αξίες αποτελούν το θεμέλιο όλων μας των ενεργειών.
<P>
Στις συνομιλίες μας με τον Πρόεδρο Πούτιν, συζητήσαμε τρόπους προώθησης των στόχων της συνεργασίας στον τομέα της ενέργειας μέσω μιας νέας συμφωνίας. Οι συνομιλίες μας προετοιμάζουν επίσης το έδαφος για τη διάσκεψη κορυφής ΕΕ-Ρωσίας τον Νοέμβριο. " πρόθεσή μας είναι να επιτευχθεί συμφωνία στη διάσκεψη κορυφής του Ελσίνκι σχετικά με την έναρξη διαπραγματεύσεων για τη σύναψη ενός νέου, συνολικού συμφώνου ΕΕ-Ρωσίας.
<P>
Ως προς τα διεθνή θέματα, συμφωνήσαμε με τον Πρόεδρο Πούτιν να προσπαθήσουμε να αναπτύξουμε στενότερη συνεργασία μεταξύ της ΕΕ και της Ρωσίας. " ανάγκη για στενότερη συνεργασία κατέστη εμφανής με ιδιαίτερη ένταση σε σχέση με τις πρόσφατες εξελίξεις στο Ιράν, τη Βόρεια Κορέα και τη Μέση Ανατολή.
<P>
Κατά τη διάρκεια του δείπνου, έθιξα το θέμα της συγκλονιστικής δολοφονίας της δημοσιογράφου Anna Politkovskaya. Είπα στον Πρόεδρο Πούτιν ότι οι πολίτες των κρατών μελών ανησυχούν, καθώς θεωρούν ότι η κατάσταση σχετικά με την ελευθερία λόγου και έκφρασης στη Ρωσία εμφανίζει επιδείνωση. Ομιλώντας εξ ονόματος της Ένωσης, ανέφερα ότι αυτή η δολοφονία, η οποία μας έχει συγκλονίσει όλους βαθύτατα, πρέπει να διερευνηθεί και οι δράστες να οδηγηθούν στη δικαιοσύνη. Εξέφρασα επίσης τις ανησυχίες μας σχετικά με το θέμα της Τσετσενίας.
<P>
Εθίγησαν επίσης οι σχέσεις μεταξύ της Ρωσίας και της Γεωργίας. Επεσήμανα στον Πρόεδρο Πούτιν ότι η Ένωση ανησυχεί ενόψει της αυξανόμενης ένταξης και ότι η ΕΕ είναι διατεθειμένη να αναλάβει δράση για την αναζήτηση λύσης σε αυτή την κρίση.
<P>
Οικοδομούμε μια στρατηγική, συγκεκριμένη εταιρική σχέση με τη Ρωσία σε εξαιρετικά ευρύ φάσμα θεμάτων στο πλαίσιο των "κοινών χώρων". Τα σημαντικότερα θέματα που χειρίστηκε η φινλανδική Προεδρία είναι: η ενέργεια, το περιβάλλον, οι μεταφορές, η δικαιοσύνη και οι εσωτερικές υποθέσεις και τα ανθρώπινα δικαιώματα.
<P>
" Ευρωπαϊκή Ένωση πρέπει να είναι σε θέση να μιλά στους εταίρους της με μία φωνή. Όταν είμαστε διαιρεμένοι, είμαστε αδύναμοι. Δεν μπορούμε να διαφυλάξουμε τα συμφέροντά μας ή να προαγάγουμε τις αξίες στις οποίες στηρίζεται η Ένωση. Στο Λάχτι, καταφέραμε να δείξουμε στον Πρόεδρο Πούτιν ότι η Ένωση υποστηρίζει τις θέσεις της με ενότητα και αποφασιστικότητα. Ως εκπρόσωπος της Προεδρίας του Συμβουλίου, είμαι υπερήφανος γι' αυτό το επίτευγμα, και φρονώ ότι έχουμε πραγματοποιήσει ένα βήμα προόδου στις σχέσεις μας με τη Ρωσία. Αυτό δεν σημαίνει ότι η Ρωσία συμφωνεί μαζί μας σε όλα τα θέματα. Ουσιαστικά, συζητήσαμε επί μακρόν με τον Πρόεδρο Πούτιν, ο οποίος απάντησε λεπτομερώς στις ερωτήσεις μας, ενώ αναζήτησε επίσης αδυναμίες στις ενέργειες της ΕΕ. Είμαστε συνηθισμένοι σε αυτό όταν συζητούμε με τη Ρωσία· αποτελεί τμήμα του συνήθους διαλόγου με την εν λόγω χώρα.
<P>
Το κρίσιμο ερώτημα τώρα, μετά τη διάσκεψη του Λάχτι, είναι το πώς θα μετατρέψουμε τα λόγια σε πράξεις ώστε να προωθήσουμε τα θέματα που συζητήθηκαν. Στηριζόμαστε στο έργο των διαύλων προετοιμασίας τους οποίους χρησιμοποιούμε συνήθως.
<P>
Το μεγαλύτερο μέρος του σχετικού έργου θα πραγματοποιηθεί στο Συμβούλιο βάσει πρωτοβουλιών της Επιτροπής. Σε πολλά θέματα θα ακολουθήσουμε τις πολιτικές κατευθυντήριες γραμμές που έχουμε λάβει για τις εναπομένουσες εβδομάδες της Προεδρίας μας. Το Ευρωπαϊκό Κοινοβούλιο καλείται επίσης να διαδραματίσει κεντρικό ρόλο ως προς την επιτάχυνση των δράσεων σχετικά με τα όσα συμφωνήθηκαν στο Λάχτι.
<P>
Σας ευχαριστώ για την ευκαιρία που μου προσφέρετε να παρουσιάσω τα αποτελέσματα της άτυπης διάσκεψης των αρχηγών κρατών και κυβερνήσεων στο Λάχτι. Ευχαρίστως θα απαντήσω σε όποιες ερωτήσεις επιθυμείτε να μου θέσετε σχετικά με αυτή την εισαγωγική μου ομιλία επί του θέματος.
<P>
(Χειροκροτήματα)
<SPEAKER ID="025" NAME="José Manuel Barroso">
Πρόεδρος της Επιτροπής. - (EN) Κύριε Πρόεδρε, ο πρωθυπουργός Vanhanen σας εξέθεσε λεπτομερώς τα αποτελέσματα του άτυπου Ευρωπαϊκού Συμβουλίου στο Λάχτι την περασμένη Παρασκευή. Θα εστιάσω την προσοχή μου σε ορισμένες πτυχές.
<P>
" σύνοδος κορυφής του Λάχτι πρέπει να αντιμετωπίζεται ως τμήμα μιας διαδικασίας. Όπως γνωρίζετε, υποστηρίζουμε την προώθηση της ολοκλήρωσης μέσω πρακτικών, συγκεκριμένων ενεργειών, και αυτό ακριβώς πράττουμε, στο πλαίσιο στενής συνεργασίας με το Κοινοβούλιο και με το Συμβούλιο. Έχουμε θέσει φιλόδοξους στόχους, για παράδειγμα στους τομείς της ασφάλειας, της ενέργειας, της έρευνας, και τώρα πρέπει να τους υλοποιήσουμε στην πράξη. Αυτό ακριβώς πράξαμε στο Λάχτι.
<P>
Πρώτον, όσον αφορά την καινοτομία, όλοι συμφωνούμε ότι είναι σημαντική και ότι η Ευρώπη παρουσιάζει υστέρηση. Επικρατεί συναίνεση ως προς την ανάγκη για ενίσχυση της στήριξης και των κινήτρων στον τομέα της καινοτομίας, καθώς και για μείωση των εμποδίων που αντιμετωπίζουν όσοι καινοτομούν. Αυτό έγινε δεκτό από το Ευρωπαϊκό Συμβούλιο και επικυρώθηκε με ψηφίσματα του Ευρωπαϊκού Κοινοβουλίου. Εκείνο που χρειαζόμασταν ήταν σαφή, πρακτικά μέτρα τα οποία να καταδεικνύουν ότι η Ευρώπη είναι έτοιμη να αναλάβει ηγετικό ρόλο, και αυτό επιτύχαμε στο Λάχτι.
<P>
Όσον αφορά τις κοινές τεχνολογικές πρωτοβουλίες, για παράδειγμα, βασικά προγράμματα, όπως το πρόγραμμα ΑΡΤΕΜΙΣ για τους ενσωματωμένους υπολογιστές, παρουσίαζαν υστέρηση λόγω έλλειψης εθνικών κονδυλίων. Τώρα έχουμε εξασφαλίσει σαφείς δεσμεύσεις για απευθείας στήριξη.
<P>
Σχετικά με τις διαδικασίες θέσπισης ευρωπαϊκών προτύπων για τα προϊόντα, συμφωνήσαμε ότι πρέπει να επιταχυνθούν. Θεωρώ επίσης ότι αναπτύσσεται δυναμική στον τομέα της πνευματικής ιδιοκτησίας, περιλαμβανομένων των διπλωμάτων ευρεσιτεχνίας, και η Επιτροπή θα προωθήσει περαιτέρω αυτά τα θέματα πριν από τα τέλη του έτους.
<P>
Σημαντικό είναι το γεγονός ότι δόθηκε στην Επιτροπή το πράσινο φως σχετικά με το Ευρωπαϊκό Ινστιτούτο Τεχνολογίας (ΕΙΤ). Είμαι ευγνώμων σε όλες και όλους τους βουλευτές που στήριξαν το ΕΙΤ στην περίοδο συνόδου πριν από δύο εβδομάδες. Όλο και περισσότεροι συμφωνούν με την άποψη ότι το ΕΙΤ θα εξασφαλίσει ηγετικό ρόλο για την Ευρώπη στον τομέα της καινοτομίας. Άλλωστε, δεχόμαστε την ενθουσιώδη στήριξη μεγάλου μέρους της επιχειρηματικής και επιστημονικής κοινότητας της Ευρώπης.
<P>
Το ενδιαφέρον με το οποίο περιέβαλε το Κοινοβούλιο τη σημαντική αυτή πρωτοβουλία συνέβαλε σημαντικά στην κατάρτιση των λεπτομερειών της πρότασης. Βεβαίως, θα ακολουθήσει τώρα η διαπραγμάτευση των λεπτομερειών, περιλαμβανομένου του προϋπολογισμού. Προσβλέπω δε στη συνεργασία μαζί σας και με το Συμβούλιο προκειμένου να επιτύχουμε την ταχεία έγκριση του κανονισμού. Φρονώ ότι το ΕΙΤ μπορεί να αποτελέσει για την Ευρώπη ναυαρχίδα αριστείας στον τομέα της καινοτομίας. Πρέπει να ζητήσουμε από το ΕΙΤ να καταστήσει απόλυτη προτεραιότητά του τις τεράστιες προκλήσεις της αλλαγής του κλίματος και το σύνολο των θεμάτων που σχετίζονται με την ανάπτυξη φιλικών προς το περιβάλλον πηγών ενέργειας. Αυτός ο στόχος είναι σημαντικός για την κοινωνία μας. Πρέπει να καλέσουμε την ευρωπαϊκή επιστημονική κοινότητα να μας βοηθήσει να λύσουμε αυτά τα προβλήματα, ώστε να μπορέσουμε να συνεχίσουμε να διαδραματίζουμε ηγετικό ρόλο όσον αφορά τη σημαντικότερη ίσως πρόκληση του 21ου αιώνα.
<P>
Το δεύτερο κεντρικό θέμα της συζήτησης ήταν η ενέργεια. " Επιτροπή, συνεργαζόμενη στενά με την Προεδρία, είχε προτείνει τρία πρακτικά μέτρα, και υποστηρίχθηκαν και τα τρία.
<P>
Πρώτον, το Ευρωπαϊκό Συμβούλιο συμφώνησε ως προς την ανάγκη να αναβαθμίσουμε τις ενεργειακές μας σχέσεις με τους γείτονές μας, ιδίως με παραγωγούς όπως η Ρωσία, η Νορβηγία και η Αλγερία, καθώς και με σημαντικές χώρες διέλευσης, όπως η Τουρκία και η Ουκρανία.
<P>
Δεύτερον, το Ευρωπαϊκό Συμβούλιο συμφώνησε στη δημιουργία δικτύου ενεργειακών γραφείων, τα οποία θα μας βοηθήσουν να προετοιμαστούμε καλύτερα για έκτακτες κρίσεις σχετικά με τον ενεργειακό μας εφοδιασμό.
<P>
Τρίτον, το Ευρωπαϊκό Συμβούλιο συμφώνησε σε μια συγκεκριμένη κοινή στάση έναντι της Ρωσίας. Καταστήσαμε σαφή στον Πρόεδρο Πούτιν την επιθυμία μας για μια στενή ενεργειακή σχέση με έναν τόσο καίριας σημασίας εταίρο, όμως αυτή η σχέση πρέπει να στηρίζεται στις αρχές τις οποίες έχει ήδη προσυπογράψει η Ρωσία, κατά τη διάσκεψη του Ομίλου των 8 που φιλοξενήθηκε φέτος στη Ρωσία, καθώς και στον ενεργειακό χάρτη: διαφάνεια, κράτος δικαίου, αμοιβαιότητα και αποφυγή των διακρίσεων, σε συνδυασμό με άνοιγμα της αγοράς και πρόσβαση στην αγορά. Οι αρχές αυτές ισχύουν για την ενέργεια, αλλά όχι μόνο για την ενέργεια. Αποτελούν αναγκαίες προϋποθέσεις για την ενίσχυση της αμοιβαίας εμπιστοσύνης και την πραγματοποίηση επενδύσεων οι οποίες είναι αναγκαίες για μια μακροπρόθεσμη σχέση.
<P>
Αυτό το μήνυμα ενισχύεται περαιτέρω από το γεγονός ότι ήμασταν ενωμένοι. Στο Λάχτι υπήρχε σαφής αίσθηση αλληλεγγύης, έγινε κατανοητό ότι η Ευρωπαϊκή Ένωση ενεργεί σε πνεύμα ενότητας και ότι οι ρώσοι εταίροι μας πρέπει να είναι εξίσου αξιόπιστοι έναντι των Ευρωπαίων, με οποιοδήποτε κράτος μέλος και αν συναλλάσσονται. Ο πρωθυπουργός Vanhanen μίλησε εξ ονόματος ολόκληρου του Ευρωπαϊκού Συμβουλίου, παρουσίασε τα γενικά θέματα που αφορούν τις συνολικές σχέσεις μας με τη Ρωσία, ενώ είχα την τιμή να μου ζητηθεί να μιλήσω για τα θέματα ενέργειας.
<P>
Ήταν σημαντικό για την εν λόγω συνάντηση και για την επιτυχία της συνόδου κορυφής του Λάχτι το γεγονός ότι οι δηλώσεις της Προεδρίας και της Ευρωπαϊκής Επιτροπής στηρίχθηκαν σαφώς από το σύνολο των μελών του Ευρωπαϊκού Συμβουλίου. " έννοια της αλληλεγγύης είναι σημαντικότερη από κάθε άλλη φορά. " αλληλεγγύη και η συνεκτικότητα έχουν περισσότερο από κάθε άλλη φορά κεντρική σημασία για την Ευρωπαϊκή μας Ένωση.
<P>
" πρόοδος στον τομέα της ενέργειας, στο πλαίσιο της νέας συνολικής συμφωνίας μας με τη Ρωσία, θα συμβάλει στο να διασφαλιστεί η διατήρηση αυτής της κοινής στάσης. Εν ολίγοις, το μήνυμα γίνεται κατανοητό: η ενέργεια είναι ευρωπαϊκό θέμα και απαιτεί ευρωπαϊκές λύσεις. Αναγνωρίζεται όλο και περισσότερο στους κόλπους του Συμβουλίου αυτό που ανέκαθεν γνωρίζατε στο Κοινοβούλιο, ότι δηλαδή η Ευρωπαϊκή Ένωση οφείλει να διαδραματίσει κεντρικό ρόλο στη δημιουργία ενεργειακής ασφάλειας και, μέσω της ενεργειακής πολιτικής, στην αντιμετώπιση της αλλαγής του κλίματος. Αυτό είναι θετικό ενόψει της δέσμης μέτρων στον τομέα της ενέργειας που θα παρουσιάσει η Επιτροπή τον Ιανουάριο.
<P>
" Ευρωπαϊκή Ένωση δεν πρέπει να περιορίσει τις σχέσεις της με τη Ρωσία στον τομέα της ενέργειας. Στο δείπνο με τον Πρόεδρο Πούτιν, η Ευρωπαϊκή Ένωση έθιξε και άλλα θέματα: τα ανθρώπινα δικαιώματα, το εμπόριο, τις θεωρήσεις, τον πολιτισμό και διεθνή θέματα τα οποία απασχολούν και τις δύο πλευρές. Συζητήσαμε ευαίσθητα θέματα όπως η Γεωργία. Ο πρωθυπουργός Vanhanen επανέλαβε την ανησυχία της Ευρωπαϊκής Ένωσης σχετικά με τη δολοφονία της Anna Politkovskaya, η οποία εκφράστηκε τόσο εύγλωττα στην προηγούμενη συζήτησή μας στο Ευρωπαϊκό Κοινοβούλιο. Κατά τη διαπραγμάτευση μιας νέας συνολικής συμφωνίας με τη Ρωσία, πρέπει να διατηρήσουμε αυτό το ευρύ φάσμα θεμάτων. Αυτή είναι η ουσία μιας συνολικής συμφωνίας.
<P>
Τρίτον, στο Λάχτι πραγματοποιήθηκε μια σύντομη αλλά σημαντική συζήτηση σχετικά με τη μετανάστευση. Και σε αυτή την περίπτωση έγινε κατανοητό ότι πρόκειται για συλλογικό πρόβλημα, το οποίο απαιτεί συλλογικές λύσεις. Μου δόθηκε η ευκαιρία να εξηγήσω ότι τις προσεχείς εβδομάδες η Επιτροπή θα διατυπώσει προτάσεις σχετικά με τρόπους βελτίωσης του θαλάσσιου ελέγχου των νοτίων συνόρων της Ένωσης. Θα αναθεωρήσουμε επίσης τη συνολική προσέγγιση της μετανάστευσης κατά την προετοιμασία του Ευρωπαϊκού Συμβουλίου του Δεκεμβρίου και θα εργαστούμε για την αντιμετώπιση των αιτίων του προβλήματος στην Ευρωαφρικανική Διάσκεψη για τη Μετανάστευση και την Ανάπτυξη τον επόμενο μήνα.
<P>
Ωστόσο, μπορούμε ακόμη να επιτύχουμε πολλά σε αυτόν τον τομέα, εάν υπάρχει η πολιτική βούληση και αποφασιστικότητα που θα μας εξασφαλίσουν τα αναγκαία μέσα και πόρους. Ειδικότερα, θεωρούμε ότι το σύστημα λήψης αποφάσεών μας πρέπει να προσαρμοστεί. Αυτό μπορούμε να το πράξουμε ακόμη και βάσει των ισχυουσών Συνθηκών. Δεν μπορούμε να συνεχίσουμε να περιμένουμε τη λήψη αποφάσεων στις οποίες δημιουργούνται πολύ συχνά προσκόμματα λόγω της αρχής της ομοφωνίας. Ας είμαστε ειλικρινείς: είναι εντελώς παράλογο, σε έναν κοινό χώρο ελεύθερης κυκλοφορίας, να λειτουργούμε ακόμη ορισμένες φορές με βάση 25 μεταναστευτικές πολιτικές. Χρειαζόμαστε μια ευρωπαϊκή μεταναστευτική πολιτική.
<P>
(Χειροκροτήματα)
<P>
Τέλος, συζητήθηκε επίσης το θέμα του Νταρφούρ. Διατηρώ την πεποίθηση ότι θα καταβάλουμε κάθε δυνατή προσπάθεια ώστε να αποτρέψουμε μια νέα ανθρώπινη τραγωδία.
<P>
Συνεπώς, το Λάχτι ήταν ένα ακόμη ορόσημο στη συλλογική μας προσπάθεια να προετοιμάσουμε τους Ευρωπαίους για την παγκοσμιοποίηση. Δεν θα αποκλίνουμε από αυτόν τον στόχο. Αυξάνονται οι προσδοκίες των πολιτών μας για μια Ευρώπη πρακτικών αποτελεσμάτων. Πρέπει να συνεχίσουμε να ανταποκρινόμαστε σε αυτές τις προσδοκίες. Είμαι ευγνώμων στον κ. Vanhanen για τη θαυμάσια Προεδρία του και στη φινλανδική Προεδρία για τη στενή μας συνεργασία. Εύχομαι να συνεχιστεί μέχρι τη λήξη της Προεδρίας και μετέπειτα. Έτσι θα επιτύχουμε πρακτικά αποτελέσματα για την Ευρώπη μας.
<P>
(Χειροκροτήματα)
<SPEAKER ID="026" NAME="Ville Itälä">
εξ ονόματος της Ομάδας PPE-DE. - (FI) Κύριε Πρόεδρε, πρωθυπουργέ Vanhanen, Πρόεδρε Barroso, κατά την αξιολόγηση της επιτυχίας της διάσκεψης στο Λάχτι μπορούμε σίγουρα να ξεκινήσουμε από την παραδοχή ότι τα αποτελέσματά της ήταν αξιόλογα. Οι προβλέψεις πριν από την πραγματοποίησή της δεν ήταν ευνοϊκές. Πολλές εφημερίδες, ιδίως η εξαιρετικά έγκριτη Financial Times, περιέγραψαν εκ των προτέρων μια πολύ δυσοίωνη εικόνα της διάσκεψης, υποστηρίζοντας ότι η πρόσκληση του ρώσου Προέδρου Πούτιν παρουσίαζε μεγάλους κινδύνους, καθώς η ΕΕ είναι διχασμένη στα θέματα της ενέργειας και της πολιτικής έναντι της Ρωσίας. Υποστήριξε ότι η διάσκεψη θα ήταν νίκη μόνο για τον Πρόεδρο Πούτιν. Τα πράγματα, όμως, εξελίχθηκαν διαφορετικά. Μας ικανοποίησε η εικόνα των ηγετών της ΕΕ οι οποίοι εμφανίστηκαν ενωμένοι και εξέφρασαν αλληλεγγύη κατά τη διάρκεια του δείπνου.
<P>
Σε ομιλίες μου ενώπιον του Σώματος, έχω και εγώ υποστηρίξει ότι η ΕΕ οφείλει να ασκήσει ενωμένη, ομόφωνη μακροπρόθεσμη πολιτική έναντι της Ρωσίας. Τώρα έγιναν επιτυχώς τα πρώτα βήματα. Αυτό θα δείξει, μεταξύ άλλων, στους πολίτες ότι η ΕΕ μπορεί να λειτουργήσει αποτελεσματικά και σε δύσκολες καταστάσεις.
<P>
Προφανώς, οφείλουμε να παραδεχτούμε ότι έχουμε ακόμη πολύ δρόμο μπροστά μας μέχρις ότου σταθεροποιηθεί η κατάσταση και επικυρώσει η Ρωσία τον Ενεργειακό Χάρτη, ο οποίος θα ανοίξει την αγορά και θα επιβάλει τη συμμόρφωση με κοινούς κανόνες. Παρότι επρόκειτο για μικρό βήμα προόδου, αποτελεί, παρά ταύτα, σημαντικό βήμα όσον αφορά την υιοθέτηση μιας ενιαίας, μακροπρόθεσμης πολιτικής έναντι της Ρωσίας.
<P>
Σημαντικό ήταν επίσης το γεγονός ότι τολμήσαμε να μιλήσουμε ανοικτά για τα ανθρώπινα δικαιώματα και τη δολοφονία της Anna Politkovskaya, χωρίς να αποφεύγουμε αυτά τα θέματα. Δεν επιτρέπεται να θυσιάζουμε τα ανθρώπινα δικαιώματα στον βωμό της ενεργειακής πολιτικής.
<P>
" συζήτηση υπήρξε ειλικρινής και από την πλευρά του Προέδρου Πούτιν, παρότι δεν μετέβαλε τις απόψεις του. Άλλωστε, κανείς δεν περίμενε κάτι τέτοιο. " συνεργασία μπορεί να αναπτυχθεί μόνο στη βάση της αμοιβαίας εμπιστοσύνης και της κοινής βούλησης. Τώρα έχει ανοίξει ο δρόμος για την ενίσχυση της συνεργασίας μας στον τομέα της ενέργειας, αλλά και σε άλλα θέματα.
<P>
Αυτό που θεωρώ ότι απουσίαζε από τη συζήτηση στο δείπνο με τον κ. Πούτιν ήταν τα θέματα που σχετίζονται με τη Βαλτική. " ευκαιρία ήταν κατάλληλη για να συζητηθούν με τη Ρωσία τα προβλήματα στη Βαλτική Θάλασσα. Αντιλαμβάνομαι, βεβαίως, ότι δεν μπορούσατε να μιλήσετε για τα πάντα σε ένα δείπνο. Ως γενικό συμπέρασμα σχετικά με τη σύνοδο κορυφής του Λάχτι, επιτρέψτε μου, λοιπόν, να σας πω: "Εύγε, πρωθυπουργέ Vanhanen".
<P>
(Χειροκροτήματα)
<SPEAKER ID="027" NAME="Martin Schulz">
εξ ονόματος της Ομάδας PSE. - (DE) Κύριε Πρόεδρε, κυρίες και κύριοι, θα ήθελα να αρχίσω με μια παρατήρηση για τον ρώσο πρόεδρο Πούτιν, που είχε προεξάρχοντα ρόλο στις ομιλίες του κ. Vanhanen και του Προέδρου της Επιτροπής.
<P>
" βραδιά μαζί του πρέπει να ήταν πράγματι αξιομνημόνευτη. Ακούγοντας και διαβάζοντας γι' αυτό, καταλήγω ότι η συνάντηση με τον Πρόεδρο Πούτιν ήταν κάτι καταπληκτικό. Θεωρώ καλό που ο κ. Πούτιν είναι τόσο ειλικρινής. Ούτε εγώ ούτε η Ομάδα μου έχουμε πρόβλημα με αυτό. Θα ήθελα να πω αρχικά το εξής: θεωρώ τιμητικές τις παρατηρήσεις του κ. Πούτιν για την ομιλία του προέδρου του Σώματος κ. Borrell Fontelles, γιατί δείχνουν ότι τουλάχιστον άκουγε. Ασφαλώς, ποτέ δεν ξέρουμε αν ακούνε όλοι, όμως φαίνεται ότι ο κ. Πούτιν άκουγε.
<P>
Ωστόσο απορρίπτουμε τις παρατηρήσεις του για την ομιλία αυτήν, εφόσον είναι προσβλητικές, γιατί ο Πρόεδρος του Σώματος μιλά εκπροσωπώντας όλους τους βουλευτές του Κοινοβουλίου και τον ευχαριστούμε για όσα είπε.
<P>
(Χειροκροτήματα)
<P>
Ένα δεύτερο σημείο είναι το εξής: ασφαλώς είναι καλό να λέει ο κ. Πούτιν τη γνώμη του για την Ιταλία. Είναι καλό να λέει τι επικρίνει στην Ισπανία. Αυτό το θεωρώ καλό γιατί η ευρωπαϊκή κοινωνία είναι μία ανοιχτή κοινωνία. Στη δική μας κοινωνία, ο καθένας μπορεί να επικρίνει ό,τι θέλει. Αυτό διακρίνει προφανώς τη δική μας κοινωνία από τη ρωσική, γιατί εκεί δεν μπορεί ο καθένας να επικρίνει οτιδήποτε.
<P>
(Χειροκροτήματα)
<P>
" ανταλλαγή απόψεων με τον ρώσο πρόεδρο είναι γόνιμη και γι' αυτό λέμε επίσης ότι όσα συμβαίνουν στην Τσετσενία δεν είναι σωστά και ότι η παραβίαση των ανθρωπίνων δικαιωμάτων και η ταπείνωση ανθρώπων είναι καταδικαστέα. Παρενθετικά, εκεί υφίστανται προσβλητική μεταχείριση και Ρώσοι, και στρατιώτες των ρωσικών ενόπλων δυνάμεων. Φυσικά είναι απόλυτα σαφές -θα το εκφράσουμε αυτό στο ψήφισμα για τον θάνατο της Anna Politkovskaya- ότι δεν μπορεί να γίνει λόγος για λειτουργική δημοκρατία όταν οι δημοσιογράφοι πρέπει να φοβούνται για τη ζωή τους όταν μιλούν για τα κακώς κείμενα στη χώρα τους. Αυτό είναι απόλυτα σαφές.
<P>
Συνεπώς, η ανοιχτή ανταλλαγή απόψεων από την πλευρά μας με τον κ. Πούτιν και με όλους τους Ρώσους, με τους ρώσους πολιτικούς που συναντάμε, είναι μέρος της άποψής μας για την αντιμετώπιση των εταίρων μας. Άλλωστε, ασκούμε κριτική και σε όσα συμβαίνουν στις "ΠΑ. Διατηρούμε το δικαίωμα να επικρίνουμε όσα συμβαίνουν σε άλλες περιοχές του κόσμου ακριβώς όπως μπορεί να γίνουμε και οι ίδιοι αντικείμενο κριτικής.
<P>
Επίσης, επικρίνω τις ομιλίες του πρωθυπουργού Vanhanen και του Προέδρου της Επιτροπής που μας υποσχέθηκαν πολλά ωραία πράγματα. Όλα αυτά ακούγονται καταπληκτικά. Ασφαλώς το ξέρετε γιατί σε κάθε αγόρευσή μου το λέω σε σχέση με τις παρατηρήσεις σας. Εξαιρετικά! Θαυμάσια! Αν πραγματοποιηθούν όλα όσα μας λέτε εδώ, τότε η Ευρώπη θα γίνει πραγματικά ένα Ελντοράντο της τεχνολογίας, της κατάρτισης και της εξειδίκευσης. Θα γίνουμε η βασισμένη στη γνώση κοινωνία του 21ου ή και του 22ου αιώνα. Θαυμάσια! Εμπρός λοιπόν! Όμως πρέπει να σας πω, κύριοι, ότι θα έρθει η ώρα που θα πρέπει να φέρετε την παραγγελία!
<P>
Λοιπόν, οι εξαγγελίες είναι θαυμάσιες, όμως -αυτό δεν αφορά μόνο εσάς, και αφορά λιγότερο από όλους τον Πρόεδρο της Επιτροπής, γιατί εκείνος κάνει σωστές προτάσεις και προσπαθεί να εργαστεί για τους σκοπούς αυτούς- εσείς στο Συμβούλιο, εσείς κύριε Vanhanen και οι άλλοι αρχηγοί κρατών και κυβερνήσεων, πρέπει να εφαρμόσετε και στα δικά σας εθνικά ενεργειακά σχέδια αυτά που λέτε για την ενεργειακή πολιτική.
<P>
(Χειροκροτήματα)
<P>
Επίσης, πρέπει να πω στο Σώμα ότι όποιος δεν θέλει να εξαρτάται από τη ρωσική ενέργεια, πρέπει να σταματήσει τη σπατάλη της ενέργειας στην Ευρώπη, στις "νωμένες Πολιτείες, στις βιομηχανικές χώρες σε όλο τον κόσμο. Όποιος θέλει να περιορίσει την καταστροφή του κλίματος, πρέπει να μειώσει την εκπομπή CO2. Αυτό όμως δεν επιτυγχάνεται με ρωσικό φυσικό αέριο, αλλά με μεγαλύτερη ενεργειακή απόδοση, με μεγαλύτερη χρήση ανανεώσιμης ενέργειας, με σταθμούς παραγωγής ενέργειας που χρησιμοποιούν συμπαραγωγή ηλεκτρισμού και θερμότητας, με εργοστάσια παραγωγής ενέργειας με τη μέγιστη απόδοση. Γι' αυτό χρειαζόμαστε ασφαλώς περισσότερη τεχνολογία. Εδώ κλείνει ο κύκλος: φθάνουμε ξανά στη διαδικασία της Λισαβόνας, γιατί αν θέλουμε να έχουμε τεχνολογία, πρέπει να επενδύσουμε στα μυαλά των ανθρώπων μας, στα πανεπιστήμια.
<P>
Όλα αυτά είναι σωστά, μόνο που κάθε φορά τα συζητάμε εδώ από την αρχή. Κάθε φορά τα ίδια και τα ίδια. Κάθε φορά οι ίδιες εξαγγελίες και κάθε φορά και η ίδια δικιά μου ομιλία - ούτε κι αυτή είναι καινούργια. Την έχω ξανακάνει σε διάφορες περιστάσεις με κάποιες τροποποιήσεις. Δεν θέλω να βαρεθώ, ούτε καν από τις ίδιες μου τις ομιλίες, και γι' αυτό σας παρακαλώ να γίνουν επιτέλους πράξη οι εξαγγελίες της Επιτροπής και του Συμβουλίου.
<P>
(Χειροκροτήματα)
<SPEAKER ID="028" NAME="Graham Watson">
εξ ονόματος της Ομάδας ALDE. - (EN) Κύριε Πρόεδρε, σήμερα δεν έχει κατατεθεί πρόταση ψηφίσματος προς συζήτηση. Άλλωστε, δεν υπήρξαν αποτελέσματα από τη σύνοδο κορυφής. Δεν εννοώ ότι οι διασκέψεις αυτού του είδους είναι ασήμαντες: απεναντίας, είναι τέτοια η ανάγκη για περαιτέρω δράση σε ευρωπαϊκό επίπεδο ώστε η Ένωση μπορεί και πρέπει να διεξάγει τέσσερις επίσημες συνόδους κορυφής ετησίως, όπως προβλέπεται στη Συνθήκη της Νίκαιας.
<P>
Ποιο ήταν το μενού στο Λάχτι; Δεν αναφέρομαι, κύριε πρωθυπουργέ, στη σούπα αγκινάρας ή στην ψητή πάπια που σερβίρατε στο δείπνο, αποδεικνύοντας ότι μπορείτε να ξεπεράσετε το προσούτο Πάρμας, αλλά στο ΕΙΤ και στα ευρωπαϊκά διπλώματα ευρεσιτεχνίας, στην ενεργειακή ασφάλεια, στη μετανάστευση, στις σχέσεις με τη Ρωσία - σε στρατηγικά θέματα τα οποία χρήζουν σοβαρής μελέτης, αλλά και στρατηγικές αποφάσεις οι οποίες υπογραμμίζουν την ανάγκη διαμόρφωσης συνεκτικών πολιτικών.
<P>
Ποια είναι η αξία ενός ευρωπαϊκού τεχνολογικού πανεπιστημίου το οποίο θα παράγει καινοτόμες ιδέες, αν ως Ένωση δεν είμαστε σε θέση να συμφωνήσουμε σχετικά με ένα γρήγορο και εύκολο σύστημα κατοχύρωσης διπλωμάτων ευρεσιτεχνίας; Τι ελπίδες έχει μια συλλογική στρατηγική για την αλλαγή του κλίματος αν δεν είμαστε διατεθειμένοι να μεταβάλουμε δραστικά και από κοινού τις συνήθειές μας ως προς την κατανάλωση και παραγωγή ενέργειας; Και ποιες είναι οι προοπτικές για μια κοινή μεταναστευτική πολιτική αν δεν μπορούμε να σχεδιάσουμε αναπτυξιακές και εμπορικές πολιτικές για την εξάλειψη της ακραίας φτώχειας και της δυστυχίας; " αφθονία πράσινων βίβλων και σχεδίων δράσης μας δείχνουν τι πρέπει να γίνει, αλλά, όπως και τα άλογα της παροιμίας, τα κράτη μέλη μπορούν να οδηγηθούν στην πηγή, αλλά δεν μπορούν να υποχρεωθούν να πιούν. Γι' αυτό αποτυγχάνει η Ευρώπη και γι' αυτό χρειαζόμαστε περισσότερη, και όχι λιγότερη, Ευρώπη.
<P>
" Ομάδα μου χαιρετίζει τον Πρόεδρο Borrell και τον πρωθυπουργό Vanhanen, καθώς και τους άλλους πρωθυπουργούς που έθιξαν το θέμα της δολοφονίας της Anna Politkovskaya. Αν και η πρόσκληση προς τον Πρόεδρο Πούτιν και η δημοσιότητα που συνόδευσε την παρουσία του κάνουν πολλούς από εμάς να δυσανασχετούμε εντόνως, γι' αυτό δεν ευθύνονται η φινλανδική Προεδρία και ο Πρόεδρος της Φινλανδίας. Το σφάλμα διαπράχθηκε όταν η χώρα του Προέδρου Πούτιν προσκλήθηκε να μετάσχει στο Συμβούλιο της Ευρώπης και στον Όμιλο των 8, προτού εδραιωθεί η έννοια του κράτους δικαίου στην πολιτική της νοοτροπία.
<P>
Κύριε Πούτιν, η λέξη "μαφία" δεν είναι ρωσική, όμως πολύ συχνά η χώρα σας μας δίνει την εντύπωση μιας organizovanniye zhuliki (εγκληματικής οργάνωσης).
<P>
" Ευρωπαϊκή Ένωση δεν πρέπει να υπογράψει συμφωνία εταιρικής σχέσης και συνεργασίας με τη Ρωσία εάν δεν εδραιωθεί η εφαρμογή των αρχών της ελευθερίας, της διαφάνειας και του κράτους δικαίου, σε συνδυασμό με την ασφάλεια δικαίου για τους επενδυτές που απορρέει από αυτές.
<P>
(Χειροκροτήματα)
<SPEAKER ID="029" NAME="Monica Frassoni">
εξ ονόματος της Ομάδας Verts/ALE. - (IT) Κύριε Πρόεδρε, κυρίες και κύριοι, η σύνοδος κορυφής του Λάχτι κατέδειξε με μεγάλη σαφήνεια ότι οι ενέργειες στη διεθνή σκηνή και οι επιλογές εσωτερικής πολιτικής συνδέονται ολοένα και πιο στενά μεταξύ τους.
<P>
Εμείς πιστεύουμε ότι η στήριξη της δημοκρατικής Ρωσίας και όσων, όπως η Anna Politkovskaya, αγωνίζονταν και αγωνίζονται ενάντια στην αυταρχική πορεία του συστήματος εξουσίας του κ. Πούτιν συμβαδίζει απόλυτα με την προσπάθεια διασφάλισης του ενεργειακού εφοδιασμού της ηπείρου μας, της συμμόρφωσης με το Πρωτόκολλο του Κυότο καθώς και της ανάπτυξης της ενεργειακής αποδοτικότητας και των ανανεώσιμων ενεργειών.
<P>
" συγκάλυψη με ένα πέπλο σιωπής των σφαγών στην Τσετσενία, του κλεισίματος περισσότερων από ενενήντα μη κυβερνητικών οργανώσεων, των αυθαίρετων δικών, των σκόπιμων δολοφονιών και της αυξανόμενης διαφθοράς, προκειμένου να αποκτήσουμε αέριο, δεν αποτελεί επιτυχημένη στρατηγική. Από την άποψη αυτή, η Ομάδα μας συγχαίρει τον Πρόεδρο Borrell. Ωστόσο, δηλώνουμε με σεβασμό ότι διαφωνούμε με τη σαφή υποστήριξη που αυτός και η φινλανδική κυβέρνηση έχουν εκφράσει για την εκ νέου προώθηση της πυρηνικής ενέργειας. Είτε μας αρέσει είτε όχι, υπάρχει μια προφανής σχέση μεταξύ της αποκαλούμενης ειρηνικής χρησιμοποίησης της πυρηνικής ενέργειας και της διάδοσης των πυρηνικών όπλων - όπως καταδεικνύει ξεκάθαρα η κατάσταση στο Ιράν. Για αυτόν τον λόγο, δεν πρέπει να κάνουμε υποχωρήσεις στο θέμα των δικαιωμάτων σε αντάλλαγμα παραχωρήσεων στον τομέα της ενέργειας.
<P>
Τα γεγονότα στην Ουκρανία καθώς και όσα συνέβησαν προσφάτως στη Γεωργία καταδεικνύουν ότι ο κατευνασμός δεν αυξάνει την αξιοπιστία του κ. Πούτιν, παρά μόνο την αποφασιστικότητά του να ενεργήσει προς το αποκλειστικό συμφέρον της ομάδας εξουσίας του. Έχουμε ήδη χάσει πολύ πολύτιμο χρόνο στο εν λόγω ζήτημα· για αυτόν τον λόγο, δεν πρέπει να χάσουμε τη σημαντική ευκαιρία που μας δίνει η λήξη της Συμφωνίας Εταιρικής Σχέσης και Συνεργασίας στο τέλος του έτους. Επιθυμούμε να δηλώσουμε τώρα ότι θα είμαστε απολύτως αντίθετοι σε οποιαδήποτε προσπάθεια να αφαιρεθούν από την εν λόγω συμφωνία οι όροι και, ιδιαίτερα, η αναφορά στη ρήτρα των ανθρωπίνων δικαιωμάτων.
<P>
Πρέπει να αναπτύξουμε μια στρατηγική, η οποία θα στοχεύει στη μείωση της μη βιώσιμης κατανάλωσης και της τρομερής αναποτελεσματικότητας των ευρωπαϊκών συστημάτων μεταφορών, κατασκευών και ηλεκτρισμού και η οποία επίσης θα στοχεύει αποφασιστικά στην υπεροχή των επιχειρήσεων μας όσον αφορά την ανάπτυξη των ανανεώσιμων ενεργειών. Αυτός είναι ο καλύτερος τρόπος για να μειώσουμε την εξάρτησή μας και να στηρίξουμε την ειρήνη, τον αφοπλισμό και τη δημοκρατία.
<P>
Επιπλέον, θα ήθελα να πω δυο λόγια σχετικά με ένα άλλο ιδιαίτερα σημαντικό θέμα που συζητήθηκε, δηλαδή το ζήτημα της μετανάστευσης. Θεωρώ ότι εν προκειμένω τα εμπόδια βρίσκονται στο Συμβούλιο καθώς και μεταξύ των κρατών μελών, διότι μέχρι τώρα δεν κατόρθωσαν να διευθετήσουν το ζήτημα της ρύθμισης της παράνομης μετανάστευσης, καθώς και να διαπραγματευθούν και να χρηματοδοτήσουν σε ευρωπαϊκό επίπεδο σοβαρές συμφωνίες συνεργασίας, οι οποίες θα μπορούν πραγματικά να βοηθήσουν τις αναπτυσσόμενες χώρες να μην αναγκάζονται να στέλνουν το καλύτερο δυναμικό τους στις δικές μας χώρες και οι οποίες θα διασφαλίζουν ότι οι ευρωπαϊκές πολιτικές, προπάντων στους τομείς της αλιείας και της γεωργίας, δεν θα έχουν καταστροφικά αποτελέσματα που δεν κάνουν τίποτε περισσότερο από το να ωθούν ακόμη περισσότερους ανθρώπους στις βάρκες κατά μήκος των ακτών τόσο των δικών τους όσο και των δικών μας χωρών.
<P>
(Χειροκροτήματα)
<SPEAKER ID="030" NAME="Esko Seppänen">
εξ ονόματος της Ομάδας GUE/NGL. - (FI) Κύριε Πρόεδρε, κύριε πρωθυπουργέ, κύριε Επίτροπε, η άτυπη διάσκεψη στο Λάχτι συγκλήθηκε αρχικά προκειμένου να συζητηθεί η πολιτική της ΕΕ για την ανταγωνιστικότητα και την καινοτομία. " συνάντηση αυτή δεν θα αφήσει κανένα ίχνος σχετικά με αυτά τα θέματα στην ιστορία της ΕΕ.
<P>
Ο ρώσος Πρόεδρος Βλαντιμίρ Πούτιν προσεκλήθη στο Λάχτι για να παίξει σόλο στην ορχήστρα της ΕΕ. Υπήρχε η πρόθεση να συζητηθούν μαζί του τα θέματα της ενέργειας. Συγχρόνως, η ευκαιρία ήταν κατάλληλη για μια συζήτηση σχετικά με την κατάσταση των ανθρωπίνων δικαιωμάτων στη χώρα. Τα ανθρώπινα δικαιώματα και η ελευθερία των μέσων ενημέρωσης δεν μπορούν να αγνοούνται όταν εξετάζουμε την πολιτική μας έναντι της Ρωσίας. Είναι, ωστόσο, αδύνατο να επιτευχθεί συμφωνία με την εν λόγω χώρα ως προς τα θέματα αυτά, όπως άλλωστε είναι αδύνατον να πεισθεί μια άλλη υπερδύναμη στην άλλη πλευρά του Ατλαντικού ώστε να συμφωνήσει στον τερματισμό του βασανισμού αιχμαλώτων πολέμου ή στην προσαγωγή σε δίκη πολιτών των "ΠΑ για εγκλήματα πολέμου ενώπιον του Διεθνούς Ποινικού Δικαστηρίου της Χάγης.
<P>
Ο Πρόεδρος Πούτιν επιθυμεί μια στρατηγική εταιρική σχέση μεταξύ της ΕΕ και της Ρωσίας. Αυτό θυμίζει τη στρατηγική εταιρική σχέση μεταξύ του ΝΑΤΟ και της Ρωσίας και τις θεσμικές λύσεις που υιοθετήθηκαν για τον σκοπό αυτόν. Σε αυτό το πλαίσιο η Ρωσία είναι διατεθειμένη να συζητήσει τα θέματα ενέργειας, ακόμη και να συμφωνήσει με την εφαρμογή ενός νομικά δεσμευτικού μέσου. Παραμένει ασαφές, εντούτοις, αν αυτό θα σημαίνει άνοιγμα των αγορών και προς τις δύο κατευθύνσεις ή προς μία μόνο κατεύθυνση. Επιπλέον, αν πρόκειται για μία μόνο κατεύθυνση, ποια κατεύθυνση θα είναι αυτή; Στο Λάχτι δεν δόθηκαν απαντήσεις, και η επόμενη φορά που θα συζητηθεί το θέμα θα είναι κατά τη διάρκεια της διάσκεψης κορυφής ΕΕ-Ρωσίας τον Νοέμβριο. " σύνοδος κορυφής του Λάχτι ήταν ένα είδος γενικής δοκιμής ως προς αυτό.
<P>
" χώρα που ασκεί την Προεδρία, η Φινλανδία, τροφοδοτείται με ρωσικό φυσικό αέριο σε τιμές χαμηλότερες από ό,τι οι υπόλοιπες χώρες της ΕΕ. Ο ηλεκτρισμός για τη βιομηχανία και τα νοικοκυριά στη Φινλανδία είναι μεταξύ των φθηνότερων στην ΕΕ. " εναρμόνιση των αγορών της ΕΕ στον τομέα του ηλεκτρισμού συνεπάγεται αύξηση στις τιμές του ηλεκτρισμού στη χώρα την οποία εκπροσωπεί ο πρωθυπουργός κ. Vanhanen, ενώ οι πρωθυπουργοί ορισμένων χωρών θα ήταν σίγουρα πολύ ικανοποιημένοι από μια ενεργειακή πολιτική αυτού του είδους.
<P>
" κυβέρνηση του κ. Vanhanen χρησιμοποίησε τη σύνοδο κορυφής του Λάχτι προκειμένου να κερδίσει τη στήριξη των υπολοίπων χωρών της ΕΕ για την αύξηση των τιμών του ηλεκτρισμού και για την κάλυψη της οικτρής κατάστασης στην οποία βρίσκεται η δημοκρατία, έτσι ώστε το φινλανδικό κοινοβούλιο να υποχρεωθεί, κατόπιν υπόδειξης της κυβέρνησης, να επικυρώσει ένα σύνταγμα το οποίο απορρίφθηκε μέσω δημοψηφισμάτων σε άλλες χώρες της ΕΕ. Όλοι οι ευρωπαίοι φεντεραλιστές εκφράζουν τον ενθουσιασμό τους, όμως αυτό δεν είναι δημοκρατία. " ελίτ της ΕΕ μπορεί τώρα να μιλά με μία φωνή, αλλά δεν ακούει τη φωνή του λαού.
<SPEAKER ID="032" NAME="Brian Crowley">
εξ ονόματος της Ομάδας UEN. - (EN) Κύριε Πρόεδρε, θέλω να ευχαριστήσω τον πρωθυπουργό κ. Vanhanen και τον Πρόεδρο Barroso για την παρουσίασή τους σήμερα το πρωί. Θέλω να δηλώσω δύο πράγματα μόνο, τα οποία ανέφερα ήδη στον κ. πρωθυπουργό, αλλά θα μπορούσε ίσως να τα λάβει υπόψη του και ο Πρόεδρος Barroso.
<P>
" πλειονότητα των μελών του Κοινοβουλίου συμφωνεί και στηρίζει την ανάγκη δημιουργίας του Ευρωπαϊκού Ινστιτούτου Τεχνολογίας· ποιες είναι, όμως, οι ενέργειες που έχουν πραγματοποιηθεί για τη δημιουργία του; Μπορούμε να μιλάμε γι' αυτό διαρκώς, αλλά πρέπει να αναληφθεί δράση ώστε να δημιουργηθεί και να ξεκινήσει τη λειτουργία του, ως κεντρικής σημασίας συνιστώσα της καινοτομίας και της έρευνας στην Ευρώπη.
<P>
Δεύτερον, όσον αφορά το όλο θέμα των διπλωμάτων ευρεσιτεχνίας, πρέπει να προστατεύονται οι ιδέες και οι δημιουργίες που προέρχονται από αυτή την καινοτόμο στρατηγική και πολιτική. Διαφορετικά, όλοι οι πόροι για την έρευνα, όλοι οι ερευνητές, όλοι οι κορυφαίοι απόφοιτοι διδακτορικού επιπέδου θα μεταβούν στις "ΠΑ, στην Ιαπωνία και αλλού, διότι εκεί προστατεύονται οι ιδέες τους και γίνονται οι περισσότερες επενδύσεις.
<P>
Κατά τη γνώμη μου, αυτά είναι τα δύο καίρια ζητήματα όσον αφορά την υλοποίηση της στρατηγικής της Λισαβόνας στο μέλλον.
<P>
Συγχαίρω τον πρωθυπουργό κ. Vanhanen. Ενώ όλοι υποστήριζαν ότι δεν θα μπορούσατε να κάνετε την Ευρώπη να μιλήσει με μία φωνή στη Ρωσία, εσείς πετύχατε ακριβώς αυτό. Συγχαρητήρια.
<SPEAKER ID="033" NAME="Godfrey Bloom">
εξ ονόματος της Ομάδας IND/DEM. - (EN) Κύριε Πρόεδρε, μου είναι κάπως δύσκολο να αποφασίσω πώς ακριβώς να ξεκινήσω αυτή την παρέμβαση. " ενέργεια είναι η πηγή ζωής κάθε εθνικού κράτους και, βεβαίως, έχω εκλεγεί εδώ ως εκπρόσωπος ενός εθνικού κράτους.
<P>
Νομίζω ότι είναι πολύ δύσκολο στους πολίτες του "νωμένου Βασιλείου να δεχτούν ότι οι αποφάσεις για την ενεργειακή πολιτική τους είναι δυνατόν να λαμβάνονται ουσιαστικά από ξένους. Υπάρχουν άνθρωποι που ακόμα θυμούνται την εποχή που χρειάστηκε να πολεμήσουμε στη μάχη του Ατλαντικού και να ζήσουμε στην κόψη του μαχαιριού για την ελευθερία, επειδή οι χώρες της ηπειρωτικής Ευρώπης φαίνεται πως είναι ανίκανες να συμβιώσουν.
<P>
" σκέψη, ακόμη και η ιδέα ότι η ενέργεια του "νωμένου Βασιλείου θα μπορούσε να ελέγχεται βάσει κάποιου είδους συμφωνίας με έναν εγκληματία όπως ο Πούτιν είναι εντελώς γελοία! Είναι τρέλα να περιμένουμε το παραμικρό από ένα κομμάτι χαρτί που θα φέρει την υπογραφή του Πούτιν, όπως δεν θα μπορούσαμε να περιμένουμε το παραμικρό από ένα χαρτί που θα είχε υπογράψει ο Αδόλφος Χίτλερ. Ο άνθρωπος είναι εγκληματίας. Αν νομίζετε ότι ο λαός του "νωμένου Βασιλείου θα συνάψει οποιαδήποτε συμφωνία για την πηγή ζωής του, την πηγή ζωής του εθνικού κράτους, η οποία μάλιστα θα στηρίζεται σε άτομα τα οποία δεν έχουν κανένα συμφέρον από την ευημερία του "νωμένου Βασιλείου, σας δηλώνω ότι απατάστε οικτρά.
<P>
Πρέπει επίσης να αρχίσουμε να λέμε την αλήθεια. Φαίνεται να υπάρχει σε αυτό το Σώμα μια συγκεχυμένη εικόνα της ανανεώσιμης ενέργειας. Είναι επιστημονικώς αποδεδειγμένο ότι οι περισσότερες από τις ανανεώσιμες μορφές ενέργειας που χρησιμοποιούμε είναι αναποτελεσματικές. Τα αιολικά πάρκα είναι παράλογα. Αν ρωτήσετε προσωπικά κάθε επιστήμονα, θα σας πει ότι είναι τελείως ανόητο να αναμένει κανείς να παραγάγει το "νωμένο Βασίλειο τα επίπεδα ενέργειας που φαίνεται να απαιτεί η Ευρωπαϊκή Ένωση -δηλαδή 20% από ανανεώσιμες πηγές ενέργειας- μέσω αιολικών πάρκων. Πρέπει να αρχίσουμε να λέμε την αλήθεια στους πολίτες. Δεν διαθέτουμε ακόμη την αναγκαία τεχνολογία για τις ανανεώσιμες πηγές ενέργειας. Ας είμαστε ειλικρινείς επ' αυτού, αν και, βεβαίως, η ειλικρίνεια είναι κάτι που αποφεύγουμε σε τούτο το Σώμα!
<SPEAKER ID="034" NAME="Ryszard Czarnecki" AFFILIATION="NI">
(PL) Κύριε Πρόεδρε, θέλω καταρχάς να ευχαριστήσω τον Πρόεδρο Borrell, ο οποίος κατέστησε σαφές στον Πρόεδρο Πούτιν στο Λάχτι ότι η Ευρωπαϊκή Ένωση δεν πρόκειται να ανταλλάξει τα ανθρώπινα δικαιώματα με την ενέργεια. Αυτή η σημαντική δήλωση εκφράζει και εμένα προσωπικά, ενώ θεωρώ ότι εκφράζει επίσης το σύνολο των πολωνών βουλευτών του ΕΚ, καθώς και το σύνολο των βουλευτών του ΕΚ από τα νέα κράτη μέλη.
<P>
Ο Πρόεδρος Borrell, μαζί με τον Πρόεδρο της Πολωνίας και τους πρωθυπουργούς της Λετονίας, της Δανίας και της Σουηδίας, υπερασπίστηκαν την τιμή της Ευρώπης. Πρέπει να κοιτάζουμε τους ρώσους εταίρους μας στα μάτια όταν μιλάμε για τα ανθρώπινα δικαιώματα. Δεν μπορούμε να εφαρμόζουμε δύο μέτρα και σταθμά, δεν μπορούμε δηλαδή να επιμένουμε στον σεβασμό των ανθρωπίνων δικαιωμάτων μόνο απέναντι σε χώρες με τις οποίες δεν συμβαίνει να έχουμε εμπορικές συναλλαγές. " ενωμένη Ευρώπη δεν περιορίζεται στην οικονομία και τις συναλλαγές. Είναι επίσης ένα σύστημα αξιών, οι οποίες πρέπει να αποτελούν πάντα βασικό μας μέλημα και όχι μόνο όταν μας εξυπηρετεί. Κατά τη σύναψη αναγκαίων και σημαντικών επιχειρηματικών συμφωνιών με τη Ρωσία, είναι καλό να μην λησμονούμε τα λόγια του Λένιν, του αρχετύπου ρώσου πολιτικού, ότι "οι καπιταλιστές θα μας πουλήσουν το σκοινί με το οποίο θα τους κρεμάσουμε".
<P>
Χθες ορισμένοι πολωνοί δημοσιογράφοι με ρώτησαν αν η σύνοδος κορυφής του Λάχτι αποτελεί σημείο καμπής για τις σχέσεις μεταξύ της Ένωσης και της Ρωσίας. Ίσως· δεν το γνωρίζω. Μέχρι σήμερα, ορισμένα κράτη μέλη της Ένωσης προτιμούσαν να συναλλάσσονται με τη Ρωσία χωρίς να λαμβάνουν υπόψη τα υπόλοιπα κράτη. Ο κ. Σρέντερ αγκάλιασε τον κ. Πούτιν, ο κύριος και η κυρία Μπλερ διασκέδασαν μαζί με τον κύριο και την κυρία Πούτιν, ενώ ο κ. Μπερλουσκόνι έπλεξε το εγκώμιο του ρώσου ηγέτη και ο Πρόεδρος Σιράκ μιλούσε με συγκίνηση αναφερόμενος στον Πρόεδρο της Ρωσικής Ομοσπονδίας. Αρκετά! " Ευρωπαϊκή Ένωση πρέπει να είναι ενωμένη.
<SPEAKER ID="035" NAME="Camiel Eurlings" AFFILIATION="PPE-DE">
(EN) Κύριε Πρόεδρε, επιτρέψτε μου καταρχάς, ως πρόεδρος της αντιπροσωπείας του Κοινοβουλίου στη Ρωσία, να εκφράσω την εκτίμησή μας για το γεγονός ότι η φινλανδική Προεδρία αφιέρωσε σε τόσο μεγάλο βαθμό την προσοχή της στην εταιρική μας σχέση με τη Ρωσία.
<P>
Αυτή η εταιρική σχέση μπορεί να αποβεί προς όφελος και των δύο πλευρών. Όπως ανέφερε ο κ. πρωθυπουργός, μπορούμε να στηρίξουμε από κοινού τις προσπάθειες εξεύρεσης αποδεκτών διπλωματικών λύσεων στη Μέση Ανατολή. Αν μοιραζόμασταν τις ίδιες δημοκρατικές αρχές, αυτή θα ήταν η καλύτερη εγγύηση της σταθερότητας στις διμερείς μας σχέσεις. Επιπλέον, στους τομείς της οικονομίας και της ενέργειας, χρειαζόμαστε ο ένας τον άλλον. Αυτή η εταιρική σχέση μπορεί να λειτουργήσει μόνον εάν στηρίζεται σε κοινές αρχές, είναι ισορροπημένη και χαρακτηρίζεται από στοιχειώδη αμοιβαία εμπιστοσύνη. Θέλω να προβώ σε ορισμένες επισημάνσεις σχετικά με τα θέματα αυτά ενόψει της ολοκλήρωσης της άτυπης συνόδου κορυφής.
<P>
Πρέπει να καταστεί απολύτως σαφές ότι ο αποκλεισμός της Γεωργίας και η αντιμετώπιση των Γεωργιανών στη Ρωσία είναι απαράδεκτα. Αυτή είναι μια από τις πτυχές της τακτικής παρεμβάσεων της Ρωσίας, την οποία παρακολουθήσαμε επίσης στη Λευκορωσία και την Ουκρανία. Πρέπει να καταστεί σαφές ότι ο σεβασμός των ευρωπαϊκών αρχών συνεπάγεται ότι οι κοινοί μας γείτονες έχουν το δικαίωμα να αποφασίζουν κυρίαρχα για το μέλλον τους.
<P>
Δεύτερον, η δολοφονία της Anna Politkovskaya είναι το τελευταίο περιστατικό σε μια μακρά σειρά τουλάχιστον 19 περιπτώσεων δημοσιογράφων οι οποίοι είτε εξαφανίστηκαν είτε δολοφονήθηκαν αφότου ο Πούτιν έγινε Πρόεδρος. Χαιρετίζω τη δήλωση της Δούμας και τα σχόλια του κ. Πούτιν· όμως, το μόνο που θα μας πείσει πραγματικά θα είναι να εξευρεθούν οι δράστες και να οδηγηθούν στη δικαιοσύνη. Επιπλέον, η Δούμα και ο Πρόεδρος θα ήταν ακόμη πιο πειστικοί αν συμφωνούσαν στη λήψη μέτρων ενίσχυσης της μειωμένης ελευθερίας του Τύπου.
<P>
Τρίτον, τέθηκε το θέμα της οικονομικής συνεργασίας, το οποίο συζητείται συχνά. Σε αυτόν τον τομέα απαιτείται αμοιβαιότητα. Δεν είναι δυνατόν να επιδιώκει η Ρωσία να επενδύσει στις υποδομές μας για το φυσικό αέριο και το πετρέλαιο, και μάλιστα να επιθυμεί να αγοράσει μειοψηφικό μερίδιο μετοχών της Airbus, ενώ συγχρόνως οι δικές μας εταιρείες, όπως η Shell και η Mobil, εξαιρούνται από την εκμετάλλευση των πετρελαϊκών αποθεμάτων της Ρωσίας. Αυτό το αναφέρω επειδή πιστεύω ότι η Ευρώπη οφείλει να υποστηρίξει ομόφωνα αυτές τις αρχές.
<P>
" Ευρώπη φάνηκε ισχυρή για πρώτη φορά στη Φινλανδία. Ο Πούτιν υποχρεώθηκε να τηρήσει αμυντική στάση έναντι της ενωμένης Ευρώπης. Αυτό πρέπει να μας ενθαρρύνει να ενωθούμε ακόμη περισσότερο στο μέλλον, διότι μόνον έτσι αυτή η εταιρική σχέση θα μπορέσει να είναι ισορροπημένη και να εξυπηρετεί τα συμφέροντα και των δύο πλευρών.
<P>
Εν κατακλείδι, αν θεωρούμε, όπως ο κ. Schulz, ότι η καινοτομία δεν προωθείται αρκετά, οφείλουμε να στηρίξουμε τον Πρόεδρο της Επιτροπής, ο οποίος καταβάλλει προσπάθειες, ενώ πρέπει να πιέσουμε τις εθνικές ηγεσίες μας να στηρίξουν την Επιτροπή προκειμένου να επιτευχθούν ουσιαστικά αποτελέσματα.
<P>
Τέλος, συγχαίρω τον κ. Μπλερ και τον κ. Balkenende για την πρωτοβουλία τους σχετικά με την αλλαγή του κλίματος, η οποία αξίζει την πλήρη στήριξή μας.
<P>
(Χειροκροτήματα)
<SPEAKER ID="036" NAME="Hannes Swoboda" AFFILIATION="PSE">
(DE) Κύριε Πρόεδρε, κύριε Προεδρεύων του Συμβουλίου, κύριε Πρόεδρε της Επιτροπής, νομίζω ότι η σύνοδος κορυφής του Λάχτι αποτελεί ένα μεγάλο βήμα προόδου. Ελπίζω ότι το πνεύμα του Λάχτι που επικαλεστήκατε εδώ θα φέρει -όπως είπε ο κ. Schulz- πραγματικά και συγκεκριμένα αποτελέσματα.
<P>
Κύριε Barroso, παρουσιάσατε μια πρόταση εξωτερικής πολιτικής στον τομέα της ενεργειακής πολιτικής, την οποία επικροτώ θερμά. Σας υποστηρίζω πλήρως. Ωστόσο, σας παρακαλώ να παραμείνετε δυνατός όταν γι' άλλη μια φορά κάποιες χώρες θα απομακρυνθούν απ' αυτήν γιατί θα καταλάβουν ότι τελικά μάλλον δεν θέλουν αυτήν την κοινή γραμμή στην ενεργειακή και την κοινή εξωτερική πολιτική. Επίσης, παρακαλώ τον κ. Vanhanen να το πει αυτό στα μέλη του Συμβουλίου του. Όσα αποφασίστηκαν εδώ -ακούω πολύ καλά πράγματα από τη συζήτηση στο Λάχτι- πρέπει τώρα να εφαρμοστούν. Αυτή είναι η μοναδική μας ευκαιρία για να μπορέσουμε να υπερασπιστούμε τα συμφέροντά μας.
<P>
Έγινε λόγος για την εξάρτηση από τη Ρωσία, όμως ασφαλώς θα πρέπει επίσης να αναλογιστούμε ότι και η Ρωσία εξαρτάται από την Ευρωπαϊκή Ένωση, από την κατανάλωση αργού πετρελαίου και φυσικού αερίου, ειδικά μάλιστα εφόσον οι αγωγοί οδηγούν σχεδόν αποκλειστικά προς την κατεύθυνση της Ευρωπαϊκής Ένωσης. Έτσι, ασφαλώς πρέπει να πάμε σε αυτές τις διαπραγματεύσεις με υπερηφάνεια και αυτοπεποίθηση και να μην φοβόμαστε να θίξουμε ορισμένα θέματα. Ειδικά σε αυτόν τον τομέα, πρέπει να θεσπίσουμε μία αμοιβαία εξάρτηση, περιλαμβανομένων φυσικά και εκείνων των περιοχών που αναφέρατε, κύριε Πρόεδρε της Επιτροπής, και που δεν θα πρέπει να ξεχάσουμε, όπως για παράδειγμα την Ουκρανία ή άλλες χώρες της περιοχής της Μαύρης Θάλασσας, και ιδίως την Τουρκία. Και με αυτές τις χώρες πρέπει να καταρτίσουμε μία κοινή πολιτική. Τότε θα μπορέσουμε να επιτύχουμε μα πραγματική εταιρική σχέση με τη Ρωσία.
<P>
Αναφορικά με τις διαφωνίες, δεν πρέπει να ξεχνάμε ότι στις σχέσεις μας με τη Ρωσία και ιδίως στη μελλοντική συμφωνία εταιρικής σχέσης χρειαζόμαστε και μία σαφή διαδικασία επίλυσης διαφορών. Πρέπει να υπάρχει, όπως στον ΠΟΕ, μία διαδικασία επίλυσης διαφορών για τις κρίσεις που ενδέχεται να ανακύψουν ανά πάσα στιγμή και που δεν θα μπορέσουμε να αποφύγουμε και στο μέλλον, έτσι ώστε τελικά να μπορούμε να λύσουμε αυτά τα προβλήματα μαζί ή μέσω ενός ανεξάρτητου διαμεσολαβητή.
<P>
Ο στόχος μας είναι η εταιρική σχέση. Όπως ήδη είπε ο κ. Schultz, είναι σαφές ότι ο Πούτιν είναι ένας ισχυρός ανήρ. Πολλοί Ρώσοι το θεωρούν αυτό θετικό, αν όμως η Ευρωπαϊκή Ένωση είναι ενωμένη, είναι πιο ισχυρή από τον Πούτιν. Τότε θα μπορέσουμε πραγματικά να επιτύχουμε μία καλή, σωστή και ισότιμη εταιρική σχέση.
<P>
(Χειροκροτήματα)
<SPEAKER ID="037" NAME="Annemie Neyts-Uyttebroeck" AFFILIATION="ALDE">
(NL) Κύριε Πρόεδρε, κύριε Προεδρεύων του Συμβουλίου, κύριε Επίτροπε, η Φινλανδία προεδρεύει της Ευρωπαϊκής Ένωσης σε μια πολύ δύσκολη περίοδο, καθώς οι αρχηγοί κρατών και κυβερνήσεων διαφωνούν σε μεγάλο βαθμό μεταξύ τους σχετικά με το μέλλον της Ευρωπαϊκής Ένωσης. Ορισμένοι μάλιστα εξ αυτών δεν γνωρίζουν καν προς ποια κατεύθυνση επιθυμούν να την στρέψουν.
<P>
Ένας ηγέτης κύρους, όπως ο Πρόεδρος Μπους ή, πιο πρόσφατα, ο Πρόεδρος Πούτιν, μπορεί, συνεπώς, να προσφέρει τη λύση. Δεδομένου, όμως, του παρελθόντος της, η Φινλανδία είναι ίσως το πιο κατάλληλο κράτος μέλος για την έναρξη εις βάθος διαλόγου με τη Ρωσία.
<P>
Θέλω, λοιπόν, να συγχαρώ τον Πρόεδρο για τον τρόπο με τον οποίο χειρίστηκε την άτυπη σύνοδο κορυφής, καθώς και για την ομοφωνία που πέτυχε, όσον αφορά τόσο την ενεργειακή πολιτική όσο και τη στάση έναντι της Ρωσίας. Οφείλω, όμως, να πω κάτι που με βασανίζει: 25 συν 2 αρχηγοί κρατών και κυβερνήσεων συνωστίζονταν γύρω από τον ηγέτη μιας υπερδύναμης! Εξακολουθώ να πιστεύω ότι αυτό είναι λυπηρό. Ελπίζω ειλικρινά ότι οι αρχηγοί κρατών και κυβερνήσεων της ΕΕ θα φροντίσουν επιτέλους για την ενηλικίωση της Ευρωπαϊκής Ένωσης.
<SPEAKER ID="038" NAME="Claude Turmes" AFFILIATION="Verts/ALE">
(EN) Κύριε Πρόεδρε, καταρχάς θέλω να αποδώσω εύσημα στους πρωθυπουργούς Μπλερ και Balkenende, διότι οδηγούν την Ευρώπη προς τα εμπρός στο θέμα της αλλαγής του κλίματος, ενώ σε αυτή την επιστολή αποκλείουν ρητώς κάθε αναφορά στην πυρηνική ενέργεια. " πυρηνική ενέργεια αντιστοιχεί στο 6% μόλις της ενέργειάς μας και θα διχάσει ακόμη περισσότερο την Ευρώπη, αντί να μας βοηθήσει να καταλήξουμε σε κοινές θέσεις.
<P>
Κύριε Barroso, φρονώ ότι έχετε τώρα την ιστορική ευθύνη να εκπονήσετε μια λεπτομερή έκθεση για την ενέργεια τον Ιανουάριο. Σε αυτή την έκθεση, αναμένουμε να τεθεί συγκεκριμένος στόχος για τις εκπομπές CO2 στην Ευρώπη έως το 2020. Αν δεν τεθεί ένας τέτοιος στόχος για την Ευρώπη δεν πρόκειται να υπάρξει επενδυτική σταθερότητα για τις επιχειρήσεις μας· σε τι, άλλωστε, συνίσταται η βελτίωση της ρύθμισης αν δεν αφορά τον συνδυασμό των πολιτικών για την ενέργεια και το περιβάλλον στο έγγραφο που θα εκπονήσετε;
<P>
" δεύτερη προτεραιότητα αυτής της έκθεσης για την ενέργεια πρέπει να είναι ο τερματισμός της ολιγοπωλιακής διάρθρωσης των τομέων της ενέργειας και των μεταφορών στην Ευρώπη. Οι ευρωπαϊκές επιχειρήσεις, οι ευρωπαίοι πολίτες, χάνουν δισεκατομμύρια ευρώ λόγω της έλλειψης ανταγωνισμού, και οι ίδιες αυτές επιχειρήσεις αποτρέπουν την ανάπτυξη της καινοτομίας που θα μπορούσαμε να επιτύχουμε σε αυτούς τους τομείς. Όσο δεν καταργούνται αυτά τα ολιγοπώλια, χρειαζόμαστε συγκεκριμένες τομεακές πολιτικές για τις ανανεώσιμες πηγές ενέργειας κ.ο.κ. Μια τέτοια στρατηγική αποτελεί τη βάση για μια εξωτερική πολιτική ενέργειας· πρόκειται δε για ένα ειρηνευτικό εγχείρημα που αφορά όλο τον κόσμο, καθόσον οι τεχνολογίες αυτές θα εκτονώσουν τις πιέσεις στους ενεργειακούς πόρους, ενώ αποτελούν οικονομική ευκαιρία για την Ευρώπη.
<SPEAKER ID="039" NAME="Ilda Figueiredo" AFFILIATION="GUE/NGL">
(PT) " αυξανόμενη παραγνώριση από τα ευρωπαϊκά θεσμικά όργανα του κοινωνικού αντίκτυπου από την επιτάχυνση του νεοφιλελευθερισμού είναι ανησυχητική. Αυτό το φαινόμενο δεν διατηρεί απλώς υψηλά τα ποσοστά της ανεργίας, της φτώχειας και του κοινωνικού αποκλεισμού, αλλά αυξάνει επίσης τις θέσεις εργασίας χωρίς ασφάλεια και ικανοποιητικές αμοιβές. Επιπλέον, καταβάλλονται προσπάθειες για επαναφορά της έννοιας του "συνδυασμού ευελιξίας και ασφάλειας" (flexicurity), η οποία υποχρεώνει τους εργαζόμενους να παραιτηθούν των θεμελιωδών δικαιωμάτων τους και να δεχτούν όλο και πιο ανασφαλείς θέσεις εργασίας.
<P>
Τα μέτρα που εφαρμόζονται, καθώς και μέτρα που έχουν προταθεί, όπως η ελευθέρωση και η απορρύθμιση των υπηρεσιών και η αποδιάρθρωση των δημοσίων υπηρεσιών, καταπατούν το ευρωπαϊκό κοινωνικό πρότυπο, κάτι που μας βρίσκει απολύτως αντίθετους. Οι διαμαρτυρίες κατά αυτών των πολιτικών αυξάνονται, όπως καταδεικνύει η τεράστια διαδήλωση της 12ης Οκτωβρίου στη Λισαβόνα, την οποία διοργάνωσε η CGTP (Γενική Συνομοσπονδία Εργαζομένων Πορτογαλίας). Σε αυτή συμμετείχαν περίπου 100 000 εργαζόμενοι, γεγονός που την καθιστά τη μεγαλύτερη διαδήλωση μετά τη δεκαετία του 1980. Δεν νομίζετε ότι είναι καιρός να ληφθούν υπόψη τα εύλογα αιτήματά τους;
<SPEAKER ID="040" NAME="Mirosław Mariusz Piotrowski" AFFILIATION="IND/DEM">
(PL) Κύριε Πρόεδρε, είναι γνωστό σε όλους ότι η σύνοδος κορυφής του Λάχτι δεν οδήγησε σε κάποιο επίτευγμα. Επιπλέον, δεν σημειώθηκε ουσιαστική πρόοδος στις συνομιλίες με τη Ρωσία σχετικά με τη συνεργασία στον τομέα της ενέργειας. Είναι δε λυπηρό το γεγονός ότι, παρά τις δηλώσεις περί του αντιθέτου, η Ευρωπαϊκή Ένωση δεν παρουσιάστηκε ως ενιαία δύναμη την οποία η Ρωσία θα όφειλε να αντιμετωπίσει με μεγαλύτερη σοβαρότητα. Ως εκ τούτου, η στάση που τήρησαν ορισμένες χώρες, όπως η Πολωνία, είναι αξιέπαινη. Το ίδιο ισχύει και για τη στάση που τήρησε ο Πρόεδρος του Ευρωπαϊκού Κοινοβουλίου, ο κ. Borrell, χάρη στον οποίο ακούστηκε στο Λάχτι η φωνή των νέων κρατών μελών - των γειτόνων της Ρωσίας.
<P>
Όλα αυτά έχουν επίσης ερμηνευτεί ως έκκληση για ενότητα στο θέμα της ενεργειακής πολιτικής στους κόλπους της Ευρωπαϊκής Ένωσης. Μόνον εάν τηρήσουμε σκληρή και αποφασιστική στάση έναντι της Ρωσίας μπορούμε να ελπίζουμε στην επιτυχία των διαπραγματεύσεων σχετικά με την ενεργειακή ασφάλεια της Ευρώπης. Δυστυχώς, αυτό δεν έχει γίνει ακόμη κατανοητό από όλα τα κράτη μέλη.
<SPEAKER ID="041" NAME="Mario Borghezio" AFFILIATION="NI">
(IT) Κύριε Πρόεδρε, κυρίες και κύριοι, άκουσα πολλές παθιασμένες κουβέντες υπέρ των ανθρωπίνων δικαιωμάτων, ακόμη και από τα έδρανα των κομμάτων εκείνων, τα οποία επί δεκαετίες σιωπούσαν όταν στην Ανατολή πραγματοποιούνταν λαϊκές εξεγέρσεις στο Βερολίνο, στη Βουδαπέστη, κ.ο.κ.. Εκείνη την εποχή, τόσο η Ευρώπη όσο και τα κόμματα αυτά σιωπούσαν, ενώ τώρα είναι όλοι υπέρμαχοι των ανθρωπίνων δικαιωμάτων και βάζουν τη Ρωσία του Βλαντιμίρ Πούτιν στο εδώλιο του κατηγορουμένου.
<P>
Αν αληθεύει ότι τα ανθρώπινα δικαιώματα δεν πρέπει να ανταλλάσσονται με οικονομικά συμφέροντα -και είμαι απόλυτα πεπεισμένος ότι αληθεύει- άλλο τόσο αληθεύει ότι το επίκεντρο της προσοχής μας και η εκ μέρους μας αποφασιστική υπεράσπιση των αξιών στις οποίες εδράζεται η Ευρώπη και οι οποίες σήμερα παραβιάζονται συχνά στη Ρωσία, αλλά όχι μόνο εκεί -παρεμπιπτόντως, θα ήθελα να ακούσω το ίδιο πάθος όταν γίνεται λόγος για την παραβίαση των ανθρωπίνων δικαιωμάτων στην Τουρκία, για παράδειγμα, μια χώρα την οποία ορισμένοι επιθυμούν να υποδεχθούν με ενθουσιασμό στην Ευρωπαϊκή Ένωση, ει δυνατόν αμέσως- δεν πρέπει να μας κλείνουν τα μάτια μπροστά στην αναγκαιότητα. Είναι προφανές ότι όσο η Ρωσία μας χρειάζεται για μια ενεργειακή συνεργασία, άλλο τόσο χρειαζόμαστε και εμείς μια συμφωνία οικονομικής εταιρικής σχέσης με τη Ρωσία.
<P>
Θέλω να παρατηρήσω ότι ο ίδιος ο κ. Πούτιν δήλωσε ότι δεν απορρίπτει τις αρχές του Χάρτη, αλλά ζητά να συνταχθεί ένα άλλο έγγραφο που θα αποδέχεται τις εν λόγω αρχές και θα τις τροποποιεί εν μέρει. Πρόκειται επομένως για ένα πολύ σαφές άνοιγμα. Το ζήτημα της συμφωνίας με τη Ρωσία υπογραμμίζεται από γεωοικονομικά και γεωστρατηγικά θέματα. Τέτοιου είδους είναι η συμφωνία που έχουμε ενώπιόν μας και αφορά το οικονομικό μέλλον της περιοχής μας. Είναι αναγκαία επομένως μια δόση ρεαλισμού, χωρίς φυσικά να σταματήσουμε να προστατεύουμε τα ανθρώπινα δικαιώματα, τα οποία ωστόσο αντιπροσωπεύουν και στην περίπτωση αυτή ένα μέσο άσκησης πίεσης, δεδομένου ότι η πολιτική του κ. Πούτιν στρέφεται προς έναν οικονομικό εθνικισμό που είναι ανησυχητικός για την Ευρώπη, κλείνει τις πόρτες στη συνεργασία και περικόπτει τις συμβάσεις με δυτικές επιχειρήσεις. Αυτή είναι μια πολιτική ρεαλισμού, την οποία πρέπει να υποστηρίξουμε με μεγάλο σθένος και με μεγάλο αίσθημα ευθύνης.
<SPEAKER ID="043" NAME="Timothy Kirkhope" AFFILIATION="PPE-DE">
(EN) Κύριε Πρόεδρε, όταν άκουσα νωρίτερα τον κ. Bloom, από το Κόμμα Ανεξαρτησίας του "νωμένου Βασιλείου, εξεπλάγην, διότι νόμιζα ότι οι δεινόσαυροι είχαν εξαφανιστεί πριν από εκατομμύρια χρόνια.
<P>
Θα εστιάσω την παρέμβασή μου στο κεντρικό θέμα της συνόδου κορυφής του Λάχτι: στο θέμα της ενεργειακής ασφάλειας της Ευρώπης και της εξέλιξης των σχέσεών μας με τη Ρωσία.
<P>
" πρόσφατη διαμάχη μεταξύ της Ουκρανίας και της Ρωσίας σχετικά με τα αποθέματα φυσικού αερίου προκάλεσε ανησυχία σε όλους μας. Δεν πρέπει να έχουμε την παραμικρή αμφιβολία ότι η σχέση μεταξύ της ΕΕ και της Ρωσίας είναι ζωτικής σημασίας, ενώ πρέπει να αναζητηθούν τρόποι ενίσχυσής της. Θα χρειαστούμε τους ενεργειακούς πόρους της Ρωσίας τις επόμενες δεκαετίες, ενώ, κατά τον ίδιο τρόπο, η Ρωσία θα χρειαστεί την πρόσβαση στις αγορές της ΕΕ προκειμένου να αναπτύξει τις οικονομικές της δυνατότητες. Καθώς διακυβεύονται ζωτικά συμφέροντα και των δύο πλευρών, δεν υπάρχουν περιθώρια διπλωματικών κινήσεων εντυπωσιασμού.
<P>
Άκουσα με ικανοποίηση τη δήλωση του Προέδρου Πούτιν ότι επιθυμεί την ανάπτυξη μιας σχέσης η οποία θα στηρίζεται σε κοινές αξίες. Οι αξίες αυτές πρέπει να περιλαμβάνουν την αταλάντευτη προσήλωση της Ρωσίας στην πολυφωνία και στις αρχές της δημοκρατικής διαδικασίας. Για να δεχτούμε αυτή τη σπουδαία χώρα ως στρατηγικό εταίρο τα επόμενα χρόνια, πρέπει να είμαστε βέβαιοι ότι η Ρωσία θα σέβεται τις ίδιες με την Ευρώπη αρχές και πρότυπα στα θέματα της δημοκρατίας και των ανθρωπίνων δικαιωμάτων. Επί του παρόντος, πρέπει ίσως να δεχτούμε την ειλικρίνεια των δηλώσεων του κ. Πούτιν και να τον ενθαρρύνουμε να διασφαλίσει την άνθηση της δημοκρατίας στη Ρωσία. Ορισμένοι, ωστόσο, πιστεύουν ότι η δημοκρατική διαδικασία στη Ρωσία κινείται με βραδείς ρυθμούς το τελευταίο διάστημα. Ευελπιστώ ότι θα γίνουν περισσότερες κινήσεις προς την ορθή κατεύθυνση.
<P>
Συγχαίρω τον Πρόεδρο Barroso για τη δήλωσή του ότι η σχέση με τη Ρωσία προϋποθέτει τον σεβασμό των αρχών της διαφάνειας, του κράτους δικαίου και της αμοιβαιότητας. Ευελπιστώ ότι ο κ. Πούτιν τον άκουσε.
<P>
Αισθάνθηκα απογοήτευση όσον αφορά τα θέματα των ανθρωπίνων δικαιωμάτων. Με απογοήτευσε το γεγονός ότι ο πρωθυπουργός της ίδιας μου της χώρας, της Βρετανίας, ο οποίος είχε δηλώσει ότι θα έθιγε τα θέματα αυτά στον κ. Πούτιν, φαίνεται ότι εν τέλει δεν το έπραξε. Οφείλει τώρα να αναζητήσει την κατάλληλη στιγμή ώστε να το πράξει.
<P>
Δεν χρειάζεται να μας φοβίζει ο ειλικρινής διάλογος σχετικά με τα θέματα αυτά. Είναι, άλλωστε, επιβεβλημένος για μια παραγωγική σχέση στο μέλλον μεταξύ της Ευρώπης και της Ρωσίας.
<SPEAKER ID="044" NAME="Robert Goebbels" AFFILIATION="PSE">
(FR) Κύριε Πρόεδρε, κύριε Προεδρεύοντα του Συμβουλίου, κύριε Πρόεδρε της Επιτροπής, κυρίες και κύριοι συνάδελφοι, οι άτυπες σύνοδοι κορυφής δεν καταλήγουν παρά σε εικονικά συμπεράσματα. Είναι ο φαντασιακός, ονειροπόλος κόσμος.
<P>
Ας σταθούμε για μια στιγμή στην πραγμάτωση του ονείρου. " Ευρώπη είναι οικονομικός γίγαντας. Ακόμη και αν εξαιρέσουμε το ενδοκοινοτικό εμπόριο μεταξύ των 25 κρατών μελών, είμαστε η πρώτη παγκόσμια δύναμη στις εξαγωγές. " Ευρώπη είναι ο πρώτος προορισμός για τις άμεσες ξένες επενδύσεις. Χωρίς να συνυπολογίσει τις συγχωνεύσεις και τις εξαγορές, η εταιρεία IBM κατέγραψε, το 2005, 8 000 επενδύσεις σε νέες δυνατότητες παραγωγής σε παγκόσμια κλίμακα, εκ των οποίων 900 στην Κίνα, 600 στην Ινδία, 1 200 στις "νωμένες Πολιτείες και 3 200 στην Ένωση, η οποία προσελκύει, επομένως, το 40% των παγκόσμιων παραγωγικών επενδύσεων.
<P>
Όντως, η Ευρώπη απώλεσε μερίδιο αγοράς, σε μικρότερο όμως βαθμό σε σύγκριση με τις "νωμένες Πολιτείες και την Ιαπωνία. Όντως, η Κίνα κατέστη ο μεγαλύτερος προμηθευτής μας, η Ευρώπη όμως διπλασίασε τον όγκο των εξαγωγών της προς την Κίνα. Πράγματι, το 60% των κινεζικών εξαγωγών το 2005 πραγματοποιήθηκε από ξένες εταιρείες, εγκατεστημένες στην Κίνα. Οι χώρες της Τριάδας πωλούν στον εαυτό τους τα εμπορεύματα τα οποία παράγουν στην Κίνα προς μέγιστη χαρά των καταναλωτών μας και των μετόχων των πολυεθνικών εταιρειών. Όντως, έχουμε υπερβολική ανεργία παρά το γεγονός ότι δημιουργούμε νέες θέσεις εργασίας. Θα διαπιστώσετε ότι οι πιο χαμηλοί μισθοί είναι στους τομείς της εστίασης, στις εταιρείες περίθαλψης και καθαριότητας, στις μικρές επιχειρήσεις και στις βιοτεχνίες, τομείς οι οποίοι δεν υπόκεινται στον παγκόσμιο ανταγωνισμό.
<P>
Βεβαίως, η Ευρώπη μπορεί να τα καταφέρει καλύτερα, πρέπει όμως οι νάνοι που μας κυβερνούν να αρχίσουν επιτέλους να υλοποιούν τις ίδιες τους τις αποφάσεις: να επενδύσουν στην καινοτομία, στην έρευνα και στα διευρωπαϊκά δίκτυα. Αυτό που χρειαζόμαστε είναι ένας πραγματικός προϋπολογισμός για την Ένωση, ο οποίος να της επιτρέψει να υποστηρίξει την ταχεία ενσωμάτωση των νέων μελών και να δημιουργήσει, έτσι, μια εσωτερική αγορά με περισσότερη ανάπτυξη για όλους. Πέραν αυτών, αν οι αρχηγοί τιμούσαν την ίδια τους την υπογραφή, θα καταλήγαμε ενδεχομένως σε μια νέα ευρωπαϊκή συνθήκη για την ενέργεια. Τέλος, αν οι σύνοδοι κορυφής έπαυαν να λαμβάνουν εικονικές αποφάσεις, ο Πρόεδρος Barroso θα μπορούσε να δημιουργήσει ένα Ευρωπαϊκό Τεχνολογικό Ινστιτούτο, στο οποίο να δοθούν πραγματικές πιστώσεις.
<P>
Κύριε Vanhanen, πρέπει άραγε όλα αυτά να παραμείνουν όνειρο;
<SPEAKER ID="045" NAME="Lena Ek" AFFILIATION="ALDE">
(EN) Κύριε Πρόεδρε, χαιρετίζω τις διαπραγματεύσεις και τις συνομιλίες της Ευρωπαϊκής Ένωσης -η οποία παρουσίασε ενιαίο μέτωπο- με τη Ρωσία για τα ανθρώπινα δικαιώματα, το κράτος δικαίου, τη δολοφονία της Anna Politkovskaya και άλλων δημοσιογράφων στη Ρωσία και, βεβαίως, σχετικά με την ενέργεια.
<P>
Σύμφωνα με ένα παλιό ρωσικό ρητό: "αγάπα τον γείτονά σου, αλλά χτίσε και φράχτη". Οι τρέχουσες ενεργειακές διαπραγματεύσεις με τη Ρωσία πρέπει να στηρίζονται στην αμοιβαιότητα, το κράτος δικαίου και τη διαφάνεια. Εντούτοις, οι εξελίξεις αυτή την περίοδο στον ενεργειακό τομέα της Ρωσίας κινούνται προς την ακριβώς αντίθετη κατεύθυνση, γεγονός που οφείλουμε να λάβουμε υπόψη. Αυτό αποδεικνύει επίσης ότι είναι απολύτως αναγκαία η δημιουργία μιας κοινής ευρωπαϊκής ενεργειακής πολιτικής, όχι μόνο για την ασφάλεια του ενεργειακού εφοδιασμού, αλλά και για την καταπολέμηση του φαινομένου του θερμοκηπίου. Πολύ σύντομα θα διαπραγματευθούμε το σύστημα εμπορίας εκπομπών με τη Ρωσία, η οποία έχει υπογράψει και κυρώσει το Πρωτόκολλο του Κυότο. Αυτή θα είναι η πραγματική λυδία λίθος για την ενότητα της Ευρωπαϊκής Ένωσης και τη ρωσική...
<P>
(Ο Πρόεδρος διακόπτει την ομιλήτρια)
<SPEAKER ID="046" NAME="Milan Horáček" AFFILIATION="Verts/ALE">
(DE) Κύριε Πρόεδρε, μπορεί να είναι δύσκολο να συνδυάσουμε την ενεργειακή ασφάλεια της Ευρώπης με τις θεμελιώδεις ευρωπαϊκές αξίες μας, θέλουμε όμως να αποτύχουμε γι' αυτό; Οι πληρωμένες δολοφονίες είναι στη Ρωσία στην ημερήσια διάταξη, το ίδιο και η καταπίεση των μη κυβερνητικών οργανώσεων και η περιστολή των θεμελιωδών δημοκρατικών δικαιωμάτων. Αναφορικά με την ενεργειακή πολιτική και τα ανθρώπινα δικαιώματα, η περίπτωση της Yukos, η φυλάκιση του κ. Khodorkovsky και του κ. Lebedev και ο πόλεμος στην Τσετσενία παραμένουν επίκαιρα παραδείγματα του δεσποτισμού της κυβέρνησης Πούτιν. " δολοφονία της Anna Politkovskaya καθιστά γι' άλλη μια φορά με τραγικό τρόπο σαφές ότι η Ρωσία κατέχει τη δεύτερη θέση μετά την Κολομβία στα εγκλήματα σε βάρος επικριτικών δημοσιογράφων.
<P>
Σήμερα η Ρωσία βρίσκεται στο μεταίχμιο μεταξύ μικρών βημάτων προς τη δημοκρατία και αυταρχικών δομών. " κριτική δεν αρκεί πια. " ενεργειακή πολιτική και τα ανθρώπινα δικαιώματα πρέπει να γίνουν αντικείμενο κοινής διαπραγμάτευσης και δεν πρέπει να χρησιμοποιούνται το ένα εναντίον του άλλου. Σύμφωνα με τον κ. Πούτιν, δεν υπάρχουν αξιόπιστα εχέγγυα ως προς την ενεργειακή ασφάλεια. Εμείς πρέπει παρ' όλ' αυτά να εξασφαλίσουμε αξιόπιστες εγγυήσεις για το ευρωπαϊκό σύστημα αξιών μας.
<SPEAKER ID="047" NAME="Κυριάκος Τριανταφυλλίδης" AFFILIATION="GUE/NGL">
Κύριε Πρόεδρε, θα σταθώ σε δύο θέματα τα οποία συζητήθηκαν κατά τη διάρκεια της άτυπης Συνόδου Κορυφής του Λάχτι. Το πρώτο έχει να κάνει με την πολιτική καινοτομίας η οποία, κατά την άποψή σας, κύριε Vanhanen, θα είναι η πηγή για την ευρωπαϊκή ανάπτυξη. Δεν νομίζω όμως ότι έχουμε υπόψη την ίδια πολιτική καινοτομίας, αφού εσείς μιλάτε για διάλυση των εμποδίων στη διασυνοριακή οικονομική δραστηριότητα και αφαίρεση των παραγόντων που νοθεύουν τον ανταγωνισμό.
<P>
Μήπως θα έπρεπε, όμως, να επικεντρωθούμε σε κάποιο πιο κοινωνικό μοντέλο ανάπτυξης; Εξάλλου βλέπετε και την άποψη των ευρωπαίων πολιτών για την Ένωση, βρίσκεται στο ναδίρ. Μήπως είναι καιρός να σκεφθείτε μια βιώσιμη στρατηγική επαναφοράς της αξιοπιστίας;
<P>
Το δεύτερο θέμα, κύριε Πρόεδρε, αφορά την Κύπρο. Απλά μια ερώτηση, κύριε Προεδρεύοντα: συζητήσατε το ενδεχόμενο τον Δεκέμβριο η Τουρκία να συνεχίζει να μην αναγνωρίζει την Κυπριακή Δημοκρατία και να κρατάει κλειστά τα αεροδρόμια και τα λιμάνια της;
<SPEAKER ID="048" NAME="Inese Vaidere" AFFILIATION="UEN">
(LV) Κυρίες και κύριοι, καταρχάς, η σύνοδος κορυφής του Λάχτι λειτούργησε ως δείκτης της ενότητας των ευρωπαϊκών πολιτικών. Αν μπορούμε τώρα να μιλήσουμε με μία φωνή για την ενέργεια, αυτό αποτελεί χρήσιμο βήμα στην κατεύθυνση του να μιλάμε με μία φωνή για όλα τα θέματα εξωτερικής πολιτικής. Δεύτερον, ένας ακόμη δείκτης είναι το εάν και πώς μπορούμε να επηρεάσουμε τις πολιτικές της Ρωσίας. Όταν μιλά στην Ευρωπαϊκή Ένωση για θέματα ενέργειας, η Ρωσία γνωρίζει πολύ αποτελεσματικούς τρόπους εκμετάλλευσης των φόβων μας, ενώ εμείς λησμονούμε ότι τη Ρωσία την συμφέρει να έχει καλές σχέσεις μαζί μας - για την επικερδή πώληση της ενέργειάς της, τη διευκόλυνση του συστήματος θεωρήσεων και τη χρησιμοποίηση όλων των διευκολύνσεων που προσφέρει ο ευρωπαϊκός πολιτισμός, ούτως ειπείν. Αυτό πρέπει να το εκμεταλλευτούμε αποτελεσματικά, προκειμένου να επιτευχθεί πρόοδος στους τομείς της ελευθερίας του Τύπου, της δημοκρατίας, των ανθρωπίνων δικαιωμάτων και της αμοιβαιότητας στον τομέα των επενδύσεων. Τρίτον, υπάρχει το θέμα της πολιτικής καινοτομίας. Επί του παρόντος, δεν επιτυγχάνεται η πλήρης εκμετάλλευση των δυνατοτήτων των νέων κρατών μελών. Το Ευρωπαϊκό Ινστιτούτο Τεχνολογίας πρέπει να δημιουργηθεί σε ένα από τα νέα κράτη μέλη. " Ρίγα της Λετονίας, ως κέντρο τεχνολογίας και προστασίας του περιβάλλοντος στα κράτη της Βαλτικής, είναι η καταλληλότερη έδρα για το εν λόγω ινστιτούτο. Σας ευχαριστώ.
<SPEAKER ID="049" NAME="Γεώργιος Καρατζαφέρης" AFFILIATION="IND/DEM">
Κύριε Πρόεδρε, νομίζω ότι συνεχίζουμε να βαδίζουμε προς λάθος κατεύθυνση. Για ποιο λόγο τα έχουμε βάλει με τη Ρωσία; Και η τελευταία αυτή Διάσκεψη, ήταν ένας πόλεμος κατά της Ρωσίας. Αυτό λένε όλα τα πρωτοσέλιδα. Θέλει η Αμερική να παίξει το παιχνίδι της και βάζει εμάς να το κάνουμε. Εμείς όμως σπρώχνουμε τη Ρωσία να δημιουργήσει έναν σινορωσικό άξονα και θα γίνουμε έτσι το "σάντουιτς" ανάμεσα στην Αμερική, τη Ρωσία και την Κίνα. Για ποιο λόγο; Ποια διαφορά έχουμε εμείς; Επαναλαμβάνουμε τα ιστορικά λάθη που κάναμε πριν από 200 χρόνια; Για ποιο λόγο λοιπόν εμείς να τα βάζουμε με τη Ρωσία; Τί έχουμε να χωρίσουμε;
<P>
Όσον αφορά τα ανθρώπινα δικαιώματα που ακούω, μην κοροϊδευόμαστε. Εμείς κλείσαμε τα μάτια στο θέμα της Τσετσενίας γιατί θέλαμε και η Ρωσία να κλείσει αντίστοιχα τα μάτια για το Ισραήλ και την Παλαιστίνη. Αντιπαροχές είναι αυτά. Μπορούμε, λοιπόν να διαμορφώσουμε μια νέα πολιτική απεξάρτησης από τον Αμερικάνο; Άκουσα κάποιον να μιλάει για νάνους που κυβερνάνε την Ευρώπη. Επί τέλους, οι νάνοι έστω και αυτό το ανάστημα να το σηκώσουν. Δεν μπορούμε να οδηγούμεθα από τους Αμερικανούς προς μια ατραπό η οποία θα φέρει μόνο δυσκολίες στην Ευρώπη. Ας το καταλάβουμε καλά.
<SPEAKER ID="050" NAME="Philip Claeys" AFFILIATION="NI">
(NL) Κύριε Πρόεδρε, η άτυπη σύνοδος κορυφής του Λάχτι αποκάλυψε για μια ακόμη φορά κατά τρόπο επώδυνο τα όρια της Ευρωπαϊκής Ένωσης. Δεν κατέστη δυνατό να πειστεί ο Πρόεδρος Πούτιν να υπογράψει την ενεργειακή συμφωνία η οποία θα επέτρεπε τη βελτίωση της πρόσβασης στα αποθέματα φυσικού αερίου και πετρελαίου της Ρωσίας. Οι κοινοτικές επιχειρήσεις που επενδύουν στη Ρωσία συνεχίζουν να είναι αντιμέτωπες με μεγάλη ανασφάλεια δικαίου, ιδίως στους τομείς της συμμόρφωσης και της δυνατότητας επιβολής των συμβατικών όρων.
<P>
Ο Πρόεδρος Πούτιν πήγε στο Λάχτι γνωρίζοντας ότι η Ευρωπαϊκή Ένωση δεν θα μπορούσε να μιλήσει με μία φωνή σχετικά με την κατάσταση των ανθρωπίνων δικαιωμάτων στη Ρωσία και σχετικά με τη στάση της Ρωσίας έναντι της Γεωργίας, για παράδειγμα. " έλλειψη πολιτικής ομοφωνίας είναι προφανώς εξίσου διαρθρωτική με την εξάρτησή μας από τις ρωσικές πηγές ενέργειας.
<P>
Θεωρώ αδιανόητο το γεγονός ότι η διαδικασία διαπραγμάτευσης με την Τουρκία δεν αποτέλεσε θέμα συζήτησης στην άτυπη σύνοδο κορυφής, δεδομένης της άρνησης της Τουρκίας να συμμορφωθεί προς τα ισχύοντα κριτήρια και της γενικότερης επιδείνωσης της σχέσης με την εν λόγω χώρα, παρότι το ένα τρίτο του πληθυσμού της εξακολουθεί να τάσσεται υπέρ της ένταξης στην ΕΕ. Απευθύνω, λοιπόν, στο Συμβούλιο την εξής ερώτηση: σε ποιο βαθμό είναι διατεθειμένα τα κράτη μέλη να αποδεχτούν απαράδεκτες λύσεις, όπως η υπαγωγή των κυπριακών λιμένων στον έλεγχο του Ο"Ε;
<SPEAKER ID="051" NAME="Margie Sudre" AFFILIATION="PPE-DE">
(FR) Κύριε Πρόεδρε, κύριε Προεδρεύων του Συμβουλίου, κύριε Πρόεδρε της Επιτροπής, κυρίες και κύριοι συνάδελφοι, θέλω να τονίσω με έμφαση αυτό που συγκράτησαν οι πολίτες από την άτυπη σύνοδο κορυφή του Λάχτι: την επίσκεψη του ρώσου προέδρου σε μια στιγμή κατά την οποία οι σχέσεις μεταξύ Ευρώπης και Ρωσίας είναι ιδιαίτερα τεταμένες, τόσο όσον αφορά την ενεργειακή στρατηγική όσο και τα ανθρώπινα δικαιώματα, μετά τη δολοφονία ρώσων δημοσιογράφων τις τελευταίες ημέρες.
<P>
Εκφράζω τη χαρά μου που η Ευρώπη είχε το κουράγιο να μιλήσει ειλικρινά για τις αμφιβολίες της σε σχέση με την ελευθερία της έκφρασης στη Μόσχα, έστω κι αν περιορίστηκε σε μάλλον διπλωματικά λόγια μπροστά στις κάμερες. " ευρωπαϊκή ολοκλήρωση ερείδεται στο κράτος δικαίου και στην τήρηση των δημοκρατικών αξιών. Έχουμε το χρέος να αναδείξουμε αυτές τις αρχές, τόσο στο εσωτερικό της ΕΕ όσο και στις χώρες εταίρους μας. Αυτό δεν σημαίνει, σε αντίθεση με ό,τι άφησε να εννοηθεί ο ρώσος πρόεδρος, ότι η Ευρώπη θεωρεί εαυτήν τέλεια. Βεβαίως και έχουμε τα ελαττώματά μας, είναι όμως επίσης καθήκον μας να εκφράζουμε με σαφήνεια την ενόχλησή μας και την αποδοκιμασία μας για αυτές τις ανησυχητικές καταχρήσεις. " Ευρώπη δεν είναι απλώς μια οικονομική Κοινότητα.
<P>
Στο θέμα της ενέργειας, ο ρώσος πρόεδρος επεσήμανε με σαφήνεια ότι δεν απορρίπτει τις αρχές του Χάρτη Ενέργειας και ότι διάκειται ευνοϊκά στο ενδεχόμενο ενός εγγράφου το οποίο να υιοθετεί τις αρχές αυτές, τροποποιώντας παράλληλα ορισμένες από τις διατάξεις του. Αυτό είναι κατ' εμέ το ζητούμενο της στρατηγικής εταιρικής σχέσης Ευρωπαϊκής Ένωσης-Ρωσίας, η οποία θα τεθεί προσεχώς προς διαπραγμάτευση, καθώς και της Ευρωπαϊκής Συνόδου Κορυφής για την ενέργεια, την οποία πρότεινε για του χρόνου ο Πρόεδρος Σιράκ.
<P>
Τέλος, όσον αφορά τη μετανάστευση, οι θέσεις των μεν και των δε εξακολουθούν να είναι υπερβολικά διισταμένες για να καταφέρουμε να καθορίσουμε ταχέως την κοινή πολιτική, την οποία την έχουμε τόσο ανάγκη. Τα κράτη μέλη φαίνονται να βιάζονται πολύ λιγότερο σε σύγκριση με τους Ευρωπαίους για να σημειωθεί πρόοδος σε αυτό το θέμα, προκειμένου να καταστούν συνεκτικές οι διαφορετικές εθνικές πολιτικές, οι οποίες ακολουθούνται εντός του χώρου Σένγκεν, κυρίως όσον αφορά την παράνομη μετανάστευση. Τον Δεκέμβριο η φινλανδική Προεδρία θα συναγάγει συγκεκριμένα συμπεράσματα όσον αφορά τα ζητήματα που συζητήθηκαν κατά τη διάρκεια αυτής της ανεπίσημης συνόδου κορυφής. Ωστόσο, χωρίς την πολιτική βούληση των κρατών μελών, μια προεδρία καθίσταται αδύναμη ακόμη και αν διαθέτει όλη την καλή θέληση, αυτή την καλή θέληση την οποία επιδεικνύει στην παρούσα φάση η Φινλανδία.
<SPEAKER ID="052" NAME="Riitta Myller" AFFILIATION="PSE">
(FI) Κύριε Πρόεδρε, η έκτακτη σύνοδος κορυφής που πραγματοποιήθηκε στο Λάχτι πρέπει να θεωρείται επιτυχημένη. " ΕΕ απέστειλε ένα κοινό μήνυμα στον ρώσο Πρόεδρο για τα θέματα της ενεργειακής πολιτικής, της δημοκρατίας και των ανθρωπίνων δικαιωμάτων. " συζήτηση μπορεί, ωστόσο, να θεωρηθεί ότι αποτελεί μόνο την αρχή της όλης διαδικασίας. Όπως ανέφερε ο πρόεδρος της Σοσιαλιστικής Ομάδας στο Ευρωπαϊκό Κοινοβούλιο, κ. Martin Schulz, τώρα χρειαζόμαστε συγκεκριμένες ενέργειες. Το κατά πόσον τα λόγια μπορούν να μετατραπούν σε έργα θα το δούμε στο εγγύς μέλλον, όταν αρχίσουμε να διαπραγματευόμαστε τις λεπτομέρειες της συμφωνίας μεταξύ της ΕΕ και της Ρωσίας. Ήταν σημαντικό το γεγονός ότι στη συνάντηση του Λάχτι μιλήσαμε με τη Ρωσία και όχι απλώς για τη Ρωσία.
<P>
Ήταν θετικό το γεγονός ότι στις συζητήσεις για την ενέργεια εξετάστηκαν επίσης οι μελλοντικές προοπτικές. Αν και μπορεί να θεωρήσει κανείς ότι το σημαντικότερο πρόβλημα βραχυπρόθεσμα είναι η διαθεσιμότητα της ενέργειας, είναι θετικό το γεγονός ότι συζητήθηκε το μέλλον. Ευτυχώς, αποτέλεσε συνέχεια της συζήτησης για την καινοτομία που περιλαμβανόταν στην ημερήσια διάταξη του Λάχτι.
<P>
Οι προκλήσεις που αντιμετωπίζουμε στον τομέα της ενεργειακής πολιτικής και η λύση των προβλημάτων του μέλλοντος εξαρτώνται από την καινοτομία και το κατά πόσον θα μπορέσουμε να εκμεταλλευτούμε ανανεώσιμες πηγές ενέργειας και να αναπτύξουμε την αναγκαία τεχνολογία για εξοικονόμηση ενέργειας σε μεγάλη κλίμακα. Πρέπει να προχωρήσουμε σε ένα στάδιο στο οποίο οι μακροπρόθεσμες εκπομπές διοξειδίου του άνθρακα θα μειωθούν κατά 60-80%, κάτι που μπορεί να επιτευχθεί μόνον εάν επιδείξουμε την πραγματικά κοινή βούληση ως Ευρωπαίοι να επενδύσουμε στους τομείς των ανανεώσιμων πηγών ενέργειας και της εξοικονόμησης ενέργειας.
<P>
Επιπλέον, η κοινωνική Ευρώπη περιλαμβανόταν επίσης στην ημερήσια διάταξη του Λάχτι, αν και όχι στην ημερήσια διάταξη της ίδιας της συνόδου κορυφής, αλλά σε αυτή της χωριστής συνάντησης σχετικά με την αγορά εργασίας. " απασχόληση και η βελτίωση των ποσοστών απασχόλησης είναι πολύ σημαντική συνιστώσα της ανταγωνιστικότητας της Ευρωπαϊκής Ένωσης και, ως εκ τούτου, πρέπει να είναι πολύ ορατή σε όλες τις συζητήσεις.
<SPEAKER ID="053" NAME="Anneli Jäätteenmäki" AFFILIATION="ALDE">
(FI) Κύριε Πρόεδρε, πριν από την άτυπη σύνοδο κορυφής, η Φινλανδία δέχθηκε κριτική επειδή είχε προσκαλέσει τον Πρόεδρο Πούτιν στη συνάντηση. " πρόσκλησή του ήταν ορθή, διότι ένα από τα θέματα της συνάντησης ήταν οι σχέσεις μεταξύ της Ένωσης και της Ρωσίας. Ο κ. Πούτιν ήταν προσκεκλημένος στο Λάχτι, αλλά όχι επίτιμος προσκεκλημένος. Παρότι υπήρξαν ευγενικοί, οι Φινλανδοί δεν υπέκυψαν στην τάση εξωραϊσμού, αλλά έθιξαν τα θέματα της δολοφονίας της Anna Politkovskaya, των ανθρωπίνων δικαιωμάτων στη Ρωσία, καθώς και της μη ικανοποιητικής κατάστασης της δημοκρατίας στη χώρα. Ορισμένοι είχαν υποθέσει εκ των προτέρων ότι αυτά τα θέματα δεν θα θίγονταν.
<P>
Ο διάλογος μεταξύ της ΕΕ και της Ρωσίας είναι σημαντικός. " Φινλανδία ανέλαβε και εξακολουθεί να φέρει το μέρος της ευθύνης που της αναλογεί ως προς τη διατήρησή του. " αλληλεξάρτηση είναι θετική και για τη Ρωσία και για την ΕΕ, στον βαθμό στον οποίο χρησιμοποιείται σωστά. " Ευρώπη χρειάζεται τις ρωσικές αγορές, καθότι η Ρωσία είναι μια γειτονική οικονομία η οποία αναπτύσσεται με ταχείς ρυθμούς· όμως, και η ίδια η Ρωσία έχει ανάγκη την ΕΕ.
<SPEAKER ID="054" NAME="Γεώργιος Τούσσας" AFFILIATION="GUE/NGL">
Κύριε Πρόεδρε, κυρίες και κύριοι, η άτυπη Σύνοδος Κορυφής του Συμβουλίου σηματοδοτεί την ένταση του διεθνούς ανταγωνισμού με ενιαία στρατηγική της Ευρωπαϊκής Ένωσης, αλλά και των αντιθέσεων μεταξύ των κρατών μελών για τον έλεγχο των πηγών και των τρόπων μεταφοράς της ενέργειας και νέα δεινά για τους λαούς.
<P>
Οι κατευθύνσεις του Συμβουλίου περιλαμβάνουν δράσεις και στα τρία επίπεδα: οικονομικό, πολιτικό και στρατιωτικό, προκειμένου να διεισδύσουν τα ευρωενωσιακά μονοπώλια και να εξασφαλίσουν στρατηγική συμφωνία με τη Ρωσία, αλλά και την απόκτηση μεγαλύτερου κομματιού της λείας από την εκμετάλλευση των φυσικών πόρων στις τρίτες χώρες.
<P>
Με βάση το δόγμα της ενεργειακής ασφάλειας καλείται η Ευρωπαϊκή Τράπεζα Επενδύσεων να πολλαπλασιάσει τους εκβιασμούς προς τις τρίτες χώρες, ώστε να υποταχθούν στους επαχθείς όρους που θέτουν τα μονοπώλια για τον έλεγχο των πηγών ενέργειας.
<P>
Ο κ. Σολάνα ανακοίνωσε ότι τα προσεχή 20 χρόνια θα κατασκευασθούν 200 νέες πυρηνικές εγκαταστάσεις παραγωγής ενέργειας, θέτοντας ως στόχο και να πρωτοστατεί η Ευρωπαϊκή Ένωση στην πώληση και εκμετάλλευση αυτών των εγκαταστάσεων, αλλά και να διατηρηθεί το ολιγοπώλιο του εμπλουτισμού ουρανίου, αποκαλύπτοντας τις πραγματικές αιτίες της επιθετικότητας των ιμπεριαλιστών για τον έλεγχο ...
<P>
(Ο ομιλητής διακόπτεται από τον Πρόεδρο)
<SPEAKER ID="055" NAME="Guntars Krasts" AFFILIATION="UEN">
(LV) " φιλοδοξία της φινλανδικής Προεδρίας να επιδείξει συνέπεια, συνεχίζοντας τις συζητήσεις για τα θέματα που έθιξε πέρυσι η βρετανική Προεδρία, είναι ευπρόσδεκτη. Τα θέματα αυτά αξίζει να συζητηθούν σοβαρά. Αυτό είναι σημαντικό διότι κατά τη διάρκεια του τελευταίου έτους ελάχιστα επιτεύχθηκαν σε αυτούς τους τομείς. " παρουσία του προσκεκλημένου στη συνάντηση -του Προέδρου της Ρωσίας- αποδεικνύει τη σοβαρότητα με την οποία αντιμετωπίζει η Προεδρία την ασφάλεια του ενεργειακού εφοδιασμού. Αξίζει από κάθε άποψη να χαιρετίσουμε αυτή την ιδέα, καθόσον προσέφερε στους αρχηγούς κυβερνήσεων την ευκαιρία να ακούσουν τις απόψεις του ηγέτη της Ρωσίας όχι μόνο σχετικά με τις πιθανότητες επικύρωσης του Ενεργειακού Χάρτη και τους κινδύνους που απειλούν τις ευρωπαϊκές επενδύσεις στον ενεργειακό τομέα της Ρωσίας, αλλά και σχετικά με τη ρωσική πολιτική άσκησης πιέσεων στη Γεωργία και τον τρόπο με τον οποίο αντιλαμβάνεται τα ανθρώπινα δικαιώματα. Αποτέλεσε δε χρήσιμο προανάκρουσμα της διάσκεψης κορυφής μεταξύ της Ευρωπαϊκής Ένωσης και της Ρωσίας που πρόκειται να διεξαχθεί τον προσεχή μήνα. Μπορούμε να ελπίζουμε ότι αυτή η συνάντηση βοήθησε τα κράτη μέλη της Ευρωπαϊκής Ένωσης να κατανοήσουν καλύτερα ότι ο πιο αποτελεσματικός τρόπος μετατροπής της Ρωσίας σε εταίρο ο οποίος ενδιαφέρεται για τις σχέσεις με την Ευρώπη είναι να την προσεγγίσουμε ως ενιαίος όμιλος καταναλωτών ενέργειας. " ρωσική οικονομία σήμερα και στο μέλλον στηρίζεται στην εξαγωγή ενεργειακών πόρων. Δεν υπάρχει αμφιβολία ότι τα επιτεύγματα της Προεδρίας και της Επιτροπής πρέπει να αξιολογούνται με βάση τη δυνατότητα ανάπτυξης εταιρικής σχέσης μεταξύ των κρατών μελών και ενότητας στην εξωτερική πολιτική της Ένωσης. Σας ευχαριστώ.
<SPEAKER ID="056" NAME="Francisco José Millán Mon" AFFILIATION="PPE-DE">
(ES) Κύριε Πρόεδρε, χαίρομαι που στο Λάχτι δόθηκε έμφαση στο πρόβλημα της μετανάστευσης, αλλά λυπάμαι που άλλα θέματα αντιμετωπίστηκαν ως μεγαλύτερες προτεραιότητες.
<P>
Όταν η φινλανδική Προεδρία παρουσίασε το πρόγραμμά της τον Ιούλιο, ζήτησα σε αυτό το Κοινοβούλιο να αντιμετωπιστεί η λαθρομετανάστευση ως θέμα προτεραιότητας. Ελάχιστοι λόγοι αισιοδοξίας υπάρχουν από τότε. Αυτό που συμβαίνει στις ακτές των Κανάριων Νήσων είναι πολύ σοβαρό. Το σύστημα Frontex και η αλληλεγγύη μεταξύ των ευρωπαίων εταίρων γενικά δεν στάθηκαν στο ύψος των περιστάσεων, αλλά ίσως οι μονομερείς νομιμοποιήσεις δεν δημιούργησαν το καλύτερο δυνατό κλίμα προκειμένου να πειστούν οι εταίροι να συνεργαστούν.
<P>
" λαθρομετανάστευση είναι ένα πρόβλημα για όλους μας σε έναν χώρο χωρίς εσωτερικά σύνορα, όπως ο χώρος Σένγκεν. Σε ευρωπαϊκό επίπεδο αυτός ο χώρος αντιμετωπίζεται βασικά με τη λήψη αποφάσεων και την εφαρμογή τους. Έχουν θεσπιστεί σε μεγάλο βαθμό ιδέες και σχέδια, για παράδειγμα στα συμπεράσματα των Ευρωπαϊκών Συμβουλίων της Σεβίλλης, το 2002, και της Θεσσαλονίκης και των Βρυξελλών, το 2003.
<P>
Αυτά τα συμπεράσματα εκφράζουν την αρχή ότι η μετανάστευση πρέπει να ενσωματωθεί στην εξωτερική δράση της Ευρωπαϊκής Ένωσης και ότι απαιτείται συνεργασία με τρίτες χώρες στον τομέα της λαθρομετανάστευσης. Υπάρχει επίσης ένας μηχανισμός για την αξιολόγηση του βαθμού συνεργασίας των τρίτων χωρών και επιπλέον συμπεριλαμβάνονται τα κριτήρια αξιολόγησης. Πιστεύω, ωστόσο, ότι αυτός ο μηχανισμός έχει χρησιμοποιηθεί ελάχιστα και με πολύ γραφειοκρατικό τρόπο.
<P>
Κυρίες και κύριοι, θα ήθελα επίσης να επισημάνω ότι οι αποφάσεις για τη λαθρομετανάστευση δεν απαιτούν πλέον ομοφωνία στο Συμβούλιο, αλλά ότι, κατά τη διάρκεια του 2004 και 2005, αυτό το πρόβλημα υποβαθμιζόταν μέχρι τις επιθέσεις στα φράγματα της Θέουτα και της Μελίγια. " Ένωση δεν πρέπει να δρα αντιδραστικά, απαντώντας στα γεγονότα, και μετά να ξεχνά τα θέματα που προηγουμένως ήταν προτεραιότητες. Διαπραγματευόμαστε μια συμφωνία επανεισδοχής με το Μαρόκο εδώ και πέντε χρόνια.
<P>
Κύριε Πρόεδρε, είναι απαράδεκτο να παίρνουμε στα σοβαρά την τρομοκρατία μόνο μετά την 11η Σεπτεμβρίου 2001, την ενεργειακή κρίση μόνο μετά την κρίση Ρωσίας-Ουκρανίας, και τη λαθρομετανάστευση, μόνο μετά τους θανάτους στα φράγματα της Θέουτα και της Μελίγια.
<P>
" Ευρωπαϊκή Ένωση θα κριθεί από τα αποτελέσματά της. Ελπίζω ότι θα υπάρξουν αποτελέσματα κατά τους υπόλοιπους μήνες της φινλανδικής Προεδρίας και επίσης στο Ευρωπαϊκό Συμβούλιο τον Δεκέμβριο, και φυσικά ότι θα ληφθεί υπόψη η πρόοδος που έχει επιτευχθεί σε προηγούμενα Ευρωπαϊκά Συμβούλια.
<SPEAKER ID="057" NAME="Martine Roure" AFFILIATION="PSE">
(FR) Κύριε Πρόεδρε, το θέμα της μετανάστευσης θα έπρεπε πράγματι να έχει συζητηθεί σε μεγαλύτερη έκταση στο Λάχτι. Θεωρώ ότι αυτό το είχαν ζητήσει όλες οι χώρες που βρίσκονται στα σύνορα της Ευρώπης, ιδίως δε οι χώρες του Νότου. Μας ανησυχεί πάρα πολύ, αφού είναι πρόδηλο ότι τα κράτη μέλη συνεχίζουν να ακολουθούν παρελκυστική τακτική όσον αφορά την κατάρτιση μιας πραγματικής κοινής πολιτικής σε θέματα μετανάστευσης. Επιπλέον, ορισμένοι θέλουν να εξετάσουν το ζήτημα της μετανάστευσης αποκλειστικά υπό το πρίσμα της καταστολής. Ωστόσο, κατά την άποψή μου, αυτό που επείγει είναι η ανθρωπιστική διάσταση. Πρέπει να καταπολεμήσουμε την εκμετάλλευση των μεταναστών από δίκτυα, τα οποία επιδιώκουν να μειώσουν το κόστος εργασίας, να παρακάμψουν το εργατικό δίκαιο και τους κανόνες κοινωνικής ασφάλισης.
<P>
Είχαμε μια εποικοδομητική ακρόαση εχθές εδώ στο Ευρωπαϊκό Κοινοβούλιο, η οποία μας επέτρεψε να διαπιστώσουμε ότι στο ευρωπαϊκό έδαφος οι μετανάστες θεωρούνται σκλάβοι. Οι αμοιβές τους είναι πενιχρότατες, εξαναγκάζονται να εργάζονται υπό άκρως εξαντλητικά ωράρια και στεγάζονται υπό φριχτές συνθήκες. Υφίστανται κακομεταχείριση. Ορισμένοι κακοποιήθηκαν. Ακριβώς επειδή βρέθηκε αντιμέτωπη με αυτές τις απαράδεκτες συνθήκες διαβίωσης και με αυτά τα άτομα, τα οποία στερούνται δικαιωμάτων, η Ισπανία αποφάσισε να νομιμοποιήσει σε μαζική κλίμακα όλους όσοι εργάζονται στην επικράτειά της και επικροτώ εν προκειμένω το τεράστιο σθένος το οποίο επέδειξε αυτή η χώρα. Οι μαζικές νομιμοποιήσεις δεν είναι και δεν πρέπει να αποτελέσουν λύση. Εν προκειμένω, όμως, ήταν αδύνατον να γίνει κάτι άλλο. Αυτό έπρεπε να γίνει.
<P>
Στην παρούσα φάση, πρέπει όλοι στις χώρες μας να είμαστε σε εγρήγορση προκειμένου όλοι οι μετανάστες που εργάζονται να έχουν δικαιώματα και να αντιμετωπίζονται με τον ίδιο τρόπο που αντιμετωπίζονται όλοι οι άλλοι εργαζόμενοι. Αυτό επιτάσσει η αξιοπιστία της Ένωσης και οι αξίες της. Αν θέλουμε πραγματικά να είμαστε αποτελεσματικοί στον τομέα της μετανάστευσης, πρέπει τα κράτη μέλη να συμφωνήσουν επιτέλους να εργαστούν από κοινού για τη θέσπιση μιας πραγματικής πολιτικής για τη νόμιμη μετανάστευση και κυρίως μιας πραγματικής πολιτικής συν-ανάπτυξης, όσο το δυνατόν εγγύτερα στους πληθυσμούς. Τα κράτη μέλη πρέπει επίσης να μεριμνήσουν ώστε να μην πλουτίζουν οι δικτάτορες ή να τροφοδοτείται η διαφθορά.
<SPEAKER ID="058" NAME="Henrik Lax" AFFILIATION="ALDE">
(SV) Πρόεδρε Βλαντιμίρ Πούτιν, μας ανησυχούν οι εξελίξεις στη Ρωσία, και τα σχόλιά σας στη σύνοδο κορυφής σχετικά με τη Γεωργία δεν διασκεδάζουν καθόλου αυτές μας τις ανησυχίες.
<P>
Πολλοί στην ΕΕ επιθυμούμε μια επιτυχημένη Ρωσία: ως τμήμα ενός κόσμου που στηρίζεται στη δημοκρατία και τη δικαιοσύνη. Θέλουμε να βοηθήσετε όσους εξ ημών ευχόμαστε τα καλύτερα για τους Ρώσους, αλλά δεν το πράττετε. Πρέπει να διατηρήσουμε την προοπτική μιας ζώνης ελευθέρου εμπορίου και να εργαστούμε για την επίτευξη της ελεύθερης κυκλοφορίας.
<P>
Πώς μπορούμε, όμως, να το επιτύχουμε αυτό, Πρόεδρε Πούτιν, όταν κάνετε επίδειξη δύναμης απέναντι σε μια μικρή χώρα όπως η Γεωργία; Πώς μπορούμε να το επιτύχουμε όταν δεν έχετε εγκρίνει τις συνοριακές συμφωνίες με την Εσθονία και τη Λετονία; Πώς μπορούμε να το επιτύχουμε όταν υποβαθμίζετε το έργο που έχει επιτελέσει η Anna Politkovskaya; " μεταξύ μας συνεργασία πρέπει να στηρίζεται σε κοινές αξίες και στοιχειώδεις κανόνες· δυστυχώς, όμως, μετά από αυτή τη σύνοδο κορυφής επικρατεί η αίσθηση ότι η απόσταση που μας χωρίζει είναι μεγαλύτερη από κάθε άλλη φορά.
<SPEAKER ID="059" NAME="Herbert Reul" AFFILIATION="PPE-DE">
(DE) Κύριε Πρόεδρε, κυρίες και κύριοι, στο Λάχτι έγινε ένα σημαντικό βήμα στην ενεργειακή πολιτική, όμως δεν ήταν, κατά τη δική μου εκτίμηση, ορόσημο. Ίσως θα ήταν γενικότερα πιο σωστό να μην λέμε πάντα μεγάλα λόγια στην ευρωπαϊκή πολιτική κι ύστερα να απογοητεύουμε τον κόσμο όταν δεν επιτυγχάνουμε αποτελέσματα. Θεωρώ πιο έξυπνη την πρόταση του προέδρου Barroso να θέτουμε εφικτούς στόχους και να τους υλοποιούμε βήμα-βήμα.
<P>
Ως προς την ασφάλεια εφοδιασμού στην ενεργειακή πολιτική συνέβη μια σημαντική εξέλιξη. Πρώτον, το θέμα της ασφάλειας εφοδιασμού τέθηκε στο επίκεντρο της ενεργειακής πολιτικής και έγιναν κάποια πράγματα για να σταματήσουμε ίσως και εδώ στο Σώμα -το ελπίζω- να συζητάμε για την ενεργειακή πολιτική μόνο από τη σκοπιά της πολιτικής για το κλίμα.
<P>
" ασφάλεια εφοδιασμού έχει πολύ μεγάλη σημασία. Τουλάχιστον μετά τα γεγονότα στην Ουκρανία, από τότε που φάνηκε ότι η Ρωσία και ο πρόεδρος Πούτιν χρησιμοποιούν την ενεργειακή πολιτική ως μέσο άσκησης πολιτικής, είμαστε προφανώς όλοι κάπως πιο πρόθυμοι να ασχοληθούμε σοβαρότερα με το θέμα αυτό - άλλωστε αυτό φάνηκε και στο Λάχτι. Δεν γίνονται μόνο συζητήσεις - προφανώς έχουν αλλάξει κάποια πράγματα στη Ρωσία. Όποιος παίρνει σοβαρά τον κ. Πούτιν -και πρέπει να τον πάρουμε σοβαρά- πρέπει να ασχοληθεί με αυτές τις θέσεις. Κατά τα άλλα, ισχύει και για εμάς ότι μας παίρνουν περισσότερο στα σοβαρά όταν ενεργούμε από κοινού. Ως εκ τούτου, το Λάχτι ήταν μια επιτυχία γιατί μιλήσαμε ομόφωνα. Το δεύτερο βήμα θα ήταν να ασκήσουμε μεγαλύτερη πίεση ώστε να δοθούν στην Ευρώπη αρμοδιότητες στον τομέα της ενεργειακής πολιτικής. Τρίτον, πρέπει να είμαστε πιο συνεπείς στις συγκεκριμένες δράσεις που αναλαμβάνουμε.
<P>
" ασφάλεια εφοδιασμού έχει σχέση με την πτυχή της εξωτερικής πολιτικής, αλλά πρέπει επίσης να ενισχύσουμε τις βιομηχανίες που ασχολούνται με αυτήν. Πρέπει να εξετάσουμε πιο προσεκτικά εάν με ρυθμίσεις, κανονισμούς και ελέγχους επιτυγχάνουμε πραγματικά ασφάλεια εφοδιασμού ή εάν δημιουργούμε έτσι μάλλον ανασφάλεια. Εκείνοι που διαπραγματεύονται για λογαριασμό μας, εκείνοι που αγοράζουν ενέργεια έξω στον κόσμο, πρέπει να κάνουν επενδύσεις και οι επιχειρήσεις προβαίνουν σε επενδύσεις μόνον όταν υπάρχει κάποιος λογικός βαθμός ασφάλειας.
<P>
Τέλος, αλλά όχι λιγότερο σημαντικό, η ασφάλεια εφοδιασμού απαιτεί και ποικιλία πηγών ενέργειας. " εξαίρεση της πυρηνικής ενέργειας θα ήταν κουταμάρα και θα ήταν επιζήμια για την ασφάλεια εφοδιασμού.
<SPEAKER ID="060" NAME="Csaba Sándor Tabajdi" AFFILIATION="PSE">
(HU) " σύνοδος κορυφής του Λάχτι υπήρξε εξαιρετικά επιτυχημένη, καθόσον απέδειξε ότι η πραγματική ισχύς της Ένωσης έγκειται στην ενότητά της. Χωρίς τη σύνοδο κορυφής του Λάχτι, ο ρώσος Πρόεδρος δεν θα είχε υιοθετήσει ηπιότερο τόνο έναντι ορισμένων κρατών μελών. Συγχαίρω τους φινλανδούς συναδέλφους μας· πολλές χώρες θα μπορούσαν να αντλήσουν διδάγματα από τη φινλανδική διπλωματία, η οποία κατάφερνε πάντα να συνεχίζει τον διάλογο με τη Ρωσία ακόμη και στις δυσκολότερες περιόδους.
<P>
Προφανώς, υφίσταται αμοιβαία αλλά ασύμμετρη αλληλεξάρτηση όσον αφορά τον ενεργειακό εφοδιασμό μεταξύ της ΕΕ και της Ρωσίας. Τα κράτη της ΕΕ, ως εισαγωγείς ενέργειας, εξαρτώνται περισσότερο από τη Ρωσία, όμως δεν πρέπει να λησμονείται και η εξάρτηση της Ρωσίας από την Ευρώπη. Στόχος μας είναι να μειωθεί αυτή η εξάρτηση από τις ρωσικές πηγές ενέργειας, όμως για τα περισσότερα κράτη μέλη -περιλαμβανομένης της Ουγγαρίας- δεν υπάρχει βιώσιμη μεσοπρόθεσμη εναλλακτική λύση. Όσον αφορά τις ανανεώσιμες πηγές ενέργειας, κύριε Barroso, η Ευρωπαϊκή Επιτροπή δεν έχει παρουσιάσει κανένα βιώσιμο σχέδιο.
<P>
Επικρίνουμε -πολύ ορθώς- τη Ρωσία για θέματα κράτους δικαίου. Μπορούμε, όμως, να μιλούμε για κράτος δικαίου, κύριε Barroso, όταν δεν υφίσταται ασφάλεια δικαίου εντός της Ευρωπαϊκής Επιτροπής; Όταν, εν μέσω της περιόδου συγκομιδής αραβοσίτου, η Ένωση αλλάζει τους κανόνες παρέμβασης για τον αραβόσιτο; Αυτό δεν συνιστά κράτος δικαίου ή ασφάλεια δικαίου. Ορθώς επικρίνουμε τη Ρωσία, όμως οφείλουμε και εμείς να σεβόμαστε τις αρχές του κράτους δικαίου. Συγχαρητήρια για τη σύνοδο κορυφής· καλώ, όμως, τον κ. Barroso να λάβει σχετικά μέτρα· διαφορετικά, η Ουγγαρία θα προσφύγει στο Δικαστήριο των Ευρωπαϊκών Κοινοτήτων, καθόσον αυτή η ενέργεια δεν συνάδει με τις αρχές του κράτους δικαίου και της ασφάλειας δικαίου. Ας δώσουμε το καλό παράδειγμα στον κ. Πούτιν και στους ρώσους δημοκράτες!
<SPEAKER ID="061" NAME="Šarūnas Birutis" AFFILIATION="ALDE">
(LT) Χαίρομαι ιδιαιτέρως διότι η σύνοδος κορυφής του Λάχτι ώθησε επιτέλους την Ευρώπη να συνδυάσει τις προσπάθειές της, να επιδείξει αλληλεγγύη και να τηρήσει αυστηρή στάση στον διάλογο με τη Ρωσία για θέματα ενέργειας και δημοκρατίας. Επιτέλους, βλέπουμε να εφαρμόζονται στην πράξη οι δηλώσεις σύμφωνα με τις οποίες η ενέργεια αποτελεί αναπόσπαστο τμήμα της εξωτερικής πολιτικής.
<P>
Κατά τη συζήτηση των θεμάτων της ασφάλειας και της διαφάνειας στον ενεργειακό τομέα, αυτό που συνέβη στην περίπτωση του αγωγού Ντρούζμπα, όταν η Ρωσία διέκοψε την παροχή πετρελαίου, αντιμετωπίστηκε περισσότερο ως πολιτική παρά ως τεχνική αστοχία. " Μόσχα εξέφρασε τη δυσαρέσκειά της για το γεγονός ότι η λιθουανική εταιρεία Mažeikių Nafta εξαγοράστηκε από την πολωνική εταιρεία PKN Orlen, και όχι από κάποια ρωσική εταιρεία.
<P>
Το γεγονός ότι η Ευρώπη εξέφρασε με τόσο μεγάλη σαφήνεια τη θέση της, στη διάσκεψη κορυφής με τη Ρωσία, ότι δηλαδή οι κανόνες στον τομέα της ενέργειας πρέπει να τηρούνται, αποτελεί τεράστιο επίτευγμα. Δεν μπορώ να κρύψω τον θαυμασμό μου για την αλλαγή στάσης της Φινλανδίας, της Γαλλίας και, κυρίως, της Γερμανίας. Εύχομαι ότι αυτό θα σημάνει τον τερματισμό της πολιτικής Σρέντερ.
<P>
" σημερινή στάση πολιτικών παραγόντων λήψης αποφάσεων όπως ο Πρόεδρος της Επιτροπής, κ. Barroso, και η κ. Merkel δημιουργεί ελπίδες για μια ενωμένη Ευρώπη με κοινή ενεργειακή πολιτική και κοινό μέλλον.
<SPEAKER ID="062" NAME="Jacek Protasiewicz" AFFILIATION="PPE-DE">
(PL) Κύριε Πρόεδρε, κατά την παρουσίαση της συνόδου κορυφής του Λάχτι από τα μέσα ενημέρωσης κυριάρχησε αυτό που ο πρωθυπουργός κ. Vanhanen περιέγραψε ως ειλικρινή συζήτηση με τον Πρόεδρο της Ρωσίας. Εγώ, όμως, θέλω να εστιάσω την προσοχή μου σε ένα άλλο σημαντικό θέμα το οποίο συζητήθηκε στη σύνοδο: στην καινοτομία και την τεχνολογική πρόοδο. Συμφωνώ πλήρως με την άποψη του Προέδρου Barroso ότι όσο περισσότερο εστιάζεται η Ένωση σε πρακτικούς στόχους και σε ενέργειες οι οποίες βρίσκονται κοντά στους πολίτες, τόσο περισσότερο θα κερδίζει τον σεβασμό και την εκτίμησή τους.
<P>
" προώθηση του Ευρωπαϊκού Ινστιτούτου Τεχνολογίας από τον κ. Barroso αποτελεί παράδειγμα μιας τέτοιας ενέργειας, καθόσον πρόκειται για ένα συγκεκριμένο εγχείρημα στο οποίο είναι βέβαιο ότι θα ανταποκριθούν θετικά οι ευρωπαίοι πολίτες. Ενδεχομένως ήταν τυχαίο αλλά, κατά κάποιον τρόπο, έχει συμβολική σημασία το γεγονός ότι η δημιουργία του ινστιτούτου συμφωνήθηκε στη Φινλανδία, η οποία κατέχει την κορυφαία θέση όσον αφορά την καινοτομία στην Κοινότητά μας. Είναι επίσης πολύ σημαντικό, ωστόσο, να μετάσχουν ενεργά τα νέα κράτη μέλη της Ευρωπαϊκής Ένωσης στη διαδικασία ανάπτυξης τεχνολογιών αιχμής. Το σημερινό επίπεδο των επενδύσεων στον τομέα της καινοτομίας στις εν λόγω χώρες είναι απαράδεκτα χαμηλό. " διάρθρωση του Ευρωπαϊκού Ινστιτούτου Τεχνολογίας την οποία προτείνει η Επιτροπή, ήτοι η ύπαρξη ενός κεντρικού πυρήνα σε συνδυασμό με ένα δίκτυο κοινοτήτων γνώσης και καινοτομίας το οποίο θα απλώνεται στο σύνολο της Ευρώπης, θα επιτρέψει τη συμμετοχή πανεπιστημιακών ιδρυμάτων της κεντρικής και ανατολικής Ευρώπης στις δραστηριότητες του Ινστιτούτου.
<P>
Ο προϋπολογισμός και οι πηγές χρηματοδότησης του Ευρωπαϊκού Ινστιτούτου Τεχνολογίας αποτελούν κεντρικό μέλημα το οποίο είναι άρρηκτα συνδεδεμένο με κάθε συζήτηση όσον αφορά τα σχέδια του ινστιτούτου. Στη χώρα μου, την Πολωνία, διαπιστώνω ότι υπάρχει η διάθεση να προσφερθούν πόροι από τα διαρθρωτικά ταμεία για τη δημιουργία του ινστιτούτου. Οι πολωνικές αρχές καταδεικνύουν έτσι την επιθυμία τους να συνδυάσουν τους στόχους της περιφερειακής ανάπτυξης με τις σύγχρονες προκλήσεις. Αυτές περιλαμβάνουν κυρίως την επένδυση στη γνώση και την ανάπτυξη μιας οικονομίας η οποία στηρίζεται στις σύγχρονες τεχνολογίες. Σε συνεργασία με τις τοπικές και περιφερειακές αρχές, η πολωνική κυβέρνηση προτείνει την πόλη Wrocław ως έδρα του διοικητικού συμβουλίου του νέου Ευρωπαϊκού Ινστιτούτου Τεχνολογίας. Οι πολωνικές αρχές προτείνουν επίσης να καταστεί το Wrocław ένα από τα βασικά κέντρα επιστημονικής έρευνας. Έχω την πεποίθηση ότι η εν λόγω πόλη είναι ιδεώδης για τον σκοπό αυτόν. Το Wrocław, και η γύρω περιοχή, μπορεί να προσφέρει ένα δραστήριο και καινοτόμο ακαδημαϊκό περιβάλλον, με περισσότερους από εκατό χιλιάδες ταλαντούχους και φιλόδοξους νέους φοιτητές και σημαντικές νέες επενδύσεις στον τομέα της βιομηχανικής ανάπτυξης.
<SPEAKER ID="063" NAME="Σταύρος Λαμπρινίδης" AFFILIATION="PSE">
Κύριε Πρόεδρε, σήμερα υποτίθεται ότι θα μιλήσουμε για τα αποτελέσματα του Λάχτι.
<P>
Ποια αποτελέσματα; Για την ενέργεια και τις σχέσεις με τη Ρωσία, οι Πρωθυπουργοί είπαν ότι θα επιμείνουν στο σεβασμό των θεμελιωδών δικαιωμάτων από τη Ρωσία. Κατόπιν "ξείπαν", υπονοώντας ότι μια "real politik" είναι η μόνη επιλογή για να ικανοποιηθούν οι ενεργειακές ανάγκες της Ένωσης. Και στο τέλος κατόρθωσαν η Ρωσία να τους γυρίσει την πλάτη, τόσο στα ενεργειακά όσο και στα ανθρωπιστικά τους αιτήματα.
<P>
Τα αποτελέσματα ήταν ακόμη πιο απογοητευτικά στο μέγα θέμα της μετανάστευσης. Πρέπει, μας είπαν οι Πρωθυπουργοί, να εστιάσουμε στην καλύτερη φύλαξη των συνόρων. Ωραία! Γιατί τότε κόψανε τον προϋπολογισμό της Frontex; Κυρίως όμως, όσο επιμένουν να αντιμετωπίζουν τη μετανάστευση αποκλειστικά σαν αστυνομικό φαινόμενο για καταστολή, τόσο θα υποσκάπτουν το μέλλον μας. Για να αντιμετωπισθεί η παράνομη μετανάστευση και η απάνθρωπη εμπορία ανθρώπων χρειάζεται, καταρχάς, ένα πλαίσιο νόμιμης μετανάστευσης. "Τσακώνονται" μεταξύ τους και αρνούνται να το θεσμοθετήσουν. Χρειάζεται σοβαρή εξωτερική πολιτική και πολιτική οικονομικής ανάπτυξης και ειρήνευσης. Αδυνατούν να την χαράξουν. Και χρειάζεται μια γενναία πολιτική ένταξης και ίσης μεταχείρισης μεταναστών. Αρνούνται να τη σχεδιάσουν.
<SPEAKER ID="064" NAME="Alexander Lambsdorff" AFFILIATION="ALDE">
(DE) Κύριε Πρόεδρε, είναι αλήθεια ότι χρειαζόμαστε μια εταιρική σχέση με τη Ρωσία και θα ήταν ωραία να υπήρχε και μία κοινότητα αξιών. Ποια είναι όμως η πραγματικότητα; Στη Ρωσία, η κάθετη εξουσία είναι πλήρως οργανωμένη μέχρι την τελευταία λεπτομέρεια, η Δούμα έχει εξημερωθεί, οι κυβερνήτες δεν εκλέγονται αλλά διορίζονται, η ελευθερία του Τύπου είναι περιορισμένη, το έργο των μη κυβερνητικών οργανώσεων -και των πολιτικών ιδρυμάτων για τη δημοκρατία και τα ανθρώπινα δικαιώματα- γίνεται ολοένα και πιο δύσκολο. Ως εκ τούτου, δεν μπορεί να υπάρξει σήμερα κοινότητα αξιών με τη ρωσική κυβέρνηση - ίσως μπορεί με τον λαό της Ρωσίας, όμως αυτός δεν βρισκόταν στο Λάχτι.
<P>
Γι' αυτό, κύριε Vanhanen, ο Πρόεδρος Barroso έχει δίκιο όταν λέει ότι πρέπει να συμφωνήσουμε σε ορισμένες αρχές για να έχουμε σταθερές σχέσεις: διαφάνεια, νομική ασφάλεια, εθνική μεταχείριση, αμοιβαίο άνοιγμα των αγορών και πρόσβαση σε αυτές. Πάνω σε αυτές τις αρχές μπορούμε να οικοδομήσουμε μία συμφωνία εταιρικής σχέσης και συνεργασίας και ταυτόχρονα να εργαστούμε ελπίζοντας ότι μια μέρα θα μπορέσουμε επίσης να επιτύχουμε και μια στρατηγική εταιρική σχέση με τη Ρωσία βασισμένη σε κοινές αξίες.
<P>
Κατά τα άλλα, θεωρώ ότι αυτή η συζήτηση έπρεπε να γίνει στις Βρυξέλλες κι όχι στο Στρασβούργο.
<SPEAKER ID="065" NAME="Piia-Noora Kauppi" AFFILIATION="PPE-DE">
(EN) Κύριε Πρόεδρε, αναμφίβολα η σύνοδος κορυφής του Λάχτι αποτέλεσε επιτυχία της ΕΕ. " εστίασή της στην ανταγωνιστικότητα και την καινοτομία ακολουθήθηκε από εποικοδομητικό διάλογο με τη Ρωσία, ενώ επίσης εθίγη το θέμα των ανθρωπίνων δικαιωμάτων. Οι αρχηγοί κρατών και κυβερνήσεων της ΕΕ εμφανίστηκαν ενωμένοι εκπροσωπώντας τις κοινές αξίες μας. Ως αντιπρόεδρος του ΕΛΚ, ο Michel Barnier δήλωσε πριν από δύο περίπου εβδομάδες στη Λυόν ότι κανείς μας δεν μπορεί να μετέχει στις διεθνείς διαδικασίες λήψης αποφάσεων ως εθνικός πολιτικός. Αυτό ισχύει πραγματικά, μεταξύ άλλων, στις σχέσεις μεταξύ της ΕΕ και της Ρωσίας.
<P>
" ελευθερία της έκφρασης κινδυνεύει σοβαρά στη Ρωσία. Βάσει πρόσφατης μελέτης της οργάνωσης Δημοσιογράφοι Χωρίς Σύνορα -στην οποία πολλά κράτη μέλη της ΕΕ κατέλαβαν τις πρώτες θέσεις- η Ρωσία βρισκόταν στην 147η θέση σε σύνολο 168 χωρών.
<P>
Σπανίως συμφωνώ με τον Πρόεδρο του Κοινοβουλίου, κ. Borrell Fontelles, όμως οφείλω να δηλώσω ότι ορθώς, απευθυνόμενος στον Πρόεδρο Πούτιν, υπογράμμισε έντονα το θέμα των ανθρωπίνων δικαιωμάτων και της δημοκρατίας στη Ρωσία. " στάση μας όσον αφορά τα ανθρώπινα δικαιώματα πρέπει να είναι σαφής, ανεξαρτήτως του ποιος είναι ο συνομιλητής μας.
<P>
" διενέργεια ανεξάρτητης και αποτελεσματικής έρευνας για την αναζήτηση και τιμωρία των βάρβαρων δολοφόνων της θαρραλέας δημοσιογράφου Anna Politkovskaya αποτελεί πραγματική λυδία λίθο για την ελευθερία και το κράτος δικαίου στη Ρωσία και για τις σχέσεις της με την ΕΕ. Ο δημοκρατικός κόσμος δεν μπορεί να μένει σιωπηλός όταν κινδυνεύει η ελευθερία και δολοφονούνται οι θερμότεροι υποστηρικτές της.
<P>
Αν δεν αναλάβουμε τώρα δράση, κινδυνεύουμε να χαθούν 30 ακόμα χρόνια ελευθερίας, όπως συνέβη στην περίπτωση των ούγγρων συμπολιτών μας όταν ο δυτικός κόσμος δεν αντέδρασε με αρκετή γενναιότητα ώστε να στηρίξει τον εξεγερθέντα λαό πριν από 50 χρόνια. " πρακτική συνεργασία με τη Ρωσία είναι σημαντική, αλλά τίποτε δεν είναι πιο σημαντικό από την πρόοδο της Ρωσίας στην κατεύθυνση της ελευθερίας και των ανθρωπίνων δικαιωμάτων.
<SPEAKER ID="066" NAME="Nicola Zingaretti" AFFILIATION="PSE">
(IT) Κύριε Πρόεδρε, κυρίες και κύριοι, όταν μιλούμε με την Κίνα για το εμπόριο, με τις "νωμένες Πολιτείες για τη γεωργία ή με τη Ρωσία για την ενέργεια, ή όταν επεμβαίνουμε σε περιοχές κρίσης, όπως ο Λίβανος ή η Μέση Ανατολή εν γένει, υπάρχει ένα κοινό θέμα που έχει καταστεί προφανές εδώ και καιρό: καμία ευρωπαϊκή χώρα αφεαυτής δεν μπορεί να είναι αποτελεσματική, να αντισταθεί μέχρι τέλους ή να φέρει εις πέρας στόχους και φιλοδοξίες. Γι' αυτόν τον λόγο, το θέμα παραμένει και όσον αφορά την ενέργεια και το ζήτημα της σχέσης μας με τη Ρωσία καθώς και μια ηγεσία ολοένα και πιο ανησυχητική: η Ευρώπη πρέπει να είναι ενωμένη και να μιλά με μία φωνή.
<P>
Αν, όπως είπε ο κ. Goebbels, η σύνοδος κορυφής του Λάχτι προκάλεσε απλώς κάποιες σκέψεις, τώρα μένει να γίνουν πολλά. Γι' αυτό, χρειαζόμαστε μια Επιτροπή που να έχει κύρος και τόλμη, ικανή να παραμερίζει τα εθνικά συμφέροντα και να μιλά εξ ονόματος όλων, ένα Κοινοβούλιο ικανό να αντιπροσωπεύει με τον πιο έγκυρο τρόπο τα κοινοτικά συμφέροντα, καθώς και ένα Συμβούλιο και κυβερνήσεις που να κατανοούν ότι η αλληλεξάρτηση μεταξύ των χωρών μας είναι το βασικό μέσο για την αύξηση της διαπραγματευτικής μας ισχύος.
<P>
Υπάρχουν σημάδια και παραδείγματα γι' αυτό, μεταξύ των οποίων θα ήθελα να αναφερθώ στην απόφαση της ιταλικής κυβέρνησης, η οποία, μόλις έμαθε ότι από τον Ιανουάριο θα συμμετέχει στο Συμβούλιο Ασφαλείας του Ο"Ε, είπε εξαρχής ότι η έδρα αυτή θα χρησιμοποιηθεί προς όφελος της Ευρώπης. Πρόκειται για μια ουσιαστική ενέργεια που αποτελεί παράδειγμα συνεισφοράς ενός μέλους του Συμβουλίου.
<SPEAKER ID="067" NAME="Νικόλαος Βακάλης" AFFILIATION="PPE-DE">
Κύριε Πρόεδρε, από το Λάχτι επιθυμώ να εστιάσω στην πρόταση για το Ευρωπαϊκό Ινστιτούτο Τεχνολογίας (ΕΙΤ).
<P>
Τα πρώτα μηνύματα από την πλευρά του Συμβουλίου είναι θετικά, το ίδιο και από την πλευρά του Κοινοβουλίου. Αυτό, που εγώ θα ήθελα να υπογραμμίσω, κύριε Vanhanen και κύριε Barroso, είναι ότι χρειαζόμαστε ένα νέο και καινοτόμο εργαλείο που να συνδυάζει επιτυχώς το τρίπτυχο εκπαίδευση, έρευνα, καινοτομία. Χρειαζόμαστε μια ατμομηχανή για να μετασχηματίσουμε την έρευνα σε καινοτόμα προϊόντα και υπηρεσίες. Όμως, δεν χρειαζόμαστε ένα όργανο που θα ανατρέπει εκ βάθρων τη μακραίωνη πανεπιστημιακή παράδοση της Ευρώπης, αλλά που θα τη σεβαστεί και θα την αξιοποιήσει στο μέγιστο. Είναι λοιπόν -για τον λόγο αυτό- πολύ σημαντικό να γνωρίζουμε τι πιστεύουν τα πανεπιστήμια, τα ερευνητικά κέντρα και οι επιχειρήσεις μας προτού λάβουμε τις αποφάσεις μας για το νέο αυτό Ινστιτούτο.
<P>
Πολλοί φορείς έχουν ήδη καταθέσει τις απόψεις τους. Εκ πρώτης όψεως φαίνεται πως τα μηνύματα που λαμβάνουμε είναι συχνά αντιφατικά σε ορισμένα σημαντικά θέματα. Όμως, εκτιμώ ότι οι θέσεις δεν είναι εντελώς παγιωμένες αλλά εκφράζουν προβληματισμούς. Γι' αυτό και είναι πολύ σημαντικό να δώσουμε σε όλους τους εταίρους, πολύ από τον δικό μας χρόνο για να διαβουλευθούμε πρόθυμα και με πνεύμα συνεργασίας.
<P>
Μια πρώτη προσέγγιση της πρότασης κανονισμού αφήνει αρκετά ερωτηματικά σε κρίσιμα θέματα όπως: πώς θα εξασφαλίσουμε βιώσιμη χρηματοδότηση για το ΕΙΤ; Πώς θα πείσουμε τους ιδιώτες να επενδύσουν σε ένα πρωτόγνωρο σχήμα; Πώς θα εξασφαλίσουμε την ουσιαστική συμμετοχή των πανεπιστημίων, πείθοντάς τα ότι το ΕΙΤ δεν θα έρθει σε σύγκρουση και δεν θα αποδυναμώσει τις δικές τους δράσεις; Πώς θα τα πείσουμε ότι δεν θα κατακερματισθούν οι ερευνητικές δραστηριότητες οδηγώντας στο αντίθετο από το επιδιωκόμενο αποτέλεσμα;
<P>
Πρέπει, κύριε Πρόεδρε, να διευκρινίσουμε όλες τις "λεπτομέρειες", διότι εκεί θα κριθεί η επιτυχία του εγχειρήματος και όχι στη γενική ιδέα που είναι γενικά αποδεκτή.
<SPEAKER ID="068" NAME="Andres Tarand" AFFILIATION="PSE">
(ET) Στη σημερινή του ομιλία, ο κ. Barroso δήλωσε ότι άγγιξαν το θέμα της Γεωργίας. Όλοι γνωρίζουμε ότι ένα άγγιγμα μπορεί να είναι είτε απαλό χάδι είτε ο εναγκαλισμός μιας αρκούδας.
<P>
Στη συνέντευξη Τύπου στο Λάχτι το βράδυ της περασμένης Παρασκευής, όλοι διαπιστώσαμε, προς μεγάλη μας έκπληξη, ότι δεν υφίσταται πρόβλημα μεταξύ της Γεωργίας και της Ρωσίας, αλλά ότι, απεναντίας, υφίσταται σύγκρουση μεταξύ της Γεωργίας, αφενός, και της Αμπχαζίας και της Οσετίας, αφετέρου. Κατά τα λεγόμενα του Προέδρου Πούτιν, η κατάσταση κινδυνεύει να οδηγήσει σε αιματοχυσία.
<P>
Τον περασμένο μήνα, ωστόσο, ο Πούτιν ενημέρωσε τους δυτικούς δημοσιογράφους ότι, αν το Κοσσυφοπέδιο αποσχιστεί από τη Σερβία, τότε είναι βέβαιο ότι θα αποσχιστούν επίσης η Οσετία, η Αμπχαζία και η Υπερδνειστερία. Δεδομένου ότι δεν πρόκειται για περίκλειστα κράτη, η απόσχιση ισοδυναμεί ουσιαστικά με ενσωμάτωσή τους στη Ρωσία. Αυτό συνιστά σοβαρή αναθεώρηση της συμφωνίας του Ελσίνκι του 1975.
<P>
Κύριε Πρόεδρε, γνωρίζουμε ότι η σύγκρουση μεταξύ της Ρωσίας και της Γεωργίας δεν οφείλεται σε μια πρόκληση από μέρους της Γεωργίας, αλλά στην αφύπνιση της αυτοκρατορικής Ρωσίας, η οποία στηρίζεται, αφενός, στην υποκίνηση του ρωσικού εθνικισμού και, αφετέρου, στη χρησιμοποίηση των ενεργειακών αποθεμάτων για την αποκατάσταση της αυτοκρατορίας. Ο πετρελαιαγωγός Μπακού-Τιφλίδας-Τζεϊχάν δεν είναι καθόλου ασήμαντος σε αυτό το πλαίσιο.
<P>
Καλώ το σύνολο των θεσμικών οργάνων της Ευρωπαϊκής Ένωσης να υπερασπιστούν τη Γεωργία με μεγαλύτερη θέρμη απ' ό,τι...
<P>
(Ο Πρόεδρος διακόπτει τον ομιλητή)
<SPEAKER ID="069" NAME="Josef Zieleniec" AFFILIATION="PPE-DE">
(CS) Διαπιστώνω με θλίψη ότι η σύνοδος κορυφής του Λάχτι υπήρξε μια χαμένη ευκαιρία στο θέμα της ενέργειας, όσον αφορά τόσο τις σχέσεις της ΕΕ με τη Ρωσία όσο και τη συναντίληψη μεταξύ των κρατών μελών. Υπό την πίεση των μέσων ενημέρωσης, οι ευρωπαίοι πολιτικοί υπογράμμισαν ότι εκτιμούν τη σημασία του να μιλούν με μία φωνή για την ενέργεια. Φοβούμαι, ωστόσο, ότι δεν έχουμε ακόμη επιτύχει γνήσια ενότητα και αρμονία ως προς την προώθηση των ενεργειακών θεμάτων.
<P>
Αυτό αποδεικνύεται από το γεγονός ότι ορισμένα κράτη μέλη της ΕΕ προτιμούν να διεξάγουν διμερείς διαπραγματεύσεις όσον αφορά την ενεργειακή τους ασφάλεια, αντί να λειτουργούν εξ ονόματος της Ένωσης συνολικά. Οφείλω να υπογραμμίσω το γεγονός ότι το θέμα της ενέργειας έχει περιβαλλοντικές, οικονομικές και, πάνω από όλα, γεωστρατηγικές παραμέτρους. " Ευρώπη εξαρτάται από την εισαγωγή ενέργειας. Αυτή η αδυναμία εναρμόνισης των συμφερόντων και της στάσης μας αποδυναμώνει τη διαπραγματευτική μας θέση στην παγκόσμια ενεργειακή αγορά, μας καθιστά ακόμη πιο ευάλωτους και υποβαθμίζει σημαντικά το κύρος μας ως Ευρωπαίων στα θέματα εξωτερικής πολιτικής. Κατ' αυτόν τον τρόπο, η ικανότητά μας να προωθούμε αξίες όπως η δημοκρατία, το κράτος δικαίου και η διαφάνεια στην αγορά σε όλο τον κόσμο περιορίζεται.
<P>
Απευθύνω, συνεπώς, έκκληση στο Συμβούλιο και στην Επιτροπή να λάβουν πρακτικά μέτρα για την κατάρτιση και εφαρμογή μιας ευρωπαϊκής ενεργειακής πολιτικής, η οποία θα μπορεί να προσφέρει λύσεις και η οποία θα προετοιμάσει το έδαφος για μια κοινή ενεργειακή πολιτική της ΕΕ. Μια τέτοια στρατηγική θα προσδιορίζει τους στόχους μας όσον αφορά την ενέργεια, καθώς και τα μέτρα που απαιτούνται για την επίτευξή τους, ενώ θα δημιουργήσει έναν σαφή μηχανισμό από κοινού λήψης αποφάσεων σχετικά με έργα στον τομέα της ενέργειας και επικοινωνίας εντός και εκτός της ΕΕ, ενισχύοντας την αλληλεγγύη μας σε θέματα ενέργειας. Διακυβεύονται το μέλλον μας στον παγκοσμιοποιημένο κόσμο και η ικανότητά μας να διασφαλίσουμε τη σταθερότητα και την ευημερία της ηπείρου μας.
<P>
Έχω την πεποίθηση ότι το θέμα της ενέργειας θα αποτελέσει τη λυδία λίθο για την ικανότητα της ΕΕ να ενεργεί αποτελεσματικά.
<SPEAKER ID="070" NAME="Bernard Poignant" AFFILIATION="PSE">
(FR) Κύριε Πρόεδρε, στη Φινλανδία ο Πρόεδρος Borrell προασπίστηκε τα ανθρώπινα δικαιώματα και αυτό είναι προς τιμή του. Ο Πρόεδρος Barroso, χωρίς να τα λησμονεί, προασπίστηκε τα δικαιώματα της Ευρώπης στον τομέα της ενέργειας. Είναι καθήκον του. Ο Πρόεδρος Σιράκ, όπως θα έκανε κάθε αρχηγός κράτους ή κυβέρνησης, προασπίστηκε τους καταναλωτές φυσικού αερίου της χώρας του. Το θεωρώ φυσικό. Αυτό όμως ενοχλεί τις ευρωπαϊκές συνειδήσεις, οι οποίες θα ενοχλούνταν το ίδιο αν επρόκειτο για το σαουδαραβικό, το ιρανικό πετρέλαιο ή το πετρέλαιο από την όποια αφρικανική χώρα.
<P>
Κατ' εμέ, το ζήτημα δεν είναι να ξέρουμε αν μπορούμε να αγοράσουμε αέριο από τον διάβολο. Θα το αγοράσουμε. Το ζήτημα αφορά περισσότερο τον τρόπο με τον οποίο μπορούμε να απεξαρτηθούμε από το φυσικό αέριο του διαβόλου. Νομίζω ότι στα προσεχή χρόνια -σε ό,τι δε σας αφορά, κύριε Vanhanen, στους προσεχείς μήνες- αυτό που πρέπει να μας καθοδηγήσει είναι η ενεργειακή ανεξαρτησία. Στα προσεχή 10 με 20 χρόνια, το πετρέλαιο και το φυσικό αέριο πρέπει να αποτελέσουν για την ανεξαρτησία μας ό,τι σήμαιναν ο άνθρακας και ο χάλυβας για την ειρήνη μας.
<P>
(Χειροκροτήματα)
<SPEAKER ID="071" NAME="Rihards Pīks" AFFILIATION="PPE-DE">
(LV) Σας ευχαριστώ, κύριε Πρόεδρε, κύριε Vanhanen και κύριε Barroso. Καταρχάς, θέλω να ευχαριστήσω τη φινλανδική Προεδρία για τη διοργάνωση αυτής της συνόδου, καθόσον μια άτυπη σύνοδος κορυφής προσφέρει ένα χρήσιμο βήμα για τη συζήτηση δύσκολων θεμάτων. Δεύτερον, φρονώ ότι η τήρηση ενιαίας θέσης, τουλάχιστον ως προς τα ενεργειακά θέματα, οφείλεται στη σταθερότητα και στις πρωτοβουλίες του κ. Vanhanen. Οφείλω, ωστόσο, να επιστήσω την προσοχή σας, κύριοι, σε δύο θέματα. Πρώτον, νομίζω ότι οι διατάξεις του Ενεργειακού Χάρτη πρέπει οπωσδήποτε να συμπεριληφθούν στη νέα συμφωνία εταιρικής σχέσης και συνεργασίας μεταξύ της Ευρωπαϊκής Ένωσης και της Ρωσίας. Τούτο καθίσταται ακόμη πιο σημαντικό δεδομένου ότι ο κ. Πούτιν την αποκάλεσε στρατηγική συμφωνία. Τι πρέπει, όμως, να πράξουμε εμείς οι ίδιοι; Οι δυσάρεστες καταστάσεις που βιώνουν η χώρα μου και οι συμπολίτες μου αποδεικνύουν ότι η Ρωσία δεν δίστασε ποτέ να χρησιμοποιήσει την ισχύ της και την άσκηση πιέσεων όταν είχε τη δυνατότητα να το πράξει. Ως εκ τούτου, θεωρώ ότι, πρώτον, πρέπει να καταβάλουμε πολύ μεγαλύτερες προσπάθειες ώστε να δημιουργήσουμε ένα ενιαίο δίκτυο φυσικού αερίου και ηλεκτρισμού στην Ευρωπαϊκή Ένωση. Δεύτερον, πρέπει να καταβάλουμε πολύ μεγαλύτερες προσπάθειες για την αναζήτηση εναλλακτικών πηγών ενέργειας. Τρίτον, πρέπει να επεξεργαστούμε προγράμματα εξοικονόμησης ενέργειας. Επ' αυτού συμφωνώ με την άποψη του κ. Schulz, ο οποίος μίλησε νωρίτερα με ιδιαίτερη θέρμη γι' αυτό το θέμα. Στη συνέντευξη Τύπου εθίγη ένα επιπλέον θέμα. Ο κ. Πούτιν δήλωσε, απαντώντας σε ερώτηση που του τέθηκε, ότι το θέμα της Αμπχαζίας, της Γεωργίας και της Νότιας Οσετίας είναι εσωτερική υπόθεση. Αυτό είναι τουλάχιστον κυνικό. Γνωρίζουμε πολύ καλά ότι ρωσικά στρατεύματα βρίσκονται επίσης στην Υπερδνειστερία, ότι η Ρωσία παρείχε όπλα και ότι το ηγετικό προσωπικό σε όλους αυτούς τους θυλάκους είναι αξιωματικοί που προέρχονται από επίσημες οργανώσεις της Ρωσίας. Φρονώ ότι η Ευρώπη οφείλει να αναλάβει την πρωτοβουλία... (Ο Πρόεδρος διακόπτει τον ομιλητή.)
<SPEAKER ID="072" NAME="Matti Vanhanen">
Προεδρεύων του Συμβουλίου. - (FI) Κύριε Πρόεδρε, σας ευχαριστώ, καταρχάς, γι' αυτή τη συζήτηση, η οποία κατέδειξε ότι το Κοινοβούλιο χαρακτηρίζεται επίσης από ενότητα όσον αφορά τις βασικές του πολιτικές και ότι οι απόψεις του εναρμονίζονται πλήρως με τις απόψεις του Ευρωπαϊκού Συμβουλίου και της Επιτροπής. Σε αυτό το πλαίσιο, φρονώ ότι θα είναι πιο εύκολο για την Ένωση να καταλήξει σε μια κοινή βασική προσέγγιση στο θέμα της εξωτερικής πολιτικής ενέργειας.
<P>
Αξίζει πάντως να θυμόμαστε ότι δεν είχαμε ξεκινήσει τη συζήτηση των εξωτερικών σχέσεων στον τομέα της ενέργειας σε επίπεδο Ευρωπαϊκού Συμβουλίου πριν από τον Μάρτιο του 2006, κατά τη διάρκεια δείπνου στο πλαίσιο συνόδου κορυφής υπό την αυστριακή Προεδρία. Τότε είχαμε καταλήξει στο συμπέρασμα ότι η Ένωση χρειάζεται επίσης μια εξωτερική πολιτική ενέργειας. Στο πλαίσιο της επόμενης Προεδρίας, η Φινλανδία ανέλαβε το έργο της διαμόρφωσης μιας εξωτερικής πολιτικής ενέργειας σε συνεργασία με την Επιτροπή, και αυτό ακριβώς πράττουμε.
<P>
" Επιτροπή κατήρτισε ένα θαυμάσιο έγγραφο για τη σύνοδο κορυφής του Λάχτι, και επί τρεις ώρες, κατά τη διάρκεια γεύματος, συζητήσαμε τόσο λεπτομερώς τη στάση μας ώστε ο Πρόεδρος Barroso και εγώ να είμαστε σε θέση να μιλήσουμε εξ ονόματος ολόκληρης της ομάδας το βράδυ, όταν συναντηθήκαμε με τον Πρόεδρο Πούτιν. Τους προσεχείς μήνες θα καθορίσουμε επίσης αυτή την εξωτερική πολιτική ενέργειας ως μια πολιτική της Ένωσης, όχι μόνο έναντι της Ρωσίας, αλλά σε σχέση με όλους τους εταίρους μας και όλες τις τρίτες χώρες.
<P>
Σε πολλές από τις παρεμβάσεις επισημάνθηκε ότι η σύνοδος κορυφής του Λάχτι υπήρξε βήμα ή το πρώτο βήμα προς την ορθή κατεύθυνση. Αυτή είναι και η δική μου άποψη. Συμφωνώ επίσης με την επισήμανση ότι πρέπει να αποδείξουμε και στην πράξη ότι αναλαμβάνουμε δράση. Το επόμενο σημαντικό στάδιο έρχεται τις προσεχείς εβδομάδες, οπότε το Συμβούλιο θα κληθεί να καταλήξει σε συμφωνία σχετικά με τη διαπραγματευτική εντολή, βάσει της οποίας η Ένωση θα ξεκινήσει συνομιλίες με τη Ρωσία σχετικά με τη μελλοντική συμφωνία εταιρικής σχέσης και συνεργασίας, ή όποια ονομασία πρόκειται να δοθεί εν τέλει σε αυτή τη νέα συμφωνία. Στη διάσκεψη κορυφής ΕΕ-Ρωσίας τον Νοέμβριο πρέπει να επιτευχθεί συναίνεση και να αποφασιστεί η έναρξη συνομιλιών. Από αυτή την άποψη, η σύνοδος κορυφής του Λάχτι ήταν μια άσκηση· ωστόσο, κατέστησε σαφές στον κ. Πούτιν ότι στη συνάντηση του Νοεμβρίου, στην οποία ο Πρόεδρος Barroso, ο Ύπατος Εκπρόσωπος Χαβιέ Σολάνα και εγώ θα εκπροσωπούμε την Ένωση, θα μιλούμε εξ ονόματος του συνόλου της Ένωσης. " συζήτηση την οποία διεξήγαμε σήμερα στο Κοινοβούλιο ενισχύει σημαντικά αυτή την προσέγγιση. Μπορούμε να πούμε ότι το σύνολο των θεσμικών οργάνων της Ένωσης βρίσκονται στην πρώτη γραμμή σε αυτό το θέμα.
<P>
" σχέση μας είναι σχέση αλληλεξάρτησης. Αυτή η αλληλεξάρτηση πρέπει να ωφελήσει και τις δύο πλευρές βάσει της αρχής της αμοιβαιότητας. Πρέπει επίσης να στηρίζεται σε κοινές αξίες, όπως επανειλημμένα επισημάνθηκε στο Σώμα. Πρόκειται για σαφή στόχο και πολιτική της Ένωσης. Όταν, ωστόσο, συζητούμε τη συνεργασία με τη Ρωσία, δεν πρέπει να παρουσιάζουμε τη Ρωσία ή τους Ρώσους ως τέρατα. Επιθυμούν τη συνεργασία, επιθυμούν να βελτιώσουν το επίπεδο διαβίωσης και ευημερίας τους, και επιθυμούν να συνεργαστούν μαζί μας. Αυτό άλλωστε ήταν το ισχυρό μήνυμα που έστειλε ο Πρόεδρος Πούτιν. Υπογράμμισε ότι η Ρωσία και οι Ρώσοι εξαρτώνται στην πραγματικότητα από την Ευρώπη περισσότερο από όσο η Ευρώπη εξαρτάται από τη Ρωσία. Ειδικότερα, έχουν ανάγκη τη συνεργασία σε πολλούς τεχνολογικούς τομείς προκειμένου να σημειώσουν πρόοδο στις δικές τους αναπτυξιακές προσπάθειες, και πρέπει να είμαστε πρόθυμοι να τους προσφέρουμε τη βοήθειά μας.
<P>
Όσον αφορά τις επενδύσεις, θέλω να υπενθυμίσω σε όλους ότι ευρωπαϊκές εταιρείες έχουν ήδη πραγματοποιήσει επενδύσεις ύψους πολλών δισεκατομμυρίων ευρώ στον ενεργειακό τομέα της Ρωσίας. Ορισμένα σημαντικά επενδυτικά προγράμματα δεν έχουν ολοκληρωθεί, ορισμένες επιχειρήσεις αντιμετωπίζουν δυσκολίες με τις ρωσικές διοικητικές υπηρεσίες, ενώ ορισμένες άλλες επιχειρήσεις κατάφεραν να ολοκληρώσουν επιτυχώς τα προγράμματά τους με μεγαλύτερη ευκολία. Γι' αυτό απαιτούνται κοινοί κανόνες, οι οποίοι θα τηρούνται και θα ισχύουν εξίσου για όλους. Αντιστοίχως, οι κανόνες που ισχύουν για ρωσικές εταιρείες οι οποίες δραστηριοποιούνται στην Ευρώπη πρέπει να είναι κοινοί.
<P>
Θέλω να σας ευχαριστήσω γι' αυτή τη συζήτηση και για τις ιδέες που συνεισφέρατε. Τον Δεκέμβριο θα επανεξετάσουμε πολλές από αυτές τις θεματικές ενότητες, έχοντας καταλήξει σε πιο συγκεκριμένα συμπεράσματα, οπότε θα επανέλθουμε σίγουρα και στα ζητήματα που εθίγησαν σε αρκετές παρεμβάσεις σχετικά με τη μετανάστευση. Ως προς τα θέματα της μετανάστευσης, είτε πρόκειται για τη νόμιμη είτε για την παράνομη μετανάστευση, απαιτείται να επιδείξουμε αλληλεγγύη και να εφαρμόσουμε κοινή πολιτική, οπότε είναι βέβαιο ότι θα επανέλθουμε και σε αυτό το θέμα.
<P>
(Χειροκροτήματα)
<SPEAKER ID="073" NAME="José Manuel Barroso">
Πρόεδρος της Επιτροπής. (FR) Κύριε Πρόεδρε, κύριε Προεδρεύοντα του Συμβουλίου, κυρίες και κύριοι βουλευτές, πιστεύω ότι πρακτικά έχουν ειπωθεί τα πάντα. Επιτρέψτε μου απλώς να επανέλθω σε ορισμένα σημεία, τα οποία θίξατε κατά τη συζήτηση.
<P>
Καταρχάς, όσον αφορά το Ευρωπαϊκό Τεχνολογικό Ινστιτούτο -όπως προανέφερε και ο πρωθυπουργός Vanhanen- στο τέλος της Συνόδου Κορυφής του Λάχτι, το Ευρωπαϊκό Συμβούλιο έδωσε το πράσινο φως στην πρωτοβουλία, όχι το πορτοκαλί, αλλά το πράσινο. Μένει τώρα να τεθεί σε εφαρμογή. Γι' αυτό και υποβάλαμε ήδη νομοθετική πρόταση, η οποία θα εξεταστεί από το Συμβούλιο και το Ευρωπαϊκό Κοινοβούλιο και η οποία καλύπτει, μεταξύ άλλων, το ζήτημα της χρηματοδότησης στο οποίο αναφερθήκατε στη διάρκεια της συζήτησης. " προσέγγισή μας είναι ότι πρέπει να υπάρχει χρηματοδότηση όχι μόνο εκ μέρους των κοινοτικών θεσμικών οργάνων, αλλά και εκ μέρους των κρατών μελών, τα οποία θέλουν να στηρίξουν την πρωτοβουλία. Αποτελεί αυτό έναν τρόπο πραγμάτωσης των στόχων της Λισαβόνας όσον αφορά την καινοτομία και την έρευνα. Αναμένουμε επίσης τις συνεισφορές του ιδιωτικού τομέα. Επ' αυτού του θέματος, επιτρέψτε μου να σας πω ότι, με βάση άτυπες επαφές που είχαμε, υπάρχει μεγάλο ενδιαφέρον εκ μέρους του ιδιωτικού τομέα για τη χρηματοδότηση ορισμένων δράσεων, τις οποίες θα δρομολογήσει το Ευρωπαϊκό Τεχνολογικό Ινστιτούτο, πράγμα που άλλωστε είναι φυσικό, αφού συναντούμε τις ίδιες ιδέες σε πολλά από τα κράτη μέλη μας. Υφίστανται συμπράξεις δημόσιου-ιδιωτικού τομέα και αν πρωτοβουλίες των κρατών μελών καταφέρουν να προσελκύσουν ιδιωτικές επενδύσεις για την έρευνα, αναρωτιέμαι γιατί να μην το καταφέρουμε σε ευρωπαϊκό επίπεδο. Το λέω αυτό διότι φρονούμε ότι είναι αναγκαίο να προσδώσουμε μια ευρωπαϊκή διάσταση στη στήριξη στην έρευνα.
<P>
Στα θέματα της έρευνας, οι "νωμένες Πολιτείες διαφέρουν κυρίως από την Ευρώπη στο θέμα της ύπαρξης ιδρυμάτων ή δικτύων, τα οποία καλύπτουν το σύνολο της επικράτειας των "νωμένων Πολιτειών της Αμερικής, για παράδειγμα το National Science Foundation (Εθνικό Ίδρυμα Επιστημών), το οποίο γνωρίζουν κάποιοι από εσάς, ή το National Institute for Health (Εθνικό Ινστιτούτο Υγείας). Στην Ευρώπη, μέχρι τώρα, δεν είχαμε στην πράξη τίποτε ανάλογο. Σε ορισμένες από τις χώρες μας υπάρχουν μείζονα ιδρύματα υπό τη μορφή σημαντικών πανεπιστημίων, μόλις τώρα όμως συστήσαμε το Ευρωπαϊκό Συμβούλιο Έρευνας, το οποίο είναι ένα όργανο καίριας σημασίας για την εφαρμογή του έβδομου προγράμματος-πλαισίου έρευνας, και το Ευρωπαϊκό Τεχνολογικό Ινστιτούτο, το οποίο είναι ένα ίδρυμα που βασίζεται συγκεκριμένα στην ιδέα των δικτύων, προκειμένου να δοθεί ώθηση και όραμα στις προσπάθειες καινοτομίας, έρευνας και εκπαίδευσης βάσει της αριστείας. Γι' αυτό και είναι ένα σπουδαίο έργο και ευχαριστώ όλους όσοι μίλησαν θετικά γι' αυτό.
<P>
Ζητήσαμε να περιληφθούν μεταξύ των κύριων προτεραιοτήτων αυτού του Ινστιτούτου η καταπολέμηση της κλιματικής αλλαγής και ο ηγετικός ρόλος της Ευρώπης στον τομέα των ανανεώσιμων πηγών ενέργειας που είναι φιλικές προς το περιβάλλον. Πιστεύω ότι ως προς αυτό έχουμε μια συγκεκριμένη αποστολή και απευθύνω όλως ιδιαιτέρως τις παρατηρήσεις μου σε αυτούς που εξέφρασαν προβληματισμό για το θέμα, μεταξύ των οποίων ήταν και ο κ. Turmes.
<P>
" ενέργεια είναι αναμφίβολα το ζήτημα του μέλλοντος, όχι μόνο από οικονομική αλλά και από πολιτική σκοπιά. Συμφωνώ με την παρατήρηση του κ. Poignant, ο οποίος την παραλληλίζει με την κατάσταση στον τομέα του άνθρακα και του χάλυβα. Φρονώ ότι στον τομέα της ενέργειας υπάρχει πράγματι ένα μείζον επιχείρημα υπέρ της ομοσπονδιακής προσέγγισης. Γι' αυτό εξάλλου παρουσιάσαμε πριν από μερικούς μήνες μια Πράσινη Βίβλο για τη βιώσιμη ενέργεια και ήμασταν λίαν ικανοποιημένοι με τη στήριξη που έδωσε το Ευρωπαϊκό Συμβούλιο στην ιδέα μιας κοινής προσέγγισης στα θέματα ενέργειας. Επομένως, κύριε Poignant, εργαζόμαστε προς αυτήν ακριβώς την κατεύθυνση.
<P>
Αυτή η προσέγγιση είναι λίαν σημαντική, αν αναλογιστούμε τις ευθύνες μας έναντι του πλανήτη μας και των μελλοντικών γενεών: η κλιματική αλλαγή είναι ίσως η μεγαλύτερη πρόκληση του 21ου αιώνα. Είναι όμως επίσης πολύ σημαντική από οικονομική άποψη και είναι γεγονός ότι οφείλουμε να διατηρήσουμε τη δυνατότητα να είμαστε πρωτοπόροι στην καταπολέμηση της κλιματικής αλλαγής, δίνοντας της νέα ώθηση. Είναι επίσης λίαν σημαντική ως έκφραση αλληλεγγύης, ιδίως για τη διευρυμένη Ευρώπη. Έχουμε εν προκειμένω μια ευκαιρία να αποδείξουμε ότι η αλληλεγγύη πρέπει να είναι έμπρακτη.
<P>
Διαβλέπω, λοιπόν, σε αυτή την υπόθεση μια μεγάλη φιλοδοξία και δύναμαι να εγγυηθώ, ιδίως έναντι του κ. Turmes, ότι με αυτό ακριβώς το πνεύμα ετοιμάζουμε τη νομοθετική δέσμη σχετικά με την ενέργεια, η οποία θα υποβληθεί τον Ιανουάριο. Είδατε ήδη ένα πρώτο σημάδι στην πρόταση, την οποία μόλις καταθέσαμε όσον αφορά την ενεργειακή αποδοτικότητα. Όπως είπε ο πρωθυπουργός Vanhanen, το Συμβούλιο του Λάχτι άνοιξε τον δρόμο για τις επίσημες αποφάσεις στα θέματα ενέργειας, τις οποίες ευελπιστούμε να εξασφαλίσουμε στο Εαρινό Συμβούλιο, το οποίο θα πραγματοποιηθεί επί γερμανικής Προεδρίας.
<P>
Τελειώνω λέγοντας ότι συμμερίζομαι τη φιλοδοξία, ενίοτε δε την ανυπομονησία, την οποία εξέφρασαν ο κ. Goebbels, ο κ. Swoboda, ο κ. Schulz και πολλοί άλλοι. Ο ρόλος μας τώρα συνίσταται στην πραγμάτωση του ονείρου, όπως είπε ο κ. Goebbels. Αυτός ακριβώς είναι ο ρόλος μας. Οι άτυπες σύνοδοι κορυφής, ωστόσο, προσφέρουν μια ευκαιρία εμβάθυνσης της συζήτησης και παγίωσης των θέσεων, όπως το έδειξε επιπλέον η σύνοδος κορυφής του Hampton Court. Από την άποψη αυτή, μπορώ να σας πω ειλικρινά ότι το Συμβούλιο του Λάχτι σήμανε πρόοδο. Ήταν δύσκολο, κυρίως λόγω των ολοένα και πιο περίπλοκων σχέσεών μας με τη Ρωσία. Σε αυτόν επίσης τον τομέα, είχα την αίσθηση μιας προόδου -συνέβαλε σε αυτό η παρουσία του κ. Πούτιν-, είχα την αίσθηση ότι οι αρχηγοί κρατών και κυβερνήσεων κατανοούσαν την ανάγκη συνεκτικότητας και αλληλεγγύης. Γι' αυτό και ελπίζω ότι τώρα, με την αμέριστη στήριξη του Ευρωπαϊκού Κοινοβουλίου, θα διαμορφωθούν οι συνθήκες, στη διάρκεια της φινλανδικής Προεδρίας αλλά και μετά, προκειμένου να σημειώσουμε πρόοδο σε αυτούς του πολύ σημαντικούς τομείς της ενέργειας και της καινοτομίας, προκειμένου να προωθήσουμε επίσης το σχέδιό μας για μια πιο ενωμένη Ευρώπη.
<P>
(Χειροκροτήματα)
<SPEAKER ID="074" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 142 του Κανονισμού)
<SPEAKER ID="075" NAME="Richard Corbett" AFFILIATION="PSE">
(EN) Γνώριζα ότι τα μέλη του Κόμματος Ανεξαρτησίας του "νωμένου Βασιλείου δεν έχουν επαφή με την πραγματικότητα· παρ' όλα αυτά, με εξέπληξε η ομιλία του Godfrey Bloom, στην οποία φάνηκε να υπονοεί ότι η Βρετανία είναι αυτάρκης ενεργειακά και δεν χρειάζεται να συνεργαστεί ή ακόμη και να συνομιλήσει με άλλες χώρες. Υποστηρίζει ότι η "πηγή ζωής" της Βρετανίας δεν πρέπει να βρίσκεται στα χέρια "ξένων". Πώς, όμως, προτείνει να αποφύγουμε την εισαγωγή ενέργειας; Σίγουρα όχι μέσω της χρήσης ανανεώσιμων πηγών ενέργειας, τις οποίες απορρίπτει αμέσως ως "ανοησίες", υποστηρίζοντας ότι τα αιολικά πάρκα είναι "παράλογα" και ότι "κανείς έγκριτος επιστήμονας" δεν θα μπορούσε να ισχυριστεί ότι οι ανανεώσιμες πηγές ενέργειας μπορούν να διαδραματίσουν σημαντικό ρόλο στο ενεργειακό μίγμα της Βρετανίας.
<P>
Λέγοντας, λοιπόν, όχι στις εισαγωγές και στις ανανεώσιμες πηγές ενέργειας, και ενόψει της εξάντλησης των αποθεμάτων πετρελαίου και φυσικού αερίου της Βόρειας Θάλασσας, του γεγονότος ότι η πυρηνική ενέργεια, εφόσον διατηρηθεί, θα καλύπτει μικρό μόνο μέρος των αναγκών για ηλεκτρισμό, ενώ οι δυνατότητες επέκτασης της χρήσης του γαιάνθρακα είναι μάλλον περιορισμένες, το όραμα του Κόμματος Ανεξαρτησίας του "νωμένου Βασιλείου για το μέλλον της Βρετανίας, χωρίς το μίασμα των "ξένων", είναι δυσοίωνο!
<SPEAKER ID="076" NAME="Pedro Guerreiro" AFFILIATION="GUE/NGL">
(PT) Με φόντο τη σύνοδο κορυφής, συγκεντρώνονται διάφορες δυνάμεις οι οποίες συζητούν τρόπους (επαν)έναρξης της διαδικασίας (εκ νέου) επιβολής της απαράδεκτης Συνθήκης η οποία, ανακριβώς και προσβλητικά, αποκαλείται "Ευρωπαϊκό Σύνταγμα", παρά την κυριαρχικά και δημοκρατικά εκπεφρασμένη βούληση του γαλλικού και του ολλανδικού λαού.
<P>
Αυτά τα αισχρά σχέδια εκπορεύονται όλο και περισσότερο από την κορυφή. Ένα παράδειγμα είναι οι δηλώσεις του Antonio Vitorino, υπεύθυνου στρατηγικής του πορτογαλικού Σοσιαλιστικού Κόμματος, ο οποίος, όπως πληροφορούμαστε, "τώρα εργάζεται για την Επιτροπή". Δηλώνει ότι η πορτογαλική Προεδρία κατά το δεύτερο εξάμηνο του 2007 θα έχει την "τεράστια ευθύνη" να "προβεί στα πρώτα βήματα για την υλοποίηση του [λεγόμενου] προγράμματος συνταγματικής αναθεώρησης" και "αυτό θα αποτελέσει τη βάση εκκίνησης του νέου [λεγόμενου] Ευρωπαϊκού Συντάγματος", εφαρμόζοντας έτσι ένα "πρόγραμμα" το οποίο θα έχει προηγουμένως καθορίσει η γερμανική Προεδρία και το οποίο θα ολοκληρωθεί υπό τη γαλλική Προεδρία το δεύτερο εξάμηνο του 2008.
<P>
" τυφλή πορεία προς την καπιταλιστική ολοκλήρωση η οποία χαρακτηρίζει την ΕΕ και η νεοφιλελεύθερη, φεντεραλιστική και στρατοκρατική ολοκλήρωση την οποία ενισχύει το λεγόμενο "Ευρωπαϊκό Σύνταγμα" σε νομικό και πολιτικό επίπεδο θα συναντήσει για μια ακόμη φορά, παρά την προπαγάνδα, τη συσκότιση και τον αυταρχισμό, την κατηγορηματική απόρριψη από όλους όσοι αγωνίζονται για μια Ευρώπη κυρίαρχων, ισότιμων κρατών, μια Ευρώπη κοινωνικής προόδου, συνεργασίας και ειρήνης.
<SPEAKER ID="077" NAME="Bruno Gollnisch" AFFILIATION="NI">
(FR) Κύριε Πρόεδρε, κυρίες και κύριοι, θα ήθελα να κάνω ορισμένες παρατηρήσεις για τη Σύνοδο Κορυφής του Λάχτι.
<P>
Καταρχάς, ενώ η ήπειρός μας δέχεται ένα άνευ προηγουμένου κύμα λαθρομετανάστευσης, οι αρχηγοί κρατών και κυβερνήσεων δεν θεώρησαν καλό να αφιερώσουν περισσότερη από μισή ώρα σε αυτό το πρόβλημα. Δεν υπάρχει τίποτα, απολύτως τίποτα, το οποίο να προσδοκάμε από την Ευρωπαϊκή Ένωση σε αυτόν τον τομέα και επιτάσσεται να γνωστοποιήσουμε επίσημα ότι κάθε μεταναστευτική πολιτική δεν μπορεί παρά να είναι εθνική και ότι κάθε συνεργασία επί του θέματος δεν μπορεί παρά να είναι διακυβερνητική.
<P>
Δεύτερον, ο κ. Πούτιν έχει κάθε δικαίωμα να θέλει να διατηρήσει μια ορισμένη κυριαρχία επί των ενεργειακών πηγών της χώρας του και να αρνηθεί να τις πουλήσει κοψοχρονιά στις ορέξεις των πετρελαϊκών πολυεθνικών εν ονόματι ενός οικονομικού φιλελευθερισμού, του οποίου δεν ασπάζεται τη φιλοσοφία. Σε ό,τι αφορά τις πομφολυγώδεις διακηρύξεις περί ανθρωπίνων δικαιωμάτων, ο σεβασμός των οποίων πρέπει να αποτελεί τη βάση των σχέσεων της ΕΕ με τον υπόλοιπο κόσμο, αυτές θα ήταν πιο αξιόπιστες αν δεν ήταν τόσο επιλεκτικές και αν στόχευαν επίσης χώρες όπως η Κίνα.
<P>
Τέλος, αναμένουμε πάντα από το Συμβούλιο την καταδίκη των τουρκικών αρχών, οι οποίες επιχείρησαν να επιβάλουν την απομάκρυνση ενός κύπριου συναδέλφου μας από μια αντιπροσωπεία μελών του ΕΚ. Καθίσταται ολοένα και πιο απαράδεκτο να διαπραγματευόμαστε την ένταξη μιας χώρας, η οποία αρνείται να αναγνωρίσει το σύνολο των κρατών μελών.
<P>
(" συνεδρίαση διακόπτεται στις 12.00, εν αναμονή της πανηγυρικής συνεδρίασης, και επαναλαμβάνεται στις 12.05)

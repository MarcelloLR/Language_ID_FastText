<CHAPTER ID="020">
Βοήθεια προς τους γεωργούς που επλήγησαν από τον παγετό (συζήτηση) 
<SPEAKER ID="452" NAME="Πρόεδρος">
Το τελευταίο θέμα της ημερησίας διάταξης είναι η συζήτηση της προφορικής ερώτησης προς την Επιτροπή σχετικά με τη βοήθεια προς τους πολωνούς γεωργούς που επλήγησαν από τον παγετό, των Zdzisław Zbigniew Podkański, Roberta Angelilli, Liam Aylward, Peter Baco, Sergio Berlato, Adam Bielan, Martin Callanan, Paulo Casaca, Sylwester Chruszcz, Brian Crowley, Marek Aleksander Czarnecki, Joseph Daul, Albert Deß, Valdis Dombrovskis, Hanna Foltyn-Kubicka, Maciej Marian Giertych, Béla Glattfelder, Bogdan Golik, Genowefa Grabowska, Dariusz Maciej Grabowski, Małgorzata Handzlik, Mieczysław Edmund Janowski, Michał Tomasz Kamiński, Sergej Kozlík, Ģirts Valdis Kristovskis, Urszula Krupa, Wiesław Stefan Kuc, Zbigniew Krzysztof Kuźmiuk, Bogusław Liberadzki, Marcin Libicki, Astrid Lulling, Jan Tadeusz Masiel, Cristiana Muscardini, Seán Ó Neachtain, Péter Olajos, Neil Parish, Bogdan Pęk, Józef Pinior, Mirosław Mariusz Piotrowski, Umberto Pirilli, Paweł Bartłomiej Piskorski, Zita Pleštinská, Jacek Protasiewicz, Bogusław Rogalski, Dariusz Rosati, Wojciech Roszkowski, Leopold Józef Rutowicz, Eoin Ryan, Jacek Saryusz-Wolski, Andreas Schwab, Czesław Adam Siekierski, Francesco Enrico Speroni, Grażyna Staniszewska, Andrzej Jan Szejna, Konrad Szymański, Csaba Sándor Tabajdi, Salvatore Tatarella, Witold Tomczak, Bernard Wojciechowski, Janusz Wojciechowski, Andrzej Tomasz Zapałowski και Roberts Zīle, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων - B6-0126/2007).
<SPEAKER ID="453" NAME="Zdzisław Zbigniew Podkański " LANGUAGE="PL">
Κύριε Πρόεδρε, ένα από τα κύρια προβλήματα που αντιμετωπίζει η Ευρώπη και ο κόσμος σήμερα είναι η περιβαλλοντική καταστροφή. Μόνο μεταξύ του 1990 και του 2006, η Ευρώπη επλήγη από 31 ξηρασίες, 102 σεισμούς, 344 πλημμύρες, 58 δασικές πυρκαγιές και 170 τυφώνες. Αυτές οι καταστροφές προκάλεσαν τεράστιες υλικές και ανθρώπινες απώλειες. Είχαν επίσης ως αποτέλεσμα την ανάγκη παροχής βοήθειας στα θύματα.
<P>
" φετινή χρονιά έφερε περισσότερους καταστρεπτικούς παγετούς και εαρινούς παγετούς εδάφους, που είχαν ως αποτέλεσμα τη ζημία στις καλλιέργειες οπωροκηπευτικών, κυρίως στην κεντρική, ανατολική και βόρειο Ευρώπη. Επί παραδείγματι, οι παγετοί σε ορισμένες περιοχές της Πολωνίας προκάλεσαν θερμοκρασίες μεταξύ -7 και -12 βαθμών Κελσίου. Σύμφωνα με τις εκτιμήσεις του Ινστιτούτου Οπωροκαλλιέργειας και Ανθοκομίας στο Skierniewice, η συγκομιδή θα είναι μικρότερη φέτος σε σύγκριση με το προηγούμενο έτος συνεπεία των παγετών. Αυτή η διαφορά θα ανέλθει σε 60-70% στην περίπτωση των μήλων, 80% για τα αχλάδια, 90% για τα δαμάσκηνα, περίπου 40-50% για τα βύσσινα και 50% για τα μαύρα φραγκοστάφυλα. " σοδειά των κερασιών, των ροδάκινων, των βερίκοκων και των καρυδιών θα έχει καταστραφεί σχεδόν ολοσχερώς. " διαδικασία εκτίμησης των ζημιών διεξάγεται επί του παρόντος σε ολόκληρη την Πολωνία. Σύμφωνα με την Ένωση Οπωροπαραγωγών, αυτές οι ζημιές θα ανέλθουν σε ορισμένα δισεκατομμύρια ζλότι.
<P>
Δεκάδες εκατοντάδες οικογένειες αγροτών έχουν απολέσει ολόκληρο το ετήσιο εισόδημά τους και, ως αποτέλεσμα, τα προς το ζην τους και τη δυνατότητα να ξεκινήσουν την παραγωγή πάλι το επόμενο έτος. Αρκετές εκατοντάδες ιδιοκτήτες μεταποιητικών εταιρειών οπωροκηπευτικών περιμένουν την παροχή βοήθειας. Πρέπει να βοηθήσουμε αυτούς τους ανθρώπους, ασχέτως με το που ζουν και που εδρεύουν οι επιχειρήσεις τους. Οι εθνικές κυβερνήσεις και η Ευρωπαϊκή Επιτροπή πρέπει να επιδείξουν αλληλεγγύη όσον αφορά την παροχή βοήθειας.
<P>
Πρέπει να χρησιμοποιήσουμε πόρους από το Ταμείο Αλληλεγγύης της Ευρωπαϊκής Ένωσης, το οποίο θεσπίστηκε από τον κανονισμό του Συμβουλίου της 11ης Νοεμβρίου 2002. Εάν δεν πληρούνται τα κριτήρια του Ταμείου, τότε πρέπει να εξευρεθούν άλλοι πόροι χρηματοδότησης. Τα νέα κράτη μέλη χρειάζονται ιδιαίτερα αυτή τη βοήθεια, δεδομένου του γεγονότος ότι, σε αντίθεση με τα παλαιότερα κράτη μέλη, δεν λαμβάνουν πλήρεις γεωργικές επιδοτήσεις από τον προϋπολογισμό της Ευρωπαϊκής Ένωσης και χρηματοδοτούν, σε σημαντικό βαθμό, την κοινή γεωργική πολιτική από τους δικούς τους προϋπολογισμούς.
<P>
Θα ήθελα να επωφεληθώ της ευκαιρίας για να σας ευχαριστήσω θερμά για τη στήριξή σας στις προσπάθειές μας να διασφαλίσουμε ότι τα νέα κράτη μέλη θα λαμβάνουν πρόσθετη χρηματοδότηση και θα ήθελα να σας ζητήσω να θυμόσαστε αυτούς που έχουν πληγεί περισσότερο...
<P>
(Ο Πρόεδρος διακόπτει τον ομιλητή)
<SPEAKER ID="454" NAME="Charlie McCreevy">
μέλος της Επιτροπής. - (EN) Κύριε Πρόεδρε, θα ήθελα να εκφράσω τις ευχαριστίες μου γι' αυτή την ερώτηση και να ενημερώσω τους βουλευτές ότι η Επιτροπή γνωρίζει καλά την κατάσταση.
<P>
Ο παγετός έπληξε τους οπωροπαραγωγούς όχι μόνο στην Πολωνία, αλλά επίσης και στην Ουγγαρία, την Τσεχική Δημοκρατία και τη Σλοβακία. " Επιτροπή θα παρακολουθεί τις εξελίξεις στον τομέα.
<P>
" παρούσα οργάνωση της κοινής αγοράς οπωροκηπευτικών δεν προβλέπει την παροχή άμεσης βοήθειας στους παραγωγούς που έχουν πληγεί από κλιματικές συνθήκες ή φυσικές καταστροφές. " κοινή οργάνωση αγοράς παρέχει κοινοτική βοήθεια σε οργανώσεις παραγωγών και ομάδες παραγωγών σε σχέση με τα επιχειρησιακά τους προγράμματα και σε αναγνώριση των σχεδίων που, σε ορισμένο βαθμό, μπορούν να καλύψουν τη ζημία.
<P>
Στην πρόταση μεταρρύθμισης της οργάνωσης της κοινής αγοράς, η Επιτροπή πρότεινε να διευρυνθεί το πεδίο εφαρμογής των μέσων διαχείρισης κρίσεων και να δοθεί η δυνατότητα στις οργανώσεις παραγωγών να λάβουν κοινοτική χρηματοδότηση για την κάλυψη του κόστους της ασφάλειας καλλιεργειών και αργότερα, τη δημιουργία αμοιβαίων κεφαλαίων.
<P>
Όσον αφορά τη δυνατότητα χορήγησης κρατικής βοήθειας, τα κράτη μέλη μπορούν υπό ορισμένες προϋποθέσεις, να χρησιμοποιήσουν τις διατάξεις του κανονισμού (ΕΚ) αριθ. 1857/2006 προκειμένου να εξαιρέσουν από την υποχρέωση γνωστοποίησης ένα καθεστώς ενισχύσεων προοριζόμενο για την αντιστάθμιση ζημίας λόγω παγετού. Σε περίπτωση που το προβλεπόμενο καθεστώς ενισχύσεων δεν συνάδει πλήρως με τις διατάξεις του κανονισμού, τα κράτη μέλη μπορούν ακόμη να το γνωστοποιήσουν δυνάμει των κοινοτικών κατευθυντήριων γραμμών για τις κρατικές ενισχύσεις στον τομέα της γεωργίας και της δασοκομίας, 2007-2013.
<P>
Θα ήθελα επίσης να προσθέσω ότι τα κράτη μέλη μπορούν επίσης να χρησιμοποιήσουν τον μηχανισμό de minimis. Εν τοιαύτη περιπτώσει, η ενίσχυση θα περιορίζεται σε 3 000 ευρώ ανά δικαιούχο εντός τριών ετών, στο πλαίσιο του μέγιστου ποσού που ορίζεται από το εκάστοτε κράτος μέλος στο παράρτημα του κανονισμού.
<P>
Δυνάμει της νομοθεσίας για την ανάπτυξη της υπαίθρου, τα κράτη μέλη έχουν δύο δυνατότητες να στηρίξουν τους παραγωγούς που πλήττονται από τις συνέπειες των φυσικών καταστροφών. Πρώτον, τα κράτη μέλη μπορούν να εφαρμόσουν ειδικά μέτρα για την αποκατάσταση του γεωργικού παραγωγικού δυναμικού που έχει πληγεί από φυσικές καταστροφές, και μπορούν επίσης να θεσπίσουν κατάλληλες προληπτικές δράσεις. Εντούτοις, το παρόν σχέδιο πρότασης του πολωνικού προγράμματος για την ανάπτυξη της υπαίθρου για την περίοδο 2007-2013 δεν προβλέπει τη συμπερίληψη του εν λόγω μέτρου στο πρόγραμμα. " Επιτροπή είναι ανοικτή να συζητήσει αυτή τη δυνατότητα με τις πολωνικές αρχές, σε περίπτωση που επιθυμούν να το πράξουν.
<P>
Ακόμη μια δυνατότητα στήριξης της ανάπτυξης της υπαίθρου παρέχεται δυνάμει του κανόνα ανωτέρας βίας της πολιτικής για την ανάπτυξη της υπαίθρου. Σε περίπτωση που μια φυσική καταστροφή πλήττει σοβαρά την έκταση και τη γεωργική εκμετάλλευση, και ο γεωργός δεν μπορεί να σεβαστεί τις σχετικές δεσμεύσεις που έχει αναλάβει δυνάμει ενός προγράμματος ανάπτυξης της υπαίθρου, τα κράτη μέλη μπορούν να αναγνωρίσουν μια περίπτωση ανωτέρας βίας. Αυτό σημαίνει ότι οι αγρότες που επωφελούνται από τη στήριξη ανάπτυξης της υπαίθρου δεν θα είναι αναγκασμένοι να επιστρέψουν την καταβληθείσα ενίσχυση.
<P>
Ένα από τα πιο συναφή μέτρα δυνάμει της ανωτέρας βίας είναι το γεωργοπεριβάλλον. Εάν, κατά τη διάρκεια ενός συγκεκριμένου έτους, ο δικαιούχος δεν μπορεί να τηρήσει τις δεσμεύσεις λόγω μιας φυσικής καταστροφής, δεν θα πληρωθεί ή δεν θα πληρωθεί εν μέρει το εν λόγω έτος. Εντούτοις, δεν θα υποχρεούται να επιστρέψει τις πληρωμές που έχει λάβει κατά τη διάρκεια της υπόλοιπης περιόδου της σύμβασης. Το κράτος μέλος καλείται να συζητήσει τις διάφορες πτυχές αυτής της υπόθεσης με τις υπηρεσίες της Επιτροπής.
<P>
Όσον αφορά την εφαρμογή της ανωτέρας βίας, είναι σημαντικό ο δικαιούχος να γνωστοποιεί την υπόθεση γραπτώς στην αρμόδια αρχή, μαζί με τα σχετικά στοιχεία, εντός 10 εργάσιμων ημερών από την ημέρα που ο δικαιούχος είναι σε θέση να το πράξει.
<SPEAKER ID="455" NAME="Czesław Adam Siekierski" LANGUAGE="PL">
Κύριε Πρόεδρε, σχεδόν κάθε χρόνο διάφορες περιοχές της Ευρώπης πλήττονται από διάφορες φυσικές καταστροφές. Ακούμε για ξηρασίες, πλημμύρες που προκαλούνται από καταρρακτώδεις βροχές ή δυνατούς ανέμους. Φέτος, δυστυχώς δεν αποφύγαμε τις επιπτώσεις του παγετού. Οι παγετοί που έπληξαν το βορειοανατολικό τμήμα της Κεντρικής Ευρώπης μεταξύ του Απριλίου και Μαΐου, όπου η θερμοκρασία του εδάφους έπεσε έως και τους -10 βαθμούς Κελσίου, προκάλεσε μεγάλη καταστροφή στον αγροτικό τομέα.
<P>
Οι πληγείσες καλλιέργειες περιελάμβαναν πρώιμα λαχανικά, μηλιές και αχλαδιές, κεράσια, βύσσινα, δαμάσκηνα και μαλακά φρούτα. Σε ορισμένες περιοχές της Πολωνίας οι ζημιές ήταν τόσο μεγάλες ώστε θα επιδεινωθεί η οικονομική θέση πολλών αγροκτημάτων. Έως τώρα, οι πολωνοί αγρότες και οι ιδιοκτήτες οπωρώνων μόνο σπάνια επιδίωκαν να προστατεύσουν τις καλλιέργειές τους από τον παγετό καθώς αυτό συνιστά πολύ δαπανηρή προσπάθεια και συχνά απλώς δεν μπορούσαν να αντεπεξέλθουν σε αυτό.
<P>
Ωστόσο, το κύμα κακοκαιρίας δεν έπληξε μόνο τη χώρα μου. Επλήγησαν επίσης ιδιοκτήτες οπωρώνων και αγρότες, αν και σε μικρότερο βαθμό, στη Γερμανία, την Ολλανδία, την Τσεχική Δημοκρατία, τη Σλοβακία, την Αυστρία, την Ουγγαρία, και ακόμη και στη βόρεια Ρουμανία.
<P>
Επίτροπε, χρειαζόμαστε συνεκτικές δράσεις που αποσκοπούν όχι μόνο στην παροχή οικονομικής βοήθειας σε πληγέντες ιδιοκτήτες οπωρώνων, αγρότες και παραγωγούς αλλά, προπάντων, να εξεύρουμε λύσεις που θα εξουδετέρωναν ή θα ελάφρυναν τις επιπτώσεις των φυσικών καταστροφών, που συμβαίνουν όλο και συχνότερα λόγω της κλιματικής αλλαγής.
<SPEAKER ID="456" NAME="Luis Manuel Capoulas Santos" LANGUAGE="PT">
Κύριε Πρόεδρε, σε αντίθεση με πολλές οικονομικές δραστηριότητες, η γεωργία εκτελείται, ασφαλώς, στην ύπαιθρο, γεγονός το οποίο θέτει συχνά τους αγρότες στο έλεος καταστροφών που συνδέονται με το κλίμα και υπερβαίνουν τον έλεγχό τους.
<P>
Οι αγρότες που πέφτουν θύματα τέτοιων καταστροφών δεν πρέπει να εξαρτώνται από τη φιλανθρωπία, είτε σε εθνικό ή σε ευρωπαϊκό επίπεδο. Πρέπει να τους χορηγούνται δικαιώματα, ώστε να υπάρχουν ίσοι όροι ανταγωνισμού όσον αφορά τέτοιες καταστάσεις στην ευρωπαϊκή επικράτεια. Αυτή ήταν η προσέγγισή μου όταν, ως εισηγητής του σχεδίου ψηφίσματος σχετικά με τις γεωργικές πτυχές των φυσικών καταστροφών, που εγκρίθηκε πριν από ένα χρόνο, μία από τις προτάσεις που διατύπωσα ήταν η θέσπιση ενός ευρωπαϊκού συστήματος ασφάλισης με τριπλή χρηματοδότηση -αγρότες, κράτη μέλη και ΕΕ- για την αντιμετώπιση ακριβώς αυτού του τύπου της κατάστασης.
<P>
Ακολούθως, εκτός από την υποστήριξη της έκκλησης για αλληλεγγύη προς τους πληγέντες αγρότες, θα ήθελα να ρωτήσω την Επιτροπή εάν σκοπεύει να δώσει απτή μορφή στην πρόταση που εγκρίθηκε με συντριπτική πλειοψηφία πριν από έναν χρόνο σε αυτή την Αίθουσα. " πρόταση αποσκοπούσε να εισάγει αυτό το σύστημα ασφάλισης και δεν θα επέφερε οποιαδήποτε αύξηση στον κοινοτικό προϋπολογισμό. Εάν αποσκοπεί όντως σε αυτό, πότε θα υποβληθεί μια πρόταση για τον σκοπό αυτόν;
<SPEAKER ID="457" NAME="Ilda Figueiredo" LANGUAGE="PT">
Κύριε Πρόεδρε, οι φυσικές καταστροφές συμβαίνουν διαρκώς, και ήρθε η στιγμή η Επιτροπή να ανταποκριθεί άμεσα σε αυτές τις καταστάσεις. Θα ήθελα πρώτα να δηλώσω την αλληλεγγύη μας προς όλους τους πολωνούς αγρότες που επλήγησαν από τους πρόσφατους παγετούς που κατέστρεψαν τις περισσότερες φετινές καλλιέργειες οπωροκηπευτικών. Θα θέλαμε να ζητήσουμε να τους δοθεί η απαραίτητη στήριξη.
<P>
" Επιτροπή πρέπει να δείξει επίσης αλληλεγγύη στην ανταπόκρισή της. Πρέπει επίσης να αναφέρουμε τη χαλαζόπτωση και τις σοβαρές καταιγίδες που έπληξαν την Πορτογαλία τον Μάιο και προκάλεσαν σοβαρή ζημία στα αγροκτήματα στις περιοχές της Murça, Sobral de Monte Agraço, Azambuja, Torres Vedras, Alenquer, Alvito, Vidigueira και Cuba. Εκφράζουμε την αλληλεγγύη μας στους αφορώμενους αγρότες, και ζητούμε τη στήριξη που πρέπει να τους παρασχεθεί.
<P>
Αυτές οι καταστάσεις δείχνουν ότι οι αγρότες βρίσκονται στην πρώτη γραμμή όσον αφορά τις επιπτώσεις της κλιματικής αλλαγής. Είναι συνεπώς απαραίτητο να ασκούνται δημόσιες πολιτικές οι οποίες θα εγγυώνται ένα εισόδημα στους αγρότες, ακόμη και σε καιρούς κρίσης και όταν καταστρέφονται οι καλλιέργειες λόγω προβλημάτων που συνδέονται με τις καιρικές συνθήκες είτε είναι από παγετό ή χαλάζι, από πλημμύρες ή ξηρασία.
<P>
Έφτασε η ώρα να θεσπίσουμε ένα δημόσιο σύστημα ασφάλισης που θα χρηματοδοτείται από την Κοινότητα. Είναι επίσης σημαντικό, ωστόσο, να διασφαλίζεται η προστασία των αγορών γεωργικών προϊόντων και να προωθείται μια νέα αγροτική πολιτική η οποία θα αποτελεί τμήμα των τοπικών και περιφερειακών αναπτυξιακών πολιτικών που συγκεντρώνουν διάφορες τομεακές πολιτικές και τους προσδίδουν συνοχή και συνάφεια.
<P>
Αυτό το οποίο χρειάζεται είναι μια νέα στρατηγική για τη γεωργία, μια στρατηγική η οποία θα λαμβάνει υπόψη τις φυσικές καταστροφές, θα ενσωματώνει την ανάγκη αύξησης της παραγωγικότητας και των επιπέδων παραγωγής, θα λαμβάνει υπόψη τα κλιματικά χαρακτηριστικά κάθε περιοχής στο πλαίσιο των συστημάτων παραγωγής, που θα αποσκοπεί στη βελτίωση της ποιότητας των τροφίμων, που θα είναι προσηλωμένη στην αύξηση του εισοδήματος και του βιοτικού επιπέδου των αγροτών, διασφαλίζοντας κατ' αυτόν τον τρόπο το μέλλον των νέων αγροτών και θα εγγυάται την επισιτιστική κυριαρχία που δικαιούται η κάθε χώρα.
<SPEAKER ID="458" NAME="Béla Glattfelder" AFFILIATION="PPE-DE">
- (HU) Οι αγρότες έχουν υποστεί φοβερές ζημίες όχι μόνο στην Πολωνία, αλλά και στην Ουγγαρία επίσης. Οι καλλιέργειες πολλών αγροτών καταστράφηκαν ολοσχερώς.
<P>
Αυτό το οποίο είναι σαφές από όσα είπε ο κύριος είναι ότι η κοινή γεωργική πολιτική προσφέρει επί του παρόντος στους αγρότες αρκετά περιορισμένες προοπτικές. Είναι αυτονόητο ότι οι υφιστάμενοι νομικοί κανονισμοί, προπάντων, καθιστούν τα κράτη μέλη υπεύθυνα για την παροχή βοήθειας στους αγρότες που βρίσκονται σε δεινή κατάσταση. Αυτό, φαίνεται, είναι το θέμα που πρέπει να επιλυθεί πρωτίστως στη Βαρσοβία και τη Βουδαπέστη. Εντούτοις, πρέπει να το αλλάξουμε αυτό στο μέλλον. " κοινή γεωργική πολιτική έχει την ευκαιρία να πράξει κάποιο καλό εδώ. Άλλως ειπείν, δεν μπορούμε να θεωρούμε τις φυσικές καταστροφές ως μετρήσιμο κίνδυνο συνακόλουθο της λειτουργίας της αγοράς και της γεωργικής παραγωγής.
<P>
" Ευρωπαϊκή Ένωση πρέπει να επιδείξει αλληλεγγύη προς τους αγρότες. Πρέπει να προσπαθήσουμε να δημιουργήσουμε στο μέλλον σε, ευρωπαϊκό επίπεδο, έναν οργανισμό παροχής αμοιβαίας βοήθειας, τον οποίο χρειαζόμαστε επίσης επειδή, εάν η επίλυση αυτών των θεμάτων εξακολουθεί βασικά να παραμένει υπό τη δικαιοδοσία των κρατών μελών στο μέλλον, αυτό θα δημιουργήσει ανισότητες, όπου τα διάφορα κράτη μέλη ανταποκριθούν ίσως σε αυτά τα θέματα με διαφορετικό τρόπο το καθένα. Οι αγρότες σε ορισμένες χώρες θα λάβουν βοήθεια, ενώ σε άλλες χώρες όχι, γεγονός το οποίο σημαίνει ότι δεν θα εκπληρωθεί η απαίτηση για ίσους όρους ανταγωνισμού.
<P>
Ως εκ τούτου, ζητώ από την Ευρωπαϊκή Επιτροπή να υποβάλει αυτή την πρόταση το συντομότερο δυνατό, προκειμένου να συντελέσει στη δημιουργία ενός ευρωπαϊκού οργανισμού για την παροχή αμοιβαίας βοήθειας.
<SPEAKER ID="459" NAME="Zita Pleštinská" AFFILIATION="PPE-DE">
- (SK) Οι παγετοί που έπληξαν τους καλλιεργητές οπωροκηπευτικών στα τέλη Απριλίου και στις αρχές Μαΐου κατέστρεψαν προφανώς σχεδόν το 90% της ετήσιας συγκομιδής τους. Από τις ιδιοτροπίες του καιρού δεν γλίτωσαν ούτε οι καλλιεργητές τέτοιων καλλιεργειών στη Σλοβακία. Σύμφωνα με την ειδησεογραφία, το 80-100% της ανθοφορίας των οπωρώνων καταστράφηκαν από τους παγετούς, αναλόγως την τοποθεσία και την ποικιλία της καλλιέργειας. Κατοικώ σε μια περιοχή κοντά στα πολωνοσλοβακικά σύνορα, και μπορώ να παρατηρώ ότι οι κλιματικές καταστροφές σε απομακρυσμένες περιοχές μπορούν να έχουν επιπτώσεις όχι μόνο στους αγρότες αλλά, έμμεσα, να αυξήσουν την ανεργία και να οδηγήσουν σε ακόμη μεγαλύτερες περιφερειακές ανισότητες.
<P>
" επιβίωση αυτή καθαυτή των οπωροκαλλιεργητών θα διακυβευτεί εκτός εάν η ΕΕ τους τείνει χείρα βοηθείας. Ως εκ τούτου, η ΕΕ θα πρέπει να θεσπίσει έναν μηχανισμό ελάφρυνσης των ζημιών που θα αποσκοπεί στην αντιστάθμιση των ζημιών που οφείλονται σε φυσικές καταστροφές· επίσης, η ΕΕ δεν θα πρέπει να λησμονεί τις μακροχρόνιες επιχειρηματικές επαφές. Μια λύση θα ήταν να δοθεί η δυνατότητα στους εγχώριους καλλιεργητές να πωλούν εισαγόμενα φρούτα απευθείας στους μακροπρόθεσμους πελάτες τους. Αυτό θα προϋπέθετε στοχευμένη βραχυπρόθεσμη κοινοτική βοήθεια και θα έδινε τη δυνατότητα στους οπωροκαλλιεργητές να παραμείνουν ανταγωνιστικοί στο μέλλον.
<P>
" αλληλεγγύη περιλαμβάνεται στις βασικές αρχές της Ευρωπαϊκής Ένωσης· ως εκ τούτου, προτρέπω την Ευρωπαϊκή Επιτροπή να λάβει συγκεκριμένα μέτρα και να επιδείξει αλληλεγγύη προς τους οπωροκαλλιεργητές, η σοδειά των οποίων έχει καταστραφεί από τον παγετό.
<SPEAKER ID="460" NAME="Charlie McCreevy">
μέλος της Επιτροπής. - (EN) Κύριε Πρόεδρε, θα ήθελα απλώς να θέσω ένα θέμα. Μετά από το θέμα που έθεσε ο κ. Podkański, θα ήθελα να αποσαφηνίσω ότι το Ταμείο Αλληλεγγύης δεν καταβάλλει αποζημιώσεις για απώλεια εσόδων μεμονωμένων αγροτών.
<P>
Θα ήθελα να ευχαριστήσω τους βουλευτές για τη συνεισφορά τους στη συζήτηση, και θα ενημερώσω τη συνάδελφό μου κ. Mariann Fischer Boel σχετικά με τις ανησυχίες που εγέρθηκαν.
<SPEAKER ID="461" NAME="Πρόεδρος">
Κύριε Επίτροπε, ευχαριστώ και εσάς και τους συνεργάτες σας που μείνατε τόσο αργά.
<SPEAKER ID="462" NAME="Πρόεδρος">
" συζήτηση έληξε.

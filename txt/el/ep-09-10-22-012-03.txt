<CHAPTER ID="012-03">
3. Σρι Λάνκα
<SPEAKER ID="248" NAME="Πρόεδρος">
" ημερήσια διάταξη προβλέπει τη συζήτηση έξι προτάσεων ψηφίσματος για τη Σρι Λάνκα.
<SPEAKER ID="249" NAME="Geoffrey Van Orden" LANGUAGE="EN">
Κύριε Πρόεδρε, οι πολίτες της Σρι Λάνκα -Σιναλέζοι και ιδιαίτερα Ταμίλ- υπέφεραν τα πάνδεινα τα τελευταία 30 χρόνια εξαιτίας μια ανηλεούς τρομοκρατικής εκστρατείας που διεξήγαγε η οργάνωση LTTE (Τίγρεις για την Απελευθέρωση του Ταμίλ Ιλάμ). Τώρα που η LTTE ηττήθηκε επί του πεδίου, η κυβέρνηση και ο λαός της Σρι Λάνκα χρειάζονται την συμπάθεια και την κατανόησή μας, πρωτίστως δε, την αρωγή μας, καθώς επιχειρούν να ξαναβάλουν την χώρα τους στον δρόμο της ανάκαμψης και ευημερίας και να αποτρέψουν κάθε επανεμφάνιση της τρομοκρατίας.
<P>
Υπάρχουν εκείνοι, περιλαμβανομένων των απολογητών της LTTE, που θέλουν να πλήξουν περαιτέρω τον λαό της Σρι Λάνκα υπονομεύοντας το ΣΓΠ+ (προτιμησιακές εμπορικές ρυθμίσεις) με την ΕΕ. Ελπίζω ότι η Επιτροπή αντιλαμβάνεται ότι το εμπόριο και όχι η βοήθεια είναι εκείνο που χαράσσει την καλύτερη πορεία προς την οικονομική ανάκαμψη. Από πλευράς τους, οι αρχές της Σρι Λάνκα πρέπει να ανταποκριθούν στις ανησυχίες που εκφράζονται από φίλους στη διεθνή κοινότητα ώστε να μην υπάρχει καμία δικαιολογία υπονόμευσης του ΣΓΠ+.
<P>
" άμεση προτεραιότητα, βέβαια, είναι η επανεγκατάσταση εκείνων των χιλιάδων πολιτών Ταμίλ που εγκλωβίστηκαν στη σύγκρουση και που τώρα κρατούνται υπό άθλιες συνθήκες σε στρατόπεδα. " διεκπεραίωσή τους πρέπει να πραγματοποιηθεί κατεπειγόντως η δε διεθνής κοινότητα πρέπει να κληθεί να συνδράμει.
<SPEAKER ID="250" NAME="Proinsias De Rossa" LANGUAGE="EN">
Κύριε Πρόεδρε, υποστηρίζω αυτό το ψήφισμα, μολονότι πιστεύω ότι δεν ασκείται αρκούντως αυστηρή κριτική στην κυβέρνηση της Σρι Λάνκα. Νωρίτερα φέτος, υπήρξαμε μάρτυρες της αποτρόπαιης στρατιωτικής επίθεσης στον χώρο που κατείχαν οι Τίγρεις Ταμίλ, με την επίδειξη πλήρους αδιαφορίας για τις ζωές ή την ευημερία των πολιτών που, κατά την άποψή μου, χρησιμοποιούνται ως αθύρματα από όλες τις πλευρές, με αποτέλεσμα 90 000 θανάτους. Ο κόσμος παρακολουθούσε τρομοκρατημένος και ανήμπορος, αλλά ακόμη και σήμερα, υπάρχουν περισσότεροι από διακόσιες πενήντα χιλιάδες πολίτες της Σρι Λάνκα που βρίσκονται κλεισμένοι σε στρατόπεδα χωρίς επαρκή ιατροφαρμακευτική περίθαλψη, χωρίς πόσιμο νερό, υποδομές υγιεινής ή χώρους διαβίωσης.
<P>
Το σημερινό ψήφισμα αποτελεί μια σχετικά μετριοπαθή έκκληση προς τις αρχές της Σρι Λάνκα να σεβαστούν τα δικαιώματα των πολιτών τους. Κατά την προσωπική μου άποψη, αν δεν υπάρξει σύντομα μετρήσιμη πρόοδος όσον αφορά τα αιτήματα που περιέχονται σε αυτό το ψήφισμα, τότε η Ευρωπαϊκή Ένωση πρέπει να ασκήσει οικονομική και πολιτική πίεση στο καθεστώς στη Σρι Λάνκα.
<P>
" Σρι Λάνκα εξαρτάται από τις άμεσες ξένες επενδύσεις και από την οικονομική στήριξη της ΕΕ για την οικονομική της ανάκαμψη. Πρέπει να χρησιμοποιήσουμε αυτή τη μόχλευση προς το συμφέρον των πολιτών της Σρι Λάνκα, περιλαμβανομένων των Ταμίλ.
<SPEAKER ID="251" NAME="Thomas Mann" LANGUAGE="DE">
Κύριε Πρόεδρε, έχω δύο λεπτά. Ο εικοσιπενταετής εμφύλιος πόλεμος στη Σρι Λάνκα φαίνεται να έληξε. Τον Μάιο, κυβερνητικά στρατεύματα κατέλαβαν τις περιοχές στα βόρεια, που κατείχε η LTTE. Ας ελπίσουμε ότι μια νέα αρχή θα φέρει την ειρήνη και, μαζί, την ελευθερία.
<P>
Οι άνθρωποι δεν υποφέρουν μόνο από τις συνέπειες του εμφυλίου πολέμου, αλλά και από τις συνέπειες του τσουνάμι και άλλων φυσικών καταστροφών. " ΕΕ αύξησε το εξωτερικό εμπόριο και παρέχει ευνοϊκότερες δασμολογικές προτιμήσεις σε σύγκριση με εκείνες προς οποιαδήποτε άλλη χώρα της Νοτιανατολικής Ασίας. " διεθνής βοήθεια συνοδεύεται από την υποχρέωση των πολιτικών δυνάμεων στη Σρι Λάνκα να εφαρμόζουν τα ανθρώπινα δικαιώματα. Διακόσιες πενήντα χιλιάδες άνθρωποι κρατούνται σε υπερπλήρη στρατόπεδα με κακής ποιότητας πόσιμο νερό και ιατρικά εφόδια. Εμποδίζεται η πρόσβαση των οργανώσεων βοήθειας. Θα έπρεπε να είναι προς το ίδιο το συμφέρον της κυβέρνησης να οργανώσει την επιστροφή στα χωριά τους το συντομότερο δυνατόν. Το Ευρωπαϊκό Λαϊκό Κόμμα (Χριστιανοδημοκράτες) παρωθεί ώστε να δοθεί καίριος ρόλος στον Διεθνή Ερυθρό Σταυρό.
<P>
Ένας άλλος τομέας, όπου απαιτείται αλλαγή, είναι η ελευθερία του Τύπου και η ελευθερία της έκφρασης. Πρέπει να τερματιστούν οι απαγωγές και συλλήψεις δημοσιογράφων. Πρέπει πλέον να σταματήσουν οι ποινές φυλάκισης για τη δημοσίευση επικριτικών άρθρων. Ως μέλος της Αντιπροσωπείας για τις σχέσεις με τις χώρες της Νότιας Ασίας και με την Ένωση για την Περιφερειακή Συνεργασία της Νότιας Ασίας (SAARC), είχα πολλάκις την ευκαιρία να επισκεφθώ τη Σρι Λάνκα. Πιστεύω ότι μια νέα αρχή για την χώρα αυτή θα προσφέρει πάρα πολλές ευκαιρίες, αν οι ηγέτες Ταμίλ κληθούν να συμμετάσχουν με εποικοδομητικό τρόπο. Ωστόσο, αυτό σημαίνει απόρριψη όλων των μορφών τρομοκρατίας και βίας και σημαίνει συνεργασία σε μια στρατηγική για την εφαρμογή των ανθρωπίνων δικαιωμάτων. Εύχομαι, για το καλό των πολιτών της Σρι Λάνκα, να αποτελέσει οριστικά παρελθόν μια έκφραση που άκουσα επανειλημμένως - ότι "ο πόλεμος είναι θεσμός"- .
<P>
(Χειροκροτήματα)
<SPEAKER ID="252" NAME="Joe Higgins" LANGUAGE="EN">
Κύριε Πρόεδρε, η πολιτική που ακολουθεί έναντι των Ταμίλ η κυβέρνηση του Προέδρου Rajapaksa κατέληξε σε εφιάλτη τόσο για τους Σιναλέζους όσο και για τους Ταμίλ στη Σρι Λάνκα, καθώς το κράτος της Σρι Λάνκα εφαρμόζει μαζική καταστολή σε βάρος ατόμων και ομάδων, που όρθωσαν το ανάστημά τους ενάντια στις εθνικιστικές του πολιτικές.
<P>
Μετά την ήττα των Τίγρεων Ταμίλ, ο εφιάλτης συνεχίζεται για τους Ταμίλ, ιδίως στη βόρεια Σρι Λάνκα, καθώς 300 000 άτομα -περιλαμβανομένων 31 000 παιδιών- κρατούνται δια της βίας σε στρατόπεδα, όπου ενδημούν οι ασθένειες και ο υποσιτισμός.
<P>
Τώρα επικρέμεται μια νέα φρίκη, καθώς σύμφωνα με αναφορές η κυβέρνηση Rajapaksa σχεδιάζει να εγκαταστήσει Σιναλέζους στα ανατολικά και στα βόρεια της Σρι Λάνκα - με άλλα λόγια, να εποικίσει τις περιοχές όπου πλειοψηφούν οι ομιλούντες την γλώσσα Ταμίλ. Αυτό θα αποτελέσει συνταγή για διακοινοτικές έριδες στο μέλλον.
<P>
" κυβέρνηση Rajapaksa είναι, στην πράξη, μια δικτατορία με ένα εξαιρετικά λεπτό δημοκρατικό επίχρισμα. Επικροτώ την ευκαιρία που μας δίνεται με αυτό το ψήφισμα να την καταδικάσουμε. Όντως διατηρώ μια επιφύλαξη για την παράγραφο 4, διότι η κύρια τρομοκρατία εκπορεύεται στην πράξη από την κυβέρνηση Rajapaksa σε βάρος του λαού της. Μολονότι ως σοσιαλιστής πιστεύω ότι το αντάρτικο υπό τις παρούσες συνθήκες στη Σρι Λάνκα δεν θα οδηγήσει σε λύση, οι Ταμίλ έχουν πράγματι το δικαίωμα αυτοάμυνας απέναντι στην στρατιωτική καταστολή.
<P>
Ο καλύτερος τρόπος να προασπίσουμε τους Ταμίλ είναι μέσω του ενωμένου αγώνα των εργατών και των φτωχών Ταμίλ και Σιναλέζων κατά της παρούσας κυβέρνησης και των νεοφιλελεύθερων πολιτικών της και μέσω του σοσιαλιστικού μετασχηματισμού της κοινωνίας της Σρι Λάνκα, χάρη στον οποίο οι υπέροχοι πόροι αυτής της χώρας θα μπορούν να χρησιμοποιηθούν προς όφελος ολόκληρου του πληθυσμού. Είμαι υπερήφανος που συνδέομαι με το Ενωμένο Σοσιαλιστικό Κόμμα της Σρι Λάνκα, το οποίο είναι αδελφό κόμμα του Σοσιαλιστικού Κόμματος της Ιρλανδίας και το οποίο όρθωσε ηρωικά το ανάστημά του κατά του ακραίου εθνικισμού της κυβέρνησης και υπέρ των δικαιωμάτων των Ταμίλ και των Σιναλέζων, καθώς και του δικαιώματος των Ταμίλ για αυτοδιάθεση.
<SPEAKER ID="253" NAME="Heidi Hautala" LANGUAGE="FI">
Κύριε Πρόεδρε, όλα όσα κατέθεσαν ως μαρτυρία οι συνάδελφοί μου εδώ αναφορικά με την τρέχουσα κατάσταση στη Σρι Λάνκα επιβεβαιώθηκαν όταν η Υποεπιτροπή Ανθρωπίνων Δικαιωμάτων διενήργησε πρόσφατα ακρόαση για την εφιαλτική αυτή κατάσταση.
<P>
Μπορούμε όντως να επιβεβαιώσουμε ότι εξακολουθούν οι περιορισμοί στις μετακινήσεις αυτών των 260 000 Ταμίλ, κάτι που αντιβαίνει πλήρως στο διεθνές δίκαιο, παρόλο που ο ίδιος ο πόλεμος έχει λήξει εδώ και μήνες. Μπορούμε να επιβεβαιώσουμε ότι υπάρχουν σοβαροί περιορισμοί στην ελευθερία του Τύπου. Χθες, οι Ρεπόρτερ Χωρίς Σύνορα κατέταξαν τη Σρι Λάνκα στην 162η θέση στον Δείκτη Ελευθερίας του Τύπου, επί συνόλου 175 χωρών.
<P>
Πρέπει τώρα να απαιτήσουμε να επιτραπεί η πρόσβαση στα στρατόπεδα των εκπροσώπων όλων των αρμοδίων οργάνων του Ο"Ε. Το ψήφισμα αναφέρει τη διοργάνωση τοπικών εκλογών και εμείς, η Ομάδα των Πρασίνων/ Ευρωπαϊκή Ελεύθερη Συμμαχία, λέμε κάτι μάλλον λιγότερο δυναμικό και ελπίζω ότι ο κόσμος θα το υποστηρίξει. Θα θέλαμε μόνο να καταγραφεί ότι έχει δρομολογηθεί η διοργάνωση αυτών των εκλογών.
<P>
Σε ό,τι αφορά το ζήτημα της εμπορικής πολιτικής, με χαροποιεί ιδιαίτερα το γεγονός ότι η Επιτροπή εξετάζει τώρα τον τρόπο με τον οποίο εφαρμόζει η Σρι Λάνκα τις υποχρεώσεις που απορρέουν από τις διάφορες συμφωνίες σε σχέση με τα ανθρώπινα δικαιώματα. Αναμένω να εργαστεί η Επιτροπή με λίαν αντικειμενικό και αμερόληπτο τρόπο και εν ευθέτω χρόνο να συναγάγει συμπεράσματα αναφορικά με το εάν η Σρι Λάνκα πράγματι αξίζει αυτή την προτιμησιακή μεταχείριση δυνάμει του ΣΓΠ+.
<SPEAKER ID="254" NAME="Bernd Posselt" LANGUAGE="DE">
Κύριε Πρόεδρε, οι νικητές πρέπει να είναι γενναιόδωροι και νομίζω ότι στη Σρι Λάνκα πολλοί άνθρωποι δεν το έχουν καταλάβει ακόμα αυτό. Το θέμα εν προκειμένω είναι να επιλύσουμε την αιτία της εθνοτικής σύγκρουσης, που προσέλαβε τερατώδεις διαστάσεις. Πρέπει απλά να αντιληφθούμε ότι δεν υφίσταται κανένα σχέδιο, το οποίο θα εγγυάται στους Ταμίλ τα νόμιμα δικαιώματα. Αμφότερα τα μέρη πρέπει να συγκλίνουν στις απόψεις τους για την εξεύρεση πολιτικής λύσης.
<P>
Ορθώς καταπολεμήθηκε η βία, ηττήθηκαν οι αυτουργοί της βίας και δεν υπάρχει τίποτα που να μπορεί να εξωραΐσει τη βία. " εξάλειψη των αιτίων της βίας είναι το πραγματικό καθήκον. Είναι ευκολότερο να λήξει ένας πόλεμος παρά να δημιουργηθεί ειρήνη. Το βλέπουμε αυτό επί του παρόντος στη Βοσνία όπου, χρόνια μετά τον πόλεμο, δεν βρέθηκε ακόμα μια βιώσιμη ειρηνευτική λύση.
<P>
Ανησυχώ για τη σταθερότητα της Σρι Λάνκα, διότι αυτό το μειονοτικό πρόβλημα υφίσταται επί αιώνες και επιδεινώθηκε κατά την περίοδο της αποικιοκρατίας και αυτός είναι ο λόγος για τον οποίο πρέπει να καταβάλουμε κάθε δυνατή προσπάθεια να μεσολαβήσουμε μεταξύ των δύο μερών και να φέρουμε τα δύο μέρη σε συνεννόηση.
<SPEAKER ID="255" NAME="Lidia Joanna Geringer de Oedenberg" LANGUAGE="PL">
Κύριε Πρόεδρε, τον περασμένο Μάιο, μετά τη νίκη της κυβέρνησης κατά των Τίγρεων Ταμίλ, φαινόταν ότι ο εμφύλιος πόλεμος στη Σρι Λάνκα είχε επιτέλους φθάσει στο τέρμα του μετά από πολλά χρόνια. Στην πραγματικότητα, όμως, εξακολουθούν να υπάρχουν δυστυχώς στη χώρα πολλά προβλήματα, που πρέπει να επιλυθούν .
<P>
" κυβέρνηση κρατεί περισσότερα από 250 000 άτομα σε στρατόπεδα για πολιτικούς λόγους, χωρίς καν να επιτρέπει την πρόσβαση των ανθρωπιστικών οργανώσεων. Καταπιέζει τα ΜΜΕ. Τον περασμένο Σεπτέμβριο, το Ανώτατο Δικαστήριο του Κολόμπο καταδίκασε έναν δημοσιογράφο σε εικοσαετή φυλάκιση, κάτι που η Προεδρία της ΕΕ θεώρησε απειλή για την ελευθερία του λόγου και το οποίο καταδικάστηκε απερίφραστα.
<P>
Ένα τεράστιο εμπόδιο στην ανάπτυξη της χώρας είναι οι νάρκες κατά προσωπικού, που απειλούν την υγεία και τη σωματική ακεραιότητα των ανθρώπων. " Σρι Λάνκα δεν υπέγραψε ακόμη τη Σύμβαση της Οτάβα για την απαγόρευση των ναρκών κατά προσωπικού. " υπογραφή αυτού του εγγράφου θα συμβάλει οπωσδήποτε στην επίλυση αυτού του προβλήματος, ταυτόχρονα δε, θα επιτρέψει στη χώρα να υποβάλει αίτημα αρωγής για τα θύματα ναρκών ξηράς και να επιταχύνει την εκστρατεία εκκαθάρισης ναρκοπεδίων, που πραγματοποιείται από το 2003 με ισχνά αποτελέσματα.
<P>
Οι πολίτες της Σρι Λάνκα αξίζουν μια πραγματική δημοκρατία και μια αξιοπρεπή ζωή.
<SPEAKER ID="256" NAME="Karima Delli" LANGUAGE="FR">
Κύριε Πρόεδρε, κυρίες και κύριοι, εδώ και μήνες η κυβέρνηση της Σρι Λάνκα διατηρεί ένα τείχος σιωπής όσον αφορά την κατάσταση του άμαχου πληθυσμού Ταμίλ, εμποδίζοντας την πρόσβαση των ξένων ΜΜΕ και των ανθρωπιστικών οργανώσεων σε αυτόν. Από τον Μάρτιο του 2009, το Κολόμπο κρατεί σχεδόν όλους τους αμάχους που ξέφυγαν από τις μάχες μεταξύ του στρατού και των Τίγρεων Ταμίλ, παραβιάζοντας κατάφωρα το διεθνές δίκαιο και τα ανθρώπινα δικαιώματα.
<P>
Τον Ιούλιο, η κυβέρνηση της Σρι Λάνκα κρατούσε περισσότερα από 280 000 άτομα σε 30 στρατόπεδα, τα οποία φυλάσσονται από τον στρατό, στα βορειοανατολικά της νήσου. Οι πρόσφυγες μπορούν να φύγουν από τα στρατόπεδα μόνο για να τους παρασχεθεί επείγουσα ιατρική βοήθεια, με στρατιωτική συνοδεία στην πλειονότητα των περιπτώσεων. Σε ορισμένα στρατόπεδα, περισσότεροι από 1 000 άνθρωποι πεθαίνουν κάθε εβδομάδα, κυρίως από δυσεντερία. Οι συνθήκες διαβίωσης είναι πανάθλιες. Ο πρόεδρος Rajapaksa δήλωσε την περασμένη εβδομάδα ότι θα απελευθερωθούν μόνο 100 000 πρόσφυγες Ταμίλ.
<P>
Λαμβάνοντας υπόψη το μέγεθος της τραγωδίας, η Ευρωπαϊκή Ένωση πρέπει να εντείνει την πίεση στην κυβέρνηση της Σρι Λάνκα προκειμένου να εξασφαλίσει την άμεση και άνευ όρων απελευθέρωση όλων των αμάχων, την πρόσβαση των δημοσιογράφων στα στρατόπεδα και την άμεση παροχή ανθρωπιστικής βοήθειας.
<SPEAKER ID="257" NAME="Charles Tannock" AFFILIATION="ECR">
(EN) Κύριε Πρόεδρε, ως εκπρόσωπος του Λονδίνου, μιας πόλης που υπήρξε επανειλημμένα στόχος τρομοκρατών τα τελευταία 40 χρόνια, συμπάσχω τα μάλα με όλες τις εθνοτικές ομάδες στη Σρι Λάνκα. " ανηλεής τρομοκρατική εκστρατεία που διεξήγαγαν οι Τίγρεις Ταμίλ έθεσε σοβαρά προσκόμματα στην εξέλιξη αυτής της όμορφης χώρας.
<P>
Ο πρόεδρος Rajapaksa ανήλθε δημοκρατικά στην εξουσία, αποφασισμένος να νικήσει την LTTE, πρέπει δε όλοι εμείς που περιφρονούμε την τρομοκρατία να τον συγχαρούμε για την επιτυχία του. " κυβέρνηση έχει τώρα την ευθύνη να οικοδομήσει μετά τη σύγκρουση μια κοινωνία, με ελευθερία, δικαιοσύνη και ισότητα για όλους τους πολίτες της Σρι Λάνκα. " επιστροφή των εκτοπισθέντων στο εσωτερικό της χώρας ατόμων στις εστίες τους και η προσαγωγή σε δίκη των εγκληματιών πολέμου πρέπει τώρα να αποτελέσει προτεραιότητα της κυβέρνησης.
<P>
Μολονότι παραδέχομαι ότι ο πρόεδρος Rajapaksa ενδεχομένως να έχασε ως έναν βαθμό την καλή θέληση της διεθνούς κοινότητας εξαιτίας ορισμένων από τις δράσεις του έκτακτης ανάγκης την επαύριο της σύγκρουσης, είμαι πεπεισμένος ότι ο καλύτερος τρόπος για να σημειωθεί πρόοδος είναι να εγγυηθούμε την ανάπτυξη μιας ασφαλούς και ευημερούσας Σρι Λάνκα και να υποστηρίξουμε τον δημοκρατικά εκλεγμένο ηγέτη και την κυβέρνησή της. " ΕΕ πρέπει να διατηρήσει τις εμπορικές συμφωνίες ΣΓΠ+ που, αν ακυρωθούν, θα προκαλέσουν την άμεση απώλεια ενός εκατομμυρίου θέσεων εργασίας, ενώ θα πλήξουν εμμέσως οικονομικά 2,5 εκατομμύρια αθώους πολίτες της Σρι Λάνκα.
<SPEAKER ID="258" NAME="Seán Kelly" AFFILIATION="PPE">
(EN) Κύριε Πρόεδρε, χαίρομαι ιδιαίτερα ως ιρλανδός βουλευτής του ΕΚ που οι συνάδελφοί μου από την Ιρλανδία, ο Joe Higgins και ο Proinsias De Rossa, περιέγραψαν διάφορες ανησυχίες αναφορικά με τη Σρι Λάνκα και το Ιράν και συμφωνώ μαζί τους. Είναι ενδεδειγμένο να ανησυχεί η Ιρλανδία για τα ζητήματα αυτά, διότι βίωσε διακρίσεις και ανθρώπινες απώλειες στη Βόρεια Ιρλανδία επί πολλά χρόνια. Παρά ταύτα, σε τελική ανάλυση, η μόνη λύση έρχεται μέσω της διπλωματίας και των συζητήσεων. Για τον λόγο αυτόν, ευελπιστώ ότι όταν τεθεί σε ισχύ η Συνθήκη της Λισαβόνας, οι νέες εξουσίας και το καθεστώς που έχουν ο Πρόεδρος και ο Ύπατος Εκπρόσωπος θα χρησιμοποιηθούν για να φέρουν, ας ελπίσουμε, την κοινή λογική και την ικανοποιητική κατανόηση σε αυτά τα μέρη, έτσι ώστε να διορθώσουν την πορεία τους και να ενστερνιστούν τον διπλωματικό και δημοκρατικό τόπο ζωής.
<SPEAKER ID="259" NAME="Eija-Riitta Korhola" AFFILIATION="PPE">
(FI) Κύριε Πρόεδρε, παρακολουθήσαμε και σχολιάσαμε την κατάσταση στη Σρι Λάνκα σε αρκετές περιπτώσεις και μερικές φορές σχεδόν χάσαμε κάθε ελπίδα για εξεύρεση λύσης. Παρά ταύτα, η σύγκρουση, που κράτησε 25 χρόνια, έληξε φέτος με την ήττα των Τίγρεων Ταμίλ. " μακρά σύγκρουση προκάλεσε, όπως θα αναμενόταν, πολλά θύματα και δημιούργησε εσωτερική μετανάστευση στη χώρα, ενώ προκάλεσε και προβλήματα στην οικονομία και στις εξελίξεις όσον αφορά το κράτος δικαίου. Τώρα η χώρα εισήλθε σε ένα ελπιδοφόρο, αν και κρίσιμο στάδιο.
<P>
Εκφράστηκε εδώ ανησυχία για την δεινή κατάσταση εκείνων που ζουν στα στρατόπεδα. Όπως αναφέρουμε στο ψήφισμα, ελπίζουμε ότι οι αρχές θα δεχθούν σύντομα διεθνή βοήθεια και θα ανοίξουν τα στρατόπεδα για να λάβουν ανθρωπιστική βοήθεια και προσωπικό εκπαιδευμένο στη διαχείριση των επιπτώσεων από συρράξεις. Ταυτόχρονα, χρειαζόμαστε επίσης την δέσμευση της διεθνούς κοινότητας ότι θα αρχίσει να εργάζεται και θα οικοδομήσει διαρκή ειρήνη για το υπέροχο αυτό νησί. " βοήθεια θα πρέπει επίσης να επεκταθεί οπωσδήποτε και να συμπεριλάβει πρόσθετα ποσά, που θα διατεθούν από την Επιτροπή για εκκαθάριση των ναρκοπεδίων.
<SPEAKER ID="260" NAME="Raül Romeva i Rueda" AFFILIATION="Verts/ALE">
(ES) Κύριε Πρόεδρε, θα ήθελα να λάβω τον λόγο για να υπογραμμίσω καταρχάς αυτό που είπε η συνάδελφός μου, η κ. Hautala. Πρέπει να θυμόμαστε τον ρόλο που διαδραματίζει -και που οφείλει να διαδραματίζει- όχι μόνον ο Ερυθρός Σταυρός, αλλά και τα "νωμένη Έθνη σε αυτή την διαδικασία.
<P>
Ωστόσο, ήθελα επίσης να απαντήσω σε ό,τι είπε ο κ. Van Orden, καθώς μου φαίνεται εντελώς άτοπο να χαρακτηρίζει εκείνους από εμάς που προσπαθούν να χρησιμοποιήσουν ένα ειλικρινές μέσο, όπως είναι οι εμπορικές συμφωνίες ΣΓΠ+, συνοδοιπόρους ή υποστηρικτές της LTTE. Αυτό απλά δεν ισχύει.
<P>
Γνωρίζουμε ότι υπάρχει μια εν εξελίξει έρευνα για να προσδιοριστεί αν οι αρχές της Σρι Λάνκα κάνουν το καθήκον τους προκειμένου να ενσωματώσουν τη νομοθεσία για τα ανθρώπινα δικαιώματα στην εθνική τους νομοθεσία.
<P>
Αν αυτό δεν γίνει κατά τον προσήκοντα τρόπο, τότε είναι απολύτως φυσικό και αναγκαίο να ζητήσουμε να μην παραταθεί το σύστημα ΣΓΠ+. Συνεπώς, θεωρώ ότι όσον αφορά την παράταση, αυτή η παράκληση ή αυτό το αίτημα για υποστήριξη της LTTE είναι εντελώς εσφαλμένο.
<SPEAKER ID="261" NAME="Leonard Orban" LANGUAGE="RO">
" Ευρωπαϊκή Επιτροπή συνεχίζει να παρακολουθεί στενά την κατάσταση στη Σρι Λάνκα και να ξεκινά έναν ενδεδειγμένο διάλογο με την κυβέρνηση αυτής της χώρας με στόχο να δημιουργηθεί η βάση για νέες σχέσεις, όπου αμφότερα τα μέρη θα καταβάλλουν προσπάθειες συνεργασίας για την επίλυση των βασικών ζητημάτων, που προκαλούν προβλήματα.
<P>
Μας ανησυχεί έντονα η κρίσιμη ανθρωπιστική κατάσταση στα στρατόπεδα όπου κρατούνται εκτοπισμένα άτομα. " συλλήβδην κράτηση αυτών των ατόμων στη Σρι Λάνκα συνιστά κατάφωρη παραβίαση των κανόνων του διεθνούς δικαίου. Πρέπει οπωσδήποτε να διασφαλίσουμε άμεσα ότι αυτά τα άτομα που παρέμειναν στα στρατόπεδα απολαμβάνουν ελεύθερη κυκλοφορία και ότι επιτρέπεται η πλήρης πρόσβαση των ανθρωπιστικών οργανώσεων σε αυτά τα στρατόπεδα, περιλαμβανομένης της επί τόπου καταγραφής πληροφοριών , ούτως ώστε να μπορούν να παρέχουν ανθρωπιστική βοήθεια και προστασία.
<P>
Επιπλέον, η Επιτροπή εκφράζει τη διαρκή της ανησυχία για την κατάσταση των ανθρωπίνων δικαιωμάτων στη Σρι Λάνκα με βάση πληροφορίες για εξωδικαστικές εκτελέσεις, απαγωγές και έντονο κλίμα εκφοβισμού σε βάρος των ΜΜΕ. Όσο αγνοείται η δυσαρέσκεια των Ταμίλ και υπάρχει κλίμα ατιμωρησίας, θα υπάρχουν εμπόδια στη συμφιλίωση στο νησί. " Ευρωπαϊκή Επιτροπή πιστεύει ακράδαντα ότι το κλειδί για την διαδικασία συμφιλίωσης βρίσκεται στο να αναλάβουν τα μέρη την ευθύνη για τις δικές τους πράξεις.
<P>
" Ευρωπαϊκή Επιτροπή ολοκλήρωσε πρόσφατα μια διεξοδική έρευνα για την κατάσταση των ανθρωπίνων δικαιωμάτων στη Σρι Λάνκα. " εντολή που είχε αυτή η αποστολή ήταν να παρατηρήσει αν η χώρα εκπληρώνει ή όχι τις δεσμεύσεις που ανέλαβε, όταν έγινε δικαιούχος του ειδικού μηχανισμού, που ενθαρρύνει την βιώσιμη ανάπτυξη και την καλή διακυβέρνηση, του ΣΓΠ+, που συμφώνησε η Ευρωπαϊκή Ένωση, καθώς και τις δεσμεύσεις για συμμόρφωση ιδιαίτερα προς τους διεθνείς κανόνες για τα ανθρώπινα δικαιώματα.
<P>
Σύμφωνα με τα αποτελέσματα αυτής της έρευνας, αξιοσημείωτες παραλείψεις σημειώθηκαν σε σχέση με τρεις συμβάσεις των "νωμένων Εθνών, που διέπουν τα ανθρώπινα δικαιώματα: το διεθνές σύμφωνο για τα ατομικά και πολιτικά δικαιώματα, τη σύμβαση κατά των βασανιστηρίων και τη σύμβαση για τα δικαιώματα του παιδιού. Αυτό καθιστά φανερό ότι η Σρι Λάνκα επί του παρόντος δεν εφαρμόζει αυτές τις συμβάσεις.
<P>
Αναπόφευκτα, αυτή η κατάσταση είναι πιθανό να εξακολουθήσει να υπονομεύει την χορήγηση πρόσθετων εμπορικών προνομίων ως σκέλος του ΣΓΠ+ δεδομένου ότι η προϋπόθεση που πρέπει να πληρούν όλοι οι δικαιούχοι αυτού του μηχανισμού είναι να έχουν επικυρωθεί και να έχουν εφαρμοστεί αποτελεσματικά αυτές οι τρεις συμβάσεις.
<P>
Σας ευχαριστώ.
<SPEAKER ID="262" NAME="Πρόεδρος">
" συζήτηση έληξε.
<P>
" ημερήσια διάταξη προβλέπει την ψηφοφορία.

<CHAPTER ID="016">
Παρεμβάσεις ενός λεπτού επί σημαντικών πολιτικών ζητημάτων
<SPEAKER ID="032" NAME="Kinga Gál" AFFILIATION="PPE-DE">
(HU) Την περασμένη εβδομάδα, για τρίτη φορά, η Ουγγρική Ακαδημία Επιστημών διοργάνωσε το Παγκόσμιο Επιστημονικό Φόρουμ σε συνεργασία με την ΕΕ, την UNESCO και το Διεθνές Συμβούλιο Επιστημών. Στο Παγκόσμιο Επιστημονικό Φόρουμ μετείχαν επιστήμονες και αξιωματούχοι από περισσότερες από 60 χώρες, περιλαμβανομένων τεσσάρων αρχηγών κρατών, του Γενικού Διευθυντή της UNESCO και του Επιτρόπου Περιβάλλοντος [...] (διαμαρτυρία: λυπούμαι, κύριε Πρόεδρε, αλλά δεν μπορώ να συνεχίσω υπό αυτές τις συνθήκες!).
<P>
Καθώς ο László Sólyom, Πρόεδρος της Δημοκρατίας της Ουγγαρίας, συνέστησε τη δημιουργία ενός παγκόσμιου περιβαλλοντικού οργανισμού στην εισήγησή του, οι επικεφαλής του Προγράμματος των "νωμένων Εθνών για το Περιβάλλον ανακοίνωσαν τον σχηματισμό ενός νέου διεθνούς οργανισμού. Στο Παγκόσμιο Φόρουμ προτάθηκε τα κοινοβούλια όσο το δυνατόν περισσότερων χωρών να θεσπίσουν το αξίωμα ενός επιτρόπου υπεύθυνου για τις μελλοντικές γενιές.
<P>
Το κεντρικό μήνυμα του Παγκόσμιου Φόρουμ είναι ότι η επιστήμη και η πολιτική πρέπει να συνεργαστούν ώστε να ανασταλεί η αλλαγή του κλίματος και η καταστροφή του περιβάλλοντος. Σύμφωνα με τους συμμετέχοντες, στη Βουδαπέστη έχει δημιουργηθεί ένα "επιστημονικό Νταβός", με άλλα λόγια η Βουδαπέστη είναι τώρα για την επιστήμη ότι είναι το Νταβός για τα οικονομικά θέματα.
<P>
" επόμενη συνάντηση έχει προγραμματιστεί να πραγματοποιηθεί το 2009, οπότε στη Βουδαπέστη θα φιλοξενηθούν οι υπουργοί επιστημών, εκπαίδευσης και οικονομικών του κόσμου, στο πλαίσιο της κεντρικής εκδήλωσης για το έτος δημιουργικότητας. Θέλω να καλέσω την Ευρωπαϊκή Επιτροπή και εσάς να υποστηρίξετε την εκδήλωση και την ιδέα στην οποία στηρίζεται, με άλλα λόγια πρέπει να προστατέψουμε τους εαυτούς μας και τις μελλοντικές γενιές καθώς και το περιβάλλον και τη βιωσιμότητα. Σας ευχαριστώ που μου δώσατε τον λόγο, κύριε Πρόεδρε.
<SPEAKER ID="033" NAME="Eluned Morgan" AFFILIATION="PSE">
(EN) Κύριε Πρόεδρε, ένα από τα σημαντικότερα προβλήματα σε σχέση με την πολιτική της ΕΕ είναι η εφαρμογή. Αυτό ισχύει ιδιαίτερα όσον αφορά τις οδηγίες που σχετίζονται με τη Λισαβόνα και την αλλαγή του κλίματος.
<P>
Στις 4 Ιανουαρίου 2006 η οδηγία για την ενεργειακή απόδοση των κτηρίων έπρεπε να είχε εφαρμοστεί σε όλα τα κράτη μέλη. Αυτό θα είχε ως αποτέλεσμα την εξοικονόμηση τεράστιων ποσών ενέργειας. Το πρόβλημα είναι ότι μόνο οκτώ χώρες γνωστοποίησαν εγκαίρως την πλήρη μεταφορά της οδηγίας. Τούτο σημαίνει ότι το σύνολο των ακολούθων χωρών δεν έχουν εφαρμόσει τους νόμους που οι ίδιες έχουν συνυπογράψει: Γαλλία, Ιταλία, Βέλγιο, Λουξεμβούργο, "νωμένο Βασίλειο, Ισπανία, Αυστρία, Φινλανδία, Σουηδία, Εσθονία, Λετονία, Πολωνία, Τσεχική Δημοκρατία, Σλοβενία, Ουγγαρία, Ρουμανία, Ελλάδα, Κύπρος και Μάλτα.
<P>
" ΕΕ θα χάσει την αξιοπιστία της και οι προσπάθειές της υπέρ της μείωσης των εκπομπών διοξειδίου του άνθρακα δεν πρόκειται να θεωρηθούν σοβαρές εάν δεν γίνονται εγκαίρως σεβαστοί οι νόμοι της. Σας παρακαλώ θερμά να απευθύνετε επιστολές στα κράτη μέλη που μόλις ανέφερα, ζητώντας τους να επιταχύνουν την εφαρμογή αυτής της σημαντικής οδηγίας.
<SPEAKER ID="034" NAME="Cristian Silviu Buşoi" AFFILIATION="ALDE">
(RO) " ασφάλεια των ιταλών πολιτών στην επικράτεια της Ιταλίας υπάγεται στην αποκλειστική αρμοδιότητα της ιταλικής κυβέρνησης. " κυβέρνηση της Ρουμανίας δεν δύναται να παρέμβει καθ' οιονδήποτε τρόπο. Το μόνο που μπορεί η κυβέρνηση της Ρουμανίας, και το έχει πράξει, είναι να συνεργάζεται και να παρέχει όλες τις αναγκαίες πληροφορίες με σκοπό την πρόληψη πιθανών εγκλημάτων από ρουμάνους υπηκόους.
<P>
Μέχρι στιγμής, η ιταλική κυβέρνηση δεν διαθέτει καμία στρατηγική για τη βελτίωση της κατάστασης των Ρομ στην επικράτειά της. Την καλύτερη απόδειξη προσφέρει το γεγονός ότι η ιταλική κυβέρνηση δεν έχει καταθέσει κανένα αίτημα για τη χορήγηση ευρωπαϊκών πόρων με σκοπό την ένταξη των Ρομ, παρότι είχε καταστεί σαφές ότι οι Ρομ άρχιζαν να αντιπροσωπεύουν ένα πρόβλημα το οποίο απαιτεί μακροχρόνια προσέγγιση.
<P>
Τα κράτη μέλη της Ευρωπαϊκής Ένωσης έχουν το δικαίωμα να απελαύνουν πολίτες οι οποίοι διαπράττουν εγκλήματα, όμως καμία χώρα της Ευρωπαϊκής Ένωσης δεν δύναται να απελαύνει ευρωπαίους πολίτες οι οποίοι ενδέχεται να είναι εγκληματίες, χωρίς να έχουν διαπράξει καμία αξιόποινη πράξη.
<P>
" οδηγία 38 του 2004 περιγράφει σαφώς αυτές τις περιπτώσεις και το διάταγμα της ιταλικής κυβέρνησης υπερβαίνει το πνεύμα της ευρωπαϊκής οδηγίας.
<P>
Το Ευρωπαϊκό Κοινοβούλιο και οι ευρωπαίοι αξιωματούχοι πρέπει να λάβουν θέση σχετικά με το διάταγμα 181 της 1ης Νοεμβρίου 2007 και να ζητήσουν από το ιταλικό κοινοβούλιο να συνάδει η τελική μορφή του νόμου με το γράμμα και το πνεύμα της ευρωπαϊκής οδηγίας.
<SPEAKER ID="035" NAME="Mirosław Mariusz Piotrowski" AFFILIATION="UEN">
(PL) Κύριε Πρόεδρε, προσφάτως ο Valéry Giscard d'Estaing, πρώην Πρόεδρος της Γαλλίας και κύριος αρχιτέκτονας της Συνταγματικής Συνθήκης που απορρίφθηκε στο γαλλικό και το ολλανδικό δημοψήφισμα, δήλωσε ότι η μεταρρυθμιστική Συνθήκη της ΕΕ που υιοθετήθηκε στη Λισαβόνα δεν αποτελεί παρά μια αναθεωρημένη εκδοχή της Συνταγματικής Συνθήκης, από την οποία έχουν αφαιρεθεί σκοπίμως οι αναφορές στο Σύνταγμα.
<P>
Επιτρέψτε μου να παραθέσω την ακριβή φράση του: "πρωτίστως προκειμένου να αποσοβηθεί ο κίνδυνος δημοψηφισμάτων, αποφεύγοντας κάθε μορφή συνταγματικής ορολογίας" - τέλος του παραθέματος.
<P>
Έτσι οι πολίτες της ΕΕ πληροφορήθηκαν ότι ένα δημοψήφισμα για τη μεταρρυθμιστική Συνθήκη συνιστά απειλή για την Ευρώπη, οι δε συντάκτες αυτής της Συνθήκης παραδέχονται ότι εφαρμόζονται σκοπίμως πρακτικές χειραγώγησης προκειμένου να εξαπατηθούν οι λαοί της Ευρώπης.
<P>
Αυτή η εξοργιστική δήλωση καταδεικνύει ότι απαιτούνται δημοψηφίσματα για τη Συνθήκη, προτού όμως διενεργηθούν αυτά απαιτείται έντιμος διάλογος, αν μη τι άλλο από το βήμα του Ευρωπαϊκού Κοινοβουλίου. Το εκλογικό μας σώμα πρέπει να ενημερωθεί για το τι πραγματικά αντιπροσωπεύει αυτό το έγγραφο.
<SPEAKER ID="036" NAME="Věra Flasarová" AFFILIATION="GUE/NGL">
(CS) Κυρίες και κύριοι, κατά τη διάρκεια πρόσφατης συνάντησης με πολίτες της Τσεχίας μου γνωστοποιήθηκε ότι εξακολουθούν να υπάρχουν άτομα τα οποία αντιμετωπίζουν προβλήματα λόγω της εκκρεμούσης εναρμόνισης της κοινοτικής νομοθεσίας σχετικά με τις εκπτώσεις υπέρ των ατόμων με αναπηρίες που ταξιδεύουν εκτός της χώρας καταγωγής τους. Εφέτος είχα μιλήσει ήδη ενώπιον του Σώματος σχετικά με το γεγονός ότι η εναρμόνιση της κοινοτικής νομοθεσίας, η οποία θα επέτρεπε σε άτομα με διαφορετικούς βαθμούς πνευματικής και σωματικής αναπηρίας να αποκτήσουν ένα ενιαίο έγγραφο βάσει του οποίου θα είχαν δικαίωμα εκπτώσεων στο σύνολο της ΕΕ, θα επέτρεπε στα άτομα αυτά να ασκήσουν το δικαίωμά τους στην ελεύθερη μετακίνηση, και ως εκ τούτου θα τους επέτρεπε να μετέχουν πληρέστερα στην κοινωνία μας.
<P>
Ένα ακόμη θέμα που έχουν θίξει οι πολίτες και αξίζει την προσοχή μας αφορά την προθεσμία για τις προσκλήσεις υποβολής προτάσεων προς χρηματοδότηση από το Ευρωπαϊκό Κοινωνικό Ταμείο. Αντιλαμβάνομαι ότι οι πόροι αυτοί προορίζονται για τους πολίτες που τους έχουν ανάγκη. Εντούτοις, η κατάρτιση και υποβολή προτάσεων για προγράμματα την περίοδο μεταξύ της δημοσίευσης της πρόσκλησης και της λήξης της προθεσμίας υποβολής αποτελεί ενίοτε, σύμφωνα με τις οργανώσεις που ασχολούνται με θέματα αναπηρίας, υπεράνθρωπο επίτευγμα ακόμη και για εντελώς υγιή άτομα. Γνωρίζω ότι στη μεταρρυθμιστική Συνθήκη λαμβάνεται περισσότερο μέριμνα για τα άτομα με αναπηρίες, όμως δεν πρόκειται να λύσει τα πάντα. Πρέπει συνεπώς να εξετάσουμε αν πρέπει να μεριμνήσουμε περισσότερο για τα άτομα με αναπηρίες. Ποια είναι τα όρια μεταξύ αρτιμέλειας και αναπηρίας; Όσον αφορά την παροχή βοήθειας, ποιος είναι ο πάροχος και ποιος ο αποδέκτης; Καθένας μας θα μπορούσε να βρεθεί κάποια στιγμή στην άλλη πλευρά αυτής της εξίσωσης.
<SPEAKER ID="037" NAME="Bernard Wojciechowski" AFFILIATION="IND/DEM">
(PL) Κύριε Πρόεδρε, στον πολωνικό Τύπο γράφτηκε ότι τα ονόματα δύο Πολωνίδων έχουν παραλειφθεί από το μνημείο που ανεγέρθηκε στη Μαδρίτη προς τιμήν των θυμάτων της τρομοκρατικής επίθεσης της 11ης Μαρτίου 2004. Τα ονόματα που απουσιάζουν είναι της Danuta Teresa Szpila και της Alina Maria Bryk. Οι οικογένειές τους αισθάνονται προσβεβλημένες. Τα αποκαλυπτήρια του μνημείου έγιναν πριν από οκτώ μήνες.
<P>
Τα ονόματα μεταναστών από το Μαρόκο και τη Ρουμανία έχουν επίσης παραλειφθεί. Ερωτώ λοιπόν τους συναδέλφους μου βουλευτές από την Ισπανία: έχει διορθωθεί αυτό το σφάλμα; Γιατί δεν περιλαμβάνονταν στο μνημείο αυτά τα ονόματα; Θέλω επίσης να ζητήσω, κύριε Πρόεδρε, να επιδείξετε ενδιαφέρον και να παρέμβετε σε αυτό το θέμα.
<SPEAKER ID="038" NAME="Dimitar Stoyanov" AFFILIATION="ITS">
(BG) Κύριε Πρόεδρε, κυρίες και κύριοι βουλευτές,
<P>
Ο Ahmed Dogan, επικεφαλής του αντισυνταγματικού τουρκικού κόμματος Κίνημα για τα Δικαιώματα και την Ελευθερία, στο οποίο έχει δοθεί εντολή σχηματισμού κυβέρνησης στη Βουλγαρία, δήλωσε τη νύκτα του επαναληπτικού γύρου των τοπικών εκλογών ότι η αγορά ψήφων είναι ευρωπαϊκή πρακτική. Αυτή η επαίσχυντη δήλωση προξένησε τη δικαιολογημένη οργή του βαυαρού υπουργού Ευρωπαϊκών Υποθέσεων Markus Söder. Στη συνέντευξή του που δημοσιεύθηκε στην εφημερίδα Die Welt ο κ. Söder απαίτησε να διενεργηθεί έρευνα και να σταματήσει η ροή κοινοτικών πόρων προς τη Βουλγαρία.
<P>
Το ΚΔΕ είναι πολιτικός επίγονος μιας τουρκικής τρομοκρατικής οργάνωσης. Ο Ahmed Dogan ήταν ο ιδρυτής αυτής της οργάνωσης, και γι' αυτό είχε καταδικαστεί και φυλακιστεί ως τρομοκράτης. Εξαρχής, το κόμμα ATAKA είχε με συνέπεια ταχθεί κατά της ύπαρξης αυτής της μαφιόζικου τύπου οργάνωσης οι πόροι της οποίας χρησιμοποιούνται για αγορά ψήφων, καθώς και για οικονομικούς εκβιασμούς και φρικτές διακρίσεις κατά των Βουλγάρων στην ίδια τη χώρα τους.
<P>
" διακοπή των κοινοτικών πόρων θα ισοδυναμεί με τιμωρία του βουλγαρικού λαού εξαιτίας ενός μαφιόζου πολιτικού. Ως εκ τούτου, είναι προτιμότερο να σταματήσουμε τη δράση του ιδίου του κ. Dogan! Εφόσον κρίνει ότι η αγορά ψήφων αποτελεί ευρωπαϊκή πρακτική, τότε μπορείτε να φανταστείτε πώς ήρθαν οι τέσσερις εκπρόσωποι του Κινήματος για τα Δικαιώματα και την Ελευθερία στην Ομάδα των Φιλελευθέρων εδώ, στο Ευρωπαϊκό Κοινοβούλιο!
<P>
Το παρόν Κοινοβούλιο πρέπει να καταδικάσει τις αντιδημοκρατικές δηλώσεις του Ahmed Dogan και να συστήσει εξεταστική επιτροπή για τον έλεγχο των πρόσφατων τοπικών εκλογών και των εκλογών για την εκλογή των μελών του Ευρωπαϊκού Κοινοβουλίου που διεξήχθησαν εφέτος τον Μάιο. Σας ευχαριστώ!
<SPEAKER ID="039" NAME="Jaroslav Zvěřina" AFFILIATION="PPE-DE">
(CS) Κυρίες και κύριοι, η τελική απόφαση για την είσοδο εννέα κρατών μελών της ΕΕ στη ζώνη Σένγκεν χαιρετίστηκε με ενθουσιασμό από τους πολίτες της Τσεχικής Δημοκρατίας. Θα έχει ως αποτέλεσμα την πραγματοποίηση διαδικαστικών αλλαγών στο σύστημα ασφάλειας και προστασίας των εθνικών συνόρων και θα διευκολύνει την ελεύθερη κυκλοφορία προσώπων και προϊόντων, θα έχει όμως επίσης ορισμένες απρόσμενες επιπλοκές. Στην πρόσφατη συνεδρίαση των τοπικών αρχών της Νότιας Βοημίας, της Βαυαρίας, και της Άνω Αυστρίας, ορισμένοι εμπειρογνώμονες ανέφεραν ότι το νέο εμπόδιο κατά μήκος των πρώην εθνικών συνόρων θα μπορούσε να είναι η λεγόμενη "ζώνη προστασίας" του Εθνικού Πάρκου Šumava. Ορισμένες τουριστικές διαδρομές από τη Βαυαρία γειτνιάζουν με τη ζώνη προστασίας και η αυστηρή περιβαλλοντική νομοθεσία δεν επιτρέπει στις εν λόγω διαδρομές να διασχίσουν το έδαφος της Τσεχίας. Άλλοτε υπήρχε ένα Σιδηρούν Παραπέτασμα κατά μήκος των συνόρων Τσεχίας-Αυστρίας και Τσεχίας-Γερμανίας, το οποίο χώριζε την πρώην Ανατολική Γερμανία και την Τσεχοσλοβακία, τις οποίες κυβερνούσε ένα ολοκληρωτικό κομμουνιστικό καθεστώς, από τον δημοκρατικό κόσμο. Μπορεί να ζήσουμε έναν διαχωρισμό των πολιτών αυτών των περιοχών όχι από σιδηρούν αλλά από ένα πράσινο παραπέτασμα.
<SPEAKER ID="040" NAME="Bernd Posselt" AFFILIATION="PPE-DE">
(DE) Κύριε Πρόεδρε, ζητώ συγγνώμη, αλλά στην προ-προηγούμενη παρέμβαση η γερμανική απόδοση του κατά τα λοιπά ικανού διερμηνέα μας ανέφερε ότι ο κ. Söder είναι υπουργός Ευρωπαϊκών Υποθέσεων της Βουλγαρίας. Νομίζω, ωστόσο, ότι είναι σημαντικό να επισημανθεί ότι στην πραγματικότητα είναι υπουργός Ευρωπαϊκών Υποθέσεων της Βαυαρίας, και αυτό καταδεικνύει πόσο σημαντικό είναι να έχουμε και πάλι στη διάθεσή μας γραπτά πρακτικά, και όχι μόνο οπτικοακουστικές εγγραφές.
<SPEAKER ID="041" NAME="Πρόεδρος">
Θα σημειώσουμε την παρατήρησή σας.
<P>
Ο κ. Dîncu έχει τώρα τον λόγο. Απουσιάζει;
<SPEAKER ID="042" NAME="Richard Corbett" AFFILIATION="PSE">
(EN) Κύριε Πρόεδρε, εφαρμόζουμε τη διαδικασία των εκτάκτων παρεμβάσεων ("catch-the-eye").
<P>
Πώς καταφέρατε λοιπόν να δείτε τον συγκεκριμένο συνάδελφο τη στιγμή που απουσιάζει;
<SPEAKER ID="043" NAME="Πρόεδρος">
Ξέρω ότι σας ενδιαφέρει η προαγωγή της διαδικασίας των εκτάκτων παρεμβάσεων, οπότε τα καταφέρατε!
<SPEAKER ID="044" NAME="Kristian Vigenin" AFFILIATION="PSE">
(EN) Κύριε Πρόεδρε, θέλω να επιστήσω την προσοχή σας στην εντεινόμενη δραστηριότητα ακροδεξιών εξτρεμιστικών δυνάμεων, τις οποίες ορισμένες φορές τείνουμε να ξεχνούμε, ακόμη και να συγχωρούμε.
<P>
Σε διάστημα μικρότερο από έναν μήνα βρεθήκαμε αντιμέτωποι με μια σειρά ανησυχητικών γεγονότων. Τον Οκτώβριο μιας ομάδα νεαρών Ιταλών ασέλγησε στη μνήμη του Ολοκαυτώματος, κραυγάζοντας συνθήματα υπέρ του Χίτλερ στο στρατόπεδο συγκέντρωσης του Νταχάου. Στην Ισπανία σημειώθηκαν ρατσιστικές επιθέσεις κατά μεταναστών στη Βαρκελώνη και τη Μαδρίτη. " παραστρατιωτική Ουγγρική Φρουρά έδειξε το βίαιο πρόσωπό της στη Βουδαπέστη. Τις τελευταίες ημέρες είδαμε ακροδεξιές ιδέες οι οποίες αντίκεινται στις θεμελιωδέστερες αξίες του ευρωπαϊκού μας εγχειρήματος να μολύνουν την πολιτική ζωή στο Βέλγιο και την Ιταλία, ακόμη και να επηρεάζουν πολιτικές αποφάσεις και ενέργειες.
<P>
Ιδιαίτερη προσοχή πρέπει να δοθεί στην ακροδεξιά συγκέντρωση της περασμένης εβδομάδας στην Πράγα, με την οποία επιχειρήθηκε να εορταστούν οι εις βάρος των Εβραίων εκκαθαρίσεις του 1938, γνωστές και ως "Νύχτα των Κρυστάλλων", στις 9 Νοεμβρίου. Όλα αυτά τα γεγονότα γίνονται τμήμα της καθημερινής μας ζωής. Είναι καιρός να αφυπνιστούμε. Εμείς, οι βουλευτές της Ευρώπης, πρέπει να ηγηθούμε του αγώνα υπέρ των αρχών που μας έφεραν σε τούτο το Σώμα: ειρήνη, δημοκρατία, ανεκτικότητα, δικαιοσύνη και αλληλεγγύη. Επιτρέψτε μου να υπογραμμίσω ότι η ύπαρξη μιας ακροδεξιάς πολιτικής ομάδας σε αυτό το Κοινοβούλιο ενθαρρύνει τους εξτρεμιστές σε όλη την Ευρώπη. Μόνη μου ελπίδα είναι ότι αυτή η κατάχρηση της δημοκρατίας θα τερματιστεί σύντομα.
<SPEAKER ID="045" NAME="Μάριος Ματσάκης" AFFILIATION="ALDE">
(EN) Κύριε Πρόεδρε, είναι σχεδόν βέβαιο ότι ο ιός της νόσου του αφθώδους πυρετού που προκάλεσε τεράστια καταστροφή στη βρετανική οικονομία το περασμένο καλοκαίρι διέφυγε από το εργαστήριο Pirbright στο Surrey. Το εν λόγω εργαστήριο είναι κοινοτικό εργαστήριο αναφοράς το οποίο υποτίθεται ότι προορίζεται να προστατεύει τα ζώα μας από μολυσματικές νόσους και όχι να προκαλεί επιδημίες εξαιτίας ανικανότητας.
<P>
Τις δύο τελευταίες εβδομάδες το ίδιο εργαστήριο πρωταγωνίστησε σε ένα ακόμη φιάσκο, από ό,τι φαίνεται. Έχει εκδώσει δεκάδες συγκεχυμένα και ενίοτε αντιφατικά αποτελέσματα, όσον αφορά τη νόσο του αφθώδους πυρετού, για ζωικά δείγματα που εστάλησαν από την Κύπρο. Αυτή η εμφανώς ανεύθυνη συμπεριφορά είχε σοβαρές συνέπειες για εκατοντάδες κτηνοτρόφους στο νησί. Οι κυπριακές αρχές μέμφονται για όλη αυτή τη σύγχυση την Ευρωπαϊκή Επιτροπή, και οι πολίτες είναι ευλόγως αρκετά δυσαρεστημένοι.
<P>
Προτού το Pirbright διαπράξει ακόμη ένα επικίνδυνο σφάλμα, θα μπορούσατε, σας παρακαλώ, να ζητήσετε από την Επιτροπή να διαγράψει το εν λόγω εργαστήριο από τον κατάλογο των εργαστηρίων αναφοράς για τις ζωονόσους και να το αντικαταστήσει με κάποια πιο αξιόπιστη εγκατάσταση, για χάρη της γεωργίας;
<SPEAKER ID="046" NAME="Mieczysław Edmund Janowski" AFFILIATION="UEN">
(PL) Κύριε Πρόεδρε, θέλω να θίξω ένα θέμα το οποίο μας απασχόλησε πριν από κάποιο διάστημα· συγκεκριμένα την αλλαγή από τη θερινή στη χειμερινή ώρα (και αντιστρόφως τον Μάρτιο).
<P>
Υποστηρίζεται ότι αυτό επιτυγχάνει σημαντική εξοικονόμηση όσον αφορά την κατανάλωση ηλεκτρισμού. Νομίζω ότι αυτό δεν ισχύει, μιας και η ποσότητα του ημερήσιου φωτός δεν μεταβάλλεται καθ' οιονδήποτε τρόπο. Δεν μεταβάλλεται εξάλλου ούτε η κατανάλωση ηλεκτρισμού για τον φωτισμό των οδών, καθώς ρυθμίζεται αυτομάτως, ανάλογα με το διαθέσιμο φυσικό φως.
<P>
" κατανάλωση ηλεκτρισμού στις βιομηχανικές μονάδες δεν μεταβάλλεται. " μόνη ελάχιστη εξοικονόμηση γίνεται στην οικιακή κατανάλωση ηλεκτρισμού, όμως τυπώνονται νέα ωράρια, σταματά η λειτουργία των σιδηροδρομικών συρμών, δημιουργείται σύγχυση στους ηλικιωμένους αλλά και στα παιδιά, ενώ δημιουργούνται επίσης προβλήματα στα συστήματα πληροφορικής. Θα χαιρόμουν πολύ, κύριε Πρόεδρε, αν το Κοινοβούλιο λάμβανε έγκυρη ενημέρωση από την Επιτροπή σχετικά με τα κέρδη και τις ζημίες που προκαλεί η αλλαγή της ώρας.
<SPEAKER ID="047" NAME="James Nicholson" AFFILIATION="PPE-DE">
(EN) Κύριε Πρόεδρε, θέλω να επιστήσω την προσοχή του Σώματος σε μια πρόταση της FIFA, του διοικητικού φορέα του ποδοσφαίρου, να επιτραπεί σε παίκτες οι οποίοι έχουν γεννηθεί στη Βόρεια Ιρλανδία να εκπροσωπήσουν τη Δημοκρατία της Ιρλανδίας. " ποδοσφαιρική ομάδα της Βόρειας Ιρλανδίας έχει μακρά και υπερήφανη ιστορία πολλών δεκαετιών και έχει παρουσιάσει πολλές σπουδαίες ομάδες με την πάροδο των ετών, οι οποίες νίκησαν πολλά από τα μεγαλύτερα κράτη της Ευρώπης. Κατά τη διάρκεια των ετών αυτών, η Βόρεια Ιρλανδία αντιμετώπισε πολλές δυσκολίες, όπως και τα τελευταία 30 χρόνια, καθ' όλο όμως αυτό το διάστημα το ποδόσφαιρο μπορούσε να φέρει τους ανθρώπους κοντά τον έναν στον άλλο. Θέλω λοιπόν να δηλώσω με σαφήνεια στη FIFA: κακώς κινείστε προς αυτή την κατεύθυνση, και οπωσδήποτε μια τέτοια απόφαση δεν πρόκειται να βελτιώσει τις ελπίδες της Βορείου Ιρλανδίας να αναπτυχθεί πλήρως στο μέλλον, ιδίως σε μια περίοδο κατά την οποία πιστεύαμε ότι επιστρέφουμε σε συνθήκες ομαλότητας.
<SPEAKER ID="048" NAME="Glyn Ford" AFFILIATION="PSE">
(EN) Κύριε Πρόεδρε, θέλω να θίξω το θέμα της εταιρείας Cadbury Schweppes, η οποία μόλις προσφάτως ανακοίνωσε στην εκλογική μου περιφέρεια ότι πρόκειται να κλείσει το εργοστάσιό της στο Keynsham, με απώλεια 500 θέσεων εργασίας, και να μεταφέρει την παραγωγική της δραστηριότητα στην Πολωνία. " κίνηση αυτή βρίσκει αντίθετα τα βρετανικά και πολωνικά εργατικά συνδικάτα καθώς πιστεύουν ότι πρόκειται για μια απόπειρα της Cadbury Schweppes να επιδοθεί σε μια κούρσα προς τα κάτω, προσλαμβάνοντας όσους είναι διαθέσιμους να δεχτούν τους χαμηλότερους μισθούς.
<P>
Στο Keynsham παράγεται σοκολάτα επί 250 χρόνια, και για σχεδόν 100 χρόνια από την εταιρεία Cadbury Schweppes. Στην περιοχή θα σημειωθεί απώλεια 500 θέσεων εργασίας, ενώ οι συνολικές απώλειες, εφόσον συνυπολογιστεί ο αντίκτυπος για τους υπεργολάβους, θα ανέρθουν σε περίπου 1 500 θέσεις εργασίας.
<P>
" εν λόγω εταιρεία ελπίζει να εξασφαλίσει ευρωπαϊκή χρηματοδότηση προκειμένου να μετακινήσει την παραγωγή της. Υποστηρίζω πλήρως τα ευρωπαϊκά εγχειρήματα για τη δημιουργία θέσεων εργασίας, και ευελπιστώ ότι η Ευρωπαϊκή Επιτροπή θα τα συνεχίσει -είτε στο "νωμένο Βασίλειο, είτε στην Πολωνία και αλλού- όμως η παροχή χρηματοδότησης από την Ευρωπαϊκή Ένωση προορίζεται για δημιουργία και όχι για μεταφορά θέσεων εργασίας. Ελπίζω ότι θα καταστεί απολύτως σαφές στην Επιτροπή ότι δεν αναμένουμε να χορηγήσει χρηματοδότηση γι' αυτές τις απώλειες θέσεων εργασίας.
<SPEAKER ID="049" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, η ολοκλήρωση της ΕΕ περνά από ορισμένες φάσεις. Ως αποτέλεσμα της εφαρμογής της Συμφωνίας Σένγκεν, μια ακόμη ομάδα κρατών θα εισέλθει στη ζώνη εντός της οποίας έχουν αρθεί οι περιορισμοί και οι έλεγχοι των συνόρων. Χαιρετίζουμε αυτή την εξέλιξη, καθώς μεγάλο μέρος των ανατολικών συνόρων της Πολωνίας είναι επίσης σύνορα της ΕΕ.
<P>
" εφαρμογή των διατάξεων του κεκτημένου Σένγκεν έχει υποχρεώσει την Πολωνία να διενεργεί επιπλέον ελέγχους σε αυτά τα σύνορα. Αναφέρομαι ειδικότερα στα σύνορα με την Ουκρανία, ένα κράτος το οποίο καθίσταται σημαντικός εταίρος της ΕΕ μετά τον δημοκρατικό και οικονομικό μετασχηματισμό της. " Πολωνία και η Ουκρανία συνδέονται με αιώνες ιστορίας ως γείτονες. Σήμερα χρειαζόμαστε ιδιαίτερα στενές επαφές και συνεργασία μεταξύ των πολιτών και των λαών μας.
<P>
Πρέπει συνεπώς να δημιουργήσουμε καλές συνθήκες και να διευκολύνουμε τους ανθρώπους που επιθυμούν να διασχίσουν τα σύνορα μεταξύ Ουκρανίας και Πολωνίας -δηλαδή τα σύνορα μεταξύ Ουκρανίας και ΕΕ- περιορίζοντας συγχρόνως τις περιττές διοικητικές απαιτήσεις και κόστη στο ελάχιστο δυνατό επίπεδο. Τα σύνορα αυτά δεν πρέπει να μας χωρίζουν, αλλά να διευκολύνουν τη συνεργασία μεταξύ γειτόνων· πρέπει να είναι σύνορα που στο μέλλον θα διατηρηθούν μόνο τυπικά, στα χαρτιά, όταν η Ουκρανία προσχωρήσει στην ΕΕ - και ας ελπίσουμε ότι θα προσχωρήσει.
<SPEAKER ID="050" NAME="Viktória Mohácsi" AFFILIATION="ALDE">
(HU) Κύριε Πρόεδρε, κυρίες και κύριοι, θέλω να μιλήσω για την κατάσταση που έχει διαμορφωθεί σχετικά με τους ρουμάνους Ρομ στην Ιταλία. Φρονώ ότι είναι λυπηρό το γεγονός ότι χρειάστηκε να σημειωθεί μια τέτοια τραγωδία προκειμένου η απόφαση των ιταλικών αρχών, την οποία ο καθένας ερμηνεύει διαφορετικά, να ρίξει φως στο πραγματικό πρόβλημα, το οποίο έχω παρουσιάσει από κάθε πρόσφορο βήμα όσο μπορώ να θυμηθώ.
<P>
Σε τούτη ακριβώς την αίθουσα πάντα ανέφερα την απουσία μιας πολιτικής ένταξης των Ρομ κατά τη διάρκεια των προενταξιακών συνομιλιών με τη Ρουμανία και τη Βουλγαρία. Όταν τα μέλη μειονοτήτων εγκαταλείπουν την πατρίδα τους με την ελπίδα μιας καλύτερης ζωής, αυτό αποτελεί επίσης πρόβλημα. Όμως είναι εξίσου σοβαρό πρόβλημα η ύπαρξη διακρίσεων εντός των συνόρων της Ευρωπαϊκής Ένωσης και η εξώθηση των μελών ορισμένων μειονοτικών ομάδων να εγκαταλείψουν τη χώρα στην οποία γεννήθηκαν.
<P>
Είναι καιρός να σχεδιάσουμε τη συνολική στρατηγική που είχαμε εγκρίνει με την απόφασή μας του Απριλίου του 2005 -την είχε υπερψηφίσει μάλιστα το παρόν Κοινοβούλιο- στην οποία ζητήσαμε από την Επιτροπή να καλέσει επιτακτικά τα κράτη μέλη να καταρτίσουν αυτή τη στρατηγική. " Ρουμανία, η Βουλγαρία, η Ουγγαρία και η Σλοβακία έχουν ήδη υιοθετήσει τη στρατηγική και συμμετέχουν στο πρόγραμμα "Δεκαετία για την Ένταξη των Ρομ".
<P>
Εάν οι κατευθυντήριες γραμμές του 2005 και η απόφαση του Κοινοβουλίου δεν ήταν ικανοποιητικές για την Επιτροπή ή για τα υπόλοιπα κράτη μέλη, το θέμα έπρεπε να είχε επανεξεταστεί. Δεν είναι απλώς αναγκαίο να σχεδιάσουμε μια συνολική στρατηγική για τους Ρομ αλλά, όσον αφορά την έκκληση για κατάρτιση της στρατηγικής και αναγνώριση της σοβαρότητάς της, πρέπει επίσης να συστήσουμε το ταχύτερο δυνατόν ένα λεγόμενο κοινοτικό ταμείο, το οποίο να αποβλέπει στην πλήρη ένταξη των Ρομ, ιδίως προκειμένου να τεθεί τέρμα στον εκπαιδευτικό διαχωρισμό.
<SPEAKER ID="051" NAME="Hanna Foltyn-Kubicka" AFFILIATION="UEN">
(PL) Κύριε Πρόεδρε, στην πραγματικότητα σήμερα σκόπευα να μιλήσω για την κατάσταση στη Βιρμανία, όμως οι πληροφορίες που έχω λάβει με υποχρεώνουν να επιστήσω την προσοχή σας για μια ακόμη φορά στη Ρωσία.
<P>
Ενώ πραγματοποιούνταν οι προετοιμασίες της συνόδου κορυφής της Ευρωπαϊκής Ένωσης στη Mafra, στη ρωσική πόλη Kazan, 720 χιλιόμετρα μακριά από τη Μόσχα, εξελισσόταν ένας νέος γύρος στη μακροχρόνια πάλη μεταξύ των αρχών και των μέσων ενημέρωσης. Αυτή τη φορά τον ρόλο του θύματος έπαιξε η Natalia Petrova, μια δημιουργός ταινιών ντοκιμαντέρ που αφορούν, μεταξύ άλλων θεμάτων, την Τσετσενία. Τον ρόλο των βασανιστών ανέλαβαν αξιωματικοί της τοπικής αστυνομίας με πολιτικά ρούχα.
<P>
Συνέλαβαν την κ. Petrova στο σπίτι της, μπροστά στα μάτια των γονιών της και δύο μικρών παιδιών. Κατά τη διάρκεια της σύλληψής της έχασε τις αισθήσεις της, ενώ την χτύπησαν επανειλημμένως και της προκάλεσαν εγκαύματα με τσιγάρα. Συνήλθε στο αρχηγείο της αστυνομίας, από όπου αφέθηκε ελεύθερη λίγες ώρες αργότερα. Μία από τις κόρες της δημοσιογράφου υπέστη επίσης τραύματα, όπως και η μητέρα της. Είναι αυτά πρότυπα συμπεριφοράς αστυνομικών αρχών σε ένα δημοκρατικό κράτος το οποίο είναι μέλος του Συμβουλίου της Ευρώπης; Χρειάζεται να εκτεθούν με εμφαντικό τρόπο τα συγκεκριμένα γεγονότα από αυτό το βήμα προκειμένου να συνειδητοποιήσει η Ευρώπη τι πραγματικά συμβαίνει στη Ρωσία;
<SPEAKER ID="052" NAME="Pedro Guerreiro" AFFILIATION="GUE/NGL">
(PT) Θέλω να εκμεταλλευτώ την έναρξη της συνεδρίασης της Ολομέλειας του Ευρωπαϊκού Κοινοβουλίου για να εκφράσω την αλληλεγγύη μας προς τους εργαζομένους στις εταιρείες Gestnave και Erecta, οι οποίοι συνεχίζουν πεισματικά και θαρραλέα να αγωνίζονται για την ένταξη στη Lisnave. " ένταξη αυτή, εφόσον την επιτύχουν, θα αποτελεί απλώς την εφαρμογή των όσων ορίζονται στη συμφωνία που υπογράφηκε πριν από 10 χρόνια μεταξύ του πορτογαλικού κράτους και του επιχειρηματικού ομίλου Mello στο πλαίσιο της αναδιάρθρωσης της ναυπηγικής βιομηχανίας της χερσονήσου του Setúbal, αλλά και των διατάξεων που έχουν κατοχυρωθεί στον πορτογαλικό Εργατικό Κώδικα.
<P>
Τέλος, θέλω να εκφράσω την πλήρη στήριξή μας στις αμέτρητες πρωτοβουλίες που έχουν λάβει με την πάροδο των ετών οι εργαζόμενοι των εταιρειών Gestnave, Erecta και Lisnave υπέρ της εφαρμογής της νομοθεσίας και υπέρ της δικαιοσύνης για τους εργαζόμενους και το μέλλον της ναυπηγικής και ναυπηγοεπισκευαστικής βιομηχανίας στην Πορτογαλία.
<SPEAKER ID="053" NAME="Avril Doyle" AFFILIATION="PPE-DE">
(EN) Κύριε Πρόεδρε, πρόσφατο δημοψήφισμα στην Ιρλανδία κατέδειξε ότι τα επίπεδα στήριξης της μεταρρυθμιστικής Συνθήκης είναι ανησυχητικά χαμηλά, καθώς μόλις το 25% περίπου των πολιτών λένε ναι και πάνω από το 62% είναι αναποφάσιστοι. Εντούτοις, αυτή την εβδομάδα στο σχέδιο νομοθετικού προγράμματος και προγράμματος εργασίας της Επιτροπής για το 2008 αναφέρεται ότι "θα συνεχιστεί η προσπάθεια ώστε να επιτραπεί στις εταιρείες να επιλέξουν μια φορολογική βάση σε επίπεδο ΕΕ".
<P>
Ο δρ Sean Barrett, αναπληρωτής καθηγητής οικονομίας στο Κολέγιο Trinity του Δουβλίνου, περιέγραψε σήμερα τη μείωση του φορολογικού συντελεστή των επιχειρήσεων στην Ιρλανδία από 50% τη δεκαετία του 1980 σε 12½% μία δεκαετία αργότερα ως "το σημαντικότερο μέτρο πολιτικής με το οποίο επιτεύχθηκε ο μετασχηματισμός της Ιρλανδίας".
<P>
" έννοια ενός πανευρωπαϊκού φορολογικού συντελεστή, με την επικίνδυνη επιλογή της είσπραξης του φόρου εισοδήματος επιχειρήσεων επί των πωλήσεων βάσει του συντελεστή κάθε χώρας, υπονομεύει την εμπιστοσύνη, συμβάλλει στην ενίσχυση του ευρωσκεπτικισμού στην Ιρλανδία και είναι εξαιρετικά άστοχη ενόψει της κύρωσης της μεταρρυθμιστικής Συνθήκης.
<P>
Απευθύνω συνεπώς έκκληση να θιγεί επειγόντως το θέμα αυτό στην Επιτροπή. " προσοχή μας πρέπει να εστιαστεί στις σημαντικές πτυχές της προτεινόμενης Συνθήκης και στα πραγματικά εμπόδια στη λειτουργία της εσωτερικής αγοράς, χωρίς να υπονομεύονται οι αναδυόμενες αγορές, οι εξωγενείς επενδύσεις και η μελλοντική κύρωση της Συνθήκης από τον σχεδιασμό μιας πρότασης για κοινή φορολογική βάση, η οποία είναι ασύνετη και αντιμετωπίζεται με δυσπιστία, και γι' αυτό είναι απαράδεκτη.
<SPEAKER ID="054" NAME="Πρόεδρος">
Ο Επίτροπος Figeľ είναι παρών, οπότε είμαι βέβαιος ότι θα λάβει δεόντως υπόψη το σχόλιό σας.
<SPEAKER ID="055" NAME="Anna Záborská" AFFILIATION="PPE-DE">
(SK) " ερχόμενη ημερομηνία της 17ης Νοεμβρίου έχει για τον τσεχικό και τον σλοβακικό λαό εξίσου μεγάλη συμβολική σημασία όσο η πτώση του Τείχους του Βερολίνου για τους Γερμανούς.
<P>
Πριν από δεκαοκτώ χρόνια, ένα βάρβαρο ολοκληρωτικό καθεστώς κατέρρευσε σε αυτές τις χώρες. Ακολούθως, ο τσεχικός και ο σλοβακικός λαός έγιναν για μια ακόμη φορά μέρος της Ευρώπης. Για τον λόγο αυτόν, η 17η Νοεμβρίου είναι μια επέτειος ζωντανή, αποτελεί σύμβολο ενός σημαντικού γεγονότος το οποίο αξίζει να θυμόμαστε. " ενωμένη Ευρώπη έχει θεμελιωθεί στην ήττα όχι μόνο του ναζισμού αλλά και του κομμουνισμού. Όπως και η μη αντιμετώπιση των ναζιστικών εγκλημάτων και εγκληματιών συνιστούσε απειλή για την Ευρώπη, το ίδιο ισχύει και για τα εγκλήματα του κομμουνιστικού καθεστώτος.
<P>
Θέλω στο σημείο αυτό να υπενθυμίσω την κληρονομιά του πάπα Ιωάννη Παύλου Β', η διάσημη φράση του οποίου "Μην φοβάστε" υπήρξε σημαντική εκδήλωση αλληλεγγύης προς τους αντιφρονούντες στη Σλοβακία. Θέλω επίσης να μνημονεύσω τον Πρόεδρο Ρήγκαν, η αναφορά του οποίου στην "Αυτοκρατορία του Κακού" τον μετέτρεψε σε Πρόεδρό μας, παρότι δεν τον είχαμε ψηφίσει. Ο κομμουνισμός ηττήθηκε από το θάρρος ανδρών και γυναικών· η αδικία υποχώρησε μπροστά στη δικαιοσύνη. " ελευθερία είναι σπουδαίο δώρο, και χαίρομαι που είμαι σε θέση να το απολαμβάνω σήμερα ως μέλος του Ευρωπαϊκού Κοινοβουλίου.
<SPEAKER ID="056" NAME="Csaba Sándor Tabajdi" AFFILIATION="PSE">
(HU) Μια αποφασιστική πλειονότητα στο Ευρωπαϊκό Κοινοβούλιο ορθώς αισθάνθηκε αηδία για τα γεγονότα στην Ιταλία, όμως επικρατεί εξαιρετικά μεγάλη υποκρισία στο θέμα αυτό, κυρίες και κύριοι. Σαν να μην γνωρίζαμε ότι υπάρχουν 3 έως 4 εκατομμύρια Ρομ που ζουν υπό δύσκολες συνθήκες στη Ρουμανία· σαν να μην γνωρίζαμε ότι στην Ευρώπη ζουν 12 εκατομμύρια Ρομ. Αυτό καταδεικνύει επίσης ότι η Ευρωπαϊκή Ένωση δεν διαθέτει πολιτική για τις μειονότητες, ούτε για τις αυτόχθονες μειονότητες, ούτε για τους Ρομ, ούτε για τις μειονότητες μεταναστών.
<P>
Είμαι ευτυχής και υπερήφανος που οι Ευρωπαίοι Σοσιαλιστές καταδίκασαν την αρχή της συλλογικής ενοχής στην Ιταλία, και θα χαιρόμουν επίσης αν η πολιτική μου ομάδα είχε πράξει το ίδιο όσον αφορά τη συλλογική καταδίκη της ουγγρικής μειονότητας που ζει στη Σλοβακία.
<P>
Κύριε Πρόεδρε, θέλω να απευθύνω έκκληση κατά τη διάρκεια αυτής της κοινοβουλευτικής συνόδου να υπάρχει τουλάχιστον ένα άτομο υπεύθυνο για θέματα μειονοτήτων στο Ευρωπαϊκό Κοινοβούλιο, η Υποεπιτροπή Ανθρωπίνων Δικαιωμάτων να γίνει επιτέλους πλήρης επιτροπή, και να υπάρξει επιτέλους κάποιο είδος παρακολούθησης, μιας και ο Πρόεδρός μας είναι πραγματικά "φιλικός προς τις μειονότητες". Σας ευχαριστώ.
<SPEAKER ID="057" NAME="Milan Horáček" AFFILIATION="Verts/ALE">
(DE) Κύριε Πρόεδρε, μόλις προσφάτως συμπληρώθηκε η τέταρτη επέτειος της φυλάκισης του Μιχαήλ Χοντορκόφσκι και του Πλάτωνος Λεμπέντεφ, ο οποίος αντιμετωπίζει καρδιακά προβλήματα και πάσχει από ηπατίτιδα. Είναι απαράδεκτο να παραμένουν φυλακισμένοι οι δύο αυτοί άνδρες σε μια φυλακή στη σιβηρική πόλη Τσίτα, κατά παράβαση της ρωσικής νομοθεσίας.
<P>
Με αβάσιμες δικαιολογίες, οι αιτήσεις για πρόωρη αποφυλάκισή τους, κάτι που προβλέπεται στη ρωσική νομοθεσία, απορρίφθηκαν, παρότι έχουν επιδείξει καλή συμπεριφορά. Αυτό ήταν προφανώς ένα μέτρο που απέβλεπε να κρατήσει στο ελάχιστο τις αντιδράσεις της αντιπολίτευσης πριν από τις εκλογές του επόμενου έτους.
<P>
Όταν η ομάδα μας επισκέφθηκε τη Μόσχα πριν από δύο εβδομάδες, συναντήθηκα με τον συνήγορο του κ. Χοντορκόφσκι, κ. Yuri Schmidt. Συναντήσαμε επίσης διάφορους άλλους εκπροσώπους της ΜΚΟ Memorial, με τον Γκάρι Κασπάροφ και τον Γκριγκόρι Γιαβλίνσκι, και όλοι μας επιβεβαίωσαν ότι το πρόβλημα με την εταιρεία Yukos είναι σε πολύ μεγάλο βαθμό πολιτικό. Καλώ λοιπόν την ΕΕ να θίξει εντατικότερα και με μεγαλύτερη σαφήνεια τις παραβιάσεις των ανθρωπίνων δικαιωμάτων στο πλαίσιο του διαλόγου της με τη Ρωσία. Σημασία δεν έχει η ανταπόδοση, αλλά η ανθρωπιά και η δικαιοσύνη.
<SPEAKER ID="058" NAME="Ρόδη Κράτσα-Τσαγκαροπούλου" AFFILIATION="PPE-DE">
Κύριε Πρόεδρε, αγαπητοί συνάδελφοι, θα ήθελα να αναφερθώ στην τραγική πολιτική κατάσταση που επικρατεί στο Λίβανο και στο ρόλο που καλείται επειγόντως να διαδραματίσει η Ευρωπαϊκή Ένωση. " σημερινή ημέρα είναι χαρακτηριστική αυτής της κρίσης, αφού ακόμη μια φορά ανεβλήθη η εκλογή Προέδρου της Δημοκρατίας.
<P>
Τα γεωστρατηγικά συμφέροντα στην περιοχή περιφερειακών δυνάμεων με επιρροή στο Λίβανο, έχουν βαθύνει το χάσμα μεταξύ των πολιτικών ομάδων, με αποτέλεσμα την ομηρία του λαού, τον κίνδυνο εμφυλίου πολέμου, την ανασφάλεια για όλη την περιοχή.
<P>
" Ευρωπαϊκή Ένωση έχει εταιρική σχέση με το Λίβανο. Έχει ένα σχέδιο δράσης στο πλαίσιο της πολιτικής γειτονίας. " Ευρωπαϊκή Ένωση και τα κράτη μέλη συμβάλουν σε ποσοστό 40% της διεθνούς αναπτυξιακής βοήθειας. " Ένωση στάθηκε στο ύψος των ευθυνών της στο πλαίσιο της ενισχυμένης ειρηνευτικής δύναμης. Όλα αυτά δεν θα αξιοποιηθούν εάν δεν επιτευχθεί εθνική συνεννόηση, έξοδος από την κρίση. " διαδικασία είναι δύσκολη. Φαίνεται αδύνατη με την αφορμή αποτυχίας εκλογής Προέδρου Δημοκρατίας. " Ένωση πρέπει να παίξει ρόλο αποτελεσματικού διαπραγματευτή. Να ξεκινήσει τον πραγματικό διάλογο. Δεν έχουμε περιθώρια αναμονής και πολιτικής "περιμένουμε και βλέπουμε".
<SPEAKER ID="059" NAME="Gerard Batten" AFFILIATION="IND/DEM">
(EN) Κύριε Πρόεδρε, το Ευρωπαϊκό Δικαστήριο Ανθρωπίνων Δικαιωμάτων εξέδωσε προσφάτως μια απόφαση με σημαντικές επιπτώσεις. " επίμαχη υπόθεση ήταν η ASLEF (Ενοποιημένο Σωματείο Μηχανικών Σιδηροδρόμων και Πυροσβεστών) κατά "νωμένου Βασιλείου. Αφορούσε τον κ. Jay Lee, ο οποίος ήταν μέλος του ASLEF και του Βρετανικού Εθνικού Κόμματος (BNP). Ο κ. Lee αποβλήθηκε από το ASLEF λόγω της συμμετοχής του στο BNP. Το Δικαστήριο επικύρωσε αυτή την απόφαση.
<P>
Το Βρετανικό Εθνικό Κόμμα είναι ένα πολιτικό κόμμα με ρίζες στον νεοναζισμό. Παρ' όλα αυτά, βάσει της βρετανικής νομοθεσίας η συμμετοχή σε αυτό είναι απολύτως νόμιμη. " βρετανική κυβέρνηση έχει αποδεχτεί ότι το συνδικαλιστικό δίκαιο πρέπει τώρα να τροποποιηθεί, έτσι ώστε να μπορούν τα συνδικάτα να αποβάλλουν μέλη τους με των οποίων τις πολιτικές απόψεις διαφωνούν.
<P>
Ο ρόλος των συνδικάτων είναι να εκπροσωπούν συλλογικά τα υλικά συμφέροντα των μελών τους στον χώρο εργασίας, όχι να αποφασίζουν ποιες πολιτικές απόψεις είναι αποδεκτές ή μη αποδεκτές. " απόφαση του Δικαστηρίου είναι ένα ακόμη ευρωπαϊκό καρφί στο φέρετρο των βρετανικών ελευθεριών.
<SPEAKER ID="060" NAME="Toomas Savi" AFFILIATION="ALDE">
(EN) Κύριε Πρόεδρε, μας συγκλόνισαν οι βίαιες συγκρούσεις της περασμένης εβδομάδας μεταξύ διαδηλωτών και αστυνομικών στην Τιφλίδα της Γεωργίας. Το γεγονός ότι ο Πρόεδρος Σαακασβίλι κήρυξε κατάσταση έκτακτης ανάγκης για την αντιμετώπιση των ταραχών και προέβη σε βίαιη καταστολή είναι εξαιρετικά ανησυχητικό.
<P>
Σύμφωνα με δηλώσεις των συμμετεχόντων, οι ταραχές δεν είχαν καμία σχέση με εξωτερικές επιρροές, αλλά αποτελούσαν έκφραση σοβαρής δυσαρέσκειας έναντι της κυβέρνησης.
<P>
Ο Πρόεδρος Σαακασβίλι αντέδρασε υπερβολικά, καθότι η βία δεν είναι ενδεδειγμένος τρόπος αντιμετώπισης των εύλογων ανησυχιών της αντιπολίτευσης. Επιπλέον, ο Πρόεδρος Σαακασβίλι προκήρυξε προεδρικές εκλογές στη Γεωργία για τον Ιανουάριο του 2008.
<P>
Δεν πρέπει να παραβλέπουμε αυτά τα προβλήματα. " ΕΕ έχει παράσχει στη Γεωργία, ως χώρα προορισμού της ευρωπαϊκής πολιτικής γειτονίας, συμβουλές σχετικά με την υλοποίηση της μετάβασης στο νέο καθεστώς. Πρέπει λοιπόν να αναρωτηθούμε αν έχουμε κάνει ό,τι καλύτερο μπορούσαμε για να αποφύγουμε μια τέτοια κρίση και, επιπλέον, αν μπορούμε να είμαστε βέβαιοι ότι το ίδιο φαινόμενο δεν θα επαναληφθεί σε κάποια άλλη χώρα προορισμού.
<SPEAKER ID="061" NAME="Tunne Kelam" AFFILIATION="PPE-DE">
(EN) Κύριε Πρόεδρε, στην πρόσφατη σύνοδο κορυφής στη Mafra, η ρωσική πλευρά πρότεινε την ίδρυση ενός ινστιτούτου για την παρακολούθηση της κατάστασης των ανθρωπίνων δικαιωμάτων στις χώρες της ΕΕ. Οι εκπρόσωποι της Ρωσίας προτείνουν αυτή την πρωτοβουλία ως πολιτικό μέτρο αντιστάθμισης της συνεχιζόμενης κριτικής που ασκεί η ΕΕ για την επιδείνωση της κατάστασης των ανθρωπίνων δικαιωμάτων στη Ρωσία. Το εν λόγω ινστιτούτο θα χρηματοδοτείται από τη Ρωσία.
<P>
Κατά τη γνώμη μου, οι ηγέτες της ΕΕ πρέπει καταρχήν να αποφεύγουν απόπειρες πολιτικοποίησης ζητημάτων που άπτονται των ανθρωπίνων δικαιωμάτων. Είναι αλήθεια ότι υπάρχουν επαρκείς μηχανισμοί διαλόγου για τα ανθρώπινα δικαιώματα μεταξύ της ΕΕ και της Ρωσίας. Δυστυχώς, οι εν λόγω μηχανισμοί δεν χρησιμοποιήθηκαν ικανοποιητικά, κυρίως λόγω της έλλειψης ανταπόκρισης από την πλευρά της Ρωσίας για τα προβλήματα που θίγει η ΕΕ.
<P>
Με βάση αυτή την ιδέα, θα μπορούσε να φανταστεί κανείς ότι, μετά από αυτό, ο Πρόεδρος Αχμαντινετζάντ θα επιμείνει να ιδρυθεί στην επικράτεια της ΕΕ ένα χρηματοδοτούμενο από το Ιράν ινστιτούτο ανθρωπίνων δικαιωμάτων και μελέτης του Ολοκαυτώματος. Είμαι πεπεισμένος ότι οι πρωτοβουλίες αυτού του είδους δεν μπορούν παρά να υπονομεύουν την ευγενή προσπάθεια προάσπισης των ανθρωπίνων δικαιωμάτων.

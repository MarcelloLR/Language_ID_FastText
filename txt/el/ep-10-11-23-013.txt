<CHAPTER ID="013">
Προϋπολογισμός 2011 (συζήτηση) 
<SPEAKER ID="404" NAME="Πρόεδρος">
" ημερήσια διάταξη προβλέπει τη συζήτηση του προϋπολογισμού του 2011.
<P>
Θα ήθελα να ξεκινήσω τη συζήτησή μας. Κύριε Barroso, κύριε Wathelet, κύριε Chastel, κατά τη διάρκεια των συνεδριάσεων συνδιαλλαγής, το Ευρωπαϊκό Κοινοβούλιο και το Συμβούλιο δεν κατάφεραν να συμφωνήσουν επί του προϋπολογισμού του 2011. Λυπούμαστε γι' αυτό. Θα μπορούσε να είχε επιτευχθεί συμφωνία.
<P>
Το Ευρωπαϊκό Κοινοβούλιο γνωρίζει την ανάγκη εξοικονόμησης. Ήμαστε διατεθειμένοι να συμφωνήσουμε επί του περιορισμού της αύξησης των πιστώσεων πληρωμών στον προϋπολογισμό του 2011 σε ποσοστό 2,91% σε σχέση με το 2010. Σε αντιστάθμιση, θέλαμε να καθιερώσουμε μια μέθοδο εφαρμογής της Συνθήκης της Λισαβόνας, και συγκεκριμένα θέλαμε να καθιερώσουμε τις διαδικασίες που έπρεπε να ακολουθηθούν κατά τις περαιτέρω διαπραγματεύσεις για τον προϋπολογισμό. Αυτό είναι σημαντικό, επειδή η Συνθήκη της Λισαβόνας είναι σε ισχύ. Δεν θέλαμε με κανέναν τρόπο να παραβλέψουμε τη Συνθήκη. Γνωρίζουμε ότι η πλειονότητα των κρατών μελών υποστήριζε αυτήν τη συμφωνία.
<P>
Τώρα, πρέπει το συντομότερο δυνατό να αποφασίσουμε σχετικά με τον τρόπο επίλυσης του προβλήματος της έλλειψης προϋπολογισμού. Αυτό αποτελεί ευθύνη και των τριών ευρωπαϊκών θεσμικών οργάνων. Έχουμε δηλώσει ότι για το Κοινοβούλιο είναι δυνατή η ταχεία διαδικασία, όμως μόνο εφόσον διασφαλιστούν οι προσδοκίες μας σχετικά με τις διαδικασίες για τις επόμενες διαπραγματεύσεις για τον προϋπολογισμό.
<P>
Τις τελευταίες ημέρες, διαπιστώσαμε σημαντική πρόοδο ως προς τις συνομιλίες με το Συμβούλιο. Είμαι βέβαιος ότι η επίτευξη συμφωνίας είναι εφικτή. Το Ευρωπαϊκό Κοινοβούλιο προτίθεται να αναλάβει σημαντική δράση, προκειμένου να επιτευχθεί αυτή η συμφωνία το συντομότερο δυνατό. Οι διαπραγματεύσεις έληξαν στις 15 Νοεμβρίου λίγο πριν από τα μεσάνυχτα με την προσδοκία από μέρους του Κοινοβουλίου ότι επιθυμούμε την εξεύρεση ορθών λύσεων σε δύο θεμελιώδη ζητήματα: μηχανισμούς ευελιξίας προκειμένου να διασφαλισθεί η χρηματοδότηση πολιτικών που προκύπτουν από τη Συνθήκη της Λισαβόνας και, επίσης, λύσεις που αφορούν τη συμμετοχή του Κοινοβουλίου στη διαδικασία διαπραγμάτευσης διαδοχικών πολυετών δημοσιονομικών πλαισίων.
<P>
Ίδιες είναι οι προσδοκίες μας και για τις προτάσεις περί ιδίων πόρων για την Ευρωπαϊκή Ένωση. Πιστεύουμε πως η Ευρωπαϊκή Επιτροπή θα μπορούσε να αναλάβει αποφασιστικό ρόλο σε αυτό το ζήτημα. Είμαι βέβαιος ότι χάρη στην αμοιβαία διάθεση για συνομιλίες θα επιτύχουμε συμφωνία. Θα ήθελα εκ νέου να επισημάνω ότι, κατά την άποψή μου, ο ρόλος της Ευρωπαϊκής Επιτροπής είναι κρίσιμος. Ως εκ τούτου, αναμένουμε με ενδιαφέρον την ομιλία του κ. Barroso, κατά την οποία θα παρουσιάσει τόσο τον προτεινόμενο νέο προϋπολογισμό, ο οποίος πρόκειται να ψηφιστεί την 1η Δεκεμβρίου, όσο και μια απάντηση στις βασικές προσδοκίες του Κοινοβουλίου. Βεβαίως, οι δηλώσεις της Προεδρίας -από τον κ. Wathelet- θα είναι, επίσης, ιδιαίτερης σημασίας για εμάς, όπως επίσης και οι δηλώσεις του κ. Chastel.
<SPEAKER ID="405" NAME="Joseph Daul" LANGUAGE="FR">
Κύριοι Πρόεδροι, κυρίες και κύριοι, η συζήτηση επί του προϋπολογισμού πραγματοποιείται σε μια στιγμή κατά την οποία οι συμπολίτες μας εκφράζουν αμφιβολίες εξαιτίας του ανίσχυρου νομίσματός τους και η Ευρώπη στο σύνολό της ορθώς υποστηρίζει την ιρλανδική οικονομία.
<P>
Αντίθετα με όσα έχουν ενδεχομένως ειπωθεί για τους στόχους του Ευρωπαϊκού Κοινοβουλίου σε αυτές τις διαπραγματεύσεις, δεν πρόκειται για αντιπαράθεση δυνάμεων ή θεσμών ούτε για παράβλεψη των δυσχερειών που αντιμετωπίζουν τα κράτη μέλη μας ή της κρίσης δημόσιου χρέους από την οποία υποφέρουμε όλοι. Όχι, πρόκειται για τη διασφάλιση της δυνατότητας της Ευρώπης να τιμήσει τις δεσμεύσεις της. Δεσμεύσεις στον κοινωνικό χώρο και εν προκειμένω αναφέρομαι στην εκπαίδευση και τη διά βίου μάθηση· δεσμεύσεις προς τα θύματα φυσικών καταστροφών και εν προκειμένω αναφέρομαι στη βοήθεια προς χώρες που πλήττονται από ταραχές για τα τρόφιμα· και δεσμεύσεις για προγράμματα που δημιουργούν θέσεις εργασίας και ανάπτυξη, όπως το Galileo και το ITER.
<P>
" αλήθεια είναι ότι, εξετάζοντας την κατάσταση από λογιστική παρά από πολιτική άποψη, τα λίγα κράτη μέλη που εξακολουθούν να εμποδίζουν τις διαπραγματεύσεις βλάπτουν τα συμφέροντα των 500 εκατομμυρίων Ευρωπαίων. Παρουσιάζοντας το Ευρωπαϊκό Κοινοβούλιο ως τον κακό της υπόθεσης και δηλώνοντας ότι θέλει να δαπανήσει χρήματα σε μια εποχή κατά την οποία τα κράτη μέλη σφίγγουν τα λουριά τους, ότι θέλει να ασκήσει τις εξουσίες που του εκχωρήθηκαν από τη Συνθήκη της Λισαβόνας σε βάρος της εξοικονόμησης και των Ευρωπαίων, αποσπάται η προσοχή από την πραγματικότητα των υπαρκτών προβλημάτων.
<P>
Ποια είναι αυτή η πραγματικότητα; Είναι ότι οι τελευταίες οικονομικές προβλέψεις δεν προσφέρουν ελπίδα επιστροφής, έως το 2020, στην ισχυρή, βιώσιμη και χωρίς αποκλεισμούς ανάπτυξη την οποία η Ευρωπαϊκή Ένωση έχει θέσει ως στόχο της.
<P>
Επίσης, είναι γεγονός ότι το παρόν σχέδιο προϋπολογισμού δεν προβλέπει τη χρηματοδότηση των νέων εξουσιών που εκχωρούνται στην Ένωση από τη Συνθήκη της Λισαβόνας και δεν εκπληρώνει τα αιτήματά μας για ενδιάμεση αναθεώρηση του δημοσιονομικού κύκλου που ορίζεται στη συμφωνία για την περίοδο 2007-2013.
<P>
Τέλος, είναι γεγονός ότι το σχέδιο προϋπολογισμού δεν περιλαμβάνει καμία -και εννοώ καμία- δημοσιονομική διάταξη για τη στρατηγική για το 2020.
<P>
Εν ολίγοις, το Συμβούλιο εγκρίνει προγράμματα χωρίς καμία δημοσιονομική πρόβλεψη γι' αυτά. Επιπλέον, όταν ο Πρόεδρος του Ευρωπαϊκού Κοινοβουλίου υπενθυμίζει στο Συμβούλιο τις υποχρεώσεις του, αυτό θίγεται, αλλά όταν μια τοπική, περιφερειακή ή εθνική αρχή εγκρίνει έργα χωρίς να τα χρηματοδοτεί, τότε αυτή η αρχή καταδικάζεται. Για ποιον λόγο, σας ερωτώ, κάτι που είναι απαράδεκτο σε τοπικό ή εθνικό επίπεδο να είναι αποδεκτό σε ευρωπαϊκό επίπεδο;
<P>
Με αυτόν τον τρόπο συμφιλιώνουμε τους πολίτες μας με την Ευρώπη; Δεν το νομίζω. Λέω ξεκάθαρα στην Επιτροπή και, κυρίως, στο Συμβούλιο: μην υπολογίζεται στην ψήφο της Ομάδας μου, στην ψήφο αυτού του Σώματος υπέρ προγραμμάτων τα οποία δεν διαθέτουν εγγυημένη χρηματοδότηση. " Ομάδα μου επιθυμεί την επιστροφή στην κοινή λογική και την επίτευξη ισορροπημένης συμφωνίας. Πρέπει να είναι μια ολοκληρωμένη συμφωνία που να αφορά, ταυτόχρονα, τον προϋπολογισμό του 2011, τον διορθωτικό προϋπολογισμό του 2010 και τις σχετικές διορθωτικές επιστολές, τη διαδικασία ευελιξίας και, τέλος, τις εγγυήσεις σχετικά με τη χρηματοδότηση μελλοντικών πολιτικών, που εμείς αποκαλούμε πολιτική πτυχή.
<P>
Θα ήθελα να τονίσω ότι οι προτάσεις μας σχετικά με αυτήν την πολιτική πτυχή δεν αφορούν αλλαγές στις ισχύουσες Συνθήκες ούτε προεξοφλούν, σε καμία περίπτωση, το ποσό, την προέλευση ή τη διανομή μελλοντικών κονδυλίων της ΕΕ. Θα ήθελα, επίσης, να επισημάνω ότι η επανεκκίνηση της συζήτησης επί των ιδίων πόρων δεν αποτελεί νέα πρόταση του Κοινοβουλίου, αλλά απόφαση που έχει ληφθεί από το ίδιο το Συμβούλιο τον Μάιο του 2006, μετά τη συμφωνία που επιτεύχθηκε τον Δεκέμβριο του 2005 υπό την Προεδρία του "νωμένου Βασιλείου.
<P>
" Ομάδα μου στηρίζει πλήρως τον στόχο όχι μόνο του καθορισμού ανώτατου ορίου αλλά και της μείωσης των εισφορών των κρατών μελών στον προϋπολογισμό. Πράγματι, η εξαιρετικά σοβαρή κρίση χρέους πρέπει να οδηγήσει στην πλήρη αναθεώρηση των ευρωπαϊκών δημόσιων οικονομικών. Δεν αφορά μόνο τον καταμερισμό καθηκόντων μεταξύ εθνικών προϋπολογισμών και ευρωπαϊκών προϋπολογισμών. Αφορά, επίσης, την αναζήτηση όλων των πιθανών μορφών αμοιβαιότητας για να υπάρξει εξοικονόμηση.
<P>
Κύριοι Πρόεδροι, κυρίες και κύριοι, η Κοινοβουλευτική Ομάδα του Ευρωπαϊκού Λαϊκού Κόμματος (Χριστιανοδημοκράτες) στηρίζει τα δύο αιτήματα που διατύπωσε το Συμβούλιο στις 15 Οκτωβρίου: να συμβάλει ο προϋπολογισμός της ΕΕ στην κοινή δημοσιονομική πειθαρχία και να διασφαλιστεί η χρηματοδότηση των ευρωπαϊκών στόχων. Αυτοί είναι οι στόχοι μας όσον αφορά τις διαπραγματεύσεις για τον προϋπολογισμό του 2011, και είμαστε βέβαιοι ότι μπορεί να επιτευχθεί συμφωνία εάν η Προεδρία του Συμβουλίου διαπραγματευθεί αποτελεσματικά με τους συναδέλφους της στις Βρυξέλλες.
<P>
(Χειροκροτήματα)
<SPEAKER ID="406" NAME="Martin Schulz" LANGUAGE="DE">
Κύριε Πρόεδρε, πιστεύω πως η κρίση στην οποία βρισκόμαστε σήμερα προκλήθηκε από τα γεγονότα στο Deauville. Πιστεύω πως ο πρόεδρος της Γαλλίας και η καγκελάριος της Γερμανίας πραγματοποίησαν συμφωνία με τον David Cameron στο Deauville η οποία αφορούσε τη συμφωνία του τελευταίου επί της αναθεώρησης της συνθήκης για το σύμφωνο σταθερότητας και ανάπτυξης με αντάλλαγμα την ικανοποίηση των αιτημάτων του "νωμένου Βασιλείου σχετικά με τον προϋπολογισμό. Ενδεχομένως να σφάλλω, αλλά οι υποψίες υπάρχουν. Θα αποτελούσε συμφωνία σε βάρος των τρίτων μερών, με άλλα λόγια, σε βάρος των δικαιωμάτων του Ευρωπαϊκού Κοινοβουλίου. Ως εκ τούτου, δεν θα έπρεπε να προκαλεί έκπληξη το ότι το τρίτο μέρος, στην προκειμένη περίπτωση αυτό το Σώμα, δεν προτίθεται να συμφωνήσει με αυτό.
<P>
Παρεμπιπτόντως, δεν θα έπρεπε, επίσης, να προκαλεί έκπληξη το ότι η τύχη της Ευρώπης επαφίεται στα χέρια ευρωσκεπτικιστικών κυβερνήσεων. Σε μια τέτοια κατάσταση, μια τέτοιου είδους κυβέρνηση θα δοκιμάσει τα όριά της. Επί του παρόντος, η βρετανική κυβέρνηση δοκιμάζει αν η υπόλοιπη Ευρώπη θα αποδεχθεί ή όχι τα προνόμιά της. Συνεπώς, αυτός ο προϋπολογισμός ή η συζήτηση επί του προϋπολογισμού αποτελεί επίσης συζήτηση σχετικά με την κατεύθυνση προς την οποία θα πρέπει να εξελιχθεί η Ευρωπαϊκή Ένωση. Δεν αφορά τα χρήματα. Έχουμε συμφωνήσει επί των χρημάτων. Πιστεύω πως αυτό είναι ένα σημαντικό μήνυμα για τους ψηφοφόρους και πολίτες της Ευρώπης. Συμφωνήσαμε επί των χρημάτων και, ως Κοινοβούλιο, ικανοποιήσαμε τα αιτήματα του "νωμένου Βασιλείου σχετικά με τα χρήματα: αύξηση 2,91% των δαπανών, όχι των πιστώσεων ανάληψης υποχρεώσεων, αλλά των δαπανών.
<P>
Εάν δεν πρόκειται για χρήματα, τότε περί τίνος πρόκειται; Πρόκειται για τα δικαιώματα του Ευρωπαϊκού Κοινοβουλίου. Πρόκειται για τα δικαιώματα τα οποία ορίζονται στη Συνθήκη. Όλα όσα ζητεί το Κοινοβούλιο αποτελούν μέρος της Συνθήκης. Το θέμα των ιδίων πόρων καλύπτεται στο άρθρο 311 της Συνθήκης για τη λειτουργία της ΕΕ. Ο μεσοπρόθεσμος δημοσιονομικός προγραμματισμός αποτελεί διαδικασία που καθορίζεται στη Συνθήκη και για την οποία πρέπει να θεσπιστεί κανονισμός. " ευελιξία στον προϋπολογισμό περιλαμβάνει το αμοιβαίο ενδιαφέρον των κυβερνήσεων, της Επιτροπής και του Κοινοβουλίου στο πλαίσιο των δημοσιονομικών κανόνων, προκειμένου να υπάρξει ευέλικτη ανταπόκριση σε βραχυπρόθεσμες απαιτήσεις. Δεν πρόκειται για πρόσθετες δαπάνες, αλλά για το πόσο αποδοτικά κυβερνάται η Ευρώπη, τουλάχιστον αυτό ισχύει με την ευελιξία, και πρόκειται για πρωταρχικά δικαιώματα του Κοινοβουλίου.
<P>
Εκπλήσσομαι ιδιαίτερα. Οι αρχηγοί κυβερνήσεων της Ευρωπαϊκής Ένωσης είναι όλοι βουλευτές. Είναι όλοι άνδρες και γυναίκες που έχουν μεγαλώσει στο πλαίσιο της βουλευτικής παράδοσης. Όπως ήδη δήλωσε ο κ. Daul, ποιο εθνικό κοινοβούλιο θα επέτρεπε την παρέμβαση της βούλησης της εκτελεστικής εξουσίας στο βασικό δικαίωμά του, το δικαίωμα να καταρτίζει προϋπολογισμό; Οι 27 κυβερνήσεις της Ευρωπαϊκής Ένωσης αποτελούν την εκτελεστική εξουσία. Ωστόσο, δεν πρέπει να επιτρέψουμε την ανατροπή της δημοκρατίας στην Ευρώπη. Το Κοινοβούλιο καταρτίζει τον προϋπολογισμό και το Κοινοβούλιο ελέγχει την εκτελεστική εξουσία. Σε αυτήν την περίπτωση, επιθυμία της βρετανικής κυβέρνησης είναι οι 27 κυβερνήσεις να ελέγξουν το Κοινοβούλιο, πράγμα που αντίκειται στην κοινοβουλευτική δημοκρατία. Ως εκ τούτου, η απόφαση θα μπορούσε να δημιουργήσει προηγούμενο. Το Κοινοβούλιο δεν πρέπει να επιτρέψει την αφαίρεση των δικαιωμάτων του.
<P>
Τι συμβαίνει στη συνέχεια; Αφού τα χρήματα των ευρωπαίων φορολογουμένων μεταφερθούν στις Βρυξέλλες από τα ταμεία των κρατών μελών δεν ανήκουν πλέον στα κράτη μέλη. Αποτελούν χρήματα της ΕΕ. Κατόπιν πρέπει να ελεγχθούν από το Κοινοβούλιο στο πλαίσιο της Ένωσης. Στη συνέχεια, πρέπει να εγκριθεί ο προϋπολογισμός από το Κοινοβούλιο, επειδή ο ευρωπαϊκός προϋπολογισμός δεν εγκρίνεται από 27 εθνικά κοινοβούλια ή 27 εθνικές κυβερνήσεις, αλλά από ένα ελεύθερα εκλεγμένο Κοινοβούλιο, με άλλα λόγια, το παρόν Σώμα.
<P>
Ο μεσοπρόθεσμος δημοσιονομικός προγραμματισμός, η ρήτρα ευελιξίας και οι ίδιοι πόροι αποτελούν τα τρία στοιχεία που πρέπει να συζητηθούν με το Συμβούλιο, όχι τα χρήματα. Συζητήσαμε γι' αυτό το θέμα τις τελευταίες ώρες. Θα ήθελα εκ νέου να καταστήσω σαφές ότι ο κ. Lamassoure και οι πρόεδροι των Ομάδων έχουν καταβάλει σημαντική προσπάθεια προκειμένου να μας επιτραπεί να υιοθετήσουμε μία, κατά την άποψή μου, σχετικά συνεκτική θέση. Ωστόσο, δεν πρέπει να παραιτηθούμε από αυτήν τη θέση. Πρέπει να καταστήσουμε σαφές στο Συμβούλιο ότι αυτά τα τρία στοιχεία αφορούν τα δικαιώματά μας και όχι επιπρόσθετες δαπάνες. Κάθε κοινοβούλιο που επιτρέπει την περιστολή των δικαιωμάτων του από οποιαδήποτε κυβέρνηση θα πρέπει να πάψει να λειτουργεί.
<P>
Κατά συνέπεια, η Ομάδα μου έχει αποφασίσει ομόφωνα ότι είτε θα συμφωνήσουμε επί αυτών των αιτημάτων, που δεν αποτελούν τίποτα περισσότερο από προσπάθεια ενίσχυσης των δικαιωμάτων του Κοινοβουλίου, είτε δεν θα υπάρξει προϋπολογισμός. Εάν δεν υπάρξει προϋπολογισμός, δεν θα υπάρξει σχέδιο ITER, δεν θα υπάρξει αντιδραστήρας πυρηνικής σύντηξης. Δεν θα υπάρξει ούτε πρόγραμμα Galileo ούτε Ευρωπαϊκή Υπηρεσία Εξωτερικής Δράσης.
<P>
Οι αρχηγοί των κυβερνήσεων έχουν την επιλογή. Μπορούν είτε να αναγνωρίσουν τα δικαιώματα του Κοινοβουλίου και των προγραμμάτων του είτε να εξευτελίσουν το Κοινοβούλιο, οπότε δεν θα υπάρξει προϋπολογισμός. Αυτή είναι η ομόφωνη θέση που έχει λάβει η Ομάδα μου.
<P>
(Χειροκροτήματα)
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="407" NAME="Krisztina Morvai" AFFILIATION="NI">
(EN) Κύριε Πρόεδρε, αναρωτιέμαι αν το Σώμα θα συμφωνούσε ότι, από συνταγματική άποψη, υπάρχει μια άλλη ερμηνεία της όλης ιδέας της διάκρισης των εξουσιών και του συστήματος ελέγχων και ισορροπιών. Στη διεθνή σκηνή και την ευρωπαϊκή πολιτική σκηνή, δεν μπορούμε απλώς να μεταφέρουμε το εθνικό μοντέλο διάκρισης των εξουσιών και το σύστημα ελέγχων και ισορροπιών.
<P>
Κατά την άποψή μου -και αναρωτιέμαι αν θα συμφωνούσαν μαζί μου οι συνάδελφοι- σε ένα σύστημα διάκρισης των εξουσιών και ελέγχων και ισορροπιών το Συμβούλιο στην πράξη εκπροσωπεί τα εθνικά κράτη και ό,τι απομένει από την κυριαρχία και την ανεξαρτησία των εθνικών κρατών μετά τη Συνθήκη της Λισαβόνας. Ενεργεί εξ ονόματος των εθνών των οποίων οι κυβερνήσεις είναι εκλεγμένες.
<P>
Στις ευρωπαϊκές δημοκρατίες οι κυβερνήσεις εκλέγονται μέσω δημοκρατικού, εκλογικού συστήματος. Εξ ονόματος των εθνών και των λαών τους, ασκούν έλεγχο και αντισταθμίζουν την εξουσία του Κοινοβουλίου. Δεν συμφωνεί το Σώμα ότι υφίσταται και άλλη ερμηνεία του συστήματος ελέγχων και ισορροπιών;
<SPEAKER ID="408" NAME="Martin Schulz" LANGUAGE="DE">
Κύριε Πρόεδρε, υπάρχουν πολλές ερμηνείες, κυρία Morvai. Αυτό είναι προφανές. Ενδεχομένως η δική σας ερμηνεία της Συνθήκης για τη λειτουργίας της ΕΕ να είναι διαφορετική από τη δική μου. Εντούτοις, αυτό δεν αφορά την ερμηνεία αλλά την εφαρμογή της Συνθήκης και περιλαμβάνει σαφή διαδικασία του προϋπολογισμού. Παρεμπιπτόντως, είστε, εξ όσων γνωρίζω, μέλος του ουγγρικού κόμματος Jobbik, ή εάν όχι αυτού τότε κάποιου άλλου κόμματος. Σας παρακαλώ να εξηγήσετε στους ψηφοφόρους στη χώρα σας ότι εάν εγκρίνουμε τον προϋπολογισμό της ΕΕ, τότε θα μπορέσουμε πράγματι να καταβάλουμε μακροπρόθεσμα τους πόρους από το Ταμείο Συνοχής στο πλαίσιο της Ευρωπαϊκής Ένωσης. Χωρίς προϋπολογισμό δεν είναι δυνατή η διάθεση της χρηματοδότησης.
<SPEAKER ID="409" NAME="Guy Verhofstadt" LANGUAGE="EN">
Κύριε Πρόεδρε, τον Δεκέμβριο του 2005, βρισκόταν ένας πρωθυπουργός σε αυτό εδώ το Σώμα. Πιστεύω πως κάτι το οποίο μάθαμε όλοι είναι ότι πρέπει πραγματικά να υπάρξει μια σοβαρή μεταρρύθμιση του προϋπολογισμού στο μέλλον. Ας σκεφτούμε όλοι μαζί -η Επιτροπή, το Συμβούλιο, τα κράτη μέλη και το Ευρωπαϊκό Κοινοβούλιο- πώς θα μπορέσουμε τα επόμενα έτη να επιτύχουμε τη συναίνεση για την αλλαγή και τη μεταρρύθμιση στην Ευρώπη στο πλαίσιο της οποίας ο προϋπολογισμός θα αποτελεί εύλογο τμήμα του μέλλοντος και όχι ατυχές αντικείμενο συμβιβασμών.
<P>
Ο εν λόγω πρωθυπουργός ήταν ο Tony Blair, ο άνθρωπος που πραγματοποίησε την τελευταία συμφωνία σχετικά με τις δημοσιονομικές προοπτικές. Πέντε έτη αργότερα, βρισκόμαστε πάλι εδώ. Αυτό που είχε δηλώσει ο κ. Blair είναι ο ουσιαστικός στόχος που θέλει να επιτύχει το Κοινοβούλιο: τη συμμετοχή των θεσμικών οργάνων της ΕΕ και όλων των ενδιαφερόμενων μερών στον ανασχεδιασμό της χρηματοδότησης της Ένωσης και τη θεμελίωση αυτής της χρηματοδότησης σε εύλογη βάση και όχι στο πλαίσιο συμβιβασμών, όπως συμβαίνει σήμερα.
<P>
Όσον αφορά τα αριθμητικά στοιχεία, ας είμαστε ξεκάθαροι. Δεν είναι μυστικό ότι το Κοινοβούλιο θα μπορούσε να αποδεχθεί τα αριθμητικά στοιχεία του Συμβουλίου στο πλαίσιο, βεβαίως, ευρύτερης συμφωνίας. Όμως πρέπει, κύριοι συνάδελφοι, να συμφωνήσουμε και επί ενός δεύτερου στοιχείου, το οποίο είναι η ευελιξία. Ας είμαστε ξεκάθαροι ως προς αυτό. Αυτή η ευελιξία δεν αποτελεί παραχώρηση από μέρους του Συμβουλίου. " ευελιξία είναι απαραίτητη, αναγκαία, διαφορετικά δεν μπορούμε να χρηματοδοτήσουμε πληθώρα σημαντικών ζητημάτων. Άλλωστε, η ευελιξία αποτελεί "κεκτημένο". Αποτελεί μέρος της ήδη υφιστάμενης διοργανικής συμφωνίας. Μάλιστα, το Συμβούλιο έχει αθετήσει τον λόγο του απορρίπτοντας αυτήν τη συμφωνία στο θέμα του προϋπολογισμού. Τέλος, και πιο σημαντικό, πρέπει να συμφωνήσουμε επί της μελλοντικής χρηματοδότησης της Ένωσης.
<P>
Ως εκ τούτου, δεν υπάρχει αμφιβολία ότι πρέπει να τεθεί εκ νέου το ζήτημα των ιδίων πόρων. Επιτρέψτε μου να ξεκαθαρίσω ότι οι ίδιοι πόροι δεν αποτελούν ζήτημα αλλαγής των Συνθηκών. Επίσης, οι ίδιοι πόροι δεν αποτελούν ζήτημα νέων αρμοδιοτήτων. Αφορούν την εφαρμογή των υφιστάμενων Συνθηκών και τη χρηματοδότηση υφιστάμενων αρμοδιοτήτων, διότι η Ένωση ανέκαθεν έπρεπε να διαθέτει το δικό της εισόδημα. " κ. Merkel, ο κ. Sarkozy και ο κ. Cameron δεν το επιθυμούν αυτό, αλλά η Ένωση ιδρύθηκε με δικό της εισόδημα. Αυτή ήταν η βάση της χρηματοδότησης της Ένωσης από τους ιδρυτές της.
<P>
Ωστόσο, όλοι γνωρίζουμε ότι με την πάροδο του χρόνου και με τη συμβολή μιας συγκεκριμένης σιδηράς κυρίας, η Ένωση έχασε τον δεσμό με τους ίδιους πόρους της, συνεπώς, αντ' αυτών σήμερα διεξάγουμε παράλογες συζητήσεις σχετικά με το ποιος επωφελείται περισσότερο και ποιος επωφελείται λιγότερο από την Ένωση. Σήμερα, ο προϋπολογισμός της Ευρωπαϊκής Ένωσης συνίσταται όχι στην επιδίωξη του συμφέροντος της ΕΕ, αλλά στην εστίαση μόνο στο ισοζύγιο καθαρών πληρωμών κάθε κράτους μέλους
<P>
Προς το παρόν, αυτό ονομάζεται επιχειρηματική δραστηριότητα στα δημοσιονομικά ζητήματα της Ένωσης. Αυτός ο τρόπος δράσης δολοφονεί την Ένωση - καταστρέφει το πνεύμα ενότητας στην Ένωση και καταστρέφει την αλληλεγγύη στην Ένωση. Επαναλαμβάνω ότι μπορούμε να απαιτήσουμε μόνο πραγματικούς ίδιους πόρους, οι οποίοι θα μπορούν επίσης να έχουν ως αποτέλεσμα αυτό που επιθυμούν πολλές χώρες, δηλαδή τις μικρότερες εθνικές συνεισφορές. Εάν δεν αλλάξουμε το σύστημα, επικεφαλής θα εξακολουθούν να είναι οι κυβερνήσεις και όχι οι πολίτες. Εάν, αντιθέτως, βαδίσουμε προς την κατεύθυνση των ιδίων πόρων, τότε επικεφαλής δεν θα είναι οι κυβερνήσεις αλλά οι πολίτες. Εν συντομία, θα μπορούσαμε να πούμε ότι οι ίδιοι πόροι για την Ευρώπη, κύριοι συνάδελφοι, συνεπάγονται περισσότερη ευρωπαϊκή δημοκρατία. Αποτελούν τη βάση για μια σύγχρονη ευρωπαϊκή δημοκρατία.
<P>
Ως εκ τούτου, έχω ένα αίτημα προς τον κ. Barroso. Το αίτημά μου είναι πολύ απλό. Οποιαδήποτε κι αν είναι η μορφή -συνέδριο, διάσκεψη, διακυβερνητική διάσκεψη με ή χωρίς εθνικά κοινοβούλια- μην ακούτε τις φωνές του παρελθόντος. Σκεφτείτε το μέλλον, χρησιμοποιήστε το δικαίωμα πρωτοβουλίας που διαθέτετε και καταθέστε επίσημη πρόταση το συντομότερο δυνατό. " φιλοευρωπαϊκή πλειοψηφία αυτού του Σώματος υποστηρίζει πλήρως εσάς και αυτήν την πρωτοβουλία.
<SPEAKER ID="410" NAME="Daniel Cohn-Bendit" LANGUAGE="FR">
Κύριε Πρόεδρε, κύριοι Πρόεδροι, πιστεύω πως εάν ακούσουμε προσεκτικά τις δηλώσεις καθενός, θα συνειδητοποιήσουμε ότι βρισκόμαστε σε σημείο καμπής για την Ευρωπαϊκή Ένωση. Το σημερινό πρόβλημα του προϋπολογισμού, όπως δήλωσε ο καθένας με τον τρόπο του, αποτελεί πρόβλημα που αφορά την ανάπτυξη της ευρωπαϊκής ιδέας. Δεν αφορά μόνο τον προϋπολογισμό. Επιπλέον, υπάρχει κάτι εσφαλμένο στην ιδέα της Ευρωπαϊκής Ένωσης το οποίο είναι μονίμως προφανές στις δημόσιες συζητήσεις.
<P>
Βιώνουμε την επανεθνικοποίηση -την απολύτως παράλογη επανεθνικοποίηση- των ευρωπαϊκών δραστηριοτήτων. Για ποιον λόγο; Επειδή -και το δηλώνουμε όλοι- θέλετε η Ευρωπαϊκή Ένωση να επιλύσει με επιτυχία προβλήματα τα οποία δεν μπορείτε πλέον να επιλύσετε σε εθνικό επίπεδο, αλλά, ταυτόχρονα, θέλετε να παραχωρήσετε τα μέσα γι' αυτό το έργο όχι στο Ευρωπαϊκό Κοινοβούλιο αλλά στην Ευρωπαϊκή Ένωση.
<P>
Για τον λόγο αυτόν, δηλώνουμε ότι δεν υπερασπιζόμαστε τα δικαιώματα του Κοινοβουλίου, αλλά μόνο τα δικαιώματα της Ευρωπαϊκής Ένωσης και την ανάγκη για την Ευρωπαϊκή Ένωση. Για τον λόγο αυτόν, ενώ σήμερα συμφωνούμε επί τριών σημείων, στην πραγματικότητα πρέπει εν προκειμένω να συμφωνήσουμε από κοινού σε ένα πράγμα: την αποδοχή ή την απόρριψη. Επιπλέον, ακόμα κι αν χρειαστούν δύο, τρεις ή τέσσερις μήνες -και θα είναι δύσκολο για όλους- θα εγκρίνουμε τον ευρωπαϊκό προϋπολογισμό μόνο εάν υπάρξει συμφωνία επί των σημείων που θέτουμε.
<P>
Συνεπώς, ας μην φοβηθούμε εάν χρειαστεί μεγάλο χρονικό διάστημα και εάν, όπως ενδεχομένως να συμβεί, δεν ψηφίσουμε τον προϋπολογισμό τον Δεκέμβριο ή ούτε τον Ιανουάριο ή τον Φεβρουάριο. Εάν δρομολογήσουμε αυτόν τον διάλογο, αλλά σταματήσουμε στη μέση θα χάσουμε έδαφος για τα επόμενα τέσσερα έτη.
<P>
Κατά συνέπεια, καλώ όλους να φερθούν υπεύθυνα όσον αφορά τους ίδιους πόρους, όπως εξήγησε και ο κ. Verhofstadt. Εξάλλου, είναι αρκετά απλό και γι' αυτόν τον λόγο είναι ενδιαφέρουσα η ιδέα του κ. Lamassoure για συμφωνία, επειδή οι συζητήσεις πρέπει να διεξαχθούν στον ευρωπαϊκό δημόσιο χώρο με τα εθνικά κοινοβούλια, τους κυβερνητικούς εκπροσώπους και τους Επιτρόπους. Οι ίδιοι πόροι συνιστούν ευκαιρία για τη μείωση -θα το επαναλάβω τρεις φορές- μείωση -τότε ήταν προς όφελος όλων των Συντηρητικών- μείωση των εθνικών εισφορών και, ταυτόχρονα, ενίσχυση του ευρωπαϊκού προϋπολογισμού. Εξάλλου, δεν είναι κάτι περίπλοκο!
<P>
Εάν καταφέρουμε, λοιπόν, να μεταφέρουμε το μήνυμα στον ευρωπαϊκό χώρο, οι λαοί της Ευρώπης θα συμφωνήσουν μαζί μας. Επαναλαμβάνω: πρέπει να μειώσουμε τις εθνικές εισφορές και να ενισχύσουμε τον ευρωπαϊκό προϋπολογισμό. Ναι, θα υπάρξει ευρωπαϊκή φορολογία, πράγματι, αλλά τα μέτρα λιτότητας που εισάγετε επί του παρόντος σε εθνικό επίπεδο θα είναι ούτως ή άλλως καταστροφικά για εσάς, επειδή εδώ και χρόνια γνωρίζουμε ότι η λιτότητα σκοτώνει τη δυναμική της οικονομίας και τελικά δεν επιτυγχάνει τίποτα. Σας ικετεύω, λοιπόν: ας μην παραλύσουμε την Ευρώπη, επειδή οι κυβερνήσεις ήδη παραλύουν τις οικονομίες των χωρών τους.
<P>
Το τελευταίο μου σχόλιο αφορά την Ιρλανδία. " Ιρλανδία συμβολίζει την αποτυχία του νεοφιλελευθερισμού· συμβολίζει την αποτυχία της απορρύθμισης. Επί σειρά ετών, από κοινού με τον κ. Griffith, μας τρελαίνετε με τις δηλώσεις σας περί "απορρύθμισης, απορρύθμισης, μείωσης του φόρου επί των εταιρειών". Το έχετε καταλάβει επιτέλους; Πρόκειται για οικονομική καταστροφή, και τι πράττει τώρα η ιρλανδική κυβέρνηση; Φωνάζει "Μαμά, μαμά, Ευρώπη, σώσε μας!"
<P>
(Ο Πρόεδρος διακόπτει τον ομιλητή))
<SPEAKER ID="411" NAME="Lajos Bokros" LANGUAGE="EN">
Κύριε Πρόεδρε, θα ήθελα να διαβεβαιώσω τον κ. Cohn-Bendit ότι κατανοούμε τι σημαίνει να μην έχουμε προϋπολογισμό. Αντίθετα με αυτό που μπορεί να πιστεύουν πολλοί, η Ομάδα των Ευρωπαίων Συντηρητικών και Μεταρρυθμιστών θα χαιρόταν ιδιαίτερα με μια συμφωνία μεταξύ των δύο σκελών της αρμόδιας για τον προϋπολογισμό αρχής. Θεωρούμε ότι είναι ντροπή να μην έχουμε προϋπολογισμό μετά από όλες αυτές τις επίπονες συνομιλίες συνδιαλλαγής, διότι τα 500 εκατομμύρια φορολογουμένων στην Ευρώπη δεν κατανοούν τον λόγο για τον οποίο αυτά τα δύο ξεχωριστά σκέλη της αρμόδιας για τον προϋπολογισμό αρχής δεν μπορούν να επιτύχουν συμφωνία κατά το πρώτο μόλις έτος ισχύος της Συνθήκης της Λισαβόνας.
<P>
Θεωρώ πως ευθύνη έχουν και οι δύο πλευρές. Το Κοινοβούλιο δεν χρειάζεται να αναγκάσει τις κυβερνήσεις να αναλάβουν πολιτικές δεσμεύσεις τις οποίες δυστυχώς δεν μπορούν ή -για οποιονδήποτε λόγο- δεν επιθυμούν να αναλάβουν προς το παρόν εν μέσω κρίσης. Ούτε χρειάζεται το Κοινοβούλιο να επιβάλει αυτές τις δεσμεύσεις για μεγαλύτερο χρονικό διάστημα.
<P>
Από την άλλη πλευρά, μπορώ επίσης να πω ότι το Συμβούλιο έχει το δικό του μερίδιο ευθύνης, επειδή πριν από μία εβδομάδα, όταν διαπραγματευόμασταν στο πλαίσιο της διαδικασίας συνδιαλλαγής, ούτε ένας ή μία πρέσβης δεν μπήκε στον κόπο να πραγματοποιήσει δήλωση προκειμένου να εξηγήσει τις απόψεις της κυβέρνησής του ή της κυβέρνησής της. Κατά συνέπεια, ήταν ένα είδος διαλόγου μεταξύ δύο πλευρών οι οποίες δεν εξέφραζαν ούτε καν τις ίδιες τους τις προτάσεις.
<P>
" Επιτροπή ετοιμάζει νέο σχέδιο βάσει του ποσοστού αύξησης 2,91%. Σε αυτό το σημείο θα ήθελα να αναγνωρίσω και να εκφράσω την εκτίμησή μου για το τεράστιο έργο του Επιτρόπου Lewandowski σε αυτό το ζήτημα. Μπορούμε να επιτύχουμε συμβιβασμό, εάν συμφωνήσουμε να χρησιμοποιήσουμε την ευελιξία -που, παρεμπιπτόντως, δεν είναι ο σωστός όρος, διότι θα έπρεπε να χρησιμοποιούμε τον όρο "αποθεματικό" στο πλαίσιο της διοργανικής συμφωνίας για τα υπόλοιπα τρία έτη, προκειμένου να χρηματοδοτήσουμε το πρόγραμμα ITER και ορισμένα άλλα βασικά προγράμματα.
<P>
Ταυτόχρονα, το Κοινοβούλιο θα μπορούσε να συμφωνήσει να μην επιβάλει καμία πολιτική δήλωση στο Συμβούλιο η οποία επί του παρόντος δεν είναι αποδεκτή σε διάφορες βασικές κυβερνήσεις. Με αυτόν τον τρόπο μπορούμε να επιτύχουμε συμβιβασμό. Πιστεύω πως ο κ. Wathelet εργάζεται πολύ σκληρά γι' αυτό. Δεν μπορώ παρά να σας ενθαρρύνω να το επιδιώξετε αυτό, κύριε Wathelet, επειδή θα είναι ακόμη μεγαλύτερο κρίμα εάν δεν καταφέρουμε να επιτύχουμε συμφωνία πριν από το τέλος αυτού του έτους.
<SPEAKER ID="412" NAME="Mairead McGuinness" AFFILIATION="PPE">
(Τίθεται ερώτηση μπλε κάρτας στον κ. Cohn-Bendit σύμφωνα με το άρθρο 149, παράγραφος 8, του Κανονισμού). (EN) Κύριε Πρόεδρε, ναι πράγματι και πιστεύω ότι δεν με είδατε εγκαίρως. Έχω ένα σχόλιο και μια ερώτηση για τον κ. Cohn-Bendit, για να μην νομίζετε ότι τα αυτιά των Ιρλανδών δεν σας ακούνε.
<P>
Θα δεχόσασταν ότι τα σχόλιά σας για τον φόρο επί των εταιρειών θα ζημιώσουν παρά θα βοηθήσουν την κατάσταση; Αντί των υποτιμητικών σχολίων σας για τους Ιρλανδούς που ζητούν βοήθεια, δεν δέχεστε ότι η Ευρωπαϊκή Ένωση βοηθώντας την Ιρλανδία βοηθάει τον εαυτό της; Το δηλώνω αυτό ως ιρλανδή μαμά, επειδή νομίζω ότι κάνατε αυτό το σχόλιο. Ας είμαστε αρκετά ενήλικες σε αυτό το Σώμα όταν μιλούμε για άλλα εθνικά κράτη, ας επιδεικνύουμε σεβασμό.
<SPEAKER ID="413" NAME="Daniel Cohn-Bendit" AFFILIATION="Verts/ALE">
(Απάντηση σε ερώτηση μπλε κάρτας σύμφωνα με το άρθρο 149, παράγραφος 8, του Κανονισμού)
<P>
(EN) Κύριε Πρόεδρε, η Ευρώπη είναι ένα πολιτικό όργανο. Έχουμε εθνικά κράτη με τις δικές τους πολιτικές και συζητούμε για πολιτικές. Θα συνεχίσω λέγοντας ότι ένας εκ των λόγων για την καταστροφή στην Ιρλανδία ήταν οι εσφαλμένες οικονομικές πολιτικές. Στην αποτυχία της κατάστασης συμμετείχαν και οι Πράσινοι. Το γνωρίζω αυτό. Το δηλώνω ξεκάθαρα. Δεν εθελοτυφλώ και θα εξακολουθήσω να λέω ότι επρόκειτο για εσφαλμένη πολιτική. Εάν ακολουθείς εσφαλμένη πολιτική και αυτή οδηγεί σε καταστροφή, το σωστό είναι να πεις ότι επρόκειτο για εσφαλμένη πολιτική. Εάν επρόκειτο για τη σωστή πολιτική, δεν θα βρισκόσασταν σε αυτήν την καταστροφική κατάσταση.
<P>
Οι άλλοι υπεύθυνοι είναι οι ευρωπαϊκές τράπεζες. Έπαιζαν στο καζίνο, αλλά εάν χάνεις χρήματα ως απλός άνθρωπος στο καζίνο, τότε έχεις χάσει χρήματα. Τώρα οι τράπεζες δηλώνουν ότι θέλουν τα χρήματά τους πίσω και βρισκόμαστε σε μια περίπλοκη κατάσταση, επειδή θέλουμε να βοηθήσουμε τον ιρλανδικό λαό, αλλά πρέπει να ομολογήσουμε ότι βρισκόμαστε σε αυτήν την κατάσταση στην Ιρλανδία εξαιτίας του συστήματος το οποίο επικρίνουμε.
<SPEAKER ID="414" NAME="Lothar Bisky" LANGUAGE="DE">
Κύριε Πρόεδρε, κυρίες και κύριοι, οι υποστηρικτές της Συνθήκης της Λισαβόνας τονίζουν ότι η Συνθήκη καταργεί το δημοκρατικό έλλειμμα στην ΕΕ. Στην πραγματικότητα, το πρώτο έτος κατέδειξε ότι το Ευρωπαϊκό Κοινοβούλιο έπρεπε να παλέψει με το Συμβούλιο και την Επιτροπή απλώς για να επιτύχει κοινοβουλευτική συναπόφαση και δημοκρατικό έλεγχο.
<P>
" συναπόφαση του Κοινοβουλίου σε όλα τα ζητήματα προϋπολογισμού αποτελεί ελάχιστο δημοκρατικό πρότυπο. Επαναλαμβάνω: αποτελεί ελάχιστο πρότυπο. Αυτό το Κοινοβούλιο εκλέχθηκε για να υλοποιήσει το ευρωπαϊκό ιδεώδες και να αντισταθμίσει τον εθνικό εγωισμό. Είναι καθήκον μας να μην συμβιβαστούμε όσον αφορά τη συμμετοχή του Ευρωπαϊκού Κοινοβουλίου στις διαπραγματεύσεις του δημοσιονομικού πλαισίου για τους προϋπολογισμούς της περιόδου 2013-2020.
<P>
Τα νέα καθήκοντα δεν μπορούν να χρηματοδοτηθούν με ανακατανομές του προϋπολογισμού ή τουλάχιστον αυτό μπορεί να γίνει μόνο σε πολύ περιορισμένο βαθμό. Υπό το πρίσμα των αυστηρών δημοσιονομικών συνθηκών των κρατών μελών, είναι απολύτως ακατανόητη η άρνηση του Συμβουλίου να συζητήσει για τους ίδιους πόρους με το Κοινοβούλιο.
<P>
Ο ευρωπαϊκός προϋπολογισμός πρέπει να εκφράζει με απτό τρόπο την αλληλεγγύη των κρατών μελών. Διαφορετικά, θα απομακρυνθούμε από τη θεμελιώδη ιδέα της ευρωπαϊκής ολοκλήρωσης και θα χάσουμε τον σεβασμό για τους πολίτες της Ευρώπης. Οι καθαροί εισφορείς φαίνεται να το έχουν ξεχάσει αυτό. Ενώ οι εταιρείες τους έχουν κέρδη από την ευρωπαϊκή εσωτερική αγορά, η Γερμανία και άλλες χώρες είναι ιδιαίτερα φιλάργυρες όταν πρόκειται για την αντιμετώπιση των κοινών προκλήσεων της Ευρώπης. " αλληλεγγύη έχει επανακαθοριστεί και ένα κράτος μέλος θα βοηθήσει τα υπόλοιπα μόνο εάν είναι προς το συμφέρον του.
<P>
Οι γερμανικές τράπεζες είναι τόσο έντονα διαπλεκόμενες με την κρίση στον χρηματοπιστωτικό τομέα της Ιρλανδίας, ώστε η σανίδα σωτηρίας είναι εξίσου σημαντική για τους διασώστες όσο και για τους σωζόμενους. Τα τελευταία έτη, η Ομάδα μου έχει απορρίψει τον προϋπολογισμό της ΕΕ. Πιστεύουμε πως οι προτεραιότητές του είναι λανθασμένες και ότι έχει δοθεί πολύ λίγη προσοχή στην αντιμετώπιση της παρακμής της περιβαλλοντικής και κοινωνικής ευημερίας. Το γεγονός αυτό κατέστησε βαθύτερη την κοινωνική διαίρεση στην ΕΕ και τα κράτη μέλη.
<P>
Είναι τελείως απαράδεκτο τα μεγάλα προγράμματα, όπως το ITER, να χρηματοδοτούνται σε βάρος προγραμμάτων τα οποία παρέχουν άμεση χρηματοδότηση των φοιτητών, των ανέργων, των αγροτικών περιοχών και των τοπικών κοινοτήτων. Θα ήθελα να συνοψίσω λέγοντας ότι είναι πλέον καιρός, και παραδέχομαι ότι το θέτω κάπως απλουστευτικά, να σκεφτούμε περισσότερο τους λαούς της Ευρώπης από ευρωπαϊκή άποψη και όχι από εγωιστική εθνική άποψη.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="415" NAME="Paul Rübig" AFFILIATION="PPE">
(DE) Κύριε Πρόεδρε, θέλω να απευθύνω μια ερώτηση στον κ. Bisky. Οι εταιρείες έχουν κέρδη όταν κατασκευάζουν προϊόντα ή παρέχουν υπηρεσίες που αγοράζονται από τους πολίτες. " εναλλακτική σας σε αυτό είναι οι εταιρείες να έχουν απώλειες και να κατασκευάζουν προϊόντα που κανένας δεν χρησιμοποιεί;
<SPEAKER ID="416" NAME="Lothar Bisky" AFFILIATION="GUE/NGL">
(DE) Κύριε Πρόεδρε, κατανοώ τις οικονομικές ερωτήσεις σας, κύριε Rübig, οι οποίες είναι πολύ εμβριθείς από οικονομική άποψη και το σέβομαι αυτό. Πάρα ταύτα, πιστεύω πως πρόκειται για τη σχέση μεταξύ του προϋπολογισμού και του Ευρωπαϊκού Κοινοβουλίου και των δικαιωμάτων του. Αυτό είναι διαφορετικό θέμα. Αφορά προϊόντα αλλά με αρκετά διαφορετική έννοια.
<SPEAKER ID="417" NAME="Marta Andreasen" LANGUAGE="EN">
Κύριε Πρόεδρε, ας είμαστε ειλικρινείς. Οι διαπραγματεύσεις για τον προϋπολογισμό του επόμενου έτους κατέρρευσαν εξαιτίας αυτής της φιλοδοξίας του Κοινοβουλίου να αποκτήσει μεγαλύτερη εξουσία όσον αφορά τη χρηματοδότηση της Ευρωπαϊκής Ένωσης, μολονότι αυτές οι εξουσίες δεν προβλέπονται στη Συνθήκη της Λισαβόνας. Ένα τέτοιου είδους αίτημα -το οποίο μεταφράζεται σε πρόταση για ευρωπαϊκή φορολογία- είναι, και πάντα ήταν, για εμάς απαράδεκτο.
<P>
Έχουν διατυπωθεί απειλές για τη διακοπή χρηματοδότησης των κρατών μελών τα οποία αρνούνται να συμφωνήσουν με τα αιτήματα του Κοινοβουλίου. Πιστέψτε με, αυτά είναι τα καλύτερα νέα που θα μπορούσαμε να μεταφέρουμε στους Βρετανούς και όλους τους ευρωπαίους φορολογουμένους - εκείνοι που εντέλει χρηματοδοτούν τόσο τις εθνικές εισφορές όσο και τον ευρωπαϊκό φόρο. Οι ελεγκτές αρνήθηκαν να εγκρίνουν το 92% των δαπανών της Ευρωπαϊκής Ένωσης για το 2009 και εκτιμούν ότι τουλάχιστον 6 δισεκατομμύρια λίρες στερλίνες δεν θα έπρεπε να είχαν καταβληθεί - ποσό ανάλογο με το περσινό, το οποίο δεν έχει ακόμα ανακτηθεί. " διακοπή της χρηματοδότησης όσων έχουν χρησιμοποιήσει παράνομα χρήματα της ΕΕ θα παρείχε στην Ευρωπαϊκή Ένωση αρκετούς πόρους για να καλύψει τους ευγενείς σκοπούς που ισχυρίζεται ότι θέλει να στηρίξει. Παράλληλα, θα προσέδιδε, επίσης, στην ευρωπαϊκή γραφειοκρατία έναν βαθμό αξιοπιστίας. Όμως, φοβάμαι πως αυτό δεν θα συμβεί ποτέ.
<SPEAKER ID="418" NAME="Angelika Werthmann" AFFILIATION="NI">
(DE) Κύριε Πρόεδρε, κυρίες και κύριοι, τρεις ισότιμοι εταίροι κάθονται στο τραπέζι των διαπραγματεύσεων για τον προϋπολογισμό του 2011: το Συμβούλιο, η Επιτροπή και το Κοινοβούλιο. Το Ευρωπαϊκό Κοινοβούλιο έχει συμφωνήσει με την αύξηση του προϋπολογισμού κατά 2,9% που πρότεινε το Συμβούλιο, αλλά μόνο σε συνδυασμό με μια πολιτική δέσμη μέτρων. Στο πλαίσιο της Συνθήκης της Λισαβόνας πρόκειται για ένα απολύτως αιτιολογημένο αίτημα. Όσον αφορά τον βαθμό της αύξησης, πιστεύω πως είναι σημαντικό να ξεκαθαρίσουμε ότι εξακολουθούμε να εργαζόμαστε με ένα ύψος προϋπολογισμού της ΕΕ που χρονολογείται από την εποχή των 15 κρατών μελών και, συνεπώς, προσαρμόζεται σε μια Ένωση αυτού του μεγέθους. Παρ' όλα αυτά, υπάρχουν πλέον 27 κράτη στην Ένωση με ένα φάσμα νέων καθηκόντων τα οποία πρέπει να ληφθούν υπόψη.
<P>
Υπό το πρίσμα της οικονομικής κρίσης, φαίνεται ακατανόητη η αύξηση του προϋπολογισμού της ΕΕ. Ωστόσο, πρέπει να λάβουμε υπόψη το γεγονός ότι σχεδόν το 95% των χρημάτων επιστρέφεται στους πολίτες της Ευρώπης υπό τη μορφή άμεσης βοήθειας, για παράδειγμα, μέσω του Ευρωπαϊκού Ταμείου Προσαρμογής στην Παγκοσμιοποίηση. Εντέλει, θα πρέπει να καταστεί σαφές σε όλους ότι η σημερινή δημοσιονομική κατάσταση ορισμένων κρατών μελών έχει επιβληθεί από τα ίδια. Πάντως, είναι δεδομένο ότι χωρίς προϋπολογισμό για το 2011 δεν είναι δυνατή η χρηματοδότηση των τριών οργάνων χρηματοπιστωτικής εποπτείας. Δεδομένης της σημερινής δραματικής κατάστασης στην Ιρλανδία, θα ήταν προτιμότερο αυτοί οι οργανισμοί να είχαν ήδη ξεκινήσει το έργο τους.
<SPEAKER ID="419" NAME="Melchior Wathelet" LANGUAGE="FR">
Κύριε Πρόεδρε, θα ήθελα να ξεκινήσω λέγοντας ότι κανένας δεν χαίρεται γι' αυτήν την έλλειψη συνδιαλλαγής της 15ης Νοεμβρίου. Είναι αλήθεια ότι θα προτιμούσαμε να είχαμε μια τελείως διαφορετική συζήτηση εδώ σήμερα, με τη λήξη μιας διαδικασίας συνδιαλλαγής η οποία ενδεχομένως να είχε καταλήξει σε συμφωνία και στην πιθανότητα έγκρισης του προϋπολογισμού και από το Ευρωπαϊκό Κοινοβούλιο.
<P>
Είναι αλήθεια ότι σίγουρα απογοητευτήκαμε όλοι από την αποτυχία αυτής της διαδικασίας συνδιαλλαγής. Ταυτόχρονα, όμως, άκουσα τόσο στους κόλπους της Επιτροπής, η οποία λειτούργησε ως διαμεσολαβητής και έχει λειτουργήσει ως διαμεσολαβητής καθ' όλη τη διάρκεια της διαδικασίας, και ιδίως στους κόλπους του Κοινοβουλίου την επιθυμία και την υπενθύμιση αυτής της ισχυρής επιθυμίας για επιτυχία και επιδίωξη της επιτυχίας παρά της αποτυχίας. Το ίδιο άκουσα και στο Συμβούλιο.
<P>
Ως εκ τούτου, αληθεύει ότι η βελγική Προεδρία, αμέσως μετά την αποτυχία -πρέπει ασφαλώς να την θεωρήσουμε αποτυχία- της 15ης Νοεμβρίου, επεδίωξε την αποκατάσταση άμεσης επικοινωνίας και την άσκηση πιέσεων σε μια προσπάθεια να διασφαλίσει ότι αυτή η πρώτη διαδικασία του προϋπολογισμού βάσει της Συνθήκης της Λισαβόνας θα είναι επιτυχημένη και όχι αποτυχημένη. Πάρα ταύτα, θα ήθελα να σας υπενθυμίσω ότι καθένας από εμάς θα είναι πάντα σε θέση να βρίσκει λόγους αποτυχίας και με αυτόν τον τρόπο κατέρρευσε η διαδικασία συνδιαλλαγής. Το Κοινοβούλιο θα είναι πάντα σε θέση να βρίσκει προτάσεις του Συμβουλίου με τις οποίες δεν συμφωνεί, και το Συμβούλιο θα είναι πάντα σε θέση να βρίσκει συγκεκριμένες προτάσεις του Κοινοβουλίου τις οποίες θεωρεί μη ικανοποιητικές.
<P>
Πάντα θα υπάρχει τρόπος αποτυχίας. Εντούτοις, άκουσα και τα δύο θεσμικά όργανα να εκφράζουν την επιθυμία για επιτυχία. Είναι σημαντικό πλέον όλοι να αναλάβουμε τις ευθύνες μας και να καταλήξουμε επιτυχώς σε συμφωνία παρά να παραμένουμε σε αυτό το τέλμα.
<P>
Επαναλαμβάνω, ποιο μήνυμα θα στέλναμε εάν δεν καταφέρναμε να ολοκληρώσουμε αυτήν τη συνδιαλλαγή με συμφωνία; Ποια εικόνα θα προέβαλε το εγχείρημα της Ευρωπαϊκής Ένωσης στον έξω κόσμο, σε αυτό το ιδιαίτερα ασταθές και δυσχερές οικονομικό πλαίσιο, εάν δεν ήταν σε θέση, σε αυτήν τη δύσκολη στιγμή, να παραμείνει ενωμένο, ας πούμε, και να προβεί στους αναγκαίους συμβιβασμούς μεταξύ των θεσμικών οργάνων, προκειμένου να καταρτιστεί ο προϋπολογισμός και να επιτευχθεί συμφωνία μεταξύ των διάφορων θεσμικών οργάνων μας;
<P>
Ας μην έχουμε αυταπάτες: πέραν της εικόνας, πέραν της αρχικής αποτυχίας όσον αφορά τη διαδικασία του προϋπολογισμού βάσει της Συνθήκης της Λισαβόνας, θα υπήρχαν, επίσης, πολύ πραγματικές συνέπειες - και θα επηρέαζαν ιδίως τον πληθυσμό της Ευρώπης. Κάποιες από αυτές τις συνέπειες έχουν ήδη αναφερθεί, επειδή ο προϋπολογισμός βάσει προσωρινών δωδεκατημορίων συνεπάγεται προϋπολογισμό "μηδενικής ανάπτυξης", εάν όχι πληθωρισμό. Επίσης, η Ευρωπαϊκή Υπηρεσία Εξωτερικής Δράσης θα μπορούσε να βρεθεί σε δυσχερή θέση· όργανα χρηματοπιστωτικής εποπτείας που θα μπορούσαν να βρεθούν σε δύσκολη θέση· πολιτικές στον τομέα της συνοχής -σας υπενθυμίζω ότι ο προτεινόμενος προϋπολογισμός προέβλεπε αύξηση των πιστώσεων πληρωμών κατά 14%- και, συνεπώς, κονδύλια της πολιτικής συνοχής που θα μπορούσαν να μην αποδεσμευθούν· ακόμη περισσότερα προβλήματα σχετικά με τη στρατηγική για το 2020· και πολιτικές προτεραιότητες τις οποίες το Κοινοβούλιο θεωρεί σημαντικές και οι οποίες είχαν ενσωματωθεί σε αυτό το σχέδιο προϋπολογισμού του 2011, κυρίως στον τομέα 1α, όπως η κινητικότητα, οι νέοι και η εκπαίδευση - πολιτικές οι οποίες, επίσης, ενδέχεται να μην εφαρμοστούν.
<P>
Συνεπώς, εκτός από την αρνητική εικόνα που θα προέβαλε η έλλειψη συμφωνίας, θα είχε, επίσης, πολύ απτές, πολύ πραγματικές, πολύ συγκεκριμένες συνέπειες οι οποίες σίγουρα δεν θα βοηθούσαν στη βελτίωση της εικόνας της Ευρωπαϊκής Ένωσης ενώπιον των ίδιων των πολιτών. Ως εκ τούτου, εάν επιθυμούμε να αναστρέψουμε αυτήν την τάση, εάν θέλουμε να διατηρήσουμε την αξιοπιστία μας, εάν θέλουμε να αναλάβουμε αυτό το μερίδιο ευθύνης, πρέπει να εκμεταλλευτούμε αυτές τις τελευταίες εβδομάδες για να επιτύχουμε συμφωνία και να ξεφύγουμε από αυτήν τη δίνη της σύγκρουσης.
<P>
Ας είμαστε σαφείς: για να το πράξουμε αυτό πρέπει να λάβουμε υπόψη τρία πράγματα. Πρώτον, υπάρχει ο προϋπολογισμός του 2011, με τα αριθμητικά στοιχεία του, προϋπολογισμός επί του οποίου -και έχω ακούσει να το λένε πολλοί πρόεδροι Ομάδων του Σώματος- θα μπορούσε να επιτευχθεί συμφωνία όσον αφορά την αύξηση της τάξεως του 2,91% των πιστώσεων πληρωμών. Θα μπορούσαμε να συμφωνήσουμε ως προς τα αριθμητικά στοιχεία αυτά καθαυτά, τον προϋπολογισμό του 2011, δηλαδή τη σημερινή ημερήσια διάταξη. Θα ήθελα να επαναλάβω ότι γνωρίζουμε πως αυτό συνεπάγεται ορισμένους συμβιβασμούς για το Ευρωπαϊκό Κοινοβούλιο. Γνωρίζουμε ότι, όσον αφορά τον προϋπολογισμό του 2011, το Κοινοβούλιο έχει πραγματοποιήσει ορισμένους συμβιβασμούς ως προς τα αρχικά αιτήματά του.
<P>
Το δεύτερο ζήτημα, το οποίο σχεδόν όλοι θίξατε, είναι το πολυετές δημοσιονομικό πλαίσιο για τη χρηματοδότηση του ITER, το οποίο σχετίζεται με το θέμα της ευελιξίας. Θα ήθελα να επαναλάβω ότι η βελγική Προεδρία, στην προσπάθειά της να στηρίξει αυτήν την αρχή της συμφωνίας, αμέσως έθεσε εκ νέου στο τραπέζι τις προτάσεις περί ευελιξίας. Αυτό είναι το πλαίσιο εντός του οποίου εργαζόμαστε αυτήν τη στιγμή. Πάρα ταύτα, θα ήθελα να σας υπενθυμίσω ότι θα πρέπει να είμαστε ομόφωνοι εάν θέλουμε να εξελίξουμε το ζήτημα της ευελιξίας, ότι αυτό θα πρέπει να γίνει κατανοητό σε πολλούς τομείς, και ότι θα πρέπει, ειδικότερα, να διατηρηθεί η ουδετερότητα του προϋπολογισμού καθ' όλη τη διάρκεια ισχύος του πολυετούς δημοσιονομικού πλαισίου.
<P>
Θα πρέπει, επίσης, να εκμεταλλευτούμε κάθε δυνατότητα ανακατανομής και μεταφοράς προτού αναφερθούμε στην ιδέα της ευελιξίας. Ωστόσο, μπορούμε να σημειώσουμε πρόοδο. Εάν όλοι καταβάλουμε τις αναγκαίες προσπάθειες, πιστεύω πως μπορούμε να σημειώσουμε πρόοδο ως προς την ιδέα της ευελιξίας σε αυτό το ζήτημα και τον στόχο της χρηματοδότησης του ITER την περίοδο 2012-2013, πέραν του ζητήματος του προϋπολογισμού του 2011 υπό τη στενή έννοια.
<P>
Παραμένει ένα τρίτο θέμα στο οποίο έχετε, επίσης, αναφερθεί: οι πολιτικές δηλώσεις. Σε αυτό το σημείο, πρέπει να αναφέρω ότι το Συμβούλιο δεν μπορεί να δηλώσει τίποτα περισσότερο από αυτά που δήλωσε τη Δευτέρα στο πλαίσιο της συνδιαλλαγής, αν και γνωρίζω ότι το Κοινοβούλιο δεν μπόρεσε εκείνη τη στιγμή να συμφωνήσει με αυτό. Γνωρίζω ότι οι δεσμεύσεις που αναφέρθηκαν φαίνονται πολύ αδύναμες στο Κοινοβούλιο, αλλά, επαναλαμβάνω, θα έχουμε και πάλι τη δυνατότητα να θέσουμε αυτά τα ζητήματα και να τα συζητήσουμε μεταξύ μας. Θα πρέπει να διεξαγάγουμε αυτές τις συζητήσεις, επειδή τα άρθρα 311, 312 και 324 της Συνθήκης αναφέρουν πληθώρα διαβουλεύσεων που πρέπει να πραγματοποιούνται μεταξύ των διάφορων θεσμικών οργάνων μας, και πρέπει να διασφαλίσουμε ότι πράγματι θα πραγματοποιηθούν, επειδή προβλέπονται από τη Συνθήκη.
<P>
" δήλωση αναφέρεται στα άρθρα 312 και 324, σύμφωνα με τα οποία θα πρέπει να διεξαγάγουμε στο μέλλον αυτές τις συζητήσεις μεταξύ των διάφορων θεσμικών οργάνων μας. Για άλλη μία φορά, ωστόσο, θα ακούσουμε πληθώρα λόγων για τους οποίους δεν επιθυμούμε συμφωνία.
<P>
Παρ' όλα αυτά, έχω αντιληφθεί τη βούληση για επιτυχία μεταξύ των μελών του Συμβουλίου και του Κοινοβουλίου. Θέλουμε πράγματι να ενεργήσουμε ως κινδυνολόγοι, λέγοντας μεταξύ μας ότι προτιμούμε να μην έχουμε προϋπολογισμό, να μην εφαρμόζουμε τις πολιτικές που προβλέπονται στον προϋπολογισμό του 2011 και να μην είναι επιτυχής ο πρώτος προϋπολογισμός που βασίζεται στη Συνθήκη της Λισαβόνας ή θέλουμε, πράγματι, να ξεκινήσουμε μια θετική πορεία δράσης στο πλαίσιο της οποίας θα επιτυγχάνουμε, μία-μία, πληθώρα συμφωνιών προκειμένου να επιτρέψουμε στην Ευρωπαϊκή Ένωση να προχωρήσει και να επιτρέψουμε την εφαρμογή, μέσω του προϋπολογισμού του 2011, πολλών πολιτικών τις οποίες έχουμε αποφασίσει να προωθήσουμε; Ελπίζω ότι, έχοντας κατά νου αυτόν τον στόχο, θα εκμεταλλευτούμε τις επόμενες εβδομάδες, προκειμένου να διασφαλίσουμε την επιτυχία παρά την αποτυχία αυτής της πρώτης διαδικασίας βάσει της Συνθήκης της Λισαβόνας.
<SPEAKER ID="420" NAME="José Manuel Barroso">
Πρόεδρος της Επιτροπής. - (FR) Κύριε Πρόεδρε, κυρίες και κύριοι, ασκώντας πλήρως το δικαίωμα πρωτοβουλίας τους, τα μέλη της Επιτροπής μόλις αποφάσισαν σε συνεδρίαση που πραγματοποιήθηκε εδώ στο Στρασβούργο ότι η Επιτροπή θα υποβάλει νέο σχέδιο προϋπολογισμού τις επόμενες ημέρες, το αργότερο έως την 1η Δεκεμβρίου. Ελπίζουμε ότι το Κοινοβούλιο και το Συμβούλιο θα το εγκρίνουν τις επόμενες δύο εβδομάδες.
<P>
Αυτό το σχέδιο θα συμπεριλάβει όλα τα σημεία επί των οποίων συμφωνήσαμε πριν από τη συνδιαλλαγή που έληξε την προηγούμενη εβδομάδα. Πράγματι, ήμασταν πολύ κοντά σε συμφωνία και θα ήθελα να ευχαριστήσω όλους όσοι εργάστηκαν σύμφωνα με αυτό το πνεύμα, ένα πραγματικά ευρωπαϊκό πνεύμα συμβιβασμού. Είναι κρίμα που εντέλει δεν κατέστη εφικτή μια συμφωνία. Ωστόσο, θα ήθελα να υπογραμμίσω τον ρόλο του Επιτρόπου Lewandowski, ο οποίος συνεισέφερε όλη την ενέργεια και την εμπειρογνωμοσύνη του, τον ρόλο πολλών ανθρώπων σε αυτό το Σώμα, αλλά και τον ιδιαίτερα εποικοδομητικό ρόλο της βελγικής Προεδρίας, την οποία ευχαριστώ που κατέβαλε και συνεχίζει να καταβάλλει κάθε δυνατή προσπάθεια προκειμένου να επιτευχθεί συμφωνία. Πιστεύω πως το σχέδιο που θα υποβάλουμε αξίζει τη στήριξή σας καθώς και του Συμβουλίου, και πως θα μας επιτρέψει να καταρτίσουμε προϋπολογισμό πριν από το τέλος του έτους, ώστε η Ένωση να έχει προϋπολογισμό έως την 1η Ιανουαρίου 2011. Επιπλέον, πιστεύω πως θα ήταν πολύ δύσκολο να εξηγήσουμε στους πολίτες της Ευρώπης ότι σε περίοδο κρίσης, όπως αυτήν που βιώνουμε επί του παρόντος στην Ευρώπη, δεν μπορούμε να επιτύχουμε συμφωνία επί του προϋπολογισμού, ο οποίος αποτελεί πραγματικά σύμβολο της ικανότητας της Ευρώπης να ανταποκρίνεται σε προκλήσεις, προκλήσεις όπως αυτή την οποία αναγκάζεται να αντιμετωπίσει η Ιρλανδία ή η ευρωπαϊκή οικονομία αυτήν τη στιγμή.
<P>
" πρότασή μας θα λάβει πλήρως υπόψη την πρόταση του Κοινοβουλίου για αύξηση των αναλήψεων υποχρεώσεων που αναλύονται στις ενότητες "Ανταγωνιστικότητα για ανάπτυξη και απασχόληση" και "Εξωτερικές σχέσεις", μέσω της αξιοποίησης του μέσου ευελιξίας. Θα διορθώσει το επίπεδο των πληρωμών με αύξηση της τάξεως του 2,91%. Είμαι πεπεισμένος ότι η εν λόγω πρόταση θα μας επιτρέψει να επιτύχουμε ισορροπία που μπορεί να λάβει στήριξη.
<P>
Είναι αυτονόητο ότι αυτή η συμφωνία πρέπει να είναι σαφής σε θέματα που αφορούν τη "μελλοντική χρηματοδότηση". Πρέπει να δείξουμε ότι όλα τα μέρη κατανοούν σαφώς τις επιπτώσεις της Συνθήκης και ότι η στενή συνεργασία μεταξύ των θεσμικών οργάνων σε ανώτατο πολιτικό επίπεδο αποτελεί φυσική συνέπεια της κοινής μας δέσμευσης για έγκριση του βέλτιστου δυνατού δημοσιονομικού πλαισίου για το μέλλον. " Επιτροπή θα αναλάβει όλες τις πρωτοβουλίες που απαιτούνται για έναν διαρκή και γόνιμο διάλογο σε όλα τα επίπεδα, συμπεριλαμβανομένου μεταξύ των Προέδρων των θεσμικών οργάνων, προκειμένου να καταρτιστεί ένα κοινό σχέδιο που θα επιτρέψει τη λήψη των απαραίτητων αποφάσεων. Επιτρέψτε μου να σας υπενθυμίσω τη σημαντική ομιλία του Προέδρου Buzek στο Ευρωπαϊκό Συμβούλιο της 27ης Οκτωβρίου, στην οποία υπογράμμισε τον ενισχυμένο ρόλο του Ευρωπαϊκού Κοινοβουλίου, και σε θέματα προϋπολογισμού, ο οποίος ορίζεται στη Συνθήκη της Λισαβόνας, έναν ρόλο στον οποίο είχα κι εγώ τη δυνατότητα να επιστήσω την προσοχή, στηρίζοντας την ομιλία του Προέδρου σας ενώπιον των 27 αρχηγών κρατών και κυβερνήσεων.
<P>
Θα ήθελα να είμαι πολύ σαφής όσον αφορά τη θέση της Επιτροπής σχετικά με πληθώρα βασικών σημείων.
<P>
Καταρχάς, όπως προέκυψε από την πρόσφατη αναθεώρηση του προϋπολογισμού, θα χρησιμοποιήσουμε το δικαίωμα πρωτοβουλίας μας για να υποβάλουμε επίσημες προτάσεις για τους ίδιους πόρους πριν από τα τέλη Ιουνίου. Ασφαλώς, σύμφωνα με τη Συνθήκη, θα πρέπει να υπάρξει διαβούλευση με το Ευρωπαϊκό Κοινοβούλιο επί αυτών των προτάσεων, πράγμα που συνάδει με τις προσδοκίες οι οποίες απορρέουν από τη διοργανική συμφωνία του 2006.
<P>
Δεύτερον, κατά την υποβολή των προτάσεων θα υποστηρίξουμε την ανάγκη να ληφθούν υπόψη οι αλλαγές που προβλέπονται στη Συνθήκη της Λισαβόνας, τόσο για τους μελλοντικούς προϋπολογισμούς όσο και για το σύνολο του πολυετούς δημοσιονομικού πλαισίου. Ο προϋπολογισμός πρέπει να αντικατοπτρίζει τις αναθεωρημένες προτεραιότητες της Ένωσης που προκύπτουν από τη Συνθήκη.
<P>
Πρέπει, επίσης, να καταστήσω σαφές, όπως κατέδειξε η αναθεώρηση του προϋπολογισμού, ότι η ευελιξία στους προϋπολογισμούς μας σημαίνει ότι οι πόροι που διαθέτουμε επικεντρώνονται στους πολιτικούς στόχους της Ένωσης. Ως εκ τούτου, η ευελιξία πρέπει ασφαλώς να διατηρηθεί, προκειμένου να επιτραπεί η έγκριση με ειδική πλειοψηφία αναθεωρήσεων μικρότερων από 0,03% του ακαθάριστου εθνικού εισοδήματος.
<P>
Για τον σκοπό αυτόν, ειλικρινά ελπίζω ότι πολύ σύντομα θα λάβουμε θετικά νέα από το Συμβούλιο, ώστε να έχουμε τις κατάλληλες πολιτικές συνθήκες για να διασφαλισθεί η επιτυχία της διαδικασίας έγκρισης του προϋπολογισμού του 2011.
<P>
" πρόσφατη αναθεώρηση του προϋπολογισμού της Ένωσης, όπως παρουσιάστηκε από την Επιτροπή, κατέδειξε με σαφήνεια τη σημασία που αποδίδουμε στη βελτιστοποίηση της προστιθέμενης αξίας των δαπανών της ΕΕ. Δεν μπορούμε να αφήσουμε ανεκμετάλλευτη τη δυνατότητα που μας παρέχεται να διασφαλίσουμε ότι ο προϋπολογισμός της Ένωσης είναι πραγματικά σημαντικός, καθώς προωθεί τις φιλοδοξίες μας και υλοποιεί τους στόχους της Συνθήκης. " Επιτροπή θα καταρτίσει μια μεθοδολογία με στόχο να καταδείξει την προστιθέμενη αξία του προϋπολογισμού, και, επίσης, είμαστε διατεθειμένοι να ασχοληθούμε με την ποσοτικοποίηση του κόστους μιας "μη Ευρώπης". Πρέπει να δηλώσουμε ξεκάθαρα ότι τα πλεονεκτήματα της ιδιότητας μέλους της Ένωσης δεν μπορούν να περιορίζονται απλώς σε αριθμούς και στοιχεία. Ενώ επικεντρωνόμαστε στις δαπάνες του προϋπολογισμού, πρέπει επίσης να επικεντρωνόμαστε περισσότερο σε όσους επωφελούνται πραγματικά από τις πολιτικές της Ένωσης και όχι μόνο στις ετήσιες δημοσιονομικές δαπάνες.
<P>
Κυρίες και κύριοι, πρόκειται για σαφείς δεσμεύσεις τις οποίες αναλαμβάνω σήμερα ενώπιόν σας εξ ονόματος της Επιτροπής. Θα τις επιβεβαιώσω γραπτώς στους Προέδρους του Κοινοβουλίου και του Συμβουλίου. Εάν πρόκειται να βοηθήσει στην επίτευξη αυτής της συμφωνίας, είμαστε επίσης διατεθειμένοι να τις επαναλάβουμε υπό τη μορφή δηλώσεων που θα προσαρτηθούν στη συμφωνία μεταξύ του Συμβουλίου και του Κοινοβουλίου.
<P>
Κύριε Πρόεδρε, κυρίες και κύριοι, γνωρίζω ότι πολλοί, από όλες τις πλευρές, κατά τη διάρκεια αυτής της συζήτησης πιστεύουν ότι το επόμενο πολυετές δημοσιονομικό πλαίσιο θα αποτελέσει κρίσιμη δοκιμασία για την Ευρώπη, και συμμερίζομαι την άποψή τους. Θα αποτελέσει δοκιμασία της ικανότητάς μας να επιφέρουμε πραγματική αλλαγή για εκατομμύρια Ευρωπαίους, να χρησιμοποιήσουμε αυτό το ισχυρό εργαλείο για να δώσουμε ώθηση στο όραμά μας για μια Ευρώπη επικεντρωμένη στην ανάπτυξη και τις βιώσιμες θέσεις εργασίας για το μέλλον, μια ισχυρή Ευρώπη στη διεθνή σκηνή και μια Ευρώπη που βασίζεται στις αξίες τις οποίες συμμεριζόμαστε.
<P>
Θα αποτελέσει επίσης δοκιμασία της ικανότητάς μας να καταρτίσουμε έναν ευφυή προϋπολογισμό, επικεντρωμένο στους τομείς στους οποίους οι πόροι μπορούν να διατεθούν με τον καλύτερο δυνατό τρόπο, καταλήγοντας σε χειροπιαστά αποτελέσματα, και όχι σε έναν προϋπολογισμό με λανθασμένη κατεύθυνση, επειδή δόθηκε προτίμηση στον πολιτικό συμβιβασμό παρά στην ποιότητα και την αποδοτικότητα των δαπανών μας.
<P>
Εντούτοις, όπως κατέδειξαν οι τελευταίες εβδομάδες, ενδέχεται, πρωτίστως, να είναι δοκιμασία του συστήματος διακυβέρνησής μας, της ικανότητάς μας όχι μόνο να προβάλλουμε ορθά επιχειρήματα, αλλά και να αναγνωρίζουμε ότι η ισχύ της Ένωσής μας και της Συνθήκης της Λισαβόνας έγκειται στην εξεύρεση των βέλτιστων λύσεων για την επίτευξη των κοινών μας στόχων. Οι προτάσεις που θα υποβάλει η Επιτροπή τον επόμενο Ιούνιο απαιτούν τεράστιες προσπάθειες για την επίτευξη συναίνεσης. " Επιτροπή θα είναι ανοικτή σε κάθε ιδέα σχετικά με τον τρόπο διάρθρωσης της συζήτησης γύρω από τις προτάσεις μας για τα στέρεα θεμέλια της Συνθήκης της Λισαβόνας.
<P>
Κυρίες και κύριοι, τα ζητήματα που διακυβεύονται στις συζητήσεις που διεξάγονται σήμερα είναι τεράστια. Αξίζουν την αμέριστη προσοχή μας. Είμαι πεπεισμένος ότι όλα τα μέρη θα επιδείξουν αποφασιστικότητα για την επίτευξη συμφωνίας. Έχουμε το γενικό περίγραμμα λύσης η οποία βασίζεται στις δυνατότητες που παρέχονται υπό τις παρούσες συνθήκες, οι οποίες, θα ήθελα να τονίσω, είναι πολύ, πολύ ευαίσθητες συνθήκες που απαιτούν από όλους μας -Κοινοβούλιο, Συμβούλιο και Επιτροπή- να είμαστε περισσότερο υπεύθυνοι απ' ό,τι τώρα.
<P>
Δεν πρέπει να ξεχνάμε ότι συζητούμε για τον προϋπολογισμό και όχι κάποιο δευτερεύον ζήτημα. Συζητούμε για ένα από τα βασικά εργαλεία που διαθέτει η Ένωση. Αυτό το εργαλείο, που δεν αποτελεί καθόλου πολυτέλεια την οποία μπορούμε να στερηθούμε σε δύσκολες περιόδους, είναι απολύτως απαραίτητο εάν επιθυμούμε να επαναφέρουμε την ανάπτυξη στην Ευρώπη, να δημιουργήσουμε απασχόληση και ευημερία.
<P>
Ο ευρωπαϊκός προϋπολογισμός διαφέρει από τους εθνικούς προϋπολογισμούς. Θα ήθελα να δώσω έμφαση σε αυτό το σημείο, επειδή οι άνθρωποι ορισμένες φορές σπεύδουν να κάνουν συγκρίσεις. Θα ξεκινήσω αναφέροντας ότι ο ευρωπαϊκός προϋπολογισμός δεν είναι ελλειμματικός: είναι πάντα ισοσκελισμένος. Διαφέρει από τους προϋπολογισμούς των κρατών μελών, επειδή αποτελεί πρωταρχικά έναν προϋπολογισμό επενδύσεων που συμβάλλει στην ανάπτυξη, και γνωρίζουμε πόσο έχουμε ανάγκη αυτές τις επενδύσεις αυτήν τη στιγμή.
<P>
Επομένως, το εν λόγω εργαλείο είναι πολύ σημαντικό για να τεθεί σε κίνδυνο. " Ευρώπη χρειάζεται τον προϋπολογισμό της Ευρωπαϊκής Ένωσης. Δεν είναι προϋπολογισμός για τις Βρυξέλλες, αλλά προϋπολογισμός για τους ευρωπαίους πολίτες. Είναι προϋπολογισμός για τους ανέργους που σήμερα αναζητούν εργασία. Είναι προϋπολογισμός για τις περιφέρειες της Ευρώπης. Είναι προϋπολογισμός για καινοτομία στην Ευρώπη. Ως εκ τούτου, πρέπει να καταστήσουμε σαφές ότι δεν είναι προϋπολογισμός για τη γραφειοκρατία και τους γραφειοκράτες. Είναι προϋπολογισμός για τους λαούς της Ευρώπης.
<P>
Πρέπει να αποτρέψουμε την αναστάτωση που θα προκαλούσαν οι περαιτέρω διαφωνίες και τυχόν αβεβαιότητες σχετικά με το καθεστώς των προσωρινών δωδεκατημορίων. Δεν πρόκειται απλώς για αβεβαιότητες. Πρόκειται για πραγματικές απώλειες για τους πραγματικούς πολίτες. Εάν εφαρμοζόταν μόνο το καθεστώς των προσωρινών δωδεκατημορίων, οι πολίτες μας δεν θα καταλάβαιναν πώς ζητήματα, ακόμη και πολύ σημαντικά ζητήματα, θα μπορούσαν να εμποδίσουν την κατάρτιση προϋπολογισμού ο οποίος έχει άμεση επίδραση στα βιοποριστικά μέσα και τις προοπτικές των πολιτών όλης της Ένωσης.
<P>
Για τον λόγο αυτόν, είμαι πεπεισμένος ότι, με πρόσθετη δέσμευση -και απευθύνω έκκληση στο ευρωπαϊκό πνεύμα, ιδίως όσων δεν κατάφεραν να το επιδείξουν την προηγούμενη φορά- θα καταστεί εφικτός ο προϋπολογισμός του 2011 και η θεμελίωση μιας αληθινά σοβαρής συζήτησης για τις προοπτικές χρηματοδότησης της Ευρωπαϊκής Ένωσης στο μέλλον.
<SPEAKER ID="421" NAME="Martin Schulz" AFFILIATION="S&amp;D">
(DE) Κύριε Πρόεδρε, η Διάσκεψη των Προέδρων συνεδριάζει στις 17.00 κατόπιν προσκλήσεώς σας. Δεν θα λάμβανα εκ νέου τον λόγο σε αυτό το σημείο, εάν ο κ. Wathelet δεν είχε προβεί σε αυτές τις παρατηρήσεις. Υπό το πρίσμα της συζήτησης και της απόφασης για το επόμενο βήμα του Κοινοβουλίου στις 17.00 στη Διάσκεψη των Προέδρων, θα ήμουν ευγνώμων αν θα μπορούσαμε να έχουμε την ομιλία του κ. Wathelet. Οφείλω να δηλώσω ότι τα όσα ειπώθηκαν συνιστούν οπισθοδρόμηση. Είναι λιγότερα από αυτά που έχουμε ακούσει μέχρι στιγμής από το Συμβούλιο. Εάν αυτή είναι η γραμμή του Συμβουλίου, τότε πρέπει να σας πω, κύριε Wathelet, και δεν πρόκειται για κατηγορία σε βάρος της βελγικής Προεδρίας, ότι μας περιμένουν δύσκολοι καιροί αντιπαραθέσεων. Θα ήθελα να σας ευχαριστήσω, κύριε Barroso. Οι παρατηρήσεις σας δείχνουν ότι τα δύο κοινοτικά θεσμικά όργανα, το Κοινοβούλιο και η Επιτροπή, εργάζονται ακριβώς στο ίδιο πλαίσιο.
<SPEAKER ID="422" NAME="Πρόεδρος">
Κύριοι συνάδελφοι, εάν κυλήσει ομαλά η συζήτησή μας, τότε στο τέλος της πριν από τις 17.00, θα μπορέσουμε να δώσουμε τον λόγο, στο πλαίσιο της ημερήσιας διάταξης, στον ασκούντα την Προεδρία κ. Wathelet, ο οποίος θα μπορέσει να μας εξηγήσει τα πάντα. Ας είμαστε υπομονετικοί. Πρόκειται για μία πολύ σημαντική συζήτηση.
<SPEAKER ID="423" NAME="Salvador Garriga Polledo" AFFILIATION="PPE">
(ES) Κύριε Πρόεδρε, κύριε Wathelet, κύριε Barroso, Επίτροπε Lewandowski, κυρίες και κύριοι, η πολιτική ομάδα μου επιθυμεί έναν κανονικό προϋπολογισμό για το 2011. " συνάδελφός μου, κ. Skrzydlewska, και η συνάδελφος βουλευτής, κ. Trüpel, έχουν εργαστεί πολύ σκληρά για την υποβολή ενός βιώσιμου σχεδίου το οποίο έχει τη συναίνεση όλων των πολιτικών ομάδων και είναι συμβατό με τη λιτότητα που απαιτείται από τα κράτη μέλη.
<P>
Οι βουλευτές του Ευρωπαϊκού Κοινοβουλίου δεν κατάγονται από τον Άρη. Είμαστε Γερμανοί, Βρετανοί, Σουηδοί, Ούγγροι και Ισπανοί, και γνωρίζουμε και βιώνουμε τις επιπτώσεις της εξαιρετικά σοβαρής οικονομικής και χρηματοπιστωτικής κρίσης στις χώρες μας. Παρ' όλα αυτά, πιστεύουμε ότι ένας ισχυρός και καλά χρηματοδοτούμενος ευρωπαϊκός προϋπολογισμός αποτελεί πολύτιμο και απαραίτητο εργαλείο για την ανάκαμψη της οικονομίας της ΕΕ.
<P>
" αναστολή, η μείωση ή η αποδυνάμωση του ευρωπαϊκού προϋπολογισμού είναι παραδόξως αντίθετη προς τα συμφέροντα των 27 κρατών μελών και των 500 εκατομμυρίων Ευρωπαίων. Εάν δεν έχουμε ευελιξία για τα επόμενα τρία έτη, δεν πρόκειται να εφαρμόσουμε τις μετά τη Λισαβόνα πολιτικές. Χωρίς πολιτική συμφωνία μεταξύ Κοινοβουλίου και Συμβουλίου επί των ιδίων πόρων ή συνεργασία για το επόμενο πολυετές δημοσιονομικό πλαίσιο, δεν θα υπάρξει πολιτική ή χρηματοπιστωτική σταθερότητα. Δεν είναι απλώς ζήτημα δικαιωμάτων, αλλά ζήτημα κοινού συμφέροντος. " Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο και η Ομάδα των Πρασίνων/Ευρωπαϊκή Ελεύθερη Συμμαχία δικαιούνται να βρίσκονται σε αυτό το Σώμα ως πολιτικοί αντίπαλοι, αλλά κανείς δεν γνωρίζει σε ποιον αντιτίθενται. Αυτό, όμως, δεν ωφελεί κανέναν ούτε ωφελεί τις "χώρες συνοχής".
<P>
Αν και υπάρχουν πολλοί πολιτικοί ηγέτες που ενδιαφέρονται επί του παρόντος για τον προϋπολογισμό του 2011, θα ήθελα να σας υπενθυμίσω ότι διαθέτω πολιτική εμπειρία 14 ετών στη συνδιαλλαγή επί του προϋπολογισμού. Τίποτα από όλα όσα έχουν επιτευχθεί από την άποψη του προϋπολογισμού όλα αυτά τα έτη δεν έχει επιτευχθεί με αντιπαράθεση. Πάντα πετυχαίναμε με τη συνεργασία. " τήρηση ακραίας στάσης, είτε σε αυτό το Σώμα είτε στο κτίριο Justus Lipsius, όπου επίσης συμβαίνει, δεν έχει καμία πρακτική αξία.
<SPEAKER ID="424" NAME="Gianni Pittella" AFFILIATION="S&amp;D">
(IT) Κύριε Πρόεδρε, κυρίες και κύριοι, πιστεύω ότι το Ευρωπαϊκό Κοινοβούλιο καλείται να επιβεβαιώσει την προσέγγισή του, μια προσέγγιση ευθύνης, οράματος και ενότητας.
<P>
Όσον αφορά την ευθύνη, θα θέλαμε να δώσουμε στην Ευρώπη έναν αξιοπρεπή προϋπολογισμό. Οι ευρωπαίοι πολίτες, οι νέοι, οι επιχειρήσεις, οι αγρότες, οι δήμοι και οι περιφέρειες, οι εργαζόμενοι και οι άνεργοι χρειάζονται έναν προϋπολογισμό με μετριοπαθή, βιώσιμη και ρεαλιστική αύξηση.
<P>
Το ότι δεν έχουμε ακόμα αυτόν τον προϋπολογισμό, δεν φταίει το σπάταλο Κοινοβούλιο, το οποίο ξεχνά ότι ζούμε σε εποχή κρίσης. Αντιθέτως, φταίνε ορισμένες εγωιστικές, λανθασμένα ηθικολογικές εθνικές κυβερνήσεις, οι οποίες σπεύδουν με την ίδια προθυμία να ρητορεύσουν όση είναι και η απροθυμία τους, όπως της Μεγάλης Βρετανίας, να παραιτηθούν των αξιώσεών τους για άδικα προνόμια επί σχεδόν 30 έτη. Εάν τρεις κυβερνήσεις είναι εγωιστικές και κακές, οι υπόλοιπες 24 δεν μπορούν να υποταχθούν στη βούλησή τους, αλλά πρέπει να αντιδράσουν, κύριε Πρόεδρε, κύριε Wathelet. Πρέπει να δείξουν την πυγμή τους!
<P>
Θεωρούμε το μέλλον των πολιτών μας πολύ σημαντικό όταν πρόκειται για το όραμα μας για το μέλλον. " Συνθήκη της Λισαβόνας και η στρατηγική της ΕΕ για το 2020 μάς ανέθεσαν νέα έργα, νέα καθήκοντα, νέες φιλοδοξίες για την οικοδόμηση ενός καλύτερου αύριο. Πώς θα επιτύχουμε αυτά τα έργα; Πώς θα εφαρμόσουμε τις κοινές φιλοδοξίες μας; Τι χρήματα μπορούμε να χρησιμοποιήσουμε προκειμένου να εισέλθουμε σε ένα άλλο χάος, όπως η στρατηγική της Λισαβόνας, η οποία ποτέ δεν επιτεύχθηκε αλλά σίγουρα όχι λόγω έλλειψης προσπάθειας από το Ευρωπαϊκό Κοινοβούλιο;
<P>
Τέλος, όταν μιλούμε για ενότητα, εννοούμε ενότητα μεταξύ των βουλευτών του Κοινοβουλίου και ενότητα με την Επιτροπή. " αποψινή ομιλία του Προέδρου Barroso ήταν καλή. Αυτό που χρειάζεται δεν είναι να ηρεμήσουμε, αλλά να τηρήσουμε σκληρή στάση με λογική αλλά και αποφασιστικότητα. Είμαστε ενωμένοι σε αυτό το ζήτημα, πράγμα που αποτελεί πολύτιμο στοιχείο, μια εξαιρετική δύναμη η οποία αντιπροσωπεύει 500 εκατομμύρια πολίτες.
<SPEAKER ID="425" NAME="Anne E. Jensen" AFFILIATION="ALDE">
(DA) Κύριε Πρόεδρε, θα ήθελα να πω τόσο στον κ. Wathelet όσο και στον κ. Barroso ότι συμφωνώ απόλυτα πως πρέπει να υπάρξει συμφωνία. Φυσικά πρέπει να επιτύχουμε συμφωνία. Αυτή είναι, επίσης, η άποψη του Κοινοβουλίου και γι' αυτόν τον λόγο ήμασταν τόσο πρόθυμοι να αποδεχθούμε τον συμβιβασμό που πρότεινε το Συμβούλιο, επειδή το Συμβούλιο δεν συμφωνεί ούτε με το ύψος που θα πρέπει να έχει ο προϋπολογισμός. Δεχθήκαμε την αύξηση του 2,91% των πιστώσεων πληρωμών. Σε αντάλλαγμα, πρέπει να απαιτήσουμε την προοπτική κατάλληλου προϋπολογισμού τα επόμενα έτη. Είναι θέμα ευελιξίας. Είναι, επίσης, θέμα συμμετοχής σε διάλογο για τον προϋπολογισμό των επόμενων ετών.
<P>
Αυτό το ζήτημα ευελιξίας είναι πολύ χειροπιαστό. Με τη βοήθεια της ευελιξίας καταφέραμε να εκπληρώσουμε νέες απαιτήσεις. Δεν θα ήμασταν σε θέση να ξεκινήσουμε τα ενεργειακά έργα στο πλαίσιο του σχεδίου αποκατάστασης -για παράδειγμα συνδέοντας δίκτυα ηλεκτρισμού των χωρών της Βαλτικής με αυτά των σκανδιναβικών χωρών ή συνδέοντας το δίκτυο αερίου στη Βουλγαρία με αυτά της Δυτικής Ευρώπης, ώστε να μην μπορεί πλέον η Ρωσία να διακόπτει τη θέρμανσή μας- εάν δεν μας παρείχε τα χρήματα γι' αυτόν τον σκοπό ο προϋπολογισμός για τη γεωργία. Πρέπει να έχουμε αυτού του είδους τη δυνατότητα μεταφοράς πόρων στον προϋπολογισμό της ΕΕ. Χρειαζόμαστε, λοιπόν, περισσότερη ευελιξία.
<P>
Επιπλέον, είναι σημαντικό να υπάρχει εποικοδομητικός διάλογος μεταξύ του Συμβουλίου, της Επιτροπής και του Κοινοβουλίου, συμπεριλαμβανομένων των εθνικών κοινοβουλίων, για τον προϋπολογισμό της ΕΕ μετά το 2013. Το Ευρωπαϊκό Κοινοβούλιο δεν πρέπει να βρεθεί στη θέση από την οποία θα μπορούμε να λέμε μόνο "ναι" ή "όχι" στις μεσοπρόθεσμες δημοσιονομικές προβλέψεις. Υφίσταται ο κίνδυνος να πούμε "όχι"· υφίσταται ο κίνδυνος να επαναληφθεί ό,τι είχε συμβεί με τη συμφωνία SWIFT.
<P>
Πρόκειται να υπάρξει νέα μεταρρύθμιση των ιδίων πόρων της ΕΕ. Δεν είναι ζήτημα δημιουργίας φορολογικού βάρους της EE· είναι ζήτημα δημιουργίας διαφανούς και κατανοητού συστήματος, χωρίς ειδικούς κανόνες και χωρίς επιστροφές, ώστε να έχουμε ένα σύστημα κατανοητό για τους πολίτες. Τώρα χρειαζόμαστε συζήτηση και, ως εκ τούτου, χαίρομαι που η Επιτροπή υποσχέθηκε να αναλάβει την πρωτοβουλία και να καταρτίσει πρόταση πριν από το καλοκαίρι.
<SPEAKER ID="426" NAME="Helga Trüpel" AFFILIATION="Verts/ALE">
(DE) Κύριε Πρόεδρε, κυρίες και κύριοι, θα ήθελα για ακόμη μία φορά να επισημάνω ότι γι' αυτό το Σώμα, αυτό το Ευρωπαϊκό Κοινοβούλιο με αυτοπεποίθηση, το σημαντικό είναι να τιμήσει τη Συνθήκη της Λισαβόνας. Δεν πρόκειται για την παράβλεψη των όρων της Συνθήκης, όπως δήλωσε ήδη πολύ ορθά ο κ. Barroso, αλλά την τήρηση του πνεύματος της Συνθήκης της Λισαβόνας όσον αφορά τις πρόσθετες εξουσίες του Κοινοβουλίου, διασφαλίζοντας ότι το Συμβούλιο δεν θα γυρίσει τον χρόνο πίσω και τηρώντας τη συμφωνία για τον τρόπο συνεργασίας μας και τον τρόπο επίτευξης συμφωνιών μεταξύ Κοινοβουλίου και Συμβουλίου. Αυτό θεσπίστηκε το 2006 στη διοργανική συμφωνία. Αυτό που θέλουμε είναι να επιβεβαιωθούν όλα αυτά. Σας ευχαριστώ πολύ, κύριε Barroso, για το γεγονός ότι επισημάνατε εκ νέου αυτό το ζήτημα.
<P>
Ο κ. Wathelet αποπειράθηκε να πείσει το Σώμα να μην σημειώσει τόσο ταχεία πρόοδο προς ένα αληθινά φιλοευρωπαϊκό μέλλον, αλλά αντίθετα να συγκρατηθεί. Εάν το πράξουμε αυτό, θα έχουμε ήδη παραδεχθεί την ήττα μας. Όπως δήλωσε ο κ. Schulz, πρόκειται πράγματι για πολιτική διαφωνία. Πώς θα διαχειριστούμε τις αυξημένες εξουσίες του Ευρωπαϊκού Κοινοβουλίου και των κρατών μελών που συμπεριφέρονται ολοένα και περισσότερο με ευρωσκεπτικιστικό τρόπο; Εάν θέλουμε η Ευρωπαϊκή Ένωση και οι πολίτες της να έχουν ένα ισχυρότερο μέλλον, και σε παγκόσμιο επίπεδο, το Κοινοβούλιο και το Συμβούλιο πρέπει να επιτύχουν φιλοευρωπαϊκή συναίνεση. Δεν πρέπει, λοιπόν, να ενδώσουμε πολύ πρόωρα. Αντιθέτως, πρέπει να παλέψουμε για ευρωπαϊκή προστιθέμενη αξία, επειδή είναι προς όφελος τόσο των εθνικών κυβερνήσεών μας όσο και των πολιτών μας.
<SPEAKER ID="427" NAME="Jan Zahradil" AFFILIATION="ECR">
(CS) Κύριε Πρόεδρε, όπως δήλωσε ο κ. Schulz, δεν πρόκειται απλώς για μια συζήτηση για τον προϋπολογισμό, αλλά και για τη μελλοντική μορφή της Ευρωπαϊκής Ένωσης, και αυτό είναι δεδομένο. Μπορεί ξεκάθαρα να ακουστεί εδώ ότι πίσω από τη συζήτηση για τον προϋπολογισμό, μεταξύ άλλων, κρύβεται μια συζήτηση για τον τρόπο με τον οποίο μπορούν να προωθηθούν με τον καλύτερο δυνατό τρόπο οι ίδιοι δημοσιονομικοί πόροι της Ευρωπαϊκής Ένωσης, και συνεπώς η μεγαλύτερη αυτονομία, και για τον τρόπο με τον οποίο μπορεί να δοθεί πρακτική ώθηση στην Ευρωπαϊκή Ένωση στην πορεία προς τον φεντεραλισμό.
<P>
Κατά την άποψή μου, βεβαίως, αυτό είναι απαράδεκτο και δεν μπορεί ούτε πρέπει να συμβεί. Επιπλέον, θα ήθελα να πω ότι είναι κουραστικό να ακούμε σε αυτό το Σώμα τον επίμονα μη φιλικό τόνο προς το Συμβούλιο και ότι είναι παιδιάστικο να ακούμε διάφορα τελεσίγραφα και απειλές. Εάν το Ευρωπαϊκό Κοινοβούλιο ακολουθήσει αυτόν τον δρόμο και εάν ο τόνος της αντιπαράθεσης που ακούσαμε από πολλούς βουλευτές συνεχιστεί, τότε θα συμβεί ένα πράγμα: το Ευρωπαϊκό Κοινοβούλιο θα είναι ο χαμένος, τόσο με τα μέσα μαζικής ενημέρωσης όσο και με το κοινό.
<SPEAKER ID="428" NAME="Miguel Portas" AFFILIATION="GUE/NGL">
(PT) Κύριε Πρόεδρε, κυρίες και κύριοι, αύριο εκατομμύρια πορτογάλοι εργαζόμενοι θα απεργήσουν. Θα απεργήσουν με ένα πολύ απλό μήνυμα: δεν είναι οι εργαζόμενοι, δεν είναι οι συνταξιούχοι, δεν είναι οι νέοι και δεν είναι οι άνεργοι εκείνοι που πρέπει να πληρώσουν το τίμημα μιας κρίσης για την οποία δεν είναι υπεύθυνοι. Το σημερινό αδιέξοδο του ευρωπαϊκού προϋπολογισμού δεν μπορεί να γίνει κατανοητό χωρίς την ανάλυση του πλαισίου του, δηλαδή της κοινωνικής τραγωδίας και των πολιτικών λιτότητας που επιβάλλονται στις χώρες μας. Οι πολιτικές λιτότητας δεν είναι απλώς άδικες: συνιστούν κολοσσιαίο οικονομικό λάθος, υποσχόμενες να σύρουν εκ νέου την Ευρωπαϊκή Ένωση στην ύφεση, υποσχόμενες ένα μέλλον ανεργίας και, πάνω απ' όλα, υποσχόμενες να τονίσουν την απόκλιση μεταξύ χωρών με πλεόνασμα και χωρών με έλλειμμα.
<P>
Σε αυτό το πλαίσιο, πρέπει να είμαστε πολύ ξεκάθαροι όσον αφορά τη συζήτηση για τον προϋπολογισμό. Δεν πιστεύουμε πως μπορεί να υπάρξει νόμισμα χωρίς να το στηρίζει ουσιαστικός προϋπολογισμός και -ας είμαστε ρεαλιστές- ο υπό συζήτηση προϋπολογισμός του 2011 δεν είναι απλώς μετριοπαθής: είναι ένας μέτριος προϋπολογισμός· είναι ένας προϋπολογισμός που δεν ανταποκρίνεται στην κρίση, αλλά αποτελεί μέρος της κρίσης. Γι' αυτόν ακριβώς τον λόγο είναι σημαντικό να μην επαναληφθεί το 2012, το 2013 ή μετά το 2014.
<P>
Αυτό είναι το ζήτημα που συζητούμε· το ζήτημα του μέλλοντος: θέλουμε μια Ευρώπη που να ελέγχεται από κυβερνήσεις ή μια Ευρώπη που συνεχίζει να αποτελεί έναν δούρειο ίππο για τα συμφέροντα του χρηματοπιστωτικού συστήματος; Μάλιστα, η ευρωπαϊκή αριστερά ενδιαφέρεται να συζητήσει για τους ίδιους πόρους. Δεν θέλουμε να επιβληθεί νέα φορολογία στους ευρωπαίους πολίτες, αλλά σίγουρα θέλουμε να συζητήσουμε για το πώς το χρηματοδοτικό κεφάλαιο θα πληρώσει αυτά που δεν έχει μέχρι στιγμής πληρώσει: να πληρώσει αυτά που οφείλει. Αυτό είναι το μήνυμα που απαιτεί το κοινό -οι εργαζόμενοι και οι άνεργοι- από το Σώμα και την Ευρωπαϊκή Ένωση. Είτε επιθυμούμε ένα ευρωπαϊκό εγχείρημα του οποίου η φιλοδοξία να πετάξει είναι τόσο μικρή που μετά βίας καταφέρνει να απογειωθεί είτε καθιστούμε σαφές ότι δεν είμαστε ικανοποιημένοι με το σενάριο που μας παρουσιάζει το "νωμένο Βασίλειο και μια ομάδα κυβερνήσεων, λέγοντάς μας "κάντε περισσότερα με λιγότερα χρήματα, επειδή αυτή είναι η Ευρώπη που σας προσφέρουμε".
<SPEAKER ID="429" NAME="Timo Soini" AFFILIATION="EFD">
(FI) Κύριε Πρόεδρε, εν προκειμένω έχουμε μια πραγματικά εξαιρετική κατάσταση. " Ευρωπαϊκή Ένωση βρίσκεται σε κρίση· όλα τα θεσμικά της όργανα βρίσκονται σε κρίση. Αυτή είναι η κατάσταση που επιδιώξαμε και αυτή είναι η αλήθεια. Πλέον υπάρχει η δυνατότητα για ανάπτυξη.
<P>
" συγκεντρωτική εξουσία και η νομισματική πολιτική δεν λειτούργησαν στη Σοβιετική Ένωση και δεν θα λειτουργήσουν ούτε στη Δύση. Δεν υπάρχει ενιαίο νόμισμα, υπάρχουν μόνο τα χρήματα των φορολογουμένων σε διαφορετικά μέρη της Ευρώπης. Ενώ περικόπτονται οι εθνικοί προϋπολογισμοί, ταυτόχρονα -στη Φινλανδία δεν μπορούσαν καν να βρουν ένα εκατομμύριο ευρώ για νοσοκομείο ρευματικών νόσων- οι ψηφοφόροι μου τουλάχιστον -οι οποίοι είναι 130.000- δεν θέλουν να είμαι ο εκπρόσωπος της ΕΕ στη Φινλανδία, αλλά ο εκπρόσωπος του φινλανδού φορολογούμενου στην ΕΕ, και αυτό σκοπεύω να είμαι.
<P>
" συγκεντρωτική πολιτική δεν φέρει αποτελέσματα. Πρώτα κατέρρευσε η Ελλάδα, τώρα καταρρέει η Ιρλανδία και ακολουθούν η Πορτογαλία και η Ισπανία. " διαδικασία σύντομα θα λήξει.
<SPEAKER ID="430" NAME="Lucas Hartong" AFFILIATION="NI">
(NL) Κύριε Πρόεδρε, είμαι τόσο ικανοποιημένος μέχρι στιγμής με τη θέση του "νωμένου Βασιλείου και των Κάτω Χωρών, ιδίως! Χρησιμοποιώντας άριστα επιχειρήματα κατάφεραν να αποτρέψουν την αύξηση του προϋπολογισμού της ΕΕ για το 2011 και αρνήθηκαν να συμφωνήσουν με την καθιέρωση ιδίων πόρων, βλέπε ευρωπαϊκή φορολογία. Μπράβο. Ταυτόχρονα, οφείλω να πω ότι λυπούμαι που το Ευρωπαϊκό Κοινοβούλιο δεν προτίθεται να αντλήσει κανένα δίδαγμα από όσα του διδάσκουν τα κράτη μέλη. " ευρωπρονομιούχα τάξη, καθώς είναι αποκομμένη από την πραγματικότητα, σκέφτηκε ότι θα μπορούσε να εξασφαλίσει λίγα περισσότερα χρήματα για τα χόμπι της. Πλέον, έχουν χάσει κάθε επαφή με το τι συμβαίνει στο μυαλό των ίδιων των πολιτών τους. Εξακολουθούν να ζητούν ολοένα και περισσότερα, ενώ το Κοινοβούλιο και η Επιτροπή θα έπρεπε απλώς να προχωρούν με βήμα σημειωτόν ή ακόμα και να περικόπτουν τις δαπάνες τους. Ούτε στο ελάχιστο. Οι Κάτω Χώρες και τα άλλα κράτη μέλη έχουν εξαιρετικά καλούς λόγους για να απορρίπτουν την αύξηση του προϋπολογισμού της ΕΕ και τη θέσπιση ευρωπαϊκών φόρων. Το πράττουμε αυτό για δημοκρατικούς λόγους και θεωρούμε εντελώς απαράδεκτο το ότι ορισμένοι σε αυτό το Σώμα, όπως η Κοινοβουλευτική Ομάδα του Ευρωπαϊκού Λαϊκού Κόμματος (Χριστιανοδημοκράτες), φαίνεται να πιστεύουν πως οι Κάτω Χώρες θα πρέπει να τιμωρηθούν γι' αυτό. Ως ιδρυτικό μέλος της ΕΕ, οι Κάτω Χώρες έχουν σχεδόν ανέκαθεν υπάρξει ο μεγαλύτερος καθαρός εισφορέας στον προϋπολογισμό της ΕΕ. Μιλούμε για χρήματα των ολλανδών φορολογουμένων. Θα ζητήσει τώρα ο κ. Daul κυρώσεις κατά άλλων κρατών μελών; Αυτό είναι το τέλος της ΕΕ; Θα μπορούσε κανείς να ευχηθεί να ήταν, αν αναλογιστεί πώς ξεπουλιούνται τα συμφέροντα των πολιτών μας. Αυτό είναι πολύ θλιβερό, κύριε Πρόεδρε, όμως εμείς θα κατηγορηθούμε στη συνέχεια ότι είμαστε λαϊκιστές. Εάν λαϊκισμός σημαίνει ότι ακούμε προσεκτικά όσα λέει ο λαός, ότι τον εκπροσωπούμε και παρέχουμε πραγματικά αδιάσειστα επιχειρήματα για το πώς να εξέλθουμε από την κρίση, την οποία η ΕΕ μας επέβαλε, τότε με χαρά θα φέρω αυτόν τον τίτλο. Ασφαλώς, θα συνεχίσουμε να είμαστε αντίθετοι στην αύξηση του προϋπολογισμού του 2011 και την επιβολή ευρωπαϊκών φόρων. Παρεμπιπτόντως, κύριε Schulz, πριν ξεκινήσετε, δεν είμαι ξανθός.
<SPEAKER ID="431" NAME="László Surján" AFFILIATION="PPE">
(HU) Κύριε Πρόεδρε, κυρίες και κύριοι, αυτή η συζήτηση αφορά τα χρήματα και την εξουσία; Όχι. " μηχανή της ευρωπαϊκής ανάπτυξης αρχίζει να μην λειτουργεί σωστά. " πτυχή του προϋπολογισμού που αφορά τα έσοδα έπρεπε να είχε μεταρρυθμιστεί εδώ και χρόνια. Σύμφωνα με τη Συνθήκη της Λισαβόνας το εισόδημα πρέπει να παρέχεται από τους ίδιους πόρους. Άρα, γιατί όχι; Γιατί δεν μπορούμε να το εξετάσουμε αυτό; Επί σειρά ετών, οι εμπειρογνώμονες λένε ότι ο ευρωπαϊκός προϋπολογισμός είναι ανελαστικός, ότι αυτό αποτελεί την αναπηρία της Ευρωπαϊκής Ένωσης. Επομένως, γιατί δεν δημιουργούμε έναν ευέλικτο προϋπολογισμό;
<P>
Δεν μπορούμε να ανταποκριθούμε στις προκλήσεις ενός ταχέως μεταβαλλόμενου κόσμου όσο βρισκόμαστε καθηλωμένοι -καθηλωμένοι από έναν επταετή προϋπολογισμό- αλλά, ταυτόχρονα, δεν πρέπει να παραβλέπουμε αυτές τις βασικές ευρωπαϊκές αρχές σύμφωνα με τις οποίες η διαφορά των απόψεων πρέπει να επιλύεται στο πλαίσιο ανοικτής συζήτησης και μέσω συμβιβασμών. Είναι απαράδεκτο το ότι υπάρχουν κράτη τα οποία δεν προτίθενται καν να συμμετάσχουν σε διάλογο. Αυτό σημαίνει το τέλος του ευρωπαϊκού πνεύματος. Συνεχίζουμε να είμαστε ανοικτοί στη συζήτηση, και η ευθύνη ανήκει σε όσους είναι απρόθυμοι να συμμετάσχουν.
<P>
Ορισμένοι δηλώνουν ότι τα πολιτικά ζητήματα δεν πρέπει να συνδέονται με τα δημοσιονομικά. Ακριβώς το αντίθετο! Ολόκληρη η ιστορία της Ευρωπαϊκής Ένωσης περί αυτού πρόκειται. Παρακαλώ κάντε την προσωπική σας έρευνα! Εδώ, αντιπροσωπεύουμε ανθρώπους και δεν μπορούμε να τους κοιτάμε στα μάτια, ενώ τους παρουσιάζουμε διαρκώς μεγαλοπρεπή ψεύδη: το πρόγραμμα για το 2020, το πρόγραμμα της Λισαβόνας, ενώ δεν διαθέτουμε τα μέσα για την εφαρμογή τους. Δεν μπορεί να συνεχιστεί αυτό περαιτέρω! Δεν διαφωνεί το Συμβούλιο με το Κοινοβούλιο. Όσοι δεν είναι σε θέση να κατανοήσουν το πνεύμα των καιρών διαφωνούν με όσους επιθυμούν μια λειτουργική Ευρώπη.
<SPEAKER ID="432" NAME="Göran Färm" AFFILIATION="S&amp;D">
(EN) Κύριε Πρόεδρε, καταρχάς, επιτρέψτε μου να ευχαριστήσω τη βελγική Προεδρία για την προσπάθειά της, όμως πρέπει να προσπαθήσει λίγο περισσότερο. Το Ευρωπαϊκό Κοινοβούλιο έχει επιδείξει πολύ καλή θέληση ως προς την αποδοχή των αριθμητικών στοιχείων για το 2011, επειδή κατανοούμε την οικονομική κατάσταση των κρατών μελών.
<P>
Όσον αφορά τις δεσμεύσεις, πρόκειται, στην πραγματικότητα, ακόμα και για μείωση του προϋπολογισμού. Έχουμε, επίσης, παράσχει λύσεις σε πολλά πρακτικά θέματα, όπως τα θεσμικά όργανα του ITER, οι αρχές χρηματοπιστωτικής εποπτείας και η Υπηρεσία Εξωτερικής Δράσης. Το έργο μας είναι εποικοδομητικό. Όμως, δεν μπορούμε να δεχθούμε ότι η οικονομική κρίση θα μείνει εδώ για πάντα και ότι αυτή θα πρέπει καθορίσει τα όρια του μέλλοντος της Ευρώπης. Δεν μπορούμε να δεχθούμε ότι η εμμονή στη λιτότητα αποτελεί διέξοδο. Δεν μπορούμε να δεχθούμε ότι η κρίση απαιτεί λιγότερη Ευρώπη ή αντιευρωπαϊκή ατζέντα. Ειδικότερα, επί σειρά ετών ασκούμε κριτική στην έλλειψη ευελιξίας του προϋπολογισμού της Ευρωπαϊκής Ένωσης, και η Επιτροπή συμφωνεί μαζί μας. Συνεπώς, πώς μπορεί ξαφνικά η λύση στα δημοσιονομικά προβλήματα να είναι ο περιορισμός της ευελιξίας;
<P>
Πώς μπορεί το μέλλον της Ευρώπης να είναι η διακοπή χρηματοδότησης κοινά συμφωνημένων προγραμμάτων προτεραιότητας και όχι η χρηματοδότηση νέων -το ITER δεν αποτελεί τη μοναδική προτεραιότητα- ή των πιο σημαντικών; Χωρίς εύλογη ευελιξία ελλοχεύει ο κίνδυνος της συσσώρευσης προβλημάτων για το 2012 και το 2013. Ας το αποφύγουμε αυτό.
<P>
Πώς μπορεί να αποτελεί πρόβλημα η συμμετοχή του Ευρωπαϊκού Κοινοβουλίου σε έναν εποικοδομητικό διάλογο για το μελλοντικό δημοσιονομικό πλαίσιο και τον επόμενο μακροπρόθεσμο προϋπολογισμό; Δεν το κατανοώ. Ας προσπαθήσουμε και πάλι να συμφωνήσουμε, αλλά πρέπει να βρούμε μια λύση σχετικά με την ευελιξία που να μην είναι λιγότερο φιλόδοξη απ' ό,τι προβλέπεται ήδη στη διοργανική συμφωνία. Πρέπει να βρούμε μια ανοικτή και εποικοδομητική διαδικασία για το επόμενο δημοσιονομικό πλαίσιο. Αυτή είναι η κόκκινη γραμμή μας. Παρακαλώ το Συμβούλιο να ξαναπροσπαθήσει.
<SPEAKER ID="433" NAME="Carl Haglund" AFFILIATION="ALDE">
(SV) Κύριε Πρόεδρε, είναι εύκολο να συμφωνήσω με τις περισσότερες δηλώσεις των συναδέλφων μου. Κατά την άποψή μου και πολλών άλλων, πρόκειται για πραγματική ανησυχία για το μέλλον, ανησυχία για το πώς μπορούμε να προχωρήσουμε τα επόμενα έτη και την επόμενη δεκαετία. Είναι σημαντικό να θυμόμαστε ότι από κοινού επιτύχαμε τη συμφωνία για μια αρκετά -ή μάλλον πολύ- αισιόδοξη στρατηγική της Ευρώπης για το 2020 - μια στρατηγική που σκοπό έχει την εξέλιξη της Ευρώπης. Ωστόσο, είναι αφελές να πιστέψουμε ότι μια τέτοια στρατηγική θα χρηματοδοτηθεί ή θα εφαρμοσθεί από μόνη της. Επίσης, είναι δεδομένο ότι αυτή η στρατηγική και οι επιτυχίες της δεν θα είναι απλώς θέμα χρημάτων. Δυστυχώς, όμως, και αυτό θα διαδραματίσει ρόλο έως έναν βαθμό.
<P>
Ούτε το Συμβούλιο ούτε η Επιτροπή έχουν καταφέρει μέχρι στιγμής να υποβάλουν σχέδια για τα επόμενα έτη τα οποία να μας έχουν επαρκώς εντυπωσιάσει, πράγμα που αποτελεί έναν από τους λόγους για τους οποίους καταλήξαμε στην κατάσταση σύγκρουσης όπου βρισκόμαστε τελευταία. Θα ήθελα να πω στο Συμβούλιο ότι θέλετε πολύ να συμπεριληφθείτε στο οικογενειακό πορτρέτο αφού εγκρίνατε τη Συνθήκη της Λισαβόνας και καταφέρατε να συμφωνήσετε για τη στρατηγική για το 2020. Όλα τα εξέχοντα πρόσωπα βρίσκονται σε αυτό και λένε σε όλους πόσο πολύ τους αρέσει η Ευρώπη, αλλά όταν έρχεται η στιγμή της ανάληψης δράσης και της εφαρμογής, το Συμβούλιο ξαφνικά έχει προβλήματα. Πρόκειται για προβλήματα που αντικατοπτρίζονται στο γεγονός ότι ξαφνικά έχουμε δημοσιονομική κρίση, και πρόκειται για προβλήματα των οποίων το Συμβούλιο, όπως επισημάνθηκε, οφείλει να επιληφθεί και για τα οποία πρέπει να βρει λύσεις, επειδή είναι δεδομένο ότι δεν πρόκειται μόνο για τον προϋπολογισμό του επόμενου έτους, αλλά για το μέλλον. Αυτό είναι το σημερινό πολιτικό μας μήνυμα για το Συμβούλιο.
<SPEAKER ID="434" NAME="Vicky Ford" AFFILIATION="ECR">
(EN) Κύριε Πρόεδρε, αυτό το Σαββατοκύριακο, αντιπροσωπεία της Επιτροπής και του ΔΝΤ μετέβη στο Δουβλίνο, προκειμένου να δώσει οικονομικές συμβουλές. Άλλη μία ευρωπαϊκή χώρα έπρεπε να καταρτίσει νέο εθνικό προϋπολογισμό, και για τους φίλους μας στην άλλη πλευρά της Ιρλανδικής Θάλασσας είναι μια εξαιρετικά δύσκολη εποχή.
<P>
Βεβαίως, είναι πολύ ειρωνικό το ότι οι ευρωπαίοι αξιωματούχοι αποφαίνονται σχετικά με έναν εθνικό προϋπολογισμό όταν δεν έχει επιτευχθεί ακόμα συμφωνία για τον ίδιο τον προϋπολογισμό της ΕΕ. Επί πολλούς μήνες, η Ομάδα μου απηύθυνε την προειδοποίηση ότι επειδή τα κράτη μέλη αντιμετωπίζουν πιέσεις στο εσωτερικό τους, είναι ζωτικής σημασίας η ΕΕ να περιορίσει τις δικές της δαπάνες, διασφαλίζοντας ότι κάθε λεπτό από τα χρήματα των φορολογουμένων της δαπανάται σωστά. " τελευταία ψηφοφορία στο Ευρωπαϊκό Κοινοβούλιο δεν κατέδειξε τέτοιο περιορισμό και, βεβαίως, αποτελεί καλή ένδειξη η συμφωνία επί των αριθμητικών στοιχείων μεταξύ του Κοινοβουλίου και του Συμβουλίου, αν και νομίζω ότι οι αριθμοί θα μπορούσαν να είναι ακόμα χαμηλότεροι. Ωστόσο, είναι αποθαρρυντικό το γεγονός ότι παρά τη συμφωνία επί των αριθμών, ακόμα δεν έχει επιτευχθεί συμφωνία επί του προϋπολογισμού.
<P>
Οι αγορές είναι κάθε άλλο παρά σταθερές· οι αγορές είναι νευρικές όταν επικρατεί αβεβαιότητα και θα ήθελα να προτρέψω τα μέλη αυτού του Κοινοβουλίου να παραμερίσουν τις πολιτικές φιλοδοξίες και να συμφωνήσουν επί του προϋπολογισμού.
<SPEAKER ID="435" NAME="Bastiaan Belder" AFFILIATION="EFD">
(NL) Κύριε Πρόεδρε, το Ευρωπαϊκό Κοινοβούλιο καθυστερεί την έγκριση του προϋπολογισμού του 2011. " απαίτησή του να εκφέρει άποψη για τη χρηματοδότηση της Ευρωπαϊκής Ένωσης μακροπρόθεσμα περιλαμβάνει την επιβολή φόρου της ΕΕ, αν και δεν τον έχει αποκαλέσει ακριβώς έτσι. Πράττοντας το αυτό, το Ευρωπαϊκό Κοινοβούλιο προκαλεί την υποψία ότι δεν επιθυμεί να διαδραματίσει εποικοδομητικό ρόλο στην ετήσια διαδικασία του προϋπολογισμού, σύμφωνα με το άρθρο 234 της Συνθήκης. Αυτό δεν προοιωνίζεται πολύ θετικά αποτελέσματα για τη χρηματοπιστωτική προοπτική της περιόδου 2014-2020 στην οποία το Κοινοβούλιο θέλει απεγνωσμένα να συμμετάσχει. Με την αύξηση της τάξεως του 2,91% του προϋπολογισμού, το Ευρωπαϊκό Κοινοβούλιο έχει ήδη επιτύχει πολύ περισσότερα απ' ό,τι θα ήταν καλό για την Ευρώπη, τους πολίτες της, τις εταιρείες και τους προϋπολογισμούς των κρατών μελών. Εμείς είμαστε υπεύθυνοι για την κατάρτιση λογικών σχεδίων για τον προϋπολογισμό του 2011. Αυτό θα μπορούσε να θέσει τέρμα σε αυτούς τους δημοσιονομικούς περιορισμούς, οι οποίοι θα μπορούσαν, εντούτοις, να αποδειχθούν διδακτικοί.
<SPEAKER ID="436" NAME="Philip Claeys" AFFILIATION="NI">
(NL) Κύριε Πρόεδρε, δεν θα έβλαπτε αν το Ευρωπαϊκό Κοινοβούλιο αποτελούσε θετικό παράδειγμα, για πρώτη φορά, και υπερασπιζόταν την αρχή ότι η Ευρωπαϊκή Ένωση θα πρέπει να προσαρμοστεί στις συνθήκες. Σε μια εποχή κατά την οποία όλοι πρέπει να προβούν σε εξοικονομήσεις και οι πολίτες μας πρέπει να σφίξουν τα λουριά τους, η διαμάχη για μια σημαντική αύξηση στον προϋπολογισμό της ΕΕ στέλνει εντελώς λανθασμένο μήνυμα. " ΕΕ μόλις ξεκινά να αναλαμβάνει περισσότερες εξουσίες για τον εαυτό της και θέλει περισσότερα χρήματα γι' αυτόν τον σκοπό. Λοιπόν, υπάρχουν πολλές δυνατότητες σοβαρών εξοικονομήσεων. Σύμφωνα με το Ευρωπαϊκό Ελεγκτικό Συνέδριο, οι δημοσιονομικές επιπτώσεις των ατασθαλιών στη γεωργική πολιτική ανέρχονται σε ποσοστό 2-5% των δαπανών για τη γεωργία. Το οικονομικό περιθώριο λάθους για τα περιφερειακά κονδύλια είναι μεγαλύτερο από 5%, το οποίο, κατά συνέπεια, υπερβαίνει τους δύο πιο σημαντικούς τομείς δαπανών του προϋπολογισμού. Ως εκ τούτου, χρειαζόμαστε καλύτερο έλεγχο της δαπάνης των κονδυλίων και αυστηρότερες κυρώσεις σε περίπτωση εσφαλμένης, παράνομης ή αθέμιτης χρήσης. Αντί να ζητά διαρκώς αύξηση των εσόδων, το Κοινοβούλιο θα πρέπει ανά διαστήματα να συζητά και για εξοικονόμηση. Ο άμεσος φόρος της ΕΕ, τον οποίο επιθυμεί η Επιτροπή, είναι απαράδεκτος για διάφορους λόγους. Αποτελεί ένα ακόμα βήμα προς ένα ευρωπαϊκό υπερκράτος, θα οδηγήσει αναπόφευκτα σε ακόμα μεγαλύτερες δαπάνες και θα οδηγήσει επίσης αναπόφευκτα -όπως πράγματι παραδέχθηκε ο Επίτροπος Lewandowski- σε αύξηση της συνολικής φορολογικής επιβάρυνσης των καθαρών εισφορέων, πράγμα που δεν θα έχει απήχηση προς το παρόν.
<SPEAKER ID="437" NAME="Alain Lamassoure" AFFILIATION="PPE">
(FR) Κύριε Πρόεδρε, κύριε Wathelet, κύριε Barroso, θα ήθελα να ευχαριστήσω την Ευρωπαϊκή Επιτροπή και τη βελγική Προεδρία για την ανοικτή, συνεργατική και πραγματικά ευρωπαϊκή τους προσέγγιση.
<P>
Σε αυτήν την περίοδο κρίσης, ας μην ξεχνάμε τη διατήρηση του μέλλοντος. Πέρυσι, ο "διαγωνισμός τιμής" μεταξύ των κυβερνήσεων αφορούσε το ποιος θα δαπανούσε περισσότερα. Όλοι πατούσαν γκάζι. Φέτος συμβαίνει το αντίθετο. Όλοι πατούν φρένο. Ωραία. Το Κοινοβούλιο αποδέχεται το ποσοστό που επέβαλε στο Συμβούλιο το πλέον φειδωλό και φιλάργυρο κράτος μέλος, υπό τον όρο, όμως, να συμφωνήσουμε για την προστασία του μέλλοντος.
<P>
" Ένωση δεν διαθέτει πλέον τους απαραίτητους πόρους για να χρηματοδοτήσει τον προϋπολογισμό της. Ο κοινοτικός προϋπολογισμός, αντί να αποτελεί το πρωταρχικό όργανο αλληλεγγύης μεταξύ των Ευρωπαίων, έχει καταστεί το πεδίο μάχης για τα αντικρουόμενα εθνικά συμφέροντα. " Συνθήκη της Λισαβόνας έχει τεθεί σε ισχύ εδώ και έναν χρόνο. Εκχωρεί στην Ένωση πολυαναμενόμενες νέες εξουσίες. Παρ' όλα αυτά, κανένας επιπρόσθετος πόρος δεν μπορούσε να διατεθεί στον προϋπολογισμό του 2010 και το ίδιο ισχύει και για το 2011. Το ίδιο, επίσης, ισχύει για το πρόγραμμα δράσης για την Ευρώπη του 2020.
<P>
Σε μια εποχή όπου όλα τα κράτη μέλη είναι προσηλωμένα σε πολιτικές οι οποίες στοχεύουν στη μαζική μείωση των δημόσιων δαπανών, είναι σε τεράστιο βαθμό προς το συμφέρον τους ο εντοπισμός και η αξιοποίηση ενδεχόμενων αποταμιεύσεων που θα μπορούσαν να πραγματοποιηθούν με τον συνδυασμό ορισμένων δαπανών, είτε μεταξύ των διάφορων κρατών είτε μεταξύ όλων των 27 κρατών μελών. " Ευρώπη, το ευρωπαϊκό όραμα και η ευρωπαϊκή συγκριτική αξιολόγηση μπορούν να μας βοηθήσουν να δαπανούμε λιγότερα. Για τον λόγο αυτόν, το Ευρωπαϊκό Κοινοβούλιο προτείνει συμφωνία μεταξύ των τριών θεσμικών οργάνων μας σχετικά με μια μέθοδο συνεργασίας για όλες αυτές τις προτάσεις για το μέλλον.
<P>
Σε προσωπικό επίπεδο, θα ήθελα να προσθέσω ότι θα εξοικονομήσουμε χρόνο με τη συμμετοχή των εθνικών κοινοβουλίων, επειδή είναι κυρίαρχα από την άποψη της φορολόγησης και των δημοσιονομικών θεμάτων.
<SPEAKER ID="438" NAME="Ivars Godmanis" AFFILIATION="ALDE">
(EN) Κύριε Πρόεδρε, θα ήθελα να επισημάνω τρία σημεία. Πρώτον, εάν η εποχή είναι δύσκολη για όλους, πρέπει να συνεργαστούμε. Νομίζω ότι το ναδίρ της συνδιαλλαγής ήταν η άρνηση του Συμβουλίου να ξεκινήσει συζητήσεις, και το δεύτερο χαμηλότερο σημείο ήταν η άρνησή του να ξεκινήσει συζητήσεις στη βάση εγγράφων που πρότεινε η Επιτροπή σχετικά με την πολιτική πτυχή των συζητήσεών μας. Όμως, οι συζητήσεις περιλαμβάνονται στη Συνθήκη τουλάχιστον σε δύο σημεία. Πρώτον: όσον αφορά το πολυετές δημοσιονομικό πλαίσιο, στο άρθρο 312 καθίσταται απολύτως σαφές ότι εάν δεν υπάρξουν συζητήσεις προτού συμφωνήσουμε επί του νέου ΠΔΠ, τότε αυτό θα αποτύχει.
<P>
Όσον αφορά τους ίδιους πόρους -θέμα ίσως πολύ ευαίσθητο για το Συμβούλιο- δεν υφίσταται σημαντική απειλή. Δεν εισάγουμε νέους φόρους αλλά ξεκινούμε συζητήσεις, οι οποίες περιλαμβάνονται στο άρθρο 311. Πιστεύω ότι χρειαζόμαστε έναν προϋπολογισμό, εκατό τοις εκατό. Δεν υπάρχει άλλη λύση. Όμως, εάν πραγματικά θέλουμε ένα πράγμα -να συνεργαστούμε και να ξεκινήσουμε συζητήσεις (δεν γνωρίζουμε ποιο θα είναι το αποτέλεσμα των συζητήσεων)- καλούμε το Συμβούλιο να συμμετάσχει σε αυτό το κοινό καθήκον. Πιστεύω ότι τότε θα επιτύχουμε. Διαφορετικά, ελπίζω πραγματικά ότι δεν θα προχωρήσετε μόνοι σας, σύμφωνα με το άρθρο 315. Μπορείτε, αλλά θεωρώ ότι ο κοινός στόχος θα είναι πολύ καλύτερος από ξεχωριστούς στόχους.
<SPEAKER ID="439" NAME="Hynek Fajmon" AFFILIATION="ECR">
(CS) Κύριε Πρόεδρε, θα ήθελα να εκφράσω την απογοήτευσή μου για τις διαπραγματεύσεις μεταξύ του Συμβουλίου, της Επιτροπής και του Κοινοβουλίου σχετικά με τον προϋπολογισμό της ΕΕ του 2011. Επί του παρόντος, ολόκληρη η Ευρώπη έχει επηρεαστεί από την οικονομική και χρηματοπιστωτική κρίση. Οι ευρωπαϊκές κυβερνήσεις επηρεάζονται από την πτώση των εσόδων και την ανάγκη αποπληρωμής υπέρογκων δανείων. Το Ευρωπαϊκό Κοινοβούλιο δεν μπορεί να προσποιείται ότι παραμένει ανεπηρέαστο. Δεν είναι σωστό από την πλευρά του Κοινοβουλίου, εν μέσω μιας τόσο δυσχερούς κατάστασης, να απαιτεί αύξηση του προϋπολογισμού της τάξεως του 6%. Επιπλέον, δεν είναι σωστό το Κοινοβούλιο να προσφέρει τη συναίνεσή του για τον προϋπολογισμό με αντάλλαγμα την υπόσχεση χορήγησης σε αυτό των ιδίων πόρων του. Κατά την άποψή μου, οι διαπραγματευτές του Ευρωπαϊκού Κοινοβουλίου δεν θα πρέπει να επιδεινώσουν την κατάσταση στο πλαίσιο των συζητήσεων, αλλά, αντίθετα, θα πρέπει να έχουν ως στόχο την επίτευξη συμφωνίας.
<P>
Οι πολίτες, τα νοικοκυριά, οι εταιρείες, οι κοινότητες και τα κράτη της ΕΕ χρειάζονται σταθερότητα, η οποία μπορεί να παρασχεθεί μόνο μέσω δεόντως εγκεκριμένων προϋπολογισμών, όχι προσωρινών προϋπολογισμών. Καλώ, λοιπόν, το Κοινοβούλιο, το Συμβούλιο και την Επιτροπή να συμφωνήσουν το συντομότερο δυνατόν επί του προϋπολογισμού της ΕΕ για το 2011.
<SPEAKER ID="440" NAME="Diane Dodds" AFFILIATION="NI">
(EN) Κύριε Πρόεδρε, επικροτώ τη σημερινή συζήτηση για τον προϋπολογισμό. Οι καιροί είναι χαλεποί για τα κράτη μέλη και αυτό αποτελεί πραγματικότητα την οποία δεν μπορεί να αγνοεί αυτό το Σώμα. Από συνομιλίες με μέλη της εκλογικής μου περιφέρειας καθίσταται σαφές ότι πιστεύουν πως αυτοί που εκφράζουν την ανάγκη για αυξήσεις στον προϋπολογισμό είναι αποκομμένοι από την οικονομική πραγματικότητα και, επιπλέον, το όλο ζήτημα διαβρώνει την εμπιστοσύνη στα ευρωπαϊκά θεσμικά όργανα.
<P>
" αποτυχία επίτευξης συμφωνίας επί του προϋπολογισμού δεν οφείλεται σε αδιαλλαξία, αλλά οφείλεται κυρίως στη φεντεραλιστική ατζέντα και την αναζήτηση αυτού του άγιου δισκοπότηρου, της έννοιας των ιδίων πόρων. Κατά την άποψή μου, αποκλείεται η επιβολή ευρωπαϊκού φόρου.
<P>
Σε απάντηση στη σημερινή δήλωση του Προέδρου Barroso ότι θα καταθέσει προτάσεις για έναν τέτοιο φόρο πριν από τον Ιούνιο του επόμενου έτους, θα ήθελα να καλέσω τον πρωθυπουργό κ. Cameron να δηλώσει με σαφήνεια ότι οποιαδήποτε κίνηση προς αυτήν την κατεύθυνση θα είχε ως συνέπεια τη διεξαγωγή δημοψηφίσματος στο "νωμένο Βασίλειο.
<SPEAKER ID="441" NAME="Sidonia Elżbieta Jędrzejewska" AFFILIATION="PPE">
(PL) Κύριε Πρόεδρε, μιλώντας ως εισηγήτρια για τον προϋπολογισμό της Ευρωπαϊκής Ένωσης για το 2011, θα ήθελα να επισημάνω τον εποικοδομητικό ρόλο που έχει διαδραματίσει η βελγική Προεδρία. Θα ήθελα, επίσης, να εκφράσω τις ευχαριστίες μου για τη συμμετοχή της Ευρωπαϊκής Επιτροπής. Ωστόσο, οι προσπάθειές μας δεν έχουν τελειώσει. Αντιθέτως, θα πρέπει τώρα να τις εντείνουμε. Προσωπικά θεωρώ πως το φιάσκο των διαπραγματεύσεων του προϋπολογισμού του 2011 αποτελεί ήττα για όλους μας. Ωστόσο, θα ήθελα να μοιραστώ μαζί σας τη δική μου ερμηνεία για τους λόγους για τους οποίους συνέβη το φιάσκο της Δευτέρας.
<P>
Ήμασταν μάρτυρες μιας λυπηρής κατάστασης στην οποία διάφορα κράτη μέλη παρέτειναν τις διαπραγματεύσεις έως τα μεσάνυχτα για να καταλήξουν σε αποτυχία. Δεν καταφέραμε να ολοκληρώσουμε τις διαπραγματεύσεις εγκαίρως, επειδή από την πλευρά ορισμένων κρατών μελών, απλώς δεν υπήρχε η βούληση να συνομιλήσουν. Προσωπικά θεωρώ ότι πρόκειται για μια εξοργιστική κατάσταση που προκαλεί μεγάλη έκπληξη, όταν στο τραπέζι των διαπραγματεύσεων κάθονται διπλωμάτες και υφυπουργοί Οικονομικών και δεν θέλουν να μιλήσουν για οικονομικά θέματα ή για τη μελλοντική και τη σημερινή χρηματοδότηση της Ευρωπαϊκής Ένωσης. Είναι απολύτως ακατανόητο και απαράδεκτο κατά την άποψή μου, επειδή τι θα συμβεί στη συνέχεια εάν οι πολιτικοί και οι διπλωμάτες δεν θέλουν να μιλήσουν μεταξύ τους;
<P>
Το δεύτερο σημείο στο οποίο θέλω να αναφερθώ είναι ότι η ένταση σχετικά με τη συζήτηση του προϋπολογισμού του 2011 ξεκίνησε επειδή το Ευρωπαϊκό Κοινοβούλιο θέλει να επιστήσει την προσοχή των κρατών μελών σε ένα πρόβλημα που βλέπουμε ότι θα υπάρξει στο μέλλον και διαπιστώνουμε ήδη σήμερα: ότι η Ευρωπαϊκή Ένωση εξακολουθεί να αναλαμβάνει νέους ρόλους και να ξεκινά νέους τομείς δραστηριοτήτων και ότι έχει ολοένα και μεγαλύτερες φιλοδοξίες, αλλά και ότι, ταυτόχρονα, τα κράτη μέλη που στηρίζουν αυτές τις φιλοδοξίες δεν επιθυμούν να χρηματοδοτήσουν αυτές τις φιλοδοξίες, τα σχέδια, τις δράσεις και τους νέους τομείς. Πρέπει να μιλήσουμε γι' αυτήν την αυξανόμενη ασυνέπεια. Σε περίοδο κρίσης η συζήτηση για οικονομικά θέματα και τον τρόπο χρηματοδότησης της Ευρωπαϊκής Ένωσης αποκτά ολοένα και μεγαλύτερη σημασία. Επιπλέον, το Ευρωπαϊκό Κοινοβούλιο καθίσταται ολοένα και πιο σημαντικό, και επί του παρόντος δεν είναι η κατάλληλη στιγμή να μετατρέψουμε τον προϋπολογισμό σε θέμα ταμπού.
<SPEAKER ID="442" NAME="Janusz Wojciechowski" AFFILIATION="ECR">
(PL) Κύριε Πρόεδρε, βρισκόμαστε, πράγματι, σε μια σοβαρή δημοσιονομική κρίση στην Ευρώπη και, όπως δήλωσε και η προηγούμενη ομιλήτρια, πολλοί ευθύνονται γι' αυτό. Ενδεχομένως το Κοινοβούλιο να έσφαλε εν προκειμένω όσον αφορά τις προσδοκίες του από τις διαπραγματεύσεις - θέλαμε να επιληφθούμε πολλών θεμάτων ταυτόχρονα. Αποτελεί πρόβλημα για τους δικαιούχους, αλλά αποτελεί, επίσης, σοβαρή πολιτική κρίση, η οποία, κατά την άποψή μου, απορρέει από το γεγονός ότι κάπου το πνεύμα ευρωενθουσιασμού έχει χαθεί. Το πνεύμα του ευρωενθουσιασμού έγινε αισθητό στο Ευρωπαϊκό Κοινοβούλιο όταν συζητούσαμε για τη Συνθήκη της Λισαβόνας και είχε ζητηθεί από αυτούς που δεν ήταν πολύ ενθουσιασμένοι με την Ευρώπη να επιδείξουν μεγαλύτερο ενθουσιασμό. Ωστόσο, μετά το πέρας των διαπραγματεύσεων και όταν η ολοκλήρωση βελτιώθηκε, ξεκίνησαν οι συζητήσεις για τα χρήματα και τον προϋπολογισμό και τελικά φάνηκε πως αντί για ευρωενθουσιασμό υπήρχε ευρωεγωισμός και επιθυμία να πληρώσουμε όσο το δυνατό λιγότερα γι' αυτήν την αυξημένη ευρωπαϊκή ολοκλήρωση. Θα επιθυμούσα μεγαλύτερο ευρωενθουσιασμό για τον προϋπολογισμό.
<SPEAKER ID="443" NAME="Reimer Böge" AFFILIATION="PPE">
(DE) Κύριε Πρόεδρε, κυρίες και κύριοι, ανησυχώ αλλά όχι για τον προϋπολογισμό, τη διοργανική συμφωνία ή έναν ενδεχόμενο προϋπολογισμό βάσει προσωρινών δωδεκατημορίων. Με διακατέχει γενική ανησυχία για την πολιτική κατάσταση που αντιμετωπίζει η Ευρωπαϊκή Ένωση, η οποία ήρθε σήμερα στο φως στο πλαίσιο του προϋπολογισμού. Ανησυχώ για την τάση διακυβερνητικής συνεργασίας και διότι οι αυξημένες εξουσίες του Κοινοβουλίου προφανώς θα περιοριστούν και διότι ακόμα και η συμφωνία του 2006 δεν τηρείται. Ανησυχώ για τη μη εφαρμογή της Συνθήκης της Λισαβόνας. (Χειροκροτήματα) Κύριε Barroso, επικροτώ τις δηλώσεις σας. Ωστόσο, ενδεχομένως να ήταν πιο χρήσιμο αν είχατε έρθει πριν από δέκα ημέρες, προκειμένου να καταστήσετε σαφές ότι η Επιτροπή βρίσκεται στο πλευρό του Κοινοβουλίου.
<P>
Όσον αφορά τα τρία βασικά θέματα των διαπραγματεύσεών μας, το πρώτο στο οποίο θα ήθελα να αναφερθώ είναι το μέσο ευελιξίας. Προφανώς υπήρξε κάποια κινητικότητα σε αυτόν τον τομέα. Ωστόσο, πρόσφατα πληροφορήθηκα ότι υπήρξαν οπισθοδρομήσεις κατά τη διάρκεια των παράλληλων διαπραγματεύσεων στις Βρυξέλλες. Τι συμβαίνει εν προκειμένω; Υπάρχει πιθανότητα -μήπως ζητάω πολλά- συμφωνίας για το ίδιο επίπεδο ευελιξίας που ίσχυε πριν από τη Συνθήκη της Λισαβόνας, που αποτελούσε τη σωστή λύση και που επιτεύχθηκε μετά από πολλά χρόνια διαπραγματεύσεων, ξεκινώντας από την ατζέντα 2000; Είναι υπερβολικό αν στην περίπτωση των ιδίων πόρων ζητήσουμε μια δέσμευση για τη συνέχιση των όσων είχαμε αναφέραμε -το Συμβούλιο, η Επιτροπή και το Κοινοβούλιο- το 2006 στη δήλωσή μας για τη διοργανική συμφωνία; Είναι υπερβολικό να ζητήσουμε από τους ανθρώπους που απορρίπτουν την ιδέα συζήτησης των ιδίων πόρων να διαβάσουν τη Συνθήκη; " Συνθήκη ορίζει ότι αυτή η συζήτηση πρέπει να διεξαχθεί.
<P>
Τέλος, κύριε Πρόεδρε, είναι υπερβολικό να ζητήσω να συνάψουμε δεσμευτικές πολιτικές συμφωνίες για όλα τα ζητήματα που αφορούν τις διαδικασίες σύμφωνης γνώμης, προκειμένου να αποτρέψουμε κρίσεις και προκειμένου να μην βρεθούμε στην ίδια θέση όσον αφορά άλλα ζητήματα, συμπεριλαμβανομένων των συμφωνιών εξωτερικού εμπορίου και του επόμενου πολυετούς δημοσιονομικού πλαισίου; Εάν παρουσιάσετε όλα αυτά τα θέματα με τον τρόπο με τον οποίο το πράξατε σήμερα, η απάντηση από αυτό εδώ το Σώμα θα είναι ένα οριστικό "όχι".
<SPEAKER ID="444" NAME="Marian-Jean Marinescu" AFFILIATION="PPE">
(RO) Κύριε Πρόεδρε, αφενός τα κράτη μέλη διανύουν σαφώς μια δύσκολη περίοδο από δημοσιονομική άποψη. Αφετέρου, είναι πολύ προφανές ότι ο προϋπολογισμός της ΕΕ συνέβαλε σημαντικά στην ανάπτυξη κάθε κράτους μέλους, συμπεριλαμβανομένων των καθαρών εισφορέων.
<P>
Με εκπλήσσει το γεγονός ότι η αποτυχία της συνδιαλλαγής δεν οφείλεται στη διαφωνία για τους αριθμούς, αλλά στην άρνηση για πρακτική συζήτηση για το κοινό μέλλον των κρατών μελών, με άλλα λόγια, το μέλλον της Ευρώπης. Το Κοινοβούλιο δεν επιθυμεί να υπερβεί τις αρμοδιότητές του. Επιθυμεί τη συμμόρφωση προς τη Συνθήκη και την προστασία των μελλοντικών συμφερόντων των πολιτών που το εξέλεξαν.
<P>
Ποια σημεία αρνήθηκε να συζητήσει το Συμβούλιο;
<P>
" συμμετοχή του Ευρωπαϊκού Κοινοβουλίου στην κατάρτιση του ΠΔΠ προβλέπεται στη Συνθήκη. Το εν λόγω καθήκον εκτελέστηκε το 2006 και δεν πιστεύω ότι ο προϋπολογισμός της περιόδου 2007-2013 ήταν κακός για την Ένωση. Ακριβώς το αντίθετο.
<P>
Ευελιξία - αυτός ο μηχανισμός χρησιμοποιήθηκε μέχρι στιγμής αποτελεσματικά και όλα τα κράτη μέλη επωφελήθηκαν από αυτόν.
<P>
Ίδιοι πόροι - ακριβώς η δημοσιονομική κατάσταση που βιώνουν τα κράτη μέλη είναι αυτή η οποία θα έπρεπε να τα παρακινήσει να βρουν σταθερές μεθόδους χρηματοδότησης του ευρωπαϊκού προϋπολογισμού που θα πάψουν να θέτουν σε κίνδυνο την εφαρμογή των ευρωπαϊκών πολιτικών.
<P>
Οι νέες αρμοδιότητες σύμφωνα με τη Συνθήκη και τη στρατηγική για το 2020 απαιτούν χρηματοδότηση. Δεν είναι αποδεκτό το ίδιο θεσμικό όργανο, το Συμβούλιο, να θέτει στόχους για το 2020 και, ταυτόχρονα, να μην εγκρίνει τους δημοσιονομικούς πόρους που απαιτούνται για την ικανοποίηση αυτών των αναγκών. Πιστεύω πως είναι καθήκον μας να επιτύχουμε συμφωνία. Έχουμε ευθύνη ενώπιον των πολιτών μας. Δεν πρέπει να επιτρέψουμε να μειωθεί η εμπιστοσύνη στα θεσμικά όργανα της Ευρώπης.
<SPEAKER ID="445" NAME="Giovanni La Via" AFFILIATION="PPE">
(IT) Κύριε Πρόεδρε, κυρίες και κύριοι, αυτήν την εβδομάδα έπρεπε να είχαμε εγκρίνει τον γενικό προϋπολογισμό της Ευρωπαϊκής Ένωσης για το 2011. Αντ' αυτού, βρισκόμαστε αντιμέτωποι με μια κατάσταση όπου η Ευρώπη διατρέχει σοβαρό κίνδυνο να πρέπει να ξεκινήσει το νέο έτος με προσωρινό προϋπολογισμό και αντιμετωπίζει σημαντικά εμπόδια λόγω της εφαρμογής του συστήματος των δωδεκατημορίων.
<P>
Όλοι γνωρίζουν ότι το Κοινοβούλιο, η Επιτροπή και τα περισσότερα κράτη μέλη ήταν διατεθειμένα να συνάψουν συμφωνία, την οποία εμπόδισε μειοψηφία χωρών οι οποίες αρνήθηκαν να αρχίσουν μια εποικοδομητική συζήτηση με το Κοινοβούλιο για την εφαρμογή της Συνθήκης της Λισαβόνας.
<P>
Θεωρώ ότι η στάση του Κοινοβουλίου κατά τη διάρκεια των διαπραγματεύσεων ήταν υπεύθυνη και μετριοπαθής. Το Κοινοβούλιο ζήτησε την εφαρμογή της Συνθήκης της Λισαβόνας και συνεχίζει να την ζητεί δυναμικά.
<P>
Από την πλευρά του, το Συμβούλιο αποδείχθηκε ανίκανο να συνάψει συμφωνία και βαθειά διχασμένο όσον αφορά ζητήματα θεμελιώδους σημασίας, στα οποία μια μειοψηφία κρατών άσκησε βέτο, απορρίπτοντας την ιδέα της έναρξης συζήτησης με το Κοινοβούλιο για τους κανόνες και τις διαδικασίες που θα πρέπει να καθοδηγούν την εφαρμογή της Συνθήκης της Λισαβόνας.
<P>
Όμως, είμαστε τώρα αναγκασμένοι να κοιτάξουμε προς το μέλλον και να οικοδομήσουμε την Ευρώπη του μέλλοντος από κοινού -εννοώ το Συμβούλιο, το Κοινοβούλιο και η Επιτροπή- χωρίς εγωισμό ή υπεκφυγές. Συμφωνώντας με τα όρια που επέβαλε το Συμβούλιο για το ποσοστό αύξησης, το γνωστό 2,91%, στόχος του Κοινοβουλίου είναι να στείλει το ηχηρό μήνυμα ότι επιδεικνύει ευαισθησία όσον αφορά την περίοδο που διανύουμε.
<P>
Ωστόσο, όλοι συμφωνούμε, όπως επιβεβαίωσε και η Επιτροπή σήμερα, ότι θα πρέπει να ζητήσουμε μεγαλύτερη ευελιξία, προκειμένου να ανταποκριθούμε στις ανάγκες της Ευρώπης. Συμφωνώ με τις σημερινές δηλώσεις του Προέδρου Barroso, στο πλαίσιο των οποίων αναφέρθηκε στις προτάσεις που θα καταρτίσει η Επιτροπή για τη χρήση των ιδίων πόρων της και την προσαρμογή του προϋπολογισμού της ΕΕ στη Συνθήκη της Λισαβόνας, και ελπίζω σε μεγαλύτερη συνεργασία του Συμβουλίου για την οικοδόμηση του μέλλοντος της Ευρώπης.
<SPEAKER ID="446" NAME="José Manuel Fernandes" AFFILIATION="PPE">
(PT) Κύριε Πρόεδρε, στις διαπραγματεύσεις με το Συμβούλιο για τον προϋπολογισμό του 2011, το Ευρωπαϊκό Κοινοβούλιο έκανε τα πάντα προκειμένου να επιτευχθεί συμφωνία. " μόνη απαίτηση είναι η εκπλήρωση των δεσμεύσεων του Συμβουλίου, για παράδειγμα, η στρατηγική της Ευρώπης για το 2020 και η ανάγκη χρηματοδότησής της και η συμμόρφωση προς τη Συνθήκη της Λισαβόνας.
<P>
Στην πραγματικότητα, σύμφωνα με τη Συνθήκη, το Ευρωπαϊκό Κοινοβούλιο πρέπει να συμμετάσχει -με ψηφοφορία, γνωμοδοτήσεις ή διαβούλευση- στη νέα διοργανική συμφωνία, το επόμενο πολυετές δημοσιονομικό πλαίσιο και την καθιέρωση νέων ιδίων πόρων. Αυτές οι απαιτήσεις είναι λογικές, κατανοητές και προς το κοινό συμφέρον και αποσκοπούν να αποτρέψουν διοργανικούς κινδύνους και συγκρούσεις: πρόκειται για απαιτήσεις τις οποίες το Συμβούλιο θα έπρεπε να συμμερίζεται και να προασπίζεται.
<P>
Όσον αφορά τη διοργανική συμφωνία, είναι προφανές ότι η τήρηση των δεσμεύσεων των ευρωπαϊκών θεσμικών οργάνων, ιδίως του Συμβουλίου, αποτελεί προϋπόθεση για την ύπαρξη ευελιξίας σχετικά με το παρόν πολυετές δημοσιονομικό πλαίσιο.
<P>
" στρατηγική για την Ευρώπη του 2020, το πρόγραμμα για τον Διεθνή Θερμοπυρηνικό Πειραματικό Αντιδραστήρα, η Ευρωπαϊκή Υπηρεσία Εξωτερικής Δράσης και οι οντότητες χρηματοπιστωτικής εποπτείας αποτελούν παραδείγματα στοιχείων που απαιτούν χρηματοδότηση. Το Συμβούλιο πρέπει να λάβει υπόψη τη Συνθήκη της Λισαβόνας, τόσο από την άποψη των τομέων που τέθηκαν πρόσφατα στη δικαιοδοσία της Ευρωπαϊκής Ένωσης, οι οποίοι αντικατοπτρίζονται στον προϋπολογισμό, όσο και από την άποψη των ενισχυμένων εξουσιών του Ευρωπαϊκού Κοινοβουλίου, κυρίως όσον αφορά τον προϋπολογισμό. Αυτές οι αλλαγές, μάλιστα, ενισχύουν τη δημοκρατική νομιμότητα των θεσμικών οργάνων της Ένωσης.
<P>
" χρήση της κοινοτικής μεθόδου αντί της διακυβερνητικής προσέγγισης καθιστά τη διακυβέρνησή μας δημοκρατικότερη. Ελπίζω ότι οι λίγοι εθνικοί εγωισμοί δεν θα εμποδίσουν ούτε θα θέσουν σε κίνδυνο το ευρωπαϊκό εγχείρημα της ειρήνης, αλληλεγγύης και προόδου.
<SPEAKER ID="447" NAME="Mairead McGuinness" AFFILIATION="PPE">
(EN) Κύριε Πρόεδρε, πρόκειται για μια πολύ σημαντική συζήτηση -ιδίως οι πολιτικές πτυχές της- αλλά νομίζω ότι είναι εξίσου σημαντικό να μιλήσουμε για ορισμένες πρακτικές πτυχές της συζήτησης. Είμαι εισηγήτρια για τη γεωργία στον προϋπολογισμό του 2011 και πιστεύω ότι, εάν δεν συμφωνήσουμε επί του προϋπολογισμού, θα υπάρξουν πραγματικές επιπτώσεις για τις ταμειακές ροές των κρατών μελών τα οποία κατέβαλαν προκαταβολές στους αγρότες τους τις τελευταίες εβδομάδες. Οι εν λόγω αγρότες αντιμετωπίζουν οικονομικές δυσκολίες και έλλειψη εισοδήματος. Υπάρχουν, λοιπόν, πολύ ρεαλιστικές και πρακτικές επιπτώσεις και αυτή είναι μόνο μία εξ αυτών.
<P>
Επιτρέψτε μου, όμως, να μιλήσω για το μέλλον. Αυτήν τη στιγμή, συζητούμε για το μέλλον της κοινής γεωργικής πολιτικής και ζητούμε από αυτήν την πολιτική να φέρει περισσότερα αποτελέσματα για την Ευρώπη όσον αφορά τα περιβαλλοντικά ζητήματα, την επισιτιστική ασφάλεια και την εδαφική διάσταση, ωστόσο μέχρι στιγμής όλη η συζήτηση αφορούσε το πώς μπορούμε να συρρικνώσουμε τον προϋπολογισμό για τη γεωργία. Ανησυχώ ιδιαίτερα διότι σε αυτήν τη συζήτηση για τον προϋπολογισμό του 2011 προβάλλουμε μια πολύ αρνητική άποψη του προϋπολογισμού για τη γεωργία και την Ευρωπαϊκή Ένωση μετά το 2013. Οι δύο αυτοί τομείς συνδέονται και πιστεύω ότι πρέπει να το γνωρίζουμε.
<SPEAKER ID="448" NAME="Edit Herczog" AFFILIATION="S&amp;D">
(HU) Κύριε Πρόεδρε, την τελευταία δεκαετία λέγαμε στους ευρωπαίους πολίτες ότι ήταν απαραίτητη μία Συνθήκη για την Ευρωπαϊκή Ένωση, και οι χώρες, πράγματι, την επικύρωσαν. Τα τελευταία δέκα χρόνια λέγαμε στους πολίτες ότι η έρευνα και τεχνολογία μπορούν να υλοποιηθούν και να χρηματοδοτηθούν καλύτερα σε επίπεδο ΕΕ. Τους λέγαμε ότι η ευρωπαϊκή πολιτική για το διάστημα μπορεί να υλοποιηθεί καλύτερα σε επίπεδο ΕΕ, και τους λέγαμε ότι η έρευνα στον τομέα της ενέργειας και ο αγώνας κατά της κλιματικής αλλαγής μπορούν να υλοποιηθούν καλύτερα στην Ευρωπαϊκή Ένωση παρά σε επίπεδο κρατών μελών. Όταν το πιστεύαμε αυτό, το υποστηρίζαμε αυτό, πιστεύαμε πως λέγαμε την αλήθεια. Όλα για όλα. Εάν, μέχρι σήμερα, πιστεύουμε ακόμα αυτά που λέγαμε τα τελευταία δέκα χρόνια, πρέπει να δημιουργήσουμε τους απαραίτητους δημοσιονομικούς πόρους, και το πρωταρχικό μέσο για την επίτευξή τους είναι η ευελιξία, ενώ το δευτερεύον μέσο είναι η δημιουργία ιδίων πόρων του Κοινοβουλίου, ιδίων πόρων της Ευρωπαϊκής Ένωσης. Πιστεύω, λοιπόν, ότι έχουμε ανάγκη την Ευρωπαϊκή Ένωση.
<SPEAKER ID="449" NAME="Νίκη Τζαβέλα" AFFILIATION="EFD">
(EN) Κύριε Πρόεδρε, η πρόσφατη κοινή δήλωσή σας μετά τη διάσκεψη κορυφής ΕΕ"ΠΑ ήταν η πρώτη δήλωση μετά από πολύ καιρό στην οποία η Επιτροπή επέδειξε βαρύτητα, αισιοδοξία, ισχύ και αλληλεγγύη, καθώς και συνοχή. Εν προκειμένω, παρατηρείται το παράδοξο μη εξεύρεσης κοινών σημείων όσον αφορά τον προϋπολογισμό. Εάν θέλουμε η Ευρώπη να αποτελέσει διεθνή δύναμη, όπως πράγματι είμαστε, δεν έχουμε την πολυτέλεια να μην έχουμε προϋπολογισμό. Αυτά είχα να δηλώσω, και συνεχίστε την καλή δουλειά.
<SPEAKER ID="450" NAME="Giovanni Collino" AFFILIATION="PPE">
(IT) Κύριε Πρόεδρε, κυρίες και κύριοι, η αποτυχία του τριμερούς διαλόγου αποτελεί σημαντική πολιτική ευκαιρία να εξετάσουμε την πρόσφατη ιστορία της Ευρώπης.
<P>
Το πρόβλημα δεν είναι μόνο πολιτικό αλλά είναι επίσης πολιτισμικό και αφορά πολλά κράτη μέλη. " σημερινή οικονομική και χρηματοπιστωτική κρίση είναι διαρθρωτική και δεν αποτελεί περαστικό φαινόμενο. Αντιπροσωπεύει, ουσιαστικά, έναν μετασχηματισμό που επηρεάζει την οικονομία, την απασχόληση και την κοινωνία της εποχής στην οποία ζούμε. Εάν δεν υπάρξει πολιτική και πολιτισμική ανάπτυξη με παγκόσμιο όραμα της Ευρώπης, δεν θα καταφέρουμε να αναλάβουμε δράση προκειμένου να επιλύσουμε προβλήματα που συνδέονται με την έναρξη της τρίτης χιλιετίας, όπως η ευημερία, η έρευνα, η ενέργεια και η περιβαλλοντική πολιτική και η ασφάλεια, τα οποία μπορούν να αντιμετωπιστούν μόνο με πολιτική συνεργασία όλων των κρατών που συνθέτουν την Ένωση.
<P>
Το μήνυμά μου προς τους συναδέλφους μου είναι ότι ενώ ο τριμερής διάλογος απέτυχε, το έργο που επιτελεί το Κοινοβούλιο είναι εξέχον και ανταποκρίνεται πλήρως στην εντολή μας για εκπροσώπηση των πολιτών. Σήμερα, το Κοινοβούλιο υπολογίζεται περισσότερο λόγω της Συνθήκης της Λισαβόνας και το Συμβούλιο δεν μπορεί πλέον να λειτουργεί δεσποτικά έναντι της λαϊκής κυριαρχίας που εκπροσωπεί το Κοινοβούλιο ...
<P>
(Ο Πρόεδρος διακόπτει τον ομιλητή))
<SPEAKER ID="451" NAME="Franz Obermayr" AFFILIATION="NI">
(DE) Κύριε Πρόεδρε, κυρίες και κύριοι, είναι σαφές ότι οι παραδοσιακοί εκπρόσωποι του Ευρωπαϊκού Κοινοβουλίου ζητούν εκτεταμένη ευελιξία στον προϋπολογισμό, ωστόσο παρατήρησα ότι κανένας δεν ανέφερε τα συμφέροντα των καθαρών εισφορέων ή τα συμφέροντα των πολιτών.
<P>
Εντέλει οι καθαροί εισφορείς είναι εκείνοι οι οποίοι χρηματοδοτούν την ΕΕ, οι οποίοι ήταν υπεύθυνοι για την επανεκκίνηση της μηχανής της οικονομίας μετά την κρίση, οι οποίοι διέσωσαν τις χώρες με δημοσιονομικά ελλείμματα και το ίδιο το ευρώ και οι οποίοι επιβαρύνουν σημαντικά τους πολίτες τους. Κατά την άποψή μου, είναι, λοιπόν, αρκετά κατανοητή και δικαιολογημένη η επιθυμία αυτών των χωρών και των πολιτών τους να διατηρήσουν τις πιστώσεις του προϋπολογισμού, να διασφαλίσουν ότι το καθαρό υπόλοιπο δεν μπορεί να μεταβληθεί αναδρομικά από ιδιοτροπία και να αποτρέψουν τη διοχέτευση χρημάτων σε διαφορετικές οδούς. Βεβαίως, δεν αναφέρομαι στη βοήθεια που παρέχεται μετά από καταστροφές. Εξαιρώ αυτήν την περίπτωση.
<P>
Ομοίως, η κριτική προσέγγιση της ευρωπαϊκής φορολογίας δεν σχετίζεται με την προφανή έλλειψη αλληλεγγύης. Απλώς οφείλεται στο γεγονός ότι τα κράτη μέλη αντιτίθενται σθεναρά σε αυτήν. Για τον λόγο αυτόν, είναι σαφές ότι πρέπει να διατηρήσουμε την επικύρωση των εθνικών κοινοβουλίων για χάρη της επικουρικότητας.
<SPEAKER ID="452" NAME="Monika Hohlmeier" AFFILIATION="PPE">
(DE) Κύριε Πρόεδρε, καταρχάς, θα ήθελα να διευκρινίσω, μετά από επανειλημμένα αιτήματα αυτού του Σώματος, ότι κατά τη διάρκεια των διαπραγματεύσεων για τον προϋπολογισμό δεν ζητήσαμε ούτε ένα λεπτό περισσότερο από αυτά που μας είχε προσφέρει το Συμβούλιο. Αυτό σημαίνει ότι ευθυγραμμιζόμασταν πλήρως με τις επιθυμίες του Συμβουλίου. Όσον αφορά το μέσο ευελιξίας, το χρειαζόμαστε, επειδή το Συμβούλιο συχνά μας προξενεί δυσκολίες με τις αποφάσεις του σχετικά με σημαντικά σχέδια για τα οποία δεν έχει προβλέψει χρηματοδότηση. Πρέπει τότε να προσπαθούμε, μαζί με τα κράτη μέλη, να βρίσκουμε λύσεις γι' αυτά τα σχέδια, προκειμένου να μπορούμε να τα στηρίζουμε οικονομικά και να χαράσσουμε λογικά σχέδια. Επίσης, δεν απαιτήσαμε περισσότερα από αυτά που ορίζει η Συνθήκη της Λισαβόνας. Αντιθέτως, ζητούμε τη συμμόρφωση προς τη Συνθήκη. Τίποτα διαφορετικό, τίποτα περισσότερο και τίποτα λιγότερο.
<P>
Όσον αφορά τους ίδιους πόρους, σίγουρα δεν ζητά πολλά το Κοινοβούλιο όταν λέει ότι θα ήθελε τουλάχιστον να συζητήσει το ζήτημα, τη μορφή που θα μπορούσε να λάβει και εάν υπάρχουν διαθέσιμοι ίδιοι πόροι. Δεν μπορούν απλώς να αρνούνται να συζητήσουν το θέμα και στη συνέχεια να κατηγορούν το Κοινοβούλιο.
<SPEAKER ID="453" NAME="Janusz Lewandowski" LANGUAGE="EN">
Κύριε Πρόεδρε, θα ήθελα να προβώ σε σύντομες παρατηρήσεις που συμπληρώνουν τα όσα ειπώθηκαν από τον Πρόεδρο Barroso, αφού άκουσα τα σχόλια των αξιότιμων βουλευτών.
<P>
" στρατηγική της Επιτροπής υπό αυτές τις ειδικές συνθήκες είναι πολύ απλή και βασίζεται στην απλή παραδοχή ότι η ενότητα, και όχι οι διαχωρισμοί, είναι αυτό που χρειάζεται η Ευρώπη για να αντιμετωπίσει άλλες προκλήσεις. Πιστεύω ότι η βελγική Προεδρία λειτουργεί βάσει της ίδιας παραδοχής.
<P>
Ο ρόλος μας ορίζεται με σαφήνεια στις Συνθήκες σε περίπτωση συμφωνίας - και στην περίπτωση διαφωνίας, η οποία δεν ήταν πολύ πιθανή, αλλά συνέβη για πρώτη φορά εδώ και 26 χρόνια. Βλέπουμε την απογοήτευση εκατομμυρίων δικαιούχων σε όλη την Ευρωπαϊκή Ένωση. Πρέπει, λοιπόν, να αντιδράσουμε. Κατανοούμε ότι θα πρέπει να κινηθούμε γρήγορα και σήμερα πραγματοποιήσαμε το πρώτο βήμα για να συμφωνήσουμε επί των κατευθυντήριων γραμμών, κατόπιν, ενδεχομένως την 1η Δεκεμβρίου, θα υποβάλουμε τα αριθμητικά στοιχεία, τα οποία δεν αποτελούν πλέον θέμα αντιπαράθεσης, θα υπερασπιστούμε την ευελιξία, την οποία χρειαζόμαστε, θα υποβάλουμε πρόταση για τις λεπτομέρειες συνεργασίας βάσει της Συνθήκης της Λισαβόνας και θα υπερασπιστούμε -επίσης σημαντικό- το δικαίωμα πρωτοβουλίας της Επιτροπής να παρουσιάσει το όραμα για το μέλλον το επόμενο έτος.
<P>
Αποτελεί κοινή μας ευθύνη να τηρήσουμε τις υποσχέσεις μας, τις προσδοκίες των δικαιούχων, το εισόδημα που έχει συγκεντρωθεί, ως προϋπολογισμός, σεβόμενοι απολύτως τη φορολογική κυριαρχία των κρατών μελών. Πρόκειται για έναν μετριοπαθή προϋπολογισμό ο οποίος αυξανόταν κατά το ήμισυ του ρυθμού αύξησης ενός εθνικού προϋπολογισμού, παρά τη διεύρυνση με τη συμπερίληψη περισσότερων από δώδεκα νέων κρατών. Αυτό ήταν ξεκάθαρη απόδειξη πειθαρχίας και αυστηρότητας. Ας επιτελέσουμε, λοιπόν, το έργο μας, επεξεργαζόμενοι παράλληλα ένα καλύτερο σενάριο. Απευθύνω έκκληση στο αίσθημα ευθύνης σας. Όπως και ο κ. Barroso, έλαβα σημαντική ενθάρρυνση από τη σημερινή συζήτηση στο Κοινοβούλιο.
<SPEAKER ID="454" NAME="Melchior Wathelet" LANGUAGE="FR">
Κύριε Πρόεδρε, είναι αλήθεια ότι αυτού του είδους η συζήτηση θα πρέπει να μας βοηθήσει να επιτύχουμε συμφωνία παρά να δυσχεράνουμε την κατάσταση. Ελπίζω να μπορέσω να δηλώσω ότι η συζήτηση σήμερα το απόγευμα διεξήχθη πράγματι σύμφωνα με αυτό το πνεύμα.
<P>
Ναι, θα σημειωθεί πρόοδος και θα πρέπει να προσπαθήσουμε να επιτύχουμε συμφωνία όσον αφορά την ευελιξία και τη χρηματοδότηση του ITER. Ναι, αυτή η προοπτική για τους προϋπολογισμούς του 2012 και του 2013 θα πρέπει να είναι αντικείμενο συμφωνίας, και προσπαθούμε πραγματικά να καταδείξουμε ότι μπορούμε να επιτύχουμε συμφωνία όσον αφορά την προοπτική για το 2012-2013, ιδίως ως προς το σημαντικό ζήτημα της ευελιξίας.
<P>
Δεύτερον, ναι, θα διεξαγάγουμε συζητήσεις στο πλαίσιο των άρθρων 312 και 324, προκειμένου να εξετάσουμε πώς μπορούμε να το εφαρμόσουμε στην πράξη και να το εκτελέσουμε, και να διασφαλίσουμε ότι τα εν λόγω άρθρα και αυτές οι νέες διαδικασίες θα γίνουν πραγματικότητα. Θα πρέπει να βρούμε κοινά σημεία.
<P>
Σήμερα, άκουσα ότι η Επιτροπή θα χρησιμοποιήσει το δικαίωμά της για να προτείνει τη θέσπιση νομοθεσίας, είτε σχετικά με το ζήτημα των ιδίων πόρων είτε το πολυετές πλαίσιο. Βάσει αυτών των στοιχείων, θα πρέπει να συνεργαστούμε, να συζητήσουμε, να διασφαλίσουμε ότι τηρούμε τα άρθρα 312 και 324 της Συνθήκης, τα οποία περιλαμβάνουν διατάξεις για την ανάγκη εφαρμογής όλων των στοιχείων προκειμένου να επιτευχθεί συμφωνία, να διεξαχθούν οι συνεδριάσεις και να πραγματοποιηθεί ο συντονισμός που θα επέτρεπε την υλοποίηση των νέων διαδικασιών οι οποίες ορίζονται στη Συνθήκη.
<P>
Σχετικά με το ζήτημα της ευελιξίας για το διάστημα 2012-2013, θα πρέπει να εφαρμόσουμε τα άρθρα 312 και 324 της Συνθήκης, ακόμα και εάν πάλι -πρέπει να τονίσω αυτό το σημείο- πρέπει να διασφαλίσουμε την έγκριση του προϋπολογισμού του 2011. Διακυβεύεται η αξιοπιστία της Ευρωπαϊκής Ένωσης. Διακυβεύεται, επίσης, η αποτελεσματικότητα των πολιτικών οι οποίες θα εφαρμοστούν μόνο εάν εγκριθεί ο προϋπολογισμός του 2011. Μιλούμε μόνο για τις πολιτικές συνοχής· μόνο γι' αυτό μιλούμε. Αυτό που πραγματικά διακυβεύεται εν προκειμένω είναι η αξιοπιστία μας και η εφαρμογή των πολιτικών μας.
<P>
Τρίτον, ας μην δικαιώνουμε αυτούς που δεν επιθυμούν προϋπολογισμό, ώστε η ΕΕ να έχει ακόμη λιγότερους πόρους στη διάθεσή της για την εφαρμογή των πολιτικών της. Εντούτοις, για να αποδείξουμε ότι σφάλλουν, αναμφισβήτητα πρέπει να στηρίξουμε την προσέγγιση συνδιαλλαγής και να αξιοποιήσουμε στο μέγιστο τις τελευταίες εβδομάδες προκειμένου να επιτύχουμε αυτήν την προσέγγιση, ώστε να επωφεληθούμε όλοι από αυτήν παρά το γεγονός ότι χρειάστηκε να προβούμε σε συμβιβασμούς. Τουλάχιστον πρόκειται για ένα σκεπτικό που συνεπάγεται την πρόοδο και όχι την οπισθοδρόμηση, η οποία θα επέλθει εάν δεν υπάρξει προϋπολογισμός του 2011 τις επόμενες εβδομάδες.
<SPEAKER ID="455" NAME="Πρόεδρος">
Κύριε ασκούντα την Προεδρία του Συμβουλίου, η Διάσκεψη των Προέδρων πρόκειται να ξεκινήσει σε λίγο, ως εκ τούτου, χρειάζονται ορισμένες πραγματικές ερωτήσεις και απαντήσεις σε αυτό το Σώμα, επειδή θα είναι μια πολύ σημαντική συνεδρίαση. Πρέπει να διαπιστώσουμε πρόοδο από την πλευρά του Συμβουλίου. Είχατε μάλλον πολλές συζητήσεις με τα μέλη του Συμβουλίου, με τα κράτη μέλη. Πώς θα μπορούσατε να μας το εξηγήσετε; Είναι δυνατό να προχωρήσετε προς την κατεύθυνσή μας; Έχουμε συγκεκριμένες προσδοκίες. Τις γνωρίζετε πολύ καλά, επειδή, για την ακρίβεια, ήταν το θέμα των τελευταίων ερωτήσεών μας - τρία σημεία στο τέλος της 15ης Νοεμβρίου, λίγα λεπτά πριν από τις δώδεκα τα μεσάνυχτα. Είναι πολύ σημαντικό να λάβουμε απάντηση από εσάς.
<SPEAKER ID="456" NAME="Melchior Wathelet" LANGUAGE="FR">
Κύριε Schulz, άκουσα την ερώτησή σας. Πιστεύω ότι δεν χαριστήκαμε σε κανέναν.
<P>
Θεωρώ ότι μπορούμε είτε να επιλέξουμε την προσέγγιση της αλληλοκατηγορίας -εσείς φταίτε, εμείς φταίμε- είτε να προσπαθήσουμε να πείσουμε τους εαυτούς μας να ακολουθήσουμε άλλη προσέγγιση, με τις δύο πλευρές να προσπαθούν να σημειώσουν πρόοδο ακολουθώντας την προσέγγιση της συνδιαλλαγής. Θα μπορούσαμε, επίσης, να επιμείνουμε στη νοοτροπία η οποία δυστυχώς μας οδήγησε σε διαφωνία στις 15 Νοεμβρίου.
<P>
Ποιος φταίει; Θα μπορούσα να σας το πω από την αρχή, το Κοινοβούλιο, βεβαίως, θα ισχυριζόταν ότι φταίει το Συμβούλιο και το Συμβούλιο, βεβαίως, θα ισχυριζόταν ότι φταίει το Κοινοβούλιο, ενώ και οι δύο πλευρές θα ευχαριστούσαν την Επιτροπή για τις προσπάθειες που κατέβαλε στη συνδιαλλαγή. Πρέπει να προσπαθήσουμε να απομακρυνθούμε από τέτοιου είδους προσέγγιση και να αξιοποιήσουμε στο μέγιστο βαθμό τις τελευταίες εβδομάδες και ημέρες για να ξεκινήσουμε να σκεφτόμαστε διαφορετικά.
<P>
Για να απαντήσω στην ερώτηση του Προέδρου, μπορεί να σημειωθεί πρόοδος; Ναι, μπορεί να σημειωθεί πρόοδος, επειδή γνωρίζουμε ότι εάν ενεργήσουμε όπως ενεργήσαμε στις 15 Νοεμβρίου, απλώς θα επαναλάβουμε τη διαφωνία της 15ης Νοεμβρίου, ιδίως όσον αφορά το σημαντικό ζήτημα της ευελιξίας. Γιατί είναι σημαντικό αυτό το ζήτημα; Είναι σημαντικό, επειδή, κατά την άποψή μου, θίγει μία από τις μεγαλύτερες ανησυχίες του Κοινοβουλίου, δηλαδή την ύπαρξη προοπτικών, τουλάχιστον για το διάστημα 2012-2013, όταν λήγει το τρέχον πολυετές δημοσιονομικό πλαίσιο.
<P>
Για τον λόγο αυτόν, η βελγική Προεδρία μετά την 15η Νοεμβρίου άρχισε και πάλι τις επαφές, σχετικά με αυτό το ζήτημα, προκειμένου να προσπαθήσει να σημειώσει πρόοδο και σε αυτά τα υπόλοιπα σημεία. Ναι, υπάρχουν δυνατότητες συμφωνίας εν προκειμένω, αλλά και οι δύο πλευρές θα πρέπει να αντιστρέψουν το σκεπτικό τους και να αγκαλιάσουν την προσέγγιση της συνδιαλλαγής με σκοπό να επιτύχουν αποτελέσματα. Διαφορετικά, θα βιώσουμε, δυστυχώς, άλλη μία αποτυχία, και προηγουμένως έθιξα τις βλαβερές συνέπειες που θα μπορούσε να έχει η αποτυχία, κυρίως στην εφαρμογή των πολιτικών μας. Πιστεύω ότι οι πολίτες της Ευρώπης αξίζουν περισσότερα.
<SPEAKER ID="457" NAME="Πρόεδρος">
Κύριε ασκούντα την Προεδρία του Συμβουλίου, σας ευχαριστώ για τη δραστηριότητά σας κατά τη διάρκεια των διαπραγματεύσεων καθώς και για τη συζήτηση. Ελπίζουμε ότι θα έχουμε θετικό αποτέλεσμα το συντομότερο δυνατό.
<P>
Ευχαριστώ, επίσης, τον Πρόεδρο της Επιτροπής κ. Barroso και τον Επίτροπο Lewandowski για τη συμβολή τους στη συζήτησή μας.
<P>
Έχω να διατυπώσω ορισμένες σημαντικές παρατηρήσεις τώρα και θα μιλήσω στη μητρική μου γλώσσα.
<SPEAKER ID="458" NAME="Πρόεδρος">
" συζήτηση έληξε.
<P>
Θα ήθελα να σας ενημερώσω ότι οι προθεσμίες για την κατάθεση προτάσεων σχετικά με αυτό το θέμα είναι οι εξής: προτάσεις ψηφισμάτων - Τετάρτη 24 Νοεμβρίου στις 10.00, τροπολογίες - Τετάρτη 24 Νοεμβρίου στις 15.00.
<P>
" ψηφοφορία θα διεξαχθεί την Πέμπτη 25 Νοεμβρίου 2010.
<P>
Γραπτές δηλώσεις (άρθρο 149 του Κανονισμού)
<SPEAKER ID="799" NAME="Cătălin Sorin Ivan" LANGUAGE="RO">
Επί του παρόντος, βρισκόμαστε σε αδιέξοδο το οποίο ουσιαστικά δεν περιορίζεται μόνο στη διαδικασία του προϋπολογισμού του 2011. Βρισκόμαστε σε ένα κρίσιμο σταυροδρόμι το οποίο θα καθορίσει το μέλλον της Ένωσης και θα δημιουργήσει προηγούμενο για τις μελλοντικές διαδικασίες του προϋπολογισμού και για τον ρόλο που θα διαδραματίσει το Ευρωπαϊκό Κοινοβούλιο.
<P>
Οι καταγγελίες του Κοινοβουλίου δεν είναι γελοίες. Πρακτικά το μόνο που επιθυμούμε είναι να υπάρξει σεβασμός για τον ρόλο που έχει ανατεθεί στο Κοινοβούλιο από τη Συνθήκη. Το Κοινοβούλιο πραγματοποίησε πάρα πολλούς συμβιβασμούς κατά τη διάρκεια αυτών των διαπραγματεύσεων και μας ζητείται να πραγματοποιήσουμε πολλούς άλλους ακόμη. Εντούτοις, ελπίζω ότι θα ξεπεράσουμε αυτήν την περίοδο και θα καταφέρουμε να ψηφίσουμε τον νέο προϋπολογισμό κατά τη διάρκεια της συνεδρίασης του Δεκεμβρίου.
<SPEAKER ID="798" NAME="Marie-Thérèse Sanchez-Schmid" LANGUAGE="FR">
" Ευρώπη δεν έχει βιώσει τέτοια θεμελιώδη διαφωνία μεταξύ του Κοινοβουλίου και των θεσμικών εταίρων του όσον αφορά τον ευρωπαϊκό προϋπολογισμό από το 1988. Πρόκειται για μια ιστορική στιγμή: θα επιτρέψει στον εαυτό του το Συμβούλιο, και συγκεκριμένα το "νωμένο Βασίλειο, οι Κάτω Χώρες και η Δανία, να δει ότι η Ευρώπη αφορά τον συνδυασμό πόρων για την καλύτερη συνύπαρξη; Ορισμένα κράτη μέλη τηρούν ασυνεπή στάση: περικόπτουν τους εθνικούς προϋπολογισμούς τους στο όνομα της λιτότητας και ζητούν από την ΕΕ να επιλύσει τα προβλήματά τους αναθέτοντάς της να επιτελέσει φιλόδοξα έργα. Στη συνέχεια, λίγο πριν από την υλοποίηση αυτών των φιλοδοξιών, επαναστατούν κατά των αδηφάγων δημοσιονομικών απαιτήσεων. Το Galileo, το ITER, η στρατηγική της ΕΕ για το 2020, η Ευρωπαϊκή Υπηρεσία Εξωτερικής Δράσης - όλα αυτά κοστίζουν χρήματα! Θα χρειαστεί να παλεύουμε κάθε χρόνο για να λαμβάνουμε μια συμβολική εισφορά από πεισματικά κράτη μέλη τα οποία κατόπιν θα κατηγορούν την Ευρώπη ότι είναι αναποτελεσματική και περιττή; Στηρίζω, λοιπόν, τη συζήτηση περί ιδίων πόρων από σεβασμό για τη Συνθήκη της Λισαβόνας και για μια φιλόδοξη και ρεαλιστική Ευρώπη.
<SPEAKER ID="459" NAME="Γεώργιος Σταυρακάκης" AFFILIATION="S&amp;D">
γραπτώς. - " αδιάλλακτη στάση μιας περιορισμένης μειοψηφίας κρατών μελών αποτελεί ουσιαστικά ξεκάθαρη άρνησή τους να θέσουν τις βάσεις για έγκαιρες και ουσιαστικές λύσεις σε βασικές ανάγκες των Ευρωπαίων πολιτών τώρα ή όποια στιγμή και αν αυτές προκύψουν στο άμεσο μέλλον. Οφείλουμε να αντιμετωπίζουμε με υπευθυνότητα θέματα που αφορούν τους Ευρωπαίους πολίτες. Ας μην ξεχνάμε εξάλλου ότι πέρα από τις νέες αρμοδιότητες της ΕΕ μετά τη Λισαβόνα, τα Κράτη Μέλη προτείνουν και υιοθετούν συνεχώς καινούργιες πολιτικές και Στρατηγικές, όπως την Ευρώπη 2020, τις οποίες καλείται να υλοποιήσει η ΕΕ και από την άλλη δηλώνουν απρόθυμα να διαθέσουν τα κονδύλια για την υλοποίηση τους με αποτέλεσμα να τις καταδικάζουν σε αποτυχία πριν ακόμα εφαρμοστούν. Να υπογραμμίσω και εγώ ότι το ΕΚ δεν ζητά αύξηση των δαπανών, ούτε περισσότερες εξουσίες από αυτές που προβλέπει η Συνθήκη της Λισαβόνας. Το Κοινοβούλιο ξεκάθαρα υποστηρίζει ότι η ΕΕ πρέπει να έχει επαρκείς πόρους στη διάθεσή της ώστε να υλοποιεί απρόσκοπτα πολιτικές συμπληρωματικές των προσπαθειών των Κρατών Μελών για ενίσχυση της απασχόλησης, των επενδύσεων και της συνολικής οικονομικής μεγέθυνσης. " θέση του Κοινοβουλίου είναι ότι ο προϋπολογισμός της ΕΕ δεν αποτελεί μέρος της κρίσης αλλά την απάντηση μέσω επενδύσεων σε κρίσιμους τομείς για την αντιμετώπισή της.
<SPEAKER ID="797" NAME="Róża Gräfin von Thun und Hohenstein" LANGUAGE="PL">
Ανησυχώ ιδιαίτερα για την σύγχυση που επικρατεί σχετικά με τον προϋπολογισμό του 2011, διότι αφενός δεν μπορούμε να εγκαταλείψουμε τα φιλόδοξα σχέδιά μας για την οικοδόμηση μιας ισχυρής Ευρωπαϊκής Ένωσης, αφετέρου η Πολωνία θα αναλάβει την Προεδρία του Συμβουλίου της ΕΕ το δεύτερο εξάμηνο του 2011. Εάν η Ευρωπαϊκή Ένωση δεν έχει εγκρίνει προϋπολογισμό έως τότε και χρειάζεται να καθορίζει προϋπολογισμό κάθε μήνα, θα είναι πολύ δύσκολο για την Προεδρία μας να απαλλαγεί από τα καθήκοντά της. Πρέπει να αναρωτηθούμε τι είναι σημαντικότερο: μια εύκολη βραχυπρόθεσμη λύση, που σημαίνει να ενδώσουμε σε ορισμένες χώρες και στην Προεδρία, ή ένα πιο φιλόδοξο σχέδιο, το οποίο ενδεχομένως να είναι πιο δύσκολο, αλλά μακροπρόθεσμα θα ισχυροποιήσει την ΕΕ και από το οποίο όλοι θα επωφεληθούμε; Κατά την άποψή μου, είναι σημαντικότερο να οικοδομήσουμε από κοινού μια ισχυρή Ευρωπαϊκή Ένωση. Μια τέτοιου είδους Ευρωπαϊκή Ένωση χρειάζεται ίδιους πόρους και έναν ισχυρό προϋπολογισμό βάσει της αρχής της αλληλεγγύης, προκειμένου να χορηγήσει τις αναγκαίες χρηματοδοτήσεις. Διάφορα κράτη μέλη, και πρωτίστως το "νωμένο Βασίλειο, δεν θέλουν να το συζητήσουν αυτό. Δεν έχουμε την πολυτέλεια να ενδώσουμε σε εθνικούς εγωισμούς.

<CHAPTER ID="003-01">
1. Ελευθερία της πληροφόρησης στην Ιταλία και στα άλλα κράτη μέλη της Ευρωπαϊκής Ένωσης (ψηφοφορία) 
<SPEAKER ID="092" NAME="Edite Estrela" AFFILIATION="S&amp;D">
(PT) Κύριε Πρόεδρε, θα ήθελα να ζητήσω τον λόγο, σύμφωνα με το άρθρο 157, παράγραφος 1, του Κανονισμού, για να μιλήσω σχετικά με το δεύτερο σχέδιο τροπολογίας, το οποίο υπέβαλε η Ομάδα του Ευρωπαϊκού Λαϊκού Κόμματος (Χριστιανοδημοκράτες), επί της κοινής πρότασης ψηφίσματος όσον αφορά την ελευθερία της πληροφόρησης στην Ιταλία και σε άλλα κράτη μέλη.
<P>
" τροπολογία που προτάθηκε ντροπιάζει το Ευρωπαϊκό Κοινοβούλιο και, εν ονόματι της αλήθειας, δεν θα πρέπει να συζητηθεί, πολύ λιγότερο να τεθεί σε ψηφοφορία. " βάση του συλλογισμού της είναι λανθασμένη και στηρίζεται σε απλή πλάνη που επινόησαν τα πορτογαλικά πολιτικά κόμματα κατά τη διάρκεια της προεκλογικής εκστρατείας. Οι πορτογάλοι ψηφοφόροι τούς έδωσαν τη σωστή απάντηση.
<P>
Εντούτοις, αποτελεί αδιαμφισβήτητη αλήθεια (και έχω τα στοιχεία για να το αποδείξω) το γεγονός ότι ο βουλευτής του ΕΚ ο οποίος κατέθεσε την εν λόγω τροπολογία επέδειξε εχθές στον ιστότοπό του την αδιαλλαξία του και τον ιεροεξεταστικό τρόπο σκέψης του, απαιτώντας από τον συγγραφέα José Saramago, βραβευθέντα με το βραβείο Νόμπελ Λογοτεχνίας, να αποκηρύξει την πορτογαλική του ιθαγένεια. Είναι αρκετά σαφές ποιος προσβάλλει την ελευθερία της έκφρασης.
<SPEAKER ID="094" NAME="David-Maria Sassoli" LANGUAGE="IT">
Κύριε Πρόεδρε, σύμφωνα με το άρθρο 147 του Κανονισμού, θα ήθελα να σας υπενθυμίσω ότι, στη συζήτηση για τα ανθρώπινα δικαιώματα στον κόσμο το 2007, το Σώμα αυτό αποφάσισε να μην πράξει όπως πρότεινε η Ομάδα του Ευρωπαϊκού Λαϊκού Κόμματος (Χριστιανοδημοκράτες) και να αναφερθεί σε πρόσωπα που εκπροσωπούν υψηλά πολιτικά και θρησκευτικά ιδρύματα προς ενίσχυση των πολιτικών επιχειρημάτων.
<P>
Ως εκ τούτου, σας ζητούμε να εγκρίνετε το ίδιο μέτρο αναφορικά με τις τροπολογίες που κατέθεσε η Ομάδα του Ευρωπαϊκού Λαϊκού Κόμματος (Χριστιανοδημοκράτες) σε σχέση με το ψήφισμά μας, οι οποίες κάνουν σαφή αναφορά στον πρόεδρο της Ιταλικής Δημοκρατίας, τον κ. Giorgio Napolitano.
<SPEAKER ID="095" NAME="Πρόεδρος">
Κύριε Sassoli, θέσατε το ζήτημα του απαράδεκτου, σύμφωνα με το άρθρο 147 του Κανονισμού. Κατά συνέπεια, όπως αντιλαμβάνεστε, η Προεδρία, δηλαδή ο Πρόεδρος Buzek, εξέτασε το ζήτημα αυτό εις βάθος. " ανάλυσή του βασίστηκε στις ακόλουθες αρχές. Καταρχάς, οι τροπολογίες στις οποίες αναφέρεστε, δηλαδή οι τροπολογίες 7, 8 και 9, σχετίζονται άμεσα με το κείμενο που προτίθενται να τροποποιήσουν. Δεύτερον, δεν έχουν ως στόχο να διαγράψουν ή να αντικαταστήσουν ολόκληρο το κείμενο. Ούτε επιφέρουν αλλαγές σε διάφορες παραγράφους του κειμένου, ούτε μπορεί να υποστηριχθεί ότι δεν επηρεάζουν τις εκδόσεις σε όλες τις γλώσσες.
<P>
Ως εκ τούτου, εφαρμόζοντας αυστηρά τις διατάξεις του άρθρου 147, ο Πρόεδρος είναι της άποψης ότι πληρούν όλα τα σχετικά κριτήρια του παραδεκτού. Συνεπώς, ο Πρόεδρος αποφάσισε ότι είναι παραδεκτές.
<P>
Σε σχέση με την αναφορά στον πρόεδρο Napolitano, ο οποίος είναι πρώην, λίαν αγαπητός συνάδελφος, υπάρχει προηγούμενο το οποίο μας επιτρέπει να συμπεριλαμβάνουμε τα ονόματα προσώπων, ονόματα πολιτικών, στα κείμενά μας.
<P>
Κύριε Sassoli, εάν επιθυμείτε να προχωρήσετε το αίτημά σας, διατίθενται φυσικά και άλλες πορείες δράσεις σύμφωνα με τον Κανονισμό, όπως η υποβολή προφορικής τροπολογίας ή, βεβαίως, η καταψήφιση των προαναφερθεισών τροπολογιών.
<SPEAKER ID="096" NAME="Mario Mauro" LANGUAGE="IT">
Κύριε Πρόεδρε, συμφωνώ απόλυτα με την ερμηνεία της Προεδρίας όσον αφορά τις τροπολογίες. Έχω μία προφορική τροπολογία, επομένως, θα διατηρήσουμε όλες τις τροπολογίες και θα προτείνουμε να διαγράψουμε απλώς το όνομα και το επώνυμο του προέδρου της Ιταλικής Δημοκρατίας.
<P>
Ως εκ τούτου, σύμφωνα με τη συνήθη πρακτική μας, η πρότασή μου είναι να μην συμπεριλάβουμε την αναφορά σε πρόσωπα και να διαγράψουμε το "Giorgio Napolitano", διατηρώντας τις τροπολογίες και την επιλογή να πραγματοποιηθεί ψηφοφορία επί των τροπολογιών αυτών. Αισθάνομαι ότι τούτο θα μας επιτρέψει να εκφράσουμε με κάποιον τρόπο το αίσθημα σεβασμού που τρέφουμε για τον πρόεδρο της Ιταλικής Δημοκρατίας, ο οποίος είπε με σαφήνεια αυτό που είπε, και ο οποίος αναφέρθηκε στη συζήτηση από όλους τους ομιλητές όλων των πολιτικών Ομάδων.
<SPEAKER ID="097" NAME="Niccolò Rinaldi" LANGUAGE="IT">
Κύριε Πρόεδρε, λαμβάνοντας υπόψη την απόφαση της Προεδρίας σχετικά με το παραδεκτό των εν λόγω τροπολογιών, θα ήθελα απλώς να ζητήσω από τους συντάκτες των τροπολογιών αυτών να τις αποσύρουν χάριν πολιτικής σκοπιμότητας.
<P>
Δεν πιστεύω ότι το να μην αναφερθεί το όνομα και το επώνυμο του προέδρου της Ιταλικής Δημοκρατίας θα αλλάξει πολλά πράγματα, δεδομένου ότι αντικείμενο των τροπολογιών αυτών είναι ο ίδιος ο πρόεδρος της Ιταλικής Δημοκρατίας. Θεωρώ ότι πρόκειται για ένα είδος τυπικής διαδικασίας που αφορά το έργο μας· δεν έχω δει ποτέ βουλευτές του ΕΚ από άλλες χώρες να αναφέρονται στα ψηφίσματά μας στη Βασίλισσα της Αγγλίας ή στον πρόεδρο της Γερμανίας για λόγους, από ό,τι φαίνεται, καπηλείας. Ως εκ τούτου, θα ήθελα απλώς να ζητήσω να αποσυρθούν οι τροπολογίες 7, 8 και 9 επί του ψηφίσματος.
<SPEAKER ID="098" NAME="Πρόεδρος">
Κύριε Sassoli, δεδομένου ότι εσείς θέσατε αυτήν την ερώτηση και δεδομένου ότι ο κ. Mauro υπέβαλε πρόταση σε απάντηση προς τη δική σας, θα θέλατε να λάβετε τον λόγο και να απαντήσετε;
<SPEAKER ID="099" NAME="David-Maria Sassoli" LANGUAGE="IT">
Κύριε Πρόεδρε, τασσόμαστε υπέρ της διαγραφής του ονόματος και του επωνύμου του ιταλού προέδρου μας. Φυσικά, θα καταψηφίσουμε τις εν λόγω τροπολογίες.
<SPEAKER ID="100" NAME="Πρόεδρος">
Σε αυτήν την περίπτωση, θα αποσύρουμε το όνομα και το επώνυμο του προέδρου της Ιταλίας.
<P>
- Πριν από την ψηφοφορία σχετικά με την παράγραφο 3:
<SPEAKER ID="101" NAME="Nuno Melo" AFFILIATION="PPE">
(PT) Κύριε Πρόεδρε, η προφορική τροπολογία που υποβάλλω είναι η εξής: εκφράζει τη δυσαρέσκεια και την αποδοκιμασία του για την επιρροή που ασκεί η πορτογαλική σοσιαλιστική κυβέρνηση, η οποία οδήγησε στην απόφαση να τερματιστεί το πρόγραμμα Jornal Nacional του πορτογαλικού τηλεοπτικού καναλιού TV1 και επισημαίνει ότι η απόφαση αυτή εξετάζεται επί του παρόντος από την πορτογαλική ρυθμιστική αρχή.
<SPEAKER ID="103" NAME="József Szájer" AFFILIATION="PPE">
(EN) Κύριε Πρόεδρε, θα ήθελα να υπενθυμίσω στο Σώμα ότι το Ευρωπαϊκό Κοινοβούλιο δεν θα πρέπει να κάνει δεκτά ψηφίσματα τα οποία εφαρμόζουν δύο μέτρα και δύο σταθμά. Για αυτόν ακριβώς τον λόγο, παραθέτω ένα παράδειγμα από τη χώρα μου -από την Ουγγαρία-, στην οποία ο υπουργός Οικονομικών ζήτησε την έναρξη ποινικής διαδικασίας κατά δημοσιογράφου, επειδή δεν του άρεσαν αυτά που έγραφε για το πρόσωπό του.
<P>
Αυτός είναι ο λόγος για τον οποίο θεωρώ ότι η αναφορά στο κείμενό σας του ιταλού πρωθυπουργού, ο οποίος υπέβαλε μηνύσεις κατά ιταλικών και ευρωπαϊκών εφημερίδων, και η παράλειψη της συγκεκριμένης περίπτωσης -θεωρώ ότι αυτό που συνέβη στην Ουγγαρία είναι πιο σοβαρό- συνεπάγεται την εφαρμογή δύο μέτρων και δύο σταθμών. Επομένως, θα ήθελα να ζητήσω από τους συναδέλφους της Αριστεράς να μην καταψηφίσουν αυτήν την τροπολογία, γιατί κάτι τέτοιο απλώς θα καταδείκνυε και θα καθιστούσε σαφές ότι οι ενέργειές σας δεν είναι τίποτα άλλο παρά μία επίδειξη - μία επίδειξη εκφοβισμού του πρωθυπουργού μιας χώρας στην οποία δεν υπάρχει Αριστερά.
<P>
(Χειροκροτήματα)
<P>
" κυβέρνηση δεν προέρχεται από την οικογένειά σας, όμως εσείς δεν αποδέχεστε τα ίδια μέτρα και σταθμά όταν η κυβέρνηση είναι σοσιαλιστική. Επομένως, η τροπολογία ακολουθεί τη σωστή τακτική.
<P>
(Χειροκροτήματα)
<P>
"λαμβάνοντας υπόψη ότι το Ευρωπαϊκό Κοινοβούλιο δεν αποδέχεται δύο μέτρα και δύο σταθμά· λαμβάνοντας υπόψη ότι, προκειμένου να ασκηθεί πολιτική πίεση σε δημοσιογράφους που αποκαλύπτουν περιστατικά διαφθοράς τα οποία συνδέονται με υψηλόβαθμους αξιωματούχους και πολιτικούς κυβερνώντων κομμάτων, η κυβέρνηση της Ουγγαρίας θέσπισε προσφάτως μέτρα με στόχο την έναρξη ποινικών διαδικασιών κατά αυτών των μελών των μέσων ενημέρωσης·" -δηλαδή κατά του κ. Tamás Pindroch, δημοσιογράφου της εφημερίδας Magyar Hírlap- "λαμβάνοντας ιδιαίτερα υπόψη το γεγονός ότι κινήθηκαν ποινικές διαδικασίες κατά του δημοσιογράφου που διερευνούσε τα σκάνδαλα σχετικά με υψηλόβαθμο πρώην μέλος της κυβέρνησης και έναν από τους υποψηφίους για την Ευρωπαϊκή Επιτροπή· λαμβάνοντας υπόψη ότι αυτό έχει συντελέσει στη δημιουργία μιας ατμόσφαιρας στην οποία ο Τύπος στην Ουγγαρία βρίσκεται υπό πολιτική πίεση".
<P>
Σας ζητώ να στηρίξετε την τροπολογία αυτήν, προκειμένου να διατηρήσετε την αξιοπιστία σας. Ίσως έτσι καταστεί σαφές ότι δεν εκφοβίζετε ένα συγκεκριμένο πρόσωπο, το οποίο δεν συμπαθείτε και τις πολιτικές απόψεις του οποίου δεν συμμερίζεστε, αλλά υποστηρίζετε πραγματικά την ελευθερία του Τύπου στην Ευρώπη.
<P>
(Το Σώμα δεν κάνει δεκτή την προφορική τροπολογία)
<SPEAKER ID="104" NAME="Πρόεδρος">
" ψηφοφορία ολοκληρώθηκε.
<P>

<SPEAKER ID="105" NAME="Mario Mauro" AFFILIATION="PPE">
(IT) Κύριε Πρόεδρε, έλαβα τον λόγο για να σας ενημερώσω σχετικά με ένα πολύ σοβαρό περιστατικό, το οποίο δεν έχει καμία σχέση με την παρούσα ψηφοφορία και για το οποίο ζητώ από την Προεδρία του Κοινοβουλίου να συλλέξει πληροφορίες το συντομότερο δυνατόν, ούτως ώστε να μπορέσουμε να λάβουμε μέτρα για να προασπίσουμε τα προνόμια και τις ασυλίες μας.
<P>
Σήμερα το πρωί, αξιωματικοί της ιταλικής αστυνομίας εισήλθαν με τη βία στην ιδιωτική κατοικία ενός βουλευτή της αντιπροσωπείας μας, ενώ εκείνος βρισκόταν εδώ, στο Στρασβούργο. Για τον λόγο αυτόν, αναγκάστηκε να αναχωρήσει εσπευσμένα από το Στρασβούργο και να επιστρέψει στην οικία του κατ' εντολήν των ιταλικών δικαστηρίων, τα οποία διέταξαν την έρευνα ενός βουλευτή του ΕΚ, ήτοι της ιδιωτικής κατοικίας ενός βουλευτή του ΕΚ, παραβιάζοντας ολοφάνερα τις θεμελιώδεις πτυχές των προνομιών και των ασυλιών μας.
<P>
Ζητώ απλώς από το Κοινοβούλιο και την Προεδρία να διακριβώσουν εάν η πρωτοβουλία που έλαβαν τα δικαστήρια και η ιταλική αστυνομία όσον αφορά τον κ. Mastella συνιστά πράξη ασέβειας και ακραία παραβίαση των όρων της ασυλίας μας.
<SPEAKER ID="106" NAME="Πρόεδρος">
" Προεδρία θα εξετάσει το ζήτημα αυτό, προκειμένου να υπερασπιστεί πλήρως τα προνόμια και τις ασυλίες μας.
<SPEAKER ID="107" NAME="Vytautas Landsbergis" AFFILIATION="PPE">
(EN) Κύριε Πρόεδρε, ελπίζω ότι μία παλαιότερη ατυχής ψηφοφορία σχετικά με έναν λιθουανικό νόμο, ο οποίος δεν έχει θεσπιστεί ακόμη, έχει βοηθήσει πολλούς συναδέλφους να κατανοήσουν τον κίνδυνο που πρέπει να αποτρέψουμε, δηλαδή τη μετατροπή της Ευρωπαϊκής Ένωσης σε Σοβιετική Ένωση.

<CHAPTER ID="003">
Διάθεση στην αγορά και χρήση ζωοτροφών (συζήτηση) 
<SPEAKER ID="007" NAME="Πρόεδρος">
" ημερήσια διάταξη προβλέπει την παρουσίαση της έκθεσης από τον κ. Graefe zu Baringdorf, για λογαριασμό της Επιτροπής Γεωργίας και Ανάπτυξης της Υπαίθρου, για την πρόταση κανονισμού του Ευρωπαϊκού Κοινοβουλίου και του Συμβουλίου σχετικά με τη διάθεση στην αγορά και τη χρήση ζωοτροφών - C6-0128/2008 -.
<SPEAKER ID="008" NAME="Friedrich-Wilhelm Graefe zu Baringdorf">
εισηγητής. - (DE) Κύριε Πρόεδρε, Επίτροπε, συζητούμε σήμερα αυτό που είναι γνωστό ως 'ανοικτή δήλωση'. Αφορά τη διαφάνεια σχετικά με τις ζωοτροφές ως βάση για τη διάθεση υγιεινών τροφίμων στους καταναλωτές καθώς και την παροχή μιας επισκόπησης στους αγοραστές σύνθετων ζωοτροφών σχετικά με το τι τους προσφέρεται.
<P>
" πορεία μέχρι τώρα υπήρξε μακρά αλλά, εάν εκδώσουμε σήμερα τον παρόντα κανονισμό, ευελπιστώ ότι τα εν λόγω θέματα θα έχουν επιτυχή έκβαση. Θα επιθυμούσα επίσης να ευχαριστήσω την Επιτροπή που μας βοήθησε σημαντικά με την εποικοδομητική εργασία της επί των συγκεκριμένων θεμάτων. " Επιτροπή είχε στο πλευρό της την πλήρη πολιτική βούληση του Κοινοβουλίου όσον αφορά την προώθηση της εν λόγω ανοικτής δήλωσης, ενώ συμμετείχε και σε μια έντονη αλλά ισότιμη συζήτηση με το Συμβούλιο. Μπορούμε να είμαστε περήφανοι για τα αποτελέσματα.
<P>
Ας ρίξουμε μια γρήγορη ματιά στο ιστορικό. Είχαμε την κρίση της ΣΕΒ (σπογγώδης εγκεφαλοπάθεια των βοοειδών) και, το 1997, η προσωρινή εξεταστική επιτροπή εξέδωσε την τελική έκθεσή της στο πλαίσιο της οποίας το Κοινοβούλιο έκανε έκκληση για την εν λόγω ανοικτή δήλωση. " Επιτροπή παρουσίασε πρόταση η οποία, στη συνέχεια, έγινε η οδηγία 2002/2/EΚ. Στο πλαίσιο ενός συμβιβασμού με το Συμβούλιο - το εν λόγω θέμα συζητήθηκε με όλα τα όργανα - η οδηγία προώθησε την ανοικτή δήλωση, γεγονός που σήμαινε ότι στις ετικέτες έπρεπε να αναγράφονται τα συστατικά με ανοχή ± 15%, ενώ έπρεπε να παρέχεται, κατόπιν αιτήματος, η ακριβής σύνθεση.
<P>
Επρόκειτο μάλλον για οδηγία παρά για κανονισμό και τα κράτη μέλη την εφάρμοσαν πολύ διστακτικά ή καθόλου. " βιομηχανία ζωοτροφών άσκησε προσφυγή στο Ευρωπαϊκό Δικαστήριο και το Δικαστήριο επιβεβαίωσε με απόλυτη σαφήνεια το εξής: πέραν των ακριβών πληροφοριών, η νομιμότητα της εν λόγω οδηγίας ήταν αδιαμφισβήτητη. Κατόπιν, λάβαμε υπόψη αυτή την απόφαση στο πλαίσιο περαιτέρω διαδικασίας στο Κοινοβούλιο και έχουμε πλέον αποσαφηνίσει τα θέματα υπό τη μορφή του εν λόγω κανονισμού. Είχα την τιμή να είμαι κάθε φορά ο εισηγητής και, καθόλη τη διάρκεια αυτής της μακράς περιόδου, είχα τη χαρά να συνεργαστώ εξαιρετικά εντατικά με την Επιτροπή σε πνεύμα αμοιβαίας εμπιστοσύνης.
<P>
Σήμερα έχουμε ένα αποτέλεσμα που υπήρξε προϊόν σκληρού αλλά δίκαιου αγώνα και για το οποίο μπορούμε να αισθανόμαστε υπερήφανοι. Είναι επίσης προφανές ότι το εν λόγω αποτέλεσμα τυγχάνει της στήριξης της πλειοψηφίας του Κοινοβουλίου και των ομάδων. Δεν υπάρχουν τροπολογίες, γεγονός από το οποίο συνάγω ότι ο εν λόγω κανονισμός θα εκδοθεί με μεγάλη πλειοψηφία. Ως εκ τούτου, έχουμε στη διάθεσή μας έναν ορθό κανονισμό που υλοποιεί την ανοικτή δήλωση σε τρία στάδια - τα γνωρίζετε - πρώτον, τα συστατικά κατά φθίνουσα ποσοστιαία σειρά, δεύτερον, την παροχή πληροφοριών προς τις επιχειρήσεις ζωοτροφών με ανοχή ± 15% - από αυτή την άποψη, δεν διατυπώσαμε επιφύλαξη δικαιωμάτων πνευματικής ιδιοκτησίας στον εν λόγω νόμο, αλλά προτιμήσαμε να παραπέμψουμε στη γενικότερη νομοθεσία - και τρίτον, την παροχή ακριβών πληροφοριών στις αρχές.
<P>
Θέλω επίσης να επισημάνω ότι συστήσαμε ένα μητρώο. Δεν είναι πλέον εφικτή η χορήγηση ζωοτροφής ή η πρόσμειξη συστατικών στην Ευρωπαϊκή Ένωση χωρίς τη δημοσίευση των εν λόγω συστατικών, δεδομένου ότι αυτά πρέπει να περιλαμβάνονται στο μητρώο. Αυτό είναι σημαντικό όχι μόνο για τις εποπτικές αρχές αλλά και για το κοινό και τους πελάτες. Ως εκ τούτου, μπορώ, από τη θέση του εισηγητή, να εκφράσω την πλήρη ικανοποίησή μου για το συνολικό αποτέλεσμα.
<SPEAKER ID="009" NAME="Ανδρούλλα Βασιλείου">
Μέλος της Επιτροπής. - Κύριε Πρόεδρε, κατά πρώτον, θα ήθελα να ευχαριστήσω την Επιτροπή Γεωργίας και Ανάπτυξης της Υπαίθρου για την εργασία της στο συγκεκριμένο φάκελο και ιδίως τον εισηγητή, κ. Graefe zu Baringdorf, καθώς και όλους τους σκιώδεις εισηγητές, ο ρόλος των οποίων υπήρξε σημαντικός.
<P>
Ο κ. Graefe zu Baringdorf επέδειξε ιδιαίτερη ικανότητα όσον αφορά το χειρισμό των συζητήσεων στη διάρκεια των διαπραγματεύσεων, γεγονός για το οποίο του είμαστε ιδιαίτερα ευγνώμονες.
<P>
" συμβιβαστική δέσμη τροπολογιών διατηρεί το υψηλό επίπεδο ασφάλειας που έχει επιτευχθεί στην ΕΕ. Επιτυγχάνει την ορθή ισορροπία μεταξύ της προστασίας των καταναλωτών και των δικαιωμάτων πνευματικής ιδιοκτησίας. Εξαλείφει το φόρτο της διαδικασίας χορήγησης άδειας πριν από τη διάθεση στην αγορά για τις βιοπρωτεΐνες, εκσυγχρονίζει την επισήμανση των ζωοτροφών μέσω της κατάλληλης πληροφόρησης των καταναλωτών και θέτει τη συρρύθμιση στο επίκεντρο των νομοθετικών διαδικασιών. Βελτιώνει τη διαφάνεια της αγοράς μέσω του συστήματος κοινοποίησης για τις νέες πρώτες ύλες ζωοτροφών, διευκολύνει την καινοτομία και την ανταγωνιστικότητα μεταξύ των κοινοτικών επιχειρήσεων ζωοτροφών και συνιστά συγκεκριμένο βήμα κατά της παραπλάνησης των χρηστών ζωοτροφών - είτε πρόκειται για γεωργούς ή για κατόχους ζώων συντροφιάς.
<P>
Το αποτέλεσμα των διαπραγματεύσεων είναι η συμβιβαστική δέσμη τροπολογιών που υποβάλλεται προς ψήφιση από εσάς και επιφέρει την απλοποίηση και τον εκσυγχρονισμό του ισχύοντος νομικού πλαισίου. Οι διατάξεις που αφορούν την αποκαλούμενη 'ανοικτή δήλωση' παρέχουν τη δυνατότητα εφαρμογής ενός πιο σύγχρονου τύπου επισήμανσης. Οι πρώτες ύλες ζωοτροφών που ενσωματώνονται στις σύνθετες ζωοτροφές και προορίζονται για ζώα που χρησιμοποιούνται για την παραγωγή τροφίμων θα πρέπει να επισημαίνονται βάσει του βάρους, κατά φθίνουσα σειρά.
<P>
Επίσης, στην περίπτωση επισημασμένων πρώτων υλών ζωοτροφών, καθώς και στην περίπτωση προαιρετικής επισήμανσης, πρέπει να αναγράφεται το ακριβές ποσοστό του βάρους.
<P>
Επιπλέον, η διάταξη που προβλέπει ότι ορισμένες πληροφορίες που αφορούν σύνθετες ζωοτροφές μπορούν να διαβιβάζονται από τις αρμόδιες αρχές στους αγοραστές λόγω έκτακτης ανάγκης βελτιώνει την ορθή πληροφόρηση του χρήστη σε περιπτώσεις όπως τα περιστατικά μόλυνσης ζωοτροφών.
<P>
Σε αυτό το πλαίσιο, η Επιτροπή προβαίνει στις ακόλουθες δηλώσεις. Πρώτον, προκειμένου να προσαρμόσει το παράρτημα III σχετικά με τις ανοχές για την επισήμανση σχετικά με τη σύνθεση των πρώτων υλών ζωοτροφών και των σύνθετων ζωοτροφών στις επιστημονικές και τεχνικές εξελίξεις, η Επιτροπή και οι υπηρεσίες της σκοπεύουν να προβούν στην εξέταση του εν λόγω παραρτήματος. Σε αυτό το πλαίσιο, η Επιτροπή θα εξετάσει επίσης ορισμένες πρώτες ύλες ζωοτροφών με περιεκτικότητα σε υγρασία άνω του 50%.
<P>
Δεύτερον, όσον αφορά την επισήμανση των πρόσθετων υλών, η Επιτροπή θα μελετήσει εάν οι αρχές πληροφόρησης μέσω της επισήμανσης των ζωοτροφών θα μπορούσαν να εφαρμοστούν και στις πρόσθετες ύλες και στα προμείγματα για τα οποία χορηγείται άδεια δυνάμει του κανονισμού για τις πρόσθετες ύλες που χρησιμοποιούνται στη διατροφή των ζώων.
<P>
Τέλος, η Επιτροπή κατανοεί ότι στις περιπτώσεις έκτακτης ανάγκης που αφορούν την υγεία των ανθρώπων και των ζώων και το περιβάλλον μπορούν να περιλαμβάνονται περιπτώσεις που οφείλονται, μεταξύ άλλων, σε αμέλεια, σε απάτη διεθνούς κλίμακας ή σε εγκληματικές πράξεις.
<SPEAKER ID="010" NAME="Albert Deß">
εξ ονόματος της Ομάδας PPE-DE. - (DE) Κύριε Πρόεδρε, Επίτροπε, κυρίες και κύριοι, εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών και εμού του ιδίου, θα επιθυμούσα να εκφράσω τις θερμές ευχαριστίες μου στον εισηγητή μας, κ. Graefe zu Baringdorf. Θεωρώ ότι η προσέγγιση που υιοθετεί η εν λόγω έκθεση αποτελεί πρότυπο για τις κοινοβουλευτικές εργασίες του Κοινοβουλίου.
<P>
" σημερινή ψηφοφορία δεν περιλαμβάνει τροπολογίες, δεδομένου ότι η εργασία που πραγματοποιήθηκε επ' αυτών ήταν ιδιαιτέρως άρτια από τεχνικής πλευράς και κάλυπτε το σύνολο του πολιτικού φάσματος. Θεωρώ ότι πρέπει να είμαστε υπερήφανοι για το εν λόγω αποτέλεσμα. Πρόκειται για ένα ισόρροπο αποτέλεσμα που προφυλάσσει τα συμφέροντα των γεωργών ως χρηστών ζωοτροφών, των παρασκευαστών ζωοτροφών και όλων των υπόλοιπων κρίκων στην τροφική αλυσίδα.
<P>
Βελτιώνει τη διαφάνεια, και η ομάδα μου, ειδικότερα, κρίνει ως μείζον τη σύσταση μητρώου στο οποίο πρέπει να καταχωρούνται οι πρώτες ύλες που αναμειγνύονται στις ζωοτροφές. Τα διατροφικά σκάνδαλα επαναλαμβάνονται, γεγονός που δεν θα αποτραπεί ούτε από τη νέα νομοθεσία, δεδομένου ότι δεν υπάρχουν ευρωπαϊκοί νόμοι σχεδιασμένοι με στόχο την πρόληψη της εγκληματικής δραστηριότητας. Ωστόσο, οι εν λόγω κανόνες θα συνδράμουν στο να διασφαλιστεί ότι, όταν παρουσιάζονται αυτά τα σκάνδαλα, θα είναι ευκολότερη η ανίχνευση των ουσιών που έχουν προσμειχθεί.
<P>
Κρίνω επίσης ως καλή εξέλιξη το ότι οι παρασκευαστές ζωοτροφών μπορούν να παρέχουν προαιρετικά περισσότερες πληροφορίες, ενώ θεωρώ εξαίρετη την πρόταση ότι οι εν λόγω πληροφορίες, εφόσον παρέχονται, πρέπει να είναι επιστημονικά τεκμηριωμένες. Είμαι της γνώμης ότι ο εν λόγω νέος νόμος για τις ζωοτροφές βελτιώνει σημαντικά το επίπεδο προστασίας και ότι η φθίνουσα σειρά παρέχει στους γεωργούς τη δυνατότητα να γνωρίζουν τις αναλογίες κάθε συστατικού των ζωοτροφών καθώς και τις καλύτερες ζωοτροφές για τα ζώα τους, και να επιλέγουν αναλόγως.
<P>
Εκφράζω και πάλι τις ευχαριστίες μου προς όλους όσοι συνέβαλαν στην εξαίρετη ποιότητα της εν λόγω έκθεσης.
<SPEAKER ID="011" NAME="Rosa Miguélez Ramos" LANGUAGE="ES">
Κύριε Πρόεδρε, Επίτροπε, όπως ήδη έπραξα στην Επιτροπή Γεωργίας και Ανάπτυξης της Υπαίθρου, θα ήθελα, καταρχήν, να συγχαρώ τον εισηγητή, τους σκιώδεις εισηγητές των άλλων πολιτικών ομάδων καθώς και το Συμβούλιο για την εργασία τους.
<P>
" εν λόγω εργασία μας επέτρεψε να καταλήξουμε σε συμφωνία στην πρώτη ανάγνωση, ενώ, επιπλέον, αποτέλεσε εξαιρετική βαθμιαία προσέγγιση σε ό,τι αφορά τη διαδικασία συναπόφασης η οποία θα καταστεί τυπική πρακτική στην επιτροπή μας στο εγγύς μέλλον.
<P>
Κυρίες και κύριοι, επί του παρόντος, η νομοθεσία σχετικά με την κυκλοφορία πρώτων υλών για ζωοτροφές και σύνθετες ζωοτροφές για ζώα, συμπεριλαμβανομένων των ζώων συντροφιάς - τομέας που αντιστοιχεί σε περίπου 50 δισεκατομμύρια ευρώ σε κοινοτικό επίπεδο - ρυθμίζεται από αρκετές οδηγίες και 50 περίπου τροποποιήσεις και εκτελεστικές πράξεις.
<P>
" απλοποίηση της νομοθεσίας και η εναρμονισμένη εφαρμογή της είναι οι κύριοι στόχοι που αναμένεται χωρίς αμφιβολία ότι θα επιτευχθούν από τον εν λόγω κανονισμό.
<P>
" Επιτροπή Γεωργίας και Ανάπτυξης της Υπαίθρου του Κοινοβουλίου έχει ήδη συζητήσει το θέμα της διάθεσης στην αγορά των ζωοτροφών, το 2006. Θυμόμαστε όλοι ότι ζητήσαμε ομόφωνα από την Ευρωπαϊκή Επιτροπή να καταβάλλει προσπάθειες, στο πλαίσιο μελλοντικής επανεξέτασης, προς την κατεύθυνση της εξεύρεσης δίκαιας ισορροπίας μεταξύ των συμφερόντων των γεωργών όσον αφορά την απόκτηση αναλυτικών πληροφοριών σχετικά με τα συστατικά των ζωοτροφών αφενός και των συμφερόντων της βιομηχανίας σε ό,τι αφορά την επαρκή προστασία της τεχνογνωσίας της αφετέρου.
<P>
" συμβιβαστική λύση που επιτεύχθηκε όσον αφορά τα βασικά ευαίσθητα σημεία της πρότασης της Επιτροπής, η ανοικτή δήλωση των πρώτων υλών και η δημιουργία ενός κοινοτικού καταλόγου πρώτων υλών αντικατοπτρίζουν σωστά, κατά τη γνώμη μου, την εν λόγω ισορροπία. Απόδειξη αυτού είναι η καλή υποδοχή της συμβιβαστικής λύσης από όλα τα ενδιαφερόμενα μέρη.
<P>
Πράγματι, μέσω της ανοικτής δήλωσης, η συμβιβαστική λύση προστατεύει τα δικαιώματα πληροφόρησης των αγοραστών καθώς και τα δικαιώματα των παρασκευαστών να παραμένουν κάτοχοι της τεχνογνωσίας τους μέσω της υπόδειξης ότι οι πληροφορίες πρέπει να παρέχονται με την επιφύλαξη της οδηγίας 2004 περί των δικαιωμάτων πνευματικής ιδιοκτησίας.
<P>
Δεν υπάρχει αμφιβολία, κυρίες και κύριοι, ότι στο πλαίσιο μιας σχέσης εμπιστοσύνης μεταξύ προμηθευτή και χρήστη, η σύσταση της ζωοτροφής πρέπει να κοινοποιείται, αλλά δεν θα ήταν λογικό να υποχρεούται ο προμηθευτής να κοινοποιεί τη συνταγή στον πρώτο τυχόντα πελάτη. Πολλοί από μας πίνουμε Coca-Cola για πολλά χρόνια. Αν και δεν γνωρίζουμε τη συνταγή της, αυτό δεν σημαίνει ότι αμφισβητούμε την τήρηση των χαρακτηριστικών και των προτύπων ποιότητας του προϊόντος.
<P>
" προαναφερθείσα απόφαση του Ευρωπαϊκού Δικαστηρίου ορίζει αυστηρά ότι η υποχρέωση ενημέρωσης των πελατών σχετικά με την ακριβή σύσταση των ζωοτροφών, εάν αυτοί το ζητήσουν, δεν δικαιολογείται από τον επιθυμητό στόχο προστασίας της υγείας.
<P>
Λαμβανομένης υπόψη της εν λόγω απόφασης, πρέπει να σας υπενθυμίσω ότι η αρμόδια αρχή θα έχει πρόσβαση στην ακριβή σύσταση ανά πάσα στιγμή και, όπως ορίζεται στη συμβιβαστική λύση που επιτεύχθηκε, τυχόν περίπτωση έκτακτης ανάγκης που σχετίζεται με την υγεία των ανθρώπων ή των ζώων ή με το περιβάλλον θα έχει ως αποτέλεσμα οι αγοραστές να δικαιούνται πρόσβαση σε ακριβείς πληροφορίες σχετικά με τη σύσταση της οικείας ζωοτροφής, εφόσον ληφθούν υπόψη όλα τα νόμιμα δικαιώματα των παρασκευαστών και των αγοραστών.
<P>
Σε ό,τι αφορά τον κατάλογο ορθών πρακτικών επισήμανσης, παραμένει προαιρετικός για τους επαγγελματίες του τομέα, χωρίς, οποτεδήποτε, να καθίσταται κατάλογος των πρώτων υλών για την παρασκευή σύνθετων ζωοτροφών, δεδομένου ότι δεν ζητήθηκε κάτι τέτοιο.
<P>
Ο νόμος θα περιλαμβάνει, κατόπιν αιτήματος του Ευρωπαϊκού Κοινοβουλίου, ένα νέο παράρτημα με έναν κατάλογο των πρώτων υλών για ζωοτροφές των οποίων η διάθεση στην αγορά ή η χρήση απαγορεύεται ή τελεί υπό περιορισμούς. Πρόκειται για πληροφορίες, σε μορφή παραρτήματος ή καταλόγου, τις οποίες η Επιτροπή μπορεί να επικαιροποιεί.
<P>
" Σοσιαλιστική Ομάδα στο Ευρωπαϊκό Κοινοβούλιο, την οποία εκπροσωπώ, στηρίζει την επιτευχθείσα συμβιβαστική λύση και δεν έχει καταθέσει τροπολογίες για την ολομέλεια. Στηρίζουμε πλήρως τη θέση όπως παρουσιάστηκε σήμερα στο Κοινοβούλιο και, ως τέτοια, θα ψηφίσουμε υπέρ της.
<SPEAKER ID="012" NAME="Jan Mulder">
εξ ονόματος της Ομάδας ALDE. - (NL) Θα ήθελα, με τη σειρά μου, να ξεκινήσω συγχαίροντας τον εισηγητή, κ. Graefe zu Baringdorf. " Ομάδα Συμμαχία των Δημοκρατών και των Φιλελευθέρων για την Ευρώπη έχει την κοινή πεποίθηση ότι ο συμβιβασμός που επιτεύχθηκε είναι ορθός και, ως εκ τούτου, θα ψηφίσουμε υπέρ του αργότερα σήμερα.
<P>
Αυτό που προέχει είναι η προστασία της πνευματικής ιδιοκτησίας των παρασκευαστών ζωοτροφών για βοοειδή. Εάν όσοι ανήκουμε σε αυτόν τον τομέα θέλουμε καινοτομία - όπως, πράγματι, χθες ψηφίσαμε επί μιας έκθεσης για το κλίμα - υπάρχουν μεγάλα περιθώρια βελτίωσης και στον τομέα των ζωοτροφών για βοοειδή, ούτως ώστε να υπάρξει η δυνατότητα μείωσης των εκπομπών των παντός είδους αερίων που προέρχονται από τα εκτρεφόμενα ζώα. Πρόκειται για μια πρόκληση που πρέπει να αντιμετωπίσουμε εντίμως. Όταν οι παρασκευαστές ζωοτροφών για βοοειδή αποφασίζουν να καινοτομήσουν, δεν πρέπει να παρεμποδίζονται από υπερβολικά αυστηρή νομοθεσία περί δημοσιοποίησης πληροφοριών. Είμαι της γνώμης ότι η δημοσιοποίηση αυτή προστατεύεται, όπως έχει ήδη αναφερθεί και από άλλους, και θα μπορούσε να πραγματοποιείται, για παράδειγμα, κατόπιν αιτήματος της κυβέρνησης ή συγκεκριμένου πελάτη. Δεν υπάρχει τίποτε που να εμποδίζει τους παρασκευαστές ζωοτροφών για βοοειδή να πράττουν κάτι τέτοιο προαιρετικά.
<P>
Το σημαντικότερο θέμα δεν είναι τα συστατικά καθαυτά: η ακριβής διατροφική αξία των ζωοτροφών για βοοειδή είναι πολύ σημαντικότερη, και πρέπει να επισημαίνεται κατάλληλα. Οτιδήποτε αναγράφεται στην ετικέτα, όπως η ενέργεια, οι πρωτεΐνες και τα παρόμοια, είναι πολύτιμες πληροφορίες. Συνοπτικά, η Ομάδα Συμμαχία των Φιλελευθέρων και των Δημοκρατών για την Ευρώπη θα στηρίξει αυτό το συμβιβασμό. Θα επισημάνουμε επίσης στους παρασκευαστές ζωοτροφών για βοοειδή ότι εάν επιθυμούν να καινοτομήσουν, για παράδειγμα, στις παραγωγικές διαδικασίες τους και στη σύνθεση των ζωοτροφών τους για βοοειδή, αυτή είναι μια καλή συμβιβαστική λύση που θα τους βοηθήσει να το κάνουν.
<SPEAKER ID="013" NAME="Andrzej Tomasz Zapałowski" LANGUAGE="PL">
Κύριε Πρόεδρε, η αγορά των ζωοτροφών και η χρήση τους στην παραγωγή ζώων είναι εξαιρετικά σημαντικά θέματα, διότι αφορούν την υγεία εκατοντάδων εκατομμυρίων πολιτών στα κράτη μέλη της ΕΕ.
<P>
Στο παρελθόν είχαμε δυσάρεστες εμπειρίες με τη μορφή ασθενειών των ζώων που οφείλονταν σε ακατάλληλες ζωοτροφές και οι οποίες είχαν τεράστιο υλικό και κοινωνικό κόστος στις χώρες της Κοινότητας. Για αυτό το λόγο ο προσδιορισμός της σύνθεσης των ζωοτροφών είναι επίσης εξαιρετικά σημαντικό στοιχείο όσον αφορά τον περιορισμό της χρήσης ακατάλληλων ζωοτροφών. Εξίσου σημαντική είναι η αποτελεσματική επιβολή των διατάξεων που περιλαμβάνονται στον κανονισμό, ούτως ώστε να μην παραμείνουν γράμμα κενό περιεχομένου.
<P>
Επί του παρόντος, δεδομένου ότι εκατομμύρια ανθρώπων, ακόμη και ολόκληρες χώρες στην Ευρώπη αντιτίθενται στην κατανάλωση τροφίμων που παράγονται με χρήση ζωοτροφών που περιέχουν γενετικά τροποποιημένα φυτά, οι άνθρωποι αυτοί έχουν το δικαίωμα να γνωρίζουν τι συμβαίνει. Συνεπώς, δεν είναι μόνο οι γεωργοί που πρέπει να ενημερώνονται για το περιεχόμενο των ζωοτροφών, αλλά τα εργοστάσια επεξεργασίας τροφίμων πρέπει επίσης να ενημερώνουν τους καταναλωτές σχετικά με αυτό στις ετικέτες των προϊόντων, κάτι που δεν συμβαίνει.
<P>
Αρκετούς μήνες πριν σε αυτή την αίθουσα, συζητήσαμε τον αυξανόμενο αριθμό υπέρβαρων ατόμων στην Ευρώπη. Το συγκεκριμένο πρόβλημα, ωστόσο, άπτεται σε μεγάλο βαθμό ακριβώς του περιεχομένου των ζωοτροφών, διότι είναι αυτό το περιεχόμενο που επηρεάζει σημαντικά την ποιότητα του κρέατος. Είναι πολύ καλό ότι στο σχέδιο κανονισμού δόθηκε ιδιαίτερη προσοχή στην υγιεινή της παραγωγής ζωοτροφών και στο πρόβλημα της προσθήκης μολυσμένων υλών κατά την παραγωγή. " εν λόγω πρακτική έχει χρησιμοποιηθεί ορισμένες φορές από πολλούς παραγωγούς.
<SPEAKER ID="014" NAME="Alyn Smith">
εξ ονόματος της Ομάδας Verts/ALE. - Κύριε Πρόεδρε, θα συγχαρώ κι εγώ με τη σειρά μου το συνάδελφο της ομάδας μου, Friedrich-Wilhelm Graefe zu Baringdorf, ο οποίος εργάστηκε πολύ σκληρά επί ενός φακέλου που πρέπει να είναι από τους πλέον τεχνικούς σε σύγκριση με όλους τους φακέλους που έχουμε ασχοληθεί. Επέδειξε επίσης σολωμόντεια σοφία καταφέρνοντας να ισορροπήσει τις ανάγκες των καταναλωτών και τις πολύ δικαιολογημένες ανάγκες των παρασκευαστών όσον αφορά την προστασία του προϊόντος τους και της πνευματικής ιδιοκτησίας τους.
<P>
Αυτό είναι που θα αποκαλούσα στη χώρα μου ως ένα από τους πλέον κλασικούς φακέλους του Ευρωπαϊκού Κοινοβουλίου. Κοιτώντας τους φιλοξενούμενούς μας στη γαλαρία των επισκεπτών, μπορώ να πω με σιγουριά ότι η επισήμανση των ζωοτροφών δεν είναι από τα πλέον ελκυστικά θέματα που θα μπορούσαν να ακούσουν να συζητούμε σήμερα, αλλά είναι εξαιρετικά σημαντικό θέμα και αποτελεί πραγματικό παράδειγμα θέματος επί του οποίου η συμβολή του Κοινοβουλίου είναι εμφανής, και στο πλαίσιο του οποίου μπορούμε να διασφαλίσουμε την πίστη των καταναλωτών, των πολιτών και των ψηφοφόρων μας στην τροφική αλυσίδα των τροφίμων που καταναλώνουν.
<P>
Είναι σημαντικό να θυμόμαστε από πού προέκυψε το εν λόγω θέμα. " κρίση ΣΕΒ κατέδειξε ότι πρέπει να ρυθμίσουμε τις τροφές με τις οποίες τρέφονται τα ζώα μας. Ο εν λόγω κανονισμός πρέπει να είναι διαφανής, ενώ πρέπει να υπάρχει και ισορροπία μεταξύ των αναγκών των καταναλωτών και των αναγκών των παρασκευαστών, αλλά τα πράγματα μπορεί να μην εξελιχθούν ομαλά. Τα πράγματα δεν εξελίχθηκαν ομαλά στο παρελθόν και πρέπει να φροντίσουμε να μην ξανασυμβεί κάτι τέτοιο. " έκθεση αυτή είναι κρίσιμης σημασίας για την προώθηση του σκοπού αυτού.
<P>
Συμμετείχα σε πολυάριθμες συσκέψεις με τον τομέα των ζωοτροφών στη Σκωτία, καθώς και με ενώσεις καταναλωτών και τους ίδιους τους γεωργούς και διαπίστωσα την ύπαρξη καθολικής σχεδόν υποστήριξης και έγκρισης του τρόπου με τον οποίο προωθούν το ζήτημα η Επιτροπή και το Κοινοβούλιο, και ιδίως για τον εισηγητή μας.
<P>
Ο εν λόγω φάκελος προσφέρει πράγματι προστιθέμενη αξία. Αποτελεί καλό παράδειγμα των εργασιών του Κοινοβουλίου. Συχνά λέμε ότι υπήρξε καλή συνεργασία μεταξύ της Επιτροπής και του Κοινοβουλίου. Στον συγκεκριμένο φάκελο η συνεργασία ήταν πράγματι καλή και το γεγονός ότι κατατίθενται τόσο λίγες τροπολογίες για την εν λόγω έκθεση καταδεικνύει ότι θα ψηφιστεί με μεγάλη πλειοψηφία. " σημερινή ημέρα υπήρξε καλή για το Κοινοβούλιο.
<SPEAKER ID="015" NAME="Witold Tomczak" LANGUAGE="PL">
Κύριε Πρόεδρε, ο συμβιβασμός που επετεύχθη όσον αφορά τις ζωοτροφές παρουσιάζει πράγματι κάποια πλεονεκτήματα - εναρμονίζει και απλοποιεί την κοινοτική νομοθεσία - αλλά έχει και βασικά μειονεκτήματα: δεν παρέχει επαρκείς εγγυήσεις όσον αφορά την ασφάλεια των ζωοτροφών και των τροφίμων, παρέχει ελλιπή προστασία των συμφερόντων των πέντε εκατομμυρίων γεωργών που αναπαράγουν και εκτρέφουν ζώα και δεν προστατεύει επαρκώς την υγεία μας.
<P>
" πρόσβαση των χρηστών ζωοτροφών σε πληροφορίες σχετικά με το περιεχόμενο των ζωοτροφών θα συνεχίσει να είναι περιορισμένη λόγω της προστασίας των δικαιωμάτων πνευματικής ιδιοκτησίας. Εάν ο παραγωγός μιας ζωοτροφής χρησιμοποιεί ένα επικίνδυνο συστατικό, θα συνεχίσουμε να είμαστε ευάλωτοι σε αυτό. Το πρόβλημα των ζωοτροφών αποτελεί μια ακόμη απόδειξη της εσφαλμένης κατεύθυνσης που ακολουθεί η γεωργική πολιτική η οποία, παρά τις δηλώσεις, υποστηρίζει κατά κύριο λόγο τη βιομηχανική γεωργία και, σε μια τέτοια γεωργία, οι γεωργοί δεν υποχρεούνται να έχουν τις δικές τους ζωοτροφές και μπορούν να εκτρέφουν ζώα χρησιμοποιώντας ζωοτροφές που παράγονται από ειδικευμένες επιχειρήσεις. Οι επιχειρήσεις αυτές κινούνται, φυσικά, με βάση το κέρδος και θα βρίσκουν πάντα τον τρόπο να μειώνουν τα κόστη τους, χωρίς απαραιτήτως να λαμβάνουν υπόψη την ασφάλεια των ζώων ή την υγεία μας. Κατά συνέπεια, πρέπει να πολλαπλασιάζουμε τις ειδικές διατάξεις και να αυξάνουμε τον έλεγχο, γεγονός που εισάγει το ζήτημα στη σφαίρα του παραλόγου.
<P>
Δεν είναι καιρός να αναστρέψουμε αυτές τις τάσεις και να επιστρέψουμε στην αειφόρο ανάπτυξη της γεωργίας, στο πλαίσιο της οποίας οι γεωργοί θα έχουν τις δικές τους ζωοτροφές και δεν θα εκτίθενται στις απώλειες που οφείλονται στις διοξίνες ή στη ΣΕΒ; Πρόοδος στη γεωργία δε σημαίνει υποχρεωτικά συγκέντρωση της παραγωγής ή συγκέντρωση της παραγωγής ζωοτροφών. Πρέπει να έχουμε υπόψη μας ότι στην ΕΕ υπάρχουν επί του παρόντος 15 εκατομμύρια αγροκτήματα, 95% των οποίων είναι μικρά και μεσαίου μεγέθους. Τα περισσότερα από αυτά μπορούν να ακολουθήσουν το μοντέλο της αειφορίας για το καλό των γεωργών, του περιβάλλοντος και όλων μας. Το μόνο που πρέπει να κάνουμε είναι να αλλάξουμε ριζικά την προσέγγισή μας όσον αφορά τη γεωργία και ταυτόχρονα να αλλάξουμε την προσέγγισή μας σε ό,τι αφορά την τρέχουσα κοινή γεωργική πολιτική.
<SPEAKER ID="016" NAME="Jean-Claude Martinez" AFFILIATION="NI">
(FR) Κύριε Πρόεδρε, το καλό με τα ζώα είναι ότι τα χρόνια περνούν και τα προβλήματα παραμένουν τα ίδια. Για παράδειγμα, πάντα αναφέρουμε τις παγίδες που έχουν σιαγόνες όταν συζητούμε για τα άγρια ζώα, ενώ το ζήτημα της μεταφοράς, της εκτροφής και της διατροφής πάντα ανακύπτει όσον αφορά τα εκτρεφόμενα ζώα. Οι ζωοτροφές είναι κλασική περίπτωση· πρόκειται για ένα συνονθύλευμα από σκουπίδια. Γίνεται χρήση αντιβιοτικών, clenbuterol, αυξητικών ορμονών, ακόμη και υπολειμμάτων άλλων ζώων, και αυτό ήταν όλο κι όλο το πρόβλημα των μολυσμένων ζωοτροφών του "νωμένου Βασιλείου από τη δεκαετία του 1990.
<P>
Ωστόσο, μας λένε σήμερα ότι η εποχή των ανθυγιεινών τροφών έχει παρέλθει. Μετά από μια οδηγία του 2002 και μια απόφαση του Ευρωπαϊκού Δικαστηρίου του 2005 υπάρχει, πλέον, η επιθυμία συμβιβασμού της αγοράς και του κέρδους - που ονομάζεται πνευματική ιδιοκτησία - με την ασφάλεια των καταναλωτών.
<P>
Έτσι, είμαστε σήμερα εξοπλισμένοι με ένα κανονισμό. Μέσω του κλασικού εργαλείο της επισήμανσης, όλα τα συστατικά θα αναγράφονται, κατά φθίνουσα σειρά βάρους, ενώ θα υπάρχει και μια ανοικτή δήλωση, ένα παράρτημα III και ανοχή +/-15%. Επιπλέον, οι πλέον δύσπιστοι από μας θα έχουμε ακόμη και τη δυνατότητα να ζητούμε την ακριβή σύνθεση.
<P>
Μόνο δύο μεγάλα ζητήματα παραμένουν ανοικτά. Το πρώτο αφορά τα εισαγόμενα ζώα που δεν έχουν επισημανθεί. Ο κ. Parish είναι εδώ· εκδήλωσε μεγάλο ενδιαφέρον για τα ζώα που έρχονται από τη Βραζίλία, τα οποία δεν είναι επισημασμένα και τα οποία έχουν εκτραφεί με clenbuterol. Όταν τίθεται το ζήτημα της ασφάλειας των εν λόγω ζώων, δεν γνωρίζουμε και πολλά.
<P>
Κατόπιν, υπάρχει και το μεγάλο ζήτημα των εισαγόμενων ζωοτροφών, δηλαδή, των πρώτων υλών που εισάγονται από την αμερικανική ήπειρο από τη δεκαετία του 1960. Στη δεκαετία του 1960, οι ζωοτροφές αυτές εισάγονταν με τη μορφή ζωοτροφών από γλουτένη καλαμποκιού (corn gluten feed) - μελάσα, κατάλοιπα ελαιούχων σπόρων - και, σήμερα, εισάγονται με τη μορφή διαγονιδιακής σόγιας από την Αργεντινή, την Παραγουάη και τη Βραζιλία, και γενετικώς τροποποιημένου αραβόσιτου από τον Καναδά και τις "ΠΑ. Και αυτό γιατί, τολμώ να το πω, ο κόσμος είναι κατά των τοπικών γενετικώς τροποποιημένων οργανισμών (ΓΤΟ), αλλά όχι κατά των εισαγόμενων ΓΤΟ.
<P>
Το γεγονός είναι ότι εδώ μιλούμε για τα δύο τρίτα περίπου των ζωοτροφών των κοπαδιών μας, και αυτό συνιστά πραγματικό ζήτημα υγείας. Το μεμονωμένο ζήτημα της ασφάλειας της ευρωπαϊκής υγείας σκιάζει το ευρύτερο ζήτημα των κινδύνων για την παγκόσμια υγεία, λόγω της συμφωνίας του Γύρου της Ουρουγουάης και της συμφωνίας Blair House που μας υποχρεώνουν να εισάγουμε ελαιούχους σπόρους προκειμένου να θρέψουμε τα δύο τρίτα των κοπαδιών μας.
<SPEAKER ID="017" NAME="Neil Parish" AFFILIATION="PPE-DE">
Κύριε Πρόεδρε, θα ήθελα να συγχαρώ τον Επίτροπο και τον κ. Mr Graefe zu Baringdorf για την εξαιρετική εργασία τους και την καλή συνεργασία μας.
<P>
Επιτρέψτε μου να πω στους δύο τελευταίους προλαλήσαντες και στους φιλοξενούμενούς μας στη γαλαρία: μπορείτε να γευματίσετε ήσυχοι σήμερα διότι, αν πρόκειται να πιστέψουμε τους δύο τελευταίους ομιλητές, απ' ότι μπορώ να δω δεν υπάρχει πλέον ασφαλής τροφή πουθενά!
<P>
" ουσία αυτού του νόμου είναι να εγγυηθεί την ασφάλεια των τροφών που καταναλώνουμε, και, φυσικά, αυτό που τρώνε τα ζώα μας είναι ουσιαστικής σημασίας διότι κι εμείς τρεφόμαστε με αυτά. Γνωρίζω ότι αυτή η προσέγγιση είναι πολύ απλουστευτική, αλλά για αυτό το λόγο βρισκόμαστε εδώ.
<P>
Ναι, διαπράξαμε σφάλματα στο παρελθόν, και πρώτος παραδέχομαι ότι η διατροφή των βοοειδών με κρεατάλευρα και οστεάλευρα προκάλεσε το πρόβλημα της ΣΕΒ - γεγονός που μας συντάραξε όλους - και αυτός είναι ο λόγος που προωθούμε αυτό το νόμο.
<P>
" συζήτηση αυτή τώρα δεν αφορά το εάν πρέπει να έχουμε διαφάνεια και να αναγράφουμε τα συστατικά στην ετικέτα, διότι τα συστατικά θα αναγράφονται. Το πρόβλημα των παρασκευαστών ήταν εάν θα έπρεπε να αναγράφουν τα ακριβή ποσοστά, διότι κάποιος θα μπορούσε, στη συνέχεια, να αντιγράψει τη συγκεκριμένη ζωοτροφή και να παρασκευάσει το ακριβές αντίγραφό της.
<P>
Αυτό είναι το σημείο στο οποίο η συμβιβαστική λύση και η εργασία του κ. Graefe zu Baringdorf, της Επιτροπής και του Συμβουλίου αποδείχθηκαν τόσο καλά, διότι έχουμε φθάσει πλέον σε μία κατάσταση όπου μπορούμε πραγματικά να εμπιστευόμαστε τις ζωοτροφές μας. Εάν έχετε δει πρόσφατα τα προβλήματα που αντιμετωπίσαμε στην Ευρώπη - και είχαμε προβλήματα με τις ζωοτροφές σε διάφορες χώρες - αυτά δεν οφείλονται σε σφάλματα στο σύστημα και στις διαδικασίες επισήμανσης, αλλά στο ότι οι εταιρείες παρανόμησαν.
<P>
Συνεπώς, πρέπει να διασφαλίσουμε όχι μόνο ότι ο συγκεκριμένος νόμος είναι ορθός, αλλά και ότι η Επιτροπή και τα κράτη μέλη παρακολουθούν την τήρηση του και ελέγχουν τις εταιρείες ζωοτροφών ώστε να βεβαιώνονται ότι αυτές δεν παραβαίνουν τους κανόνες, διότι, επαναλαμβάνω, οι άνθρωποι και οι καταναλωτές πρέπει να έχουν εμπιστοσύνη στα τρόφιμά μας.
<P>
Θα σας έλεγα ότι τα ευρωπαϊκά τρόφιμα είναι στο μέγιστο δυνατό βαθμό ασφαλή, αλλά δεν πρέπει ποτέ να χαλαρώνουμε τις προσπάθειές μας ώστε να βεβαιωνόμαστε ότι οι καταναλωτές μας είναι απόλυτα ικανοποιημένοι σχετικά με την ασφάλεια των τροφίμων τους. Θα ήθελα να πω στους φιλοξενούμενούς μας: μπορείτε να γευματίσετε και να είστε σίγουροι ότι το γεύμα σας είναι ασφαλές!
<SPEAKER ID="018" NAME="Bogdan Golik" AFFILIATION="PSE">
(PL) Κύριε Πρόεδρε, Επίτροπε, συγχαίρω από καρδίας τον κ. Graefe zu Baringdorf για μια ακόμη εξαίρετη έκθεση.
<P>
Οι προσπάθειες απλοποίησης της ισχύουσας νομοθεσίας στο πεδίο του μάρκετινγκ και της χρήσης ζωοτροφών και στο πεδίο των απαιτούμενων και των συμπληρωματικών πληροφοριών που αναγράφονται στη συσκευασία και στα έγγραφα μεταφοράς είναι δικαιολογημένες.
<P>
Είναι βέβαιο ότι η απλοποίηση των τεχνικών διατάξεων και η διεύρυνση των αμιγώς διοικητικών διατάξεων θα έχουν ωφέλιμη επίδραση στην ανάπτυξη της ανταγωνιστικότητας του ευρωπαϊκού τομέα ζωοτροφών και στην ασφάλεια των τροφίμων για την οποία μόλις μίλησε ο κ. Parish. Είμαι βέβαιος ότι η εν λόγω υπόθεση δικαιώνεται αφ εαυτής.
<P>
Εντούτοις, θα ήθελα, σε αυτό το σημείο, να επιστήσω την προσοχή σε ένα ζήτημα που είναι ενδεχομένως προβληματικό. Πιστεύω ότι η υποχρέωση επισήμανσης των προϊόντων με ένα τηλεφωνικό αριθμό δωρεάν κλήσης για τους μικρούς και μεσαίου μεγέθους παραγωγούς ζωοτροφών για ζώα συντροφιάς δεν είναι απαραίτητη. " εισαγωγή αυτής της διάταξης μπορεί να προκαλέσει υπερβολική οικονομική επιβάρυνση στους εν λόγω μικρομεσαίους παραγωγούς, και η πλειονότητα των παραγωγών εμπίπτουν σε αυτές τις δύο κατηγορίες.
<P>
Εν συνόψει, θα ήθελα να τονίσω ότι πρέπει να καταβάλουμε προσπάθειες για την απλοποίηση του συνόλου της νομοθεσίας στο πεδίο του μάρκετινγκ και της χρήσης ζωοτροφών. Στο πλαίσιο αυτής της προσπάθειας, πρέπει να δοθεί προσοχή στην ασφάλεια. Ωστόσο, η εισαγωγή αντικρουόμενων διατάξεων που έχουν ως αποτέλεσμα υπερβολικά κόστη ενδέχεται να επηρεάσει αρνητικά εκείνες ακριβώς τις μικρές επιχειρήσεις που παράγουν προϊόντα για τις τοπικές αγορές.
<SPEAKER ID="019" NAME="Samuli Pohjamo" AFFILIATION="ALDE">
(FI) Κύριε Πρόεδρε, Επίτροπε, κυρίες και κύριοι, θα ήθελα, καταρχήν, να ευχαριστήσω κι εγώ τον εισηγητή, κ. zu Baringdorf, για τη διεξοδική εργασία του κατά την προετοιμασία για αυτή τη συζήτηση.
<P>
" ασφάλεια των τροφίμων στην ΕΕ επλήγη από πολλές κρίσεις τα τελευταία χρόνια, όπως η κρίση της ΣΕΒ και αρκετά σκάνδαλα με διοξίνες, η τελευταία εκ των οποίων ξέσπασε το περασμένο Φθινόπωρο. Διαπιστώθηκε συχνά ότι οι αιτίες των κρίσεων αυτών ήταν οι μολυσμένες ζωοτροφές, λόγω αμέλειας ή ακόμη και εγκληματικής δραστηριότητας. Ο εν λόγω κανονισμός για την απλοποίηση και αποσαφήνιση της νομοθεσίας είναι ευπρόσδεκτος. Ο κανονισμός αυτός πρέπει να ενισχύσει την εμπιστοσύνη των καταναλωτών σε ολόκληρη την ευρωπαϊκή τροφική αλυσίδα. Οι καταναλωτές πρέπει να προστατευτούν και πρέπει να έχουν τη δυνατότητα να γνωρίζουν τον τόπο και τον τρόπο παραγωγής των τροφίμων που αγοράζουν.
<P>
Ένας άλλος στόχος είναι η νομική προστασία των γεωργών. Oι γεωργοί πρέπει να επιλεγούν βάσει της επισήμανσης, και πρέπει να μπορούν να εμπιστεύονται την άριστη ποιότητα των ζωοτροφών. Επίσης, πρέπει να προστατεύονται τα δικαιώματα παρασκευής των παραγωγών ζωοτροφών, όπως προείπε ο κ. Mulder.
<P>
Σε πολλά κράτη μέλη, η κατάσταση τελεί υπό επαρκή έλεγχο, αλλά ο κανονισμός που έχουμε ενώπιόν μας, ο οποίος θα καταστήσει την επισήμανση σαφέστερη και θα διευκολύνει την ανιχνευσιμότητα της προέλευσης των ζωοτροφών, είναι απαραίτητος ώστε να διασφαλιστεί η διευθέτηση της κατάστασης σε ολόκληρη την ΕΕ, καθώς και για να τεθεί ένα τέλος όσον αφορά τις διάφορες απόψεων όταν πρόκειται για ερμηνεία των κανονισμών.
<P>
Θα ήθελα, ωστόσο, να επισημάνω το κρίσιμης σημασίας ζήτημα, όσον αφορά τον παρόντα κανονισμό και άλλους, της ορθής εφαρμογής και παρακολούθησης. Οι σαφείς και ακριβείς κανονισμοί δεν πρόκειται να βοηθήσουν παρά μόνο στο βαθμό που εφαρμόζονται στην πράξη. Κατά την παρακολούθηση της ποιότητας των ζωοτροφών, πρέπει να διασφαλίζεται η ασφάλεια και η καταλληλότητά τους για το σκοπό για τον οποίο προορίζονται, καθώς και ότι πληρούν τις νομικές απαιτήσεις. Κατ' αυτόν τον τρόπο, μπορούμε να βελτιώσουμε την ασφάλεια ολόκληρης της τροφικής αλυσίδας και να προστατεύσουμε τους καταναλωτές.
<SPEAKER ID="020" NAME="Giovanni Robusti" AFFILIATION="UEN">
(IT) Κύριε Πρόεδρε, Επίτροπε, κυρίες και κύριοι, πριν από λίγα χρόνια στην Ιταλία, υπήρξε ο ισχυρισμός ότι οι τροφές που αναμειγνύονταν στον χώρο στέγασης των ζώων από τους γεωργούς έπρεπε να θεωρούνται ζωοτροφές, και, ως εκ τούτου, οι χώροι στέγασης των ζώων έπρεπε να θεωρούνται εργοστάσια ζωοτροφών. Οι γεωργικοί παραγωγοί δεν θα μπορούσαν ποτέ να συμμορφωθούν με τους περίπλοκους κανονισμούς για την υγεία, τη HACCP (αναλύσεις κινδύνου και κρίσιμα σημεία ελέγχου) και την ανιχνευσιμότητα, και θα υποχρεώνονταν, κατά συνέπεια, να αγοράζουν από πραγματικά εργοστάσια ζωοτροφών τις τροφές που παρασκευάζονταν για αιώνες στα αγροκτήματα τους. Εκείνη την εποχή καταφέραμε να αποφύγουμε αυτή την παγίδα.
<P>
Στην έκθεση για την οποία συζητούμε σήμερα υπάρχει ορισμός των ζωοτροφών, αλλά όχι των εργοστασίων ζωοτροφών. Για να μην κατηγορηθεί ξανά η Ευρώπη, πρέπει να καταστεί απολύτως σαφές ότι οι τροφές που προορίζονται για εκτρεφόμενα ζώα, και των οποίων η ανάμειξη λαμβάνει χώρα στις εγκαταστάσεις της εταιρείας των εκτρεφόμενων ζώων, δεν αποτελούν ζωοτροφές, αλλά απλώς αυτοσχέδια ανάμειξη τροφών και πρώτων υλών που παράγονται απευθείας στους αγρούς, καθώς και ότι η γεωργική επιχείρηση δεν είναι εργοστάσιο ζωοτροφών. Ίσως να πρόκειται για μεροληπτική θέση, αλλά πρέπει να είναι κανείς πολύ προσεκτικός όταν οι ερμηνείες έχουν σημαντικές οικονομικές συνέπειες.
<SPEAKER ID="021" NAME="Jim Allister" AFFILIATION="NI">
Κύριε πρόεδρε, μετά τη μόλυνση των διοξινών στη Δημοκρατία της Ιρλανδίας, η οποία είχε ως αποτέλεσμα τόσο μεγάλες απώλειες εις βάρος αθώων παραγωγών και επεξεργαστών ζωοτροφών στη βόρειο Ιρλανδία, συζητήσαμε νέα μέτρα σχετικά με την επισήμανση των ζωοτροφών.
<P>
Το προφανές ερώτημα για μένα είναι το εξής: θα προφύλασσε κάποια από αυτές τις προτάσεις τους παραγωγούς μου από τις παρούσες απώλειές τους; Δυστυχώς, η απάντηση είναι 'όχι'. Φυσικά, οι εν λόγω προτάσεις θα επιβάλουν μεγαλύτερη διαφάνεια, γεγονός που είναι, καθαυτό, καλό, αλλά μόνον σε ό,τι αφορά τις κοινοτικές ζωοτροφές που παρέχονται στα ζώα εντός της ΕΕ και όχι όσον αφορά τις ζωοτροφές που παρέχονται σε ζώα των οποίων το κρέας εισάγουμε, στη συνέχεια, στην ΕΕ.
<P>
" παροχή μέγιστης πληροφόρησης όσον αφορά την ακριβή σύνθεση των ζωοτροφών είναι σωστή και κατανοητή, αλλά δεν πρέπει να υπονομεύσουμε τα δικαιώματα πνευματικής ιδιοκτησίας κατά τέτοιον τρόπο ώστε να καταστούν άνευ σημασίας. Από αυτή την άποψη, διατηρώ ακόμη κάποιες επιφυλάξεις σχετικά με κάποιες πτυχές των λόγω προτάσεων. Τα σύνθετα μείγματα αποτελούν εμπορικά μυστικά που βασίζονται σε χρόνια έρευνας και δοκιμών. Πρέπει να προστατευτούν επαρκώς.
<P>
Ελπίζω ότι το περιθώριο 15% στην ακρίβεια περιγραφής θα είναι αρκετό. Εγώ, τουλάχιστον, δεν επιθυμώ να δω στην εκλογική μου περιφέρεια εγκαταστάσεις παραγωγής ζωοτροφών στις οποίες έχει καταβληθεί σκληρή εργασία και έχουν γίνει σημαντικές επενδύσεις στην παραγωγή προϊόντων άριστης ποιότητας, να υφίστανται τις συνέπειες της αισχροκέρδειας και της εισβολής παρασκευαστών με έδρα περιοχές φθηνότερης παραγωγής, εντός ή εκτός της ΕΕ.
<P>
Ελπίζω ότι αυτός ο κανονισμός δεν θα τύχει κακής μεταχείρισης ή κατάχρησης από αυτήν την άποψη. Είναι,οι γεωργοί δικαιούνται να έχουν πρόσβαση στο μέγιστο δυνατό αριθμό πληροφοριών όσον αφορά το περιεχόμενο των σύνθετων ζωοτροφών, αλλά εντός των ορίων που επιβάλλει η διαφύλαξη της βιωσιμότητας και του μέλλοντος των εγκαταστάσεων ζωοτροφών απ' όπου τις αγοράζουν.
<SPEAKER ID="022" NAME="Esther de Lange" AFFILIATION="PPE-DE">
(NL) Θα ήθελα να επαναλάβω όλους τους επαίνους που απευθύνθηκαν στον εισηγητή μας. Δεν είναι ανάγκη να το πω, η δημόσια υγεία και η υγεία των ζώων πρέπει να βρίσκονται στο επίκεντρο της νομοθεσίας σχετικά με τις ζωοτροφές των βοοειδών. Αυτό σημαίνει διαμόρφωση σαφών κανόνων όσον αφορά τη χρήση και την επισήμανση των πρώτων υλών. Οι εν λόγω κανόνες, ωστόσο, πρέπει να παραμείνουν εύχρηστοι και να μην οδηγούν σε μεγαλύτερο διοικητικό φορτίο ή, όπως έχει ήδη αναφερθεί, να μην θέτουν σε κίνδυνο την πνευματική ιδιοκτησία των παρασκευαστών. Θα συνεχίσουμε να παρακολουθούμε το ζήτημα με κριτική ματιά, αλλά απ' ό,τι φαίνεται ο νέος κανονισμός θα ικανοποιεί τις εν λόγω απαιτήσεις.
<P>
Θα ήθελα να κάνω μια παρατήρηση όσον αφορά τον έλεγχο. Να επαναλάβω για μια ακόμη φορά ότι η ορθή εφαρμογή αυτού του νόμου θα εξαρτηθεί από τους αποτελεσματικούς ελέγχους και τις κυρώσεις με σκοπό να διαχωριστεί η ήρα από το στάρι. Ο κανονισμός ορίζει ότι οι κυρώσεις τις οποίες τα κράτη μέλη μπορούν να εφαρμόζουν τα ίδια πρέπει να είναι αποτελεσματικές, αναλογικές και αποτρεπτικές. Θα παρότρυνα την Ευρωπαϊκή Επιτροπή θα παρακολουθεί στενά την κατάσταση στο εγγύς μέλλον ώστε να βεβαιώνεται ότι αυτό συμβαίνει σε όλες τις χώρες της ΕΕ. Είναι, στο κάτω-κάτω, απαράδεκτο μια χώρα να είναι αυστηρότερη από μια άλλη. Χαρακτηριστικό παράδειγμα είναι, κατά τη γνώμη μου, οι ποινές με αναστολή που εκδόθηκαν αυτή την εβδομάδα, δέκα χρόνια μετά το γεγονός, για το σκάνδαλο των διοξινών στο Βέλγιο.
<P>
Τέλος, θα ήθελα να αναφερθώ σε ένα ζήτημα το οποίο δεν μπορούμε να μη θίξουμε, δηλαδή τη διατροφή με κρεατάλευρο και οστεάλευρο. Μετά τη συναισθηματική ομιλία του πρώτου ομιλητή από τους μη εγγεγραμμένους βουλευτές, εγώ θα περιοριστώ στα γεγονότα. " χρήση κρεατάλευρου και οστεάλευρου στις ζωοτροφές έχει απαγορευτεί από την περίοδο της κρίσης ΣΕΒ. Ωστόσο, στην περίπτωση των πουλερικών, για παράδειγμα, αυτό έχει ως αποτέλεσμα έλλειμμα ζωικής πρωτεΐνης στις ζωοτροφές τους, ανεξαρτήτως της σωστής κριτικής περί της καταστροφής πολύτιμων πρωτεϊνών. Επιπλέον, οι ζωοτροφές συνιστούν μια από τις μεγαλύτερες γενικές δαπάνες για τα πέντε εκατομμύρια εκτροφέων βοοειδών στην ΕΕ για τους οποίους τα πράγματα δεν είναι εύκολα έτσι και αλλιώς.
<P>
Φυσικά, δεν θέλουμε να επιστρέψουμε σε μια κατάσταση στην οποία στις ζωοτροφές καταλήγουν ζωικές πρωτεΐνες από το ίδιο είδος. Κανιβαλισμός: ποτέ ξανά! Πρέπει να διενεργήσουμε δοκιμές προκειμένου να χειριστούμε αυτή την κατάσταση σωστά. " Ευρωπαϊκή Επιτροπή ανέφερε ότι οι εν λόγω δοκιμές θα μπορούσαν να είναι διαθέσιμες εντός του 2009, γεγονός που σημαίνει ότι τα κρεατάλευρα και τα οστεάλευρα θα μπορούσαν να επανεισαχθούν στις ζωοτροφές των πουλερικών ή των χοίρων, για παράδειγμα, κατά τρόπο ασφαλή. Θα επιθυμούσα να ενημερωνόμουν από την Ευρωπαϊκή Επιτροπή σχετικά με τα τελευταία νέα επί του θέματος και με τις σχετικές ενέργειες που μπορούμε να αναμένουμε ότι θα λάβουν χώρα το επόμενο έτος.
<SPEAKER ID="023" NAME="Wiesław Stefan Kuc" AFFILIATION="UEN">
(PL) Κύριε Πρόεδρε, Επίτροπε, η ποιότητα των προϊόντων διατροφής ζωικής προέλευσης (κρέας, αβγά, αλλά) και προστασία των καταναλωτών από την κακή ποιότητα των τροφίμων αποτελεί θέμα κοινοτικού ενδιαφέροντος για πολλά χρόνια.
<P>
Για να είναι τα προϊόντα ζωικής προέλευσης καλής ποιότητας, είναι απαραίτητη η χρήση ζωοτροφών καλής ποιότητας - είναι ο σημαντικότερος παράγοντας - καθώς και η ύπαρξη των κατάλληλων συνθηκών διαβίωσης για τα ζώα. Τα περισσότερα από τα συστατικά των ζωοτροφών παράγονται από την ίδια τη γεωργία, αλλά οι πρόσθετες ύλες που χρησιμοποιούνται είναι συνήθως χημικά προϊόντα. Αυτές οι ύλες είναι που δημιουργούν τις περισσότερες διαμάχες. Ως εκ τούτου, πρέπει να αγωνιστούμε ώστε να δηλώνεται η ακριβής σύνθεση των βιομηχανικών ζωοτροφών. Αυτό δεν έχει καμία σχέση με τα δικαιώματα πνευματικής ιδιοκτησίας και την προστασία τους. Ένα προϊόν προστατεύεται μόνο όταν ένα γραφείο διπλωματών ευρεσιτεχνίας χορηγεί πιστοποιητικό προστασίας.
<P>
Όταν δεν έχουν υποβληθεί σε επαρκείς ελέγχους, οι νέες πρόσθετες ύλες ζωοτροφών ενδέχεται να είναι επιβλαβείς για την υγεία μας, παρότι εξασφαλίζουν τη βέλτιστη ανάπτυξη ή τη βέλτιστη εμφάνιση του προϊόντος. Ένας γεωργός δεν διαθέτει εγκαταστάσεις ελέγχου των ζωοτροφών και μπορεί να βασίζεται μόνο στις πληροφορίες που του παρέχει ο παραγωγός. Δεν πρέπει να ξεχνάμε την κρίση της ΣΕΒ και τις επιπτώσεις από την προσθήκη κρεατάλευρων και οστεάλευρων στις ζωοτροφές. " βιομηχανία θα κάνει τα πάντα για το κέρδος. Αυτός είναι και ο λόγος για τον οποίο στηρίζω την έκθεση του κ. Graefe zu Baringdorf στο σύνολό της.
<SPEAKER ID="024" NAME="Czesław Adam Siekierski" AFFILIATION="PPE-DE">
(PL) Κύριε πρόεδρε, ελπίζω ότι οι προτάσεις που περιλαμβάνονται στη συμβιβαστική δέσμη τροπολογιών που συζητάμε σήμερα θα επιφέρουν την απλοποίηση των διατάξεων στο πεδίο του μάρκετινγκ ζωοτροφών και, ως εκ τούτου, θα ενισχύσουν την ανταγωνιστικότητα του τομέα ζωοτροφών στην ΕΕ. Ελπίζω επίσης ότι οι νέοι κανόνες δεν θα αυξήσουν τα κόστη για τους μικρομεσαίους παραγωγούς μειγμάτων ζωοτροφών.
<P>
Όταν συζητούμε το θέμα της επισήμανσης, πρέπει να θυμόμαστε ότι συχνά το πρόβλημα δεν είναι η έλλειψη πληροφοριών στην ετικέτα του προϊόντος, αλλά η έλλειψη κατανόησης από την πλευρά του συνήθους καταναλωτή. " υπερβολική παροχή πληροφοριών στην ετικέτα ενδέχεται, στην πραγματικότητα, να αποτελέσει εμπόδιο για τον αγοραστή όταν αυτός επιλέγει. Πρέπει, αφενός, να διασφαλίσουμε την πρόσβαση των πολιτών μας στις πληροφορίες και, αφετέρου, να προστατεύσουμε τα δικαιώματα πνευματικής ιδιοκτησίας των παραγωγών.
<P>
Υιοθετώ την ιδέα για την κατάρτιση ενός καταλόγου συστατικών τα οποία δεν πρέπει να χορηγούνται στο ζώα. Ένα είναι σίγουρο -. Δεν μπορούμε να επιτρέψουμε την επανάληψη σκανδάλων που σχετίζονται με τα τρόφιμα. Το μολυσμένο με διοξίνες ιρλανδικό χοιρινό ή η μελαμίνη στο γάλα από την Κίνα αποτελούν παραδείγματα περιστατικών που δεν θα έπρεπε να έχουν συμβεί. Πρέπει να διερωτηθούμε γιατί το σύστημα παρακολούθησης δεν λειτούργησε σωστά και γιατί προέκυψε η μόλυνση.
<P>
Συνεπώς, το σύστημα παρακολούθησης απαιτεί μεγαλύτερη επιτήρηση. Οι διαδικασίες πρέπει να είναι διαφανείς και αδιαμφισβήτητες. Τα πρόστιμα για τη μη συμμόρφωση με το σύστημα παρακολούθησης ή για την παραβίασή του πρέπει να είναι υψηλά, διότι σχετίζονται με την ανθρώπινη υγεία. Παρά το περιστατικό στην Ιρλανδία, θα ήθελα να διαβεβαιώσω όλους ότι στην Ευρώπη οι γεωργοί και οι παραγωγοί συμμορφώνονται με τα υψηλότερα πρότυπα στον κόσμο. " φήμη και η ποιότητα των τροφίμων μας είναι ευρέως αναγνωρισμένα. Τα τρόφιμα στην Ευρώπη είναι ασφαλή.
<SPEAKER ID="025" NAME="Elisabeth Jeggle" AFFILIATION="PPE-DE">
(DE) Κύριε Πρόεδρε, Επίτροπε, επιτρέψτε μου να ξεκινήσω εκφράζοντας τις ειλικρινείς ευχαριστίες μου στον εισηγητή μας, κ. Graefe zu Baringdorf. Όχι μόνο στην παρούσα έκθεση αλλά και επί πολλά έτη κατά το παρελθόν ακολουθεί πάντα μια σαφή γραμμή η οποία στοχεύει σε αυτό που έχουμε επιτύχει σήμερα: τη δημιουργία σαφήνειας για τους γεωργούς και τη θέσπιση σαφών απαιτήσεων στο πεδίο της διάθεσης ζωοτροφών στην αγορά και της χρήσης τους.
<P>
Σήμερα, συζητάμε το δεύτερο στάδιο, το οποίο, αυτό ειδικά, έχει αποσαφηνιστεί ξανά και ξανά. Επίτροπε, χθες το βράδυ, συζητήσαμε το πρώτο στάδιο: την παραγωγή. Θα ήθελα να επιστρέψω σ' αυτό. Ο τύπος της παραγωγής και ο τύπος των ελέγχων επί της παραγωγής είναι τα πλέον σημαντικά προαπαιτούμενα για αυτή την έκθεση, προκειμένου να διασφαλισθεί ότι εντέλει, θα έχουμε υγιείς, ασφαλείς ζωοτροφές από τις οποίες θα παράγουμε υγιή, ασφαλή τρόφιμα.
<P>
Θα ήθελα να επαναλάβω την πεποίθησή μου ότι οι επιχειρήσεις που, εκτός των άλλων, επεξεργάζονται τροφές για να παράγουν ζωοτροφές πρέπει να υπόκεινται σε αυστηρότερο έλεγχο, ότι η έννοια της HACCP θα πρέπει να αποτελεί τη βάση για την εξουσιοδότηση - πιθανώς για την εξουσιοδότηση σε ολόκληρη την Ευρώπη - δεδομένου ότι αυτό το σημείο υπήρξε επίσης προβληματικό τόσο στη χθεσινή όσο και στη σημερινή συζήτηση. Χρειαζόμαστε τους ίδιους ελέγχους για τους ίδιους κινδύνους σε ολόκληρη την Ευρωπαϊκή Ένωση. Αν και δεν μπορούμε ποτέ να αποκλείσουμε τις καταχρήσεις, η εν λόγω έκθεση καθώς και η χθεσινή συζήτηση έχουν θέσει ισχυρά θεμέλια για την ασφάλεια χωρίς υπερβολές. Φυσικά, αυτό είναι ένα ακόμη θέμα το οποίο θίγεται στη σημερινή έκθεση: ότι έχουμε αντλήσει τα μαθήματα από τις εξελίξεις μετά την κρίση της ΣΕΒ και ότι γνωρίζουμε πλέον ότι κάποια πράγματα μπορούν - και πρέπει - να γίνονται διαφορετικά.
<P>
Θα ήθελα να επαναλάβω τις ευχαριστίες μου προς τον εισηγητή μας, ο οποίος συνέταξε σήμερα μια καλή έκθεση με βάση το σύνολο των διαπραγματεύσεων που έλαβαν χώρα εδώ. Ελπίζω το Κοινοβούλιό του να τον στηρίξει εκατό τοις εκατό.
<SPEAKER ID="026" NAME="Véronique Mathieu" AFFILIATION="PPE-DE">
(FR) Κύριε Πρόεδρε, η εξαίρετη έκθεση του συναδέλφου μας - τον οποίο συγχαίρω - επί της οποίας θα ψηφίσουμε σήμερα, είναι σημαντική διότι ο ευρωπαϊκός τομέας ζωοτροφών είναι ένας από τους βασικούς γεωργικούς τομείς μας, τόσο από την άποψη της παραγωγής, δεδομένου ότι αντιστοιχεί στο μισό της γεωργικής παραγωγής στην ΕΕ - 120 εκατομμύρια τόνοι - όσο και από την άποψη του κύκλου εργασιών - 50 δισεκατομμύρια ευρώ περίπου. Στην πραγματικότητα, στην ΕΕ υπάρχουν 5 εκατομμύρια αγρότες και 60 εκατομμύρια νοικοκυριά με ζώα συντροφιάς.
<P>
Κατά το παρελθόν, η ΕΕ συμβιβάστηκε με μια σειρά κρίσεων της υγείας, γεγονός που σημαίνει ότι σήμερα πρέπει να επαγρυπνούμε περισσότερο όσον αφορά τη διαφάνεια προκειμένου να ανταποκριθούμε στις προσδοκίες όχι μόνο των αγροτών, αλλά και των καταναλωτών. Οι διατάξεις που ορίζονται στην εν λόγω έκθεση έχουν το πλεονέκτημα ότι αντιπροσωπεύουν ένα ελάχιστο κόστος για τις βιομηχανίες και ένα μεγάλο όφελος για τους καταναλωτές, οι οποίοι αποδίδουν όλο και μεγαλύτερη σημασία στην ποιότητα των προϊόντων που αγοράζουν. " έγκριση αυτής της έκθεσης θα παράσχει τη δυνατότητα περιορισμού των κινδύνων μέσω της διασφάλισης αγαθών καλύτερης ποιότητας, καλύτερης παρακολούθησης, περισσότερης ανιχνευσιμότητας και καλύτερης πληροφόρησης για τους αγρότες και, ως εκ τούτου, εντέλει, για τους καταναλωτές.
<P>
Σήμερα, με την ανάπτυξη του διεθνούς εμπορίου, είναι ζωτικής σημασίας να ενισχύσουμε όλα τα συστήματα πρόληψης, ούτως ώστε να διασφαλίσουμε ότι οι διατροφικές κρίσεις που βιώσαμε στο παρελθόν δεν θα συμβούν ξανά.
<P>
" εν λόγω έκθεση επέτυχε να συμβιβάσει το δικαίωμα στην πληροφόρηση, ορίζοντας, ταυτόχρονα, με αυστηρότητα τα διατροφικά στοιχεία που πρέπει να αναγράφονται στις ετικέτες, με το δικαίωμα της πνευματικής ιδιοκτησίας που είναι τόσο σημαντικό όταν πρόκειται για τη διατήρηση της ανταγωνιστικότητας των βιομηχανιών μας.
<P>
Πιστεύω ότι οι παρασκευαστές θα πρέπει, στην πραγματικότητα, να υποχρεούνται σε άμεση κοινοποίηση της χρήσης τυχόν νέων πρώτων υλών που χρησιμοποιούνται σε ζωοτροφές, προκειμένου να διασφαλίζεται η διαφάνεια και να διευκολύνονται οι έλεγχοι που διενεργούν οι αρμόδιες αρχές. Κρίσιμης σημασίας είναι, κατά τη γνώμη μου, η συμπερίληψη μιας διαδικασίας έκτακτης ανάγκης, που παρέχει τη δυνατότητα ενσωμάτωσης μιας επικίνδυνης ουσίας στον κατάλογο των απαγορευμένων υλικών.
<P>
Επίσης, η παροχή στους αγρότες της ευκαιρίας να υποβάλουν ερωτήματα στην αρμόδια εθνική αρχή ή στην Ευρωπαϊκή Επιτροπή σε περίπτωση αμφιβολίας σχετικά με έναν άδικο ισχυρισμό παρέχει τη δυνατότητα καλύτερου ελέγχου του συστήματος και προστασίας των καταναλωτών, διαφυλάσσοντας, παράλληλα, το επί ίσοις όροις εμπόριο.
<P>
Ως εκ τούτου, επιθυμώ να εκφράσω την πλήρη στήριξη μου σε αυτή την εξαίρετη έκθεση, διότι η πείρα δείχνει ότι ένας κανονισμός για την επισήμανση των ζωοτροφών που θέτει σε πρώτη προτεραιότητα την ποιότητα, τη διαφάνεια, την ανιχνευσιμότητα και την παρακολούθηση είναι το καλύτερο μέσο πρόληψης μελλοντικών κρίσεων υγείας στην Ευρώπη.
<SPEAKER ID="027" NAME="Mairead McGuinness" AFFILIATION="PPE-DE">
Κύριε Πρόεδρε, θα ήθελα να ευχαριστήσω τον εισηγητή για αυτή την έκθεση η οποία είναι πολύ τεχνική και απαντά στο ερώτημα του Δικαστηρίου σχετικά με την προστασία των δικαιωμάτων των αγροτών και των δικαιωμάτων όσων παράγουν τις ζωοτροφές που α απαντώ στο ευτοί αγοράζουν.
<P>
Στηρίζω την ιδέα ότι τα δικαιώματα πνευματικής ιδιοκτησίας πρέπει να προστατεύονται. Δεν μπορούμε να επιτρέψουμε την αντιγραφή συνταγών από εμπόρους που εισέρχονται και εξέρχονται από την αγορά, οπότε θεωρώ ότι η έκθεση είναι επιτυχημένη απ' αυτή την άποψη.
<P>
Το ζήτημα των αδίστακτων εμπόρων εγέρθηκε σήμερα το πρωί στο πλαίσιο της συζήτησης. " αλήθεια είναι ότι θα ελέγχουμε τη βιομηχανία μόνον εφόσον ελέγχουμε όσους δεν συμμορφώνονται. Αυτό μπορεί να γίνει μόνο μέσω τακτικής παρακολούθησης, επιθεωρήσεις και ελέγχους σε κάθε σημείο της διαδρομής. Είχαμε μια έντονη συζήτηση περί αυτού χθες το βράδυ στο Κοινοβούλιο και άκουσα με χαρά ότι θα πραγματοποιηθούν βελτιώσεις.
<P>
Τέλος, ένα μεγαλύτερο θέμα σχετικά με τη μεταβλητότητα των τιμών των βασικών προϊόντων. Ο Επίτροπος Γεωργίας συμβάλει στην προσπάθειά μας. Αυτό είναι μεγάλο ζήτημα για τη βιομηχανία ζωοτροφών και για τους αγρότες, και είναι ένα ζήτημα που πρέπει να αντιμετωπίσουμε.
<SPEAKER ID="028" NAME="James Nicholson" AFFILIATION="PPE-DE">
Κύριε Πρόεδρε, πρώτον, χαιρετίζω αυτή την έκθεση και επιθυμώ να συγχαρώ τον εισηγητή ο οποίος είναι άξιος επαίνου για την έκθεση και τη σκληρή εργασία του.
<P>
Χρειαζόμαστε πράγματι διαφάνεια και πρέπει να γνωρίζουμε τι περιέχουν οι σύνθετες ζωοτροφές - καμία αμφιβολία περί αυτού. Δεν με ενοχλεί μια εταιρεία να διατηρεί τα δικαιώματα πνευματικής ιδιοκτησίας της εμπιστευτικά. Ωστόσο, τα πρόσφατα γεγονότα στη Δημοκρατία της Ιρλανδίας, με το πρόβλημα των διοξινών, καταδεικνύουν με μεγάλη σαφήνεια σε όλους μας την ανάγκη ελέγχου. Οι γεωργοί μπορούν να συμμορφώνονται με τα υψηλότερα πρότυπα όσον αφορά την εκτροφή ζώων και να κάνουν τα πάντα σωστά αλλά, όπως είδαμε, όλα μπορούν να χαθούν όταν γεγονότα πέραν του ελέγχου τους καταστρέφουν όλη την καλή και σκληρή εργασία τους.
<P>
" σημερινή είναι μια καλή ημέρα για το Kοινοβούλιο και δείχνει τι μπορούμε να επιτύχουμε μέσω της συνεργασίας. Ίσως δείχνει επίσης τι μπορούμε να επιτύχουμε στον τομέα της γεωργίας με σκοπό ένα καλύτερο μέλλον για τους αγρότες σε όλη την ΕΕ.
<P>
Θέλω να εκφράσω τη χαρά μου για την παρουσία εδώ σήμερα το πρωί της Επιτρόπου Fischer Boel και της Επιτρόπου Βασιλείου, διότι είναι πολύ σημαντικό να θίξουμε το θέμα του σοβαρού κινδύνου που διατρέχουν οι αγρότες στη βόρειο Ιρλανδία - πρόκειται για οκτώ αγρότες αυτή τη στιγμή - οι οποίοι χάνουν τα πάντα, διότι το τοπικό Κοινοβούλιο δεν είναι προετοιμασμένο να τους υποστηρίξει.
<SPEAKER ID="029" NAME="Agnes Schierhuber" AFFILIATION="PPE-DE">
(DE) Κύριε Πρόεδρε, Επίτροπε, κυρίες και κύριοι, θα ήθελα να ξεκινήσω εκφράζοντας τις ευχαριστίες μου στον εισηγητή μας, κ. Graefe zu Baringdorf, διότι επέτυχε μια γνήσια λειτουργική συμβιβαστική λύση στην πρώτη ανάγνωση. Κατέστη επίσης δυνατό να συμβιβαστεί η προστασία των καταναλωτών και η ασφάλεια των τροφίμων με την απαραίτητη προστασία της πνευματικής ιδιοκτησίας.
<P>
Οι αγρότες πρέπει να είναι βέβαιοι για το ότι ζωοτροφές που χρησιμοποιούν περιέχουν τα συστατικά που αναγράφονται στην ετικέτα. Οι παραβάσεις στη βιομηχανία ζωοτροφών έχουν προκαλέσει μεγάλες οικονομικές απώλειες στη γεωργία και πολύ πέραν αυτής. Σας ευχαριστώ για μια ακόμη φορά, κ. Graefe zu Baringdorf.
<SPEAKER ID="030" NAME="Avril Doyle" AFFILIATION="PPE-DE">
Κύριε Πρόεδρε, Θα ήθελα να κάνω δύο σύντομες παρατηρήσεις.
<P>
Κατ' αρχήν, ναι, οι καταναλωτές και οι αγρότες εξαρτώνται από τη σαφή και διαφανή επισήμανση, και είμαι υπέρ της τροπολογίας του εισηγητή ώστε να επιτρέπεται στον παρασκευαστή να αρνείται τη δημοσιοποίηση πληροφοριών, εάν είναι σε θέση να αποδείξει ότι τα δικαιώματα πνευματικής ιδιοκτησίας θα μπορούσαν να παραβιαστούν όσον αφορά οποιοδήποτε συστατικό αποτελεί λιγότερο από 2% της μερίδας. Χρειαζόμαστε επειγόντως περισσότερες επενδύσεις στην έρευνα, ιδίως σε ό,τι αφορά τις ζωοτροφές μηρυκαστικών ώστε να μειωθούν οι εκπομπές μεθανίου και οξειδίων του αζώτου.
<P>
Δεύτερον, δεν θα έπρεπε εδώ και πολύ καιρό να έχουμε ορίσει σημεία αναφοράς για λήψη μέτρων με σκοπό την αντιμετώπιση της τυχαίας παρουσίας ελάχιστων επιπέδων γενετικά τροποποιημένων οργανισμών στις ζωοτροφές, αντί του ισχύοντος καθεστώτος μηδενικής ανοχής, το οποίο έχει ως αποτέλεσμα εγκληματικά δυσανάλογη απώλεια φορτίων ζωοτροφών και δημητριακών και εγκληματικά δυσανάλογες κυρώσεις; Αναφέρομαι, φυσικά, στην παρουσία ΓΤΟ για τους οποίους έχει χορηγηθεί άδεια στο παρελθόν από την Ευρωπαϊκή Αρχή για την Ασφάλεια των Τροφίμων (ΕΑΑΤ), ούτως ώστε να αξιολογούνται εξ ορισμού πλήρως όσον αφορά τους κινδύνους, ή ίσως έναν ΓΤΟ για τον οποίον έχει υπάρξει πλήρης χορήγηση άδειας σε άλλη δικαιοδοσία.
<SPEAKER ID="031" NAME="Lutz Goepel" AFFILIATION="PPE-DE">
(DE) Κύριε Πρόεδρε, Επίτροποι, δεν έχω προσθέσω κάτι σχετικά με το περιεχόμενο, δεδομένου ότι έχουν ειπωθεί αρκετά από αυτή την άποψη. Θα ήθελα να ευχαριστήσω τον εισηγητή, ο οποίος επέδειξε μεγάλη καρτερικότητα στο πλαίσιο των τριμερών συσκέψεων.
<P>
Για να φτάσουμε στην εν λόγω έκθεση ο δρόμος υπήρξε μακρύς. Όπως γνωρίζουμε, το Ευρωπαϊκό Δικαστήριο, εξέδωσε απόφαση την οποία ακολούθησε καθαρός, ισότιμος διάλογος. Είχαμε την ευκαιρία να συζητήσουμε αυτή την απόφαση επί μακρόν και, ως εισηγητής, ο κ. Graefe zu Baringdorf απέδειξε ότι είναι εφικτή η επίτευξη ικανοποιητικής λύσης σε μικρό χρονικό διάστημα ως μέρος μιας συμφωνίας πρώτης ανάγνωσης. Διασταύρωσα το ξίφος μου μαζί του αρκετές φορές από το 1994, αλλά η ομαδική εργασία μας υπήρξε πάντοτε δίκαιη και θα ήθελα να τον ευχαριστήσω ακόμη μια φορά για την εργασία του.
<SPEAKER ID="032" NAME="Albert Deß" AFFILIATION="PPE-DE">
(DE) Κύριε Πρόεδρε, δεδομένου ότι δεν είχα αρκετό χρόνο την προηγούμενη φορά, έχω να πω κάποια καινούργια πράγματα. Εάν εκδώσουμε τώρα νέο ευρωπαϊκό νόμο εδώ στο Κοινοβούλιο, βάσει πιθανώς μεγάλης πλειοψηφίας, και το Συμβούλιο αποδεχθεί αυτό το νόμο, θα έχουμε επιτύχει ένα νέο πρότυπο υψηλής ποιότητας στην Ευρώπη.
<P>
Θα ήθελα να ζητήσω από τους δύο παρόντες Επιτρόπους να επιμείνουν σε αυτά τα ευρωπαϊκά πρότυπα στην περίπτωση εισαγωγών ζωοτροφών και τροφίμων και στο μέλλον. " Ευρώπη μπορεί να σταθεί στο ύψος του παγκόσμιου ανταγωνισμού μόνον εάν στις εισαγωγές εφαρμόζονται τα ίδια πρότυπα. Ως εκ τούτου, η Επιτροπή πρέπει επίσης να πιέσει ώστε τα ευρωπαϊκά πρότυπα μας να αποτελέσουν μέρος των διαπραγματεύσεων στο πλαίσιο του ΠΟΕ και να καταστούν παγκόσμιο πρότυπο - τότε δεν θα χρειαστεί να φοβόμαστε τον παγκόσμιο ανταγωνισμό.
<SPEAKER ID="033" NAME="Ανδρούλλα Βασιλείου">
Μέλος της Επιτροπής. - Κύριε Πρόεδρε, θα ήθελα να ευχαριστήσω όλους για τις παρατηρήσεις τους και θα απαντήσω σε ορισμένες από αυτές. Καταρχήν, όσον αφορά το ζήτημα της ασφάλειας, την ασφάλεια των ζωοτροφών εγγυάται ο αρνητικός κατάλογος των πρώτων υλών ζωοτροφών που δεν μπορούν να χρησιμοποιούνται στις ζωοτροφές. Στην πρόταση περιλαμβάνεται ο κατάλογος των πρώτων υλών ζωοτροφών που είναι απαγορευμένες. " Επιτροπή θα επεκτείνει αυτόν τον κατάλογο κάθε φορά που πείθεται ότι είναι απαραίτητο να γίνει προσθήκη.
<P>
Από την άλλη πλευρά, θα ήθελα να σας υπενθυμίσω ότι υπάρχει ένας μεγάλος κατάλογος με τα μέγιστα επίπεδα επιμολυντών, όπως επικίνδυνες μικροτοξίνες, βαρέα μέταλλα και διοξίνες, ο οποίος ισχύει, βάσει της οδηγίας για τις ανεπιθύμητες ουσίες, από το 2002.
<P>
Θα συμφωνήσω με όλους όσοι είπαν, και το επιβεβαίωσα, ότι τα ευρωπαϊκά τρόφιμα είναι ασφαλή. Ωστόσο, όπως ανέφερα χθες το βράδυ στη διάρκεια των συζητήσεων μας, οι νόμοι και οι κανονισμοί έχουν αποτέλεσμα εφόσον τους εφαρμόζουμε, γι' αυτό το λόγο πρέπει να επαγρυπνούμε και να φροντίσουμε ώστε τα κράτη μέλη, οι έμποροι ζωοτροφών και, βέβαια, η Επιτροπή να διασφαλίσουν ότι όλοι συμμορφώνονται με τις υποχρεώσεις τους που αποσκοπούν στην πραγματική εφαρμογή των νόμων και στο να καταδειχθεί ότι πρόκειται για καλούς νόμους.
<P>
Το πρόσφατο περιστατικό με το ιρλανδικό κρέας αναδεικνύει την ανάγκη αυστηρής επιβολής και ελέγχου των νομικών απαιτήσεων, και οι υπηρεσίες μου θα συνεχίσουν να αναζητούν τον τρόπο με τον οποίο αυτό μπορεί να βελτιωθεί. Έχω την πεποίθηση ότι, μόλις τεθούν σε ισχύ οι νέοι κανόνες, η ρύθμιση της αγοράς ζωοτροφών θα βελτιωθεί σημαντικά, προς όφελος των συμφερόντων τόσο των παρασκευαστών ζωοτροφών όσο και των χρηστών.
<P>
Τέλος, είναι σημαντικό να ευχαριστήσω για μια ακόμη φορά τον εισηγητή για την εξαιρετική συμβολή του καθώς και όλους τους βουλευτές για τον εποικοδομητικό και θετικό ρόλο τους στην επίτευξη συμφωνίας επ' αυτής της σημαντικής πρωτοβουλίας.
<SPEAKER ID="034" NAME="Friedrich-Wilhelm Graefe zu Baringdorf" LANGUAGE="DE">
Κύριε Πρόεδρε, Επίτροποι, θα ήθελα να εκφράσω τις ευχαριστίες μου για τα πολλά καλά λόγια που ειπώθηκαν σήμερα. Πιστεύω ότι αυτή είναι μια καλή έκθεση.
<P>
Σε ό,τι αφορά το ζήτημα του εάν είναι εφικτή η πρόληψη της εγκληματικής δραστηριότητας, η εν λόγω έκθεση δεν μπορεί, φυσικά, να κάνει κάτι επ' αυτού, αλλά η βελτιωμένη ένταση των ελέγχων που αυτή προβλέπει μπορεί να αποτρέψει τέτοιου είδους δραστηριότητα. " εγκληματική δραστηριότητα επικεντρώνεται πάντα εκεί όπου βλέπει μια ευκαιρία, όπου βλέπει παραθυράκια του νόμου, και μπορέσαμε τώρα να κλείσουμε κάποια απ' αυτά σε ορισμένους τομείς. Ελπίζω - όπως είπε ο κ. Nicholson - ότι τόσο η βιομηχανία ζωοτροφών όσο και οι αγρότες θα κατανοήσουν ότι εδώ υπάρχει κάτι το οποίο πρέπει να υπερασπιστούμε, ότι έχει σχηματισθεί μια κοινότητα που αγωνίζεται ενάντια σε αυτές τις προσπάθειες απόρριψης τοξικών ουσιών μέσω των ζωοτροφών. Είμαι αρκετά σίγουρος ότι αυτό θα περιορίσει επίσης την εγκληματική δραστηριότητα.
<P>
Θα ήθελα να αποσαφηνίσω για μια ακόμη φορά ότι εδώ δεν δημιουργούμε ειδική διάταξη για την πνευματική ιδιοκτησία, αλλά μάλλον παραπέμπουμε στην ήδη ισχύουσα νομοθεσία,, η οποία ισχύει και σε αυτό το πεδίο. Επιδιώξαμε να αποτρέψουμε την απόκρυψη του καθήκοντος της πληροφόρησης πίσω από αυτά τα δικαιώματα πνευματικής ιδιοκτησίας. Για αυτόν το λόγο πρόκειται για μια καλή διευθέτηση.
<P>
Επιτρέψτε μου να τελειώσω εκφράζοντας τις ευχαριστίες μου στους σκιώδεις εισηγητές. Υπήρξαν και σε αυτή την περίπτωση, όπως είναι φυσικό, διαφωνίες - στο κάτω-κάτω αντιπροσωπεύουμε διαφορετικές απόψεις σε αυτό το Κοινοβούλιο -, αλλά πιστεύω πώς ό,τι δημιουργήσαμε εντέλει έχει τη στήριξη όλων. Θα ήθελα επίσης να ευχαριστήσω τη διοικητική ομάδα της επιτροπής μας - εν προκειμένω τον κ. Emmes - η οποία έκανε εξαιρετική προκαταρκτική εργασία. Παρότι εμείς, τα μέλη του Ευρωπαϊκού Κοινοβουλίου, διαδραματίζουμε πάντα ηγετικό ρόλο στο πολιτικό πεδίο, έχουμε ανάγκη να στηριζόμαστε στην εν λόγω προκαταρκτική εργασία όταν πρόκειται για το διοικητικό πεδίο. Και σε αυτή την περίπτωση, επίσης, η διοικητική εργασία ήταν ιδιαίτερα επιτυχημένη.
<P>
Θα ήθελα να προσθέσω ότι, όταν έχουμε συναπόφαση, ο κοινοβουλευτισμός η διασκέδαση. Υπήρχε πάντα η πεποίθηση ότι η συναπόφαση στον τομέα της γεωργίας θα έκανε τα πράγματα πολύ περισσότερο περίπλοκα και χρονοβόρα. Αυτό δεν αληθεύει, διότι διαπιστώσαμε ότι εάν υπάρχει καλή εργασία, καλή κατανόηση των θεμάτων, καλή προκαταρκτική εργασία και καλοί πολιτικοί αντίπαλοι, τα πράγματα μπορούν να οργανωθούν πολύ γρήγορα. Πιστεύω ότι αυτό αποδεικνύει ότι η εμπειρογνωμοσύνη του Ευρωπαϊκού Κοινοβουλίου μπορεί να χρησιμεύσει, και να συμβάλει, στην εφαρμογή καλής νομοθεσίας.
<SPEAKER ID="035" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα στις 12 το μεσημέρι.

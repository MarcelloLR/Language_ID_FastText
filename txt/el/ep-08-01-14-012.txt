<CHAPTER ID="012">
Διάταξη των εργασιών
<SPEAKER ID="024" NAME="Πρόεδρος">
Το τελικό σχέδιο της ημερήσιας διάταξης , όπως εγκρίθηκε από τη Διάσκεψη των Προέδρων στη συνεδρίασή της την Πέμπτη, 10 Ιανουαρίου 2008, σύμφωνα με τα άρθρα 130 και 131 του Κανονισμού, έχει διανεμηθεί Έχουν προταθεί οι ακόλουθες τροποποιήσεις:
<P>
Δευτέρα:
<P>
Καμία τροποποίηση.
<P>
Τρίτη:
<P>
" Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών ζήτησε να αναβληθεί για μία από τις επόμενες συνεδριάσεις η συζήτηση των εκθέσεων Δημητρίου και Cashman για τους ελέγχους προσώπων στα εξωτερικά σύνορα της ΕΕ.
<SPEAKER ID="025" NAME="Παναγιώτης Δημητρίου" AFFILIATION="PPE-DE">
Κύριε Πρόεδρε, η έκθεση αυτή φαίνεται ότι τυγχάνει επί της ουσίας της, της πλήρους έγκρισης και του Συμβουλίου, όμως υπάρχει διαδικαστικό θέμα επειδή η COREPER δεν έχει συνεδριάσει ακόμη -θα συνεδριάσει νομίζω αύριο ή μεθαύριο- και η Προεδρία της Σλοβενίας έχει ζητήσει, για λόγους διαδικασίας και για λόγους τυπικούς, να αναβληθεί για τη συνεδρίαση της Ολομέλειας προσεχώς στο Βέλγιο. Δεν υπάρχει δε, καμία ένσταση γι' αυτήν την αναβολή.
<P>
(Το Σώμα εγκρίνει την πρόταση).
<P>
Τετάρτη:
<SPEAKER ID="026" NAME="Πρόεδρος">
" Ομάδα της Συμμαχίας των Φιλελευθέρων και Δημοκρατών για την Ευρώπη ζήτησε να ολοκληρωθεί η συζήτηση για τις δηλώσεις του Συμβουλίου και της Επιτροπής σχετικά με την κατάσταση στο Πακιστάν μετά τη δολοφονία της Μπεναζίρ Μπούτο με την υποβολή ψηφισμάτων.
<SPEAKER ID="027" NAME="Graham Watson" AFFILIATION="ALDE">
Κύριε Πρόεδρε, κατά τη διακοπή των εορτών είδαμε αρκετές πολύ ανησυχητικές εξελίξεις στο Πακιστάν, με αποκορύφωμα ασφαλώς τη δολοφονία της Μπεναζίρ Μπούτο.
<P>
Έχουμε την ευκαιρία να συζητήσουμε το θέμα αυτό την τρέχουσα εβδομάδα. Άποψη της Ομάδας μου είναι ότι πρέπει να κλείσουμε τη συζήτησή μας με ένα ψήφισμα, κυρίως διότι πρέπει να πάρουμε θέση στέλνοντας ένα μήνυμα στις πακιστανικές αρχές πριν από την επίσκεψη του κ. Μουσάραφ στην Επιτροπή Εξωτερικών Υποθέσεων του Κοινοβουλίου.
<SPEAKER ID="028" NAME="Πρόεδρος">
Θέλει να μιλήσει κάποιος άλλος υπέρ της πρότασης;
<SPEAKER ID="029" NAME="Daniel Cohn-Bendit" AFFILIATION="Verts/ALE">
(DE) Κύριε Πρόεδρε, κυρίες και κύριοι, δεν θεωρώ σωστό να ολοκληρώνονται σημαντικές συζητήσεις χωρίς ψήφισμα. Το Κοινοβούλιο υπάρχει για να λαμβάνει σαφείς θέσεις κι όχι για να αφήνει απλώς τους προέδρους και κάποιους ομιλητές των Ομάδων να μιλάνε χωρίς να εγκρίνονται ψηφίσματα.
<P>
Θα έρθει εδώ ο κ. Μουσάραφ και πρέπει να γνωρίζει τι σκέφτεται το Σώμα για την κατάσταση στη χώρα του ώστε να μπορέσουμε να συζητήσουμε το θέμα μαζί του. Πιστεύω ότι πρέπει να βρούμε το θάρρος να σταματήσουμε την παλιά συνήθεια της αναβολής της έγκρισης αποφάσεων φοβούμενοι να ενεργήσουμε με αποφασιστικότητα, εγκρίνοντας ένα ψήφισμα.
<P>
(Το Σώμα απορρίπτει την πρόταση)
<SPEAKER ID="030" NAME="Πρόεδρος">
Λόγω της έλλειψης χρόνου ομιλίας στη συνεδρίαση του απογεύματος της Τετάρτης, η Σοσιαλιστική Ομάδα ζήτησε να παραταθούν οι συζητήσεις ως τις 18.00. Με τη σύμφωνη γνώμη του Συμβουλίου, η Ώρα των Ερωτήσεων μπορεί να παραταθεί μέχρι τις 19.30.
<SPEAKER ID="031" NAME="Hannes Swoboda" AFFILIATION="PSE">
(DE) Κύριε Πρόεδρε, είπατε ό,τι χρειαζόταν να ειπωθεί αναφορικά με την αιτιολόγηση. Είναι καλό που δεν συντομεύτηκε έτσι η Ώρα των Ερωτήσεων προς το Συμβούλιο. Ήθελα να σας το επισημάνω αυτό.
<P>
(Το Σώμα εγκρίνει την πρόταση)
<P>
(Εγκρίνεται η διάταξη των εργασιών)

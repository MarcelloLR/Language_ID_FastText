<CHAPTER ID="011">
Δημοσιονομική αστάθεια και αντίκτυπος στην πραγματική οικονομία (συζήτηση)
<SPEAKER ID="180" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με τη δημοσιονομική αστάθεια και τον αντίκτυπο στην πραγματική οικονομία.
<SPEAKER ID="181" NAME="Manuel Lobo Antunes" LANGUAGE="PT">
Κύριε Πρόεδρε, κύριοι Επίτροποι, κυρίες και κύριοι, όπως μπορείτε να φανταστείτε, είναι ακόμα πολύ νωρίς για να αξιολογήσουμε την πρόσφατη αναταραχή στις χρηματοπιστωτικές αγορές. Πρέπει να περιμένουμε πιο συγκεκριμένα οικονομικά στοιχεία και, όπως γνωρίζετε, το Συμβούλιο έχει να συγκληθεί από τον περασμένο Ιούλιο, συμφωνώ όμως με τον κ. Jean-Claude Juncker, Πρόεδρο της Ευρωομάδας, που είπε ότι επί του παρόντος δεν διαφαίνεται κάποιος ορατός αντίκτυπος στις προβλέψεις για την ανάπτυξη στην περιοχή του ευρώ συνολικά.
<P>
" ευρωπαϊκή οικονομία συνέχισε να σημειώνει ισχυρούς ρυθμούς ανάπτυξης, στηριζόμενη σε γερές βάσεις. Φέτος, μάλιστα, σημειώθηκαν πολύ θετικά αποτελέσματα σε ό,τι αφορά τη μείωση των δημοσιονομικών ελλειμμάτων, τη σταθερότητα του ευρώ, την οικονομική ανάπτυξη και την απασχόληση.
<P>
Υπό το πρίσμα αυτό πρέπει να δούμε την πρόσφατη χρηματοπιστωτική αστάθεια, στην οποία αναφέρθηκα προηγουμένως. Αυτό είναι το μόνο που έχω να πω για το θέμα, προς το παρόν. Είμαι βέβαιος ότι στην άτυπη συνάντηση των υπουργών Οικονομίας και Οικονομικών, που προγραμματίζεται για τις 14 και 15 Σεπτεμβρίου, στην πορτογαλική πόλη του Porto, ως είθισται σε αυτές τις συναντήσεις του Συμβουλίου, θα αναλυθούν η οικονομική και χρηματοπιστωτική κατάσταση της Ευρωπαϊκής Ένωσης πιο εμπεριστατωμένα με βάση πολύ πιο πλήρη και επικαιροποιημένα στοιχεία.
<P>
Θέλω να σας διαβεβαιώσω επίσης ότι η πορτογαλική Προεδρία θα συνεχίσει το έργο της εδραίωσης της ενιαίας αγοράς των χρηματοπιστωτικών υπηρεσιών. Επίσης, οι συνεχιζόμενες υψηλές επενδύσεις για τη σύγκλιση των εποπτικών πρακτικών και της συνεχούς βελτίωσης του εποπτικού πλαισίου δείχνουν ότι δεν υποτιμήσαμε τη σημασία ενός πλαισίου που προωθεί τη χρηματοπιστωτική σταθερότητα.
<P>
Τέλος, σε γενικές γραμμές, η Προεδρία δεσμεύεται να συνεχίσει την εφαρμογή της ατζέντας της Λισαβόνας. " εφαρμογή αυτής της ατζέντας αποτελεί την καλύτερη συμβολή που μπορούμε να κομίσουμε στην ενίσχυση του αναπτυξιακού δυναμικού της ευρωπαϊκής οικονομίας και στη διατήρηση γερών βάσεων, και η πορτογαλική Προεδρία μένει πιστή στην ισχυρή της δέσμευση σε αυτόν τον τομέα.
<SPEAKER ID="182" NAME="Joaquín Almunia">
Επιτροπή. - (ES) Κύριε Πρόεδρε, κυρίες και κύριοι, τις τελευταίες εβδομάδες υπήρχαν σοβαρές διακυμάνσεις στις χρηματοπιστωτικές αγορές, που προκλήθηκαν αρχικά από την επιδείνωση της αγοράς ενυπόθηκων δανείων υψηλού κινδύνου στις "νωμένες Πολιτείες.
<P>
" επιδείνωση αυτή επεκτάθηκε σε όλες τις χρηματοπιστωτικές αγορές μέσω χρεογράφων και χρηματοπιστωτικών προϊόντων που υποστηρίζονται από τα εν λόγω ενυπόθηκα δάνεια, τα οποία, τα τελευταία χρόνια, έχουν αποκτηθεί σε μεγάλες ποσότητες από χρηματοπιστωτικούς οργανισμούς σε όλο τον κόσμο.
<P>
Αν εξετάσουμε τις διορθώσεις στις χρηματαγορές τις τελευταίες εβδομάδες, δεν ήταν μεγαλύτερες από προηγούμενες διορθώσεις των χρηματαγορών τα τελευταία δύο χρόνια· ωστόσο, αυτό που συνέβη πρόσφατα είναι ασυνήθιστο διότι οδήγησε σε μια κρίση ρευστότητας στις διατραπεζικές αγορές, πράγμα που υποχρέωσε τις κεντρικές τράπεζες να διοχετεύσουν μεγάλα ποσά χρημάτων. Τα προβλήματα ρευστότητας συνδέονται σαφώς με τη μείωση της εμπιστοσύνης που οφείλεται στην έλλειψη πληροφόρησης σχετικά με την παγκόσμια έκθεση των παραγόντων της αγοράς στα προϊόντα που συνδέονται με τα ενυπόθηκα δάνεια υψηλού κινδύνου της Βόρειας Αμερικής.
<P>
Ο αντίκτυπος αυτών των αναταραχών θα μπορούσε να προχωρήσει πέρα από τα όσα έχουμε δει μέχρι στιγμής και, επομένως, απαιτεί όλη την προσοχή μας και δικαιολογεί απόλυτα τη σημερινή συζήτηση. Είναι ακόμη πολύ νωρίς για να ποσοτικοποιηθούν οι επιπτώσεις αυτής της κρίσης στην πραγματική οικονομία.
<P>
Ο τελικός αντίκτυπος θα εξαρτηθεί κατά κύριο λόγο από τρεις παράγοντες. Καταρχάς, θα πρέπει να δούμε τον άμεσο αντίκτυπο της επιδείνωσης της στεγαστικής αγοράς της Βόρειας Αμερικής στο σύνολο της οικονομίας των "ΠΑ, αν και δεν υπάρχει αμφιβολία ότι θα είναι αρνητικός, και η ανάπτυξη των "ΠΑ θα είναι πιο χαμηλή από την προβλεπόμενη μέχρι στιγμής. Δεδομένης της επιρροής της αμερικανικής οικονομίας στην ευρύτερη παγκόσμια οικονομία, μια επιβράδυνση της ανάπτυξης στις "νωμένες Πολιτείες θα έχει αντίκτυπο στον υπόλοιπο κόσμο, και ιδιαίτερα στις ευρωπαϊκές οικονομίες. Αυτός ο αντίκτυπος θα πρέπει, καταρχήν, να είναι περιορισμένος στην περίπτωσή μας, καθώς οι χώρες της ΕΕ συναλλάσσονται κυρίως στο πλαίσιο της ΕΕ. Επιπλέον, η παγκόσμια οικονομία συνεχίζει να απολαμβάνει ένα υψηλό ρυθμό ανάπτυξης, χάρη στον δυναμισμό των αναδυόμενων χωρών, μεταξύ άλλων. Οι αναδυόμενες χώρες σίγουρα δεν έχουν επηρεαστεί σε μεγάλο βαθμό από αυτήν την κρίση.
<P>
Ο δεύτερος σχετικός παράγοντας όταν αξιολογούμε τον πιθανό αντίκτυπο της χρηματοπιστωτικής αστάθειας είναι οι αλλαγές στις συνθήκες χρηματοδότησης των επιχειρήσεων και των νοικοκυριών. Παρατηρούμε ήδη μια επανεκτίμηση των ασφαλίστρων κινδύνου προκειμένου να ευθυγραμμιστούν περισσότερο με την πραγματική αξιολόγηση αυτού του κινδύνου. Αυτό αποτελεί διόρθωση μιας κατάστασης στην οποία η αφθονία ρευστότητας είχε οδηγήσει σε έναν βαθμό χαλάρωσης της εκτίμησης των κινδύνων. Αυτό έχει θετικές πτυχές, αλλά αν οι συνθήκες χρηματοδότησης επρόκειτο να σκληρύνουν πέρα από ορισμένα όρια, η οικονομική δραστηριότητα θα επηρεαζόταν αναμφίβολα από τη μειωμένη διαθεσιμότητα κεφαλαίου.
<P>
Ο τρίτος παράγοντας, που είναι πιθανότατα ο πιο σημαντικός και ο πιο δύσκολος να προβλεφθεί, θα είναι ο αντίκτυπος στην εμπιστοσύνη. " εμπιστοσύνη είναι κινητήρια δύναμη για τις αποφάσεις επενδύσεων και αγορών, αλλά, σε αντίθεση με τους προηγούμενους παράγοντες, είναι μια υποκειμενική αξία που βασίζεται στο σύνολο των μηνυμάτων, των αντιλήψεων και των πληροφοριών που λαμβάνουν οι οικονομικοί παράγοντες. Μεταξύ άλλων, περιλαμβάνουν μηνύματα από τις δημόσιες αρχές, είτε πρόκειται για εθνικές κυβερνήσεις, κοινοβουλευτικούς εκπροσώπους ή διεθνείς οργανώσεις.
<P>
Επομένως, πιστεύω ότι αυτή η συζήτηση είναι μια καλή ευκαιρία, όχι μόνο για να αξιολογήσουμε τις άμεσες επιπτώσεις αυτού που έχει συμβεί στις αγορές τις τελευταίες εβδομάδες, αλλά επίσης για να υπενθυμίσουμε και να υπογραμμίσουμε το γεγονός ότι η ευρωπαϊκή οικονομία συνεχίζει, όπως είπε μόλις ο εκπρόσωπος του Συμβουλίου, να έχει ισχυρές βάσεις, οι οποίες δεν θα πρέπει να επηρεαστούν σημαντικά από την πρόσφατη αστάθεια και, επομένως, η οικονομία μας είναι σε θέση να ξεπεράσει τις αβεβαιότητες που έχουν προκύψει.
<P>
Όπως είπα προηγουμένως, η παγκόσμια οικονομία εξακολουθεί να είναι εξαιρετικά δυναμική, και χάρη σε αυτό εξακολουθεί να υπάρχει εμπορικό πλεόνασμα στον εξωτερικό τομέα της οικονομίας μας, όπως αποδεικνύεται από τις τελευταίες στατιστικές που δημοσιεύονται από τη Eurostat. Οι επενδύσεις, ιδιαίτερα σε κεφαλαιουχικά αγαθά, παραμένουν σε υψηλά επίπεδα, στηρίζοντας την παρούσα οικονομική δραστηριότητα και προβλέποντας μελλοντικές βελτιώσεις στην παραγωγικότητα. " ιδιωτική κατανάλωση ωφελείται από τη δημιουργία συνεχούς απασχόλησης, με αποτέλεσμα οι τελευταίες στατιστικές μας να δείχνουν ένα ποσοστό ανεργίας στην ευρωζώνη και στην ΕΕ που είναι σχεδόν συγκρίσιμο με τα ιστορικά χαμηλότερα ποσοστά: στην περίπτωση της ευρωζώνης, η ανεργία είναι κάτω από το 7%. Ο πληθωρισμός παραμένει σταθερός.
<P>
Χάρη σε όλα αυτά, οι επιχειρήσεις απολαμβάνουν θετικά αποτελέσματα, τα οποία θα πρέπει να τις επιτρέψουν να αντιμετωπίσουν μια ενδεχόμενη μείωση των πιστώσεων χωρίς να χρειαστεί να αναθεωρήσουν σημαντικά τα επενδυτικά τους σχέδια και τα σχέδια ανάπτυξης. Συνοπτικά, κυρίες και κύριοι, δεν υπάρχει καμία αμφιβολία ότι, δεδομένου ότι ένας από τους κινδύνους της ύφεσης για την οποία είχαμε προειδοποιήσει εδώ και αρκετό καιρό όταν δημοσιοποιήσαμε τις οικονομικές μας προβλέψεις - κινδύνους ύφεσης στην αγορά ενυπόθηκων δανείων των "ΠΑ και τον αντίκτυπό τους στην οικονομία των "ΠΑ - έχει υλοποιηθεί, η ανάπτυξη φέτος και το επόμενο έτος στην Ευρωπαϊκή Ένωση και στην ευρωζώνη δεν πρόκειται να υπερβεί τις προβλέψεις μας που ανακοινώθηκαν τον Μάιο του τρέχοντος έτους.
<P>
Ωστόσο, έχουμε καλούς λόγους να συνεχίσουμε να έχουμε εμπιστοσύνη στις βάσεις της ευρωπαϊκής οικονομίας και στην ικανότητά της να ξεπεράσει την παρούσα αστάθεια. Την επόμενη Τρίτη, στις 11 Σεπτεμβρίου, θα δημοσιοποιήσω, εξ ονόματος της Επιτροπής, τις ενδιάμεσες προβλέψεις ανάπτυξης για το 2007 τόσο για την ευρωζώνη όσο και για την ΕΕ, οι οποίες θα μας δώσουν μια πρώτη ένδειξη του πιθανού αντικτύπου της κρίσης.
<P>
Την ίδια ημέρα θα έχω την ευκαιρία να σας παρουσιάσω αυτές τις προβλέψεις όταν μιλήσω στην Επιτροπή Οικονομικών και Νομισματικών Θεμάτων. Οι προβλέψεις για το 2008 και μετά, όπως γνωρίζετε, θα πρέπει να περιμένουν μέχρι να δημοσιεύσουμε τις οικονομικές προβλέψεις μας τον Νοέμβριο, όπως συνήθως.
<SPEAKER ID="183" NAME="Charlie McCreevy">
Μέλος της Επιτροπής. - (EN) Κύριε Πρόεδρε, η κρίση στην αγορά ενυπόθηκων δανείων υψηλού κινδύνου στις "ΠΑ και οι ενδεχόμενες επιπτώσεις της στην Ευρώπη έχουν προσελκύσει την προσοχή μας τις τελευταίες εβδομάδες. " ευρωπαϊκή αγορά ενυπόθηκων δανείων έχει διαφορετικά χαρακτηριστικά από αυτήν των "ΠΑ, και έτσι είναι λιγότερο πιθανό να προκύψουν προβλήματα παρόμοιας κλίμακας στην Ευρώπη στο άμεσο μέλλον. Ο δανεισμός με δάνεια υψηλού κινδύνου στην Ευρωπαϊκή Ένωση είναι πολύ περιορισμένος σε σύγκριση με τις "ΠΑ και διαθέτουμε δικλείδες ασφαλείας, όπως οι κανόνες δανεισμού και τα όρια του δείκτη δανείου/αξίας.
<P>
" πρόσφατη αναταραχή, ωστόσο, κατέδειξε σαφώς τη διασύνδεση και τον παγκόσμιο χαρακτήρα των χρηματοπιστωτικών αγορών. Ο κίνδυνος μεταδίδεται με σύνεση. Αυτό είναι θετικό. " μετάδοση, εντούτοις, είναι ένα θέμα. Ορισμένες ευρωπαϊκές τράπεζες και ταμεία στοιχείων ενεργητικού εκτίθενται σε χρεόγραφα που συνδέονται με δάνεια υψηλού κινδύνου. Υπάρχουν ορισμένα πραγματικά προβλήματα, τα οποία οφείλονται κυρίως στον περιορισμό της ρευστότητας των αγορών τίτλων βασισμένων σε στοιχεία ενεργητικού και των αγορών εμπορικών χρεογράφων.
<P>
Τι μπορεί να διδαχθεί η Ευρώπη από αυτήν την κρίση; Είναι πολύ νωρίς για να καταλήξουμε σε ασφαλή συμπεράσματα, καθώς υπάρχει πολύ μεγάλη αβεβαιότητα στην αγορά. Είναι επίσης σημαντικό να αντιδράσουμε λογικά, αφιερώνοντας τον απαραίτητο χρόνο για την εκτίμηση της κατάστασης. " γρήγορη αντίδραση είναι πιθανότατα κακή αντίδραση.
<P>
Από την προκαταρκτική εξέτασή μας προκύπτουν τα εξής θέματα:
<P>
Πρώτον, η διασύνδεση των αγορών αποδεικνύει πόσο σημαντικό είναι να υπάρχει μια παγκοσμίως συγκλίνουσα προσέγγιση της ρύθμισης, με σταθερούς κανόνες προληπτικής εποπτείας και σωστά πρότυπα για την προστασία των επενδυτών. Καθιστά ακόμη πιο κρίσιμους τους ρυθμιστικούς διαλόγους της Επιτροπής με τις "ΠΑ και άλλες χώρες. Τα υψηλά πρότυπα ρύθμισης είναι απαραίτητα σε όλες τις παγκόσμιες χρηματοπιστωτικές αγορές, δεδομένων των δευτερογενών επιπτώσεων.
<P>
Δεύτερον, προκύπτουν αναπόφευκτα ερωτήματα σχετικά με τα ενυπόθηκα δάνεια στις "ΠΑ. Μολονότι στηρίζω την ιδέα της διευκόλυνσης της πρόσβασης στην αγορά κατοικίας για όσους δεν θα μπορούσαν υπό φυσιολογικές συνθήκες να αγοράσουν ένα σπίτι, η επάρκεια της ρύθμισης και η προστασία των καταναλωτών είναι ζητήματα που θα συζητηθούν αναπόφευκτα εκ των υστέρων. Υπάρχει βελτίωση της κατάστασης, αλλά το πρόβλημα θα αργήσει να επιλυθεί.
<P>
Ένα από τα διδάγματα που προκύπτουν από την κρίση είναι η σημασία της διά βίου χρηματοπιστωτικής εκπαίδευσης των πολιτών, παράλληλα με τη διασφάλιση της επιβολής του υπεύθυνου δανεισμού. Στην Ευρωπαϊκή Ένωση ήδη εξετάζουμε αυτά τα θέματα στο πλαίσιο του συνεχούς έργου μας σχετικά με την καταναλωτική και ενυπόθηκη πίστη και την εκπαίδευση των καταναλωτών.
<P>
Τρίτον, η μεταφορά ενυπόθηκων δανείων -και οι κίνδυνοί τους- σε άλλα μέρη βρίσκονται στο επίκεντρο αυτής της κρίσης. Ορισμένες φορές αυτοί οι κίνδυνοι επιστρέφουν στην τράπεζα προέλευσης, όταν οι χρηματοπιστωτικοί μηχανισμοί τους δεν μπορούν να πωλήσουν ή να χρηματοδοτήσουν τα χρεόγραφα που προέρχονται από την τράπεζα.
<P>
Σίγουρα πρέπει να εξετάσουμε προσεκτικά τους μηχανισμούς που χρησιμοποιούνται - αυτός είναι ο ρόλος των ενδιάμεσων φορέων και των φορέων ειδικού σκοπού, καθώς και τη σημασία τους για τις ευρωπαϊκές τράπεζες.
<P>
Τα προβλήματα που αφορούν την αποτίμηση των σύνθετων τιτλοποιημένων προϊόντων και των μηχανισμών εξισορρόπησης της αγοράς σε έντονες καταστάσεις της αγοράς χρήζουν επίσης περαιτέρω ανάλυσης. " πρόσφατη κρίση της αγοράς ανέδειξε επίσης τη σημασία του κινδύνου φήμης -καθώς και του κινδύνου ρευστότητας- ως καίριων παραγόντων για τη σωστή εκτίμηση της έκθεσης των τραπεζών στον κίνδυνο περίπλοκων συναλλαγών.
<P>
Τέταρτον, τι συμβαίνει με τη Βασιλεία ΙΙ, τη νέα οδηγία σχετικά με τις κεφαλαιακές απαιτήσεις για τις τράπεζες; " Βασιλεία ΙΙ παρέχει βελτιωμένες ευκαιρίες στις τράπεζες και τις επενδυτικές εταιρείες για τη σωστή εκτίμηση των κινδύνων και την ορθή διαβάθμιση του προβλεπόμενου από τις σχετικές κανονιστικές ρυθμίσεις κεφαλαίου τους. Το ίδιο θα ισχύσει και για τη Solvency II, η οποία είναι σε γενικές γραμμές το αντίστοιχο της Βασιλείας για τον ασφαλιστικό τομέα.
<P>
Ωστόσο, αυτό δεν σημαίνει ότι θα πρέπει να είμαστε ικανοποιημένοι. Θα υπάρξουν επιπλοκές που θα απαιτήσουν προσεκτική εξέταση από τις ρυθμιστικές αρχές. Για παράδειγμα, θα απαιτείται περισσότερη δουλειά όσον αφορά τη διαβάθμιση κεφαλαίου των σύνθετων προϊόντων και της ικανότητας των τραπεζών να εντοπίσουν ενδεχόμενα προβλήματα σε καταστάσεις κρίσης, συμπεριλαμβανομένης της ενδεχόμενης συγκέντρωσης κινδύνων σε ορισμένους τομείς.
<P>
Πέμπτον, πολλά αμοιβαία κεφάλαια κινδύνου υπήρξαν ιδιαίτερα ενεργά στις διαρθρωμένες πιστωτικές αγορές. Πολλά από αυτά τα αμοιβαία κεφάλαια κινδύνου και οι εύποροι ιδιωτικοί ή θεσμικοί επενδυτές τους ενδέχεται να έχουν υποστεί απώλειες -ενίοτε σημαντικές- τους τελευταίους μήνες. Έτσι λειτουργεί η αγορά.
<P>
Οι έμπειροι διαχειριστές αμοιβαίων κεφαλαίων κινδύνου το γνωρίζουν αυτό. Οι χρηματοπιστωτικές αγορές λειτουργούν με κίνδυνο. Δεν επικρίνω όσους κάνουν περιουσίες όταν οι καιροί είναι καλοί· δεν πρόκειται τώρα να χύσω δάκρυα εάν υπάρξουν απώλειες. Ωστόσο, το σημαντικό είναι οι αποτυχίες των αμοιβαίων κεφαλαίων κινδύνου να μην έχουν αντίκτυπο στο ευρύτερο χρηματοπιστωτικό σύστημα. Οι κανόνες των επενδυτικών κεφαλαίων, τα USIT, διατηρήθηκαν. Το πλαίσιο προληπτικής εποπτείας μας και οι έλεγχοι τραπεζικού κινδύνου έχουν, όπως αναμέναμε, εμποδίσει την πρόκληση ευρύτερης συστημικής αναστάτωσης εξαιτίας των αποτυχιών των αμοιβαίων κεφαλαίων κινδύνου.
<P>
Όσο και αν ορισμένοι επιθυμούν να δαιμονοποιήσουν τα αμοιβαία κεφάλαια κινδύνου, δεν είναι αυτά η αιτία των δυσκολιών που υπάρχουν στην αγορά. Ας μην λησμονούμε τα αίτια της σημερινής κρίσης: κακής ποιότητας δανεισμός, ο οποίος συνδυάζεται με την τιτλοποίηση αυτών των δανείων σε εκτός ισολογισμού μηχανισμούς, τους κινδύνους των οποίων λίγοι κατανοούν. Αυτά είναι θέματα στα οποία οι αρχές προληπτικού ελέγχου και οι αρχές εποπτείας θα πρέπει να επικεντρωθούν στο μέλλον.
<P>
Έκτον, ποιος ήταν ο ρόλος των οργανισμών αξιολόγησης της πιστοληπτικής ικανότητας σε αυτήν την κρίση; Έχω ήδη επικρίνει τον αργό ρυθμό με τον οποίο υποβάθμισαν τις αξιολογήσεις πιστοληπτικής ικανότητας για διαρθρωτική χρηματοδότηση που βασίζεται στον δανεισμό με δάνεια υψηλού κινδύνου. Πόσο σωστή ήταν η μεθοδολογία τους; Πόσο καλά επεξηγήθηκαν και κατανοήθηκαν οι περιορισμοί στις αξιολογήσεις διαρθρωτικών προϊόντων, σε σχέση με τη συνήθη εταιρική πιστοληπτική ικανότητα;
<P>
Οι ενδεχόμενες συγκρούσεις συμφερόντων των οργανισμών αξιολόγησης της πιστοληπτικής ικανότητας αποτελούν άλλο ένα πρόβλημα: αφενός, διότι ενεργούν ως σύμβουλοι τραπεζών σχετικά με τον τρόπο διάρθρωσης των προσφορών τους προκειμένου να αποκτήσουν τον καλύτερο συνδυασμό αξιολογήσεων· αφετέρου, οι οργανισμοί αξιολόγησης της πιστοληπτικής ικανότητας παρέχουν αξιολογήσεις τις οποίες εμπιστεύονται ευρέως οι επενδυτές. Αφορούν επίσης τις ρυθμιστικές αρχές, δεδομένης της σημασίας τους για τον υπολογισμό των κεφαλαιακών απαιτήσεων των τραπεζών.
<P>
Εικάζεται ότι υπήρξε αδικαιολόγητη αύξηση αξιολογήσεων ικανοτήτων για τα διαρθρωτικά προϊόντα. Ο ρόλος των οργανισμών αξιολόγησης της πιστοληπτικής ικανότητας πρέπει να είναι πιο σαφής: τι κάνουν και τι όχι, σε ποιο βαθμό μπορούμε να τους εμπιστευτούμε ή το αντίθετο. Θα παρακολουθήσω αυτά τα θέματα με την Ευρωπαϊκή Επιτροπή Ρυθμιστικών Αρχών (CESR) και προτίθεμαι επίσης να τα θέσω στους διεθνείς εταίρους μας.
<P>
Χρειαζόμαστε σαφείς, ισχυρούς, μεθοδολογικούς κανόνες και αρχές που να εφαρμόζονται αυστηρά, και μια πολύ πιο ουσιαστική κατανόηση από τους επενδυτές των χρήσεων και των ορίων των αξιολογήσεων ικανοτήτων και της αξιοπιστίας τους ή το αντίθετο. Πρέπει να αντιμετωπιστεί αποφασιστικά η δυνατότητα επιρροής των συγκρούσεων συμφερόντων στις αξιολογήσεις ικανοτήτων. Βεβαίως, είναι επίσης σημαντικό να γίνει η δέουσα προσπάθεια και από άλλους παράγοντες της αγοράς. Υπήρξε κάτι τέτοιο; Οι εταιρείες και οι επαγγελματίες που απασχολούν αξιολογούσαν σε σταθερή βάση και με αντικειμενικό τρόπο την ποιότητα των τίτλων που αγόραζαν και πωλούσαν και τις επικίνδυνες επιπτώσεις της διάρθρωσης αυτών των τίτλων, ή απλά έκαναν εικασίες; Εξέτασαν άραγε ποτέ τη βιωσιμότητα των υφιστάμενων στοιχείων ενεργητικού, τους κινδύνους απάτης, το ιστορικό των επιδόσεων των εντολέων και τις τάσεις των αγορών; Εξέτασαν τις αξιολογήσεις ικανοτήτων καθαυτές και είχαν πρόσβαση στα απαραίτητα στοιχεία, τόσο ποιοτικά όσο και ποσοτικά, για να κάνουν κάτι τέτοιο;
<P>
Ελπίζω ότι τα διοικητικά συμβούλια όλων των χρηματοπιστωτικών εταιρειών θα εξετάσουν τις ενέργειές τους και θα συναγάγουν τα σωστά συμπεράσματα. Πιστεύουμε ότι μια ήπια ρύθμιση βασιζόμενη σε αρχές είναι η καλύτερη προσέγγιση για τον χρηματοπιστωτικό τομέα - έχει αποδείξει την αξία της. Όμως, πρέπει να παραμείνουμε σε εγρήγορση και να αντλούμε διδάγματα. Όλες οι πλευρές πρέπει να αναλάβουν την ευθύνη τους και να αντιμετωπίσουν το θέμα σοβαρά.
<SPEAKER ID="184" NAME="John Purvis">
εξ ονόματος της Ομάδας PPE-DE. - (EN) Κύριε Πρόεδρε, ενώ το Συμβούλιο δεν συνεδρίαζε, τουλάχιστον η Ευρωπαϊκή Κεντρική Τράπεζα εργαζόταν, και φρονώ ότι μπορούμε να της αναγνωρίσουμε το γεγονός ότι ανέκοψε την πιθανή περαιτέρω μετάδοση στην Ευρώπη. Ας ελπίσουμε ότι θα συνεχίσει να διαδραματίζει αυτόν τον ουσιαστικό, λογικό και ευαίσθητο ρόλο.
<P>
Όμως, πολύ συχνά φαίνεται ότι είναι αναπόφευκτο γεγονός της οικονομικής ζωής η επιδίωξη του ανταγωνιστικού πλεονεκτήματος να οδηγεί σε υπερβολές, οι οποίες με τη σειρά τους οδηγούν σε προβλέψιμη χρεοκοπία. Σε αυτές τις πιέσεις οφείλεται επίσης σε μεγάλο βαθμό η ώθηση για την ανάπτυξη αυτών των καινοτόμων χρηματοπιστωτικών μέσων τα οποία περιέγραψε ο κ. McCreevy και τα οποία κρύβονται πίσω από την ανάπτυξη αυτής της κρίσης στην αμερικανική αγορά ενυπόθηκων δανείων υψηλού κινδύνου και τη συνεπαγόμενη μετάδοσή της στην Ευρώπη.
<P>
Δεν θεωρώ ότι αυτή η κατάσταση αποτελεί δικαιολογία για ένα κυνήγι μαγισσών όσον αφορά τα αμοιβαία κεφάλαια κινδύνου. Σε κάποιο βαθμό είναι ίσως έμπειρα, ή αφελή, θύματα αυτών των νεότευκτων αλχημειών. Κατά τον ίδιο τρόπο, οι συνήθως συντηρητικές αλλά αφελείς τράπεζες μπήκαν στον πειρασμό από τα αυξημένα επιτόκια που απέφεραν αυτοί οι υποτιθέμενοι σημαντικοί τίτλοι να επιδιώξουν κάτι που προφανώς αποδείχθηκε πολύ καλό για να είναι αληθινό.
<P>
Φαίνεται ότι λίγοι παράγοντες των χρηματοπιστωτικών αγορών, συμπεριλαμβανομένων, προφανώς, λίγων ρυθμιστικών αρχών, κατανοούν επαρκώς αυτούς τους τίτλους, αυτά τα πιστωτικά παράγωγα, αυτά τα ενυπόθηκα χρεωστικά ομόλογα. Κατανοούν ακόμη λιγότερο τους ενδεχόμενους κινδύνους και τις επιπτώσεις. Έτσι, είναι υποχρέωση των αρχών τόσο των "ΠΑ όσο και της Ευρώπης -και με χαρά βλέπω ότι ο κ. McCreevy πρόκειται να λάβει σοβαρά υπόψη αυτήν τη συγκεκριμένη πτυχή- να γίνουν όλοι καλύτεροι γνώστες αυτών των μηχανισμών όσον αφορά τη διάρθρωση και τον επιμερισμό τους, τον τρόπο με τον οποίο αυτά τα μερίδια εκτιμώνται, αποτιμώνται και υπολογίζονται, τη διάθεσή τους στην αγορά, τη ρευστότητα και την εμπορευσιμότητά τους.
<P>
" καινοτομία είναι επιθυμητή στους χρηματοπιστωτικούς μηχανισμούς όπως και σε οποιονδήποτε άλλο τομέα. Αυτό δεν πρέπει να σταματήσει αλλά, όταν είναι πιθανόν να προκύψουν τόσο σοβαρά προβλήματα, είναι σημαντικό οι διευθυντές και οι ρυθμιστικές αρχές να επωμίζονται τις ευθύνες τους προκειμένου να τα κατανοήσουμε πλήρως και, εάν και όπου αυτό είναι απαραίτητο, να εισαγάγουμε τους αναγκαίους περιορισμούς.
<SPEAKER ID="185" NAME="Robert Goebbels" LANGUAGE="FR">
Κύριε Πρόεδρε, το κόστος των αναταράξεων του Αυγούστου στις χρηματοπιστωτικές αγορές δεν διαφάνηκε ακόμη. " Επιτροπή -όπως μόλις ακούσαμε- αναμένει αρνητικό αντίκτυπο στην ανάπτυξη. Οι πραγματικές απώλειες που υπέστησαν οι τράπεζες και οι λοιποί χρηματοπιστωτικοί παράγοντες θα φανεί όταν συνταχθούν οι ετήσιοι ισολογισμοί τους.
<P>
Σύμφωνα με τον Επίτροπο Almunia, εξακολουθούμε να έχουμε ανεπαρκή πληροφόρηση για την πραγματική, συνολική έκθεση όλων των παραγόντων. Το γεγονός ότι αυτοί που πήραν υπερβολικά μεγάλο ρίσκο πληρώνουν τον λογαριασμό είναι μια σωτήρια αρχή, πίσω όμως από τον κερδοσκοπικό ακτιβισμό του χρηματοπιστωτικού κόσμου υπάρχουν θύματα: οι οικογένειες που πιάστηκαν στην παγίδα των ενυπόθηκων δανείων με βάση την υπόσχεση για απεριόριστη ανάπτυξη της κτηματαγοράς, και οι μικροεπενδυτές τους οποίους κατηύθυναν σε κινδύνους, που υποτιμήθηκαν από όλους όσοι ζούσαν από παχυλές προμήθειες, μεταξύ άλλων από τους οργανισμούς αξιολόγησης της πιστοληπτικής ικανότητας.
<P>
" Σοσιαλιστική Ομάδα ζητεί επί χρόνια αυξημένη εποπτεία των αμοιβαίων κεφαλαίων κινδύνου και όλων των ειδικών μέσων που πολλαπλασιάζονται αενάως από τις αγορές. Όπως υποστηρίζει ο Carlo Ciampi, η γεμάτη διακυμάνσεις ανάπτυξη των παράγωγων προϊόντων είναι απαλλαγμένη από κάθε είδους έλεγχο. Ακόμα και οι διευθυντές μεγάλων τραπεζών δεν κατανοούν πλέον αυτά τα δυσνόητα μέσα. Οι πραγματικοί κίνδυνοι, για παράδειγμα τα ενυπόθηκα δάνεια, τεμαχίζονται επ' άπειρον και επανειλημμένως ενσωματώνονται σε αμοιβαία κεφάλαια και χρηματιστηριακά μέσα, με αποτέλεσμα κανείς να μην μπορεί να εντοπίσει πλέον τον αρχικό κίνδυνο.
<P>
" αγορά περιμένει από τις κεντρικές τράπεζες να σπεύσουν σε βοήθεια των κερδοσκόπων. " ΕΚΤ προσέτρεξε, μάλιστα, επιτελώντας τον ρόλο της ως δανειστή έσχατης ανάγκης. Μπορεί, επομένως, να ρωτήσει κάποιος γιατί η ΕΚΤ έπρεπε να διοχετεύσει στην αγορά περισσότερα κεφάλαια από την Κεντρική Ομοσπονδιακή Τράπεζα των "ΠΑ, όταν ξαφνικά αυτή ήλθε αντιμέτωπη με δυσχέρειες ρευστοποίησης, έστω και αν η κρίση των ενυπόθηκων δανείων υψηλού κινδύνου προήλθε από τις "νωμένες Πολιτείες. Ήταν οι ευρωπαϊκές τράπεζες πιο εύπιστες; Απέτυχαν οι εποπτικές αρχές να κάνουν σωστά τη δουλειά τους; " Σοσιαλιστική Ομάδα απαιτεί να αντλήσει η Επιτροπή διδάγματα από τη χρηματοπιστωτική αγορά, που έχει καταστεί υπερβολικά δυσνόητη και, κατά συνέπεια, εξαιρετικά επικίνδυνη για την πραγματική οικονομία.
<P>
(Χειροκροτήματα)
<SPEAKER ID="186" NAME="Margarita Starkevičiūtė" LANGUAGE="LT">
Καταρχάς, θέλω να απαντήσω στην ερώτηση του κ. Goebbels για τον λόγο που η Ευρωπαϊκή Κεντρική Τράπεζα διέθεσε περισσότερα χρήματα σε σύγκριση με την Ομοσπονδιακή Κεντρική Τράπεζα των "ΠΑ. Αυτό έγινε διότι η οικονομία της ΕΕ είναι πλέον η μεγαλύτερη στον κόσμο. Αυτό αποτελεί μεγάλη πρόκληση για όλους μας. Το γεγονός ότι ο ΟΟΣΑ και η Ευρωπαϊκή Επιτροπή αξιολόγησαν τις πιθανές εκβάσεις των χρηματοπιστωτικών προβλημάτων στην αγορά με διαφορετικό τρόπο την ίδια ημέρα με εξέπληξε και με λύπησε. Αυτό σημαίνει ότι η Ευρωπαϊκή Επιτροπή πρέπει ενδεχομένως να προσαρμόσει τα οικονομετρικά της μοντέλα, ιδίως αφού είναι πιθανόν να βασίζονται σε μαθηματικές μεθόδους. Είναι ανησυχητικό, καθώς η πρόβλεψη της οικονομικής πολιτικής είναι περίπλοκο θέμα και τα μέσα που χρησιμοποιούνται πρέπει να είναι ευέλικτα.
<P>
Τι πρέπει να κάνουμε τώρα, όταν αντιμετωπίσουμε νέες προκλήσεις; Δεν θέλω να σχολιάσω εδώ τα προβλήματα που προκύπτουν• οι συνάδελφοί μου το έπραξαν πολύ καλά. Θέλω να υπογραμμίσω μόνο ένα σημείο. Καταρχάς, η κρίση συνέβη λόγω της επιθετικής νομισματικής πολιτικής εντός των συνόρων της ΕΕ, όταν επιχειρήθηκε να επιλυθούν τα προβλήματα της φούσκας του Διαδικτύου. Επομένως, δεν μπορούμε να επηρεάσουμε διάφορες αποφάσεις τρίτων χωρών. Μπορούμε να ενισχύσουμε τον διάλογο και τη συνεργασία με εποπτικά όργανα, η Ευρωπαϊκή Ένωση αντιμετωπίζει όμως ένα δίλημμα: στην παρούσα φάση πραγματοποιείται μια παγκόσμια συγχώνευση χρηματοπιστωτικών θεσμών και είναι πιθανόν ότι δεν θα έχουμε πλέον ενιαία αγορά. Θα έχουμε μια διατλαντική αγορά στον τομέα των χρεογράφων• ενδεχομένως να έχουμε μια άλλη αγορά στον τομέα των ασφαλειών. Αυτό σημαίνει ότι πρέπει να αποφασίσουμε αν θεωρούμε την Ευρώπη ενιαία αγορά και να απαιτήσουμε να γίνουν όλες οι συμφωνίες σε ευρωπαϊκό επίπεδο. Μπορούμε να δεχθούμε πιλοτικά προγράμματα, όταν μία από τις αγορές μας εισέρχεται στην παγκόσμια σκηνή ανεξάρτητα; Πρέπει να συμφωνήσουμε σε αυτό, ειδάλλως θα είναι πολύ δύσκολο να διαχειριστούμε αυτήν την κρίση.
<P>
Θέλω να τονίσω με έμφαση ένα ακόμη πράγμα. Οι χρηματοπιστωτικές αγορές είναι υπό ανασυγκρότηση. Εμείς οι ίδιοι αναγνωρίσαμε τον ρόλο των μη τραπεζικών θεσμών στην οδηγία για τον ενιαίο χώρο πληρωμών σε ευρώ. Πρέπει να παραδεχθούμε ότι εμφανίζονται διάφορες ισλαμικές τράπεζες και ιδρύματα και ότι τελικά δίκτυα εμπορίας εισέρχονται στη χρηματοπιστωτική αγορά. Επομένως, είναι επίσης αναγκαία η ρύθμιση των μη τραπεζικών θεσμών - κοινή ρύθμιση, που θα εξομοιώνει τους κανόνες παιχνιδιού τόσο για τους τραπεζικούς όσο και για τους μη τραπεζικούς θεσμούς. Αυτή είναι η σημερινή πραγματικότητα.
<P>
Το τρίτο θέμα που θέλω να υπογραμμίσω είναι ότι ανησυχώ που χρησιμοποιούμε μόνο παρακινδυνευμένα μοντέλα ως βάση. Αυτή η αρχή της αξιολόγησης του κινδύνου αποδείχτηκε λίαν υποκειμενική, και γι' αυτό διατηρώ αμφιβολίες σχετικά με τις οδηγίες Solvency II και Βασιλεία ΙΙ. Δεν μπορούμε να εμπιστευόμαστε τους οργανισμούς αξιολόγησης της πιστοληπτικής ικανότητας• μπορούμε να τους ασκούμε κριτική, το πρόβλημα όμως θα παραμείνει. Πρέπει να εμπιστευτούμε τα εργαλεία της αγοράς - όπερ σημαίνει, τη ρευστότητα. Αν δεν μπορούμε να πουλήσουμε συγκεκριμένα χρεώγραφα στην αγορά ή αν σπανίως τίθενται σε διαπραγμάτευση, κανένας οργανισμός αξιολόγησης της πιστοληπτικής ικανότητας δεν μπορεί να τους αξιολογήσει. Αυτό πρέπει να γίνει δεόντως κατανοητό και πρέπει να μειώσουμε την εξάρτηση της νομοθεσίας μας από τις γνώμες των οργανισμών αξιολόγησης της πιστοληπτικής ικανότητας.
<P>
Εν κατακλείδι, σαφώς και θέλω να πω ότι δεν υπάρχει λόγος να διασώσουμε τα χρηματοπιστωτικά ιδρύματα. Μπορώ να πω εξ ιδίας πείρας μετά τη χρηματοοικονομική κρίση στη Λιθουανία ότι όταν κάποιοι τραπεζίτες πέρασαν δυο βδομάδες στη φυλακή, πολύ γρήγορα κατάλαβαν πώς πρέπει να διαχειρίζονται τις τράπεζές τους.
<P>
(Ο Πρόεδρος διακόπτει την ομιλήτρια)
<SPEAKER ID="187" NAME="Brian Crowley">
εξ ονόματος της Ομάδας UEN. - (EN) Κύριε Πρόεδρε, θα ήθελα να ζητήσω από τους Επιτρόπους να απαντήσουν.
<P>
Τα γεγονότα που συνέβησαν τον Αύγουστο στην αγορά ενυπόθηκων δανείων υψηλού κινδύνου τόνισαν ορισμένα θέματα που μας αφορούν όλους. Καταρχάς, την παγκοσμιοποιημένη φύση των χρηματοπιστωτικών αγορών με τις οποίες ασχολούμαστε τώρα, και το πόσο γρήγορα η ρύθμιση ή η εποπτεία μπορούν να συμβαδίσουν με τον τρόπο με τον οποίο αναπτύσσονται νέα προϊόντα και νέες ιδέες. Όμως, μου φέρνει επίσης κατά νου κάτι που μου είπε κάποτε ένας ηλικιωμένος αγρότης στο West Cork της νοτιοδυτικής Ιρλανδίας: δεν υπάρχει κάποιο έλαιο που να μεγαλώνει τα μαλλιά - ζητώ συγγνώμη από όσους έχουν πρόβλημα τριχόπτωσης σε αυτήν την Αίθουσα· δεν υπάρχουν γυαλιά για να μπορείς να βλέπεις τι υπάρχει κάτω από τα ρούχα και, επίσης, κάθε μέρα γεννιέται και ένας ανόητος. Είναι αλήθεια ότι τα προϊόντα που ήταν διαθέσιμα ήταν προϊόντα υψηλού κινδύνου, και ό,τι και να λέει κανείς, η ιδέα του caveat emptor θα έπρεπε να βρίσκεται στο επίκεντρο των αποφάσεων όσον αφορά τραπεζικά ή άλλα κεφάλαια που επρόκειτο να επενδύσουμε σε αυτά τα προϊόντα υψηλού κινδύνου. Φέρνει σε δριμεία αντίθεση τον ρόλο των οργανισμών αξιολόγησης της πιστοληπτικής ικανότητας και την ευθύνη τους, όχι μόνο όσον αφορά τις συμβουλές που παρέχουν αλλά, ιδιαίτερα, όσον αφορά τις πληροφορίες που μας δίνουν με διαφανή τρόπο ως προς το εάν εκπροσωπούν οι ίδιοι αυτά τα κεφάλαια ή εάν στην πραγματικότητα παρέχουν σαφείς, ανεξάρτητες συμβουλές.
<P>
Οι συνάδελφοι θα θυμούνται ότι, πριν από αρκετά χρόνια, συζητήσαμε μια οδηγία για την καταναλωτική πίστη, και το θέμα της διαφάνειας και της διάθεσης ανεξάρτητων συμβουλών προς τους καταναλωτές ήταν βασικό στοιχείο. Τώρα, είναι αστείο ότι ορισμένα από τα μεγαλύτερα χρηματοπιστωτικά ιδρύματα στον κόσμο -και ορισμένα στην Ευρώπη- που είναι οι άνθρωποι οι οποίοι δαπανούν τόσα πολλά χρήματα για την αγορά εμπειρογνωμοσύνης και μας λένε στην Ευρώπη πώς θα πρέπει να χειριζόμαστε τις οικονομίες μας, μπορούν να είναι αυτοί που τώρα παγιδεύτηκαν εξαιτίας της κακής επενδυτικής πολιτικής τους.
<P>
Συγχαίρω τον Επίτροπο McCreevy για την προθυμία του να ασχοληθεί με το θέμα και να αντιμετωπίσει ορισμένα από αυτά τα ζητήματα. Φρονώ επίσης ότι είναι τώρα σημαντικό, όχι μόνο εξετάζοντας τους οργανισμούς αξιολόγησης της πιστοληπτικής ικανότητας, αλλά επίσης όσον αφορά τον κίνδυνο στον οποίο εκτίθενται οι ευρωπαϊκές τράπεζες λόγω των πολιτικών ορισμένων εξ αυτών των επενδύσεων, και την ερχόμενη εβδομάδα...
<P>
(Ο Πρόεδρος διακόπτει τον ομιλητή)
<SPEAKER ID="188" NAME="Alain Lipietz" LANGUAGE="FR">
Κύριε Πρόεδρε, κύριε Επίτροπε, κυρίες και κύριοι, η κρίση με αναγκάζει να επισημάνω τρία σημεία.
<P>
Πρώτον, προέρχεται από μια κρίση φτώχειας που βιώνουν οι βορειοαμερικανοί εθνικοί αξιωματούχοι. Πρέπει να γίνει κατανοητό ότι όλοι οι αξιωματούχοι των "ΠΑ έχουν πολύ σοβαρά ελλείμματα, που περιγράφονται από αυτό που αποκαλούμε "δίδυμα ελλείμματα των "ΠΑ". Είχαμε αυτήν την κρίση, θα έχουμε και άλλες, είτε από μεγάλες εταιρείες των "ΠΑ, είτε από πολιτείες των "ΠΑ ή ακόμα ενδεχομένως και από την ομοσπονδιακή κυβέρνηση. Πρέπει να περιμένουμε μερικές ακόμη πολύ σοβαρές κρίσεις που θα προέλθουν από τις "νωμένες Πολιτείες τα επόμενα χρόνια.
<P>
Δεύτερον, αυτή η κρίση συνέβη στις "νωμένες Πολιτείες τον Μάρτιο. Εξαπλώθηκε σε ολόκληρο τον κόσμο μέσω των αμοιβαίων κεφαλαίων κινδύνου, εκ των οποίων τα δύο πρώτα κατέρρευσαν τον Ιούνιο. Έπληξε τις ευρωπαϊκές τράπεζες μόλις στα τέλη Ιουλίου με αρχές Αυγούστου. Είχαμε αρκετό χρόνο να δούμε τις φλόγες που εξαπλώνονταν. " κ. Μέρκελ, η Προεδρεύουσα του Συμβουλίου την περίοδο της συνόδου της Ομάδας G8, μας είπε να λάβουμε μέτρα σχετικά με τα αμοιβαία κεφάλαια κινδύνου, και κανείς δεν την άκουσε. Ακόμη χειρότερα, οι Κάτω Χώρες ετοιμάζονται να αναπτύξουν μια πολιτική για την απορρύθμιση της εγκατάστασης αμοιβαίων κεφαλαίων κινδύνου εντός της χώρας. Την ίδια ώρα που καταφέρεται εναντίον των αμοιβαίων κεφαλαίων κινδύνου, η Ευρωπαϊκή Ένωση ενθαρρύνει την ανάπτυξή τους στην ίδια της την επικράτεια. Αυτό δείχνει μια πραγματική αποτυχία των προσπαθειών της Ευρωπαϊκής Ένωσης να επιβάλει εποπτικά μέτρα και κανόνες προληπτικής εποπτείας στον εαυτό της.
<P>
Ως πρώην εισηγητής υπέρ των κανόνων προληπτικής εποπτείας και της εποπτείας των χρηματοπιστωτικών ομίλων, το βιώνω αυτό ως προσωπική αποτυχία. Υπενθυμίζω ότι χρειαστήκαμε περισσότερες της μίας κοινοβουλευτικές περιόδους για να γράψουμε το απλοποιημένο ενημερωτικό φυλλάδιο για την έκδοση χρεογράφων στην Ευρώπη. Σήμερα, μια τράπεζα αδυνατεί να διαβάσει το περίπλοκο φυλλάδιο που δημοσιεύει μια άλλη τράπεζα σχετικά με το περιεχόμενο των χρεογράφων που πουλάει. Εκεί καταντήσαμε.
<P>
Το τρίτο πρόβλημα, όπως είπα στην Κεντρική Τράπεζα προ ετών, είναι ότι δεν μπορεί να ρυθμιστεί το νομισματικό σύστημα αποκλειστικώς με μέτρα που στοχεύουν στο επιτόκιο δανεισμού. Νομίζω ότι η κρίση στην Ευρώπη επισπεύσθηκε λόγω της αύξησης του επιτοκίου της Ευρωπαϊκής Κεντρικής Τράπεζας στα τέλη του τελευταίου τριμήνου. Δεν πιστεύω ότι αρκεί να πούμε: πρέπει να μειώσετε το ποσοστό κατά 0,5% ή να διατηρήσετε το ίδιο ποσοστό ή να το αυξήσετε κατά 0,5%. Έχουμε να επιλύσουμε ένα πραγματικό πρόβλημα, την επαναφορά δηλαδή μιας επιλεκτικής πολιτικής δανειοδοτήσεων, ούτως ώστε το επιτόκιο να οριστεί στο 0% για τις αναγκαίες επενδύσεις, όπως είναι η καταπολέμηση της αλλαγής του κλίματος, να είναι όμως πολύ ακριβότερο για δανειοδότηση που προορίζεται για κερδοσκοπία.
<SPEAKER ID="189" NAME="Godfrey Bloom">
εξ ονόματος της Ομάδας IND/DEM. - (EN) Κύριε Πρόεδρε, θα ήθελα να απευθύνω τις παρατηρήσεις μου στο θεωρείο, το οποίο έχει πολύ περισσότερα άτομα σε σύγκριση με τους βουλευτές που παρευρίσκονται στην Αίθουσα. Ελπίζω ότι φοράτε τα ακουστικά σας, διότι σήμερα λαμβάνονται εδώ αποφάσεις από ανθρώπους οι οποίοι δεν έχουν καμία απολύτως γνώση σχετικά με τα διεθνή χρηματοοικονομικά.
<P>
Βρίσκομαι εδώ και 40 χρόνια στον τομέα των χρηματοπιστωτικών υπηρεσιών· είμαι επαγγελματίας οικονομολόγος - μιλάμε για αμοιβαία κεφάλαια κινδύνου, μιλάμε για τη διεθνή νομισματική κατάσταση. Εάν θέλετε να ψάξετε στα βιβλία και να δείτε ποια είναι η εμπειρία των βουλευτών του Ευρωπαϊκού Κοινοβουλίου, φρονώ ότι θα απογοητευθείτε πικρά. Όμως, είμαστε εδώ, λαμβάνοντας αποφάσεις για την παγκόσμια οικονομία. Το 40% του βρετανικού ΑΕγχΠ είναι το City του Λονδίνου. Υπάρχουν εδώ άτομα από την Πολωνία, την Τσεχική Δημοκρατία και τη Λετονία τα οποία δεν γνωρίζουν απολύτως τίποτα για τέτοια θέματα και αποφασίζουν ποια κατεύθυνση θα ακολουθήσουμε στο μέλλον όσον αφορά τα διεθνή χρηματοοικονομικά.
<P>
(Θόρυβος)
<P>
Δεν κατανοούν αυτά τα πράγματα. Δεν γνωρίζουν τίποτα σχετικά με αυτά τα πράγματα, όπως και για την αγροτική πολιτική, την αλιευτική πολιτική -όλα- αλλά έτσι είναι.
<P>
Κυρίες και κύριοι στο θεωρείο, εάν θέλετε να δείτε πώς λειτουργούν τα διεθνή χρηματοοικονομικά, πηγαίνετε στο Ντουμπάι, στη Νέα Υόρκη, στο Λος Άντζελες, στις Βερμούδες. Κοιτάξτε τους ανθρώπους που βρίσκονται εκεί κάτω - δείτε τους. Κανείς από αυτούς δεν είχε κάποιο πραγματικό επάγγελμα στη ζωή του. Πρόκειται για μια συνέλευση κινουμένων σχεδίων, και θα τα χάσουμε όλα.
<SPEAKER ID="190" NAME="Πρόεδρος">
Επιτρέψτε μου να σας επιστήσω την προσοχή στο γεγονός ότι όταν μιλάτε στο "μικύκλιο, απευθύνεστε στον Πρόεδρο και στους βουλευτές, ενώ αυτοί που συμμετέχουν στη συνεδρίαση είναι το ακροατήριο. Παρακαλώ, σεβαστείτε αυτούς που επιδεικνύουν σεβασμό προς εσάς ακούγοντάς σας.
<P>
(Χειροκροτήματα)
<SPEAKER ID="191" NAME="Luca Romagnoli">
εξ ονόματος της Ομάδας ITS. - (IT) Κύριε Πρόεδρε, κυρίες και κύριοι, η κατάρρευση των αγοράς δανείων υψηλού κινδύνου των "ΠΑ οδήγησε σε έναν πάταγο, που παραμένει αισθητός στις χρηματιστηριακές αγορές σήμερα και που έριξε τους κερδοσκόπους και τους αποταμιευτές στη δίνη μιας σοβαρής κρίσης.
<P>
Αυτό που έκαναν οι παράγοντες της κτηματαγοράς είναι παγκοίνως γνωστό: προσέφεραν δάνεια σε άτομα με υψηλό βαθμό αφερεγγυότητας, που κατόπιν αδυνατούσαν να τα αποπληρώσουν, ρίχνοντας με αυτόν τον τρόπο στη δίνη της κρίσης όχι μόνο τα χρηματοπιστωτικά προϊόντα, αλλά και πολλές τράπεζες. Φέτος, ένα πολύ υψηλό ποσοστό δανειστών έπαψε να καταβάλει τις οφειλόμενες δόσεις, προκαλώντας κρίση σε ολόκληρο το σύστημα.
<P>
Στην Ιταλία, πέραν των κινήσεων της χρηματιστηριακής αγοράς, φαίνεται ότι η κρίση είχε ελαφρά μόνο επίπτωση στο εθνικό τραπεζικό σύστημα, διότι οι ιταλικές τράπεζες, ως φαίνεται, δεν έχουν εκτεθεί άμεσα σε ενυπόθηκα δάνεια υψηλού κινδύνου. Αυτό δεν συνέβη, όμως, με πολλές γερμανικές, βρετανικές και γαλλικές τράπεζες, και γι' αυτό διεξάγουμε σήμερα αυτήν τη συζήτηση. Το λιγότερο, λοιπόν, που μπορούμε να ελπίζουμε είναι να διεξαχθεί έρευνα στους μεγαλύτερους οργανισμούς αξιολόγησης της πιστοληπτικής ικανότητας σχετικά με τον ρόλο τους σε αυτά τα γεγονότα και, κατά συνέπεια, να αναληφθεί δράση σχετικά με τη δημοσιονομική αστάθεια και την επίπτωσή της στην πραγματική οικονομία.
<P>
Κυρίες και κύριοι, επιτρέψτε μου να σας πω τι συμβαίνει στην Ιταλία -διότι τα δάνεια και η αγορά κατοικίας στη χώρα μου καταλαμβάνουν σημαντικό μερίδιο- και επιτρέψτε μου να σας αναπαράξω αυτό που έγραψε ένα σημαντικό ιταλικό εβδομαδιαίο περιοδικό, το L'Espresso, σχετικά με το ήθος ορισμένων ιταλών πολιτικών (που, ειρήσθω εν παρόδω, έχουν υπάρξει και συνάδελφοί μας) υπό το πρίσμα της μεγάλης δυσπραγίας που αντιμετωπίζουν πολλοί αποταμιευτές και αυτοί που αγκομαχούν να αποπληρώσουν δάνεια, όταν μάλιστα ένας απλός θεσμός, όπως ένα κοινωνικό δάνειο, θα μπορούσε να κάνει πραγματικότητα την απόκτηση ενός σπιτιού. Υπό το πρίσμα όλων αυτών, ακούστε τι αποκαλύπτει το L'Espresso για ορισμένους ιταλούς αριστερούς πολιτικούς -ένα γεγονός που πρέπει να τονιστεί με έμφαση- καθώς και για ορισμένες προσωπικότητες του κέντρου, πρωτίστως όμως αριστερούς.
<P>
Αυτοί οι κύριοι, των οποίων παρατίθενται ονοματεπώνυμο και διεύθυνση, επωφελήθηκαν εξαιρετικά ευνοϊκών όρων για την αγορά κατοικίας στη Ρώμη. Οι συστάσεις, θα μου πείτε, αποτελούν πρακτική, ενδεχομένως αποδεκτή πρακτική, και ενδεχομένως παλαιά πρακτική στη χώρα μου - και όχι μόνο στην Ιταλία, αλλά ενδεχομένως παγκοσμίως. Ωστόσο, όταν ζητείται μια σύσταση και εξασφαλίζεται η χάρη από μια τράπεζα ή μια ασφαλιστική εταιρεία, αναρωτιέμαι ποιο είναι το αντάλλαγμα εκείνων που κυβερνούν;
<P>
Σύμφωνα με το εβδομαδιαίο περιοδικό, ο κ. Veltroni, ο διάδοχος του κ. Prodi, η κ. Cossutta, κόρη ενός εκ των πλέον ριζοσπαστών και αφοσιωμένων κομμουνιστών, ο κ. Violante, πρώην πρωθυπουργός και μεταξύ των πλέον γνωστών τιμητών της ηθικής των άλλων, καθώς και ο κ. Marino, ο κ. Mancino, ο κ. Mastella, ο κ. Casini, ο κ. Proietti και ο κ. Baccini αγόρασαν κατοικίες στη Ρώμη, ενίοτε των 25-30 δωματίων, στο ένα τέταρτο, αν όχι και λιγότερο, της τιμής αγοράς, απολαμβάνοντας αυτών των ειδικών όρων από ιδιοκτήτες που, όλως περιέργως, είναι τράπεζες και ασφαλιστικές εταιρείες.
<P>
" δημοκρατία έχει το τίμημά της, θα μου πείτε, και όπως το προλεταριάτο είχε το τίμημά του, το ίδιο συμβαίνει και σήμερα με τον προοδευτικό σοσιαλισμό, που κληρονόμησε από τους προκατόχους του την ικανότητα να είναι συγκεκριμένος στην επιδίωξη των δικών του συμφερόντων. Αν ασφυκτιάτε υπό το βάρος του ενυπόθηκου δανείου σας μήνα με τον μήνα και, όπως εγώ, έχετε την καλή τύχη να υποφέρετε κάπως λιγότερο, χάρη στην ιδιότητα του ευρωπαίου βουλευτή και τη δραστηριότητα του/της συζύγου σας που τώρα συνεισφέρει, θα πρέπει να κατηγορήσετε τους κομουνιστές, νέους και παλαιούς, που αποφάσισαν να ελευθερώσουν τις άδειες των ταξί και τα ωράρια λειτουργίας των κουρέων και να πωλούνται φάρμακα στα σούπερ μάρκετ, άφησαν όμως ελεύθερες τις τράπεζες να αποφασίζουν τι θυσίες θα επιβάλλουν στις οικογένειές σας, να υποθηκεύσουν το μέλλον σας και τις ζωές σας.
<P>
Το φταίξιμο είναι μόνο δικό σας, ιταλοί και ευρωπαίοι πολίτες, αν αποφασίσατε να κάνετε κάτι διαφορετικό από το να ακολουθήσετε σταδιοδρομία σε ένα από τα ιταλικά κόμματα που κυβερνούν ή έχουν κυβερνήσει πόλεις, περιφέρειες και έθνη, και που στη διακυβέρνησή τους διοικούνται από τις τράπεζες.
<SPEAKER ID="192" NAME="Cristobal Montoro Romero" AFFILIATION="PPE-DE">
(ES) Κύριε Πρόεδρε, κύριε Προεδρεύων του Συμβουλίου, κύριοι Επίτροποι, καταρχάς θέλω να εκφράσω τις ευχαριστίες μου για τα λόγια των εκπροσώπων των αρχών μας σχετικά με τη διατήρηση μιας αισιόδοξης στάσης απέναντι στην κρίση που βιώνουμε.
<P>
Ταυτόχρονα, ωστόσο, θέλω επίσης να φέρω όσο το δυνατόν περισσότερο ρεαλισμό σε αυτήν τη συζήτηση, καθώς η απόκρυψη της σοβαρότητας των γεγονότων θα οδηγήσει μόνο σε σύγχυση όσον αφορά την εξεύρεση λύσεων.
<P>
Καταρχάς, αντιμετωπίζουμε μια κρίση που είχε προβλεφθεί. Δεν αντιμετωπίζουμε μια κρίση έκπληξη. Ήταν γνωστό ότι θα συνέβαινε αυτό τουλάχιστον ένα χρόνο πριν, και υπήρξε μια έλλειψη μέριμνας, μια έλλειψη ικανότητας αντίδρασης.
<P>
Δεύτερον, αντιμετωπίζουμε μια σοβαρή κρίση. Το είπε ο ίδιος ο πρόεδρος της Bundesbank μόλις τρεις μέρες πριν. Μπορεί να είμαστε στα πρόθυρα μιας κλασικής τραπεζικής κρίσης απώλειας της εμπιστοσύνης.
<P>
Τρίτον, η Ευρώπη έχει μολυνθεί από χρηματοπιστωτικούς οργανισμούς σε χώρες που δεν ήταν σε θέση να έχουν κέρδη διότι οι οικονομίες τους ήταν σχετικά στάσιμες, και επομένως αναζήτησαν κέρδη με μεγαλύτερους κινδύνους. Συνεπώς, θα μπορούσε να ειπωθεί ότι οι εποπτικές αρχές, οι ευρωπαϊκές αρχές προληπτικού ελέγχου απέτυχαν να αποτρέψουν να συμβεί κάτι τέτοιο.
<P>
" Ευρωπαϊκή Κεντρική Τράπεζα είναι, επομένως, η πρώτη που παρεμβαίνει στην κρίση, εκείνη που διοχετεύει τα περισσότερα χρήματα, ακριβώς επειδή αυτή η κρίση θα μπορούσε να γίνει πιο σοβαρή στην Ευρώπη, στην καρδιά της Ευρώπης, η οποία ανακάμπτει τώρα οικονομικά. Επομένως, χρειαζόμαστε περισσότερη σαφήνεια ως προς το ποιες είναι οι πραγματικές επιπτώσεις και πόσο μεγάλη είναι πραγματικά αυτή η κρίση.
<P>
Αναμφισβήτητα, το τέταρτο χαρακτηριστικό της κατάστασης που βιώνουμε, των συνθηκών που αντιμετωπίζουμε είναι, συνοπτικά, η αντίδραση των νομισματικών αρχών μας, η αντίδραση της Ευρωπαϊκής Κεντρικής Τράπεζας.
<P>
Κατά τη γνώμη μου, ενήργησε σωστά όταν έκανε αυτές τις ενέσεις ρευστότητας, διότι αυτό που διαπιστώνουμε είναι μια απόσυρση ρευστότητας. Ωστόσο, είναι επίσης αλήθεια ότι είναι παράδοξο το γεγονός ότι αυτό συμβαίνει ακριβώς όταν η Ευρώπη αυξάνει τα επιτόκια προκειμένου να περιορίσει τη ρευστότητα του συστήματος, να περιορίσει τις πιστώσεις. Αυτό είναι ένα μεγάλο παράδοξο που πρέπει να εξηγηθεί σωστά, χωρίς τη σύγχυση που προέκυψε από τις εξηγήσεις που δόθηκαν κατά τη διάρκεια του Αυγούστου.
<P>
" διασαφήνιση είναι σημαντική, διότι μιλάμε για εκατομμύρια οικογένειες και εκατομμύρια μικρομεσαίες επιχειρήσεις, οι οποίες εξαρτώνται από κυμαινόμενα επιτόκια στην Ευρώπη και χρεώνονται. Επομένως, είναι σημαντικό να διευκρινίσουμε το σενάριο των επιτοκίων και να ζητήσουμε σύνεση στις αυξήσεις των επιτοκίων στην Ευρώπη, προκειμένου να ενισχυθεί η οικονομική ανάπτυξη και η δημιουργία θέσεων απασχόλησης που χρειαζόμαστε τόσο πολύ σε αυτό το στάδιο της ολοκλήρωσης της ΕΕ.
<SPEAKER ID="193" NAME="Pervenche Berès" AFFILIATION="PSE">
(FR) Κύριε Πρόεδρε, κύριοι Επίτροποι, κυρίες και κύριοι, πρέπει να είμαστε πραγματιστές: παρά το γεγονός ότι είμαστε το ισχυρό ευρωπαϊκό νομοθετικό όργανο, δεν θα μπορέσουμε να κάνουμε τίποτα για την προέλευση αυτής της κρίσης. Είμαστε ανίσχυροι έναντι μιας νομοθεσίας των "ΠΑ που παραγκωνίζει την προστασία των καταναλωτών στη χορήγηση ενυπόθηκων δανείων είτε από τράπεζες είτε από άλλα ιδρύματα.
<P>
Ας είμαστε πραγματιστές: αντιμετωπίζουμε μια κρίση, της οποίας τις συνέπειες πρέπει να διορθώσουμε κατεπειγόντως, αλλά και να αντλήσουμε μακροπρόθεσμα διδάγματα.
<P>
Ας είμαστε σαφείς: οι ευρωπαίοι πολίτες μας είναι, και δικαίως, ανήσυχοι για τις συνέπειες αυτής της κρίσης σε ό,τι αφορά τη χρηματοδότηση της πραγματικής οικονομίας. Ας είμαστε σαφείς: οι συμπολίτες μας δεν καταλαβαίνουν ότι, για να αντιμετωπίσουν την ανάληψη κινδύνων από λίγους, η μέθοδος αμοιβής των οποίων δεν υπακούει σε καμία οικονομική λογική, οι δημόσιοι οργανισμοί, όπως είναι η Ευρωπαϊκή Κεντρική Τράπεζα, αναγκάζονται στο τέλος να παρέμβουν για να εγγυηθούν τη ρευστότητα της αγοράς.
<P>
Ας αντιμετωπίσουμε την κατάσταση. Ας σταθούμε εκεί που πρέπει να σταθούν οι Ευρωπαίοι, βασιζόμενοι στον πραγματισμό και σε προτάσεις. Στο τέλος, η Κεντρική Τράπεζα έκανε τη δουλειά της ως δανειστής έσχατης ανάγκης. Ωστόσο, ως εποπτικό σώμα, είναι ανίσχυρο να εξακριβώσει την πραγματικότητα των κινδύνων που αναλαμβάνουν οι παράγοντες της αγοράς. Πρέπει να βελτιώσουμε τις εποπτικές εξουσίες των ευρωπαϊκών αρχών, και είναι δουλειά σας, κύριε Επίτροπε, να διαδραματίσετε ενεργό ρόλο και σε αυτό.
<P>
Ας αντιμετωπίσουμε την κατάσταση: μιλάμε επί πολλά χρόνια για εύλογη αξία, και αυτή ακριβώς η εύλογη αξία επιδείνωσε σήμερα τις συνθήκες για την αξιολόγηση των ενυπόθηκων δανείων υψηλού κινδύνου.
<P>
Ας αντιμετωπίσουμε την κατάσταση: σε ό,τι αφορά τους οργανισμούς αξιολόγησης της πιστοληπτικής ικανότητας, ο κώδικας δεοντολογίας του Διεθνούς Οργανισμού Επιτροπών Κινητών Αξιών (IOSCO), κύριε Επίτροπε, δεν καλύπτει τις απαιτήσεις της τρέχουσας κατάστασης. Χρειαζόμαστε μια πραγματικά ανταγωνιστική αγορά, όπου δεν θα υπάρχει σύγκρουση συμφερόντων και η οποία θα χαρακτηρίζεται από μεγαλύτερη διαφάνεια.
<P>
Τέλος, ας είμαστε ουτοπιστές και ας ελπίσουμε ότι η χρήση της χρηματοπιστωτικής φούσκας που δημιουργήθηκε κατ' αυτόν τον τρόπο θα αρχίσει τελικά να αποδεσμεύει κεφάλαια για τις μακροπρόθεσμες επενδύσεις που χρειάζεται η Ευρώπη προκειμένου να αντιμετωπίσει τις προκλήσεις της αλλαγής του κλίματος και της ενέργειας. " ουτοπία ενίοτε μπορεί να αποτελέσει την καλύτερη μορφή πραγματισμού.
<SPEAKER ID="194" NAME="Andrea Losco" AFFILIATION="ALDE">
- (IT) Κύριε Πρόεδρε, κυρίες και κύριοι, βρισκόμαστε εδώ στο Ευρωπαϊκό Κοινοβούλιο για μία ακόμη φορά αντιμέτωποι με ένα πρόβλημα, το οποίο αντιμετωπίσαμε και τον Ιούλιο. Τότε, εκφράστηκαν ορισμένες αβεβαιότητες σε ό,τι αφορά την κρίση που αναμενόταν τότε να πλήξει την ευρωζώνη. Αυτή ήταν μια προαναγγελθείσα κρίση, όπως επεσήμαιναν τα νέα που έρχονταν από τις "ΠΑ.
<P>
Ήταν σαφές για ένα διάστημα ότι οι τιμές στην κτηματαγορά των "ΠΑ ήταν υπερβολικά φουσκωμένες και ότι το σύστημα των "ΠΑ έδινε πολύ εύκολα τη δυνατότητα για χορήγηση δανείων σε αφερέγγυα άτομα ή για χορήγηση με πολύ υψηλά επιτόκια, και ήταν αναπόφευκτη η επακόλουθη αναταραχή στην παγκόσμια αγορά.
<P>
Ποιος συμμετείχε σε αυτό το παιχνίδι; Επενδυτές, πολίτες, κυρίως από τις "ΠΑ, αλλά και Ευρωπαίοι, υποφέρουν από τον αρνητικό του αντίκτυπο• πολίτες και επενδυτές, αποταμιευτές. Επομένως, το ερώτημα είναι αν το Σώμα και οι θεσμοί, γενικότερα, νοιάζονται ιδιαίτερα για την προστασία των αποταμιευτών. " προστασία των αποταμιευτών σημαίνει να κατανοήσουμε τον ρόλο που διαδραματίζουν οι υπόλοιποι παράγοντες σε αυτό το πλαίσιο ή σε αυτό το σενάριο, τον ρόλο των οργανισμών αξιολόγησης της πιστοληπτικής ικανότητας, που συχνά επιδεικνύουν μεγάλη ασυνέπεια και αντιμετωπίζουν συγκρούσεις συμφερόντων, οι οποίες ενίοτε μένουν στο απυρόβλητο. Πιστεύω ότι πρέπει να εφαρμοστούν σε όλα αυτά κανόνες και πρότυπα.
<P>
" κρίση υπογράμμισε επίσης μια αξιοσημείωτη αντίφαση σε μια περίοδο που η ΕΚΤ αναγκάστηκε να προβεί σε χρηματοοικονομικές κινήσεις στην αγορά και ταυτόχρονα να αυξήσει τα επιτόκια για να αντιμετωπίσει τον κίνδυνο του πληθωρισμού. Ας ελπίσουμε ότι αυτή η κατάσταση δεν θα διαρκέσει.
<P>
Το γεγονός, όμως, ότι συμβαίνει αυτό σημαίνει ότι πρέπει να αναρωτηθούμε με ποιόν τρόπο τα πρότυπα που διέπουν τα πρόσωπα σε παγκόσμιο επίπεδο -αφού αυτή η κρίση υπογράμμισε για μία ακόμη φορά την πτυχή της παγκοσμιοποίησης- πρέπει να καθορίζουν τη συμπεριφορά του καθενός.
<SPEAKER ID="195" NAME="Guntars Krasts" AFFILIATION="UEN">
(LV) Κύριε Πρόεδρε, η τρέχουσα χρηματοπιστωτική αστάθεια δεν θα έπρεπε να μας αιφνιδιάσει, όταν όμως έγινε πραγματικότητα, όλοι ένιωσαν σοκ. Επισφαλή καταναλωτικά και στεγαστικά δάνεια οδήγησαν σε αύξηση της ζήτησης για ρευστότητα. Οι διορθώσεις στην αγορά σημειώνονται, διότι για πολύ καιρό το χρήμα ήταν υπερβολικά φθηνό, και αυτό διέβρωσε τα πρότυπα αξιολόγησης των επενδύσεων. " έλλειψη εμπιστοσύνης στην αγορά ζημίωσε ακόμα και ελκυστικά στοιχεία ενεργητικού, που κανονικά δεν θα έπρεπε να υποστούν πτωτική διόρθωση της τιμής τους. Μπορούμε πλέον να είμαστε βέβαιοι ότι το εύκολα προσβάσιμο, φθηνό χρήμα δεν δημιουργεί σταθερή ανάπτυξη. Το θεμέλιο για τη σταθερή ανάπτυξη είναι η προορατική μεταρρύθμιση συστημάτων, οι αποτελεσματικές επενδύσεις και οι αγορές που λειτουργούν με μεγαλύτερη ελευθερία και μεγαλύτερη διαφάνεια. Για την ώρα, οι βασικοί φόβοι αφορούν το ενδεχόμενο η κρίση ρευστότητας να μετατραπεί σε κρίση παύσης πληρωμών. " αστάθεια που ξεκινά υπό τη μορφή κρίσης ρευστότητας μπορεί να εκφυλιστεί σε κρίση παύσης πληρωμών, αφού οι παράγοντες της αγοράς, πεπεισμένοι ότι το επίπεδο γνώσης τους είναι ανεπαρκές, θα είναι απρόθυμοι να δανείσουν ο ένας στον άλλον. " κρίση στην κτηματαγορά ενδέχεται να προκαλέσει σοβαρές επιπλοκές σε αρκετά κράτη μέλη της ΕΕ, όχι μόνο στις "νωμένες Πολιτείες. Οι επενδυτές και οι καταθέτες δεν θα ανακτήσουν την εμπιστοσύνη τους στη χρηματοπιστωτική αγορά, παρά μόνο αφού πειστούν ότι είναι σωστές οι εκτιμήσεις. Αυτό σημαίνει ότι τα ασφάλιστρα κινδύνου ενδέχεται να αυξηθούν με αποτέλεσμα να μειωθεί η κατανάλωση επιχειρήσεων και νοικοκυριών. Αυτό μπορεί να μειώσει τις επενδυτικές κινήσεις ή, σε ορισμένες περιπτώσεις, να οδηγήσει ακόμα και σε παύση τους. Οι αρμόδιοι για τη χάραξη της δημοσιονομικής και νομισματικής πολιτικής της Ευρώπης πρέπει να είναι έτοιμοι για αυτό το ενδεχόμενο. Την κύρια ευθύνη σταθεροποίησης της κατάστασης θα επωμιστούν οι υπεύθυνοι χάραξης της δημοσιονομικής πολιτικής. Στη σφαίρα της νομισματικής πολιτικής μπορούμε να αναμένουμε χαμηλότερα επιτόκια, κάτι που προσμένουν να δουν με ανυπομονησία πολλοί ευρωπαίοι πολιτικοί. Την ίδια στιγμή, η αγορά δεν πρέπει να συντηρεί την πλάνη ότι θα διασωθούν οι παρακινδυνευμένες επενδύσεις. Τόσο τα επιτόκια δανεισμού όσο και οι απαιτήσεις για εμπράγματες εγγυήσεις θα αμβλύνουν λογικά την ηθική βλάβη που μπορεί να δημιουργήσει μια τέτοια πλάνη. Μακροπρόθεσμα, οι κεντρικές τράπεζες πρέπει να βελτιώσουν τους ρυθμιστικούς μηχανισμούς στις χρηματοπιστωτικές αγορές, προκειμένου να διαμορφώσουν κλίμα μεγαλύτερης διαφάνειας και βεβαιότητας σε αυτές. Σας ευχαριστώ.
<SPEAKER ID="196" NAME="Karsten Friedrich Hoppenstedt" AFFILIATION="PPE-DE">
(DE) Κύριε Πρόεδρε, κύριε Επίτροπε, κυρίες και κύριοι, η συνολική έκταση της αστάθειας στις παγκόσμιες χρηματοπιστωτικές αγορές δεν έχει προσδιοριστεί ακόμα. Τα αδύναμα σημεία της παγκόσμιας οικονομίας είναι η μικρή φερεγγυότητα των δανειοληπτών στην αγορά ενυπόθηκων δανείων των "ΠΑ και η εσφαλμένη αξιολόγηση ή/και ο έλεγχος της πιστοληπτικής ικανότητας στοιχείων ενεργητικού. Θα μπορούσε να ρωτήσει κανείς τι συνέβη με τη Βασιλεία ΙΙ σε αυτήν τη φάση στις "ΠΑ. Γνωρίζω ότι δεν έχει ακόμα τεθεί σε εφαρμογή, όμως θα είχε βοηθήσει.
<P>
Μέχρι τώρα στις "ΠΑ έχει προσαρμοστεί όγκος ενυπόθηκων δανείων της τάξεως των 120 δισ. δολαρίων. Αυτό και μόνο προκάλεσε ένα σοκ προσαρμογής των επιτοκίων που έλαβε τις γνωστές διαστάσεις. Σε περίπου 700 δισεκατομμύρια επιπλέον ενυπόθηκα δάνεια, η προσαρμογή πρέπει να γίνει τα επόμενα δύο χρόνια. Το δίλημμα ενισχύθηκε από τη μεγάλη ευαισθησία των επενδυτών, καθώς κλονίστηκε η εμπιστοσύνη τους και η διάθεσή τους για επενδύσεις υψηλού κινδύνου. Σήμερα, ακόμα και διευθυντές τραπεζών παραδέχονται ότι δεν ήξεραν τι έκαναν. Αυτήν τη στιγμή, η έλλειψη εμπιστοσύνης των επενδυτών και ρεαλιστικών εκτιμήσεων εμποδίζουν την επάνοδο σε φυσιολογικά επίπεδα - μια διαδικασία που ασφαλώς θα απαιτήσει κάποιον χρόνο και από την οποία δεν θα εξαιρεθούν ούτε καν οι ειδικοί των εποπτικών οργάνων των τραπεζών.
<P>
" εμπιστοσύνη δεν μπορεί να παρουσιαστεί στατιστικά με μαθηματικούς τύπους. Αντίθετα, η διαφάνεια δημιουργεί και διατηρεί την εμπιστοσύνη και διευκολύνει τον έλεγχο των κινδύνων. Κύριε Επίτροπε, αναφέρατε το Solvency II. Στον ασφαλιστικό τομέα οι κίνδυνοι των αμοιβαίων κεφαλαίων κινδύνου και των ενυπόθηκων δανείων υψηλού κινδύνου είναι μέχρι τώρα μάλλον μικροί, και έτσι πρέπει να μείνουν. Γι' αυτό, το Solvency II έχει ως στόχο να δώσει τις σωστές προσεγγίσεις και κίνητρα.
<P>
Οι εναλλακτικές επενδύσεις, όπως για παράδειγμα τα αμοιβαία κεφάλαια κινδύνου και τα χρεόγραφα που βασίζονται σε στοιχεία ενεργητικού, που πολλές φορές ενέχουν επίσης κινδύνους ενυπόθηκων δανείων, σύμφωνα με τις τωρινές προτάσεις αποκτούν κάλυψη ιδίου κεφαλαίου της τάξεως του 45% ως συνέπεια του Solvency II Αυτό μπορεί να φαίνεται μεγάλο εκ πρώτης όψεως, δίνει όμως σαφές κίνητρο στις επιχειρήσεις να πιέσουν ένα κεφάλαιο υψηλού κινδύνου να αποκαλύψει την επένδυση στον επενδυτή. Πιστεύω ότι εδώ ισχύει η εξής αρχή: μόνον όταν έχει κανείς την απαραίτητη τεχνογνωσία, πρέπει να επενδύει σε κεφάλαια μεγαλύτερου κινδύνου.
<P>
Το Ευρωπαϊκό Κοινοβούλιο ζητά εδώ και καιρό να υπάρχει η απαραίτητη διαφάνεια σε συγκεκριμένα χρηματοπιστωτικά προϊόντα και μηχανισμούς. Πρέπει οπωσδήποτε να αντιδράσει η Επιτροπή στη δημιουργία περαιτέρω κανόνων διαφάνειας για τα περισσότερα από 9 000 αμοιβαία κεφάλαια κινδύνου που υπάρχουν. Ακόμα, χρειάζονται κανόνες διαφάνειας για τους οργανισμούς αξιολόγησης της πιστοληπτικής ικανότητας. Και τα δύο θα ενίσχυαν μια πιο ρεαλιστική εκτίμηση για τους παγκόσμιους πιστωτικούς κινδύνους.
<P>
Τα περασμένα χρόνια, οι ευρωπαϊκοί προϋπολογισμοί και η οικονομία χρεώθηκαν με πολλούς τρόπους. Οι αμαρτία της λήψης δανείων με φαινομενικά χαμηλά επιτόκια οδηγούν αυτόματα σε ανισορροπίες μεταξύ της νομισματικής και της οικονομικής απόδοσης.
<SPEAKER ID="197" NAME="Ieke van den Burg" AFFILIATION="PSE">
(EN) Κύριε Πρόεδρε, μπορούμε να πούμε πολλά για αυτήν τη χρηματοπιστωτική κρίση, αλλά θα χρησιμοποιήσω τον σύντομο χρόνο των δύο λεπτών που μου αναλογούν προκειμένου να επικεντρωθώ σε τρία σημεία όπου φρονώ ότι πρέπει να αναλάβουμε δράση.
<P>
Το πρώτο είναι η έλλειψη ρύθμισης. Αρκετοί βουλευτές το έχουν ήδη αναφέρει αυτό. Τα σύνθετα νέα προϊόντα, και ιδιαίτερα η διαφοροποίηση και η τιτλοποίηση των κινδύνων, είναι κάτι που αποτελεί βασικό στοιχείο σε αυτήν την κρίση. Μας την παρουσιάσανε ως την τέλεια μέθοδο για την αποφυγή των κινδύνων, αλλά είναι τώρα σαφές ότι η διαφοροποίηση είχε επίσης ως αποτέλεσμα τον πολλαπλασιασμό των κινδύνων και της ανασφάλειας που κυριαρχεί τώρα παντού.
<P>
Το δεύτερο στοιχείο σχετικά με τη ρύθμιση είναι ότι αυτές οι επιχειρήσεις πραγματοποιούνται ως επί το πλείστον εκτός της ρυθμισμένης αγοράς: εξωχρηματιστηριακές δραστηριότητες και αμοιβαία κεφάλαια κινδύνου, όπως έχει ήδη αναφερθεί. Πραγματικά φρονώ ότι πρέπει να ερευνήσουμε πού οδηγούν αυτά τα σκοτεινά σημεία. Γνωρίζω ότι ο κ. McCreevy δεν συμφωνεί, αλλά θεωρώ ότι είναι τώρα πράγματι καιρός να εξετάσουμε τις δυνατότητες ρύθμισης - να μην προβούμε σε υπερβολική ρύθμιση, να μην πανικοβληθούμε, αλλά να διεξαγάγουμε πραγματικά μια σοβαρή μελέτη. Αυτό πρέπει να πράξει η Επιτροπή.
<P>
Άλλο ένα στοιχείο είναι η έλλειψη ενημέρωσης και διαφάνειας. Αυτό αναφέρθηκε επίσης από αρκετούς. Θέλω επιπλέον να αναφέρω τους οργανισμούς αξιολόγησης της πιστοληπτικής ικανότητας και τους λογιστικούς κανόνες που ανέφερε επίσης η κ. Berès - το θέμα της εύλογης αξίας. Αυτό συνδέεται με την τρίτη παρατήρησή μου, η οποία αφορά την έλλειψη συντονισμού και συνεργασίας. Είναι ένα στοιχείο που διαπιστώνουμε τώρα στις δράσεις που έχει αναλάβει η ΕΚΤ, η οποία ορθώς παρείχε ρευστότητα, αλλά δεν είχε την πληροφόρηση και δεν διαθέτει τα μέσα για την επιβολή κυρώσεων σε όσους προκάλεσαν την κρίση. Θα πρέπει να υπάρχει μια πολύ πιο στενή σχέση ανάμεσα στην ΕΚΤ και όσα γνωρίζει και τους επόπτες της. Ένα πολύ σημαντικό στοιχείο είναι η συνεργασία και η ενίσχυση και αύξηση της εποπτείας ευρωπαϊκού επιπέδου, η οποία κατανοεί πραγματικά αυτά τα φαινόμενα στην κορυφή της αγοράς και αυτά τα νέα φαινόμενα.
<P>
Ανέφερα αρκετές φορές ότι χρειαζόμαστε μια τέτοια εποπτεία ευρωπαϊκού επιπέδου. Ο κόσμος μου λέει, ακόμη και αν συμφωνούν, ότι πρέπει να περιμένουμε να εμφανιστεί μια κρίση διότι η έννοια του επείγοντος δεν υπάρχει. Πιστεύω ότι είναι τώρα η κατάλληλη στιγμή, και η κρίση υφίσταται, και έτσι πρέπει τώρα να δράσουμε.
<SPEAKER ID="199" NAME="Olle Schmidt" AFFILIATION="ALDE">
(SV) Κύριε Πρόεδρε, η χρηματοπιστωτική αναταραχή του φετινού καλοκαιριού έδειξε ξεκάθαρα πόσο στενά ενσωματωμένες είναι οι αγορές. " παγκόσμια χρηματοπιστωτική αγορά κυριολεκτικά λειτουργεί 24 ώρες το 24ωρο, με εκατομμύρια συναλλαγών που μας επηρεάζουν όλους. Νέες τεχνολογίες δημιουργούν εντελώς διαφορετικές συνθήκες. " δυνατότητα δημιουργίας καλύτερων προοπτικών για την ανάπτυξη των επενδύσεων έχει ενισχυθεί σε εξαιρετικά μεγάλο βαθμό. " πρόσβαση σε κεφάλαια επιχειρηματικού κινδύνου είναι εν προκειμένω ζωτικής σημασίας. Πολλά νέα χρηματοπιστωτικά μέσα, που ορισμένοι σήμερα αμφισβητούν, αποδείχτηκαν σε πολύ μεγάλο βαθμό καλά και αύξησαν τη ρευστότητα και τις επενδυτικές ευκαιρίες.
<P>
Στη διάρκεια των πρόσφατων εβδομάδων που σημαδεύτηκαν από αναταράξεις στις χρηματοπιστωτικές αγορές, φάνηκε ότι είναι καλό που η Ευρώπη έχει μια ισχυρή κεντρική τράπεζα. " ΕΚΤ κατάφερε να ενεργήσει ταχύτερα από την αντίστοιχη ομοσπονδιακή κεντρική τράπεζα στην Ουάσιγκτον και μπόρεσε να αναλάβει ταχεία δράση για να καθησυχάσει τις αγορές. " ΕΚΤ είναι αξιέπαινη γι' αυτόν τον λόγο.
<P>
Δεν γνωρίζουμε ακόμη πόσο πολύ θα εξαπλωθεί η κρίση των ενυπόθηκων δανείων στις "ΠΑ. Το φθινόπωρο θα είναι καίριας σημασίας, καθώς εμφανίζονται νέα στατιστικά στοιχεία. Ας ελπίσουμε ότι θα υπάρξει κανονική προσαρμογή της αγοράς, χωρίς σημαντικούς σπασμούς που ενδέχεται να πλήξουν την περιφερειακή οικονομία, η οποία κατά βάση είναι υγιής εντός της Ευρωπαϊκής Ένωσης. Ελπίζω -σε αντίθεση, προφανώς, με κάποιους από τους συναδέλφους βουλευτές του ΕΚ- ότι στην Ευρώπη δεν αντιδρούμε σπασμωδικά και δεν πιστεύουμε ότι η λύση απαιτεί πάντα μεγαλύτερη ρύθμιση και αποφάσεις που λαμβάνονται εν θερμώ, όπως είπε ο κ. McCreevy. Παρά τον νόμο Sarbanes-Oxley στις "ΠΑ, με εκτεταμένη ρύθμιση, τα ενυπόθηκα δάνεια υψηλού κινδύνου δεν εντοπίστηκαν εγκαίρως. Μια ομαλώς λειτουργούσα χρηματοπιστωτική αγορά απαιτεί ισόρροπη προσέγγιση και περιθώρια για νέες μεθόδους, σε συνδυασμό με νομοθεσία που ενισχύει τα συμφέροντα των καταναλωτών. Πιστεύω ότι η οδηγία για τις αγορές χρηματοπιστωτικών μέσων αποτελεί, εν προκειμένω, ένα καλό παράδειγμα.
<P>
Προσωπικά, φιλελεύθερος ων, θεωρώ το άνοιγμα και τη διαφάνεια καίρια στοιχεία στις χρηματοπιστωτικές αγορές. Θα ήθελα επίσης να υπάρχει μεγαλύτερη συνεργασία μεταξύ των χρηματοπιστωτικών αρχών της ΕΕ για την καταπολέμηση καταστάσεων κρίσεων και για την άμεση αντίδραση σε αυτές.
<P>
Κύριε Πρόεδρε, κύριοι Επίτροποι, πρέπει να κάνω ένα σχόλιο: όταν τα πράγματα εκρήγνυνται σε ολόκληρο τον κόσμο, είναι σαφές ότι ένα μικρό νόμισμα και μια μικρή αγορά, όπως αυτή της Σουηδίας, πλήττονται αστραπιαία. Τα γεγονότα του καλοκαιριού μου έδωσαν ακόμη περισσότερα επιχειρήματα υπέρ της σουηδικής ένταξης στο ευρώ.
<SPEAKER ID="200" NAME="Mario Borghezio" AFFILIATION="UEN">
- (IT) Κύριε Πρόεδρε, κυρίες και κύριοι, το βαρύ φάσμα της κατάρρευσης ως αποτέλεσμα των ενυπόθηκων δανείων υψηλού κινδύνου επικρέμεται πάνω από τις ευρωπαϊκές τράπεζες. Πολλά από τα διαχειριστικά τους κεφάλαια επιβαρύνθηκαν με ανεύθυνο τρόπο με παράγωγα προϊόντα. Υπάρχει σοβαρός κίνδυνος μόλυνσης μέσω των συμμετοχών σε ίδια κεφάλαια. Οι τράπεζες με ανεύθυνο τρόπο προώθησαν ενυπόθηκα ομόλογα σε θεσμικούς επενδυτές και, κατ' επέκταση, σε αποταμιευτές, παρουσιάζοντάς τα ως αξιολογούμενα με τριπλό Α -θεωρητικώς, ασφαλή, όπως τα εθνικά χρεόγραφα- αντί ως χαρακτηριζόμενα λίαν υψηλού κινδύνου για αδυναμία αποπληρωμής, όπως τα συμμετοχικά δάνεια με αρνητική καθαρή θέση.
<P>
" κερδοσκοπία, που αφέθηκε ελεύθερη να κυριαρχήσει στην παγκοσμιοποιημένη χρηματοπιστωτική αγορά, έκανε τους μικρούς αποταμιευτές να πιστέψουν ότι τα παράγωγα προϊόντα είναι ο ακρογωνιαίος λίθος της τρίτης χιλιετίας. Τίποτε δεν θα μπορούσε να είναι λιγότερο αληθές. Αυτή η αλυσίδα γεγονότων σίγουρα δεν έχει παρέλθει και αυτοί που είναι πραγματικά υπεύθυνοι παραμένουν ατιμώρητοι - αυτοί που, στα υψηλά κλιμάκια των χρηματοπιστωτικών αγορών, κινούν τα νήματα από το παρασκήνιο. Εδώ οι ομιλητές περιορίστηκαν να επιρρίψουν την ευθύνη στους οργανισμούς αξιολόγησης της πιστοληπτικής ικανότητας, γιατί όμως αφήσαμε να ανατεθεί η αξιολόγηση και ο έλεγχος της επικινδυνότητας των χρηματοπιστωτικών προϊόντων σε εταιρείες που εμπλέκονται στενά, και δικαιολογημένα άλλωστε, στην ανάπτυξη μιας αγοράς που είναι υπό τη μεθυστική επιρροή της κερδοσκοπίας;
<P>
Σας παρακαλώ, επιδείξτε σθένος για να το αντιμετωπίσετε ξεκάθαρα: όχι μόνο η αντικανονική χρήση παράγωγων προϊόντων είναι επιζήμια, αλλά τα παράγωγα προϊόντα είναι εγγενώς επιζήμια. Τα παράγωγα προϊόντα είναι για την πραγματική οικονομία ό,τι είναι η τοκογλυφία για τις αποταμιεύσεις και την παραγωγική οικονομία, όπως μας δίδαξε ένας σπουδαίος αμερικανός ποιητής, ο Έζρα Πάουντ, στο κάντο του: "With usura hath no man a house of good stone each block cut smooth and well fitting that design might cover their face, with usura seeth no man Gonzaga, no picture is made to endure nor to live with but it is made to sell and sell quickly, sin against nature. Pietro Lombardo came not by usura, Duccio came not by usura, nor Pier della Francesca, Zuan Bellin' not by usura, nor was 'La Calunnia' painted. Came not by usura Angelico. Usura rusteth the chisel, it rusteth the craft and the craftsman. Usura slayeth the child in the womb, it stayeth the young man's courting, it hath brought palsey to bed, lyeth between the young bride and her bridegroom". " τοκογλυφία δεν είναι το μέσο για να κυβερνηθεί ο κόσμος, για να προστατευθούν τα ευρέα συμφέροντα έντιμων ανθρώπων που εργάζονται, παράγουν και αποταμιεύουν.
<P>
(Ο Πρόεδρος διακόπτει τον ομιλητή)
<SPEAKER ID="201" NAME="Poul Nyrup Rasmussen" AFFILIATION="PSE">
(EN) Κύριε Πρόεδρε, αυτή η χρηματοπιστωτική κρίση αποτελεί ένα σήμα αφύπνισης για όλους μας και επίσης για τον Επίτροπο McCreevy. Μόλις πριν από λίγους μήνες, ο κ. McCreevy μας διαβεβαίωσε ότι η συζήτηση σχετικά με τους χρηματοπιστωτικούς κινδύνους και κρίσεις ήταν θεωρητική και ότι δεν θα υπήρχαν άλλες φούσκες. Τώρα ήρθαμε μόλις αντιμέτωποι με μία, η οποία είχε σοβαρές συνέπειες, σύμφωνα με τους σημερινούς Financial Times, τον ΟΟΣΑ και άλλα αρμόδια ιδρύματα.
<P>
Θα θέσω τέσσερα ερωτήματα στον κ. McCreevy.
<P>
Πρώτον, όσον αφορά τα παράγωγα προϊόντα -τα πιστωτικά παράγωγα, την πιστωτική αγορά- κατηγορείτε τους οργανισμούς και λέτε ότι δεν είναι αρκετά καλοί· θεωρώ ότι δεν γνωρίζουμε τίποτα σχετικά με όσα συμβαίνουν. Είστε τώρα έτοιμοι να προτείνετε μια δημόσια ταξινόμηση των σύνθετων παραγώγων με τέτοιο τρόπο ώστε οι δημόσιοι και ιδιωτικοί οργανισμοί να μπορούν να μας καθοδηγήσουν όσον αφορά τον κίνδυνο που σχετίζεται με αυτούς; Διότι κάτι τέτοιο είναι σήμερα αδύνατον.
<P>
Το δεύτερο ερώτημά μου αφορά τη σύγκρουση συμφερόντων. Όσον αφορά τους βασικούς διαμεσολαβητές της αγοράς, τα αμοιβαία κεφάλαια κινδύνου και τις εταιρείες επενδύσεων ιδιωτικών κεφαλαίων, βλέπουμε ότι εμπλέκονται σε ένα σύνθετο σύνολο συμφερόντων: κερδίζουν χρήματα ο ένας από τον άλλον, συναλλάσσονται μεταξύ τους και δεν γνωρίζουμε τι συμβαίνει. Είστε τώρα έτοιμοι να θεσπίσετε κανόνες διαφάνειας, κοινοποίησης και λογοδοσίας που θα μας δώσουν μια πραγματική ευκαιρία ρύθμισης της αγοράς;
<P>
Το τρίτο ερώτημά μου αφορά τα ταμεία συντάξεων. Γνωρίζουμε ότι οι μισθωτοί και οι εργαζόμενοι έχουν απώλειες που σχετίζονται με την επένδυση χρημάτων στην κερδοσκοπία αμοιβαίων κεφαλαίων κινδύνου σε αυτήν την αγορά παραγώγων. Είστε έτοιμοι να θεσπίσετε κανόνες που θα μπορούν να προστατέψουν τα ταμεία συντάξεων και τις ασφαλιστικές εταιρείες προσπαθώντας να διαχειριστείτε τα χρήματα των μισθωτών στο μέλλον ώστε να έχουν συμφέρον από την εξοικονόμηση και γνωρίζοντας ότι περιορίζονται οι απώλειες;
<P>
Το τελευταίο μου ερώτημα είναι το εξής: πώς μπορείτε να υπερασπιστείτε το γεγονός ότι τα αμοιβαία κεφάλαια κινδύνου, οι εταιρείες ιδιωτικών επενδύσεων και οι τράπεζες επενδύσεων είναι το τελευταίο μέσο στις διεθνείς και τις χρηματοπιστωτικές αγορές χωρίς να υπάρχουν κανονισμοί; Συνηθίζουμε να ρυθμίζουμε τις τράπεζες και τα αμοιβαία κεφάλαια, γιατί θα πρέπει αυτά -τα αμοιβαία κεφάλαια κινδύνου, οι εταιρείες ιδιωτικών επενδύσεων, οι τράπεζες επενδύσεων- να είναι το τελευταίο μέσο; Δεν μπορώ να το εξηγήσω, δεν μπορείτε να το εξηγήσετε. Είναι καιρός να δώσουμε προτεραιότητα στα κοινά συμφέροντα, και για τον λόγο αυτόν χρειαζόμαστε τη ρύθμιση.
<P>
(Χειροκροτήματα)
<SPEAKER ID="202" NAME="Antolín Sánchez Presedo" AFFILIATION="PSE">
(ES) Κύριε Πρόεδρε, μετά την καταιγίδα, οι ουρανοί δεν έχουν καθαρίσει ακόμη, και μέσα στην αστάθεια υπάρχει μια απαίτηση για οικονομική σταθερότητα, δημοσιονομική ασφάλεια, ανάπτυξη και δημιουργία θέσεων απασχόλησης.
<P>
Αυτή η κρίση είναι μια μεγάλη ευκαιρία να αναληφθεί δράση σε τέσσερις σημαντικούς τομείς.
<P>
Καταρχάς, πρέπει να ενεργήσουμε για να περιορίσουμε τον αντίκτυπό της στην οικονομία στο σύνολό της. " αγορά έχει αντιδράσει με διακυμάνσεις στις τιμές των μετοχών και πιο αυστηρές δημοσιονομικές συνθήκες. " απάντηση της Ευρωπαϊκής Κεντρικής Τράπεζας να παρέχει ρευστότητα ήταν θετική.
<P>
Οι χρηματοπιστωτικοί οργανισμοί έχουν αυξήσει ήδη τα επιτόκιά τους στους πελάτες τους, εν αναμονή των προβλεπόμενων αυξήσεων εντός ολίγων μηνών, λαμβάνοντας υπόψη την ανάπτυξη της οικονομίας και τις ανακοινώσεις που έγιναν από την Ευρωπαϊκή Κεντρική Τράπεζα. Ελπίζω ότι η Ευρωπαϊκή Κεντρική Τράπεζα θα ενεργήσει με έναν ισορροπημένο, συνετό τρόπο για την οικονομία μας.
<P>
Δεύτερον, πρέπει να ενεργήσουμε για να βελτιώσουμε τη διαχείριση των κινδύνων και την οικονομική διακυβέρνηση. Υπάρχει συμμετρία μεταξύ μιας παγκόσμιας αγοράς χρηματοπιστωτικών υπηρεσιών και ενός εθνικού συστήματος ρύθμισης και εποπτείας. Αν δεν προωθήσουμε αυτούς τους στόχους με έναν ολοκληρωμένο τρόπο στο εσωτερικό της Ευρωπαϊκής Ένωσης, δεν θα είμαστε σε θέση να τους προωθήσουμε σε παγκόσμιο επίπεδο, και δεν θα προστατέψουμε τους πολίτες μας ούτε θα υπερασπιστούμε τα συμφέροντά τους.
<P>
Τρίτον, πρέπει να ενεργήσουμε για να κάνουμε την αγορά πιο διάφανη. " διαφοροποίηση και διασπορά του κινδύνου μπορεί να είναι θετική αν δεν αποτρέπει τον έλεγχο των κινδύνων στην αγορά. Πρέπει να εγκρίνουμε μέτρα προκειμένου να χαρτογραφήσουμε τους οικονομικούς κινδύνους.
<P>
Τέλος, πρέπει να ενεργήσουμε για να κάνουμε τους παράγοντες της αγοράς πιο υπεύθυνους. " παγίδευση χρεωμένων ανθρώπων με περιορισμένους πόρους με πολύ ακριβά ενυπόθηκα δάνεια που θα μπορούσαν να περιγραφούν ακόμη και ως ληστρικά κατά τη διάρκεια μιας περιόδου αύξησης των επιτοκίων και το τέλος της αυξητικής τάσης στην αγορά ακινήτων είναι αναπόφευκτο να δημιουργήσει προβλήματα.
<P>
Οι τράπεζες που χαλάρωσαν τους όρους ενυπόθηκων δανείων λόγω της δυνατότητας μεταφοράς αυτών των δανείων, οι οργανισμοί αξιολόγησης της πιστοληπτικής ικανότητας που δεν προειδοποιούσαν για την ποιότητα των τίτλων, οι επενδυτές που αγόραζαν τίτλους χωρίς σύνεση και οι οργανισμοί που τους χρηματοδότησαν χωρίς επιπλέον εγγυήσεις φέρουν όλοι ευθύνη, και πρέπει να φροντίσουμε ώστε να μην ξανασυμβεί κάτι τέτοιο.
<SPEAKER ID="203" NAME="Peter Skinner" AFFILIATION="PSE">
(EN) Κύριε Πρόεδρε, η διαδικασία του δανεισμού με ενυπόθηκα δάνεια υψηλού κινδύνου αποτελεί σίγουρα ένα τεράστιο πρόβλημα που προκάλεσε τις χρηματοπιστωτικές αναταραχές των οποίων γίναμε μάρτυρες φέτος το καλοκαίρι. Αυτό ήταν σαφές, αλλά αυτό που είναι λιγότερο σαφές είναι η ταυτοποίηση των επενδυτών και των συμβαλλόμενων μερών που μπορεί να βρίσκονται, και συνεχίζουν να βρίσκονται, υπό πίεση, και ότι αυτή η ταυτοποίηση είναι απολύτως ζωτικής σημασίας προκειμένου να ξεκαθαρίσουμε την κατάσταση.
<P>
Αυτό οφείλεται σε μεγάλο βαθμό, όπως ακούσαμε σήμερα, στη σύνθετη μορφή των χρηματοπιστωτικών μέσων που αντιμετωπίζονται από ορισμένους ως αλχημεία. Ωστόσο, πρέπει να εξετάσουμε με προσοχή και σύνεση τι πρέπει να κάνουμε σχετικά με αυτά και τις επιπτώσεις αυτής της αναταραχής. " υπερβολική αντίδραση μπορεί να είναι εξίσου επιζήμια με όσα έχουν ήδη συμβεί, καθώς το αποτέλεσμα είναι η αύξηση της τιμής της πίστωσης. Θα πρέπει να θυμόμαστε ότι κάτι τέτοιο δεν είναι καλό για τη διαδικασία της Λισαβόνας.
<P>
Τι συνέβη, λοιπόν, πραγματικά στις "ΠΑ ώστε να κλείσει η πόρτα σε ορισμένα από αυτά τα θέματα; Θα μπορούσαμε να πούμε ότι η πόρτα του στάβλου μόλις έκλεισε ενώ το άλογο βρίσκεται στον αγρό, και κάτι τέτοιο θα ήταν αλήθεια. Ωστόσο, γενικότερα, δεν ήταν ρυθμισμένος ο τομέας των ενυπόθηκων δανείων υψηλού κινδύνου. Αυτό είναι τώρα ένα γεγονός το οποίο αντιμετωπίζεται άμεσα καθώς, όπως πληροφορούμαι, προετοιμάζονται ρυθμιστικές και νομοθετικές πρωτοβουλίες για τον τομέα. Ταυτόχρονα, δημιουργήθηκε μια ομάδα εργασίας υψηλού επιπέδου υπό την αιγίδα του Λευκού Οίκου, προκειμένου να εξετάσει τους οργανισμούς αξιολόγησης της πιστοληπτικής ικανότητας και τους σύνθετους χρηματοπιστωτικούς μηχανισμούς.
<P>
Μπορούμε τώρα να συμπεράνουμε ότι είναι ζωτικής σημασίας να συνεργαστούμε στενά με τις "ΠΑ και άλλες παγκόσμιες αγορές, καθώς έχουμε καταλήξει σε κοινά συμπεράσματα όσον αφορά τη διαφάνεια σε αυτές τις αγορές. Σε αντίθετη περίπτωση, καθώς οι παγκόσμιες αγορές συνδέονται τόσα στενά, θα χάσουμε πολλά από τα οφέλη που θα μπορούσαν να προστεθούν από τα συμπεράσματα τα οποία θα έπρεπε να ανταλλάξουμε.
<P>
Τι συνέβη στην ΕΕ και τι συνέβη στις "ΠΑ; Έχω εμπιστοσύνη στην Επιτροπή, και βεβαίως στην ΕΚΤ και στο Ομοσπονδιακό Αποθεματικό Σύστημα των "ΠΑ, για όσα έχουν πράξει. Βοήθησαν στην αποκατάσταση των αγορών, και αυτό ακριβώς έπρεπε να κάνουμε.
<P>
Μπορώ, ωστόσο, να συμφωνήσω με ορισμένους από τους ομιλητές σήμερα εδώ οι οποίοι ζητούν ανάλογες απαντήσεις και το υποστηρίζω αυτό με βάση την εμπιστοσύνη που έχω. Πιστεύω ότι οι μηχανισμοί τιτλοποίησης και οι ειδικοί μηχανισμοί, οι οποίοι θα περάσουν από έλεγχο μαζί με τους οργανισμούς αξιολόγησης της πιστοληπτικής ικανότητας, πρέπει να είναι ανοιχτοί σε μεγαλύτερο έλεγχο και διαφάνεια, αυτό είναι σαφές, όπως έχει ήδη πει η κ. Berès. Όμως, ας πούμε ρητά ότι ο σύνθετος χαρακτήρας των χρηματοπιστωτικών μέσων είναι δυσνόητος για πολλούς από εμάς, και ο ρόλος των οργανισμών αξιολόγησης της πιστοληπτικής ικανότητας είναι ανοιχτός.
<P>
(Ο Πρόεδρος διακόπτει τον ομιλητή)
<SPEAKER ID="204" NAME="Udo Bullmann" AFFILIATION="PSE">
(DE) Κύριε Πρόεδρε, ως Ευρωπαίοι, το μερίδιο των επενδύσεών μας στην αγορά για την οποία μιλάμε σήμερα είναι περίπου 10%, δηλαδή σχεδόν 300 δισ. ευρώ. Δεν γνωρίζουμε ακριβώς την αναλογία των κακών κινδύνων σε αυτά τα 300 δισ. ευρώ, όμως τα 300 δισ. ευρώ δεν είναι αμελητέο ποσό: είναι σχεδόν το τριπλάσιο του ετήσιου ευρωπαϊκού προϋπολογισμού, και οι επιπτώσεις της σημερινής κρίσης είναι ήδη αισθητές. Στην πατρίδα μου τη Γερμανία, τη μεγαλύτερη οικονομία της Ευρωπαϊκής Ένωσης, οι προσδοκίες μας για τις μελλοντικές επιχειρηματικές συνθήκες έχουν μειωθεί. Έχουμε σαφώς υψηλότερο τριμηνιαίο διατραπεζικό επιτόκιο, πράγμα που σημαίνει ότι οι επιχειρήσεις που ναι μεν είναι υγιείς, αλλά χρειάζονται ενδιάμεση χρηματοδότηση, μπορούν να αναμένουν δυσκολίες.
<P>
Θα ήθελα να μάθω ποια διδάγματα έχουν αντλήσει από αυτό. Σχεδόν όλοι οι ομιλητές αναφέρθηκαν σήμερα στους οργανισμούς αξιολόγησης της πιστοληπτικής ικανότητας. Ως πολίτης που ενδιαφέρομαι για την πρόοδο αυτής της συζήτησης, βρήκα στο Διαδίκτυο τα παρακάτω, με παραπομπή σε ομιλία του Επιτρόπου McCreevy στο Δουβλίνο στις 5 Απριλίου 2005:
<P>
(EN) "Οι οργανισμοί αξιολόγησης της πιστοληπτικής ικανότητας δεν θα υπόκεινται προς το παρόν σε ρύθμιση από την ΕΕ", είπε ο Επίτροπος Εσωτερικής Αγοράς Charlie McCreevy σε ομιλία του στο Δουβλίνο στις 5 Απριλίου 2005. Ο Επίτροπος McCreevy είπε ότι δεν προτίθετο να προβεί σε ειδική ρύθμιση για τους οργανισμούς αξιολόγησης της πιστοληπτικής ικανότητας (CRA), αλλά η πιθανότητα αυτή θα ήταν υπό "συνεχή εξέταση". Προειδοποίησε ότι έθετε τον κλάδο σε "παρακολούθηση".
<P>
(DE) Πότε θα φθάσουμε στο τέλος αυτής της φάσης παρακολούθησης, κύριε Επίτροπε, πότε θα είμαστε έτοιμοι να δράσουμε, πότε θα είμαστε σε θέση να ρίξουμε φως στο μαύρο κουτί των οργανισμών αξιολόγησης της πιστοληπτικής ικανότητας για να καταρτίσουμε έναν δημόσιο πίνακα επιδόσεων για την απόδοσή τους και τα σφάλματά τους; Το σύστημά μας έχει γίνει αυτοαναφερόμενο, αναποτελεσματικό και προφανώς κληρονομιά περασμένων εποχών. Θα ήθελα μια ειλικρινή απάντηση. Δεν μπορούμε να εμφανιστούμε στους πολίτες στις επόμενες εκλογές το 2009 και να πούμε: είχαμε μια Επιτροπή που για πέντε χρόνια παρακολουθούσε με εξαίρετο τρόπο πού βρίσκεται το πρόβλημα.
<SPEAKER ID="207" NAME="Harald Ettl" AFFILIATION="PSE">
(DE) Κύριε Πρόεδρε, δώσαμε ένα σαφέστατο μήνυμα στην Επιτροπή. Σήμερα διαφαίνεται ήδη ότι η κρίση των ενυπόθηκων δανείων στις "ΠΑ θα έχει και για εμάς αισθητά αρνητικά αποτελέσματα. Ο όγκος των ενυπόθηκων δανείων που εκκρεμούν είναι ήδη μεγαλύτερος από το δημόσιο χρέος των "ΠΑ. Ακόμη και οι κερδοσκοπίες που βασίζονταν σε μελλοντικούς πλειστηριασμούς ακινήτων και στα χαμηλά επιτόκια των ενυπόθηκων δανείων αποδείχθηκαν σαφώς σαπουνόφουσκες. Τώρα στις "ΠΑ εκφράζονται όλο και πιο μεγάλοι φόβοι ύφεσης. Εξάλλου, οκτώ στις δέκα οικονομικές υφέσεις ξεκινούν με κρίση στον τομέα των ακινήτων. Γνωρίζουμε ότι η κρίση ήταν προβλέψιμη, αλλά και ότι οι οργανισμοί αξιολόγησης της πιστοληπτικής ικανότητας δεν εκπλήρωσαν τον ρόλο τους ως φύλακες. Τα είδη κεφαλαίων υψηλού κινδύνου μπορούν να προξενήσουν στην οικονομία και σε όλους εμάς πολύ μεγάλη ζημιά, και γι' αυτό δεν πρέπει να αφεθούν στην τύχη τους ή σε κερδοσκόπους. Πρέπει να είναι εξασφαλισμένες οι αρχές της διαφάνειας και της υποχρέωσης γνωστοποίησης, καθώς και ο έλεγχος. Τώρα η Επιτροπή είναι υποχρεωμένη να παρουσιάσει σχετικές προτάσεις.
<SPEAKER ID="208" NAME="Benoît Hamon" AFFILIATION="PSE">
(FR) Κύριε Πρόεδρε, αυτή η κρίση είναι η τρίτη μείζων κρίση σε μια δεκαετία. Θα μπορούσε να είχε αποφευχθεί; Ο κ. McCreevy μας λέει ότι θα μπορούσε. Για να γίνει αυτό, πρέπει να διδάξουμε στους πτωχούς να μην δανείζονται χρήματα όταν δεν έχουν καθόλου.
<P>
Ποια είναι η πραγματικότητα; Οι χρηματοδότες ενυπόθηκων δανείων υψηλού κινδύνου στις "ΠΑ είναι οι βασικοί ένοχοι και παράγοντες σε αυτήν την κρίση. Προκειμένου να αυξήσουν τα κέρδη τους, στράφηκαν στα νοικοκυριά που αντιμετώπιζαν μεγάλες οικονομικές δυσκολίες. Το 2006, το ήμισυ των δανείων που χορηγήθηκαν δόθηκαν χωρίς να γίνει έλεγχος του εισοδήματος. Αυτοί οι δανειστές κέρδισαν χρήματα χορηγώντας δάνεια που δεν θα έπρεπε να έχουν δώσει ποτέ. Οι τράπεζές τους τούς στήριξαν· ωστόσο, αυτές ελέγχονται από τα διοικητικά τους συμβούλια, από ορκωτούς λογιστές και από ρυθμιστικές αρχές. Αυτό δεν απέτρεψε τις τράπεζες από το να δανείσουν χρήματα σε πιστωτικούς οργανισμούς ή από το να πωλήσουν τα επικερδή μεν, πλην όμως επισφαλή χρηματοπιστωτικά προϊόντα τους στηριζόμενες σε αυτήν την ενυπόθηκη δανειοδότηση.
<P>
Αυτά τα χρεόγραφα, που υποστηρίζονταν από την αγορά των ενυπόθηκων δανείων υψηλού κινδύνου, αγοράστηκαν σε μαζική κλίμακα από κεφάλαια υψηλού κινδύνου, τα οποία κατά κανόνα έχουν την έδρα τους σε φορολογικούς παραδείσους, που εξαιρούνται από κάθε ρύθμιση. Επομένως, απέτυχε ολόκληρη η αλυσίδα ελέγχου και εποπτείας.
<P>
" ερώτησή μου είναι απλή. Τι σοβαρές πρωτοβουλίες προτίθεται να αναλάβει τώρα η Επιτροπή για να αποτρέψει το ενδεχόμενο να προκύψει ξαφνική ζήτηση για την άντληση, αύριο, νέων στοιχείων ενεργητικού από την αμερικανική κτηματαγορά εκ μέρους των χρηματοπιστωτικών αγορών, καταλήγοντας στα ίδια αποτελέσματα: μια κρίση της χρηματιστηριακής αγοράς και κατόπιν μείωση της ανάπτυξης;
<SPEAKER ID="209" NAME="Elisa Ferreira" AFFILIATION="PSE">
(PT) Κύριε Πρόεδρε, κύριε Επίτροπε, κυρίες και κύριοι, οι χρηματοπιστωτικές κρίσεις ποτέ δεν περιορίζονται στη χρηματοπιστωτική σφαίρα. " τρέχουσα κρίση θα έχει ως συνέπεια τον περαιτέρω περιορισμό των πιστώσεων και ήδη άρχισε να ωθεί προς τα πάνω τις τιμές βάσει των σχετικών προβλέψεων, ασχέτως της απόφασης που θα λάβει αύριο η Κεντρική Τράπεζα.
<P>
" εμπιστοσύνη των οικονομικών παραγόντων επίσης κλονίστηκε σε μεγάλο βαθμό και, παρά την αισιοδοξία του Επιτρόπου Almunia, η οικονομική ανάπτυξη δεν είναι ούτε γενικευμένη ούτε διασφαλισμένη. Υπάρχουν, μάλιστα, πολλές περιφέρειες που αντιμετωπίζουν σοβαρές οικονομικές δυσχέρειες.
<P>
Σήμερα είναι δύσκολο, θέλω όμως να μάθω πώς θα εξηγήσω στους πολίτες ότι η αύξηση του ποσοστού των χρεωμένων νοικοκυριών, που έχει πάρει ανησυχητικές διαστάσεις, το δυσμενές κλίμα για τις δημόσιες επενδύσεις, η υπερεκτίμηση των εξαγωγών προϊόντων που παράγονται στην Ευρώπη λόγω της διαχείρισης των επιτοκίων, μεταξύ άλλων παραγόντων, είναι αναπόφευκτες θυσίες. Αυτό ήταν το παραδοσιακό μέσο αντίδρασης για τον έλεγχο του ανύπαρκτου πληθωρισμού. Στις μέρες μας, οι επιλογές είναι πιο περιορισμένες για την αντιμετώπιση των απολύτως προβλέψιμων αποτελεσμάτων της ανάληψης υπερβολικού κινδύνου από τους χρηματοπιστωτικούς παράγοντες, αποτελεσμάτων που δεν μπορούσαμε ή δεν είχαμε την πρόθεση να ρυθμίσουμε εγκαίρως.
<P>
Νομίζω ότι πρέπει να συναχθούν δύο συμπεράσματα. Πρώτον, όπως ήδη προαναφέρθηκε, πρέπει να βελτιωθεί η ρύθμιση, η διαφάνεια και η συνεργασία στις χρηματοπιστωτικές αγορές. Δεύτερον, πρέπει οπωσδήποτε να επανεξετάσουμε τη σχέση μεταξύ της νομισματικής πολιτικής και του αντίκτυπού της στην πραγματική οικονομία, στις οικογένειες, στις επενδύσεις και στην απασχόληση.
<SPEAKER ID="210" NAME="Manuel Lobo Antunes">
Προεδρεύων του Συμβουλίου. - (PT) Κύριε Πρόεδρε, κυρίες και κύριοι, θα είμαι πολύ σύντομος, πόσο δε μάλλον εφόσον ήδη εξέφρασα τη βασική θέση του Συμβουλίου γι' αυτό το θέμα στην πρώτη μου ομιλία.
<P>
Θέλω, τώρα, να σας ευχαριστήσω όλους εδώ για τις ομιλίες και τις προτάσεις σας και να σας πω ότι σημείωσα και αυτές και τις ανησυχίες σας, ιδίως αυτές που θα χαρακτήριζα πιο κοινωνικής φύσεως, τις ενδεχόμενες δηλαδή συνέπειες που μπορεί να έχει η πρόσφατη χρηματοπιστωτική αναταραχή για τους πολίτες. Θα το λάβουμε αυτό υπόψη ως μια ανησυχία που εξέφρασαν αρκετοί βουλευτές.
<P>
Θέλω να επιβεβαιώσω ότι εμείς, ως Προεδρία και ως Συμβούλιο, θα συνεχίσουμε να εργαζόμαστε για τη σύγκλιση των εποπτικών πρακτικών, καθώς και για σχέδια και μηχανισμούς που θα καταστήσουν δυνατή τη διαρκή βελτίωση του εποπτικού πλαισίου.
<P>
Τόσο το Συμβούλιο όσο και η Επιτροπή ανέφεραν εδώ ότι όλα τα διαθέσιμα επί του παρόντος στοιχεία δείχνουν ότι επιτύχαμε τους οικονομικούς και δημοσιονομικούς στόχους μας: τα ελλείμματα, η οικονομική ανάπτυξη, αλλά και η απασχόληση είναι σε ανοδική τάση. Παραμένουμε, πάντως, απολύτως πραγματιστές σε σχέση με αυτό και -μια και μιλάμε για πραγματισμό- θέλω να πω ότι η Προεδρία και το Συμβούλιο θα επιδείξουν πραγματισμό. Θα δώσουμε προσοχή σε όλα αυτά τα θέματα, στις εξελίξεις που ενδεχομένως θα φέρει το μέλλον, και η Προεδρία και το Συμβούλιο, όπως προσήκει και όπως δικαιολογείται, δεν θα παραλείψουν να αναλάβουν κατάλληλη δράση και πρωτοβουλίες για να δώσουν μια απάντηση σε τυχόν αμφιβολίες και προβλήματα που ενδέχεται να ανακύψουν.
<SPEAKER ID="211" NAME="Joaquín Almunia">
Επιτροπή. - (ES) Κύριε Πρόεδρε, όσον αφορά τον αντίκτυπο της αστάθειας, ή της κρίσης, αν έτσι επιθυμείτε να την αποκαλείτε, στην πραγματική οικονομία, στις χρηματοπιστωτικές αγορές τις τελευταίες εβδομάδες, επαναλαμβάνω ότι σύμφωνα με τις αρχικές μας εκτιμήσεις -θα δημοσιοποιήσουμε τις προβλέψεις μας την Τρίτη- αλλά επίσης σύμφωνα με τις απόψεις που εκφράζουν δημόσια άλλοι οργανισμοί και δημόσια και ιδιωτικά ιδρύματα, ο αντίκτυπος αυτής της αστάθειας στην οικονομική δραστηριότητα, την οικονομική ανάπτυξη και την απασχόληση στις ευρωπαϊκές οικονομίες το 2007 θα είναι αισθητός, αλλά θα είναι πολύ μικρός.
<P>
Ένα μεγάλο μέρος των αποτελεσμάτων για το 2007 διασφαλίζεται ήδη από τα αποτελέσματα που προκύπτουν τα δύο πρώτα τρίμηνα, από τις διαθέσιμες πληροφορίες σχετικά με το τι συμβαίνει στις οικονομίες μας αυτό το τρίτο τρίμηνο και από τη θετική αδράνεια της οικονομικής ανάκαμψης που βασίζεται σε καλές, γερές βάσεις που κληρονομήσαμε από το 2006.
<P>
Οι κίνδυνοι θα είναι πιο εμφανείς όσο κοιτάζουμε προς το 2008. Στις προβλέψεις μας τον Μάιο τα ποσοστά ανάπτυξης για το 2008 ήταν ήδη επηρεασμένα από την ωρίμανση του οικονομικού κύκλου και από τον αντίκτυπο των αποφάσεων που εγκρίθηκαν σχετικά με τη νομισματική πολιτική από τις κεντρικές τράπεζες. Στην Ευρώπη και εκτός της Ευρώπης, αυτή η χρηματοπιστωτική κρίση, αυτή η χρηματοπιστωτική αστάθεια και η επακόλουθη αυστηρότητα των συνθηκών πίστωσης πρόκειται να αυξήσουν ή αυξάνουν τους κινδύνους ύφεσης στα αποτελέσματα για το 2008, αλλά εξακολουθώ να πιστεύω ότι είναι πολύ νωρίς για να γίνει μια οριστική ανάλυση από την οποία μπορούν να εξαχθούν τελικά συμπεράσματα σχετικά με το θέμα.
<P>
Πρέπει να ελπίζουμε ότι, στον βαθμό που πολλοί από τους παράγοντες που ενθάρρυναν την αστάθεια των τελευταίων εβδομάδων σχετίζονται με την εμπιστοσύνη, αν ανακτήσουμε την εμπιστοσύνη και αν συμβάλλουμε όλοι σε μια ακριβή θεώρηση και διάγνωση της κατάστασης προκειμένου να βελτιώσουμε την εμπιστοσύνη, ή να εδραιώσουμε την εμπιστοσύνη, τα αποτελέσματα του 2008 θα είναι καλύτερα ή λιγότερο ανησυχητικά από όσο φαντάζονται ορισμένοι.
<P>
Πιστεύω ότι οι περισσότεροι από εκείνους που μίλησαν συμφωνούν σε γενικές γραμμές ως προς τους λόγους που οδήγησαν σε αυτήν την αύξηση της μεταβλητότητας και της αστάθειας στις χρηματοπιστωτικές αγορές, και πιστεύω επίσης ότι υπάρχει συμφωνία πως πρέπει να εξευρεθούν λύσεις. Ωστόσο, οι λύσεις δεν είναι απλές, και δεν πρέπει να υπερβάλλουμε.
<P>
Ακριβώς όπως οι καλοί ηθοποιοί στο θέατρο, οι καλοί πολιτικοί δεν πρέπει να υπερβάλλουν σε στιγμές αστάθειας. Πρέπει να διενεργήσουμε πιο λεπτομερείς αναλύσεις και να κατανοήσουμε πλήρως τα γεγονότα, και πρέπει να προσπαθήσουμε να αναζητήσουμε αποτελεσματικές λύσεις σε προκλήσεις που υπάρχουν, που είναι εμφανείς, και προκλήσεις που δεν έχουμε ανακαλύψει ακόμη.
<P>
Αν ανατρέξουμε στις συζητήσεις του Κοινοβουλίου ή στις εκθέσεις σχετικά με τη χρηματοπιστωτική σταθερότητα του Νομισματικού Ταμείου ή της Κεντρικής Τράπεζας, τις αναλύσεις της Ευρωπαϊκής Επιτροπής και τις παρεμβάσεις μας στο πρόσφατο παρελθόν, δεν γνωρίζαμε πού ή πότε, αλλά γνωρίζαμε ότι η μια τέτοια αστάθεια θα συνέβαινε, δεδομένης της εξέλιξης των χρηματοπιστωτικών αγορών, και του σύνθετου χαρακτήρα των μέσων και των τεχνικών που χρησιμοποιούνται από τα χρηματοπιστωτικά ιδρύματα.
<P>
Επαναλαμβάνω αυτό που είπα στην αρχή: η ευρωπαϊκή οικονομία εξακολουθεί να έχει γερές βάσεις. Το ευρώ μας προστατεύει. Για άλλη μία φορά απέδειξε την ικανότητά του να προστατεύει και να απορροφά κραδασμούς που, υπό άλλες συνθήκες, πριν από την υιοθέτηση του ευρώ, θα μας είχαν δημιουργήσει πολύ μεγαλύτερες δυσκολίες, τόσο από νομισματική και χρηματοπιστωτική άποψη όσο και στην πραγματική μας οικονομία, και, τελειώνοντας, πιστεύω ότι η Ευρωπαϊκή Κεντρική Τράπεζα, ασκώντας το καθήκον της, ενέργησε συνετά και σωστά τον Αύγουστο.
<SPEAKER ID="212" NAME="Charlie McCreevy">
Μέλος της Επιτροπής. - (EN) Κύριε Πρόεδρε, θα είμαι σύντομος. Συμφωνώ πλήρως ότι δεν μπορούμε να είμαστε αδιάφοροι απέναντι στις εποπτικές προκλήσεις που παρουσιάζονται από όλο και πιο σύνθετα χρηματοπιστωτικά προϊόντα και εκτός ισολογισμού μηχανισμούς. Επίσης, δεν μπορούμε να είμαστε αφελείς και να πιστεύουμε ότι η Βασιλεία Ι, η Βασιλεία ΙΙ και η Solvency II θα επιλύσουν τα προβλήματα που έχουν προκύψει. Πρέπει να αντλήσουμε σημαντικά διδάγματα, με τα οποία θα ασχοληθώ από κοινού με όλους τους ενδιαφερόμενους στο μέλλον.
<P>
Όπως είπα στις αρχικές παρατηρήσεις μου, πιστεύω ότι μια ήπια ρύθμιση που θα βασίζεται σε αρχές αποτελεί την καλύτερη προσέγγιση. Είμαι βέβαιος ότι η μεγαλύτερη ρύθμιση θα είναι τώρα ό,τι χειρότερο θα μπορούσαμε να κάνουμε για τις χρηματοπιστωτικές αγορές. Εν πάση περιπτώσει, δεν πιστεύω ότι χρειαζόμαστε μεγαλύτερη ρύθμιση. Ίσως ο κ. Rasmussen εκπλαγεί όταν πληροφορηθεί ότι συμφωνώ με κάτι υπέρ του οποίου τάχθηκε, ήτοι τη μεγαλύτερη διαφάνεια. Ωστόσο, υπάρχουν και άλλοι τρόποι επίτευξης αυτού εκτός από τη ρύθμιση.
<SPEAKER ID="213" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 142 του Κανονισμού)
<SPEAKER ID="214" NAME="Ilda Figueiredo  " AFFILIATION="GUE/NGL">
γραπτώς. - (PT) Στόχος αυτής της συζήτησης ήταν να αποσαφηνιστεί το ουσιαστικό θέμα στην τωρινή συγκυρία, ο λόγος δηλαδή για αυτήν τη χρηματοπιστωτική αστάθεια. Δεν αρκεί να επισημαίνουμε το πρόβλημα όταν είναι ήδη προφανές. Ακόμα λιγότερο εξυπηρετεί να εισηγούμαστε αντίμετρα, που στην πράξη δεν χρησιμεύουν παρά μόνο για να αμβλύνουν ορισμένες συνέπειες επί του παρόντος, αλλά που, βραχυπρόθεσμα και μεσοπρόθεσμα, δεν θα αλλάξουν κάτι.
<P>
Όλοι γνωρίζουμε ότι η πραγματική οικονομία βασίζεται στην παραγωγή, τη διανομή και την κατανάλωση αγαθών σύμφωνα με τις ανάγκες των ανθρώπων, είτε αυτές οι ανάγκες είναι πραγματικές, είτε φανταστικές, είτε δημιούργημα της διαφήμισης. Αυτό σημαίνει ότι το χρήμα που κυκλοφορεί πρέπει να αντιστοιχεί στην πραγματική οικονομία• ωστόσο, η απληστία εκείνων που επιζητούν ακόμη υψηλότερα κέρδη οδήγησε στη δημιουργία χρηματιστηρίων και κερδοσκοπικών προϊόντων που παραπέμπουν σε οικονομία-καζίνο, θέτοντας σε δεύτερη μοίρα τον παραγωγικό τομέα και ενθαρρύνοντας τη χρηματιστηριοποίηση του συστήματος.
<P>
Αυτή είναι η αιτία του σημερινού προβλήματος, που επιχειρούν να αμβλύνουν οι κεντρικές τράπεζες θέτοντας ακόμη περισσότερα χρήματα σε κυκλοφορία ή ανεβάζοντας τα επιτόκια. Αυτές οι διαδικασίες έχουν τα όριά τους και ενέχουν τον κίνδυνο δημιουργίας νέων κερδοσκοπικών φουσκών ή πρόκλησης περαιτέρω ζημίας στην πραγματική οικονομία, αυξάνοντας με αυτόν τον τρόπο τα κόστη για τις οικογένειες.

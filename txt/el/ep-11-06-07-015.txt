<CHAPTER ID="015">
Εφαρμογή των διατάξεων του κεκτημένου του Σένγκεν στη Βουλγαρία και στη Ρουμανία (συζήτηση)
<SPEAKER ID="309" NAME="Πρόεδρος">
(EN) " ημερήσια διάταξη προβλέπει την έκθεση του κ. Coelho, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με το σχέδιο απόφασης του Συμβουλίου σχετικά με την εφαρμογή όλων των διατάξεων του κεκτημένου του Σένγκεν στη Βουλγαρία και τη Ρουμανία (1412/2010 - C7-0369/2010 - 2010/0820(NLE).
<SPEAKER ID="310" NAME="Carlos Coelho" LANGUAGE="PT">
Κυρία Πρόεδρε, κυρία Győri, κυρία Επίτροπε, κυρίες και κύριοι, θα ήθελα να κάνω έξι σύντομες παρατηρήσεις. Πρώτον, για την ενίσχυση του Σένγκεν: η ελεύθερη κυκλοφορία των προσώπων είναι μία από τις μεγαλύτερες επιτυχίες και επιτεύγματα της ΕΕ, το δε Σένγκεν είναι ένας από τους κύριους πυλώνες της Ένωσης. Είμαστε, συνεπώς, μεταξύ εκείνων που πιστεύουν ότι δεν πρέπει να αποδυναμωθεί, αλλά μάλλον να διατηρηθεί και να ενισχυθεί. Συμφωνώ με τις παρατηρήσεις που διατύπωσε προ ολίγου η Επίτροπος κ. Malmström προς τον σκοπό αυτόν.
<P>
Τα πέντε αρχικά κράτη μέλη έδωσαν τη θέση τους στα σημερινά 25: 22 εντός της Ένωσης και τρία εκτός αυτής. " ελεύθερη κυκλοφορία κατοχυρώνεται κατ' αυτόν τον τρόπο σε μια επικράτεια περίπου 43.000 χιλιομέτρων εξωτερικών θαλάσσιων συνόρων και άνω των 7.700 χιλιομέτρων χερσαίων συνόρων, η οποία καλύπτει 25 χώρες και 400 εκατομμύρια ανθρώπους.
<P>
Δεύτερον, όσον αφορά την αμοιβαία εμπιστοσύνη: η κατάργηση των ελέγχων στα εσωτερικά σύνορα απαιτεί υψηλό επίπεδο αμοιβαίας εμπιστοσύνης μεταξύ των κρατών μελών. Πρέπει να υπάρχει ταχεία και κατάλληλη ανταλλαγή πληροφοριών μέσω του συστήματος πληροφοριών Σένγκεν (SIS), καλή αστυνομική συνεργασία και αποτελεσματικοί επιτόπιοι έλεγχοι στα εξωτερικά σύνορα. " ασφάλεια του χώρου Σένγκεν εξαρτάται από την αυστηρότητα και την αποτελεσματικότητα που επιδεικνύει κάθε κράτος μέλος στα εξωτερικά του σύνορα. Εάν δεν συμβαίνει αυτό, αποδυναμώνεται η ασφάλεια του χώρου Σένγκεν, υπονομεύεται η αξιοπιστία της Ευρωπαϊκής Ένωσης και καταστρέφεται η αμοιβαία εμπιστοσύνη.
<P>
Τρίτον, όσον αφορά τους ισότιμους κανόνες: πρέπει να υπάρχει εμπιστοσύνη και στις διαδικασίες, οι οποίες οφείλουν να είναι σαφείς και δίκαιες. Οι υποψήφιες χώρες πρέπει να μπορούν να εφαρμόζουν και να επιβάλλουν όλα τα κριτήρια του Σένγκεν αποτελεσματικά και ορθά: τα ίδια κριτήρια που απαιτούνταν από τις προηγούμενες υποψήφιες χώρες· ούτε περισσότερα, ούτε λιγότερα.
<P>
Τέταρτον, όσον αφορά τη διαφάνεια: πρέπει να διασφαλιστεί μεγαλύτερη διαφάνεια, προς το συμφέρον τόσο της ελευθερίας όσο και της ασφάλειας. Λυπάμαι που, για μια ακόμα φορά, το Συμβούλιο δεν ενήργησε όπως θα έπρεπε σε σχέση με το Κοινοβούλιο, αρνούμενο σε βουλευτές του Σώματος πρόσβαση στις εκθέσεις αξιολόγησης. Το πρόβλημα κατέστη δυνατόν να ξεπεραστεί μόνο χάρη στις φιλότιμες προσπάθειες των πρέσβεων της Ρουμανίας και της Βουλγαρίας, οι οποίοι ζήτησαν τον αποχαρακτηρισμό των εκθέσεων και την υποβολή τους στο Κοινοβούλιο, παρέχοντας έτσι τη δυνατότητα πρόσβασης στους βουλευτές του Σώματος στο περιεχόμενο των αξιολογήσεων, συστάσεων και τελικών συμπερασμάτων. Δυστυχώς, για μία ακόμα φορά, το Συμβούλιο δεν σεβάστηκε το Κοινοβούλιο. Αυτή η ίδια ακριβώς διαφάνεια είναι απαραίτητη για την αντιμετώπιση των εκκρεμών προβλημάτων που έχουν επισημανθεί, δεδομένου ότι, αν και αυτά δεν αποτελούν εμπόδιο για την πλήρη ένταξη των δύο χωρών στον Σένγκεν, πρέπει να τεθούν υπό παρακολούθηση από την επιτροπή αξιολόγησης ώστε να επιβεβαιωθεί ότι έχουν ληφθεί τα σχετικά με τις συστάσεις μέτρα, αλλά και να εντοπιστούν τυχόν αλλαγές που βρίσκονται ακόμα σε εξέλιξη. Το Κοινοβούλιο ζητεί πρόσβαση στις πληροφορίες αυτές.
<P>
Πέμπτον, όσον αφορά την ευρωπαϊκή ιθαγένεια: πόσο συχνά επικαλούμαστε την αξία της ευρωπαϊκής ιθαγένειας κατά τη διάρκεια των ομιλιών μας; Από την προσχώρησή τους στην ΕΕ, το 2007, τόσο η Βουλγαρία όσο και η Ρουμανία είχαν δικαιολογημένα την πεποίθηση ότι οι πολίτες τους θα καθίσταντο πλήρεις πολίτες της ΕΕ και θα ήταν σε θέση να απολαμβάνουν τα ίδια δικαιώματα με τους άλλους πολίτες της ΕΕ, συμπεριλαμβανομένης της ελεύθερης κυκλοφορίας εντός του χώρου Σένγκεν. Αυτή είναι η ευρωπαϊκή ιθαγένεια που ενισχύουμε με την επέκταση του χώρου Σένγκεν.
<P>
" έκτη και τελευταία παρατήρησή μου είναι ότι έχουν εργαστεί σκληρά. Είναι σαφές ότι και οι δύο χώρες είναι άξιες συγχαρητηρίων για τις προσπάθειες που έχουν καταβάλει προς την εκπλήρωση όλων των απαιτήσεων του Σένγκεν. Αυτό είναι σαφές από τις εκθέσεις αξιολόγησης και τις επακόλουθες παρατηρήσεις των αποστολών εμπειρογνωμόνων που προέβησαν στην αξιολόγηση. Κατέστη εξίσου σαφές κατά τη διάρκεια της αποστολής που πραγματοποιήσαμε στη Βουλγαρία και τη Ρουμανία, και για αυτό θα ήθελα να ευχαριστήσω τους συναδέλφους ρουμάνους βουλευτές κύριο Marinescu, κύριο Enciu και κυρία Weber, καθώς και τους συναδέλφους βούλγαρους βουλευτές κύριο Kovatchev και κυρία Nedelcheva. Είμαστε, λοιπόν, σε θέση να καλωσορίσουμε τη Βουλγαρία και τη Ρουμανία στον χώρο Σένγκεν, ευελπιστώ δε το Συμβούλιο να υιοθετήσει την ίδια θέση μόλις λάβει τη θετική μας γνώμη.
<SPEAKER ID="312" NAME="Enikő Győri" LANGUAGE="EN">
Κύριε Πρόεδρε, χαίρομαι ιδιαίτερα για την ευκαιρία να συμμετάσχω εξ ονόματος του Συμβουλίου στη συζήτηση για την επέκταση του χώρου Σένγκεν στη Βουλγαρία και τη Ρουμανία.
<P>
Ήταν μια σταθερά υψηλή προτεραιότητα για την ουγγρική Προεδρία. Επομένως, χαίρομαι ιδιαίτερα που, μέχρι στιγμής, τόσο η Βουλγαρία όσο και η Ρουμανία έχουν λάβει θετική αξιολόγηση όσον αφορά την τεχνική ετοιμότητά τους για την εφαρμογή του συνόλου του κεκτημένου του Σένγκεν. Εκφράζουμε την ικανοποίησή μας για το γεγονός ότι η αξιολόγηση από το παρόν Σώμα οδήγησε επίσης σε παρόμοια συμπεράσματα. Συγχαίρω ιδιαίτερα το έργο του εισηγητή Carlos Coelho για την επαγγελματική και προσωπική αφοσίωσή του.
<P>
Για μια στιγμή, επιτρέψτε μου να αποκλίνω από το πρωτόκολλο για χάρη μιας ιστορικής αναφοράς. Όταν η προσχώρηση της Ουγγαρίας και άλλων νέων κρατών μελών από την κεντρική Ευρώπη στον Σένγκεν παρεμποδίστηκε από τεχνική δυσκολία που σχετίζονταν με την ανάπτυξη του συστήματος πληροφοριών Σένγκεν, του SIS II, η τότε πορτογαλική Προεδρία μάς βοήθησε με μια γενναιόδωρη και καινοτόμο λύση.
<P>
Θα ήθελα επίσης να ευχαριστήσω τον πρόεδρο, κ. López Aguilar, και όλα τα μέλη της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων για τη δέσμευσή τους στο θέμα αυτό. " ουγγρική Προεδρία κατέβαλε σημαντικές προσπάθειες για την προώθηση του ζητήματος. " Προεδρία συνειδητοποίησε από νωρίς ότι υπήρχε ανάγκη να αντιμετωπισθούν οι επίμονες επιφυλάξεις εκ μέρους ορισμένων κρατών μελών έναντι της διαδικασίας.
<P>
" Προεδρία καθόρισε, ως εκ τούτου, την πορεία των εργασιών για την προσχώρηση της Βουλγαρίας και της Ρουμανίας στον Σένγκεν στην ημερησία διάταξη της συνεδρίασης του Συμβουλίου ΔΕΥ στις 24 και 25 Φεβρουαρίου. Με την ευκαιρία αυτή, το Συμβούλιο ενέκρινε τα συμπεράσματα της Προεδρίας όσον αφορά την πρόοδο που έχει σημειωθεί και την ανάγκη να συνεχίσει να εργάζεται σε στενή συνεργασία με όλα τα κράτη μέλη προς την κατεύθυνση μιας λύσης αποδεκτής από όλα τα εμπλεκόμενα μέρη.
<P>
Τόσο η Βουλγαρία όσο και η Ρουμανία έχουν λάβει πολύ σημαντικά μέτρα για την ευθυγράμμιση της πολιτικής και της πρακτικής των χωρών τους με τα πρότυπα του Σένγκεν. Αυτά περιλαμβάνουν τομείς όπως η προστασία των δεδομένων, η αστυνομική συνεργασία, ο έλεγχος των εναέριων, θαλάσσιων και χερσαίων συνόρων, η έκδοση θεωρήσεων και η κατάλληλη υλοποίηση των λειτουργιών SIS και SIRENE. Εν τω μεταξύ, η αξιολόγηση Σένγκεν της Ρουμανίας και της Βουλγαρίας σε όλα τα κεφάλαια ολοκληρώθηκε τον Μάρτιο με θετικό αποτέλεσμα. Μετά την έγκριση των σχετικών εκθέσεων από την αρμόδια ομάδα εργασίας του Συμβουλίου, η Προεδρία υπέβαλε σχέδιο συμπερασμάτων σχετικά με την ολοκλήρωση της διαδικασίας αξιολόγησης στο Συμβούλιο ΔΕΥ που έχει προγραμματιστεί για τις 9 Ιουνίου.
<P>
Γνωρίζω ότι αυτό θα αποτελέσει ευχάριστη είδηση για τους περισσότερους στο Σώμα αυτό, αν μη τι άλλο για τους βουλευτές από τη Βουλγαρία και τη Ρουμανία. Θα αποτελέσει σημαντικό βήμα στην πορεία τους προς την πλήρη συμμετοχή στη συμφωνία Σένγκεν. Το Συμβούλιο θα συνεχίσει να παρακολουθεί την περαιτέρω πρόοδο σε όλους τους τομείς δεδομένου ότι η κατάλληλη παρακολούθηση αποτελεί διαρκές ζητούμενο για όλες τις χώρες Σένγκεν. Από την άποψη αυτή, μπορώ να διαβεβαιώσω τους αξιότιμους βουλευτές ότι τόσο η Βουλγαρία όσο και η Ρουμανία θα συνεχίσουν να υποβάλλουν τακτικές εκθέσεις σχετικά με τα μέτρα που λαμβάνονται ώστε να καλυφθούν τα εναπομείναντα κενά. Θα επιδιώξουν, μεταξύ άλλων, την περαιτέρω ενίσχυση των ελέγχων στα σύνορά τους και τη βελτίωση της διασυνοριακής αστυνομικής συνεργασίας, καθώς και των συστημάτων τους για την έκδοση θεωρήσεων.
<P>
Όταν το Κοινοβούλιο εγκρίνει την έκθεση που εκπόνησε ο κ. Coelho και το Συμβούλιο εγκρίνει τα συμπεράσματα που συντάχθηκαν από την Προεδρία, θα απομένει μόνο το τελευταίο βήμα - η έγκριση της απόφασης του Συμβουλίου η οποία, όπως όλοι γνωρίζουμε, απαιτεί ομοφωνία. Από την άποψη αυτή, θα ήθελα να υπογραμμίσω ότι το Συμβούλιο ενδέχεται να επανέλθει στο θέμα αυτό πολύ σύντομα και να προβληματιστεί σχετικά με το πώς μπορεί να προωθηθεί η διαδικασία, πιθανώς τον Σεπτέμβριο του τρέχοντος έτους.
<P>
" έκθεση που συνέταξε ο εισηγητής πραγματεύεται το θέμα της πρόσβασης σε διαβαθμισμένα έγγραφα -όπως αναφέρθηκε επίσης από τον εισηγητή στα εισαγωγικά του σχόλια- κάτι το οποίο αποτέλεσε σημαντικό ζήτημα κατά την εξέταση του εν λόγω φακέλου. " πρόσβαση του Κοινοβουλίου σε διαβαθμισμένα έγγραφα συνιστά ένα από τα εκκρεμή διοργανικά θέματα μεταξύ του Συμβουλίου και του Κοινοβουλίου που η ουγγρική Προεδρία στοχεύει να επιλύσει. Ενώ έχουμε καταφέρει να συμφωνήσουμε για την ακολουθητέα πορεία με τις αντιπροσωπείες του Κοινοβουλίου, η εφαρμογή της λύσης που έχει βρεθεί απαιτεί ακόμα κάποιο χρόνο.
<P>
Ωστόσο, η ουγγρική Προεδρία επιδίωξε από την αρχή της θητείας της την εξεύρεση άμεσης λύσης προκειμένου να μην καθυστερήσει η προσχώρηση της Βουλγαρίας και της Ρουμανίας στον χώρο Σένγκεν. Στο πλαίσιο αυτό, κατόπιν πρότασης της ουγγρικής Προεδρίας το Συμβούλιο έδωσε τη συγκατάθεσή του έτσι ώστε το Κοινοβούλιο να μπορέσει να αποκτήσει πρόσβαση στα έγγραφα που σχετίζονται με την προσχώρηση των δύο κρατών μελών στον χώρο Σένγκεν.
<P>
Συνολικά, η ουγγρική Προεδρία είναι πεπεισμένη ότι η διεύρυνση του χώρου Σένγκεν προς τη Βουλγαρία και τη Ρουμανία, τώρα που πληρούν όλα τα τεχνικά και νομικά κριτήρια, θα ήταν επωφελής για ολόκληρη τη συνεργασία Σένγκεν και την Ευρώπη στο σύνολό της, όπου θα μπορούσε κανείς να ταξιδέψει από τη Μαύρη Θάλασσα έως τον Ατλαντικό χωρίς να χρειαστεί να επιδείξει διαβατήριο ή ταυτότητα. Όλοι γνωρίζουμε ότι η εν λόγω ελεύθερη κυκλοφορία αποτελεί μία από τις βασικές αρχές της Ευρωπαϊκής μας Ένωσης - κάτι που είναι πραγματικά απτό για τους πολίτες μας και με αξία που όλοι οφείλουμε να διαφυλάξουμε.
<SPEAKER ID="313" NAME="Cecilia Malmström" LANGUAGE="EN">
Κύριε Πρόεδρε, ο χώρος Σένγκεν είναι πράγματι ένα υπέροχο επίτευγμα. Αποτελεί ένα από τα πλέον απτά δώρα που έχουν προσφέρει τα ευρωπαϊκά θεσμικά όργανα στους πολίτες της Ευρώπης - το γεγονός ότι, όπως ανέφερε η Προεδρία, μπορεί πραγματικά να ταξιδέψει κανείς οδικώς από τη Φινλανδία στην Πορτογαλία χωρίς να σταματήσει σε κανένα συνοριακό έλεγχο. Πρέπει να διαφυλάξουμε τον Σένγκεν, η δε πρόσφατη συζήτηση περί επαναφοράς των συνόρων πρέπει να σταματήσει. Έχουμε ήδη συζητήσει σε πολλές περιπτώσεις πώς θα ενισχύσουμε τον Σένγκεν και όχι πώς θα το αποδυναμώσουμε. Χρειαζόμαστε περισσότερη Ευρώπη ως προς αυτό, και όχι λιγότερη. Χρειαζόμαστε καλύτερη αξιολόγηση, καλύτερα εργαλεία και καλύτερες κατευθυντήριες γραμμές και συστάσεις για τον τρόπο ερμηνείας του κεκτημένου του Σένγκεν. Αυτό θα συζητηθεί με τα κράτη μέλη στο Συμβούλιο αυτήν την εβδομάδα, αλλά και αργότερα στο Ευρωπαϊκό Συμβούλιο στα τέλη Ιουνίου.
<P>
Θα ήθελα να συγχαρώ τη Ρουμανία και τη Βουλγαρία για τις σημαντικές προσπάθειες που κατέβαλαν. Έχω διαπιστώσει ιδίοις όμμασι ότι έχουν κάνει πολλή σκληρή δουλειά. Ένα από τα πλεονεκτήματα τού να έπεσαι είναι ότι μπορείς να επωφεληθείς από την τελευταία τεχνολογία. Έχω εντυπωσιαστεί από την τεχνολογία και το έργο που έχουν θέσει σε εφαρμογή η Ρουμανία και η Βουλγαρία και θα ήθελα να τις συγχαρώ για τις επενδύσεις αυτές. Το αποτέλεσμα είναι ότι και οι δύο πληρούν πλέον τα τεχνικά κριτήρια του Σένγκεν και έχουν δεσμευτεί και αξίζουν της εμπιστοσύνης της Ευρωπαϊκής Ένωσης. " Επιτροπή επικροτεί την παρούσα έκθεση για το έργο της Ρουμανίας και της Βουλγαρίας και θα ήθελα και εγώ να ευχαριστήσω τον κ. Coelho και τους σκιώδεις εισηγητές για την εν λόγω έκθεση και προσέγγιση.
<P>
" Επιτροπή ακολουθεί πάντοτε τη γραμμή ότι δεν υπάρχει επίσημη σύνδεση μεταξύ του μηχανισμού συνεργασίας και ελέγχου (ΜΣΕ) και της ένταξης στον Σένγκεν. Όμως, φυσικά, όλοι γνωρίζουμε ότι η πρόσβαση στον Σένγκεν βασίζεται επίσης στην εμπιστοσύνη, η δε εμπιστοσύνη, ή η έλλειψη εμπιστοσύνης, έχει συζητηθεί ευρέως κατά τις τελευταίες εβδομάδες. " απόφαση για την άρση των ελέγχων στα εσωτερικά σύνορα με τη Ρουμανία και τη Βουλγαρία δεν πρέπει να βασίζεται μόνο στην τεχνική αξιολόγηση, αλλά και στην εμπιστοσύνη αυτή, και, δυστυχώς, η εν λόγω εμπιστοσύνη δεν υπάρχει σήμερα. Γι' αυτό ήταν τόσο σημαντικό, όπως περιέγραψε και η Προεδρία, να συνεργαστούμε με τα κράτη μέλη προκειμένου να βρεθεί μια ταχεία λύση για αυτό, έτσι ώστε τα σύνορα να μπορέσουν να αρθούν το συντομότερο δυνατόν.
<P>
Αυτό πρέπει να παραμείνει προτεραιότητα. Το Συμβούλιο, το οποίο είναι υπεύθυνο ως προς αυτό, πρέπει να καθορίσει ένα ξεκάθαρο πλαίσιο με σαφή χρονοδιαγράμματα που σχετίζονται με τον έλεγχο των συνόρων, έτσι ώστε να δοθεί η ευκαιρία στη Ρουμανία και τη Βουλγαρία να σημειώσουν πρόοδο. Έχουν δείξει ότι είναι έτοιμες να ενταχθούν, ότι έχουν σημειώσει την αναγκαία πρόοδο, ελπίζουμε δε ότι θα υπάρξει πολύ σύντομα η δυνατότητα να επιτευχθεί πρόοδος και να ληφθεί απόφαση από το Συμβούλιο.
<SPEAKER ID="314" NAME="Agustín Díaz de Mera García Consuegra" LANGUAGE="ES">
Κύριε Πρόεδρε, θα ήθελα να συγχαρώ τον κ. Coelho, και το πράττω αυτό επειδή το έργο του διακρίνεται από συνέπεια και ακρίβεια. Θα ήθελα τώρα να προσθέσω ότι πρέπει να βοηθήσουμε τη Βουλγαρία και τη Ρουμανία. Εμπιστεύομαι τη Βουλγαρία και τη Ρουμανία. Έχουν επιτελέσει ποιοτικό και ποσοτικό έργο και πρέπει να λάβουν αυτό που τους ανήκει δικαιωματικά - δεν είναι δώρο.
<P>
Τόσο η Προεδρία του Συμβουλίου όσο και η Επίτροπος κ. Malmström δήλωσαν ότι οι δύο αυτές χώρες πληρούν τις τεχνικές και νομικές απαιτήσεις, και συμμερίζομαι την άποψή τους. Πιστεύω ότι δεν πρέπει να εξεταστούν άλλα κριτήρια πέρα από τα αυστηρά τεχνικά και νομικά.
<P>
Τα κριτήρια αυτά είναι ουσιαστικά πέντε στον αριθμό. Πληρούν τα εξής: πληρούν τις απαιτήσεις προστασίας των δεδομένων, πληρούν το σύστημα πληροφοριών Σένγκεν (SIS), πληρούν την αστυνομική συνεργασία, πληρούν την έκδοση θεωρήσεων, πληρούν και τον έλεγχο των εξωτερικών συνόρων από αέρος, θαλάσσης και ξηράς. Για να κυριολεκτούμε, πληρούν επίσης το SIS και το Απαιτούμενο Συμπλήρωμα Πληροφόρησης για την Είσοδο σε Εθνικό Επίπεδο (SIRENE).
<P>
Υπό το πρίσμα όλων αυτών, το παρόν Σώμα οφείλει να αποστείλει σαφές και ισχυρό μήνυμα προς το Συμβούλιο και, κυρίως, προς τις μόνιμες αντιπροσωπείες των πέντε χωρών τις οποίες δεν θα αναφέρω, αλλά βρίσκονται στο μυαλό όλων μας εδώ σήμερα.
<P>
Πιστεύω πραγματικά, κυρίες και κύριοι, ότι με την ένταξη της Ρουμανίας και της Βουλγαρίας στον χώρο Σένγκεν, ο οποίος περιλαμβάνει περισσότερους από τετρακόσια εκατομμύρια ανθρώπους, προσθέτουμε, δεν αφαιρούμε· οικοδομούμε μια ισχυρότερη Ευρώπη. Επιπλέον, θα πρέπει να αποφευχθούν τα δύο μέτρα και σταθμά. Ούτε πρέπει να θέτουμε όρους για τη Ρουμανία και τη Βουλγαρία που δεν ζητούμε από τα άλλα κράτη μέλη προκειμένου να αποτελούν μέρος αυτού του χώρου ελευθερίας.
<P>
Έτσι, για να ολοκληρώσω την ομιλία μου, εκφράζω θερμά την επιθυμία μου να αποσταλεί ισχυρό μήνυμα προς το Συμβούλιο με την έγκριση της πλειοψηφίας του παρόντος Σώματος.
<P>
Συγχαρητήρια για άλλη μια φορά, κύριε Coelho, και συγχαρητήρια στη Ρουμανία και τη Βουλγαρία.
<SPEAKER ID="315" NAME="Ioan Enciu" LANGUAGE="RO">
Κύριε Πρόεδρε, θα ήθελα να εκφράσω τις ευχαριστίες μου προς τον κ. Coelho για την προσπάθεια, την αφοσίωση και την ιδιαίτερη τεχνογνωσία που χαρακτηρίζουν την έκθεση αυτή. Ευχαριστώ επίσης την ουγγρική Προεδρία και την Επίτροπο κ. Malmström για τη στήριξη που παρείχαν στην έκθεση.
<P>
" συζήτηση σχετικά με την προσχώρηση της Ρουμανίας και της Βουλγαρίας στον χώρο Σένγκεν είναι τόσο πολύ δέσμια πολιτικών σκοπών που σχεδόν λησμονήσαμε για το τι πραγματικά συζητάμε. Θέλω να υπενθυμίσω σε όλους ότι μιλάμε ουσιαστικά για πολύ σαφή και συγκεκριμένα κριτήρια τα οποία κάθε υποψήφια χώρα πρέπει να πληροί προκειμένου να γίνει μέλος του χώρου Σένγκεν.
<P>
Δεν υπάρχει καμία ηθική ή νομική επιχειρηματολογία που να μας κάνει να αλλάξουμε τους κανόνες προσχώρησης τώρα στο τέλος. Οι κανόνες μπορούν να βελτιωθούν κατά την έγκριση του νέου μηχανισμού αξιολόγησης του Σένγκεν που θα ισχύει για όλα τα κράτη μέλη, χωρίς προσφυγή σε δύο μέτρα και σταθμά.
<P>
Είναι καιρός να είμαστε ειλικρινείς και να παραδεχθούμε ότι η Ρουμανία και η Βουλγαρία θεωρούνται υπεύθυνες για οτιδήποτε δεν πηγαίνει καλά σε επίπεδο ΕΕ, αλλά και εσωτερικά σε ορισμένα κράτη μέλη. Αυτή η αντίληψη είναι εντελώς απαράδεκτη. Δεν είναι η Ρουμανία και η Βουλγαρία υπαίτιες επειδή η Ευρωπαϊκή Ένωση και ορισμένα κράτη μέλη δεν είναι σε θέση να διαχειριστούν τη μετανάστευση και τα σύνορά τους, ούτε και υπεύθυνες για τις εξτρεμιστικές και λαϊκιστικές αποκλίσεις μερικών κυβερνήσεων που εφαρμόζουν αντιμεταναστευτική πολιτική και θεωρούν έγκλημα την κινητικότητα των ευρωπαίων πολιτών, κυρίως των Ρομά.
<P>
Τέλος, οι ρουμάνοι και βούλγαροι πολίτες πρέπει να υποφέρουν εξαιτίας των κακών προσωπικών σχέσεων που έχουν οι εθνικές αρχές με ορισμένους σημαίνοντες ηγέτες. Τα θεσμικά όργανα της ΕΕ πρέπει να είναι η φωνή της λογικής και να καταπολεμήσουν τον αντιπερισπασμό που ορισμένοι επιχειρούν να δημιουργήσουν. Το Ευρωπαϊκό Κοινοβούλιο και το Συμβούλιο πρέπει να συμμορφώνονται με την ευρωπαϊκή νομοθεσία, ενώ η Επιτροπή οφείλει να επιβλέπει ως θεματοφύλακας των Συνθηκών.
<SPEAKER ID="316" NAME="Renate Weber" LANGUAGE="RO">
Κύριε Πρόεδρε, συζητούμε ένα ζήτημα σήμερα το οποίο έχει θέσει στην ημερήσια διάταξή μας μια σειρά από θέματα αρχής κατά τους τελευταίους μήνες. Θα ήθελα να ευχαριστήσω τον εισηγητή Carlos Coelho για τον εξαιρετικά επαγγελματικό τρόπο με τον οποίο επιτέλεσε το έργο του στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων ώστε να διασφαλιστεί η τήρηση των εν λόγω αρχών. Ήταν χαρά για εμένα να συνεργαστώ με τον κ. Coelho, η εποικοδομητική στάση του οποίου έχει αφήσει το στίγμα της σε ολόκληρο τον φάκελο.
<P>
Έχουμε να κάνουμε αφενός με ένα ζήτημα αρχής όταν εξετάζουμε εάν τα δύο κράτη μέλη της ΕΕ που πληρούν τα κριτήρια ένταξης στον χώρο Σένγκεν πρέπει να γίνουν δεκτά στον χώρο αυτόν. " απάντηση σύμφωνα με τους κανόνες είναι "ναι". Και οι δύο χώρες έχουν αξιολογηθεί όσον αφορά την τεχνική προετοιμασία τους για την προσχώρηση αυτή με απόλυτα θετικά συμπεράσματα. Ο εισηγητής μας προχώρησε ακόμα περαιτέρω και οργάνωσε με δικές του ενέργειες επισκέψεις εργασίας στις χώρες, συνοδευόμενος επίσης από τους σκιώδεις εισηγητές, ώστε να μπορέσουν να διαπιστώσουν πώς φαίνονται τεχνικά τόσο τα κέντρα διοίκησης όσο και κάποια σημεία των συνόρων.
<P>
Ένα άλλο ζήτημα αρχής αφετέρου έχει να κάνει με τις θεσμικές σχέσεις μεταξύ του Ευρωπαϊκού Κοινοβουλίου και του Συμβουλίου, όσον αφορά την πρόσβαση των βουλευτών του ΕΚ σε έγγραφα βάσει των οποίων έπρεπε να ψηφίσουν. " άποψη του Συμβουλίου ότι ορισμένοι μόνο βουλευτές του ΕΚ θα μπορούσαν να έχουν πρόσβαση και να ψηφίσουν σε μια πλήρως τεκμηριωμένη βάση, ενώ οι υπόλοιποι θα έπρεπε να σηκώσουν το χέρι τους για να τους αντιγράψουν, επικρίθηκε έντονα από την Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων. Χαίρομαι που επικράτησε η άποψη μας.
<P>
" θεσμική συνεργασία πρέπει να είναι δίκαιη, λογική και δημοκρατική. Ελπίζω ότι η αυριανή ψηφοφορία θα αποστείλει σαφές και θετικό μήνυμα στους βουλευτές του ΕΚ σχετικά με την προσχώρηση της Ρουμανίας και της Βουλγαρίας στον χώρο Σένγκεν.
<SPEAKER ID="317" NAME="Timothy Kirkhope" LANGUAGE="EN">
Κύριε Πρόεδρε, θα ήθελα να αναφέρω στην κ. Επίτροπο ότι οι ευρωπαίοι πολίτες χάνουν την εμπιστοσύνη και την πίστη τους σε όλο και περισσότερα ευρωπαϊκά προγράμματα. Είναι σημαντικό να μην προχωρήσουμε περαιτέρω προς τα εμπρός με ταχύτητα και ρυθμό για τα οποία δεν είμαστε πλήρως προετοιμασμένοι. Πρόκειται για συναίσθημα που βιώνουν πολλά κράτη μέλη όσον αφορά τον χώρο Σένγκεν και δεν πρέπει να βιαστούμε με περαιτέρω διεύρυνση προτού να είναι όλοι οι εμπλεκόμενοι πλήρως και επαρκώς έτοιμοι και προετοιμασμένοι.
<P>
Φυσικά, πρέπει να τονίσω ότι η συζήτηση αυτή δεν πρέπει να χρησιμοποιείται ως δικαιολογία ώστε να επικρίνεται είτε η Βουλγαρία είτε η Ρουμανία, οι οποίες γνωρίζουμε ότι έχουν εργαστεί πολύ σκληρά ώστε να πληρούν τα τεχνικά κριτήρια που έχει θέσει η Επιτροπή. Αν και μπορεί να υπάρχει όντως διαφωνία μεταξύ μας ως προς το εάν τα κριτήρια αυτά πληρούνται, έχουν γίνει πολλά. Είναι όμως ευκαιρία να μιλήσουμε για την ανανέωση της πίστης στο σύστημα Σένγκεν και την ακεραιότητα της ίδιας της Ευρωπαϊκής Ένωσης, αλλά και ευκαιρία να βελτιώσουμε έναν εντελώς ξεπερασμένο και αναποτελεσματικό μηχανισμό αξιολόγησης.
<P>
Εξετάζουμε αυτήν τη στιγμή ένα σύστημα που δεν είναι σε θέση να ανταποκριθεί στις τρέχουσες ή μελλοντικές προκλήσεις που θα αντιμετωπίσει η Ευρώπη ή στις πολιτικές απόψεις των κρατών μελών της. Τώρα είναι η στιγμή να θέσουμε κριτήρια τα οποία δεν θα αφορούν μόνο τις τεχνικές πτυχές του συστήματος Σένγκεν, αλλά και θα αξιολογούν τις επιπτώσεις του οργανωμένου εγκλήματος και της διαφθοράς, στο πλαίσιο της αξιολόγησης των υφιστάμενων κρατών μελών Σένγκεν επίσης, θα ήθελα δε στις εκτιμήσεις αυτές να συμμετέχουν η Europol και Eurojust. Ίσως ένας τέτοιος νέος μηχανισμός αξιολόγησης θα βοηθούσε στο να προληφθούν μερικές από τις διαφορές απόψεων και η έλλειψη εμπιστοσύνης στο σημερινό σύστημα, θέματα τα οποία συζητούνται όχι μόνο στην παρούσα Αίθουσα, αλλά και σε ολόκληρη την Ευρώπη αυτήν τη στιγμή.
<SPEAKER ID="318" NAME="Tatjana Ždanoka" LANGUAGE="EN">
Κύριε Πρόεδρε, το θέμα που εξετάζεται είναι εάν θα χορηγηθεί πρόσβαση στον χώρο Σένγκεν στη Βουλγαρία και τη Ρουμανία. Προέρχομαι και εγώ από νέο κράτος μέλος και θυμάμαι πόσο ήθελε να ενταχθεί στον χώρο. Επικροτώ συνεπώς θερμότατα την ένταξη της Βουλγαρίας και της Ρουμανίας στον εν λόγω χώρο.
<P>
Υπήρξαν κάποιες ελλείψεις στον δρόμο προς τον Σένγκεν, όμως τώρα τα προβλήματα έχουν επιλυθεί. " Βουλγαρία και η Ρουμανία είναι πλήρως προετοιμασμένες να ενταχθούν στον χώρο της ελεύθερης κυκλοφορίας το 2011. Κατανοώ τις ανησυχίες σχετικά με τη διαφθορά και το οργανωμένο έγκλημα. Αυτός είναι ο λόγος για τον οποίο θα πρέπει να συνεχιστεί η συνεργασία στο πλαίσιο του μηχανισμού συνεργασίας και ελέγχου. Ωστόσο, δεν μπορούμε να εφευρίσκουμε νέα κριτήρια για την ένταξη στον χώρο Σένγκεν, ούτε μπορούμε να υπονομεύουμε τη βεβαιότητα ότι ένα κράτος αποτελεί τμήμα του χώρου αυτού αμέσως με την πλήρωση των ισχυόντων κριτηρίων.
<P>
Οι συζητήσεις στο Κοινοβούλιο αποκάλυψαν τη σαφή ανάγκη να αποφευχθούν τα δύο μέτρα και σταθμά κατά την αξιολόγηση της εφαρμογής του κεκτημένου του Σένγκεν στα υφιστάμενα και τα υπό ένταξη κράτη μέλη Σένγκεν. Το αρχείο για την εν λόγω αξιολόγηση είναι επομένως ουσιαστικής σημασίας. Θεωρούμε απαράδεκτο το γεγονός ότι πολλά κράτη μέλη πρότειναν, στο πλαίσιο του Συμβουλίου, την αλλαγή των νομικών βάσεων για την πρόταση έτσι ώστε να αποκλειστεί το Κοινοβούλιο από τη διαδικασία λήψης αποφάσεων.
<P>
Ελπίζω ειλικρινά ότι ο εισηγητής μας κύριος Coelho θα υπερασπιστεί τα προνόμια του Κοινοβουλίου, όπως πράττει πάντοτε με μεγάλη επιτυχία, με την πλήρη στήριξή μας. Θα ήθελα να τον ευχαριστήσω για το έργο του και προσβλέπω σε περαιτέρω καλή συνεργασία στο μέλλον.
<SPEAKER ID="319" NAME="Cornelia Ernst" LANGUAGE="DE">
Κύριε Πρόεδρε, κυρίες και κύριοι, είναι καιρός η Βουλγαρία και η Ρουμανία να ενταχθούν στην πλήρη εφαρμογή του κεκτημένου του Σένγκεν. Σκεφτείτε το - η κατάργηση των ελέγχων στα εσωτερικά σύνορα και η καθιέρωση ελεύθερης κυκλοφορίας είναι μερικά από τα σημαντικότερα επιτεύγματα και αξίες της Ευρωπαϊκής Ένωσης. Για τον λόγο αυτόν, θεωρώ την τακτική αποκλεισμού εκ μέρους ορισμένων κρατών μελών -μεταξύ αυτών της πατρίδας μου της Γερμανίας- εντελώς ακατανόητη. Τα επιχειρήματα που χρησιμοποιούνται αφορούν τον φόβο της ανεξέλεγκτης εισροής προσφύγων και τον τρόπο καταπολέμησης της διαφθοράς. Λαμβάνοντας υπόψη τις απόψεις που έχουν κατατεθεί, δεν μπορώ να κατανοήσω τα επιχειρήματα αυτά.
<P>
Παίζεται εδώ ένα επικίνδυνο παιχνίδι με τη Βουλγαρία και τη Ρουμανία. Για τον λόγο αυτόν στηρίξαμε και εμείς από την αρχή τον εισηγητή κ. Coelho στην άποψή του ότι πρέπει να εφαρμόζονται τα ίδια πρότυπα σε όλα τα κράτη μέλη, μεταξύ άλλων και όσον αφορά τον Σένγκεν.
<P>
Όπως και τα άλλα μέλη στην επιτροπή, μας ξένισε ιδιαίτερα η αδιανόητη συμπεριφορά του Συμβουλίου έναντι του Κοινοβουλίου και ο τρόπος με τον οποίο, στην αρχή, αρνήθηκε ακόμα και να μας επιτρέψει να εξετάσουμε τα έγγραφα. Συνολικά, η γνώμη που τέθηκε προς συζήτηση είναι θετική. Αναμένουμε ότι η ένταξη στον χώρο Σένγκεν θα γίνει πραγματικότητα και ότι δεν θα χρειαστεί να περιμένουμε μέχρι τον Σεπτέμβριο.
<P>
Τελειώνοντας, θα ήθελα να παραθέσω τα λόγια της δημοσιογράφου Sabina Fati που εδρεύει στο Βουκουρέστι. Δήλωσε: "Οι Ρουμάνοι είναι πολίτες γεμάτοι ευφορία. Βλέπουν τη δυτική Ευρώπη ως έναν τόπο, τα πρότυπα του οποίου θέλουν αναμφίβολα να επιτύχουν. Το να τους γυρίσετε τώρα την πλάτη θα μπορούσε να οδηγήσει πολλούς από αυτούς να γίνουν ευρωσκεπτικιστές". Δεν το θέλουμε αυτό ούτε στη Ρουμανία ούτε στη Βουλγαρία.
<SPEAKER ID="320" NAME="Mario Borghezio" LANGUAGE="IT">
Κύριε Πρόεδρε, το άρθρο 4, παράγραφος 2, της πράξης προσχώρησης της Βουλγαρίας και της Ρουμανίας στην Ευρωπαϊκή Ένωση αναφέρει ότι η εξακρίβωση, σύμφωνα με τις διαδικασίες αξιολόγησης, τού ότι πληρούνται οι αναγκαίες προϋποθέσεις από τα νέα κράτη μέλη όσον αφορά την εφαρμογή του κεκτημένου του Σένγκεν, αποτελεί ουσιώδη προϋπόθεση ώστε να αποφασίσει το Συμβούλιο την κατάργηση των ελέγχων στα εσωτερικά σύνορα με τα εν λόγω κράτη.
<P>
Τώρα, πιστεύουμε ότι υπάρχει επείγουσα ανάγκη να θεσπισθούν οι κανονιστικές και λειτουργικές προϋποθέσεις που θα προλαμβάνουν τη λαθραία διείσδυση προς την ΕΕ, μέσω της Βουλγαρίας και της Ρουμανίας, ανεπιθύμητων στοιχείων που θα μπορούσαν να υπονομεύσουν την ασφάλεια των κρατών μελών, όμως εκτίμησή μας είναι ότι οι προϋποθέσεις αυτές δεν υπάρχουν σήμερα.
<P>
Οι εκθέσεις που συζητούνται στο Κοινοβούλιο δεν είναι καθησυχαστικές λόγω των σοβαρών ελλείψεων που εξακολουθούν να υπάρχουν στα εναέρια, χερσαία και θαλάσσια σύνορα, ξεκινώντας από τις επιδόσεις των συνοριακών ελέγχων. Δεν προκαλεί έκπληξη το γεγονός ότι οι αστυνομικές μας δυνάμεις έρχονται καθημερινά αντιμέτωπες με πολυάριθμες περιπτώσεις παράνομων μεταναστών που προέρχονται από τις δύο αυτές χώρες.
<P>
Προτείνω να ανασταλεί η διαδικασία εισόδου στο σύστημα Σένγκεν για τη Βουλγαρία και τη Ρουμανία ως προληπτικό μέτρο, αν μη τι άλλο ενόψει της προβλεπόμενης πολύ μεγάλης πίεσης στα εξωτερικά σύνορα των δύο αυτών χωρών, οι οποίες καθίστανται οι τρύπες στο ελβετικό τυρί που συνιστά το σύστημα της Ευρωπαϊκής Ένωσης όσον αφορά την είσοδο παράνομων μεταναστών.
<SPEAKER ID="321" NAME="Daniël van der Stoep" AFFILIATION="NI">
(NL) Κύριε Πρόεδρε, θα εισέλθω κατευθείαν στο θέμα. " Βουλγαρία και η Ρουμανία, τα διεφθαρμένα λημέρια κλεπτών της ανατολικής μας Ευρώπης, δεν πληρούν κατά κανέναν τρόπο τις προϋποθέσεις ένταξης στον χώρο Σένγκεν. Επαναλαμβάνω: κατά κανέναν τρόπο. Μπορεί κάλλιστα η Επίτροπος κ. Malmström να ονειροπολεί ιδεαλιστικά για το πόσο ιερό και απαραβίαστο είναι το κεκτημένου του Σένγκεν, ενώ η πλειοψηφία του Κοινοβουλίου μπορεί κάλλιστα να εξετάζει ψυχρά πόσο θαυμάσιο θα ήταν να προσχωρήσουν η Βουλγαρία και η Ρουμανία στον χώρο Σένγκεν, όμως αυτό απλά δεν είναι ρεαλιστικό.
<P>
Είναι αφελές, ουσιαστικά, είναι παιδιάστικα αφελές. Τα γεγονότα απλά δεν υποστηρίζουν την ιδέα. " ίδια η Βουλγαρία και η Ρουμανία έχουν από καιρό αποδείξει ότι δεν είναι αντάξιες της ένταξης στον χώρο Σένγκεν αυτήν τη χρονική στιγμή. Σύμφωνα με τον δείκτη αντίληψης της διαφθοράς της οργάνωσης της διεθνούς διαφάνειας (Transparency International), η διαφθορά βρίσκεται στην ημερήσια διάταξη και στις δύο χώρες. Όσον αφορά την αξιοπιστία, η Βουλγαρία βαθμολογείται με μόλις 3,6 σε κλίμακα από το 1 έως το 10, ενώ η Ρουμανία φθάνει στο 3,7. Σε μια σχολική έκθεση οι αριθμοί αυτοί θα ερμηνεύονταν ως αποτυχία, πλήρης αποτυχία. Υποτίθεται ωστόσο ότι θα επιτρέψουμε στις χώρες αυτές να εισέλθουν στον χώρο Σένγκεν; Φυσικά και δεν πρέπει - ποτέ!
<P>
Τα γεγονότα απλά δεν υποστηρίζουν ούτε την ιδέα αυτή. Τον Ιανουάριο του τρέχοντος έτους συνελήφθησαν μερικές δεκάδες βούλγαροι τελωνειακοί υπάλληλοι λόγω διαφθοράς. Τον Φεβρουάριο του τρέχοντος έτους συνελήφθησαν περίπου 200 ρουμάνοι τελωνειακοί υπάλληλοι, επίσης λόγω διαφθοράς. Και οι δύο χώρες έχουν επίσης ανησυχητικά υψηλά επίπεδα εμπορίας ανθρώπων. Πέρυσι, ανακαλύφθηκαν στις Κάτω Χώρες μόνο δεκάδες θύματα εμπορίας ανθρώπων από τη Βουλγαρία και τη Ρουμανία. Υποτίθεται ωστόσο ότι θα επιτρέψουμε στις χώρες αυτές να εισέλθουν στον χώρο Σένγκεν; Θα ήταν εξοργιστικό και εντελώς ανεύθυνο.
<P>
Μπορεί να θέλετε να συμβεί κάτι -μπορεί να θέλετε απελπισμένα να συμβεί κάτι- όμως πρέπει να βλέπετε την πραγματικότητα. Βγάλτε τις παρωπίδες! " Βουλγαρία και η Ρουμανία οπωσδήποτε δεν είναι έτοιμες για τον Σένγκεν. Δεν είναι έτοιμες τώρα, ούτε και θα είναι ποτέ.
<SPEAKER ID="322" NAME="Andrey Kovatchev" AFFILIATION="PPE">
(BG) Κύριε Πρόεδρε, θα ήθελα να ευχαριστήσω τον κ. Coelho για την αντικειμενική και δίκαιη αξιολόγηση των όσων έχουν γίνει από τη Βουλγαρία και τη Ρουμανία. Ευχαριστώ επίσης την Προεδρία και την Επιτροπή για τη στήριξή τους στην παρούσα έκθεση.
<P>
" διαδικασία αξιολόγησης των χωρών αυτών και της ένταξής τους πρέπει να ολοκληρωθεί σύμφωνα με τα ίδια κριτήρια με τα οποία ξεκίνησε. Ήδη το 2007 συμφωνήθηκε ότι, εφόσον πληρούνται τα τεχνικά κριτήρια, η Βουλγαρία και η Ρουμανία θα ενταχθούν στον χώρο Σένγκεν το 2011. Αυτό έχει ήδη συμβεί. Στην ίδια αξιολόγηση κατέληξαν και οι εμπειρογνώμονες του Συμβουλίου: η Βουλγαρία και η Ρουμανία πληρούν τα κριτήρια ένταξης.
<P>
Όλες οι επιφυλάξεις που διατυπώθηκαν πρόσφατα σχετίζονται με συζητήσεις εξωτερικής πολιτικής ορισμένων κρατών μελών. Αντί να εξετάζουμε το εγγύς μέλλον, θα πρέπει να αναλάβουμε δράση ώστε να στηριχθεί η βελτίωση της προστασίας των εξωτερικών μας συνόρων, η υπογραφή και η συμμόρφωση με τις συμφωνίες επανεισδοχής με τους νότιους και ανατολικούς γείτονές μας και η αλληλεγγύη προς τα κράτη μέλη που υφίστανται την ισχυρότερη μεταναστευτική πίεση στη νότια Ευρώπη.
<P>
Αυτό είναι ιδιαίτερα σημαντικό την παρούσα στιγμή, όταν υπάρχουν εσωτερικές προκλήσεις και φόβοι μεταξύ των πολιτών μας σχετικά με την παράνομη μετανάστευση, η οποία μπορεί να απειλήσει την ασφάλεια και τα κοινωνικά πλεονεκτήματα στην Ευρώπη. Χρειαζόμαστε αποτελεσματικά και εύχρηστα σχέδια για την αντιμετώπιση των κρίσεων που είχαμε στην Ιταλία και τη Μάλτα. Δεν μπορούμε να επιτρέψουμε δύο μέτρα και δύο σταθμά. Εάν πρόκειται να συζητήσουμε και να υιοθετήσουμε νέους κανόνες, θα πρέπει να ισχύουν για όλες τις χώρες - παλαιές και νέες.
<P>
Συνάδελφοι βουλευτές, η Βουλγαρία και η Ρουμανία έχουν ολοκληρώσει το έργο τους και οικοδομούν τα εν λόγω συστήματα ασφαλείας σε συνεργασία με τους εταίρους Σένγκεν. Έχουν καταβάλει και συνεχίζουν να καταβάλλουν σημαντικές προσπάθειες για την καταπολέμηση της διαφθοράς και του οργανωμένου εγκλήματος. Προς το παρόν, θα αισθανόμουν λιγότερη ανησυχία εάν τα μεσογειακά σύνορα του χώρου Σένγκεν προστατεύονταν εξίσου καλά όσο φρουρούν η Βουλγαρία και η Ρουμανία τα σύνορά τους στη Μαύρη Θάλασσα. Ο εισηγητής και άλλοι συνάδελφοι βουλευτές ήταν παρόντες και καταλαβαίνουν τι εννοώ.
<P>
Για τον λόγο αυτόν το Συμβούλιο οφείλει να αποφασίσει υπέρ της ένταξης της Βουλγαρίας και της Ρουμανίας στον χώρο Σένγκεν αυτόν τον Σεπτέμβριο, προκειμένου να ενισχυθεί η ασφάλεια στον χώρο αυτόν. Συνάδελφοι βουλευτές, σας καλώ να στηρίξετε την έκθεση του κ. Coelho η οποία θα μας επιτρέψει να αποστείλουμε στο Συμβούλιο το σαφές και ισχυρό πολιτικό μήνυμα ότι η δικαιωματική θέση της Βουλγαρίας και της Ρουμανίας είναι στον χώρο Σένγκεν ήδη από αυτό το έτος, προκειμένου να καταστούν τα εξωτερικά σύνορα ασφαλέστερα και να παρασχεθεί στους πολίτες μας μεγαλύτερη ψυχική ηρεμία.
<SPEAKER ID="323" NAME="Monika Flašíková Beňová" AFFILIATION="S&amp;D">
(SK) Κύριε Πρόεδρε, η ελεύθερη κυκλοφορία είναι μία από τις θεμελιώδεις ελευθερίες και επιτεύγματα των πολιτών των κρατών μελών της ΕΕ, εξ ονόματος δε της Ομάδας μας, της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, θα ήθελα να στηρίξω την προσχώρηση της Ρουμανίας και της Βουλγαρίας στον χώρο Σένγκεν.
<P>
Οφείλω να αναφέρω ότι τόσο η έκθεση επιθεώρησης όσο και η γνώμη του ίδιου του εισηγητή είναι θετικές, θα πρέπει δε να τους ευχαριστήσουμε εκφράζοντας ταυτόχρονα την αγανάκτησή μας. Αγανάκτηση για τον τρόπο με τον οποίο αντιμετωπίζουν σήμερα τη Ρουμανία και τη Βουλγαρία ορισμένοι βουλευτές του ΕΚ από χώρες που έχουν και οι ίδιες προβλήματα με την παράνομη μετανάστευση και τη διαφθορά. " Βουλγαρία και η Ρουμανία συνιστούν ισότιμα κράτη μέλη της Ευρωπαϊκής Ένωσης και η προσέγγισή μας προς αυτές πρέπει να είναι η ίδια όπως και προς οποιοδήποτε άλλο κράτος μέλος της ΕΕ.
<P>
Έτσι, εάν σκεφθείτε την προσχώρηση της Βουλγαρίας και της Ρουμανίας, και εάν ψηφίσουμε για το θέμα αυτό αύριο, θα ήμουν ευτυχής εάν μπορούσατε να το εξετάσετε κατά τον ίδιο τρόπο με τον οποίο αντιμετωπίζετε την πατρίδα σας.
<SPEAKER ID="324" NAME="Stanimir Ilchev" AFFILIATION="ALDE">
(BG) Κύριε Πρόεδρε, ολοκληρώνουμε κατά τη διάρκεια της συνόδου αυτής την αξιολόγησή μας ως προς την ετοιμότητα της Βουλγαρίας και της Ρουμανίας να ενταχθούν στον χώρο Σένγκεν. Και την ολοκληρώνουμε με επιτυχία, διότι η έκθεση του κ. Coelho είναι επιτυχής. Κυρίαρχη προσδοκία είναι ότι η αξιολόγηση του Ευρωπαϊκού Κοινοβουλίου συμμερίζεται τη θετική θέση της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων και ότι οι πολίτες και των δύο χωρών, της Βουλγαρίας και της Ρουμανίας, θεωρούν ότι τα θεσμικά τους όργανα έπραξαν ό,τι έπρεπε να πράξουν και ότι έχει ήδη ανάψει πράσινο φως ώστε να προχωρήσουν προς την "οδό του Σένγκεν".
<P>
Οι συζητήσεις ήταν μακρές, όμως το θετικό είναι ότι δεν επιτρέψαμε να τελεσφορήσουν οι προσπάθειες να γίνουν ad hoc αλλαγές στα κριτήρια προσχώρησης στον Σένγκεν. Οι δύσκολες στιγμές, βέβαια, δεν έχουν εκλείψει. Οι κυβερνήσεις και των δύο χωρών οφείλουν να εξηγήσουν τώρα όλους τους λόγους σε όσους είναι δύσπιστοι και οι οποίοι μετατράπηκαν μπροστά στα ίδια μας τα μάτια από πρώην σύμμαχοι που στήριζαν την ένταξη της Βουλγαρίας και της Ρουμανίας σε ηθικούς αυτουργούς της στάσης αναμονής.
<P>
Τι κρύβεται πίσω από αυτούς τους λόγους; Αντικειμενικοί φόβοι ή προκατάληψη, σύνεση βάσει της κατάστασης ή απογοήτευση; Ελπίζω ότι οι υπουργοί Εσωτερικών και Δικαιοσύνης θα είναι τουλάχιστον εξίσου ειλικρινείς μεταξύ τους όπως είμαστε εμείς κατά τη διαδικασία εκπόνησης της έκθεσης Coelho.
<SPEAKER ID="325" NAME="Paweł Robert Kowal" AFFILIATION="ECR">
(PL) Κύριε Πρόεδρε, έχω την εντύπωση ότι σε πρόσφατες συζητήσεις στο Ευρωπαϊκό Κοινοβούλιο σκεφτόμασταν όλο και περισσότερο με βάση ταξινομήσεις για την υπεράσπισή μας κατά μήκος μιας συνοριακής γραμμής τύπου ρωμαϊκού limes - μερικές φορές η γραμμή αυτή εκτείνεται κατά μήκος των εξωτερικών συνόρων της Ευρωπαϊκής Ένωσης, μερικές όμως φορές θέλουμε να ανεγείρουμε και να υπερασπιστούμε σύνορα εντός της Ευρωπαϊκής Ένωσης.
<P>
Θέλω να δηλώσω σταθερά και κατηγορηματικά: δεν υπάρχουν ουσιαστικοί λόγοι, σήμερα, για αναβολή της προσχώρησης της Βουλγαρίας και της Ρουμανίας στον χώρο Σένγκεν. Πρέπει να αντιταχθούμε σε κάθε προσπάθεια περιορισμού των επαφών μεταξύ των πολιτών και να αντισταθούμε σε κάθε προσπάθεια περιορισμού της ελευθερίας να ταξιδεύουν και να δραστηριοποιούνται στην Ευρωπαϊκή Ένωση. " συζήτηση στην οποία συμμετέχω δείχνει πόσο διαιρεμένη είναι η Ευρωπαϊκή Ένωση σήμερα. Όσοι σήμερα εγείρουν τεχνητά επιχειρήματα κατά της προσχώρησης της Βουλγαρίας και της Ρουμανίας στον χώρο Σένγκεν θα έχουν την ευθύνη στη συνείδησή τους για την καταστροφή του πολιτικού σχεδίου που συνιστά η Ευρωπαϊκή Ένωση και δεν θα ξεφύγουν ποτέ πλέον από την ευθύνη αυτή.
<SPEAKER ID="326" NAME="Gerard Batten" AFFILIATION="EFD">
(EN) Κύριε Πρόεδρε, είναι περίεργο το γεγονός, πιστεύω, ότι, καθώς ο χώρος Σένγκεν αποσυντίθεται σταδιακά και επανέρχεται στις χώρες του πυρήνα του, υπάρχουν σχέδια για την επέκτασή του προς την κατεύθυνση της Βουλγαρίας και της Ρουμανίας. Υπάρχουν περισσότεροι από 900.000 τσιγγάνοι στη Ρουμανία και τη Βουλγαρία, πολλοί από τους οποίους θα ήθελαν να μεταναστεύσουν. Από τη στιγμή που θα μπορούν να ταξιδεύουν ελεύθερα εντός του χώρου Σένγκεν, πολλοί από αυτούς θα κατευθυνθούν αναπόφευκτα προς τη Βρετανία προκειμένου να επωφεληθούν από τις γενναιόδωρες παροχές μας και το δημόσιο σύστημα στέγασης, όπως και τόσοι πριν από αυτούς.
<P>
Ίσως μερικοί δραστήριοι βρετανοί πολίτες θα ήθελαν να συναντήσουν τους Ρομά καθώς θα αποβιβάζονται στο Calais και το Heathrow και να τους δώσουν τη διεύθυνση και χάρτες της τοποθεσίας ώστε να μπορέσουν να φθάσουν στο σπίτι του πρωθυπουργού μας, των συνεργατών του στην κυβέρνηση και όλων των βουλευτών που είναι υπέρ της συμμετοχής στην ΕΕ. Μόνον όταν οι Ρομά στήσουν τον καταυλισμό τους στο γρασίδι των περιποιημένων κήπων της απρόσιτης πολιτικής μας τάξης μπορεί να αλλάξουν άποψη όσον αφορά τα οφέλη της συμμετοχής στην ΕΕ.
<SPEAKER ID="327" NAME="Philip Claeys" AFFILIATION="NI">
(NL) Κύριε Πρόεδρε, φοβούμαι ότι το Ευρωπαϊκό Κοινοβούλιο θα δείξει και πάλι την πιο αφελή του πλευρά εγκρίνοντας την προσχώρηση της Βουλγαρίας και της Ρουμανίας στον χώρο Σένγκεν. Είναι σαφές, εν πάση περιπτώσει, ότι υπάρχουν διάφορα κράτη μέλη που θα αντιταχθούν σε αυτό. Έχουν σοβαρούς λόγους να το πράξουν.
<P>
Υπάρχει πρόσφατη έκθεση της Europol σχετικά με το οργανωμένο έγκλημα η οποία ανέφερε ότι εγκληματικές ομάδες από την Αλβανία, την Τουρκία και την πρώην Σοβιετική Ένωση θα αξιοποιήσουν τις ευκαιρίες τις οποίες θα προσφέρει η ένταξη της Ρουμανίας και της Βουλγαρίας στον χώρο Σένγκεν. " έκθεση που αναφέρω κάνει επίσης λόγο για την ελευθέρωση των θεωρήσεων για τα βαλκανικά κράτη, η οποία αποτέλεσε επίσης απερίσκεπτο μέτρο.
<P>
Υπάρχει το πρόβλημα της παράνομης μετανάστευσης μέσω της Τουρκίας, το οποίο θα επαναληφθεί σε πολύ μεγαλύτερους αριθμούς όταν η Βουλγαρία προσχωρήσει στον χώρο Σένγκεν. Ποιες εγγυήσεις παρέχει η Επιτροπή ότι το πρόβλημα αυτό θα αντιμετωπιστεί αποτελεσματικά; Καμία απολύτως. Ποια μέτρα λαμβάνει για την πρόληψη πρόσθετων προβλημάτων σε σχέση με τους τσιγγάνους Ρομά και την όχληση και την εγκληματικότητα που συνδέονται με αυτούς; Κανένα μέτρο απολύτως.
<P>
Ποια είναι η κατάσταση όσον αφορά τη μεταρρύθμιση του δικαστικού συστήματος και την καταπολέμηση της διαφθοράς που εξακολουθούν να απαιτούνται; Όσοι πολίτες της Ρουμανίας και της Βουλγαρίας ταξιδεύουν σε χώρες του Σένγκεν με καλές προθέσεις θα κατανοήσουν, σε κάθε περίπτωση -και είμαι πεπεισμένος για αυτό- ότι η ταλαιπωρία των συνοριακών ελέγχων αντισταθμίζεται από την ανάγκη προστασίας όλων των άλλων Ευρωπαίων κατά του οργανωμένου εγκλήματος και της μαζικής παράνομης μετανάστευσης.
<SPEAKER ID="328" NAME="Marian-Jean Marinescu" AFFILIATION="PPE">
(RO) Κύριε Πρόεδρε, η ένταξη της Ρουμανίας στον χώρο Σένγκεν αποτελεί έργο που απαιτεί σημαντικές οικονομικές, θεσμικές και ανθρώπινες προσπάθειες, διότι συνιστά έναν από τους σημαντικότερους πολιτικούς στόχους της Ρουμανίας. " Ρουμανία έχει επενδύσει περισσότερα από 1 δισ. ευρώ, τα δε αποτελέσματα ήταν αναμφισβήτητα θετικά σε όλες τις εκθέσεις αξιολόγησης. Όλες οι προϋποθέσεις του κεκτημένου του Σένγκεν έχουν εκπληρωθεί.
<P>
" Ρουμανία διαχειρίζεται ένα από τα μεγαλύτερα εξωτερικά σύνορα της Ευρωπαϊκής Ένωσης, ως εκ τούτου δε έχει αναπτύξει το πιο εξελιγμένο και ολοκληρωμένο σύστημα ασφαλείας το οποίο πληροί τα πρότυπα που ορίζονται από το κεκτημένο του Σένγκεν. " Ρουμανία και ο οργανισμός Frontex έχουν ενισχύσει τη συνεργασία τους. Στις επιχειρήσεις του Frontex που διενεργούνται στην Ελλάδα η Ρουμανία είχε τη δεύτερη μεγαλύτερη συνεισφορά, μετά τη Γερμανία, σε υλικό και ανθρώπινο δυναμικό. Σε περίπτωση πολύ μεγάλης εισροής μεταναστών στα σύνορα, έχουν υλοποιηθεί ειδικοί μηχανισμοί μετανάστευσης και ασύλου σε συνεργασία με ανάλογους φορείς σε άλλα κράτη μέλη, τη Γερμανία και τις Κάτω Χώρες. Όσον αφορά τις προσπάθειες για την καταπολέμηση της παράνομης εμπορίας, χρησιμοποιείται κάθε σύγχρονη μέθοδος για τη διερεύνηση και συλλογή πληροφοριών. Έχει αναπτυχθεί μια εφαρμογή μοναδική στην Ευρώπη η οποία επιτρέπει την επεξεργασία δεδομένων τόσο στο SIS I όσο και το SIS II. Το σύστημα επιτήρησης των θαλάσσιων συνόρων έχει προβληθεί ως υπόδειγμα καλής πρακτικής. Ταυτόχρονα, οι αρχές αποδίδουν ιδιαίτερη προσοχή στην καταπολέμηση της διαφθοράς. " συνεχής συνεργασία στο πλαίσιο του ειδικού μηχανισμού που έχει συσταθεί από την Ευρωπαϊκή Επιτροπή έχει παραγάγει τα αποτελέσματα τα οποία καταδεικνύουν ότι η Ρουμανία διαθέτει την αναγκαία θεσμική ικανότητα που απαιτείται και την πολιτική βούληση για την επίτευξη των στόχων της δικαιοσύνης.
<P>
Πιστεύω ότι η ένταξη στον χώρο Σένγκεν δεν είναι δώρο που προσφέρεται στη Ρουμανία, αλλά αναγνώριση μάλλον της αξίας και των προσπαθειών της, θα αποτελέσει δε προφανές πλεονέκτημα για την ασφάλεια των εξωτερικών συνόρων της ΕΕ. Κύριε Coelho, σας ευχαριστώ και συγχαρητήρια για τον τρόπο με τον οποίο χειριστήκατε το ζήτημα.
<SPEAKER ID="329" NAME="Tanja Fajon" AFFILIATION="S&amp;D">
(SL) Κύριε Πρόεδρε, η Βουλγαρία και η Ρουμανία εκπλήρωσαν τις προϋποθέσεις που είχαν τεθεί και εντάσσονται στον χώρο Σένγκεν με την αξία τους. Δεν μπορούμε να επιτρέπουμε σε πολιτικά επιχειρήματα να καθυστερούν τη διεύρυνση. Είμαι έντονα προβληματισμένη με τη λαϊκιστική και ακροδεξιά εθνικιστική ρητορική η οποία οδηγεί με πολύ επικίνδυνο τρόπο την Ένωση προς τη μισαλλοδοξία, τον ρατσισμό, τις διακρίσεις και το αλόγιστο κλείσιμο των θυρών.
<P>
Με κάθε διεύρυνση του χώρου Σένγκεν, επεκτείνουμε τον χώρο ελευθερίας, ασφάλειας και δικαιοσύνης, είμαι δε βέβαιη ότι, όπως και στο παρελθόν, ο χρόνος θα καταδείξει τις δυνατότητες για οικονομική και άλλη ανάπτυξη. Είναι απαράδεκτο το γεγονός ότι ορισμένα κράτη μέλη της Ένωσης ζητούν σήμερα την αποκατάσταση των εσωτερικών συνόρων. " κινητικότητα των ευρωπαίων πολιτών εντός της Ένωσης, η ελεύθερη κυκλοφορία, αποτελεί μία από τις βασικές ευρωπαϊκές ελευθερίες, κάθε περιορισμός της δε θα μπορούσε να υπονομεύσει ένα από τα πλέον απτά οφέλη που έχουν λάβει οι πολίτες μας από τη στενότερη ευρωπαϊκή ολοκλήρωση.
<P>
Με τη διεύρυνση του χώρου Σένγκεν στη Βουλγαρία και τη Ρουμανία θα αποδείξουμε ότι η ιδέα της ενοποίησης είναι ζωντανή και ακμαία, ότι η Ευρώπη κινείται προς τα εμπρός και ότι οι χώρες που κτυπούν την πόρτα της έχουν σαφές μέλλον στην ΕΕ, μεταξύ αυτών οι χώρες των Δυτικών Βαλκανίων.
<SPEAKER ID="330" NAME="David Campbell Bannerman" AFFILIATION="ECR">
(EN) Κύριε Πρόεδρε, μπορεί να έχω αλλάξει θέση εδώ στην Ομάδα ECR αυτήν την εβδομάδα, όμως δεν έχω αλλάξει άποψη για την Ευρωπαϊκή Ένωση. Όσον αφορά τον Σένγκεν, άποψη της Ομάδας ECR είναι ότι πρόκειται γενικά για θέμα που εναπόκειται στα μέλη του χώρου Σένγκεν να αποφασίσουν, συμπεριλαμβανομένης και της Ελβετίας, φυσικά, η οποία ανήκει στον Σένγκεν, αλλά όχι στην Ευρωπαϊκή Ένωση. Όμως το κλείσιμο των συνόρων από τη Γαλλία στους ιταλικούς συρμούς και τα αιτήματα της Δανίας για επιδιόρθωση του Σένγκεν δείχνει ότι βρίσκεται σε κρίση.
<P>
Ο ρεαλισμός υπαγορεύει ότι οι επιπτώσεις της προσχώρησης της Βουλγαρίας και της Ρουμανίας είναι βαθιές για όσους βρίσκονται πέρα από τον χώρο Σένγκεν. " ύπαρξη διαπερατών συνόρων σημαίνει ότι πολλοί παρανόμως εισερχόμενοι με προορισμό το "νωμένο Βασίλειο θα μπορούν να φθάνουν στο Calais ανεμπόδιστα, για παράδειγμα, η δε Βουλγαρία δεν έχει συμμορφωθεί με τις υποχρεώσεις της σχετικά με το οργανωμένο έγκλημα. Εν ολίγοις, τα σύνορα που συνιστά η παρούσα πρόταση είναι απλά υπερβολικά.
<SPEAKER ID="331" NAME="Mara Bizzotto" AFFILIATION="EFD">
(IT) Κύριε Πρόεδρε, ενώ η Ευρώπη προσποιείται ότι δεν το έχει προσέξει, η έκθεση της Europol του 2011 για το οργανωμένο έγκλημα επιβεβαιώνει ότι, με την είσοδο της Ρουμανίας και της Βουλγαρίας στον χώρο Σένγκεν, οι ισχυρές εγκληματικές οργανώσεις της Τουρκίας, Ρωσίας και Αλβανίας θα είναι σε θέση να επεκτείνουν τις δραστηριότητές τους σε ολόκληρη την Ευρώπη.
<P>
Επιπλέον, και παραθέτω: "" παράνομη μετανάστευση από την Τουρκία θα εξαπλωθεί στις ακτές της Βουλγαρίας και η εμπορία ναρκωτικών και ανθρώπων από τουρκικές και αλβανικές εγκληματικές συμμορίες θα αυξηθεί". Επιπλέον, όσον αφορά την εμπορία ανθρώπων, "η ένταξη της Ρουμανίας και της Βουλγαρίας στον χώρο Σένγκεν θα μπορούσε να δώσει σε βουλγαρικές εγκληματικές ομάδες και κοινότητες των Ρομά νέες ευκαιρίες να αυξήσουν την ήδη σημαντική διακίνησή τους προς την υπόλοιπη Ευρώπη" Σε τελική ανάλυση, αύξηση της παράνομης μετανάστευσης από την Τουρκία και της εμπορίας ναρκωτικών και ανθρώπων σημαίνει μείωση της ασφάλειας για τους ευρωπαίους πολίτες.
<P>
" Ευρώπη θέλει να κάνει στο οργανωμένο έγκλημα μια πολύ μεγάλη χάρη. Το κόμμα της Λίγκας του Βορρά είναι, και πάντοτε θα είναι, κατά των τέτοιου είδους άδικων επιλογών. Όποιος ψηφίσει αύριο υπέρ της παρούσας έκθεσης θα είναι υπεύθυνος για το ότι ψήφισε υπέρ του ανοίγματος ενός αυτοκινητοδρόμου που φέρνει το οργανωμένο έγκλημα κατευθείαν στην καρδιά της Ευρώπης.
<SPEAKER ID="332" NAME="Kinga Gál" AFFILIATION="PPE">
(HU) Κύριε Πρόεδρε, κυρία Győri, κυρία Επίτροπε, κυρίες και κύριοι, χαίρομαι που με την αυριανή ψηφοφορία επί της έκθεσης Coelho το Ευρωπαϊκό Κοινοβούλιο θα αποστείλει σαφές μήνυμα ότι αποδέχεται την ετοιμότητα της Ρουμανίας και της Βουλγαρίας και υποστηρίζει την ένταξη των δύο αυτών χωρών σε ένα από τα πιο σημαντικά κεκτημένα της Ευρωπαϊκής Ένωσης, τον χώρο Σένγκεν. Το κεκτημένο αυτό σημαίνει πολλά για τις χώρες της ανατολικής και κεντρικής Ευρώπης, μεταξύ άλλων και για ιστορικούς λόγους, επειδή παρέχει τη δυνατότητα ελεύθερης κυκλοφορίας χωρίς εμπόδια.
<P>
Το σημαντικότερο μήνυμα της σημερινής μας συζήτησης για τα κράτη μέλη πρέπει να είναι ότι η Ρουμανία και η Βουλγαρία πληρούν τα ίδια κριτήρια προσχώρησης που ανέμενε η Ευρωπαϊκή Ένωση από τις χώρες που έχουν ενταχθεί μέχρι στιγμής.
<P>
Πρέπει να τονιστεί ότι δεν μπορούμε να επιβάλλουμε περισσότερες απαιτήσεις για τη Ρουμανία και τη Βουλγαρία από ό,τι στην περίπτωση της προηγούμενης ένταξης στον Σένγκεν. Τα κράτη μέλη δεν πρέπει να χρησιμοποιούν τον θεσμό των δύο μέτρων και σταθμών, διότι διαβρώνει την ίδια τη βάση επί της οποίας έχει οικοδομηθεί το κεκτημένο του Σένγκεν: τον θεσμό της αμοιβαίας εμπιστοσύνης. Τα ίδια τα γεγονότα των τελευταίων μηνών αποδεικνύουν ότι το σημαντικότερο κεκτημένο της Ευρώπης έχει ανάγκη προστασίας και στήριξης. Θα ήθελα επίσης να τονίσω ότι σε καμία περίπτωση δεν πρέπει να συγχέονται δύο ζητήματα στο σημείο αυτό, δηλαδή να συνδέεται η προσχώρηση των δύο κρατών μελών στον Σένγκεν με το θέμα της εποπτείας του μηχανισμού επαλήθευσης του Σένγκεν. Υπάρχει μεγάλη ανάγκη εποπτείας, όμως τα δύο θέματα δεν μπορούν να συνδεθούν αυτήν τη στιγμή.
<P>
Και τέλος, επιτρέψτε μου να συγχαρώ τον κ. Coelho, ο οποίος εκπόνησε την έκθεση, το εποικοδομητικό και συνεπές έργο της οποίας ήταν πραγματικά σημαντικό για το θέμα. Θα ήθελα επίσης να ευχαριστήσω την ουγγρική Προεδρία για τη δέσμευσή της και τα συγκεκριμένα μέτρα που έλαβε για τη διευκόλυνση της ένταξης των δύο κρατών μελών το συντομότερο δυνατόν.
<SPEAKER ID="333" NAME="Anna Hedh" AFFILIATION="S&amp;D">
(SV) Κύριε Πρόεδρε, αύριο θα ψηφίσουμε για το εάν θα επιτραπεί στη Βουλγαρία και τη Ρουμανία να ενταχθούν στον χώρο Σένγκεν. Για εμένα ως Σοσιαλδημοκράτη, είναι αυτονόητο ότι όλα τα κράτη μέλη της ΕΕ που πληρούν το σύνολο των αυστηρών απαιτήσεων συνεργασίας θα πρέπει να επιτρέπεται να ενταχθούν. Είναι, φυσικά, σημαντικό για εμάς να θεσπιστούν αυστηρές απαιτήσεις για την ένταξη στον Σένγκεν, όμως πρέπει να ισχύουν τα ίδια αντικειμενικά κριτήρια για όλους. Οτιδήποτε άλλο είναι πολιτική υποκρισία.
<P>
Τώρα που όλοι οι εμπειρογνώμονες θεωρούν ότι η Ρουμανία και η Βουλγαρία πληρούν τις απαιτήσεις, νομίζω ότι είναι σαφές ότι πρέπει να τους επιτραπεί να ενταχθούν. Εγέρθηκαν ορισμένες αντιρρήσεις σήμερα το απόγευμα σε σχέση με τη διαφθορά και στις δύο χώρες, όμως αυτό δεν είναι κάτι που μπορεί να καταπολεμηθεί μέσω του συστήματος Σένγκεν. Μόλις πρόσφατα, η Επίτροπος κ. Malmström υπέβαλε μια δέσμη μέτρων για την καταπολέμηση της διαφθοράς που μπορούμε να χρησιμοποιήσουμε ως βάση για περαιτέρω εργασία. Πρόκειται για θέμα που αφορά το σύνολο της Ευρωπαϊκής Ένωσης, όχι μόνο τη Ρουμανία και τη Βουλγαρία. Ομοίως, η καταπολέμηση του οργανωμένου εγκλήματος απαιτεί περισσότερη συνεργασία, όχι περισσότερες κλειστές πόρτες.
<P>
(Χειροκροτήματα)
<SPEAKER ID="334" NAME="Salvatore Iacolino" AFFILIATION="PPE">
(IT) Κύριε Πρόεδρε, κυρία Επίτροπε, ο χώρος Σένγκεν αποτελεί σίγουρα στολίδι του πολιτισμού υψηλοτάτης αξίας.
<P>
Πρέπει σήμερα να επικροτήσουμε ένα σημαντικό αποτέλεσμα, ότι θεωρούμε δηλαδή ότι οι πολίτες της Βουλγαρίας και της Ρουμανίας συγκαταλέγονται μεταξύ εκείνων που μπορούν να απολαύουν του θεμελιώδους αυτού εργαλείου. Ο χώρος Σένγκεν πρέπει συνεπώς να παγιωθεί και να ενισχυθεί περαιτέρω. Εάν υπήρχε ποτέ συγκεκριμένη απόδειξη του ευρωπαϊκού πολιτισμού, είναι η εξής: το δικαίωμα της ευρωπαϊκής ιθαγένειας βρίσκει απτή έκφραση ακριβώς εντός του χώρου Σένγκεν.
<P>
Το κεκτημένο του Σένγκεν αποτελεί, κατά συνέπεια, βασικό μέσο για τη νόμιμη οικονομία, είμαι δε πεπεισμένος ότι στις 24 Ιουνίου του τρέχοντος έτους το Συμβούλιο θα έχει ουσιαστική τροφή για προβληματισμό με βάση τα όσα προορίζονται για την ενίσχυση της εμπιστοσύνης και συνεργασίας μεταξύ των κρατών μελών.
<P>
Φυσικά, οι μηχανισμοί αξιολόγησης πρέπει να μετατραπούν από διακυβερνητικά συστήματα σε συστήματα της Ένωσης, όπως ανακοινώθηκε πρόσφατα από την κ. Malmström, με τον ίδιο ακριβώς τρόπο με τον οποίο η διακυβέρνηση του Σένγκεν σίγουρα παράγει αυξημένη συνεργασία και δυναμική ενίσχυση, καθώς και εκσυγχρονισμό, διαφάνεια και διάλογο.
<P>
Οι απαιτήσεις έχουν εκπληρωθεί από τη Βουλγαρία και τη Ρουμανία και συγχαίρω τον κ. Coelho για τον συνδυασμό της ελεύθερης κυκλοφορίας με την ασφάλεια των πολιτών στην ισορροπημένη έκθεσή του, η οποία εγκρίθηκε από την Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων.
<SPEAKER ID="335" NAME="Iliana Malinova Iotova" AFFILIATION="S&amp;D">
(BG) Κύριε Πρόεδρε, η ομάδα εργασίας Σένγκεν για την αξιολόγηση περιέγραψε τα βουλγαρικά σύνορα των χιλίων τριακοσίων χιλιομέτρων ως ασφαλή εξωτερικά σύνορα της Ευρωπαϊκής Ένωσης, κάτι για το οποίο εργάσθηκαν πολλές βουλγαρικές κυβερνήσεις. " Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων συνιστά στο Συμβούλιο να εγκρίνει την ένταξη των δύο χωρών στον χώρο Σένγκεν. Θέλω να ευχαριστήσω όλους τους συναδέλφους βουλευτές για την επαγγελματική εργασία που έχουν επιτελέσει.
<P>
Ορισμένα κράτη μέλη θεσπίζουν νέα πολιτικά κριτήρια που θα καθυστερήσουν τη διαδικασία του Σένγκεν. " προσχώρηση της Βουλγαρίας και της Ρουμανίας περιγράφηκε ακόμα και ως διακύβευση της ασφάλειας των ευρωπαίων πολιτών λόγω της εγκληματικότητας και της διαφθοράς.
<P>
Τα αποτελέσματα στον τομέα αυτόν είναι σαφές ότι δεν είναι εντυπωσιακά. Ωστόσο, για τον λόγο αυτόν υφίστανται κριτήρια εξωτερικής πολιτικής και πιθανές παραιτήσεις βούλγαρων υπουργών. Τα θέματα αυτά αποτελούν αντικείμενο άλλων αξιολογήσεων, όπως του μηχανισμού συνεργασίας και ελέγχου της Ευρωπαϊκής Επιτροπής. Θέλω να εκφράσω την ικανοποίησή μου, επίσης, για τις προτάσεις που έγιναν εχθές από την Επίτροπο κ. Malmström σχετικά με τη νέα δέσμη μέτρων κατά της διαφθοράς.
<P>
Ωστόσο προς το παρόν η Βουλγαρία και η Ρουμανία δεν μπορούν να αποτελούν τους αποδιοπομπαίους τράγους για τα ανεπίλυτα προβλήματα που σχετίζονται με την ασφάλεια στην Ευρώπη: το κύμα των προσφύγων από την Αφρική, τις επικείμενες εκλογές σε ορισμένα κράτη μέλη, τη λαϊκιστική ρητορική και την απογοήτευση από τη χρηματοπιστωτική και οικονομική κρίση. Κανείς δεν ενδιαφέρεται σήμερα για μια Ευρώπη δύο ταχυτήτων. Για τον λόγο αυτόν, σας ζητώ να στηρίξετε την έκθεση Coelho και παροτρύνω το Συμβούλιο να λάβει θετική απόφαση.
<SPEAKER ID="336" NAME="Véronique Mathieu" AFFILIATION="PPE">
(FR) Κύριε Πρόεδρε, κυρία Επίτροπε, κυρίες και κύριοι, θα ήθελα καταρχάς να συγχαρώ τον συνάδελφό μου κύριο Carlos Coelho, ο οποίος έχει κάνει αριστοτεχνική δουλειά για την έκθεση αυτή που ένας Θεός ξέρει πόσο περίπλοκη ήταν.
<P>
" Βουλγαρία και η Ρουμανία έχουν επιτελέσει σημαντικό έργο για την ενίσχυση των συνοριακών ελέγχων τους και τα έχουν καταφέρει. Οι τελευταίες εκτιμήσεις είναι σαφέστατες σε όλους τους τομείς, από την αστυνομική και δικαστική συνεργασία έως την προστασία των δεδομένων και τις πολιτικές για τις θεωρήσεις, καθώς και τους ελέγχους στα εναέρια, θαλάσσια και χερσαία σύνορα. Όλες οι τεχνικές προϋποθέσεις έχουν εκπληρωθεί. Μπορούμε να το δεχτούμε ως δεδομένο. " Βουλγαρία και η Ρουμανία είναι πλέον σε θέση να εφαρμόσουν το κεκτημένο του Σένγκεν όσον αφορά την τεχνική τους ικανότητα και το ανθρώπινο δυναμικό.
<P>
Αν και δεν υπάρχει πλέον τίποτα που να μας αποτρέπει από τη διεύρυνση του χώρου Σένγκεν, αξίζει να σημειωθούν οι συστάσεις που έγιναν στις δύο αυτές χώρες. Ελπίζω ότι οι συστάσεις αυτές θα παρακολουθούνται στενά, ιδίως όσον αφορά τα σύνορα μεταξύ Βουλγαρίας, Ελλάδας και Τουρκίας, διότι, όπως γνωρίζετε, η αμοιβαία εμπιστοσύνη μεταξύ των κρατών Σένγκεν στηρίζεται στην πλήρη τήρηση των αμοιβαίων υποχρεώσεων εκ μέρους των χωρών. Εάν οποιοδήποτε από τα μέρη δεν τηρεί τις υποχρεώσεις του, αυτό διασπά το κλειστό κύκλωμα και το όλο σύστημα καταρρέει.
<P>
Ελπίζω ειλικρινά ότι το Συμβούλιο θα καταλήξει σε συμφωνία ώστε οι δύο αυτές χώρες να μπορέσουν να συμπεριληφθούν στον κύκλο των προνομιούχων κρατών του Σένγκεν. Όλοι μας στο Σώμα έχουμε επίγνωση των συνεπειών που έχουν αποφάσεις αυτού του είδους για τους ενδιαφερόμενους πολίτες. Μπράβο και πάλι στον κ. Coelho για την έκθεσή του.
<SPEAKER ID="337" NAME="Vasilica Viorica Dăncilă" AFFILIATION="S&amp;D">
(RO) Κύριε Πρόεδρε, πιστεύω ότι τα κράτη που έχουν εκφράσει τις επιφυλάξεις τους σχετικά με την ένταξη της Ρουμανίας και της Βουλγαρίας στον χώρο Σένγκεν δεν πρέπει να λησμονούν ότι η διαδικασία αυτή αποτελεί νομική υποχρέωση που ορίζεται από τη συνθήκη προσχώρησης της Ρουμανίας και της Βουλγαρίας στην Ευρωπαϊκή Ένωση, την οποία ανέλαβαν όλες οι εν λόγω χώρες με την υπογραφή της συνθήκης.
<P>
Ταυτόχρονα, οι χώρες της Ευρωπαϊκής Ένωσης πρέπει επίσης να γνωρίζουν ότι είναι προς το συμφέρον τους να ενταχθούν η Ρουμανία και η Βουλγαρία στον Σένγκεν επειδή θα είναι σε θέση να προσφέρουν και τη δική τους συμβολή στην ασφάλεια όλων των κρατών μελών και να επεκτείνουν τον χώρο Σένγκεν, ο οποίος αποσκοπεί στην ενίσχυση της διαδικασίας ολοκλήρωσης εντός της Ευρωπαϊκής Ένωσης και του κοινού χώρου ελευθερίας, ασφάλειας και δικαιοσύνης.
<P>
" αναγνώριση εκ μέρους των αποστολών της Ευρωπαϊκής Ένωσης οι οποίες αξιολογούν την ομαλή λειτουργία και σύνδεση που διαθέτουν η Ρουμανία και η Βουλγαρία με το σύστημα πληροφοριών Σένγκεν, το οποίο λειτουργεί με τα υψηλότερα πρότυπα ασφαλείας, συνιστά ισχυρό επιχείρημα από την άποψη αυτή. " σύνδεση αυτή θα επιτρέψει σε όλες τις χώρες της Ένωσης να έχουν πρόσβαση σε online δεδομένα σχετικά με λαθρεπιβάτες που επιχειρούν να φθάσουν στην Ευρώπη και θα διασφαλίσει αποτελεσματικότερο έλεγχο στα εξωτερικά σύνορα της Ευρωπαϊκής Ένωσης.
<SPEAKER ID="338" NAME="Hubert Pirker" AFFILIATION="PPE">
(DE) Κύριε Πρόεδρε, κυρία Győri, κυρία Επίτροπε, όλοι γνωρίζουμε ότι και οι δύο αυτές χώρες -η Ρουμανία και η Βουλγαρία- έχουν επενδύσει πολλά για τη διασφάλιση των εξωτερικών συνόρων της Ευρωπαϊκής Ένωσης. Πληρούν τα πρότυπα του Σένγκεν. Όλες οι αντικειμενικές αξιολογήσεις έχουν καταλήξει στο ίδιο συμπέρασμα, ότι έχουν δηλαδή επιτευχθεί οι προϋποθέσεις ένταξης στον χώρο Σένγκεν. Ο εισηγητής μας προέβη επίσης σε επιτόπου εξέταση. Διενήργησε αντικειμενική αξιολόγηση και κατέληξε στο ίδιο συμπέρασμα. Για τον λόγο αυτόν, δεν θα ψηφίσουμε μόνο υπέρ της έκθεσης, αλλά θα δώσουμε και τη συγκατάθεσή μας για την ένταξη και των δύο αυτών χωρών στον χώρο Σένγκεν.
<P>
Ο χώρος Σένγκεν, ωστόσο, αποτελεί και τομέα εμπιστοσύνης. Αυτό σημαίνει ότι δεν ολοκληρώνονται τα πάντα με μια μοναδική και εφάπαξ ενέργεια, αλλά ότι η εμπιστοσύνη πρέπει να οικοδομηθεί σε μακροπρόθεσμο επίπεδο· η επένδυση στον τομέα της ασφάλειας πρέπει να διασφαλιστεί μακροπρόθεσμα. Το ίδιο ισχύει για όλα τα κράτη, θα ήθελα να επισημάνω, και όχι μόνο για τη Ρουμανία και τη Βουλγαρία. Ελπίζω ότι η εμπιστοσύνη αυτή θα παραμείνει ασφαλής σε μακροχρόνια βάση ώστε να είμαστε σε θέση να διατηρήσουμε την εν λόγω ελευθερία μετακίνησης, την εν λόγω ελεύθερη κυκλοφορία εντός της Ευρωπαϊκής Ένωσης ως σημαντικό δημόσιο αγαθό σε μακροπρόθεσμη βάση.
<P>
Με στενοχωρεί κάτι που πληροφορήθηκα σήμερα, ωστόσο, αν και δεν είμαι σε θέση να το εξακριβώσω, ότι δηλαδή οι μισθοί της αστυνομίας στη Ρουμανία πρόκειται να περικοπούν κατά το ένα τρίτο περίπου. Όλοι γνωρίζουμε ότι οι καλές αμοιβές αποτελούν προϋπόθεση για να μην υποκύπτει στη διαφθορά και να επιτελείται αξιόπιστο έργο από την αστυνομία. Επομένως, ελπίζω ότι οι πληροφορίες μου είναι ανακριβείς και ότι οι αστυνομικοί, οι οποίοι εκτελούν υπηρεσία προς το συμφέρον των χωρών αυτών, αλλά και της ασφάλειας ολόκληρης της Ευρωπαϊκής Ένωσης, θα συνεχίσουν να πληρώνονται καλά και στο μέλλον έτσι ώστε να μην είναι επιρρεπείς στη δωροδοκία.
<SPEAKER ID="339" NAME="Αντιγόνη Παπαδοπούλου" AFFILIATION="S&amp;D">
Κύριε Πρόεδρε, κυρία Επίτροπε, σύμφωνα με την έκθεση Coelho, η Ρουμανία και η Βουλγαρία είναι, βάσει των αξιολογήσεων των εμπειρογνωμόνων, επαρκώς προετοιμασμένες για να εφαρμόσουν τις διατάξεις του κεκτημένου του Σένγκεν στα χερσαία, θαλάσσια και εναέρια σύνορά τους. Τηρούν τις βασικές προϋποθέσεις και τα ίδια κριτήρια με άλλα κράτη μέλη για πλήρη ένταξη στο χώρο Σένγκεν. Στηρίζοντας την πλήρη ένταξη των χωρών αυτών επιδεικνύουμε την κοινοτική μας αλληλεγγύη και στηρίζουμε την ευρωπαϊκή ιδέα και το θεμελιώδες δικαίωμα ελεύθερης μετακίνησης των πολιτών εντός της Ευρωπαϊκής Ένωσης δημιουργώντας μια ισχυρότερη Ευρώπη.
<P>
Όσον αφορά τους προβληματισμούς που τίθενται στην έκθεση για τις αυξανόμενες μεταναστευτικές πιέσεις στην ευαίσθητη περιοχή Βουλγαρίας, Τουρκίας και Ελλάδας, αυτοί αποτελούν σύγχρονες προκλήσεις για την ίδια την Ευρωπαϊκή Ένωση και τα κράτη μέλη για να εξεύρουν ολιστικές πανευρωπαϊκές προσεγγίσεις ώστε να ενισχύσουν αποτελεσματικά τα εξωτερικά τους σύνορα, να ενισχύσουν την FRONTEX, να επιδείξουν τη δέουσα κοινοτική αλληλεγγύη και να στηρίξουν τα κράτη μέλη της Νότιας Ευρώπης που δέχονται τις ανάλογες μεταναστευτικές ροές. Ο επίκαιρος διάλογος για εκσυγχρονισμό της Συνθήκης Σένγκεν πρέπει να λάβει υπόψη τις πιο πάνω προκλήσεις.
<SPEAKER ID="340" NAME="Ivailo Kalfin" AFFILIATION="S&amp;D">
(BG) Κύριε Πρόεδρε, κυρία Επίτροπε, η συμμετοχή στον χώρο Σένγκεν συνεπάγεται την ανάληψη ευθύνης. " Βουλγαρία και η Ρουμανία πρέπει να γίνουν δεκτές ώστε να μπορέσουν να αναλάβουν το μερίδιο της ευθύνης τους, μαζί με τα άλλα κράτη μέλη, για την προστασία των συνόρων της Ευρώπης.
<P>
Γνωρίζω ότι ο χώρος Σένγκεν αποτελεί ευαίσθητο θέμα στις ημέρες μας σε πολλά κράτη μέλη και οδηγεί σε πολυάριθμες δημόσιες συζητήσεις. Έχει αποκτήσει νέα σημασία τους τελευταίους μήνες με την εισροή μεταναστών από τη βόρειο Αφρική. Στην πραγματικότητα, ακόμα και παλαιά και μεγάλα κράτη μέλη έχουν δυσκολίες να αντιμετωπίσουν τη ροή των μεταναστών.
<P>
Ωστόσο, τα προβλήματα αυτά δεν θα επιλυθούν με τη μη εισδοχή της Βουλγαρίας και της Ρουμανίας. Μάλλον το αντίθετο. " ορθή απάντηση πρέπει να είναι η ενίσχυση της αρχής της αλληλεγγύης όσον αφορά την πολιτική μετανάστευσης και η διασφάλιση ότι όλα τα κράτη μέλη δεσμεύονται για την εφαρμογή της. Δεν πρέπει μόνο να προσφέρουμε τη δυνατότητα, αλλά και να απαιτήσουμε από τη Βουλγαρία και τη Ρουμανία να αναλάβουν τις ευθύνες τους και να εκπληρώσουν τα καθήκοντά τους στα εξωτερικά σύνορα της Ευρωπαϊκής Ένωσης.
<P>
" Επίτροπος κ. Malmström αναφέρθηκε στην εμπιστοσύνη. Αυτή είναι η ουσία του θέματος. Πρέπει να δοθεί η δυνατότητα στις κυβερνήσεις και των δύο χωρών να ανταποκριθούν στην πρόκληση και να αποδείξουν ότι μπορούν να προφυλάξουν με επιτυχία τα σύνορα της Ευρώπης.
<SPEAKER ID="341" NAME="Rovana Plumb" AFFILIATION="S&amp;D">
(EN) Κύριε Πρόεδρε, αγαπητοί συνάδελφοι, πριν από ένα μήνα ήλθα στις Βρυξέλλες με το αυτοκίνητο και στα ουγγρικά σύνορα αντίκρισα μια τεράστια ουρά φορτηγών. Θυμάμαι ότι μέτρησα 87. Ήταν από τη Γερμανία, την Ιταλία, τη Δανία και την Ουγγαρία, φορτωμένα με αγαθά που περίμεναν οι πολίτες. Καθυστερούσαν για μια διαδικασία που δεν ισχύει πλέον στην υπόλοιπη Ευρωπαϊκή Ένωση.
<P>
Θα ήθελα να υπογραμμίσω τη σημασία της προσχώρησης της Ρουμανίας και της Βουλγαρίας στον σημαντικό αυτόν χώρο. Είναι σημαντική για τα συμφέροντα ολόκληρης της Ευρώπης, διότι πρέπει να αποκατασταθεί η εμπιστοσύνη των ευρωπαίων πολιτών μας στην Ευρωπαϊκή Ένωση και τα θεσμικά όργανά της. Αναφέρατε, κυρία Επίτροπε, ότι ο χώρος Σένγκεν αποτελεί σημαντικό δώρο για όλους τους ευρωπαίους πολίτες, αλλά και σημαντικό εργαλείο για όχι "λιγότερη", αλλά για "περισσότερη" Ευρώπη.
<P>
Πιστεύω ακράδαντα ότι το Ευρωπαϊκό Κοινοβούλιο θα εγκρίνει την έκθεση αυτή αύριο και ότι το Συμβούλιο θα ενεργήσει αναλόγως το συντομότερο δυνατόν.
<P>
(Χειροκροτήματα)
<SPEAKER ID="342" NAME="Csaba Sógor" AFFILIATION="PPE">
(HU) Κύριε Πρόεδρε, στην έκθεση Coelho διαπιστώνεται ότι τόσο η Ρουμανία όσο και η Βουλγαρία έχουν αποδείξει ότι έχουν προετοιμαστεί κατάλληλα για την ορθή εφαρμογή των διατάξεων του κεκτημένου του Σένγκεν. Ωστόσο, η ημερομηνία προσχώρησής τους στον χώρο Σένγκεν είναι ακόμα αβέβαιη δεδομένου ότι ορισμένα κράτη μέλη θεωρούν ότι, παρά τις επανειλημμένες εκτιμήσεις διαφόρων οργάνων της Ευρωπαϊκής Ένωσης, η προσχώρησή τους θα μπορούσε να προκαλέσει προβλήματα στο σύστημα Σένγκεν. Αν και αναγνωρίζω τις ελλείψεις του ρουμανικού συστήματος δικαιοσύνης, θα ήθελα να επιστήσω την προσοχή των συναδέλφων μου βουλευτών και του Συμβουλίου στο γεγονός ότι η απόφαση που θα λάβουν επηρεάζει άμεσα την καθημερινή ζωή 30 εκατομμυρίων πολιτών της ΕΕ. " κατάργηση των ελέγχων στα εσωτερικά σύνορα αποτελεί εξαιρετική επιτυχία της ευρωπαϊκής ολοκλήρωσης. Δικαίως οι πολίτες της Ρουμανίας και της Βουλγαρίας αναμένουν να είναι σε θέση να απολαύσουν τα οφέλη του κεκτημένου του Σένγκεν ως πλήρεις πολίτες της Ευρωπαϊκής Ένωσης. Πιστεύω ακράδαντα ότι όλη η Ευρώπη θα ήταν ισχυρότερη εάν η Βουλγαρία και η Ρουμανία εντάσσονταν στον χώρο Σένγκεν εφέτος.
<SPEAKER ID="343" NAME="Katarína Neveďalová" AFFILIATION="S&amp;D">
(SK) Κύριε Πρόεδρε, παρίσταμαι στο Σώμα σήμερα προκειμένου να παράσχω σαφή στήριξη στην ένταξη της Ρουμανίας και της Βουλγαρίας στον χώρο Σένγκεν.
<P>
Κατά τη γνώμη μου, η έκθεση του κ. Coelho αποδεικνύει αναμφισβήτητα την άποψη ότι οι δύο αυτές χώρες είναι πλήρως προετοιμασμένες και έχουν εκπληρώσει όλες τις προϋποθέσεις. " Βουλγαρία και η Ρουμανία αποτελούν κράτη μέλη της ΕΕ εδώ και τέσσερα χρόνια, όμως μερικοί συνάδελφοι βουλευτές δεν φαίνεται να το έχουν παρατηρήσει και μερικές από τις ερωτήσεις και τα ρατσιστικά τους σχόλια για τις χώρες αυτές πραγματικά με προβληματίζουν ως πολίτη της ΕΕ, διότι εάν μιλάμε για παράνομους μετανάστες από τις χώρες αυτές που με κάποιο τρόπο εισβάλλουν στο έδαφός μας, αναφερόμαστε ουσιαστικά σε μέλη και πολίτες της ΕΕ, και αυτοί σίγουρα δεν μπορεί να είναι παράνομοι μετανάστες.
<P>
Κατά τη γνώμη μου, όποιος πληροί τις προϋποθέσεις πρέπει να έχει την ευκαιρία να γίνει μέλος του χώρου Σένγκεν. Αυτή είναι μια θεμελιώδης αρχή της ισότητας επί της οποίας έχει οικοδομηθεί η ΕΕ και όποιος τη θέτει υπό αμφισβήτηση, θέτει υπό αμφισβήτηση τις θεμελιώδεις αρχές της ΕΕ.
<SPEAKER ID="344" NAME="Filiz Hakaeva Hyusmenova" AFFILIATION="ALDE">
(BG) Κύριε Πρόεδρε, κυρία Επίτροπε, κυρίες και κύριοι, μετά την ένταξη της Βουλγαρίας στην Ευρωπαϊκή Ένωση, η είσοδος στον χώρο Σένγκεν είναι το επόμενο πολυαναμενόμενο γεγονός. Δικαιοσύνη αναμένουμε.
<P>
Αφού η Βουλγαρία και η Ρουμανία κατέβαλαν μεγάλες προσπάθειες και αντιμετώπισαν με τρόπο αξιοθαύμαστο τα τεχνικά κριτήρια του Σένγκεν, η καθυστέρηση της ένταξης των δύο χωρών θα ήταν αντίθετη προς τους κανόνες που ορίζονται στην Ευρωπαϊκή Ένωση. Οι όροι που έχει θεσπίσει η Ένωση είναι οι ίδιοι για όλους. Πρέπει να ισχύσουν και για τις χώρες μας τα ίδια κριτήρια που εφαρμόστηκαν στα άλλα κράτη μέλη. Διαφορετικά, πρόκειται για διάκριση.
<P>
Προβλήματα με τη διαφθορά ανακύπτουν σε πολλά κράτη μέλη. " Ευρώπη πρέπει να την καταπολεμήσει στο σύνολό της επειδή οι τέσσερις στους πέντε ευρωπαίους πολίτες θεωρούν ότι η διαφθορά είναι βασικό πρόβλημα στην πατρίδα τους. " Ευρώπη έχει προβλήματα με την αύξηση του αριθμού των μεταναστών. Πρέπει να βρούμε κοινές λύσεις στα ζητήματα αυτά, σεβόμενοι παράλληλα τις αξίες μας και προασπίζοντας τις αρχές μας.
<SPEAKER ID="345" NAME="Lena Kolarska-Bobińska" AFFILIATION="PPE">
(PL) Κύριε Πρόεδρε, πολλά λέγονται στην Ευρωπαϊκή Ένωση σχετικά με την κρίση. Μέχρι τώρα, μιλούμε κυρίως για την οικονομική κρίση. Τώρα, όσα συμβαίνουν με τον χώρο Σένγκεν κάνουν τους άνθρωπους να πιστεύουν ότι δεν βρίσκεται μόνο η οικονομία υπό απειλή, αλλά και τα θεμελιώδη δικαιώματα των πολιτών. Ως εκ τούτου, μετά τα γεγονότα που σχετίζονται με τον χώρο Σένγκεν στην Ιταλία, τη Γαλλία και στη συνέχεια τη Δανία, νομίζω ότι πρέπει να αποστείλουμε ένα πολύ σαφές μήνυμα που να αναφέρει ότι όχι, ο χώρος Σένγκεν δεν βρίσκεται υπό απειλή, δεν θέλουμε να ανασταλεί, θέλουμε να ενισχυθεί και να διευρυνθεί, και ότι θέλουμε πάρα πολύ η Ευρώπη να είναι ανοικτή.
<P>
Πρέπει να δείξουμε ότι γνωρίζουμε τον τρόπο να ξεπερνούμε τις κρίσεις. Θα ήθελα να εκφράσω τις ευχαριστίες μου προς την κ. Επίτροπο για το γεγονός ότι, όταν η Δανία θέλησε να επαναφέρει συνοριακούς ελέγχους, εξέδωσε ανακοίνωση πολύ γρήγορα σχετικά με την κοινή πολιτική ασύλου και μετανάστευσης. Ωστόσο, πρέπει τώρα να ληφθεί ένα ακόμα βήμα. Δεν είναι μόνο θέμα να ψηφίσουμε για να αποδεχτούμε την είσοδο της Ρουμανίας και της Βουλγαρίας στον χώρο Σένγκεν. Το θέμα είναι να γίνει αυτό το συντομότερο δυνατόν.
<SPEAKER ID="346" NAME="Ioan Mircea Paşcu" AFFILIATION="S&amp;D">
(EN) Κύριε Πρόεδρε, το καθεστώς του Σένγκεν δέχεται σήμερα ισχυρές πιέσεις. Από τη μία πλευρά, δεδομένου του τρέχοντος κύματος μεταναστών από τη βόρειο Αφρική, όπου η ΕΕ ενθαρρύνει τη δημοκρατική αλλαγή, κάποια κράτη έχουν ζητήσει και έλαβαν προσωρινή αναστολή του εν λόγω καθεστώτος. Από την άλλη πλευρά, άλλα κράτη έχουν αποφασίσει, για λόγους που φαίνεται να αντανακλούν τα δικά τους στενά συμφέροντα προς τους αιτούντες, να εκμεταλλευτούν το γεγονός ότι η Ρουμανία και η Βουλγαρία δεν αποτελούν ακόμα μέρος του χώρου και να προσπαθήσουν να τις κρατήσουν μακριά για μια ακόμα φορά.
<P>
Ως αποτέλεσμα αυτού, οι κανόνες του παιχνιδιού τροποποιήθηκαν κατά τη διάρκεια του αγώνα σε βάρος των δύο παικτών. Προσωπικά στηρίζω τα θετικά συμπεράσματα της έκθεσης και συγχαίρω τον συντάκτη για αυτά, όμως, αν και μπορώ να κατανοήσω τους πολιτική λόγους για την τροποποίηση της σύστασης -βάση της πολιτικής είναι, σε τελευταία ανάλυση, ο συμβιβασμός- δεν μπορώ να αγνοήσω το γεγονός ότι οι νέες προϋποθέσεις που προτείνονται θα μπορούσαν να διευκολύνουν την υποκειμενική ερμηνεία τους. Προσεύχομαι στον Θεό να κάνω λάθος.
<SPEAKER ID="347" NAME="Cristian Silviu Buşoi" AFFILIATION="ALDE">
(RO) Κύριε Πρόεδρε, η έκθεση που έχουμε ενώπιόν μας σήμερα είναι αντικειμενική και δίκαιη, τονίζοντας ότι η Ρουμανία και η Βουλγαρία είναι τεχνικά πλήρως προετοιμασμένες να ενταχθούν στον χώρο Σένγκεν. Πέραν τούτου, σε ορισμένες πτυχές η Ρουμανία μπορεί να χρησιμοποιηθεί ως πρότυπο καλής πρακτικής, όπως επισημαίνεται στα έγγραφα αξιολόγησης.
<P>
Αποτελεί σταθερή πεποίθησή μου ότι η ένταξη της Ρουμανίας και της Βουλγαρίας στον χώρο αυτόν δεν θα έχει αρνητικές επιπτώσεις για την ασφάλεια των συνόρων. Μάλλον το αντίθετο. Θα ενισχύσει την εμπιστοσύνη των Ευρωπαίων στον χώρο Σένγκεν. Γίνεται συχνά λόγος περί αμοιβαίας εμπιστοσύνης, όπως αναφέρθηκε και στην παρούσα συζήτηση. Ωστόσο, πώς μπορούμε να μιλούμε για αμοιβαία εμπιστοσύνη όταν ορισμένα κράτη μέλη αλλάζουν τους κανόνες στη μέση του παιχνιδιού με την εισαγωγή νέων κριτηρίων για την ένταξη στον Σένγκεν;
<P>
Τα επιχειρήματα που χρησιμοποιούνται σήμερα εναντίον της ένταξης της Ρουμανίας και της Βουλγαρίας στον χώρο Σένγκεν δεν ελήφθησαν υπόψη για κανένα άλλο κράτος που εντάχθηκε στον Σένγκεν κατά το παρελθόν. Το μόνο που αναμένουν Ρουμάνοι και Βούλγαροι είναι δίκαιη μεταχείριση σε σχέση με τις άλλες χώρες και αντικειμενική αξιολόγηση με βάση τα ίδια κριτήρια. Το Κοινοβούλιο πρέπει να αποστείλει σαφές μήνυμα στο Συμβούλιο από την άποψη αυτή και να εμμείνει σε καθορισμένη ημερομηνία ένταξης.
<SPEAKER ID="348" NAME="Petru Constantin Luhan" AFFILIATION="PPE">
(RO) Κύριε Πρόεδρε, θα ήθελα να ευχαριστήσω τον εισηγητή ο οποίος, στην περίπτωση αυτή, συνέταξε μια εξαιρετικά σημαντική, αλλά και εξαιρετικά δύσκολη έκθεση ταυτόχρονα λόγω του γεγονότος ότι έχουμε αντικρουόμενες απόψεις ως προς το θέμα αυτό σχετικά με την προσχώρηση της Ρουμανίας και της Βουλγαρίας στον χώρο Σένγκεν.
<P>
Συνάδελφοι βουλευτές, θα ήθελα και εγώ να ευχαριστήσω όλους όσοι συνειδητοποίησαν ότι η Ευρωπαϊκή Ένωση επεκτείνεται με βάση τις αξίες. Τέλος, η προσχώρηση της Βουλγαρίας και της Ρουμανίας στον χώρο Σένγκεν αποτελεί μέρος της ευθύνης που ανέλαβαν και τα δύο κράτη το 2004 να εκπληρώσουν τις προϋποθέσεις που στη συνέχεια αποδείχθηκε ότι είχαν πληρωθεί σύμφωνα με τις εκθέσεις αξιολόγησης της Ευρωπαϊκής Επιτροπής.
<P>
Σήμερα, ρώτησα συνάδελφο βουλευτή του ΕΚ από χώρα η οποία αντιτίθεται στην ένταξή μας στον χώρο Σένγκεν τι λόγο θα είχε για την άρνησή του αυτή. Οι τεχνικές προϋποθέσεις φαίνεται να τηρούνται, όμως ο λόγος είναι ότι πρόκειται για αμφιλεγόμενη πολιτική στο εσωτερικό της χώρας του. " κατάσταση αυτή είναι απαράδεκτη.
<SPEAKER ID="349" NAME="Νικόλαος Σαλαβράκος" AFFILIATION="EFD">
Κύριε Πρόεδρε, θεωρώ ότι η αξιοπιστία της Ευρωπαϊκής Ένωσης συνίσταται στην ενιαία εφαρμογή των κανόνων. Θεωρώ προφανές ότι η είσοδος της Ρουμανίας και της Βουλγαρίας στη Συνθήκη του Σένγκεν πρέπει να είναι αποδεκτή με την τήρηση των ιδίων κανόνων που ετηρήθησαν για την εισαγωγή και άλλων κρατών στη Συνθήκη αυτή.
<P>
Χαιρετίζω την έκθεση του κ. Coelho και την πρότασή του για την ανάγκη λήψης πρόσθετων μέτρων από τη Βουλγαρία για να προωθηθεί ένα ειδικό σχέδιο δράσης με την Ελλάδα και την Τουρκία λόγω του προβλήματος της παράνομης μετανάστευσης στα ελληνοβουλγαρικά σύνορα. Επαναλαμβάνω, κύριε Πρόεδρε, την πάγια θέση μου ότι πρέπει να αναθεωρηθεί η Συνθήκη Δουβλίνο ΙΙ και να λειτουργήσει το υπηρεσιακό γραφείο του FRONTEX στην Ελλάδα σε μόνιμη βάση.
<SPEAKER ID="350" NAME="Andreas Mölzer" AFFILIATION="NI">
(DE) Κύριε Πρόεδρε, κυρία Επίτροπε, η συμφωνία Σένγκεν, όπως γνωρίζουμε, δεν πρέπει να προωθεί τη μαζική μετανάστευση προς τα κοινωνικά συστήματα και η ελεύθερη κυκλοφορία δεν πρέπει να οδηγεί σε αύξηση της εγκληματικότητας και της παράνομης μετανάστευσης. " καταπολέμηση του οργανωμένου εγκλήματος και η βελτίωση της προστασίας των συνόρων θα πρέπει τελικά να αποτιμώνται περισσότερο στην Ευρωπαϊκή Ένωση.
<P>
Εάν η Ιταλία και το σύστημα ασφαλείας της συνοριακής αστυνομίας της φέρεται να υστερεί σημαντικά ως προς τα συνήθη πρότυπα του Σένγκεν, υπάρχει φόβος ότι οι νεοεισερχόμενοι, όπως η Ρουμανία και η Βουλγαρία, θα μπορούσαν σύντομα να χαλαρώσουν τις προσπάθειές τους.
<P>
" βεβιασμένη ένταξη στον Σένγκεν για τις χώρες αυτές θα πρέπει, συνεπώς, να απορριφθεί, διότι τα μεγαλύτερα οφέλη θα μπορούσε να αποκομίσει το οργανωμένο έγκλημα από την ανατολική Ευρώπη, ακόμα δε και από την περιοχή του Καυκάσου. Πιστεύω ότι, όσον αφορά την καταπολέμηση των προβλημάτων του ασύλου, η Δανία έχει τεθεί πρωτοπόρος για τη θέσπιση κανόνων σε επίπεδο ΕΕ. Αυτός είναι πιθανώς ο λόγος για τον οποίο η Επιτροπή αντέδρασε τόσο έντονα στην ανακοίνωση για αυστηρότερους ελέγχους στα σύνορα με σκοπό την καταπολέμηση της αύξησης της εγκληματικότητας. Θα πρέπει να καταστήσουμε σαφές ότι, αν και ο Σένγκεν απαιτεί ανοιχτά εσωτερικά σύνορα, αυτό συμβαίνει μόνον όταν τα εξωτερικά σύνορα είναι πραγματικά ασφαλή.
<SPEAKER ID="351" NAME="Wim van de Camp" AFFILIATION="PPE">
(NL) Κύριε Πρόεδρε, όλοι όσοι έχουν παρακολουθήσει το ζήτημα αυτό γνωρίζουν ότι η εισδοχή της Βουλγαρίας και της Ρουμανίας στον χώρο Σένγκεν αποτελεί εξαιρετικά δύσκολο θέμα στις Κάτω Χώρες. Έχουμε και ευρωπαϊκή ευθύνη, όμως. Ούτως εχόντων των πραγμάτων, έχω ένα ερώτημα για την κ. Επίτροπο: πώς συμβιβάζεται η επιβολή των κριτηρίων του Σένγκεν με τον γενικό έλεγχο στο πλαίσιο της πολιτικής για τη διαφθορά; Μόλις πρόσφατα πληροφορηθήκαμε σχετικά με τον έλεγχο των συνόρων μεταξύ Βουλγαρίας και Ουκρανίας, όταν βούλγαροι συνοριακοί υπάλληλοι δωροδοκήθηκαν για να επιτρέψουν την είσοδο μέσω των εξωτερικών συνόρων της Ευρωπαϊκής Ένωσης σε ανθρώπους που δεν έχουν κανένα λόγο να βρίσκονται εδώ.
<P>
Έχω ένα δεύτερο ερώτημα, το οποίο έθεσε και ο κ. Pirker, και συγκεκριμένα τι συνεπάγονται οι σημαντικές περικοπές στην αστυνομία της Ρουμανίας όσον αφορά την επιβολή των κριτηρίων του Σένγκεν; Δεν υπήρξε καμία διαβούλευση για αυτό με τα συνδικάτα. Ποια είναι η σημερινή κατάσταση;
<SPEAKER ID="352" NAME="Monika Smolková" AFFILIATION="S&amp;D">
(SK) Κύριε Πρόεδρε, η Βουλγαρία και η Ρουμανία έλαβαν μέσα σε τρία χρόνια όλα τα αναγκαία μέτρα ώστε να είναι σε θέση να ενταχθούν στον χώρο Σένγκεν. Τα κριτήρια και τα μέτρα για τη διασφάλιση των εξωτερικών συνόρων δεν είναι απλά. Και τα δύο κράτη τα έχουν εκπληρώσει και δικαιούνται να είναι μέλη του κοινού χώρου Σένγκεν, ανεξάρτητα από το γεγονός ότι η Ευρώπη αντιμετωπίζει σήμερα πλημμύρα μεταναστών από την Αφρική.
<P>
Είναι σημαντικό ότι η επιτροπή αξιολόγησης, μέλη της οποίας έχουν επισκεφθεί και τα δύο κράτη προσωπικά, δήλωσε ότι τόσο η Ρουμανία όσο και η Βουλγαρία πληρούν τις απαιτήσεις του Σένγκεν.
<P>
Πιστεύω ακράδαντα ότι οι βουλευτές του ΕΚ θα εγκρίνουν την έκθεση αυτή και ότι στη συνέχεια θα εγκριθεί σαφώς από το Συμβούλιο. Εύχομαι στους πολίτες της Ρουμανίας και της Βουλγαρίας την αγαλλίαση που εγώ προσωπικά βίωσα γκρεμίζοντας την πύλη των συνόρων στις 22 Δεκεμβρίου 2007, όταν η Σλοβακία προσχώρησε στον χώρο Σένγκεν.
<SPEAKER ID="353" NAME="Anneli Jäätteenmäki" AFFILIATION="ALDE">
(FI) Κύριε Πρόεδρε, η διεύρυνση του χώρου Σένγκεν συνεπάγεται την εκπλήρωση των προτύπων, αφορά όμως και την εμπιστοσύνη. Οι αιτήσεις της Βουλγαρίας και της Ρουμανίας έρχονται σε μια ενδιαφέρουσα εποχή, όταν η ΕΕ έχει ξεκινήσει να αμφισβητεί την αρχή της ελεύθερης κυκλοφορίας.
<P>
Παλαιότερα, διενεργούνταν προφανώς έλεγχοι στα εσωτερικά σύνορα, όμως ο λόγος αυτών την εποχή εκείνη ήταν η διεξαγωγή ορισμένων εκδηλώσεων, όπως αθλητικές εκδηλώσεις, το Ευρωπαϊκό Πρωτάθλημα Ποδοσφαίρου, παγκόσμια πρωταθλήματα, ή ορισμένες διασκέψεις κορυφής. Τώρα, επίσης, πολλές χώρες Σένγκεν προβαίνουν σε αστυνομικές επιθεωρήσεις στο πλαίσιο της εθνικής νομοθεσίας, σε πτήσεις εντός του χώρου Σένγκεν, για παράδειγμα.
<P>
Τώρα, όμως, η συζήτηση έχει αλλάξει. Τώρα, οι έλεγχοι δεν πρέπει πλέον να διενεργούνται λόγω ειδικών εκδηλώσεων, αλλά λόγω ενός φαινομένου. Πρόκειται για ευαίσθητο θέμα, διότι αμφισβητεί την έννοια της ελεύθερης κυκλοφορίας και ...
<P>
(Ο Πρόεδρος διακόπτει την ομιλήτρια)
<SPEAKER ID="354" NAME="Mariya Nedelcheva" AFFILIATION="PPE">
(BG) Κύριε Πρόεδρε, συγχαίρω τον κ. Coelho για την ισορροπημένη και αντικειμενική έκθεσή του. Το κείμενο όχι μόνο αντανακλά τα πορίσματα στα οποία κατέληξε ο εισηγητής όταν επισκέφθηκε τη Βουλγαρία και τη Ρουμανία, αλλά και εκφράζει την επιθυμία του Ευρωπαϊκού Κοινοβουλίου να παραμείνει πιστό στο πνεύμα της Ευρώπης. Με άλλα λόγια, η ετοιμότητα για την ένταξη στον Σένγκεν βασίζεται αποκλειστικά στην εκπλήρωση τεχνικών κριτηρίων. Έτσι έχει η κατάσταση.
<P>
" τεχνική ετοιμότητα ως αποτέλεσμα της καλής εργασίας που πραγματοποιήθηκε από τη Βουλγαρία και τη Ρουμανία είναι μια θετική διαπίστωση, η οποία γίνεται και από εμάς σήμερα. Είναι πλέον σημαντικό να αποσταλεί ένα διπλό μήνυμα αύριο κατά την ψηφοφορία, με πειστική πλειοψηφία.
<P>
Πρώτα απ' όλα, υπάρχει ένα μήνυμα για το Συμβούλιο των Υπουργών. Παρέχοντας πρόσβαση στις σχετικές πληροφορίες, καθιερώνοντας εποικοδομητικό διάλογο και λαμβάνοντας υπόψη την άποψη του Κοινοβουλίου, το Συμβούλιο δεν θα δείξει μόνο την καλή του θέληση όσον αφορά τη συνεργασία με εμάς, αλλά και θα αποστείλει ισχυρό μήνυμα σχετικά με έναν από τους φρουρούς των ευρωπαϊκών αξιών, καθώς και ως προς τη διαφάνεια της συνεργασίας και της εταιρικής σχέσης.
<P>
Ισχυρό μήνυμα θα αποσταλεί επίσης στους βούλγαρους και ρουμάνους πολίτες. Αυτό που δηλώνει η Ευρωπαϊκή Ένωση προς αυτούς είναι: "Ναι" στην ίση μεταχείριση για όλα τα κράτη μέλη, "Ναι" στους ίδιους κανόνες και "Ναι" στην ίδια θεώρηση των αποτελεσμάτων που έχουν επιτευχθεί. Είμαι βέβαιη ότι το Συμβούλιο μπορεί να λάβει υπόψη τις θετικές προσπάθειες.
<SPEAKER ID="355" NAME="Nadezhda Neynsky" AFFILIATION="PPE">
(BG) Κύριε Πρόεδρε, θα ήθελα καταρχάς να ευχαριστήσω τον κ. Coelho για την ολοκληρωμένη έκθεσή του. Λαμβάνω τον λόγο, διότι είμαι ενοχλημένη από τις καταφανείς προσπάθειες να χρησιμοποιηθεί η περίπτωση της Βουλγαρίας και της Ρουμανίας για την επίλυση εσωτερικών προβλημάτων και την ανταπόκριση σε εσωτερικούς φόβους.
<P>
" άρση των απαιτήσεων θεώρησης για τη Βουλγαρία και τη Ρουμανία περισσότερα από 10 χρόνια πριν ήλθε αντιμέτωπη με τους ίδιους φόβους. Ωστόσο, οι ευρωπαίοι ηγέτες την εποχή εκείνη επέδειξαν θάρρος και διορατικότητα ακόμα και όταν η Βουλγαρία και η Ρουμανία δεν ήταν μέλη της Ευρωπαϊκής Ένωσης. Πράγματι, δεν έκαναν λάθος.
<P>
Για τον λόγο αυτόν δεν πρέπει να λησμονούμε σήμερα ότι η τρέχουσα συζήτηση αφορά τους κανόνες οι οποίοι πρέπει να είναι ίδιοι για όλους, την ισότητα μεταξύ των κρατών μελών που κατοχυρώνεται στη Συνθήκη της Ευρωπαϊκής Ένωσης και, εξίσου σημαντικό, την τόσο ευρέως αναγνωρισμένη αλληλεγγύη της Ευρώπης.
<P>
" Ευρώπη είναι σίγουρα πιο διαφορετική σήμερα από την Ευρώπη πριν από 20 χρόνια. Αυτό δεν πρέπει να αποτελεί έκπληξη για κανέναν. Ωστόσο, εάν υπάρχει κρίση στον χώρο Σένγκεν, αυτό είναι θέμα για άλλη συζήτηση. Εάν αυτό οδηγεί σε αλλαγή των προϋποθέσεων, θα πρέπει να αλλάξουν για όλους. Ας μην λησμονούμε λοιπόν ότι πολύ μεγάλες ομάδες παράνομων μεταναστών περνούν ...
<P>
(Ο Πρόεδρος διακόπτει την ομιλήτρια)
<SPEAKER ID="356" NAME="Metin Kazak" AFFILIATION="ALDE">
(BG) Κύριε Πρόεδρε, θα ήθελα να συγχαρώ τον εισηγητή κύριο Coelho για την εξαιρετικά ισορροπημένη και θετική έκθεσή του. Είναι το αποτέλεσμα της γενικής στάσης και του οράματος της πλειοψηφίας των συναδέλφων βουλευτών που παρίστανται στην Αίθουσα αυτή, δηλαδή ότι η Βουλγαρία και η Ρουμανία αξίζει και πρέπει να αποτελούν μέρος του χώρου Σένγκεν.
<P>
Προφανώς δεν πρέπει να μετατοπισθούν προβλήματα σε περιοχές όπου δεν υπάρχουν. " διαφθορά και το έγκλημα κυριαρχούν σε όλα τα κράτη μέλη της Ευρωπαϊκής Ένωσης. Ωστόσο, επιτυχία στην αντιμετώπιση των προβλημάτων αυτών θα επιτευχθεί μόνον όταν και οι 27 χώρες ενώσουν τις προσπάθειές τους. Οι ευθύνες και τα βάρη δεν θα πρέπει να μετατοπισθούν σε μία μόνο ομάδα ευρωπαϊκών χωρών.
<P>
" Βουλγαρία και η Ρουμανία απέδειξαν ότι μπορούν να εργαστούν για την ενωμένη Ευρώπη. Νομίζω ότι θα αποτελέσουν άξια μέλη του χώρου Σένγκεν επίσης.
<SPEAKER ID="357" NAME="Traian Ungureanu" AFFILIATION="PPE">
(EN) Κύριε Πρόεδρε, η Βουλγαρία και η Ρουμανία απέδειξαν ότι μπορούν να εγγυηθούν την ασφάλεια των συνόρων της ΕΕ και αυτό είναι πλήρως -επαναλαμβάνω, πλήρως- τεκμηριωμένο. Με την ευκαιρία, οι υπάλληλοι που συνελήφθησαν στη Ρουμανία και τη Βουλγαρία συνελήφθησαν για διαφθορά. Μπορεί κανείς στο Σώμα αυτό να ισχυρισθεί ότι, για παράδειγμα, ένας ολλανδός υπάλληλος, ένας διεφθαρμένος ολλανδός υπάλληλος, δεν θα συλληφθεί για διαφθορά στις Κάτω Χώρες;
<P>
Δεύτερον, η Ρουμανία και η Βουλγαρία δεν ανταγωνίζονταν να κερδίσουν το πρώτο βραβείο της οργάνωσης της διεθνούς διαφάνειας Transparency International. Συνήψαν δικαστική σύμβαση και εκπλήρωσαν όλα τα κριτήριά της. Τώρα, αν κάποιος προσπαθεί να αλλάξει τους κανόνες του παιχνιδιού κατά τη διάρκεια του παιχνιδιού, πιστεύω ότι αυτό ενδέχεται να είναι παράνομο σύμφωνα με τη νομοθεσία της ΕΕ και είναι, ούτως ή άλλως, άδικο σύμφωνα με την κοινή λογική.
<SPEAKER ID="358" NAME="Cecilia Malmström" LANGUAGE="EN">
Κύριε Πρόεδρε, σας ευχαριστώ για την πολύ χρήσιμη αυτή συζήτηση. Υπάρχει πράγματι σαφής ανάγκη να ενισχυθεί η εμπιστοσύνη και η πίστη στον Σένγκεν με την ενδυνάμωση της διακυβέρνησης και την ενίσχυση του μηχανισμού αξιολόγησης -όπως πρότεινε η Επιτροπή πολύ πριν τα Χριστούγεννα- με μεγαλύτερη συμμετοχή ανεξάρτητων εμπειρογνωμόνων και της Επιτροπής, καθώς επίσης και μεγαλύτερη διαφάνεια με τη συμμετοχή του Κοινοβουλίου σε όλα τα μέτρα που λαμβάνονται στο όργανο αυτό. Πρέπει επίσης να βελτιωθούμε πολύ στην άμεση παροχή βοήθειας στα κράτη μέλη που βρίσκονται σε δυσκολίες για τον ένα ή τον άλλο λόγο και να διευκρινιστεί σε ποιες περιπτώσεις μπορεί να εισαχθούν εκ νέου συνοριακοί έλεγχοι.
<P>
Όλα αυτά πρέπει να γίνουν. Πρέπει επίσης να καταπολεμήσουμε τη διαφθορά και να ενισχύσουμε τον αγώνα. Ναι, υπάρχει διαφθορά στη Βουλγαρία και τη Ρουμανία, υπάρχει όμως διαφθορά σε κάθε κράτος μέλος και η Επιτροπή υπέβαλε μόλις εχθές έκθεση σχετικά με τον τρόπο που θέλουμε να υλοποιηθεί ο αγώνας κατά της διαφθοράς. Ορισμένοι από εσάς είχατε την καλοσύνη να αναφερθείτε σε αυτή.
<P>
Όμως, στο μεταξύ, πρέπει να αναγνωρίσουμε τις υπεράνθρωπες προσπάθειες που κατέβαλαν η Βουλγαρία και η Ρουμανία προκειμένου να συμμορφωθούν με τις τεχνικές απαιτήσεις του Σένγκεν. Είναι πολύ σαφείς, πολύ διαφανείς. Αυτός είναι ο λόγος για τον οποίο πρέπει να δοθεί μια σαφής προοπτική στις χώρες αυτές, ένα σαφές πλαίσιο για το τι αναμένεται από αυτές, έτσι ώστε τα κράτη μέλη να αισθανθούν έτοιμα να τις καλωσορίσουν στην κοινότητα του Σένγκεν.
<SPEAKER ID="359" NAME="Enikő Győri">
ασκούσα την Προεδρία του Συμβουλίου. - (HU) Κύριε Πρόεδρε, κυρία Επίτροπε, κυρίες και κύριοι, καταρχάς θα ήθελα να ευχαριστήσω όλους όσοι σχολίασαν θετικά τις προσπάθειες της ουγγρικής Προεδρίας. Ήταν πολύ σημαντικό να αισθανόμαστε την υποστήριξή σας καθ' όλη τη διάρκεια των πέντε τελευταίων μηνών. " σημερινή συζήτηση κατέδειξε επίσης σαφώς ότι υπάρχει ισχυρή πλειοψηφία στο Ευρωπαϊκό Κοινοβούλιο που στηρίζει την ένταξη της Ρουμανίας και της Βουλγαρίας στον χώρο Σένγκεν εφόσον επιτέλεσαν το καθήκον τους.
<P>
Κατά τη διάρκεια των πέντε τελευταίων μηνών, και τον υπόλοιπο χρόνο που μας αναμένει, θα αγωνιστούμε για να το εκφράσουμε και για να καθορίσει το Συμβούλιο ότι, όσον αφορά τα τεχνικά πρότυπα, η Ρουμανία και η Βουλγαρία είναι έτοιμες να ενταχθούν στον χώρο Σένγκεν. Και οι δύο χώρες εργάστηκαν πολύ σκληρά και αξίζουν απεριόριστης εκτίμησης για τις προσπάθειές τους. Πολλοί εξέφρασαν τη γνώμη κατά τη διάρκεια της συζήτησης -άλλοι όντας υπέρ και άλλοι κατά ή υπέρ της αναβολής της προσχώρησης- ότι η αμοιβαία εμπιστοσύνη αποτελεί τη λέξη κλειδί ως προς το θέμα αυτό. Συμφωνώ και εγώ απόλυτα με τούτο, η δε ουγγρική Προεδρία είχε ως στόχο την οικοδόμηση εμπιστοσύνης για ολόκληρο το εν λόγω χρονικό διάστημα.
<P>
Πώς προσπαθήσαμε να το επιτύχουμε; Αφενός, συμμετείχαμε σε συνεχή διάλογο και με τις δύο χώρες, παρακολουθώντας τις προσπάθειές τους και προσπαθώντας να τις βοηθήσουμε να βρουν τρόπους για την καλύτερη αναγνώριση των προσπαθειών τους. Αφετέρου, ήμασταν συνεχώς σε επαφή με τις χώρες που εξέφραζαν αμφιβολίες σχετικά με την προσχώρηση της Ρουμανίας και της Βουλγαρίας. Καταβάλαμε τότε προσπάθειες να ενθαρρύνουμε τις χώρες αυτές να επικοινωνήσουν με τη σειρά τους με τις υποψήφιες χώρες. Ως αποτέλεσμα αυτού, μπορώ να δηλώσω ότι υπήρξε συνεχής διάλογος στο παρασκήνιο ώστε τα μέρη να κατανοήσουν καλύτερα και να εμπιστευθούν το ένα το άλλο. Αυτή είναι η αμοιβαία εμπιστοσύνη επί της οποίας οικοδομείται η πλειοψηφία των πολιτικών μας στην Ευρωπαϊκή Ένωση· χωρίς αυτή, τα κράτη μέλη δεν είναι σε θέση να λάβουν την πολιτική αυτή απόφαση που απαιτεί ομοφωνία. Είναι χρονοβόρος η διαδικασία.
<P>
Χρειασθήκαμε έξι μήνες για να επιτευχθεί αυτό. Ελπίζω ότι κατά τη διάρκεια των έξι αυτών μηνών φθάσαμε στο σημείο όπου, σε δύο ημέρες ακριβώς, τα κράτη μέλη θα πουν "ναι, το καθήκον έχει επιτελεσθεί". Τι μπορεί να συμβάλει στη δημιουργία αμοιβαίας εμπιστοσύνης; Αφενός οι συνεχείς διαβουλεύσεις, τις οποίες ανέφερα. Αφετέρου ότι και οι δύο υποψήφιες χώρες συνεχίζουν τις προσπάθειές τους και εξακολουθούν να αποδεικνύουν ότι είναι σε θέση να υπερασπίζονται τα εξωτερικά σύνορα της Ευρωπαϊκής Ένωσης. " συμπεριφορά που επιδεικνύουν οι δύο αυτές χώρες, σε συνδυασμό με την πολύ ισχυρή ανάπτυξη και τον ρυθμό τους, πρέπει να συνεχιστεί και στο εγγύς μέλλον.
<P>
Από την άλλη πλευρά, είμαι πεπεισμένη ότι ο μηχανισμός συνεργασίας και ελέγχου -ο περίφημος ΜΣΕ για τον οποίο η Επιτροπή θα συντάξει έκθεση τον Ιούλιο που θα ασχολείται με τα ίδια ακριβώς θέματα που πραγματεύθηκε η συζήτηση αυτή- θα μπορούσε να είναι χρήσιμος ακόμα και αν, επισήμως, δεν αποτελεί μέρος των προϋποθέσεων για την ένταξη στον Σένγκεν. " Επιτροπή θα εκδίδει βεβαίωση σχετικά με την καταπολέμηση του οργανωμένου εγκλήματος και της διαφθοράς. Αγωνιστήκαμε καθ' όλη τη διαδικασία ώστε να μην προβλέπεται αυτή ως προϋπόθεση, όμως σίγουρα θα στηρίζει την οικοδόμηση αμοιβαίας εμπιστοσύνης. Ως εκ τούτου, είμαι πεπεισμένη ότι ο θετικός ΜΣΕ θα προωθήσει μια θετική πολιτική απόφαση σχετικά και με την επέκταση του Σένγκεν.
<P>
Εάν με ρωτήσετε σχετικά με τη γενική διάθεση όσον αφορά το κάθε είδος εισδοχής στον χώρο Σένγκεν, τότε όλοι γνωρίζουμε ότι θα ήταν δύσκολο να δηλώσουμε ότι η Ευρωπαϊκή Ένωση έχει σήμερα ιδιαίτερα ευνοϊκή διάθεση. Πολλά σχόλια που έγιναν στην παρούσα συζήτηση το αποδεικνύουν εύστοχα αυτό. Για παράδειγμα, ορισμένοι αναφέρουν ότι με την προσχώρηση της Ρουμανίας και της Βουλγαρίας θα αρχίσει να μετακινείται ο πληθυσμός των Ρομά από τις δύο αυτές χώρες. Θα ήθελα να είμαι σαφέστατη: η ελεύθερη κυκλοφορία αποτελεί βασική αρχή της Ευρωπαϊκής Ένωσης, είναι αποτελεσματική και έγκυρη και επ' αυτής βασίζονται οι πολιτικές μας· την ελευθερία αυτή απολαμβάνει σήμερα ο πληθυσμός των Ρομά στη Ρουμανία και τη Βουλγαρία, όπως και κάθε άλλος σε οποιαδήποτε γωνιά της Ευρωπαϊκής Ένωσης. Ο καθένας μπορεί να κινηθεί ελεύθερα, δεν υπάρχει καμία υποχρέωση θεώρησης και αν κάποιος ήθελε να φύγει τώρα, θα μπορούσε να το πράξει.
<P>
Ωστόσο, είμαι πολύ υπερήφανη για το γεγονός ότι η στρατηγική για τους Ρομά, η οποία καθορίζει με σαφήνεια τις υποχρεώσεις κάθε κράτους μέλους σε σχέση με τη δύσμοιρη αυτή κοινότητα, εκπονήθηκε κατά τη διάρκεια της ουγγρικής Προεδρίας. Το πρόβλημα πρέπει να αντιμετωπιστεί στη ρίζα του: με την παροχή καλύτερης απασχόλησης και ευκαιριών εκπαίδευσης για αυτούς, η παρούσα εσωτερική πίεση προς μετανάστευση θα μειωθεί επίσης εντός της Ευρωπαϊκής Ένωσης. Και επιτρέψτε μου ένα ακόμα σχόλιο: εάν κάποιος αρνείται ένα από τα βασικότερα δικαιώματα της ελευθερίας μας στον πιο αδύναμο, τότε τα δικαιώματα αυτά τίθενται σε κίνδυνο για όλους μας.
<P>
Και τέλος, αφού συζητήθηκε επί μακρόν και η συνεχής αξιολόγηση του συστήματος Σένγκεν, θα ήθελα να αναφέρω ότι η ουγγρική Προεδρία το έχει ήδη δηλώσει ξεκάθαρα από την πρώτη στιγμή, και είναι κάτι που εξακολουθούμε να πιστεύουμε: το ζήτημα της επέκτασης του Σένγκεν πρέπει να διαχωριστεί σαφώς από το είδος της αξιολόγησης στην οποία θα υπόκειται το σύστημα Σένγκεν. Ας μην συγχέουμε τα δύο. Πρέπει να διατηρήσουμε το κεκτημένο όσον αφορά την ελεύθερη κυκλοφορία και να χρησιμοποιήσουμε τα διαθέσιμα μέσα μας καλύτερα, για παράδειγμα να διασφαλιστεί η βελτίωση του αμοιβαίου ελέγχου των εξωτερικών συνόρων μας. Γι' αυτό εργαζόμαστε σχετικά με τον κανονισμό Frontex· γι' αυτό εργαζόμαστε για τη μείωση της μεταναστευτικής πίεσης από τη βόρειο Αφρική μέσω της αντιμετώπισης των τοπικών αιτίων της· γι' αυτό υπάρχει η νέα πολιτική γειτονίας· γι' αυτό εργαζόμαστε για την αύξηση της δανειοδοτικής ικανότητας της Ευρωπαϊκής Τράπεζας Επενδύσεων. Είμαστε στην τελική ευθεία. Υπάρχει μόνο ένα νομικό πρόβλημα που φράζει τον δρόμο για την επίτευξη συμφωνίας μαζί σας: το σύνηθες πρόβλημα της "κατ' εξουσιοδότηση πράξης". Μόνο μετά από αυτό θα αναθεωρηθεί το σύστημα Σένγκεν και θα εξεταστεί ο τρόπος με τον οποίο μπορεί να προσαρμοστεί ή να βελτιωθεί, διότι μπορούμε να διαπιστώσουμε ότι υπάρχουν πράγματι προβλήματα με αυτό, όμως ας εμμείνουμε στην παρούσα τάξη πραγμάτων.
<P>
Κύριε Πρόεδρε, κυρίες και κύριοι, ελπίζω ότι η προσεχής σύνοδος του Συμβουλίου Δικαιοσύνης και Εσωτερικών Υποθέσεων που θα πραγματοποιηθεί σε δύο ημέρες θα λάβει σημαντικές αποφάσεις όσον αφορά τόσο την επέκταση όσο και τον έλεγχο των πτυχών του ζητήματος του Σένγκεν, κατά τρόπο όμως ώστε να εγγυάται την ελεύθερη κυκλοφορία των πολιτών μας.
<SPEAKER ID="360" NAME="Carlos Coelho" LANGUAGE="PT">
Κατά τη διάρκεια της συζήτησης, ένας από τους συναδέλφους μας βουλευτές ανέφερε ότι το να επιτραπεί στη Ρουμανία και τη Βουλγαρία να ενταχθούν στον Σένγκεν θα ήταν μια παιδιάστικη απόφαση. Διαφωνώ απόλυτα. Πιστεύω ότι όταν ενηλικιωνόμαστε εκτιμούμε λογικά επιχειρήματα, και αν είμαστε καλά καταρτισμένοι αναγνωρίζουμε πότε τα λογικά επιχειρήματα είναι ορθά. Για να ενεργούμε δίκαια, δεν μπορούμε να συμβιβαζόμαστε με τα δύο μέτρα και σταθμά.
<P>
Πρέπει να αναρωτηθούμε εάν η Βουλγαρία και η Ρουμανία πληρούν ή δεν πληρούν τις προϋποθέσεις εισόδου στον Σένγκεν. Εάν τις πληρούν, τότε πρέπει να ενταχθούν. Είναι απολύτως θεμιτό για τους πολίτες τους να θεωρούνται πλήρεις ευρωπαίοι πολίτες. Ο λαός της Βουλγαρίας και της Ρουμανίας δεν πρέπει να καταστεί όμηρος της λαϊκιστικής ρητορικής.
<P>
Γνωρίζουμε ότι δεν είναι όλα όπως πρέπει σε σχέση με τον Σένγκεν. Υποστηρίζουμε ως εκ τούτου την καθιέρωση νέου συστήματος αξιολόγησης για τον Σένγκεν προκειμένου να είμαστε σε θέση να εντοπίσουμε προβλήματα, να ανταποκριθούμε ανάλογα και να λάβουμε αποφάσεις εάν τα προβλήματα εξακολουθούν να υφίστανται. Ωστόσο, οι συζητήσεις για το νέο σύστημα αξιολόγησης του Σένγκεν δεν μπορούν να κρατούν όμηρο τον λαό της Βουλγαρίας και της Ρουμανίας σε αυτήν τη νομοθετική διαδικασία. Πρόκειται για διαφορετικές διαδικασίες, και η καθεμία έχει τον δικό της ρυθμό.
<P>
Τέλος, κυρία Győri, σας ευχαριστώ πολύ για την ευγενική σας αναφορά στην Πορτογαλία και το κοινό για όλους καθεστώς του συστήματος πληροφοριών Σένγκεν (SIS), το οποίο διευκόλυνε την είσοδο πολλών χωρών στον χώρο Σένγκεν, συμπεριλαμβανομένης και της δικής σας. Σας ευχαριστώ που μας το θυμίσατε και για την ωραία αναφορά που κάνατε. Θα ήθελα να δοθεί στο Συμβούλιο περίληψη της παρούσας συζήτησης και, ελπίζω, μια αδρή επισκόπηση της αυριανής μας ψηφοφορίας, η οποία πιστεύω ότι θα είναι πολύ διαφωτιστική. Ελπίζω ότι το Συμβούλιο θα αναγνωρίσει ότι όταν η συνέλευση που εκπροσωπεί τους ευρωπαίους πολίτες λέει ναι με μεγάλη πλειοψηφία στη Βουλγαρία και τη Ρουμανία, όπως ελπίζω ότι θα συμβεί, το Συμβούλιο θα πρέπει να ακολουθήσει το συντομότερο δυνατόν.
<SPEAKER ID="361" NAME="Πρόεδρος">
Αγαπητοί συνάδελφοι, πιστεύω ότι με βάση τη συντριπτική πλειοψηφία των θετικών σχολίων και αξιολογήσεων σε αυτήν την Αίθουσα σήμερα από βουλευτές του Κοινοβουλίου, καθώς και τις αξιολογήσεις της Επιτροπής και του Συμβουλίου, οφείλονται θερμά συγχαρητήρια στη Βουλγαρία και τη Ρουμανία.
<P>
" συζήτηση έληξε.
<P>
" ψηφοφορία θα διεξαχθεί στις 8 Ιουνίου 2011.
<SPEAKER ID="363" NAME="Elena Oana Antonescu" LANGUAGE="RO">
" Ρουμανία και η Βουλγαρία έχουν αποδείξει για άλλη μια φορά, αν υπήρχε ποτέ οποιαδήποτε ανάγκη να το πράξουν, ότι είναι ικανές να υιοθετήσουν όλα τα απαραίτητα μέτρα προκειμένου να διασφαλιστεί σε σημαντικό βαθμό η ασφάλεια στα ανατολικά σύνορα της Ευρωπαϊκής Ένωσης. Λαμβάνοντας υπόψη τις οικονομικές, τεχνικές, θεσμικές και διοικητικές προσπάθειες που κατέβαλε η Ρουμανία για να ενταχθεί στον χώρο Σένγκεν, θεωρώ ότι η θετική αξιολόγηση του ζητήματος αυτού πρέπει να αποδειχθεί κατά την προσεχή περίοδο με τον καθορισμό συγκεκριμένης προθεσμίας για την ένταξη στον εν λόγω χώρο.
<P>
" κατάσταση δεν πρέπει να εκκρεμεί αλλάζοντας τους κανόνες κατά τη διάρκεια του παιχνιδιού, ενισχύοντας τη ρητορική των ευρωσκεπτικιστών και φέρνοντας στο προσκήνιο ένα ξεχωριστό θέμα που σχετίζεται με την ανάγκη ελέγχου της παράνομης μετανάστευσης. Τεχνικά, η Ρουμανία είναι πιο έτοιμη από ποτέ για την αστυνόμευση των ανατολικών συνόρων της Ευρωπαϊκής Ένωσης.
<P>
Ωστόσο, η εφαρμογή δύο μέτρων και σταθμών στην αξιολόγηση ορισμένων παραμέτρων δεν είναι πτυχή αντάξια και χαρακτηριστική του έργου της Ενωμένης Ευρώπης. Πιστεύω ακράδαντα ότι όταν η Ρουμανία ενταχθεί στον χώρο Σένγκεν, θα αποδείξει σε όλα τα κράτη μέλη τον σοβαρό και μεθοδικό τρόπο με τον οποίο μπορεί να εγγυηθεί την ασφάλεια των ανατολικών συνόρων. Επιπλέον, τα αποτελέσματα που θα επιτευχθούν θα πείσουν το σύνολο της Ευρώπης ότι ενισχύει επιτυχώς την ασφάλεια ολόκληρης της Ένωσης.
<SPEAKER ID="364" NAME="Vilija Blinkevičiūt" LANGUAGE="LT">
" ελεύθερη κυκλοφορία είναι μία από τις σημαντικότερες αξίες της Ευρωπαϊκής Ένωσης για όλους τους πολίτες της ΕΕ, ο δε χώρος Σένγκεν χαρακτηρίζεται από την απουσία ελέγχων στα κοινά σύνορα μεταξύ των συμμετεχουσών χωρών και την καθιέρωση ελεύθερης κυκλοφορίας εντός του χώρου αυτού. Ως εκ τούτου, πρέπει να σεβαστούμε το δικαίωμα όλων των πολιτών της Ευρωπαϊκής Ένωσης ανεξαιρέτως να κυκλοφορούν ελεύθερα. Σε περίπτωση που η Βουλγαρία και η Ρουμανία υπαχθούν σε περισσότερα κριτήρια από ό,τι τα άλλα κράτη μέλη της ΕΕ προκειμένου να ενταχθούν στον χώρο Σένγκεν, τότε δημιουργούμε δύο μέτρα και σταθμά. Πρέπει να αποφύγουμε ένα σύστημα που βασίζεται σε δύο μέτρα και σταθμά και το οποίο είναι πολύ αυστηρό έναντι των υποψήφιων χωρών και πολύ ανεκτικό για τις χώρες που είναι ήδη μέλη του χώρου Σένγκεν. Οι κανόνες του κεκτημένου του Σένγκεν πρέπει να είναι ίδιοι για όλες τις χώρες, το δε σύστημα αξιολόγησης οφείλει να βασίζεται στην πρόβλεψη ότι οι κανόνες πρέπει να τηρούνται συνεχώς, όχι μόνο κατά τη διαδικασία προσχώρησης. Οι χώρες που προσχωρούν στον χώρο Σένγκεν πρέπει να συνεχίσουν να συμμορφώνονται με όλες τις απαιτήσεις ασφαλείας, διότι η ασφάλεια του χώρου Σένγκεν εξαρτάται στην πραγματικότητα από την αυστηρότητα και την αποτελεσματικότητα με την οποία κάθε κράτος μέλος διενεργεί ελέγχους στα εξωτερικά του σύνορα, καθώς και από την ποιότητα και την ταχύτητα με την οποία ανταλλάσσονται πληροφορίες μέσω της υπηρεσίας πληροφοριών Σένγκεν. Ως εκ τούτου, για την άρση των ελέγχων στα εσωτερικά σύνορα είναι αναγκαίο τα κράτη μέλη να συνεργαστούν όσο το δυνατόν περισσότερο και να λάβουν τα αναγκαία μέτρα, ιδίως κατά την αύξηση των ροών μετανάστευσης, διότι η ασφάλεια του χώρου Σένγκεν εξαρτάται από την αυστηρότητα και την αποτελεσματικότητα με την οποία κάθε κράτος μέλος διενεργεί ελέγχους στα εξωτερικά του σύνορα.
<SPEAKER ID="364" NAME="Kinga Göncz" AFFILIATION="S&amp;D">
γραπτώς. - (HU) Σύμφωνα με την εκτίμηση της Ευρωπαϊκής Επιτροπής, η Ρουμανία και η Βουλγαρία είναι προετοιμασμένες για την ένταξη στον Σένγκεν και, ως εκ τούτου, το Συμβούλιο πρέπει να λάβει χωρίς καθυστέρηση την απόφαση να αποδεχτεί τα δύο κράτη μέλη. Δεν μπορούμε ούτε να εφαρμόζουμε δύο μέτρα και σταθμά, δεδομένου ότι αυτό θα υπονόμευε την αυθεντικότητα της Ευρωπαϊκής Ένωσης, ούτε μπορούμε να καθορίζουμε νέες προϋποθέσεις. " συμμετοχή στη συμφωνία Σένγκεν και η διάλυση των συνόρων αποτελούν το βήμα που εκτιμούν οι πολίτες περισσότερο όσον αφορά το κεκτημένο της Ευρωπαϊκής Ένωσης· μαζί με το ευρώ, συνιστά επίσης το σύμβολο της Ευρωπαϊκής Ένωσης. " ελεύθερη κυκλοφορία αποτελεί έναν από τους βασικούς παράγοντες για την επιτυχία της κοινής αγοράς. Είναι, βέβαια, απαραίτητο να προστατευθούν με ασφάλεια τα εξωτερικά σύνορα της Ευρωπαϊκής Ένωσης, όμως ο στόχος αυτός δεν επιτυγχάνεται με τον αποκλεισμό κρατών μελών που είναι έτοιμα, αλλά με την καθιέρωση ενός συνεχούς και διαφανούς συστήματος ελέγχου του Σένγκεν, το οποίο -μαζί με την κοινή ευρωπαϊκή μεταναστευτική πολιτική και την πολιτική για τους πρόσφυγες που βασίζεται στην εσωτερική αλληλεγγύη- αποτελεί λύση σε πολλά αναπάντητα ερωτήματα. Ως εκ τούτου, ζητώ από το Συμβούλιο να προχωρήσει το συντομότερο δυνατόν ως προς τους τομείς αυτούς.
<SPEAKER ID="365" NAME="Iosif Matula" LANGUAGE="RO">
" Ρουμανία είναι έτοιμη να άρει τους εσωτερικούς ελέγχους της στα χερσαία, εναέρια και θαλάσσια σύνορά της. Μετά τις επί τόπου επισκέψεις και τη διενέργεια τεχνικών αξιολογήσεων, όχι μόνο ο εισηγητής που διόρισε το Ευρωπαϊκό Κοινοβούλιο, αλλά και η ομάδα εμπειρογνωμόνων κατέληξαν στο συμπέρασμα ότι η Ρουμανία πληροί όλα τα κριτήρια ένταξης στον χώρο Σένγκεν, δηλαδή διατάξεις που είχαν συμφωνηθεί με τη συνθήκη προσχώρησης του 2005. Όλα τα κενά που εντοπίστηκαν στο παρελθόν έχουν διορθωθεί. Επιπλέον, η χώρα μου έχει δώσει το παράδειγμα καλής πρακτικής σε ορισμένους τομείς. Όσον αφορά τις αιτιάσεις που διατυπώθηκαν από ορισμένους βουλευτές του ΕΚ, θέλω να επισημάνω ότι αφορούν θέματα που δεν έχουν άμεση σχέση με το κεκτημένο του Σένγκεν, γεγονός το οποίο σημαίνει ότι δεν μπορούν να χρησιμοποιούνται ως λόγοι για την παρεμπόδιση της πρόσβασης της Ρουμανίας στον χώρο αυτόν. Κατανοώ τις ανησυχίες ορισμένων συναδέλφων βουλευτών ως προς το να καταστούν τα εξωτερικά σύνορα της ΕΕ ασφαλή, δεδομένου ιδίως ότι ορισμένα κράτη μπορούν να θεωρηθούν ως αγαπημένοι προορισμοί για τις ροές των μεταναστών. Ωστόσο, θα ήθελα να σας υπενθυμίσω ότι οι ευρωπαϊκοί κανόνες πρέπει να είναι ίδιοι για όλα τα κράτη μέλη και δεν μπορούν να αλλάζουν κατά τη διάρκεια του παιχνιδιού, καθώς αυτό θα ισοδυναμούσε με διάκριση εις βάρος των ρουμάνων πολιτών. Με δεδομένη τη θετική τεχνική αξιολόγηση, το Συμβούλιο Δικαιοσύνης και Εσωτερικών Υποθέσεων πρέπει να δώσει το πράσινο φως για την ένταξη της Ρουμανίας στον Σένγκεν από το φθινόπωρο αυτό.
<SPEAKER ID="365" NAME="Franz Obermayr" LANGUAGE="DE">
Εάν πιστεύετε την έκθεση αυτή, τα πάντα είναι έτοιμα στην εντέλεια και η Ρουμανία και η Βουλγαρία έχουν αποδείξει ότι είναι επαρκώς προετοιμασμένες να εφαρμόσουν όλους τους κανόνες Σένγκεν. Ωστόσο, όσοι από εμάς είναι ενήμεροι για την έκθεση της Europol OCTA 2011 σχετικά με το θέμα του οργανωμένου εγκλήματος θα αναρωτιούνται εάν τα μέλη της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων είναι κωφά και τυφλά και σε τί άραγε μάς χρησιμεύει η Europol εάν απλά αγνοούμε τις προειδοποιήσεις της. " Europol αναφέρει ότι η Ρουμανία και η Βουλγαρία αποτελούν οδούς διαμετακόμισης για το λαθρεμπόριο ναρκωτικών, τη διακίνηση όπλων και την εμπορία ανθρώπων. Οργανωμένες συμμορίες εγκληματιών, όλο και πιο πολυεθνικές, δρουν με ακραία βία. Πολλές έχουν παραστρατιωτικό υπόβαθρο. Οι ομάδες αυτές, και παραθέτω αυτολεξεί την έκθεση της Europol, "επιδιώκουν να επεκτείνουν τα συμφέροντά τους στην ΕΕ και ενδέχεται να αξιοποιήσουν ευκαιρίες από την πιθανή προσχώρηση της Βουλγαρίας και της Ρουμανίας στον χώρο Σένγκεν". Ο διευθυντής της Europol Rob Wainwright δήλωσε σε συνέντευξή του ότι "" πιθανή προσχώρηση στον Σένγκεν της Βουλγαρίας και της Ρουμανίας και η ελευθέρωση του καθεστώτος θεωρήσεων για την Ουκρανία - θα μπορούσε κανείς να τα θεωρήσει ως πιθανές νέες ευκαιρίες για το οργανωμένο έγκλημα". Έχουμε καθήκον προς τους πολίτες μας να λαμβάνουμε σοβαρά υπόψη τις προειδοποιήσεις της Europol. " συμφωνία Σένγκεν ανοίγει ήδη όλες τις πόρτες προς την Ευρώπη για το οργανωμένο έγκλημα και την παράνομη μετανάστευση. Συνεπώς, χρειάζεται επείγουσα επιδιόρθωση προτού επεκταθεί.
<SPEAKER ID="366" NAME="Debora Serracchiani" LANGUAGE="IT">
Ευχαριστώ τον εισηγητή κύριο Coelho για την εξαίρετη έκθεσή του, η οποία συνάδει με την πρόσφατη συζήτηση για την εφαρμογή της συμφωνίας Σένγκεν. " ύπαρξη ουσιαστικών ελέγχων κατά μήκος των εξωτερικών μας συνόρων πρέπει να αποτελεί σημαντικό παράγοντα καθόσον η ασφάλεια του χώρου Σένγκεν εξαρτάται από την αποτελεσματικότητα με την οποία κάθε κράτος μέλος ελέγχει τα εξωτερικά του σύνορα. Παρά το γεγονός ότι παραμένουν ανεπίλυτα ορισμένα προβλήματα, η Ρουμανία και η Βουλγαρία έχουν αποδείξει ότι είναι επαρκώς προετοιμασμένες να εφαρμόσουν όλες τις απαιτήσεις του κεκτημένου του Σένγκεν. Έχουμε συζητήσει επί μακρόν την πρακτική αποτελεσματικότητα της κρατικής μηχανής των δύο αυτών χωρών, καθώς και τα επίπεδα διαφθοράς τους· παρ' όλα αυτά, πιστεύω ότι η εφαρμογή του Σένγκεν δεν θα πρέπει να το λαμβάνει αυτό υπόψη δεδομένου ότι -όπως ακριβώς συνέβη με τα άλλα κράτη μέλη- αρκεί να βασιστεί μια απόφαση μόνον επί της αποτελεσματικότητας των συνοριακών ελέγχων και της προετοιμασίας των αστυνομικών δυνάμεων. " προσθήκη επιπλέον απαιτήσεων θα δημιουργούσε προηγούμενο διακρίσεων οι οποίες δεν υπήρχαν πριν, ούτε καν μετά τη μεγάλη διεύρυνση του 2007.
<SPEAKER ID="367" NAME="Adrian Severin" LANGUAGE="EN">
Το ουσιαστικό ζήτημα είναι εάν όλοι οι πολίτες της ΕΕ, ανεξαρτήτως της εθνικής τους καταγωγής, πρέπει να αντιμετωπίζονται ισότιμα και να τους παρέχεται πρόσβαση επί ίσοις όροις στα θεμελιώδη δικαιώματα της ΕΕ. Στο πλαίσιο της παγκόσμιας οικονομικής κρίσης, η ΕΕ βιώνει μια κρίση δημοκρατίας και αλληλεγγύης. Διαπιστώνουμε την επανεθνικοποίηση της Ευρώπης. Στο πλαίσιο αυτό, η συζήτηση για την ένταξη της Ρουμανίας και της Βουλγαρίας στον χώρο Σένγκεν έχει προκαλέσει έντονες αντιδράσεις που υποκινούνται από ψευδοεπιχειρήματα και δύο μέτρα και σταθμά.
<P>
Δεν αφορά τεχνικά θέματα, ούτε την ασφάλεια των εξωτερικών συνόρων της ΕΕ, ούτε καν τη μετανάστευση ή την αποτελεσματικότητα του δικαστικού συστήματος. Πρόκειται για ευρωπαϊκό πολιτικό πρόβλημα στρατηγικού χαρακτήρα. Αφορά τη συνοχή της ΕΕ. Είναι απλά αστειότητα το να μιλούμε για έλλειψη προετοιμασίας στα ανατολικά σύνορά μας όταν βιώνουμε τη διαπερατότητα των νοτίων συνόρων μας. Είναι εξωφρενικό να προωθούμε την εθνική πολιτική ατζέντα σε βάρος των προσδοκιών των βουλγαρικής και ρουμανικής προέλευσης πολιτών της ΕΕ. Πράγματι, χρειαζόμαστε βελτίωση της προάσπισης των συνόρων, βελτίωση της πολιτικής για τη μετανάστευση, βελτίωση της διοικητικής ικανότητας και έντιμους δημόσιους υπαλλήλους. Όμως αυτό απαιτεί περισσότερη και όχι λιγότερη Ευρώπη. Ένα ορθό βήμα προς την κατεύθυνση αυτή είναι η άμεση διεύρυνση του χώρου Σένγκεν με τη συμπερίληψη της Ρουμανίας και της Βουλγαρίας.
<SPEAKER ID="368" NAME="Kristian Vigenin" LANGUAGE="BG">
Μπορούμε να δηλώσουμε κατηγορηματικά ότι η Βουλγαρία, ή οι πολίτες της Βουλγαρίας, για να είμαστε πιο ακριβείς, δεν αποτελούν απειλή, είτε άμεσα είτε δυνητικά, για την ασφάλεια, την τάξη και την ειρήνη εντός του χώρου Σένγκεν. " χώρα μας έχει εκπληρώσει, έστω και καθυστερημένα, όλες τις τεχνικές απαιτήσεις που αφορούν τους ελέγχους στα εξωτερικά σύνορα.
<P>
Ωστόσο, υπάρχει μεγάλος βαθμός δυσπιστίας που υποδηλώνει ότι ενδέχεται να προκληθεί σοβαρή διαταραχή κατά την εφαρμογή των μέτρων ελέγχου. " δυσπιστία αυτή παρατηρείται στις εκθέσεις της Ευρωπαϊκής Επιτροπής για τον μηχανισμό συνεργασίας και ελέγχου, στις εκθέσεις της Europol και σε μια σειρά δηλώσεων από υψηλόβαθμους εκπροσώπους διαφόρων κρατών μελών. Με την άνευ προηγουμένου αύξηση των δραστηριοτήτων λαθρεμπορίου και την παραοικονομία, με την επικράτηση της διαφθοράς και την αδυναμία αντιμετώπισης του οργανωμένου εγκλήματος, δεν υπάρχει κανένας ουσιαστικός λόγος να οργιζόμαστε με το γεγονός ότι η συμμετοχή μας παρεμποδίζεται από πρόσθετα εμπόδια.
<P>
Το Ευρωπαϊκό Κοινοβούλιο πρέπει να εγκρίνει θέση επί της αρχής σύμφωνα με την οποία οι κανόνες του παιχνιδιού δεν μπορεί να αλλάζουν στη μέση. Σύμφωνα με τις τυπικές προϋποθέσεις, η Βουλγαρία και η Ρουμανία είναι έτοιμες προς ένταξη στον χώρο Σένγκεν και το Ευρωπαϊκό Συμβούλιο πρέπει να αποφασίσει υπέρ αυτής το συντομότερο δυνατόν. Βασίζομαι στο γεγονός ότι η έκθεση του κ. Coelho θα εγκριθεί με μεγάλη πλειοψηφία ώστε να αποστείλει ένα σαφές πολιτικό μήνυμα προς τα κράτη μέλη.
<P>
(" συνεδρίαση διακόπτεται για λίγα λεπτά)

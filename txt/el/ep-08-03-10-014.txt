<CHAPTER ID="014">
Διάταξη των εργασιών
<SPEAKER ID="019" NAME="Πρόεδρος">
Το τελικό κείμενο του σχεδίου ημερήσιας διάταξης για αυτήν την περίοδο συνόδου, όπως συντάχθηκε από τη Διάσκεψη των Προέδρων κατά τη συνεδρίασή της την Πέμπτη, 6 Μαρτίου 2008, δυνάμει των άρθρων 130 και 131 του Κανονισμού, έχει διανεμηθεί. Προτάθηκαν οι ακόλουθες τροπολογίες:
<P>
Δευτέρα:
<P>
Δεν υπάρχουν τροπολογίες.
<P>
Τρίτη:
<SPEAKER ID="020" NAME="Hannes Swoboda" AFFILIATION="PSE">
(DE) Κύριε Πρόεδρε, λαμβάνω τον λόγο για να διατυπώσω το ακόλουθο αίτημα: το απόγευμα της Τρίτης πρόκειται να πραγματοποιηθεί συζήτηση για τη διαδικασία Lamfalussy. Άκουσα ότι ο κ. McCreevy δεν θα μπορέσει να παραστεί. Αυτό πρέπει να το αποδεχθούμε. " Επιτροπή είναι ένα συλλογικό όργανο και κάθε Επίτροπος μπορεί να αντικαταστήσει οποιονδήποτε άλλον. Εκτιμώ ιδιαίτερα την κ. Fischer Boel ως Επίτροπο, δεν θα ήταν όμως δυνατό στην περίπτωση αυτή να ζητήσουμε από τον κ. Almunia, ο οποίος είναι περισσότερο εξοικειωμένος με το συγκεκριμένο θέμα, να εκπροσωπήσει την Επιτροπή;
<P>
Κύριε Πρόεδρε, πιστεύω ότι ενημερωθήκατε για το ότι ο Επίτροπος Frattini δεν θα εκτελεί πλέον από τις 14 Μαρτίου τα καθήκοντά του ως Επίτροπος. Παρατηρούμε μια ορισμένη απόκλιση μεταξύ της περίπτωσης Frattini και της περίπτωσης του Louis Michel, ο οποίος σταμάτησε να εκτελεί τα καθήκοντα του αξιώματός του από την ημέρα που έθεσε υποψηφιότητα. Κύριε Πρόεδρε, μπορείτε ίσως να ζητήσετε από την Επιτροπή να μας ενημερώσει για ποιον λόγο έγινε αυτή η διάκριση και να μας εξηγήσει γιατί στη μια περίπτωση ο εν λόγω Επίτροπος σταμάτησε να εκτελεί τα καθήκοντά του την ημέρα που έθεσε υποψηφιότητα, ενώ στην άλλη περίπτωση ο Επίτροπος δεν θα σταματήσει να εκτελεί τα καθήκοντά του παρά μια εβδομάδα περίπου μετά την ανακοίνωση της υποψηφιότητάς του. Αυτό είναι το αίτημα που διατυπώνω εξ ονόματος της Ομάδας μου.
<SPEAKER ID="021" NAME="Πρόεδρος">
Πιστεύω ότι δεν υπάρχουν αντιρρήσεις ως προς το πρώτο αίτημα, δηλαδή να εκθέσει ο Επίτροπος Almunia τις απόψεις της Επιτροπής στη συγκεκριμένη συζήτηση. Ως προς το δεύτερο αίτημα, θα το εξετάσουμε.
<P>
Τετάρτη:
<P>
Δεν υπάρχουν τροπολογίες.
<P>
Πέμπτη:
<P>
Λάβαμε πολλά αιτήματα για την πραγματοποίηση συζητήσεων σχετικά με παραβιάσεις ανθρωπίνων δικαιωμάτων.
<P>
" Ομάδα ΕΛΚ-ΕΔ πρότεινε να αντικατασταθεί το δεύτερο θέμα, σχετικά με το Αφγανιστάν, από ένα νέο θέμα με τίτλο "Συλλήψεις διαδηλωτών έπειτα από τις προεδρικές εκλογές στη Ρωσία".
<SPEAKER ID="022" NAME="Bernd Posselt" AFFILIATION="PPE-DE">
(DE) Κύριε Πρόεδρε, δεν πρόκειται για ένα θέμα σχετικά με τις ρωσικές εκλογές καθαυτές, αλλά σχετικά με το γεγονός ότι, αμέσως μετά τις ρωσικές εκλογές, οι δυνάμεις ασφαλείας της OMON διέλυσαν διαδηλώσεις και 50 άνθρωποι συνελήφθησαν, οι περισσότεροι εκ των οποίων εξακολουθούν να κρατούνται. Επρόκειτο για μια ωμή πράξη βίας και είμαστε της άποψης ότι απαιτείται άμεση αντίδραση του Κοινοβουλίου.
<SPEAKER ID="023" NAME="Martin Schulz" AFFILIATION="PSE">
(DE) Κύριε Πρόεδρε, συζητήσαμε το θέμα αυτό κατά τη συνεδρίαση που πραγματοποίησε την περασμένη Πέμπτη η Διάσκεψη των Προέδρων. Πιστεύω ότι το να συζητήσουμε τώρα το ζήτημα αυτό μεμονωμένα δεν εξυπηρετεί κανέναν σκοπό. Στο όχι και πολύ μακρινό μέλλον, ακριβώς πριν από τη σύνοδο κορυφής ΕΕ-Ρωσίας, θα έχουμε την ευκαιρία να συζητήσουμε σχετικά με τη συνολική κατάσταση των σχέσεων μεταξύ της ΕΕ και της Ρωσίας. Το θέμα αυτό θα μπορούσε να ενσωματωθεί στην εν λόγω συζήτηση. Κατά συνέπεια, αντί να αφήσουμε το θέμα αυτό για το απόγευμα της Πέμπτης, όταν θα παρίστανται μόνο 25 βουλευτές, είναι καλύτερα να το εξετάσουμε στο πλαίσιο της ευρύτερης συζήτησης, την οποία ήδη προγραμματίζουμε να πραγματοποιήσουμε.
<P>
" αντιπροσωπεία του Κοινοβουλίου μας πρόκειται να επισκεφτεί τη Ρωσία σε λίγες ημέρες. Θα πρέπει να αναμείνουμε την επιστροφή τους και να ακούσουμε τι έχουν να μας αναφέρουν.
<P>
(Το Σώμα εγκρίνει το αίτημα.)
<SPEAKER ID="025" NAME="Francis Wurtz" AFFILIATION="GUE/NGL">
(FR) Κύριε Πρόεδρε, αυτό που μόλις συνέβη και έκανε ορισμένους από τους συναδέλφους μου βουλευτές να γελάσουν είναι πολύ σοβαρό. Κύριε Daul, συζητούμε για έναν νέο άνδρα εικοσιτριών ετών, ο οποίος καταδικάστηκε σε θάνατο επειδή κατέβασε από το διαδίκτυο ένα άρθρο σχετικά με τα δικαιώματα των γυναικών στο Ισλάμ, σε μια χώρα η οποία διατηρεί στενούς δεσμούς με την Ευρωπαϊκή Ένωση και στην οποία οι στρατιώτες μας υπερασπίζονται το Αφγανιστάν, το οποίο διαθέτει ένα νέο σύνταγμα που, επισήμως, προασπίζεται τα θεμελιώδη δικαιώματα και την ελευθερία της έκφρασης. Με μια φωνή, μόλις αναλάβατε μια ευθύνη, για την οποία ελπίζω ότι δεν θα μετανιώσετε πικρά στο τέλος.
<P>
(Χειροκροτήματα)
<SPEAKER ID="026" NAME="Πρόεδρος">
Επιτρέψτε μου να κάνω την ακόλουθη πρόταση, κύριε Wurtz: Ήδη απέστειλα επιστολή στον Πρόεδρο του Αφγανιστάν σχετικά με το θέμα αυτό και, εάν συμφωνείτε όλοι, θα αναλάβω εκ νέου την πρωτοβουλία, όχι μόνο στο όνομά μου αλλά εξ ονόματος ολόκληρου του Σώματος. Υποθέτω ότι αυτό είναι κάτι που θέλουν όλοι; Σε αυτήν την περίπτωση, δεν θα εμβαθύνουμε περαιτέρω στο θέμα, κύριε Cohn-Bendit, και θα αναλάβω ακόμη μια πρωτοβουλία εξ ονόματος όλων σας.
<P>
Πραγματικά, θα ήθελα να αποφύγω τη συζήτηση. Αν ο κ. Schulz επιθυμεί να μιλήσει, ο κ. Cohn-Bendit δικαιούται να μας απευθύνει πρώτος τον λόγο.
<P>
Επιθυμεί ο κ.Cohn-Bendit να λάβει τον λόγο; Αυτή είναι η ορθή διαδικασία, αλλά δεν θα δείξω προτίμηση σε κανέναν.
<P>
Ο κ. Cohn-Bendit δεν επιθυμεί να προβεί σε κάποια δήλωση. Μήπως ο κ. Schulz;
<SPEAKER ID="027" NAME="Martin Schulz" AFFILIATION="PSE">
(DE) Κύριε Πρόεδρε, δεν σκοπεύω να κάνω κάποια δήλωση. Θέλω απλώς να πω ότι συμμερίζομαι απόλυτα τις απόψεις που εξέφρασε ο Francis Wurtz. " απόφαση που λάβαμε στη Διάσκεψη των Προέδρων τη περασμένη Πέμπτη βασίστηκε εν μέρει στην άποψη που μόλις εξέφρασε. Μπορώ τώρα να σας ζητήσω να μας επιτρέψετε να επωφεληθούμε της ευκαιρίας να προσθέσουμε το θέμα αυτό στην ημερήσια διάταξη της Πέμπτης;
<SPEAKER ID="028" NAME="Πρόεδρος">
Τώρα έχουμε άλλα θέματα που μπορούμε να θέσουμε στην ημερήσια διάταξη. Εφόσον μόλις έκανα μια εξαίρεση για τον κ. Schulz, πρέπει να επιτρέψω στον κ. Posselt να λάβει εκ νέου τον λόγο, αλλά σας παρακαλώ ας μην συνεχίσουμε άλλο αυτή τη συζήτηση.
<SPEAKER ID="029" NAME="Bernd Posselt" AFFILIATION="PPE-DE">
(DE) Κύριε Πρόεδρε, θα ήθελα να συμφωνήσω με όσα είπαν ο κ. Schulz και ο κ. Wurtz. Σκοπός μας δεν ήταν να εμποδίσουμε το Σώμα να εξετάσει ένα άλλο ζήτημα, αλλά να θέσουμε το θέμα της Ρωσίας στην ημερήσια διάταξη.
<P>
Απευθύνω έκκληση στους Προέδρους των δύο κύριων πολιτικών ομάδων να μας επιτρέψουν να επιστρέψουμε στην παλιά ρύθμιση, βάσει της οποίας μπορούσαμε να εξετάσουμε έως και πέντε θέματα. Ο περιορισμός στα τρία θέματα ήταν ένα σφάλμα και αυτή είναι η πηγή των δυσκολιών που αντιμετωπίζουμε.
<SPEAKER ID="030" NAME="Πρόεδρος">
Πρέπει να ενημερώσω όσους βουλευτές δεν γνωρίζουν ακόμη σχετικά με τα άλλα αιτήματα για τη συμπερίληψη θεμάτων στην ημερήσια διάταξη ότι οι Ομάδες ALDE και ΕΕΑ κατέθεσαν από κοινού αίτημα να συμπεριληφθεί στην ημερήσια διάταξη ένα νέο θέμα που αφορά την υπόθεση του ιρανού Mehdi Kazemi. Πιστεύω ότι πρόκειται για ένα ιδιαίτερα επείγον ζήτημα.
<P>
Επιπλέον, η Ομάδα ΕΛΚ-ΕΔ ζήτησε επίσης να τεθεί στην ημερήσια διάταξη η υπόθεση του αρχιεπισκόπου Paulos Faraj Rahho.
<P>
Πρέπει να σας ενημερώσω σχετικά με το θέμα των επίσημων αιτημάτων. Μπορούμε τώρα να ψηφίσουμε εκ νέου για το αν θα θέσουμε το θέμα του Αφγανιστάν στην ημερήσια διάταξη, αν όμως το εν λόγω αίτημα εγκριθεί, θα αποκλείσει οπωσδήποτε τη δυνατότητα ψηφοφορίας επί των δύο άλλων θεμάτων. Αυτό πρέπει να σας το καταστήσω σαφές.
<SPEAKER ID="031" NAME="Bernd Posselt" AFFILIATION="PPE-DE">
(DE) Κύριε Πρόεδρε, ο κ. Schulz ζήτησε να προστεθεί το θέμα αυτό στην ημερήσια διάταξη ως πρόσθετο θέμα. Αν αυτό δεν είναι δυνατό, λυπάμαι που το λέω, αλλά θα πρέπει να το απορρίψουμε. Θα θέλαμε να θέσουμε στην ημερήσια διάταξη το θέμα του ιρακινού επισκόπου, καθώς και να υποστηρίξουμε το αίτημα του κ. Schulz. Αυτό, εξάλλου, πρότεινε και ο ίδιος.
<SPEAKER ID="032" NAME="Πρόεδρος">
Έχουμε ήδη δύο θέματα στην ημερήσια διάταξη. Μπορεί να προστεθεί και ένα τρίτο. Μπορεί να είναι αυτό, αλλά θα μπορούσε να είναι και ένα από τα δύο άλλα θέματα που ζητήθηκαν. Συμφωνήσαμε επί δύο θεμάτων και έχουν υποβληθεί άλλα τρία αιτήματα. Σύμφωνα με τον Κανονισμό μας, μπορούμε να θέσουμε μόνο τρία θέματα στην ημερήσια μας διάταξη, πράγμα που σημαίνει ότι πρέπει να επιλέξουμε μεταξύ της υπόθεσης στο Αφγανιστάν, της υπόθεσης του Ιρανού και του αρχιεπισκόπου. Δεσμευόμαστε από αυτόν τον κανόνα.
<P>
Για αυτόν ακριβώς τον λόγο σας ρώτησα αν συμφωνείτε να ψηφίσουμε πρώτα επί της υπόθεσης του Αφγανιστάν. Αν το εν λόγω αίτημα εγκριθεί με πλειοψηφία, τα άλλα δύο αιτήματα θα καταπέσουν. Πρέπει να σας ενημερώσω καταλλήλως σχετικά με τις διαδικαστικές συνέπειες.
<SPEAKER ID="033" NAME="Graham Watson" AFFILIATION="ALDE">
(EN) Κύριε Πρόεδρε, δεν καταλαβαίνω τη λογική του να ψηφίσουμε για το ένα θέμα πριν από τα άλλα δύο, διότι όλα διαφέρουν μεταξύ τους· όλα είναι σημαντικά θέματα. " Ομάδα μου, από κοινού με την Ομάδα ΕΕΑ/ΑρΠρΒΧ, πρότεινε να πραγματοποιήσουμε μια συζήτηση σχετικά με το θέμα του ιρανού ομοφυλόφιλου που βρίσκεται σε θανάσιμο κίνδυνο και θα ήθελα να βρούμε έναν τρόπο να ασχοληθούμε με αυτό.
<P>
Φοβάμαι ότι αυτό ακριβώς συμβαίνει, όταν οι Ομάδες δεν συνεργάζονται και αρχίζουν να ενεργούν ασυντόνιστα. Λάβαμε σαφή απόφαση σχετικά με τη Ρωσία κατά τη Διάσκεψη των Προέδρων την περασμένη εβδομάδα. Αν με τη συνεργασία -και υπάρχει μεγάλη συνεργασία μεταξύ των Ομάδων ΕΛΚ-ΕΔ και ΕΣΚ- δεν μπορούμε να βρούμε έναν τρόπο να μην καταλήξουμε σε αυτήν την κατάσταση, τότε νομίζω ότι οι δύο Ομάδες πρέπει να εξετάσουν το θέμα αυτό. Θεωρώ ότι πρέπει να βρείτε έναν σωστό τρόπο, κύριε Πρόεδρε, να εξετάσουμε και τα τρία αυτά θέματα.
<SPEAKER ID="034" NAME="Πρόεδρος">
Πρόκειται πραγματικά για ένα δύσκολο έργο, διότι μπορούμε να έχουμε μόνο τρία θέματα. Εντούτοις, θα ήταν επίσης δυνατό να θεωρήσουμε ότι η υπόθεση του Αφγανιστάν και του Ιρανού αποτελούν ένα ενιαίο ζήτημα "ατόμων που αντιμετωπίζουν την απειλή του θανάτου". Με τον τρόπο αυτόν, δεν καλύπτουμε μόνο μια υπόθεση, δηλαδή την υπόθεση του αρχιεπισκόπου, η οποία θα μπορούσε να εξεταστεί σε ένα άλλο θέμα. Πιστεύω ότι αυτή θα ήταν οπωσδήποτε μια λογική προσέγγιση.
<SPEAKER ID="035" NAME="Hannes Swoboda" AFFILIATION="PSE">
(DE) Κύριε Πρόεδρε, θα κάνουμε μια εξαίρεση και θα υποστηρίξουμε την εν λόγω πρόταση. Επιτρέψτε μου επίσης να πω στον κ. Posselt ότι το αίτημα της Ομάδας του ανέφερε ρητά "αντί του Αφγανιστάν". Αντί να προσπαθούμε σε αυτή τη φάση να βγούμε από τη δύσκολη θέση συζητώντας, θα ήταν καλύτερο να εξετάζουμε τις συνέπειες των αιτημάτων προτού τα καταθέσουμε, στην περίπτωση όμως αυτή, κύριε Πρόεδρε, μπορούμε να υποστηρίξουμε τον συμβιβασμό σας.
<SPEAKER ID="036" NAME="Πρόεδρος">
Δεν βλέπω καμία αντίρρηση στο σημείο αυτό, και όσον αφορά το θέμα του αρχιεπισκόπου μπορούμε να επιλέξουμε μια διαδικασία με τη βοήθεια του Προέδρου του Κοινοβουλίου, η οποία να αφιερώνει επίσης τη δέουσα προσοχή στον αγώνα του, χωρίς να χρειαστεί να το εξετάσουμε ως θέμα στη συζήτηση των επίκαιρων και επειγόντων θεμάτων.
<P>
(Το Σώμα κάνει δεκτή την πρόταση του Προέδρου.)
<P>
(" διάταξη των εργασιών καθορίζεται κατ' αυτόν τον τρόπο.)

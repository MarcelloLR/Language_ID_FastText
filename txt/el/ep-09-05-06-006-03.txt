<CHAPTER ID="006-03">
3. Φορέας Ευρωπαϊκών Ρυθμιστικών Αρχών για τις Ηλεκτρονικές Επικοινωνίες (BEREC) και Υπηρεσία  (
<SPEAKER ID="166" NAME="Catherine Trautmann" LANGUAGE="FR">
Κυρία Πρόεδρε, ζήτησα να μπορούμε και εμείς να ψηφίσουμε για τον συμβιβασμό, καθώς έχει ένα ευρύτερο πεδίο ισχύος πέρα από την Τροπολογία 46. Αποφασίσατε να μην θέσετε αυτόν τον συμβιβασμό στην ψηφοφορία χωρίς να μας δώσετε καμία εξήγηση και χωρίς να δώσετε οποιαδήποτε απάντηση στην εισηγήτρια. Ήθελα να το γνωρίζετε αυτό και να σας πω ότι λυπάμαι που η σύστασή μας δεν ακολουθήθηκε, όπως ακριβώς και η σύσταση της εισηγήτριας σχετικά με την ψηφοφορία του Σώματος.
<P>
Θα ήθελα ακόμα να πω - να αιτιολογήσω την ψηφοφορία που μόλις έλαβε χώρα - ότι όταν κάποιο μέρος ολόκληρου του συμβιβασμού δεν εγκρίνεται, τότε είναι το συνολικό πακέτο που υπόκειται σε συμβιβασμό. Αυτή είναι η συνέπεια της ψηφοφορίας που γίνεται σήμερα.
<SPEAKER ID="167" NAME="Πρόεδρος">
Σας ευχαριστούμε κυρία Trautmann, νομίζω ότι το Σώμα κατανοεί τις συνέπειες των πράξεων του, αλλά παρ'όλα αυτά σας ευχαριστούμε για την επισήμανση. Δεν θα ήταν πρέπον να δεχτούμε τον άλλο συμβιβασμό και πραγματικά η ψηφοφορία ήταν παραπάνω από ξεκάθαρη.
<P>


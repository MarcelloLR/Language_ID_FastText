<CHAPTER ID="011">
Δράση της ΕΕ στον τομέα της πετρελαϊκής έρευνας και εξόρυξης στην Ευρώπη (συζήτηση)
<SPEAKER ID="047" NAME="Πρόεδρος">
" ημερήσια διάταξη προβλέπει τη συζήτηση της προφορικής ερώτησης του κ. Jo Leinen, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, προς το Συμβούλιο, σχετικά με τις επιπτώσεις της πετρελαιοκηλίδας της Deepwater Hοrizοn για την ΕΕ: δράση σχετικά με την εξόρυξη και αναζήτηση πετρελαίου στην Ευρώπη (B7-0470/2010), και τη συζήτηση της προφορικής ερώτησης, του κ. Jo Leinen, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, προς την Επιτροπή, σχετικά με τις επιπτώσεις της πετρελαιοκηλίδας της Deepwater Hοrizοn για την ΕΕ: δράση σχετικά με την εξόρυξη και αναζήτηση πετρελαίου στην Ευρώπη (B7-0551/2010).
<SPEAKER ID="048" NAME="Jo Leinen" LANGUAGE="DE">
Κυρία Πρόεδρε, κύριε Επίτροπε, κυρίες και κύριοι, ο Κόλπος του Μεξικού έχει υποστεί πιθανώς μία από τις μεγαλύτερες περιβαλλοντικές καταστροφές των τελευταίων ετών, και εμείς στην Ευρώπη -στην Ευρωπαϊκή Ένωση- πρέπει να καταβάλουμε κάθε δυνατή προσπάθεια ώστε να διασφαλίσουμε ότι δεν πρόκειται να συμβεί παρόμοια καταστροφή στην Ευρώπη. Πιστεύω ότι είμαστε σύμφωνοι ως προς αυτό. Έχουμε τέσσερις θάλασσες που γειτνιάζουν με την ΕΕ ή βρίσκονται εντός της ΕΕ: τη Βόρεια Θάλασσα, τη Βαλτική Θάλασσα, τη Μεσόγειο και τη Μαύρη Θάλασσα. Σε αυτά τα ευρωπαϊκά ύδατα πραγματοποιούνται γεωτρήσεις πετρελαίου. Από την άποψη αυτή, το θέμα απασχολεί και την Ευρωπαϊκή Ένωση.
<P>
Οι γεωτρήσεις ανοικτής θάλασσας, ειδικότερα, συνιστούν ιδιαίτερο κίνδυνο. Αυτό κατέστη εμφανές από την πετρελαιοπηγή στον Κόλπο του Μεξικού. Εν προκειμένω, υπάρχουν προβλήματα τα οποία διαφεύγουν του ελέγχου μας. Ανέκυψαν πολλά εκκρεμή ερωτήματα για τα οποία δεν έχουμε ακόμα απαντήσεις. Κυρίες και κύριοι, κύριε Επίτροπε, αυτός είναι ο λόγος για τον οποίο σας συνιστούμε στο ψήφισμά μας ότι θα ήταν σκόπιμο να υπάρχει ένα μορατόριουμ, τουλάχιστον για τις νέες αιτήσεις για γεωτρήσεις ανοικτής θάλασσας, έως ότου αποκτήσουμε πλήρη εικόνα των αναγκών, καθώς και του τρόπου κάλυψης των κενών αποκατάστασης των ελλείψεων.
<P>
Πιστεύω ότι οι πολίτες της Ευρώπης αναμένουν από εμάς να διασφαλίσουμε ένα εξίσου υψηλό επίπεδο ασφάλειας και για τα 27 κράτη μέλη και, συνεπώς, και για τις τέσσερις θάλασσες της ΕΕ, και να μην υπάρχει κανένα χάσμα μεταξύ των χωρών που ήδη πράττουν πολλά -και αυτό πρέπει να αναγνωριστεί- και εκείνων που είναι ίσως κάπως πιο χαλαρές σε αυτόν τον τομέα. Εν προκειμένω, απευθύνομαι και στις γειτονικές μας χώρες. Διαθέτουμε την πολιτική γειτονίας, στη δε Μεσόγειο, ειδικότερα, πραγματοποιούνται, φυσικά, και γεωτρήσεις από χώρες που δεν είναι μέλη της Ευρωπαϊκής Ένωσης. Κύριε Oettinger, πιστεύω ότι αναλαμβάνετε πρωτοβουλίες -και αυτό είναι κάτι που πρέπει όντως να πράξετε- για συζητήσεις με τη Λιβύη κυρίως, αλλά και με άλλες χώρες, σχετικά με τα πρότυπά μας και τις προσεγγίσεις μας.
<P>
Το ερώτημα είναι το εξής: θα ήταν η ΕΕ προετοιμασμένη για μια τέτοια καταστροφή; Τι μηχανισμούς ελέγχου και μηχανισμούς παρέμβασης διαθέτουμε σε περίπτωση μιας τέτοιας καταστροφής; Χρειαζόμαστε απαντήσεις και σε αυτά τα ερωτήματα. Έχουμε τον οργανισμό στη Λισαβόνα, τον Ευρωπαϊκό Οργανισμό για την Ασφάλεια στη Θάλασσα (EMSA), ο οποίος ιδρύθηκε την επαύριον μιας καταστροφής που αφορούσε τη διάλυση μεγάλων πετρελαιοφόρων. Συνεπώς, ο οργανισμός ελέγχει την ασφάλεια των πλοίων, όχι όμως και την ασφάλεια των θαλασσών - με άλλα λόγια, αυτό ακριβώς που διαπιστώνουμε επί του παρόντος όσον αφορά τις γεωτρήσεις ανοικτής θάλασσας. Κατά τη γνώμη μας, θα ήταν καλή ιδέα η εντολή του EMSA να επεκταθεί ώστε να υπαχθούν και τα θέματα αυτά στην αρμοδιότητά του. Αυτό τουλάχιστον θα αντιμετώπιζε το πρόβλημα επαρκώς. Φαντάζομαι ότι για αυτό θα χρειαστούν νέοι πόροι. Αυτό είναι πάντα πρόβλημα, φυσικά. Ωστόσο, εάν θέλουμε να αντιμετωπίσουμε ένα τόσο μείζον θέμα, τότε οι πόροι θα πρέπει να βρεθούν.
<P>
Θα ήθελα επίσης να αναφέρω την ευθύνη για τέτοια μείζονος σημασίας γεγονότα. Ποια είναι, αλήθεια, η ασφαλιστική κατάσταση; Ποιες είναι οι πιθανότητες για την εξασφάλιση των απαιτούμενων πόρων; Πρέπει να αποκτήσουμε γενική εικόνα του νόμου περί ευθύνης και ασφάλισης όσον αφορά τις γεωτρήσεις ανοικτής θάλασσας, και αυτό είναι κάτι που βρίσκεται υπό συζήτηση. Φυσικά πρέπει να εξετάσουμε, πάνω απ' όλα, και πώς εφαρμόζεται σε μικρές εταιρείες που δραστηριοποιούνται στον τομέα αυτόν. Δεν είναι όλες οι εταιρείες που δραστηριοποιούνται στον τομέα αυτόν πολυεθνικές· υπάρχουν και πολλές μικρές εταιρείες, επίσης. Πώς θα τα καταφέρουν; Πώς μπορούν να ασφαλιστούν; Χρειαζόμαστε ταμεία αλληλεγγύης; Χρειαζόμαστε συλλογικές λύσεις προκειμένου να διασφαλιστεί η αποζημίωση όλων όσοι υφίστανται ζημίες - οι αλιείς και άλλοι που πλήττονται από τέτοιες καταστροφές;
<P>
Θέλουμε επίσης να μάθουμε εάν η οδηγία για την εκτίμηση των περιβαλλοντικών επιπτώσεων, η οποία απαιτεί τη διενέργεια εκτίμησης των περιβαλλοντικών επιπτώσεων για τις δραστηριότητες στην ξηρά, ισχύει και για τις γεωτρήσεις ανοικτής θάλασσας και συναφείς τομείς. Υπάρχουν πολλά που δεν γνωρίζουμε για τις ανοικτές θάλασσες. Τι είδους συνθήκες εργασίας και κοινωνικά πρότυπα είναι αποτελεσματικά εκεί; Σε τελική ανάλυση, ο ανθρώπινος παράγοντας μπορεί επίσης να διαδραματίσει σημαντικό ρόλο. Διαθέτουμε καλή τεχνολογία, αλλά αν ο ανθρώπινος παράγοντας αποτύχει, τότε αυτό θα μπορούσε να οδηγήσει σε τέτοιου είδους καταστροφές.
<P>
Κύριε Επίτροπε, έχετε τη συνολική ευθύνη για την ενέργεια. " υπεράκτια εξόρυξη πετρελαίου έχει τα προβλήματά της· θα ήταν προτιμότερη η υπεράκτια αιολική ενέργεια. Πιστεύω ότι η συζήτηση αυτή ανοίγει φυσικά τον δρόμο για διαφορετική ενεργειακή πολιτική στην ΕΕ - και αυτό επίσης βρίσκεται εντός των αρμοδιοτήτων σας.
<SPEAKER ID="049" NAME="Olivier Chastel" LANGUAGE="FR">
Κυρία Πρόεδρε, κυρίες και κύριοι, ελλείψει νέων προτάσεων της Επιτροπής σχετικά με την ανίχνευση και την άντληση πετρελαίου -έλλειψη η οποία θα ήθελα αμέσως να επισημάνω ότι είναι απολύτως δικαιολογημένη, δεδομένου ότι η Επιτροπή έχει ξεκινήσει διαβουλεύσεις που διεξάγονται με τη βιομηχανία και τις πολυάριθμες ενδιαφερόμενες ρυθμιστικές αρχές- το μόνο που μπορώ να επαναλάβω στο σημείο αυτό είναι η βαθιά μας ανησυχία μετά την καταστροφή στον Κόλπο του Μεξικού και τον εξαιρετικά μεγάλο αριθμό ανθρωπίνων και περιβαλλοντικών απωλειών που προκάλεσε. " καταστροφή αυτή αποδεικνύει ότι δεν μπορούν να υπάρξουν πάρα πολλές προφυλάξεις στον τομέα αυτόν και ότι πρέπει να κάνουμε ό,τι μπορούμε, προκειμένου να αποτρέψουμε την επανάληψη παρόμοιων ατυχημάτων.
<P>
Ας ελπίσουμε ότι, όπως συνέβη μετά το ατύχημα του Exxon Valdez το 1989 και το ατύχημα του Erika το 1999, το κανονιστικό πλαίσιο της ΕΕ και των "ΠΑ για την υπεράκτια ανίχνευση πετρελαίου και τις δραστηριότητες εκμετάλλευσης θα ενισχυθεί και αυτήν τη φορά. Στόχος, προφανώς, δεν είναι η ανάπτυξη ενός πλαισίου που θα είναι τόσο επαχθές στην εφαρμογή ώστε να καθιστά τις δραστηριότητες αυτές ασύμφορες, αλλά η διασφάλιση ότι οι δραστηριότητες αυτές διεξάγονται με ασφάλεια, ιδιαίτερα σε μία συγκυρία κατά την οποία μειώνονται οι πόροι της γης.
<P>
Εν αναμονή νομοθετικών προτάσεων, το θέμα αυτό προφανώς συνέχισε να προκαλεί ανησυχίες και, μολονότι μας χαροποίησε, όπως και άλλους, το κλείσιμο της πετρελαιοπηγής "Macondo" στα μέσα Ιουλίου και, τέλος, η σφράγισή της στις 19 Σεπτεμβρίου, έχοντας κατά νου την κλίμακα των έργων ανάπλασης που πρέπει να πραγματοποιηθούν, πιστεύουμε ότι αυτό αποτελεί ένα μόνο στάδιο μίας πιο μακροπρόθεσμης διαδικασίας. Για τον λόγο αυτόν η Προεδρία θέλησε ο Επίτροπος Oettinger να μοιραστεί τις αρχικές του αξιολογήσεις μαζί μας κατά την πρόσφατη άτυπη συνάντηση των Υπουργών Ενέργειας από τις 6 έως τις 7 Σεπτεμβρίου.
<P>
Κατά τη γνώμη μας, δύο είναι τα διδάγματα που μπορούμε να αποκομίσουμε από όσα είπε στην εν λόγω συνάντηση. Καταρχάς, οι διατάξεις για την ασφάλεια που εφαρμόζονται ήδη στην ΕΕ είναι οι αυστηρότερες στον κόσμο. Δεύτερον, λόγω του γεγονότος ότι οι δραστηριότητες άντλησης πετρελαίου εξαρτώνται από διάφορους κανονιστικούς τομείς, όλες οι προτάσεις που μελετά η Επιτροπή θα πρέπει να καλύπτουν τα διάφορα αυτά πεδία: πρώτον -εφόσον η πρόληψη είναι καλύτερη από τη θεραπεία- θα πρέπει να βελτιωθούν τα πρότυπα ασφαλείας που ισχύουν σε όλα τα ευρωπαϊκά ύδατα, θα πρέπει όμως και να καταστεί αυστηρότερο το καθεστώς ευθύνης, να ενισχυθεί η ρυθμιστική εποπτεία και να ενταθεί η διεθνής συνεργασία, για παράδειγμα, με τους εταίρους μας του ΟΠΕΚ, όπως πράξαμε ήδη τον Ιούνιο.
<P>
Μια πρώτη ανακοίνωση της Επιτροπής αναμένεται από σήμερα έως τα μέσα Οκτωβρίου, και λόγω του μεγάλου αριθμού των τομέων που πρέπει να καλύπτει -τους οποίους ανέφερα μόλις πριν από λίγο- θα πρέπει να συζητηθεί από διάφορες συνθέσεις του Συμβουλίου και κατά πάσα πιθανότητα και από διάφορες κοινοβουλευτικές επιτροπές εξίσου. Δεν πρέπει, ωστόσο, η πολυπλοκότητα του ζητήματος να αποτελέσει δικαιολογία για να αναβάλουμε την απάντησή μας. Έχουμε την πρόθεση να διασφαλίσουμε ότι η παρούσα ανακοίνωση θα μελετηθεί αμέσως μετά την παραλαβή της, ούτως ώστε να μπορέσει να κατατεθεί το ταχύτερο δυνατόν σε επίπεδο Συμβουλίου.
<P>
Όσον αφορά ειδικότερα την προστασία του περιβάλλοντος, η ΕΕ διαθέτει ήδη αρκετά προηγμένο νομοθετικό πλαίσιο. " αρχή της προφύλαξης και η αρχή "ο ρυπαίνων πληρώνει" αποτελούν θεμελιώδεις αρχές της περιβαλλοντικής πολιτικής της ΕΕ και προβλέπονται, ουσιαστικά, στη Συνθήκη.
<P>
" καταστροφή της πετρελαιοκηλίδας που προκλήθηκε από την εν λόγω πλατφόρμα στον Κόλπο του Μεξικού μπορεί να αποτελεί επίσης ευκαιρία για την Επιτροπή και τα κράτη μέλη ώστε να επανεξετάσουν ορισμένες πτυχές της ισχύουσας περιβαλλοντικής νομοθεσίας. Στο πλαίσιο αυτό, πρέπει να υπενθυμιστεί, για παράδειγμα, ότι η οδηγία Seveso II έχει τεθεί αυτήν την περίοδο υπό αναθεώρηση, και ότι αναμένουμε την πρόταση της Επιτροπής πριν από το τέλος του έτους.
<P>
Θα ήθελα επίσης να επισημάνω ότι η Επιτροπή εξετάζει επί του παρόντος την ικανότητα της ΕΕ στην αντιμετώπιση καταστροφών με σκοπό, μεταξύ άλλων, τη βελτίωσή της. Ανυπομονούμε να λάβουμε την ανακοίνωση αυτή από σήμερα έως τα τέλη Νοεμβρίου.
<P>
Τέλος, θα ήθελα να επιβεβαιώσω ότι η Προεδρία θα καταβάλει κάθε δυνατή προσπάθεια προκειμένου να διασφαλιστεί ότι οι προτάσεις που θα μας υποβάλει η Επιτροπή θα βελτιωθούν έτι περαιτέρω.
<SPEAKER ID="050" NAME="Günther Oettinger" LANGUAGE="DE">
Κυρία Πρόεδρε, κύριε Chastel, αξιότιμοι βουλευτές, όλοι συμφωνούμε για το μέγεθος της καταστροφής στον Κόλπο του Μεξικού. Υπέστη ζημία με μακροχρόνιες δυσμενείς επιπτώσεις στο περιβάλλον, τη φύση, τον πολιτισμό, τον τουρισμό και την αλιεία, και τούτες μπορούν να αντισταθμιστούν με χρηματοδοτικά μέσα μόνον εν μέρει. Παρ' όλα αυτά, πρέπει να είμαστε ευγνώμονες που έχουμε να κάνουμε εδώ με μια ικανή εταιρία όπως η BP, από την οποία μπορούμε να αναμένουμε ότι θα προβεί σε όλες τις δυνατές ενέργειες όσον αφορά την παροχή οικονομικής αποζημίωσης, όπου απαιτείται.
<P>
Βρισκόμαστε στο στάδιο ολοκλήρωσης μίας ανακοίνωσης. Σε λιγότερο από δύο εβδομάδες, η Επιτροπή θα προβεί σε επίσημες διαβουλεύσεις επί του θέματος και θα εκδώσει την ανακοίνωσή της. Βρίσκομαι σήμερα εδώ για να ακούσω τις προσδοκίες σας, υπό τη γενική καθοδήγηση του κ. Leinen και της ειδικής του επιτροπής, σε συνεργασία με τον κ. Reul. Είμαι σε θέση να σας διαβεβαιώσω δηλώσω ότι θα ενσωματώσουμε τις προσδοκίες του Κοινοβουλίου και τις δηλώσεις των ειδικών στην ανακοίνωση που θα εκδοθεί το αργότερο σε δύο εβδομάδες.
<P>
Πριν από λίγες ημέρες, λάβαμε δήλωση από την ΒΡ, η οποία περιείχε, αν μη τι άλλο, επαρκή αυτοκριτική, και η οποία πρότεινε επίσης και ανακοίνωνε εθελοντικά μέτρα και διορθωτική δράση που μπορεί να αναληφθεί από τη βιομηχανία. Δίνουμε ιδιαίτερη προσοχή σε όσα συμβαίνουν στην Ουάσιγκτον, η οποία σήμερα καθυστερεί κάπως λόγω της προεκλογικής εκστρατείας, αλλά διαπιστώνουμε ότι η κυβέρνηση της Ουάσιγκτον επιθυμεί το πολύ σοβαρό αυτό περιστατικό να έχει εκτεταμένες συνέπειες για την αμερικανική νομοθεσία και πολιτική. Στόχος μας είναι να διατυπώσουμε τις υψηλότερες παγκοσμίως προδιαγραφές ασφαλείας για τα ύδατα εντός της επικράτειάς μας: τη Βόρεια Θάλασσα, τον Βόρειο Ατλαντικό, τη Βαλτική Θάλασσα, τη Μαύρη Θάλασσα, τη Μεσόγειο και τον Ατλαντικό στα ανοικτά των ακτών της Δυτικής Αφρικής. Έχουμε την εξουσία στα δικά μας χωρικά ύδατα, προσπαθούμε όμως να μεταφέρουμε τις εν λόγω προδιαγραφές και σε περιοχές εκτός των συνόρων μας. Ο κ. Leinen αναφέρθηκε έμμεσα στη Λιβύη. Ανησυχούμε και για τις γεωτρήσεις που επηρεάζουν τις ακτές και τις θάλασσές μας, αλλά οι οποίες δεν λαμβάνουν χώρα απευθείας σε αυτές.
<P>
Μιλούμε για πετρέλαιο, καθώς και για φυσικό αέριο. Μιλούμε εν γένει για την υπεράκτια ανίχνευση και εξόρυξη υδρογονανθράκων, καθώς και για το καλύτερο δυνατό επίπεδο τεχνικής ασφάλειας. Επισημαίνουμε ότι το "νωμένο Βασίλειο και η Νορβηγία μπορεί να θεωρηθεί ότι διαθέτουν τη μεγαλύτερη εμπειρία, αλλά και υψηλές, αποδεκτές προδιαγραφές, εκτιμούμε, συνεπώς, ότι είναι ιδιαίτερα σημαντικό να συνεργαστούμε με τη βρετανική και τη νορβηγική κυβέρνηση. Πρώτον, θέλουμε να ελέγξουμε τις προφυλάξεις ασφαλείας για τις μελλοντικές άδειες· με άλλα λόγια, ποιες υψηλότερες ή υψηλότατες προδιαγραφές είναι δυνατές για τις νέες άδειες. Δεύτερον, θέλουμε να εξετάσουμε την αναβάθμιση των υφιστάμενων εξεδρών, ορισμένες από τις οποίες είναι ηλικίας 20 ή περισσότερων ετών. Οι προδιαγραφές που ήταν αποδεκτές την εποχή εκείνη δεν συγκρίνονται με το τι είναι εφικτό και πολιτικά αναμενόμενο σήμερα.
<P>
Στη συνέχεια, υπάρχει το θέμα των τακτικών ελέγχων. Πρέπει να ενισχυθεί η πυκνότητα του δικτύου ελέγχου μας και να αυξηθεί, συναφώς, η συχνότητα και η ποιότητα των ελέγχων. Υπάρχουν επίσης θέματα που αφορούν την ασφαλιστική νομοθεσία, όπως το ζήτημα του κατά πόσον μπορούμε να καταστήσουμε την πλήρη ασφαλιστική κάλυψη υποχρεωτική για τις επιχειρήσεις που δραστηριοποιούνται στην εξόρυξη, ούτως ώστε να ελαχιστοποιηθεί και να διορθωθεί τυχόν ζημία -τουλάχιστον οικονομικά και χρηματοδοτικά- στο μέτρο του δυνατού, στην περίπτωση της χειρότερης δυνατής εκδοχής.
<P>
Ένα άλλο θέμα που με απασχολεί είναι το πώς μπορούμε να εξαγάγουμε τα πρότυπα ασφαλείας μας σε άλλα μέρη του κόσμου. Εάν η BP σκοπεύει τώρα να πραγματοποιήσει εξόρυξη και να κατασκευάσει εξέδρες στα ανοικτά των ακτών της Λιβύης, τότε αυτό μας δίνει την ευκαιρία να προσεγγίσουμε την ευρωπαϊκή βιομηχανία ενέργειας -δηλαδή την BP, τη Shell, την Total- και να λάβουμε εθελοντικές δεσμεύσεις ότι θα δέχονται εθελοντικά και θα εφαρμόζουν τα ίδια αυστηρά πρότυπα που είναι υποχρεωμένες να υιοθετούν εντός της επικράτειας της Ευρωπαϊκής Ένωσης και σε αυτές τις γειτονικές περιοχές. Πιο συγκεκριμένα, αυτό σημαίνει ότι μια υπεράκτια εξέδρα άντλησης πετρελαίου στα ανοικτά των ακτών της Λιβύης που κατασκευάστηκε και χρησιμοποιείται από την BP, ή ίσως μια εξέδρα ανοικτά των ακτών της Δυτικής Αφρικής που χρησιμοποιείται από κάποια ευρωπαϊκή επιχείρηση ενέργειας, θα έπρεπε και οφείλει να τηρεί τα ίδια πρότυπα με τις εξέδρες που χρησιμοποιούνται στη Βόρεια Θάλασσα, όπου τα πρότυπα αυτά κατοχυρώνονται από τον νόμο.
<P>
Συνολικά, λοιπόν, παρακαλούμε να μας δώσετε προθεσμία δύο εβδομάδων. Είμαστε σε καλό δρόμο για την επίτευξη των στόχων της ανακοίνωσής μας. Τυχόν άλλες προσδοκίες που εσείς, οι αξιότιμοι βουλευτές, θα μας γνωστοποιήσετε σήμερα, θα ληφθούν υπόψη και θα φροντίσουμε να υποβάλουμε νομοθετικές προτάσεις για όσα ορίζονται στην ανακοίνωσή μας κατά το πρώτο εξάμηνο του 2011.
<SPEAKER ID="051" NAME="Richard Seeber" LANGUAGE="DE">
Κυρία Πρόεδρε, καταρχάς θα ήθελα να ευχαριστήσω τον Επίτροπο κ. Oettinger για την ανάληψη πρωτοβουλίας και την άμεση αντίδρασή του συνεπεία της πετρελαϊκής καταστροφής. Φυσικά, πρέπει να λάβουμε υπόψη το γεγονός ότι το σημείο εκκίνησης στις "ΠΑ είναι διαφορετικό από αυτό που έχουμε στην Ευρώπη. Παρ' όλα αυτά, πιστεύω ότι υπάρχει ανάγκη να δράσουμε και εδώ, στην Ευρώπη, και ότι υπάρχει ανάγκη να προβούμε σε ενδελεχή ανάλυση τόσο των πραγματικών συνθηκών στην Ευρώπη όσο και της νομικής κατάστασης, ώστε να μπορέσουμε να υποβάλουμε τις κατάλληλες προτάσεις. Πρέπει να έχουμε κατά νου ότι η νομική κατάσταση περιπλέκεται, βεβαίως, από το γεγονός ότι έχουμε να κάνουμε εν μέρει με διεθνή ύδατα και εν μέρει με ύδατα που ανήκουν στα κράτη μέλη. Πιστεύω ότι πρέπει να εξετάσουμε το ζήτημα των τομέων στους οποίους η Κοινότητα δύναται να αναλάβει ενιαία κοινοτική δράση και να υποβάλει νομοθετικές προτάσεις για τη βελτίωση της κατάστασης.
<P>
Αφετηρία μας πρέπει να είναι πάντοτε η δημιουργία των υψηλότερων προτύπων ασφαλείας για τους ανθρώπους και το περιβάλλον, ούτως ώστε να αποφευχθούν τέτοιου είδους καταστροφές ευθύς εξαρχής. Παρ' όλα αυτά, πιστεύω ότι είναι σημαντικό να συνεχίσουμε την αναζήτηση πετρελαίου και αερίου σε ολόκληρη την Ευρώπη με σκοπό την περαιτέρω διαφοροποίηση των ενεργειακών μας πηγών. Αυτό δεν πρέπει να το λησμονούμε ποτέ. Όπως ανέφερα, ωστόσο, η ασφάλεια πρέπει να υπερισχύει. Επισημαίνω τρεις τομείς στους οποίους μπορούμε να δράσουμε από την άποψη αυτή. Ο πρώτος είναι να εξετάσουμε πού πρέπει να αλλάξει η νομική κατάσταση στην ΕΕ. Έχω κατά νου την οδηγία Seveso II, την οδηγία για την περιβαλλοντική ευθύνη και την τρίτη δέσμη μέτρων για την ασφάλεια στη θάλασσα. Πρόκειται σίγουρα για τομείς που πρέπει να εξετάσει η Επιτροπή, και ανυπομονούμε να ακούσουμε τις προτάσεις σας.
<P>
Ο δεύτερος τομέας είναι το χρηματοοικονομικό πλαίσιο. Πιστεύω ότι οι ασφαλιστικές λύσεις θα προσέφεραν την κατάλληλη εγγύηση ώστε να καταστεί δυνατή η παροχή οικονομικής αποζημίωσης μετά τις καταστροφές. Ένας τρίτος τομέας είναι η διαχείριση καταστάσεων έκτακτης ανάγκης εντός της ΕΕ. Είναι πράγματι απαραίτητο έκαστο κράτος μέλος να διατηρεί την πλήρη απαιτούμενη αρμοδιότητα για την αντιμετώπιση τέτοιων καταστροφών; Δεν θα μπορούσαμε να βρούμε ένα μέσο συνεργασίας σε επίπεδο ΕΕ και να το ενισχύσουμε, ούτως ώστε να μετριάσουμε κάπως τις πιέσεις στα κράτη μέλη;
<SPEAKER ID="052" NAME="Zigmantas Balčytis" LANGUAGE="LT">
" περιβαλλοντική καταστροφή στον Κόλπο του Μεξικού ανέδειξε την έλλειψη προστασίας και ασφάλειας των πετρελαϊκών δραστηριοτήτων. Αυτή η απελπιστική τραγωδία, που στοίχισε ανθρώπινες ζωές και προκάλεσε ανυπολόγιστη ζημία στο περιβάλλον, πρέπει να αποτελέσει σημαντικό μάθημα και για εμάς στην Ευρώπη.
<P>
Επικροτώ την πρωτοβουλία της Επιτροπής να διεξαγάγει δοκιμή ασφαλείας των υπεράκτιων εξεδρών πετρελαίου που λειτουργούν στην επικράτεια της Ευρωπαϊκής Ένωσης. Ωστόσο, προκειμένου για την πλήρη διασφάλισή της, είναι αναγκαίο να ληφθούν μέτρα σε ευρύτερη κλίμακα. Πάνω απ' όλα, η Επιτροπή πρέπει να αξιολογήσει την ικανότητα της Ευρωπαϊκής Ένωσης για άμεση και αποτελεσματική αντιμετώπιση των ατυχημάτων και να αναπτύξει ευρωπαϊκό σχέδιο δράσης.
<P>
Ο ισχύων κανονισμός παρουσιάζει σαφείς ελλείψεις ως προς το περιεχόμενο και το πεδίο εφαρμογής, τόσο όσον αφορά την ασφάλεια όσο και την ευθύνη για την πρόκληση ενδεχόμενης ζημίας. Για μεγάλα έργα υποδομής που εφαρμόζονται σήμερα στην Ευρωπαϊκή Ένωση η ασφάλεια δεν έχει ίσως αξιολογηθεί πλήρως και σωστά. Αυτό περιλαμβάνει τον πολυσυζητημένο αγωγό αερίου Nord Stream και άλλες υποδομές πετρελαίου και αερίου, οι οποίες είναι μεν απαραίτητες προκειμένου να επιτύχει η Ευρώπη ενεργειακή ασφάλεια, πρέπει όμως να πληρούν τις περιβαλλοντικές απαιτήσεις του υψηλότερου επιπέδου.
<P>
Συνεπώς, το ζήτημα της ευθύνης πρέπει να επιλυθεί με σαφήνεια: ο ρυπαίνων αποζημιώνει για την προκληθείσα ζημία, και, επιπλέον, είναι αναγκαίο να θεσπιστούν υποχρεωτικά συστήματα ασφάλισης σε επίπεδο ΕΕ. Για να αποφευχθούν παρόμοιες καταστροφές, ιδιαίτερη προσοχή πρέπει να δοθεί σε προληπτικά μέτρα. Ως εκ τούτου, η Επιτροπή πρέπει, κατά τη γνώμη μου, να αναλύσει την καθιέρωση ενός αποτελεσματικού συστήματος παρακολούθησης, να ενισχύσει τις μεθόδους επιθεώρησης και να καταστήσει αυστηρότερους τους ελάχιστους υποχρεωτικούς κανόνες ασφαλείας της ΕΕ.
<P>
Συμφωνώ με τις προτάσεις που διατύπωσαν συνάδελφοι βουλευτές σχετικά με την υποβολή επίσης, εκ μέρους της Επιτροπής, ετήσιων εκθέσεων, οι οποίες θα μας επιτρέπουν ενδεχομένως να αξιολογούμε την πραγματική κατάσταση, αλλά και να λαμβάνουμε μέτρα εγκαίρως, και εφόσον απαιτείται.
<P>
Εν κατακλείδι, θα ήθελα να ευχαριστήσω την Επιτροπή και το μέλος της Επιτροπής για τη διαβεβαίωση ότι θα έχουμε ανακοίνωση τόσο σύντομα και θα είμαστε σε θέση να ξεκινήσουμε να εξετάζουμε ενδελεχώς τις πραγματικές ανάγκες της Ευρώπης εν προκειμένω.
<SPEAKER ID="053" NAME="Corinne Lepage" LANGUAGE="FR">
Κυρία Πρόεδρε, κύριε Chastel, κύριε Επίτροπε, το συμβάν στον Κόλπο του Μεξικού αποτελεί κρίσιμη καμπή.
<P>
Όπως αποδεικνύουν δυστυχώς τα γεγονότα που λαμβάνουν χώρα αυτήν τη στιγμή στην Ουγγαρία, η Ευρώπη σαφώς δεν είναι ασφαλής από μεγάλης κλίμακας βιομηχανικά ατυχήματα. Κοινό μας καθήκον είναι ακριβώς να προβλέψουμε τις καταστροφές, όχι απλώς να περιμένουμε να συμβούν και στη συνέχεια να συγκεντρώνουμε τους πόρους για την αντιμετώπισή τους.
<P>
Τι εννοώ με τον όρο "πρόβλεψη"; Πρώτον, να διαθέτουμε την κατάλληλη προληπτική νομοθεσία. Τέτοια νομοθεσία δεν υπάρχει ακόμα. Πρέπει να διενεργήσουμε έγκυρες προκαταρκτικές μελέτες, και είμαι ευτυχής που πληροφορούμαι για σχέδια σχετικά με την εφαρμογή της Seveso ΙΙ στις υπεράκτιες εξέδρες. Πρέπει επίσης να διενεργήσουμε αξιόπιστες εκτιμήσεις επιπτώσεων και -αυτό είναι εξαιρετικά σημαντικό- να θεσπίσουμε σύστημα ευθύνης που θα λειτουργεί ως αποτρεπτικός παράγοντας, ούτως ώστε η κατοχύρωση της ασφάλειας να είναι προς το οικονομικό συμφέρον των φορέων εκμετάλλευσης.
<P>
Τέλος, πρέπει να είναι διαθέσιμα τα τεχνικά μέσα ώστε να διασφαλιστεί ότι μπορούμε να αντιμετωπίσουμε κάθε ενδεχόμενο μέσα σε μερικές ημέρες, ή ακόμα και ώρες. Αυτό δεν σημαίνει απλώς να μπορούμε να αντιδράσουμε επί χάρτου· σημαίνει να μπορούμε να αντιδράσουμε στον πραγματικό κόσμο. Δεν τολμώ να φανταστώ τι θα συνέβαινε εάν κατάσταση παρόμοια με εκείνη στον Κόλπο του Μεξικού, που κράτησε για αρκετές εβδομάδες ή και μήνες, συνέβαινε σε μια κλειστή θάλασσα όπως η Μεσόγειος.
<P>
Φυσικά, χρειαζόμαστε επίσης -όπως αναφέρατε- ένα δίκαιο σύστημα ευθύνης για την αντιστάθμιση των ζημιών. " οδηγία περί περιβαλλοντικής ευθύνης, υπενθυμίζω, δεν καλύπτει οικονομικές ζημίες. Για τον λόγο αυτόν, πιστεύω ότι είναι σημαντικό να πράξουμε ό,τι δεν δίστασαν να πράξουν και οι "ΠΑ, και να θεσπίσουμε μορατόριουμ για τις νέες εγκαταστάσεις, ώστε να πληρούνται οι προϋποθέσεις που μόλις τώρα αναφέρθηκαν.
<P>
Αυτό δεν σημαίνει το κλείσιμο εν ενεργεία επιχειρήσεων, αλλά την αναστολή έκδοσης τυχόν νέων αδειών, προκειμένου να διασφαλιστεί ότι όλοι οι δημόσιοι και ιδιωτικοί ενδιαφερόμενοι φορείς έχουν τον ίδιο στόχο: την καθιέρωση, το ταχύτερο δυνατόν, νομοθεσίας και τεχνικών μέσων που θα μας προστατεύσουν από καταστροφή της κλίμακας της καταστροφής στις "ΠΑ.
<P>
Πιστεύω ότι όλες αυτές οι ενέργειες θα ήταν ένα βήμα προς τη σωστή κατεύθυνση· εντούτοις, θα ήθελα να επισημάνω ότι κοινός στόχος μας είναι η σταδιακή απεξάρτηση της κοινωνίας από το πετρέλαιο, όχι η διασφάλιση ότι θα συνεχίσουμε να εξαρτώμεθα από αυτό.
<SPEAKER ID="054" NAME="Bart Staes" LANGUAGE="NL">
Κυρία Πρόεδρε, συμφωνώ με την ομιλία της κ. Lepage, ιδιαίτερα δε με το τελευταίο τμήμα της. Πριν από πέντε μήνες, στις 20 Απριλίου, συνέβη το αδιανόητο, υπό τη μορφή της τρομερής καταστροφής στον Κόλπο του Μεξικού. Χρειάστηκαν πέντε μήνες για να σταματήσει εντελώς η διαρροή. Ως εκ τούτου εμείς, ο ευρωπαίος νομοθέτης, πρέπει να διασφαλίσουμε ότι μια καταστροφή αυτού του είδους δεν μπορεί ποτέ να συμβεί σε ευρωπαϊκά ύδατα. Αυτός είναι ο λόγος για τον οποίο διεξάγουμε την παρούσα συζήτηση. Αυτός είναι ο λόγος για τον οποίο αναλαμβάνουμε δράση.
<P>
Το ψήφισμα που τέθηκε σε ψηφοφορία στην Επιτροπή Περιβάλλοντος, Δημόσιας Υγείας και Ασφάλειας των Τροφίμων συμβαδίζει σε μεγάλο βαθμό με την ανάλυση, καθώς και με την πολιτική και την προθυμία του Επιτρόπου κ. Oettinger. Ο Επίτροπος έχει ήδη συμμετάσχει δύο ή τρεις φορές στην Ολομέλεια για να εκθέσει τις πεποιθήσεις του και τις δράσεις τις οποίες προτίθεται να αναλάβει. Το ψήφισμά μας συμβαδίζει σε μεγάλο βαθμό με αυτές. Εκφράζω τη λύπη μου για την πρόθεση που εξεδήλωσε το Συμβούλιο να αναμείνει τις προτάσεις της Επιτροπής προτού αντιδράσει. Στην πραγματικότητα, περίμενα από το Συμβούλιο να αντιδράσει στις προτάσεις που υποβάλλονται από το Κοινοβούλιο στη σημερινή συζήτηση.
<P>
Οι προτάσεις αυτές είναι και πολλές και σημαντικές. Καλούμε, μάλιστα, τα κράτη μέλη να θεσπίσουν μορατόριουμ έως ότου καταστεί δυνατή η πρόληψη των ατυχημάτων· έως ότου διασφαλιστεί η τήρηση των κατάλληλων κανόνων ασφαλείας. Θέλουμε να υπάρξει μορατόριουμ έως ότου μπορούμε να είμαστε βέβαιοι ότι η νομοθεσία περί ευθύνης είναι καθ' όλα εν τάξει. Θέλουμε να εξετάσουμε την κατάσταση όσον αφορά την εποπτεία των εποπτικών αρχών. Θέλουμε να διασφαλίσουμε ότι λαμβάνονται επίσης μέτρα για τον παροπλισμό εγκαταστάσεων που εξακολουθούν να λειτουργούν και οι οποίες ενδέχεται να χρειαστεί να παροπλιστούν σύντομα. Θέλουμε να επεκταθεί η εντολή του Ευρωπαϊκού Οργανισμού για την Ασφάλεια στη Θάλασσα (EMSA). Θέλουμε ο οργανισμός αυτός να είναι υπεύθυνος για τη θαλάσσια ρύπανση που προκαλείται όχι μόνο από τα ποντοπόρα πλοία, αλλά και από τις εξέδρες πετρελαίου σε περίπτωση καταστροφής.
<P>
Όλα αυτά είναι πολύ συγκεκριμένα ζητήματα που εκτίθενται στο παρόν ψήφισμα. Κύριε Chastel, λυπούμαι που επιφυλάσσεστε να αντιδράσετε, εξ ονόματος του Συμβουλίου, στις προτάσεις του Κοινοβουλίου στην παρούσα Αίθουσα, και περιμένετε τις προτάσεις που θα υποβληθούν από τον Επίτροπο κ. Oettinger, η πρώτη εκ των οποίων αναμένεται ήδη την επόμενη εβδομάδα υπό μορφή "δοκιμασίας κοπώσεως" για την ισχύουσα νομοθεσία. Θερμά συγχαρητήρια στην Επιτροπή, λοιπόν, και μάλλον συγκρατημένη στάση απέναντι στο Συμβούλιο.
<SPEAKER ID="055" NAME="Struan Stevenson" LANGUAGE="EN">
Κυρία Πρόεδρε, η πετρελαιοκηλίδα στον Κόλπο του Μεξικού αποτέλεσε κλήση αφύπνισης για τον τομέα του πετρελαίου. Δεν υπάρχει καμία αμφιβολία για αυτό. Γνωρίζουμε όλοι πολύ καλά το εν λόγω γεγονός, αλλά ας προσέξουμε να μην αντιδράσουμε υπερβολικά.
<P>
Συμφωνώ με τη δήλωση ότι πρέπει να διασφαλίσουμε την κατάλληλη αποζημίωση για όλους εκείνους, ιδιαίτερα στον τομέα της αλιείας, που στερούνται τα μέσα του βιοπορισμού τους εξαιτίας της διαρροής πετρελαίου ή οιουδήποτε ατυχήματος αυτού του είδους που -Θεός φυλάξοι- ελπίζω να μην συμβεί στα ύδατά μας.
<P>
Πρέπει να συσταθεί είτε ταμείο αποζημίωσης είτε ασφαλιστικό ταμείο, στο οποίο θα συνεισφέρουν οι ίδιες οι εταιρείες πετρελαίου. Ωστόσο, όταν ακούω καλούς συναδέλφους, όπως η κ. Lepage, να ζητούν μορατόριουμ για τις δοκιμαστικές γεωτρήσεις, πιστεύω πραγματικά ότι υπερβαίνουμε τα εσκαμμένα. Πρόκειται για υπερβολική αντίδραση. Διαθέτουμε 20 χρόνια, δύο δεκαετίες εμπειρίας σε γεωτρήσεις ανοικτής θάλασσας στη Βόρεια Θάλασσα και στα ανοικτά της δυτικής ακτής της Σκωτίας - δύο δεκαετίες, κατά τις οποίες έχουμε εξαγάγει ορισμένες από τις υψηλότερου επιπέδου τεχνολογίες ασφάλειας στον κόσμο. Προσμετρούμε περισσότερες από 315 γεωτρήσεις ανοικτής θάλασσας, δηλαδή γεωτρήσεις σε βάθος άνω των 300 μέτρων, ενώ το βάθος ορισμένων από αυτές αγγίζει ακόμα και τα 1.600 μέτρα.
<P>
Είναι νωρίς ακόμα να εξετάσουμε την ανάλυση της κατάστασης στον Κόλπο του Μεξικού, αλλά από τα αποδεικτικά στοιχεία φαίνεται ήδη ότι, εάν είχε χρησιμοποιηθεί εκεί η τεχνολογία μας, την οποία χρησιμοποιούμε επί δύο δεκαετίες στη Βόρεια Θάλασσα, δεν θα είχαμε την πετρελαιοκηλίδα, ή τούτη θα είχε περιοριστεί πολύ πιο γρήγορα.
<P>
Ας μην κλείσουμε, λοιπόν. ξαφνικά την πόρτα σε μία από τις ασφαλέστερες και καλύτερα προστατευόμενες βιομηχανίες που διαθέτουμε στην Ευρώπη, δεδομένου ότι, εφέτος μόνον, έχουμε επενδύσει ήδη 6 δισεκατομμύρια λίρες στερλίνες σε διερευνητικές εργασίες στη Βόρεια Θάλασσα και στα ανοικτά των ακτών των νήσων Shetland. Μην αντιδράτε υπερβολικά και μην αποστέλλετε το μήνυμα σε όλο τον κόσμο ότι εμείς, στο Ευρωπαϊκό Κοινοβούλιο, θεωρούμε ότι η ευρωπαϊκή μας βιομηχανία δεν είναι πια ασφαλής. Πρόκειται για μία από τις μεγαλύτερες πηγές των εξαγωγικών μας εσόδων.
<SPEAKER ID="056" NAME="Νίκη Τζαβέλα">
εξ ονόματος της ομάδας EFD. - Κυρία Πρόεδρε, θα ήθελα να συγχαρώ τον κύριο Leinen, αλλά και τον κύριο Επίτροπο, για την ενημέρωση που μας έκανε. Θα ήθελα, επίσης, να εκφράσω τη δυσαρέσκειά μου γιατί από το ψήφισμα αυτό απουσιάζει η Επιτροπή Βιομηχανίας, Έρευνας και Ενέργειας, η οποία ασχολείται με τη βιομηχανία και με την έρευνα. Και θα έλεγα ότι, λόγω αυτής της απουσίας, έχουμε παραγράφους οι οποίες είναι εξωπραγματικές ή δημιουργούν τεράστια προβλήματα στις βιομηχανίες εξόρυξης. Είπαμε να τις ελέγχουμε, αλλά όχι να τις καταστρέψουμε κιόλας.
<P>
Για αυτό το λόγο συμφωνούμε απόλυτα με την τροπολογία της κ. Callanan για την διαγραφή της παραγράφου 17 και επισημαίνω επίσης ότι η παράγραφος 22 επιφέρει οικονομικές επιβαρύνσεις στις εταιρείες εξόρυξης που θα έπρεπε να τις προσέξουμε. Επισημαίνω, ακόμη, μία μεγάλη παράλειψη από το κείμενο: απουσιάζει τελείως η αναφορά στην προώθηση της έρευνας και ανάπτυξης στον τομέα της εξόρυξης. Και εδώ, θα μπορούσαμε να συνεργασθούμε με τους αμερικανούς και να προχωρήσουμε την έρευνα και τεχνολογία, που θα μας βοηθήσουν να αντιμετωπίσουμε τέτοιου είδους κρίσεις.
<SPEAKER ID="057" NAME="Nick Griffin" AFFILIATION="NI">
(EN) Κυρία Πρόεδρε, χάνεται η πραγματική σημασία της καταστροφής της Deepwater. Το πραγματικό ερώτημα είναι γιατί η ΒΡ διενεργεί γεώτρηση πετρελαίου μέσω 5.000 μέτρων βράχου, σε ύδατα βάθους 1.500 μέτρων, εν τω μέσω ζώνης τυφώνα.
<P>
" απάντηση είναι η μέγιστη ικανότητα παραγωγής πετρελαίου - ο βαθμός στον οποίο έχουμε χρησιμοποιήσει το ήμισυ των παγκόσμιων αποθεμάτων, η παραγωγή των οποίων ήταν εύκολη, ασφαλής και φθηνή, και τώρα στηριζόμαστε σε αποθέματα που συρρικνώνονται και καθίστανται ολοένα πιο απρόσιτα, επικίνδυνα και δαπανηρά, τόσο οικονομικά όσο και περιβαλλοντικά. " καταστροφή της Deepwater είναι απλώς ένα σύμπτωμα της μέγιστης ικανότητας παραγωγής πετρελαίου. " χρήση της ως δικαιολογία για μία ακόμα παραχώρηση εξουσιών στην ΕΕ δεν θα αποτρέψει το γεγονός ότι θα φθάσουμε τη μέγιστη ικανότητα παραγωγής πετρελαίου ή θα υποστούμε τις δυνητικά καταστροφικές της συνέπειες.
<P>
Αντί να μιλούμε για συμπτώματα, είναι καιρός να εξετάσουμε σοβαρά την ασθένεια: το γεγονός ότι έχουμε χρησιμοποιήσει όλες τις εύκολες πηγές πετρελαίου και εξακολουθούμε να εξαρτόμαστε από αυτήν την πρώτη ύλη. Τους τελευταίους μήνες, αυτή η πραγματικότητα έχει αρχίσει να γίνεται φανερή -μεταξύ άλλων- στον πρόεδρο Obama, τη βρετανική κυβέρνηση και τον γερμανικό στρατό. Είναι πλέον καιρός η ΕΕ να πάψει να κρύβεται πίσω από το δάκτυλό της, να σταματήσει να εμμένει στην κλιματική αλλαγή και να προβεί στη μελέτη και την αντιμετώπιση της πραγματικής κρίσης: της μέγιστης ικανότητας παραγωγής πετρελαίου.
<SPEAKER ID="059" NAME="Herbert Reul" AFFILIATION="PPE">
(DE) Κυρία Πρόεδρε, κύριε Chastel, κύριε Επίτροπε, κυρίες και κύριοι, ήταν μεγάλη η καταστροφή και υπάρχουν διάφοροι τρόποι αντίδρασης στις καταστροφές. Μπορεί να σπεύσει κανείς να αναλάβει δράση και να προβαίνει σε νέα δήλωση κάθε εβδομάδα, ή μπορεί να διερευνήσει την κατάσταση λεπτομερώς και στη συνέχεια να εξετάσει πού πρέπει να αλλάξουν τα πράγματα. Όσον αφορά το πού έγκειται το σημείο εκκίνησης, για παράδειγμα, έχει διαπιστωθεί ότι η κατάσταση στις "νωμένες Πολιτείες δεν είναι πραγματικά συγκρίσιμη με την κατάσταση στην Ευρώπη.
<P>
Ο Επίτροπος κ. Oettinger επέλεξε τον δεύτερο δρόμο: να προχωρήσει με νηφάλιο και αντικειμενικό τρόπο, κάνοντας ένα βήμα κάθε φορά. Αυτή είναι η ενδεδειγμένη οδός για την άσκηση πολιτικής και την εξασφάλιση της υποστήριξης των πολιτών μας. Είμαι ευγνώμων, πρώτον, διότι ο κ. Επίτροπος επέλεξε αυτήν την οδό και, δεύτερον, διότι κινητοποίησε όλες τις επιτροπές. " Επιτροπή Περιβάλλοντος, Δημόσιας Υγείας και Ασφάλειας των Τροφίμων και η Επιτροπή Βιομηχανίας, Έρευνας και Ενέργειας συμμετείχαν από κοινού στην Ολομέλεια, καθώς και στις συζητήσεις με τον κ. Επίτροπο, κατά τις οποίες είχαμε την ευκαιρία να εξετάσουμε τα πραγματικά περιστατικά με μεγαλύτερη εμβρίθεια. Δυστυχώς, οφείλω να επισημάνω -όπως ανέφερε ήδη η κ. Τζαβέλα - ότι η Επιτροπή Περιβάλλοντος θεώρησε στη συνέχεια ότι έπρεπε να υποβάλει ψήφισμα μονομερώς. Το θεωρώ εντελώς απαράδεκτο. Επιπλέον, η επιπόλαιη δημοσιοποίηση οποιουδήποτε βιαστικού παλαιού εγγράφου δεν εξυπηρετεί τον σκοπό της κοινοβουλευτικής συνεργασίας και δεν χρησιμεύει στην αντιμετώπιση του συγκεκριμένου ζητήματος.
<P>
Μάθαμε -όπως, στην ουσία, όλοι γνωρίζαμε- ότι η Επιτροπή πρόκειται να παρουσιάσει ανακοίνωση την επόμενη ή τη μεθεπόμενη εβδομάδα που θα αναλύει τις συνέπειες όσων συνέβησαν. Θα είμαστε τότε σε θέση, όπως πολύ σωστά επισημαίνει το Συμβούλιο, να εξετάσουμε με έξυπνο τρόπο ποιες θα πρέπει να είναι οι συνέπειες. " Επιτροπή Περιβάλλοντος θεώρησε ότι έπρεπε να παρουσιάσει σχετική πρόταση ψηφίσματος γρήγορα, συνεπώς μας έχει υποβληθεί τώρα ψήφισμα που θεωρώ ότι είναι βεβιασμένο στο σύνολό του. Κατά τη γνώμη μου, περιέχει σφάλματα και αγνοεί εντελώς πάρα πολλές πτυχές που αφορούν την έρευνα και την τεχνολογία, όπως προ ολίγου επεσήμανε η κ. Τζαβέλα. Ποιος νοιάζεται; Το μόνο που έχει σημασία είναι να δημοσιοποιήσουμε κάτι, ακόμη κι αν ασχολείται με το θέμα από μία μόνο προοπτική. Είναι εντελώς απαράδεκτο. Επιπλέον, η εξαγωγή του συμπεράσματος ότι πρέπει να κηρυχθεί μορατόριουμ, αποτελεί επιτυχή προσπάθεια να επικεντρωθεί η προσοχή προς την Ευρώπη ως κέντρο της βιομηχανίας.
<P>
Κυρίες και κύριοι, δεν είναι αυτός τρόπος να εξετάζουμε τα πράγματα. Είμαι ευγνώμων που μου επετράπη να λάβω τον λόγο. Εδώ, τουλάχιστον, μπορεί κανείς ακόμη να μιλήσει. " επιτροπή μου δεν συμμετείχε καθόλου στο ψήφισμα.
<SPEAKER ID="060" NAME="Pavel Poc" AFFILIATION="S&amp;D">
(CS) " έκρηξη της πλατφόρμας γεωτρήσεων Deepwater ήταν σίγουρα μεγάλη καταστροφή. Ήταν προειδοποίηση τόσο για τις "νωμένες Πολιτείες όσο και την Ευρώπη. Υπήρξε, ωστόσο, μία προειδοποίηση που αγνοήσαμε. Τη στιγμή που η Επιτροπή Περιβάλλοντος, Δημόσιας Υγείας και Ασφάλειας των Τροφίμων συζητούσε για την Deepwater Horizon στον Κόλπο του Μεξικού, πετρέλαιο διέρρεε από την πλατφόρμα γεωτρήσεων Jebel al-Zayt, η οποία βρίσκεται λίγα χιλιόμετρα έξω από τις ακτές της Αιγύπτου, πληροφορηθήκαμε δε σχετικά με τη διαρροή από τουρίστες. Δεν το πληροφορηθήκαμε ούτε καν από τα μέσα μαζικής ενημέρωσης, και όταν ρώτησα εκπρόσωπο της Επιτροπής κατά τη διάρκεια συνεδρίασης της Επιτροπής Περιβάλλοντος, Δημόσιας Υγείας και Ασφάλειας των Τροφίμων εάν είχε πληροφορίες για αυτήν τη μάλλον μικρή, αλλά παρά ταύτα πολύ κοντινή καταστροφή, ή μάλλον διαρροή πετρελαίου, δεν είχε καμία. Κανείς δεν είχε αυτήν την πληροφορία. Ως εκ τούτου, πέραν των άλλων θεμάτων που συζήτησαν εδώ οι συνάδελφοι βουλευτές, θα ήθελα να αναφέρω ένα ακόμα, ότι δηλαδή είναι πάντα απαραίτητο να διαθέτουμε έγκαιρη και υψηλής ποιότητας ενημέρωση που δεν θα είναι εσφαλμένη για πολιτικούς λόγους, όπως συνέβη όταν η αιγυπτιακή κυβέρνηση ανέφερε εσφαλμένες πληροφορίες για τη διαρροή πετρελαίου στην Jebel al-Zayt.
<P>
Κατά τη γνώμη μου, το μορατόριουμ είναι μία από τις πιθανές λύσεις, αν και προφανώς δεν μπορούμε να απαγορεύσουμε και να περιορίσουμε την ενεργειακή βιομηχανία, εάν θέλουμε να μας προμηθεύει με ό,τι χρειαζόμαστε. Είναι αναγκαίο να έχουμε ενιαία πρότυπα ασφαλείας, διότι τα πρότυπα της Ευρωπαϊκής Ένωσης στη Βόρεια Θάλασσα είναι πολύ υψηλά, στη Μαύρη Θάλασσα όμως δεν εφαρμόζονται πλέον. Μια τέτοια διαφορετική προσέγγιση είναι απαράδεκτη και πρέπει να διασφαλίσουμε ότι υπάρχουν ενιαία πρότυπα ασφαλείας για την προστασία του συνόλου των ευρωπαϊκών ακτών.
<SPEAKER ID="061" NAME="Gerben-Jan Gerbrandy" AFFILIATION="ALDE">
(NL) Κυρία Πρόεδρε, οι συνθήκες στον Κόλπο του Μεξικού δεν συγκρίνονται με τις συνθήκες στα ύδατά μας, φυσικά, χαίρομαι όμως που η Ευρωπαϊκή Ένωση εκμεταλλεύθηκε παρά ταύτα την ευκαιρία να εξετάσει και τη δική της νομοθεσία. Σε τελική ανάλυση, είναι άμεσα απαραίτητο.
<P>
Υπάρχουν δύο πολύ σημαντικά στοιχεία κατά τη γνώμη μου. Το πρώτο είναι οι έλεγχοι. Αρκετοί από τους συναδέλφους μου βουλευτές μίλησαν για αυτό. Οι έλεγχοι αυτοί είναι ουσιαστικής σημασίας. Ακόμη πιο σημαντικό, με μεγάλη διαφορά κατά τη γνώμη μου, είναι το στοιχείο της ευθύνης· και, για να είμαι ειλικρινής, μού προκάλεσε τεράστια έκπληξη το γεγονός ότι δεν είναι καλά οργανωμένη ούτε καν στα ευρωπαϊκά ύδατά μας. Γιατί είναι η ευθύνη τόσο σημαντική; " σαφής ρύθμιση θα ήταν το κατ' εξοχήν σπουδαίο εργαλείο ώστε να παρακινηθούν οι εταιρείες πετρελαίου, κυρίως, να λάβουν πολλά μέτρα οι ίδιες για τη μείωση των κινδύνων - γι' αυτό τη θεωρώ σημαντική. Για τον λόγο αυτόν, υποστηρίζω ακράδαντα τη μη χορήγηση νέων αδειών έως ότου ρυθμιστεί η ευθύνη.
<SPEAKER ID="062" NAME="Bas Eickhout" AFFILIATION="Verts/ALE">
(NL) Κυρία Πρόεδρε, θα ήθελα να απευθυνθώ ειδικότερα στους συναδέλφους μου βουλευτές κύριο Stevenson και κύριο Reul που ανέφεραν ότι η Επιτροπή Περιβάλλοντος, Δημόσιας Υγείας και Ασφάλειας των Τροφίμων αντέδρασε πάρα πολύ γρήγορα. Ας είμαστε ειλικρινείς· αυτή η καταστροφή συνέβη πριν από πέντε μήνες και η Ευρώπη μόλις σήμερα παρουσιάζει ψήφισμα: δεν είναι καθόλου πάρα πολύ γρήγορα. Εμείς στην Επιτροπή Περιβάλλοντος εργαζόμαστε επ' αυτού για μεγάλο χρονικό διάστημα.
<P>
Θα ήθελα επίσης να εκφράσω τις θερμές μου ευχαριστίες προς την Επιτροπή που ήταν προορατική και παραδέχτηκε ότι η νομοθεσία για την ευθύνη δεν είναι σαφής και ότι, πολύ απλά, υπάρχουν κενά μεταξύ της ευρωπαϊκής και της εθνικής νομοθεσίας. Τα θέματα αυτά δεν ρυθμίζονται σωστά. Έως ότου βεβαιωθούμε ότι ο τομέας αυτός ρυθμίζεται σωστά, πρέπει πολύ απλά να διακόψουμε όλες τις γεωτρήσεις ανοικτής θάλασσας. Το μορατόριουμ αυτό δεν θα ισχύει για το σύνολο του τομέα, αλλά μόνο για τις νέες γεωτρήσεις ανοικτής θάλασσας. Δεν πρόκειται για υπερβολική αντίδραση· αντίθετα, είναι πολύ ήρεμη αντίδραση. Γνωρίζουμε επίσης ότι στον Κόλπο του Μεξικού εξακολουθεί να βρίσκεται σε εξέλιξη έρευνα σχετικά με το τι δεν λειτούργησε σωστά. Πρέπει να καταστεί γνωστό αυτό και, μέχρι τότε, δεν πρέπει να υπάρξει νέα δραστηριότητα.
<SPEAKER ID="063" NAME="Konrad Szymański" AFFILIATION="ECR">
(PL) Κυρία Πρόεδρε, οι καταστροφές και τα πολύ θεαματικά γεγονότα, όπως η διαρροή στον Κόλπο του Μεξικού, αποτελούν πολύ συχνά το έναυσμα για γενικές αλλαγές στην πολιτική και για μεγάλα προγράμματα νομοθετικών μεταρρυθμίσεων. Εντούτοις, η δράση που υπαγορεύεται από τα συναισθήματα δεν είναι πάντοτε λογική, γι' αυτό απευθύνω έκκληση για μεγάλη προσοχή και φροντίδα στην επιβολή νέων υποχρεώσεων στις επιχειρήσεις, είτε στον τομέα των ασφαλίσεων, είτε των περιβαλλοντικών προτύπων ή των προτύπων ασφαλείας, επειδή στην Ευρωπαϊκή Ένωση τα εν λόγω πρότυπα είναι, εν πάση περιπτώσει, τα υψηλότερα στον κόσμο. Είμαστε σε διαφορετικό στάδιο ανάπτυξης στον τομέα αυτόν της νομοθεσίας.
<P>
" μόνη συνέπεια της υπερβολικής αυτής ρύθμισης μπορεί να είναι η αποδυνάμωση της ανταγωνιστικότητας της Ευρώπης και η ισχυροποίηση της θέσης της εξορυκτικής βιομηχανίας παντού εκτός της Ευρωπαϊκής Ένωσης. " κατάσταση είναι παρόμοια στην περίπτωση του μορατόριουμ επί των υπεράκτιων γεωτρήσεων - ένα τέτοιο μορατόριουμ θα προκαλέσει αποτελέσματα που θα είναι, πιθανότατα, εντελώς αντίθετα από τα προσδοκώμενα. Μορατόριουμ σημαίνει ότι θα πλέουν περισσότερα πλοία στις ευρωπαϊκές ακτές και, ως εκ τούτου, θα θέτουν σε μεγαλύτερο κίνδυνο το περιβάλλον. Γι' αυτό απευθύνω έκκληση, και στις δύο περιπτώσεις -και στην περίπτωση της νομοθεσίας και στην περίπτωση του μορατόριουμ- για μεγάλη σύνεση.
<SPEAKER ID="064" NAME="Bogusław Sonik" AFFILIATION="PPE">
(PL) Κυρία Πρόεδρε, αυτή είναι πλέον η τρίτη συζήτηση στο Ευρωπαϊκό Κοινοβούλιο, γεγονός το οποίο καταδεικνύει τη μεγάλη σημασία που αποδίδουμε στην ασφάλεια στον τομέα της εξόρυξης αργού πετρελαίου στις ευρωπαϊκές θάλασσες. Δεν θέλουμε η καταστροφή που συνέβη στον Κόλπο του Μεξικού να μπορεί να επαναληφθεί στις ακτές της ηπείρου μας. Μόνο τους πρώτους τρεις μήνες του τρέχοντος έτους υπήρξαν 175 διαταραχές στη λειτουργία των εξεδρών γεώτρησης στη Βόρεια Θάλασσα, 8 εκ των οποίων περιγράφηκαν ως πολύ σοβαρά περιστατικά. Σε 32 περιπτώσεις η λειτουργία των εγκαταστάσεων αυτών σταμάτησε. Ένα άλλο πρόβλημα είναι ότι οι πλατφόρμες αυτές υφίστανται εκτεταμένη εκμετάλλευση. Από τις 103 πλατφόρμες που τέθηκαν σε λειτουργία στη Βόρεια Θάλασσα στις αρχές της δεκαετίας του 1970, οι 44 θα φθάσουν σε αυτό που είναι γνωστό ως τεχνικός θάνατος σε πέντε χρόνια, ενώ 26 έχουν ήδη υπερβεί το επιτρεπτό διάστημα εκμετάλλευσης, αλλά τους έχει δοθεί παράταση του δικαιώματος εξόρυξης πετρελαίου.
<P>
Οι εγκαταστάσεις έχουν επίσης αλλάξει ιδιοκτήτες τα τελευταία 30 χρόνια, και η νέα διοίκηση δεν συμμερίζεται κατ' ανάγκη την ίδια νοοτροπία εκμετάλλευσης από την άποψη της ασφάλειας. " πίεση για μεγιστοποίηση της εξόρυξης δεν συμβαδίζει με τα μέτρα που αποσκοπούν στη βελτίωση της ασφάλειας ή με τη σωστή αξιολόγηση του κινδύνου. Ως εκ τούτου, υποστηρίζουμε το έργο του κ. Επιτρόπου που αποσκοπεί στην εκπόνηση ενδελεχούς ανάλυσης της νομοθεσίας για την εξόρυξη πετρελαίου στα ευρωπαϊκά ύδατα και, εάν παραστεί ανάγκη, στην εισαγωγή νέων και ουσιωδών διατάξεων για την κάλυψη των κινδύνων που προέρχονται από την εξόρυξη πετρελαίου στη θάλασσα και την ενίσχυση των αρχών της ευθύνης σε περίπτωση ατυχημάτων τα οποία προκαλούν ρύπανση από αργό πετρέλαιο.
<P>
Είναι ουσιώδες να θεσπισθούν τα υψηλότερα πρότυπα ασφαλείας για γεωτρήσεις ανοικτής θάλασσας στις ευρωπαϊκές θάλασσες και να εφαρμοστούν σε όλα τα ενδιαφερόμενα μέρη που δραστηριοποιούνται στα ευρωπαϊκά χωρικά ύδατα. Αυτό πρέπει να ισχύει και για τις επιχειρήσεις που προέρχονται από χώρες εκτός της Ευρωπαϊκής Ένωσης. Δεν πρέπει να επιτρέψουμε, για παράδειγμα, την περίπτωση η εκμετάλλευση των κοιτασμάτων στην Αρκτική να αναληφθεί από τη Νορβηγία και τη Ρωσία, και η μία από τις χώρες αυτές να χρησιμοποιήσει τεχνολογία η οποία δεν ενσωματώνει τα υψηλότερα πρότυπα ασφαλείας που χρησιμοποιούνται από επιχειρήσεις που ανήκουν στην Ευρωπαϊκή Ένωση.
<SPEAKER ID="065" NAME="George Lyon" AFFILIATION="ALDE">
(EN) Κυρία Πρόεδρε, όπως ανέφεραν πολλοί άλλοι ομιλητές, η καταστροφή στον Κόλπο του Μεξικού ήταν μια κλήση αφύπνισης για τη βιομηχανία.
<P>
Ωστόσο, άκουσα με προσοχή όσα είπε ο κ. Επίτροπος στην εισαγωγή και τις παρατηρήσεις του, και συμφωνώ με τις δεσμεύσεις που ανέλαβε, σύμφωνα με τις οποίες πρέπει να βελτιωθούν τα πρότυπα, πρέπει να βελτιωθεί η ποιότητα, καθώς και να διασφαλιστεί ότι η ΕΕ θα μπορεί να κατέχει ηγετική θέση στον τομέα αυτόν, και ότι θα μπορούμε να εξαγάγουμε τα συστήματα ασφαλείας μας σε ολόκληρο τον κόσμο και να είμαστε βέβαιοι ότι και οι άλλοι τα τηρούν. Επικροτώ επίσης το γεγονός ότι αναγνώρισε στην εισήγησή του πως, στη Βόρεια Θάλασσα, το "νωμένο Βασίλειο και η Νορβηγία εφαρμόζουν ήδη ορισμένα από τα υψηλότερα πρότυπα στον κόσμο.
<P>
Αντιμετωπίσαμε και εμείς στη Σκωτία καταστροφή στη Βόρεια Θάλασσα - την καταστροφή της Piper Alpha, λίγο περισσότερο από 20 χρόνια πριν, όταν σκοτώθηκαν περισσότεροι από 100 άνθρωποι. Αυτό οδήγησε σε ευρείας κλίμακας αναθεώρηση των προτύπων ασφαλείας, γεγονός το οποίο είχε ως αποτέλεσμα τα πολύ υψηλά πρότυπα που διαθέτουμε πλέον σήμερα.
<P>
Στηρίζω πολλά από όσα περιέχονται στην ερώτηση που έθεσε σήμερα ο Jo Leinen, δεν πιστεύω όμως ότι η ανοικτή πρόσκληση για μορατόριουμ αποτελεί λογική απάντηση, ανάλογη με την πρόκληση που αντιμετωπίζουμε. Ελπίζω ότι το Κοινοβούλιο θα το σκεφτεί και πάλι να φθάσει τόσο μακριά.
<SPEAKER ID="066" NAME="Zbigniew Ziobro" AFFILIATION="ECR">
(PL) Κυρία Πρόεδρε, δεν υπάρχει αμφιβολία ότι η ασφάλεια της εξόρυξης και της μεταφοράς φυσικών υλικών πρέπει να παρακολουθείται από την Ευρωπαϊκή Επιτροπή. Βασικό ζήτημα, πέρα από τις βέλτιστες προδιαγραφές ασφαλείας, πρέπει να αποτελεί επίσης η ετοιμότητα των επιχειρήσεων οι οποίες εξορύσσουν και μεταφέρουν φυσικά υλικά σε έκτακτες ανάγκες που θα μπορούσαν να προκαλέσουν μόλυνση του περιβάλλοντος σε μεγάλη κλίμακα. Δεν πρέπει να λησμονούμε τους απαραίτητους οικονομικούς πόρους που θα πρέπει να είναι ανά πάσα στιγμή διαθέσιμοι από τις επιχειρήσεις που ασχολούνται με αυτό το είδος οικονομικής δραστηριότητας.
<P>
Σύντομα θα τεθεί σε λειτουργία αγωγός φυσικού αερίου που αντλεί τεράστιες ποσότητες αερίου κατά μήκος του βυθού της Βαλτικής Θάλασσας. Νομίζω ότι είναι η τέλεια ευκαιρία να ρωτήσουμε εάν η Ευρωπαϊκή Επιτροπή έχει κάνει τίποτα για την προστασία των συμφερόντων των εκατομμυρίων Ευρωπαίων που ζουν στις ακτές της Βαλτικής και οι οποίοι ενδέχεται να καταστούν θύματα μιας οικολογικής καταστροφής σε πρωτοφανή κλίμακα ως αποτέλεσμα έκρηξης ή διαρροής τού εν λόγω αγωγού αερίου. Πρέπει επίσης να υπενθυμιστεί ότι το ψήφισμα του Ευρωπαϊκού Κοινοβουλίου που συντάχθηκε πριν από δύο χρόνια σχετικά με την προετοιμασία για τις οικολογικές επιπτώσεις της επένδυσης αυτής αγνοήθηκε εντελώς, και η επένδυση βρίσκεται ήδη σε εξέλιξη. Τι θα πράξει η Ευρωπαϊκή Επιτροπή επί του θέματος, ώστε να μην μετανιώσουμε για τον χρόνο που χάθηκε σε περίπτωση καταστροφής;
<SPEAKER ID="067" NAME="Catherine Soullie" AFFILIATION="PPE">
(FR) Κυρία Πρόεδρε, η κλίμακα της καταστροφής στον Κόλπο του Μεξικού είναι σαφώς τέτοια που απαιτεί από εμάς τους πολιτικούς εκπροσώπους της ΕΕ να θέσουμε ερωτήματα σχετικά με την ασφάλεια των δικών μας εγκαταστάσεων πετρελαίου. Ένα μάλιστα από τα βασικά σημεία για την προστασία του θαλάσσιου περιβάλλοντος είναι να διασφαλιστεί ότι οι περιοχές ανίχνευσης πετρελαίου είναι όσο το δυνατόν ασφαλέστερες.
<P>
Παρ' όλα αυτά, η ιδέα του μορατόριουμ για τις τρέχουσες και τις μελλοντικές γεωτρήσεις πετρελαίου στα ύδατά μας είναι σαφώς πρόωρη και ακατάλληλη. Πρόωρη, διότι το αποτέλεσμα της έρευνας για την καταστροφή στον Κόλπο του Μεξικού δεν είναι ακόμη γνωστό και κάποια προκαταρκτικά συμπεράσματα επιβεβαιώνουν ότι οφείλεται σε συνδυασμό λαθών συμπεριφοράς και οργανωτικών και τεχνικών σφαλμάτων. Ακατάλληλη διότι -όπως έχει ειπωθεί πολλές φορές- ισχύουν διαφορετικοί κανονισμοί στη Βόρεια Θάλασσα, στη Μεσόγειο και στον Κόλπο του Μεξικού.
<P>
Αξίζει να σημειωθούν εδώ οι σοβαρές οικονομικές και κοινωνικές συνέπειες που θα επέφερε ένα μορατόριουμ, για να μην αναφέρουμε το πώς θα μπορούσε να θέσει σε κίνδυνο την ενεργειακή μας ανεξαρτησία;
<P>
Την περασμένη εβδομάδα, η Νορβηγία και η Ρωσία έθεσαν τέλος σε μια διαφορά 40 ετών και σε ένα μορατόριουμ 30 ετών με την επιβεβαίωση της αρχής των κοινών θαλάσσιων συνόρων στη Θάλασσα του Μπάρεντς και την Αρκτική. " συμφωνία αυτή, στην πράξη, θα έχει ως αποτέλεσμα οι δύο χώρες να μοιραστούν μια πλούσια σε υδρογονάνθρακες περιοχή. Πώς θα μπορούσαν, λοιπόν, οι ιθύνοντες της ΕΕ, να ζητήσουν την ίδια αυτή στιγμή την αναστολή των εν λόγω δραστηριοτήτων πετρελαίου και οι χώρες αυτές εθελοντικά να περιέλθουν σε θέση αδυναμίας από ενεργειακή και οικονομική άποψη;
<SPEAKER ID="068" NAME="Mirosław Piotrowski" AFFILIATION="ECR">
(PL) Κυρία Πρόεδρε, η άνευ προηγουμένου οικολογική καταστροφή στον Κόλπο του Μεξικού πρέπει να πείσει τα κράτη μέλη της Ευρωπαϊκής Ένωσης να προβούν σε στενή παρακολούθηση των εξεδρών γεώτρησης σε ύδατα όπου εξορύσσεται αργό πετρέλαιο. Παρουσιάζονται ακόμη και προτάσεις για την καθιέρωση μορατόριουμ επί των νέων γεωτρήσεων, έως ότου αποκλειστεί η πιθανότητα έκθεσης του περιβάλλοντος σε κίνδυνο. Οι προτάσεις αυτές βασίζονται στην υπόθεση ότι, εφόσον οι θαλάσσιες λεκάνες δεν έχουν σύνορα, μια οικολογική καταστροφή σε μία από αυτές θα τις επηρέαζε όλες.
<P>
Μια τέτοια προσέγγιση είναι σύμφωνη με το ψήφισμα που εγκρίθηκε πριν από δύο χρόνια από το Ευρωπαϊκό Κοινοβούλιο σχετικά με τον οικολογικό κίνδυνο για τη Βαλτική σε σχέση με το έργο Nord Stream. Ελπίζουμε ότι η Ευρωπαϊκή Επιτροπή θα εγκρίνει μια εξίσου αποφασιστική και συνετή προσέγγιση για την παρακολούθηση των επενδύσεων αερίου στον βυθό της Βαλτικής Θάλασσας και ότι με αυτόν τον τρόπο θα κάνει χρήση όλων των δυνατών μέσων. Αξίζει να εξεταστεί, επίσης, μήπως πρέπει να δοθεί στήριξη και σε εναλλακτικές τεχνολογίες, όπως η εξόρυξη αερίου από σχιστόλιθο.
<SPEAKER ID="069" NAME="János Áder" AFFILIATION="PPE">
(HU) Κυρία Πρόεδρε, κυρίες και κύριοι, ακούσαμε πολλά σχετικά με αυτήν την πετρελαϊκή καταστροφή και όλοι είδαμε τις συγκλονιστικές εικόνες στις τηλεοπτικές μας οθόνες. Εντούτοις, γνωρίζατε, κυρίες και κύριοι, ότι τα προηγούμενα χρόνια, το 97%, επαναλαμβάνω, το 97% όλων των σκόπιμων παραβιάσεων κανονισμών ασφαλείας από αμερικανικές εταιρείες πετρελαίου διαπράχθηκε από την British Petroleum; Γνωρίζατε ότι κατά τα τελευταία δέκα χρόνια προκλήθηκαν πολλά ατυχήματα από την εταιρία αυτή; Γνωρίζετε ότι η British Petroleum έχει μειώσει σημαντικά τον προϋπολογισμό ασφαλείας και συντήρησής της προκειμένου να διατηρήσει κέρδη; Διαδραμάτισε και αυτό ρόλο στον ολοένα αυξανόμενο αριθμό ατυχημάτων.
<P>
" κ. Lepage μόλις ανέφερε ότι το πιο σημαντικό είναι η πρόβλεψη και πρόληψη των καταστροφών. Όλοι γνωρίζουμε ότι η πρόληψη είναι το σημαντικότερο. Έχει δίκιο σε αυτό. Ωστόσο, πιστεύω ότι η αμερικανική καταστροφή στον Κόλπο του Μεξικού, όπως και άλλες βιομηχανικές ή φυσικές καταστροφές των τελευταίων ετών, ή το καταστροφικό συμβάν προχθές στην Ουγγαρία, αποδεικνύει σαφώς ότι οι φυσικές και βιομηχανικές καταστροφές μπορούν να συμβούν οπουδήποτε και ανά πάσα στιγμή. Γι' αυτό πιστεύω ότι η αντιστάθμιση των ζημιών, καθώς και ο ταχύς και αποτελεσματικός έλεγχος των ζημιών, είναι θέματα πολύ σημαντικά.
<P>
Μιλάμε πολύ για ακραίες καιρικές συνθήκες και τις συνέπειες και τους κινδύνους τους, και πώς αυξάνουν τον κίνδυνο φυσικών και βιομηχανικών καταστροφών. Νομίζω ότι αυτό είναι αλήθεια, και αν είναι έτσι, τότε πρέπει να σκεφτούμε το μέλλον. Πρέπει επίσης να λάβουμε σοβαρά υπόψη τα προειδοποιητικά σημάδια, όπως η καταστροφή στην Ουγγαρία πριν από δύο ημέρες ή η καταστροφή στον Κόλπο του Μεξικού την άνοιξη. Προτείνω, συνεπώς, στους συναδέλφους μου βουλευτές και στο Κοινοβούλιο, τη θέσπιση ευρωπαϊκού ταμείου καταστροφών για τον αποτελεσματικό έλεγχο των ζημιών.
<SPEAKER ID="070" NAME="Romana Jordan Cizelj" AFFILIATION="PPE">
(SL) " καταστροφή στον Κόλπο του Μεξικού είναι τρομακτική. Επεσήμανε την έλλειψη προτύπων ασφαλείας και την ανεπάρκεια των ενεργειών που αναλήφθηκαν μετά τη διαρροή του πετρελαίου. Αν και συνέβη στις "νωμένες Πολιτείες, δηλαδή υπό τις αμερικανικές κανονιστικές απαιτήσεις και πρότυπα, πρέπει να αποκομίσουμε όλοι κάποια διδάγματα από αυτό και να αποτρέψουμε τυχόν παρόμοια ατυχήματα.
<P>
Κάνοντάς το αυτό, ωστόσο, πρέπει να λάβουμε υπόψη ποια είναι η πραγματική κατάσταση εδώ. Από ό,τι γνωρίζω, οι ευρωπαϊκοί νόμοι διαθέτουν ήδη μηχανισμούς ώστε να αποτραπούν παρόμοια ατυχήματα στην Ένωση, επειδή είναι πιο αυστηροί και πιο απαιτητικοί από τους αντίστοιχους αμερικανικούς νόμους.
<P>
Θα ισχυριζόμουν λοιπόν ότι εμείς στην Ένωση δεν βιαζόμαστε καθόλου. Ας εξετάσουμε για όσο χρόνο χρειαστεί και ας διεξαγάγουμε σε βάθος, εμπεριστατωμένη ανάλυση των αιτίων και των συνεπειών της καταστροφής στον Κόλπο του Μεξικού. Μπορούμε στη συνέχεια να διατυπώσουμε τυχόν νέες απαιτήσεις και μέτρα με βάση την ανάλυση αυτή. Είμαι προβληματισμένη από ορισμένες διατυπώσεις στο ψήφισμα, το οποίο δημιουργεί αίσθηση πανικού, όπως "το συντομότερο δυνατόν", είμαι δε επίσης κατά του μορατόριουμ για την εξόρυξη πετρελαίου. Από την άλλη πλευρά, συμφωνώ ότι πρέπει να διασφαλιστεί ότι θα εφαρμόσουμε τους νόμους μας σύμφωνα με τα υψηλότερα πρότυπα και ότι θα προσφέρουμε δίκαιη αποζημίωση σε περίπτωση ατυχήματος.
<P>
Πάνω απ' όλα, πρέπει να αναλάβουμε δράση και εκτός των συνόρων μας. Δεν έχει σημασία ποια θάλασσα έχει ρυπανθεί· αμερικανική, ευρωπαϊκή ή οποιαδήποτε άλλη. Σε τέτοιες περιπτώσεις, ο κόσμος στο σύνολό του θα ρυπανθεί περισσότερο και θα πεθαίνουν ζώα και φυτά και οι άνθρωποι θα υποφέρουν εξαιτίας της ρύπανσης. Επομένως πρέπει να κάνουμε το δυσκολότερο όλων, δηλαδή να επιτύχουμε υψηλά διεθνή πρότυπα και όχι μόνο να καταστήσουμε αυστηρότερους τους κανονισμούς που ισχύουν εντός των ευρωπαϊκών συνόρων.
<P>
Αντίθετα, πιστεύω ότι πρέπει να αναλάβουμε επείγουσα δράση στην περίπτωση του ατυχήματος στην Ουγγαρία, επειδή έλαβε χώρα εντός των συνόρων μας. Χρειαζόμαστε άμεσα απαντήσεις στα ερωτήματα τού τι ακριβώς είναι η παχιά αυτή κόκκινη ουσία - είναι πραγματικά επικίνδυνη για την υγεία; Είναι πράγματι αλήθεια ότι δεν περιλαμβάνεται στον κατάλογο επικινδύνων αποβλήτων της ΕΕ; Και πώς θα αποτρέψουμε παρόμοια ατυχήματα;
<SPEAKER ID="071" NAME="RadvilMorkūnaitė-Mikulėnien" AFFILIATION="PPE">
(LT) Καταρχάς, θα ήθελα να ευχαριστήσω τους συναδέλφους βουλευτές που συνέβαλαν στη σύνταξη του παρόντος ψηφίσματος, να ευχαριστήσω δε το μέλος της Επιτροπής που μας έδωσε μεγάλη ελπίδα και χαρά με τη σημερινή ανακοίνωσή του όσον αφορά τα μέτρα που προτίθεται να λάβει η Επιτροπή. Και παρά τους φόβους ότι το ψήφισμα είναι βιαστικό, και ίσως όχι επαρκώς μελετημένο ... εξακολουθώ να αισθάνομαι ότι αποτελεί τη φωνή του Ευρωπαϊκού Κοινοβουλίου και ένα μήνυμα προς την κοινωνία, το Συμβούλιο και την Επιτροπή.
<P>
Έχει περάσει πλέον καιρός από το ατύχημα και είναι πολύ σημαντικό το γεγονός ότι τουλάχιστον το Ευρωπαϊκό Κοινοβούλιο κάνει τώρα τη φωνή του να ακουστεί. Νομίζω ότι όπως ανέφεραν και άλλοι εδώ, είναι πραγματικά πολύ σημαντικό να επανεξετασθεί η νομοθεσία που ισχύει σήμερα στην Ευρωπαϊκή Ένωση και η νομοθεσία σχετικά με τα πρότυπα ασφαλείας και ποιότητας. Ουσιαστικά δεν μιλάμε για την ανάσχεση της ανίχνευσης πετρελαίου στο σύνολό της, αλλά απλώς για την παρακολούθηση της κατάστασης και τον προσδιορισμό περαιτέρω μέτρων που πρέπει να ληφθούν για την αποφυγή επανάληψης ατυχήματος και καταστροφής ανάλογης με αυτή στον Κόλπο του Μεξικού.
<P>
Προσωπικά, είμαι πολύ ικανοποιημένη με τις διατάξεις του παρόντος ψηφίσματος για την ευθύνη των τρίτων χωρών. Σε γενικές γραμμές, η Ευρωπαϊκή Επιτροπή και η Ευρωπαϊκή Ένωση πρέπει να ενισχύσουν τον διάλογο με τρίτες χώρες όσον αφορά ορισμένα έργα ενεργειακής υποδομής. Αυτό δεν σημαίνει κατ' ανάγκη μόνο τη Βαλτική Θάλασσα και τις πλατφόρμες άντλησης πετρελαίου ή τον αγωγό αερίου Nord Stream, αλλά και τη Μαύρη Θάλασσα, τη Μεσόγειο, και καταστάσεις σύγκρουσης με τη Βόρεια Αφρική. Πιστεύω ότι είναι πολύ σημαντικό να περιληφθούν τρίτες χώρες στο παρόν ψήφισμα.
<SPEAKER ID="072" NAME="Jolanta Emilia Hibner" AFFILIATION="PPE">
(PL) Κυρία Πρόεδρε, η εμπειρία που αποκομίσαμε από τα γεγονότα των τελευταίων μηνών και οι ανησυχίες μας για την περίπλοκη κατάσταση στην αγορά καυσίμων ως συνέπεια της καταστροφής στον Κόλπο του Μεξικού, πρέπει να μας οδηγήσουν στη λήψη αποτελεσματικών και κατηγορηματικών μέτρων για την προστασία του περιβάλλοντος και, πάνω απ' όλα, την πρόληψη παρόμοιων καταστροφών στο μέλλον. Όλες οι προσπάθειες πρέπει να αποσκοπούν στη βελτίωση της ασφάλειας εξόρυξης αργού πετρελαίου.
<P>
Οι ειδικοί προσπαθούν να μας πείσουν ότι τα ορθά προληπτικά μέτρα σημαίνουν ότι οι εταιρίες πετρελαίου έχουν σχετικά λίγα ατυχήματα - ναι, αυτό είναι αλήθεια. Ωστόσο, το γεγονός ότι αγνοούνται οι διαδικασίες και επιδιώκεται εξοικονόμηση σε βάρος της ασφάλειας σημαίνει ότι καταστροφές παρόμοιες με εκείνη στον Κόλπο του Μεξικού ενδέχεται να συμβούν στο μέλλον και στην Ευρώπη.
<P>
Υπάρχουν σήμερα παγκοσμίως περίπου 1.600 πλατφόρμες γεώτρησης σε λειτουργία, και αυτός ο αριθμός αυξάνεται συνεχώς. Εξακολουθούν να ανοίγονται νέες, ολοένα και μεγαλύτερες και ισχυρότερες πετρελαιοπηγές και πλατφόρμες γεώτρησης. " εξόρυξη φθάνει σε βαθύτερα τμήματα των θαλασσίων λεκανών, σε περιοχές που είναι ολοένα και μακρύτερα από τις ακτές. Ως εκ τούτου, η σημασία των κλασικών πετρελαιοπηγών μειώνεται, ενώ η σημασία των εξεδρών γεώτρησης αυξάνεται. " συζήτηση σχετικά με την ασφάλεια της εξόρυξης είναι αναπόφευκτη, ενώ η σύγκριση των θεωρητικών προτύπων ασφαλείας με εκείνα που πραγματικά εφαρμόζονται μπορεί να αποτελέσει έκπληξη. Είναι απαραίτητο να υπαχθούν οι πετρελαϊκές εταιρείες σε πρόσθετους περιορισμούς και να θεσπιστούν νέοι κανονισμοί που μπορούν να βελτιώσουν την ασφάλεια. Γνωρίζω ότι ορισμένες χώρες έχουν αρχίσει ήδη επιθεώρηση των εξεδρών γεώτρησης με δική τους πρωτοβουλία. Οι πρώτες έρευνες έχουν ήδη αποκαλύψει ορισμένες παραβιάσεις των κανόνων ασφαλείας. Προέκυψε ότι πολλές πλατφόρμες στη Βόρεια Θάλασσα λειτουργούν κατά παράβαση βασικών αρχών ασφαλείας.
<P>
Νομίζω ότι πρέπει να αναληφθεί αμέσως προληπτική δράση ώστε να υπαχθούν οι εξέδρες γεώτρησης και όλοι οι χώροι όπου εξορύσσονται φυσικοί πόροι από τον βυθό της θάλασσας σε κατάλληλες ρυθμίσεις και εποπτεία. Είναι απαραίτητο να εισαχθούν νέα πρότυπα ασφαλείας και αρχές που θα πρέπει να τηρούνται από όλα τα ενδιαφερόμενα μέρη που συμμετέχουν και είναι συνυπεύθυνα για την εξόρυξη αργού πετρελαίου. " κατοχή έγκυρης πιστοποίησης αποτελεί βασική προϋπόθεση.
<SPEAKER ID="073" NAME="Gaston Franco" AFFILIATION="PPE">
(FR) Κυρία Πρόεδρε, κυρίες και κύριοι, η Ευρώπη πολύ σωστά αναρωτιέται εάν μια πετρελαϊκή καταστροφή όπως αυτή που συνέβη στον Κόλπο του Μεξικού θα μπορούσε να συμβεί στα ύδατά μας.
<P>
Από την εποχή που πολλές φορές στο παρελθόν οι πετρελαιοκηλίδες κατέστρεψαν τις ακτές μας και άφησαν μια μόνιμη εντύπωση χαραγμένη στο μυαλό μας, πολύ σωστά πιστεύουμε ότι η διατήρηση και προστασία των θαλάσσιων οικοσυστημάτων, της βιοποικιλότητας των ζώων και των οικονομικών τομέων της αλιείας και του τουρισμού αποτελούν θέματα υψίστης σημασίας. Ωστόσο, πρέπει να διατηρήσουμε την ψυχραιμία μας και να αντισταθούμε στην υιοθέτηση της ακραίας θέσης που θα συνιστούσε η θέσπιση μορατόριουμ σε όλες τις περαιτέρω γεωτρήσεις για την εξόρυξη πετρελαίου ανοικτής θάλασσας στην Ευρώπη.
<P>
Πρώτον, διότι έχουμε πολύ αυστηρά πρότυπα ασφαλείας για την εκμετάλλευση και ανίχνευση στην Ευρώπη. Επιπλέον, οι εθνικές ρυθμιστικές αρχές και οι πετρελαϊκές εταιρείες της Ευρώπης έχουν αναλάβει οι ίδιες την υποχρέωση να τροποποιήσουν τους κανόνες και τις διαδικασίες εκμετάλλευσης και ασφαλείας, εφόσον το απαιτήσει το αποτέλεσμα της αμερικανικής έρευνας για την καταστροφή.
<P>
Δεύτερον, λαμβανομένης υπόψη της απαίτησής μας για ενεργειακή ανεξαρτησία, θα ήταν εξαιρετικά επικίνδυνο, από γεωστρατηγική άποψη, να εγκαταλείψουμε τις εργασίες γεώτρησης στη Βόρεια Θάλασσα. Τέλος, θέτουμε σε κίνδυνο το μέλλον της βιομηχανίας πετρελαίου μας εάν κλείσουμε τις δραστηριότητες ανίχνευσης και εξόρυξής του. Πώς θα μπορούσαμε να αιτιολογήσουμε την επακόλουθη επίπτωση στην αύξηση της απασχόλησης σε μια περίοδο κρίσης;
<SPEAKER ID="074" NAME="Seán Kelly" AFFILIATION="PPE">
(EN) Κυρία Πρόεδρε, νομίζω ότι όλοι μείναμε κατάπληκτοι από την καθημερινή διαρροή που λάμβανε χώρα στον Κόλπο του Μεξικού και την περιβαλλοντική ζημία που προκλήθηκε ως αποτέλεσμά της. Πολύ σωστά λοιπόν, ως αποτέλεσμα αυτού, συζητούμε το θέμα εδώ για την εξεύρεση τρόπων προκειμένου να διασφαλιστεί ότι δεν θα συμβεί ξανά.
<P>
Νομίζω ότι μερικές παρατηρήσεις έρχονται αμέσως στο μυαλό μας. Υπ' αριθμόν ένα είναι ότι τα πρότυπα ασφαλείας και προστασίας που έχουμε πρέπει να εφαρμόζονται αυστηρά, έτσι ώστε τα ατυχήματα να προλαμβάνονται και όχι να πρέπει να αντιμετωπίζονται, σίγουρα δε υπάρχουν καλά πρότυπα από τη στιγμή που πρέπει να εφαρμόζονται παντού.
<P>
Δεύτερον, συμφωνώ απόλυτα με τον κ. Επίτροπο, ο οποίος ανέφερε ότι πρέπει να μεταφέρουμε τα πρότυπα ασφαλείας μας σε ολόκληρο τον κόσμο, διότι αν συμβεί κάτι στον Κόλπο του Μεξικού ή οπουδήποτε αλλού, δεν είμαστε απρόσβλητοι από τις επιπτώσεις του. Δεν μπορείτε να υψώσετε ένα σιδηρούν παραπέτασμα γύρω από τα ύδατα της Ευρώπης και να δηλώσετε ότι τίποτε δεν πρόκειται να συμβεί εάν τηρούμε υψηλά πρότυπα οι ίδιοι, συνεπώς υπάρχει μεγάλη ανάγκη για παγκόσμια συμφωνία επ' αυτού. Επίσης, χρειαζόμαστε ταμείο διαχείρισης καταστροφών. Υπήρξε τέτοια αναφορά και την επικροτώ.
<P>
Κάποιοι μίλησαν για μορατόριουμ και σίγουρα, κατά την παρούσα χρονική στιγμή, δεν μου φαίνεται να είναι εφικτή εναλλακτική λύση, γιατί εάν το κάναμε αυτό, υπάρχει σοβαρός κίνδυνος να καταλήξουμε σαν τον πλούσιο που αποφασίζει να χαρίσει όλα τα χρήματά του και στο τέλος αναγκάζεται να επαιτεί από εκείνους στους οποίους έδωσε τα χρήματά του. Θα βρισκόμασταν στην ίδια θέση, ενώ άλλες χώρες θα εξακολουθούσαν να διερευνούν όπως κάνουν και τώρα, χωρίς να χρησιμοποιούν τα αυστηρά πρότυπα που εμείς θα εφαρμόζαμε.
<SPEAKER ID="075" NAME="Maria Da Graça Carvalho" AFFILIATION="PPE">
(PT) Κυρία Πρόεδρε, κύριε Επίτροπε, μετά την οικολογική καταστροφή που σημειώθηκε στον Κόλπο του Μεξικού, είναι σημαντικό για την ΕΕ να διασφαλίσει ότι οι ακτές της προστατεύονται μέσω της ικανότητάς της για την πρόληψη και την αντιμετώπιση αυτού του είδους προβλήματος. Ο Ευρωπαϊκός Οργανισμός για την Ασφάλεια στη Θάλασσα (EMSA), που εδρεύει στη Λισαβόνα, παρέχει βοήθεια και τεχνική υποστήριξη στον τομέα της ασφάλειας και της θαλάσσιας προστασίας από τη ρύπανση που προκαλείται από πλοία.
<P>
Τον Ιούνιο του τρέχοντος έτους κατέθεσα γραπτή πρόταση προς τους Επιτρόπους κ. Oettinger, κ. Kallas και κ. Georgieva για την επέκταση των αρμοδιοτήτων του EMSA, ούτως ώστε να δημιουργηθούν μηχανισμοί για την εποπτεία της ασφάλειας στις ευρωπαϊκές πλατφόρμες άντλησης πετρελαίου και την πρόληψη των περιβαλλοντικών καταστροφών. " πρόταση αυτή προσφέρει οικονομίες κλίμακας από άποψης οικονομικών, ανθρώπινων και τεχνικών πόρων. Χαιρετίζω την απάντηση των Επιτρόπων, οι οποίοι αποδείχθηκαν πρόθυμοι να εξετάσουν το ενδεχόμενο αναθεώρησης του κανονισμού για τον EMSA ώστε να επεκταθούν οι αρμοδιότητές του.
<P>
Καλώ την Επιτροπή για μία ακόμη φορά να αναλύσει το ζήτημα αυτό και να επεκτείνει τις αρμοδιότητες του οργανισμού που εδρεύει στη Λισαβόνα προκειμένου να διασφαλιστεί η αποτελεσματική προστασία των ακτών της Ευρώπης.
<SPEAKER ID="076" NAME="Diana Wallis" AFFILIATION="ALDE">
(EN) Κυρία Πρόεδρε, καταστροφές σαν αυτή πρέπει να μας κάνουν να σκεφτούμε. Εμένα με κάνουν να σκεφτώ την Αρκτική, περιοχή όπου η ΕΕ δεν έχει άμεση αρμοδιότητα, έχει όμως μεγάλη επιρροή.
<P>
Κύριε Επίτροπε, πολύ σωστά αναφέρατε ότι οι εταιρείες της ΕΕ που λειτουργούν εκτός της ΕΕ πρέπει να εξαγάγουν τα πρότυπα της ΕΕ. Ελπίζω ότι αυτό θα συμβεί σε σχέση με την περιοχή της Αρκτικής. Είναι πολύ πιο δύσκολη και εχθρική από τη Βόρεια Θάλασσα, και για εμένα αποτελεί αίνιγμα. Εμείς, ως Ευρώπη, τασσόμαστε υπέρ της εγκατάλειψης της οικονομίας που βασίζεται στο πετρέλαιο και υποστηρίζουμε τις ανανεώσιμες πηγές ενέργειας. Ωστόσο, έμμεσα ενθαρρύνουμε την εκμετάλλευση πετρελαίου στο πιο ευάλωτο και ευαίσθητο μέρος του πλανήτη μας, όπου οι συνέπειες θα μπορούσαν να είναι τρομακτικές. Ίσως πρέπει να σκεφτούμε πολύ προσεκτικά σχετικά με το τι συμβαίνει στην Αρκτική.
<SPEAKER ID="078" NAME="Κρίτων Αρσένης" AFFILIATION="S&amp;D">
Κυρία Πρόεδρε, αγαπητοί συνάδελφοι, διαφωνώ με τις φωνές, που ακούσθηκαν σε αυτήν την αίθουσα, αναφερόμενες στον προστατευτισμό των εταιρειών. Αυτή τη στιγμή η Κίνα δίνει έναν αγώνα δρόμου, παίρνοντας μέτρα, κάνοντας τις απαραίτητες ρυθμίσεις, ετοιμάζοντας πενταετή σχέδια για το πώς ακριβώς θα αλλάξει τη βιομηχανία της, κλείνοντας τις ρυπογόνες βιομηχανίες, και αυτό γιατί μας ανταγωνίζεται για μια τεράστια αγορά, αυτή της καθαρής ενέργειας, ύψους 13 δισεκατομμυρίων δολαρίων. Είναι μία πρόκληση στην οποία πρέπει να απαντήσουμε όχι με προστατευτισμό, αλλά με θαρραλέα μέτρα.
<P>
Κύριε Επίτροπε, ναι, να προχωρήσετε στο μορατόριουμ, το οποίο δεν θα είναι προσωρινό αλλά μόνιμο, και θα είναι μία καινούργια κίνηση προς την καθαρή ενέργεια. Επίσης, κύριε Επίτροπε, χρειάζεται να εξετάσουμε την περιβαλλοντική ευθύνη, στην οποία αναφέρθηκαν και άλλοι συνάδελφοι, και η οποία θα πρέπει να συμπεριλαμβάνει όλη την αποκλειστική οικονομική ζώνη, γιατί σε αυτή τη ζώνη δραστηριοποιούνται οι εταιρείες.
<SPEAKER ID="079" NAME="João Ferreira" AFFILIATION="GUE/NGL">
(PT) Πρέπει να αντλήσουμε διδάγματα από την πετρελαιοκηλίδα στον Κόλπο του Μεξικού και τη συνακόλουθη περιβαλλοντική καταστροφή. Τα διδάγματα αυτά σίγουρα θα περιλαμβάνουν πιο απαιτητική, πιο αυστηρή και πιο τακτική παρακολούθηση των συνθηκών ασφαλείας στις ανάλογες υποδομές στην Ευρώπη, πρέπει όμως να προχωρήσει πολύ περισσότερο από αυτό. Σημαίνει συναγερμός και δεν μπορούμε να τον αγνοήσουμε. Τα όρια των αποθεμάτων πετρελαίου παγκοσμίως είναι επαρκώς γνωστά σήμερα. Υπάρχουν πολλά πράγματα πέρα από την ενέργεια για τα οποία η ανθρωπότητα εξαρτάται σε μεγάλο -σε πολύ μεγάλο βαθμό- από τα αποθέματα αυτά. Πρέπει, επομένως, να γίνεται πολύ σοφή διαχείριση των εν λόγω αποθεμάτων, γεγονός που σημαίνει, πάνω απ' όλα, ότι πρέπει να χρησιμοποιούνται με πολλή φειδώ.
<P>
Επιστήσαμε ήδη την προσοχή του Σώματος στη σημασία ενός σχεδίου που θα στοχεύει στη διαχείριση των πόρων αυτών σωστά και δίκαια, στον μετριασμό της αυξανόμενης σπανιότητάς τους και στη στροφή προς άλλες πηγές πρωτογενούς ενέργειας με ελεγχόμενο τρόπο. Αναφέρομαι στο πρωτόκολλο εξάντλησης πετρελαίου το οποίο προτάθηκε στην Ουψάλα το 2002 και στη Λισαβόνα το 2005 από σώμα ειδικών στη μέγιστη ικανότητα παραγωγής πετρελαίου.
<SPEAKER ID="080" NAME="Andreas Mölzer" AFFILIATION="NI">
(DE) Κυρία Πρόεδρε, εάν διδαχθήκαμε κάτι από την πετρελαϊκή κρίση, είναι ότι σε περιόδους υψηλών τιμών πετρελαίου, καθίσταται κερδοφόρα η ανάπτυξη ελάχιστα προσβάσιμων κοιτασμάτων πετρελαίου και η εξόρυξή του υπό τις πλέον δυσμενείς συνθήκες, όπως από όλο και μεγαλύτερα βάθη. Υποθέτοντας ότι οι εμπειρογνώμονες έχουν δίκιο όταν προβλέπουν τεράστιες αυξήσεις στην τιμή του πετρελαίου, πρέπει να υποθέσουμε ότι ακόμη πιο επικίνδυνη ανίχνευση πετρελαίου θα λάβει χώρα στο εγγύς μέλλον.
<P>
Παρά το γεγονός ότι, σύμφωνα με διεθνείς συμφωνίες, θα ήταν σκόπιμο να ενταθούν οι προφυλάξεις ασφαλείας για την άντληση πετρελαίου από βάθη μεγαλύτερα των 200 μέτρων μετά την καταστροφή στον Κόλπο του Μεξικού, οι χώρες που βρέχονται από τον Βορειοανατολικό Ατλαντικό, όπως γνωρίζουμε, δεν κατάφεραν να καταλήξουν σε συμφωνία. Τα βάθη όπου δραστηριοποιούνται στην υπό εξέταση περιοχή και οι κίνδυνοι είναι απολύτως συγκρίσιμοι με τους αντίστοιχους του Κόλπου του Μεξικού. " βελτίωση των προτύπων ασφαλείας και η κατοχύρωση της οικονομικής ευθύνης αποτελούν θέματα που πρέπει να αντιμετωπιστούν - πολύ περισσότερο δεδομένου ότι η Επιτροπή σχεδιάζει προφανώς δίκτυο αγωγών CO2 και θέλει να πουλήσει τα δικαιώματα εκπομπών των σταθμών παραγωγής ηλεκτρικής ενέργειας της Ευρώπης στη βιομηχανία πετρελαίου στη Βόρεια Θάλασσα. Δεν έχουμε ακόμα ασχοληθεί με τον τρόπο διάθεσης των πυρηνικών αποβλήτων -έστω και αν η τεχνολογία αυτή χρησιμοποιείται εδώ και δεκαετίες- και τώρα, ξαφνικά, πρόκειται να απορριφθούν επικίνδυνα αέρια του θερμοκηπίου στη Βόρεια Θάλασσα. Συνεπώς, κατά τη γνώμη μου, είναι πλέον καιρός να σκεφτούμε τις διατάξεις ασφαλείας.
<SPEAKER ID="081" NAME="Κυριάκος Μαυρονικόλας" AFFILIATION="S&amp;D">
Κύριε Πρόεδρε, η γενικότερη αντίληψη είναι ότι τέτοιου είδους ατυχήματα, όπως το τελευταίο, αλλά και μία σειρά προηγούμενων παρόμοιων ατυχημάτων, ωθούν, και ιδίως τον εισηγητή τον οποίον συγχαίρω, στην ανάγκη να υπάρξουν κάποιες προβλέψεις σε σχέση με την πορεία όλων αυτών των εξορύξεων που πραγματοποιούνται αυτή την περίοδο καθώς και των προηγουμένων.
<P>
Είναι γεγονός ότι ο βαθμός ελέγχου αυτών των εγκαταστάσεων είναι ιδιαίτερα σημαντικός παράγοντας και πρέπει ως εκ τούτου να αυξηθεί και να πραγματοποιείται σε συντομότερα χρονικά διαστήματα, όπως, επίσης, είναι γεγονός ότι πρέπει να καταλογισθούν οι ευθύνες, και μάλιστα να μπορούν να καταλογίζονται αποκλειστικά. Αυτό θα οδηγήσει αναπόφευκτα στην αλλαγή του ασφαλιστικού δικαίου, και κατά συνέπεια θα οδηγήσει επίσης αναπόφευκτα τις εταιρείες αυτές στο να ασφαλισθούν έναντι όλων των ζημιογόνων γεγονότων που μπορούν να ακολουθήσουν ένα τέτοιο περιστατικό.
<SPEAKER ID="082" NAME="Sonia Alfano" AFFILIATION="ALDE">
(IT) Κυρία Πρόεδρε, η καταστροφή του Απριλίου του 2010 είναι μία από τις σοβαρότερες οικολογικές καταστροφές που έχει συμβεί ποτέ στον κόσμο. Αν το ίδιο συνέβαινε σε μια κλειστή θάλασσα όπως η Μεσόγειος, η ζωή δεκάδων εκατομμυρίων ευρωπαίων και μη ευρωπαίων πολιτών θα κινδύνευε ανεπιστρεπτί.
<P>
Ωστόσο, στην Ιταλία -σύμφωνα με τη διαμαρτυρία της Lega Ambiente σε σχέση με μία κακοσχεδιασμένη ενεργειακή πολιτική- διαπιστώνουμε απρόσμενη αύξηση των αιτήσεων έρευνας και των χορηγήσεων αδειών από το Υπουργείο για τον εντοπισμό και την εξόρυξη πετρελαϊκών πόρων που θα επαρκούσαν για την κάλυψη της απαιτούμενης ενέργειας στην Ιταλία για λίγο περισσότερο από ένα έτος. Είναι προφανές ότι η θυσία δεν αξίζει τον κόπο. Το όλο θέμα επιδεινώνεται από την ανησυχία για το γεγονός ότι η BP ανακοίνωσε συμφωνία με τη Λιβύη για υπεράκτια εξόρυξη σε απόσταση μικρότερη των 500 χιλιομέτρων νότια της Σικελίας.
<P>
Ελπίζω ότι η Επιτροπή δεσμεύεται, μέσω αυτού του επικείμενου πλέον μέτρου, να υπερασπιστεί τη ζωή στη Μεσόγειο ενάντια στις επιθέσεις των πολυεθνικών και των κυβερνήσεων που είναι συνένοχες και λίγο νοιάζονται για τη συλλογική ευημερία μας.
<SPEAKER ID="083" NAME="Andrew Henry William Brons" AFFILIATION="NI">
(EN) Κυρία Πρόεδρε, το ψήφισμα εγκύπτει σε ένα πρόβλημα, το πρόβλημα των κινδύνων από τις γεωτρήσεις ανοικτής θάλασσας, ανεξαρτήτως του σχετικού προβλήματος της εξάντλησης του εύκολα προσβάσιμου πετρελαίου.
<P>
Ενδέχεται να έχουμε ήδη υπερβεί το όριο της χρήσης του ημίσεως και πλέον του παγκόσμιου εφοδιασμού. Όσοι προτίθενται να σταματήσουν ή να αναστείλουν τις γεωτρήσεις ανοικτής θάλασσας πρέπει να εξηγήσουν πώς θα μπορούσε να βρεθεί ένα υψηλής ενεργειακής πυκνότητας υποκατάστατο του πετρελαίου. Ή θα προτιμούσαν μήπως οι μελλοντικές γενεές να επιστρέψουν στη μη βιομηχανική κοινωνία;
<P>
Δεν υπάρχει σύγκριση μεταξύ των κινδύνων γεώτρησης στα ρηχά νερά της ευρωπαϊκής υφαλοκρηπίδας και στα ύδατα στον Κόλπο του Μεξικού. Όσοι πρότειναν το εν λόγω ψήφισμα ορθώς έχουν μείνει εμβρόντητοι από το περιβαλλοντικό και άλλο κόστος της τραγωδίας της BP στον Κόλπο. Ωστόσο, πρέπει επίσης να γνωρίζουν το κόστος ενός μορατόριουμ στις γεωτρήσεις ανοικτής θάλασσας.
<SPEAKER ID="084" NAME="Angelika Werthmann" AFFILIATION="NI">
(DE) Κυρία Πρόεδρε, δυστυχώς, κανείς από εμάς δεν μπορεί να αποτρέψει το ατύχημα της Deepwater Horizon εφόσον έχει ήδη συμβεί. Πρέπει να λάβουμε ως εκ τούτου κάθε αναγκαίο μέτρο ώστε να διασφαλιστεί ότι τέτοια περιβαλλοντική καταστροφή δεν θα συμβεί ποτέ στα κοινοτικά ύδατα. Πιστεύω ότι για να γίνει αυτό, τρία πράγματα είναι απολύτως απαραίτητα. Πρώτον, πρέπει να γίνει όσο το δυνατόν ορθότερη πρόβλεψη· με άλλα λόγια, πρέπει να αποτιμήσουμε όλους τους κινδύνους της υπεράκτιας εξόρυξης. Δεύτερον, πρέπει να διασφαλιστεί το υψηλότερο επίπεδο ασφαλείας και να δημιουργηθούν δεσμευτικές ελάχιστες κοινοτικές διατάξεις ασφαλείας. Τρίτον, πρέπει να κατοχυρωθούν τα υψηλότερα πρότυπα προστασίας του περιβάλλοντος.
<P>
Πιστεύω ότι είναι υψίστης σημασίας να διερευνήσουμε την ικανότητά μας αντίδρασης σε ατυχήματα και να δημιουργήσουμε κοινό ευρωπαϊκό και, ελπίζω, παγκόσμιο σύστημα για την αποφυγή τέτοιων περιβαλλοντικών καταστροφών.
<SPEAKER ID="085" NAME="Günther Oettinger" LANGUAGE="DE">
Κυρία Πρόεδρε, αξιότιμοι βουλευτές, κύριε εκπρόσωπε της Προεδρίας του Συμβουλίου, θα ήθελα να εκφράσω τις ευχαριστίες μου για τις υπεύθυνες, τεκμηριωμένες και πολυάριθμες απόψεις σας σχετικά με τις επιπτώσεις και τα μέτρα που πρέπει να ληφθούν. Αυτό ισχύει και για τις πολλές κοινοβουλευτικές σας ερωτήσεις τις τελευταίες εβδομάδες, στις οποίες έπρεπε να απαντήσουμε, καθώς και για τη σημερινή συζήτηση, την οποία παρακολουθήσαμε προσεκτικά και θα αξιολογήσουμε και θα λάβουμε υπόψη στην ανακοίνωσή μας που θα ακολουθήσει εντός των επόμενων δύο εβδομάδων.
<P>
Συμφωνώ με πολλές από τις προτάσεις που έγιναν και προσθέτω την υποστήριξή μου προς αυτές. Για παράδειγμα, διεξάγουμε εντατικό διάλογο με την BP προκειμένου να διασφαλιστεί -και υπάρχουν πολλές πιθανότητες να γίνει αυτό- ότι η BP όχι μόνο θα αποδεχτεί τα υψηλότερα δυνατά πρότυπα ασφαλείας, υψηλότερα από τα σημερινά στα ευρωπαϊκά ύδατα, αλλά και ότι θα εξαγάγει τα πρότυπα αυτά, για να το θέσω έτσι. " BP θα προετοιμαστεί ώστε να εφαρμόσει τα ίδια πρότυπα σε παρόμοιες γεωτρήσεις και εξέδρες στα ανοικτά των ακτών της Λιβύης, όπως στη Βόρεια Θάλασσα, παρά το γεγονός ότι, σύμφωνα με το λιβυκό δίκαιο, αυτό μπορεί να μην είναι απαραίτητο προκειμένου να λάβει άδεια και ενδέχεται να μην προβλέπεται στη νομοθεσία.
<P>
Στη συνέχεια, πρέπει να αντιμετωπίσουμε το πρόβλημα τού πού θέλουμε μόνο να υποβάλουμε προτάσεις για πρότυπα που πρέπει να τηρούνται από το εθνικό δίκαιο και πού θέλουμε να δημιουργήσουμε ευρωπαϊκό δίκαιο. Αυτό θα είναι περισσότερο περιορισμένο στην περίπτωση των δεξαμενών πετρελαίου από ό,τι στην περίπτωση της κινητής μεταφοράς, προς το παρόν όμως δεν υπάρχει καθόλου όσον αφορά τις σταθερές εξέδρες. Ορισμένοι ζήτησαν να εγκαταλείψουμε το πετρέλαιο και να μεταβούμε στις ανανεώσιμες πηγές ενέργειας. Το υποστηρίζουμε και εμείς. Ας μην τρέφουμε αυταπάτες, όμως. " ευρωπαϊκή οικονομία και κοινωνία θα εξακολουθήσει να απαιτεί μεγάλες ποσότητες πετρελαίου για τις μεταφορές για τα επόμενα 20 με 30 έτη τουλάχιστον. Δεν υπάρχει καμία προοπτική το αεροσκάφος που θα σας μεταφέρει από τις Βρυξέλλες πίσω στην πατρίδα σας -στη Μαδρίτη, τη Λισαβόνα, τη Σόφια, τη Ρίγα ή το Μόναχο- να το καταφέρει χωρίς πετρέλαιο τα επόμενα 20 με 30 έτη.
<P>
Ως μέλη μιας κοινότητας σε κίνηση, που κάνουμε πτήσεις, όλοι χρειαζόμαστε το πετρέλαιο αν δεν θέλουμε η Ευρώπη να ακινητοποιηθεί. Το ίδιο ισχύει και για τα πούλμαν και λεωφορεία μεγάλων αποστάσεων· το ίδιο ισχύει και για μεταφορές με βαρέα οχήματα· και, παρά την ανάπτυξη των ηλεκτρικών αυτοκινήτων, θα εξακολουθεί να ισχύει και για τα ιδιωτικά μεταφορικά μέσα, για τα αυτοκίνητα, για πολύ καιρό ακόμα. Προς το παρόν, υπάρχουν λίγο πάνω από 200 εκατομμύρια αυτοκίνητα ταξινομημένα στις χώρες της Ευρωπαϊκής Ένωσης. Εάν η Πολωνία και τα νέα κράτη μέλη επιτύχουν την ίδια πυκνότητα που υπάρχει σήμερα στη Γαλλία και τη Γερμανία, τότε σε 15 έτη θα υπάρχουν 300 εκατομμύρια αυτοκίνητα. Ενώ μπορεί να είναι ενεργειακά αποδοτικά, η συντριπτική πλειονότητα αυτών αναμφισβήτητα θα λειτουργεί με πετρέλαιο. Με άλλα λόγια, η απομάκρυνση από το πετρέλαιο και η μετάβαση προς τις ανανεώσιμες πηγές ενέργειας είναι μια μακροπρόθεσμη πολιτική, όμως τα επόμενα 10 έως 30 έτη η ζήτηση για πετρέλαιο στην Ευρώπη δεν θα μειωθεί. Δεδομένης της ανάγκης να καλυφθεί η διαφορά ως προς την πυκνότητα των οχημάτων σε ορισμένα κράτη, θα τείνει, αντίθετα, να αυξηθεί ελαφρά - όσο αποτελεσματικά και αν τα κάνουμε. Αυτό ισχύει ακόμη περισσότερο σε παγκόσμιο επίπεδο.
<P>
Αυτός είναι ο λόγος για τον οποίο χρειαζόμαστε το υψηλότερο δυνατό επίπεδο ασφαλείας: για την απαιτούμενη εξόρυξη πετρελαίου για την οικονομία και την κοινωνία μας, όπως προανέφερα.
<P>
Θα επανέλθουμε σε εσάς ως προς αυτό και βασίζομαι στην υποστήριξή σας. Θα ήθελα επίσης να ευχαριστήσω τα κράτη μέλη, τα οποία υπήρξαν πολύ εποικοδομητικά στον τομέα αυτόν. Παρ' όλα αυτά, θα ήθελα να σας καλέσω να επηρεάσετε τις εθνικές κυβερνήσεις σας με το ίδιο σθένος που επιδείξατε εδώ σήμερα, ούτως ώστε το Συμβούλιο να μπορέσει και αυτό να προετοιμαστεί για την έγκριση ανάλογης νομοθεσίας για υψηλότερα πρότυπα, είτε ομόφωνα είτε με σαφή πλειοψηφία. Δεν είμαι ακόμη πεπεισμένος ότι είναι σήμερα όλα τα κράτη μέλη έτοιμα ώστε να εγκριθούν ευρωπαϊκές προδιαγραφές από εσάς και το Συμβούλιο κατόπιν προτάσεων της Επιτροπής.
<SPEAKER ID="086" NAME="Olivier Chastel" LANGUAGE="FR">
Κυρία Πρόεδρε, θα ήθελα και εγώ, με τη σειρά μου, να σας ευχαριστήσω για αυτήν την ενδιαφέρουσα συζήτηση. Πράγματι, οι παρεμβάσεις κατά καιρούς αποκάλυψαν πολύ διαφορετικές απόψεις. Άκουσα, κατά περιόδους, εκ διαμέτρου αντίθετες απόψεις, από την ίδια πολιτική ομάδα. Αυτό είναι ιδιαίτερα διδακτικό.
<P>
Θα ήθελα να κάνω τρεις παρατηρήσεις. Πρώτον, χρειαζόμαστε περισσότερη νομοθεσία για τη βελτίωση της ασφάλειας της υπεράκτιας βιομηχανίας; Όπως ανέφερα στην ομιλία μου, η εκτίμηση που πραγματοποιήθηκε μέχρι σήμερα καταδεικνύει ότι ήδη ισχύουν αυστηρά μέτρα - η παρατήρηση αυτή έχει γίνει. " Επιτροπή, η οποία θα ήθελα να σας υπενθυμίσω ότι έχει το μονοπώλιο στην έναρξη εφαρμογής δράσεων, ολοκληρώνει επί του παρόντος την εκτίμησή της, αλλά έχει ήδη σημειωθεί ότι για να καταστεί ασφαλέστερη μια βιομηχανία πρέπει πρώτα να υπάρξει καλύτερη παρακολούθηση και καλύτερη εφαρμογή του υφιστάμενου κανονιστικού πλαισίου. Θα δούμε λοιπόν τι προτίθεται να μας προτείνει σε αυτόν τον τομέα.
<P>
Επιπλέον, όπως έχω ήδη αναφέρει μία φορά σήμερα, η Επιτροπή εξετάζει την ικανότητα της ΕΕ στην αντιμετώπιση καταστροφών με σκοπό τη βελτίωση της ασφάλειας της υπεράκτιας βιομηχανίας, η οποία αποτελεί σημαντικό παράγοντα στον εν λόγω τομέα. Εν αναμονή των νομοθετικών προτάσεων, θα ήθελα να επισημάνω ότι, σε αντίθεση με ό,τι ανέφεραν ορισμένοι βουλευτές σήμερα, το θέμα αυτό εξακολουθεί σαφώς να απασχολεί το Συμβούλιο. Κατά τις άτυπες συναντήσεις των Υπουργών Ενέργειας στις 6 και 7 Σεπτεμβρίου, η Προεδρία ζήτησε τη διενέργεια, ανακοίνωση και συζήτηση των πρώτων εκτιμήσεων.
<P>
" δεύτερη παρατήρηση: μπορεί να δικαιολογηθεί το μορατόριουμ; Σαφώς, είναι δύσκολο να δοθεί απάντηση στο ερώτημα αυτό άμεσα. Σε κάθε περίπτωση, θεωρούμε ότι η πρώτη προϋπόθεση για οποιοδήποτε νομοθέτημα είναι η ουσιαστική εφαρμογή του. Σημειώνουμε επίσης ότι η βιομηχανία δεν φαίνεται να περιμένει την καθιέρωση αυτού του μελλοντικού κανονιστικού πλαισίου· η ίδια η βιομηχανία επανεξετάζει διάφορα μέτρα που συνδέονται με την ασφάλεια σε προληπτικό και επιχειρησιακό στάδιο.
<P>
Τέλος, πρέπει να γίνει κατανοητό ότι η υλική κατάσταση στην Ευρώπη είναι εντελώς διαφορετική, δεδομένου ότι οι περισσότερες από τις γεωτρήσεις στον Κόλπο του Μεξικού λαμβάνουν χώρα σε βάθος 1.500 μέτρων, κάτι το οποίο καθιστά δύσκολο το να σταματήσει η λειτουργία στην περίπτωση καταστροφής όπως αυτή που συνέβη. Οι περισσότερες γεωτρήσεις στην Ευρώπη λαμβάνουν χώρα σε βάθος που δεν υπερβαίνει τα 200 μέτρα, γεγονός το οποίο επιτρέπει πολύ περισσότερο πεδίο δράσης ή, εν πάση περιπτώσει, καθιστά την ανάληψη δράσης ευχερέστερη.
<P>
Τέλος, κυρία Πρόεδρε -και ο κ. Επίτροπος μόλις αναφέρθηκε σε αυτό- θα επιταχύνει το συγκεκριμένο ατύχημα την πολιτική της ΕΕ για την ενέργεια και τις ανανεώσιμες πηγές ενέργειας; " πολιτική αυτή είναι, φυσικά, ήδη φιλόδοξη, θα συνεχίσουμε όμως να στοχεύουμε όλο και υψηλότερα. " πολιτική σίγουρα θα μας βοηθήσει να μειώσουμε την εξάρτησή μας από το πετρέλαιο και, γενικά, τη μετάβαση σε μια κοινωνία χαμηλών εκπομπών άνθρακα. Όπως μόλις δήλωσε ο κ. Επίτροπος, ωστόσο, δεν μπορούμε να κουνήσουμε απλώς ένα μαγικό ραβδί και να απαλλαγούμε από το πετρέλαιο μέσα στα επόμενα 10 έτη. Είμαι βέβαιος ότι η ενεργειακή στρατηγική 2011-2020, η οποία αναμένεται να εγκριθεί στις αρχές του επόμενου έτους, θα επιταχύνει την εν λόγω μετάβαση προς μια οικονομία χωρίς πετρέλαιο.
<SPEAKER ID="087" NAME="Πρόεδρος">
Έλαβα μία πρόταση ψηφίσματος που έχει κατατεθεί για την περάτωση αυτής της συζήτησης, σύμφωνα με το άρθρο 115, παράγραφος 5, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη 7 Οκτωβρίου 2010.
<P>
Γραπτές δηλώσεις (άρθρο 149 του Κανονισμού)
<SPEAKER ID="995" NAME="Cristian Silviu Buşoi" LANGUAGE="RO">
Χάρη στο μη νομοθετικό ψήφισμα που εγκρίθηκε με μεγάλη πλειοψηφία, το Ευρωπαϊκό Κοινοβούλιο απέστειλε σαφέστατο μήνυμα τόσο προς την Επιτροπή όσο και προς τις εταιρείες πετρελαίου, ειδικά σε αυτές, ώστε να λάβουν τα αναγκαία μέτρα για την εξάλειψη των σημερινών ελλείψεων στα πρότυπα ασφαλείας και την ευθύνη στον τομέα της εξόρυξης πετρελαίου. Οι άδειες γεωτρήσεων ανοικτής θάλασσας πρέπει να ελέγχονται αυστηρά. Απαιτούνται πρόσθετα μέτρα για την πρόληψη πετρελαιοκηλίδων, πραγματικών περιβαλλοντικών καταστροφών που η Ευρωπαϊκή Ένωση δεν είναι δυνατόν να ανεχθεί.
<P>
Δεδομένης της εντεινόμενης δυσκολίας στην εξεύρεση πετρελαίου και της αύξησης των δυνητικά επικίνδυνων δραστηριοτήτων παραγωγής πετρελαίου σε μεγάλα θαλάσσια βάθη, πρέπει να δοθεί γενική προσοχή στα μέτρα που πρέπει να ληφθούν στο μέλλον. Οι προσπάθειες προώθησης της προστασίας του περιβάλλοντος πρέπει να συνεχιστούν με σταθερό ρυθμό και η Ευρωπαϊκή Ένωση πρέπει να εκπληρώσει τον ρόλο της όσον αφορά την προστασία των πολιτών και της φύσης, με την οποία πρέπει όλοι να συνυπάρξουμε σε αρμονία, ρυθμίζοντας τις δραστηριότητες εξόρυξης πετρελαίου. Όλες οι διαρροές πετρελαίου που έχουν συμβεί, ακόμα και στο παρελθόν, έχουν καταστροφικές επιπτώσεις στο περιβάλλον, προκαλώντας εξίσου ζημίες στην αλιεία ή τον τουρισμό. Κατά συνέπεια, η ευρωπαϊκή περιβαλλοντική νομοθεσία για την ευθύνη πρέπει να περιλαμβάνει επίσης τη ζημία που προκαλείται στα θαλάσσια ύδατα.
<SPEAKER ID="088" NAME="Ioan Enciu" LANGUAGE="RO">
Επικροτώ την άποψη που διατύπωσε ο συνάδελφός μου, κ. Jo Leinen. " Ευρώπη πρέπει να λάβει θέση σε μία από τις μεγαλύτερες καταστροφές του αιώνα. Το επεισόδιο στην πλατφόρμα πετρελαίου Deepwater Horizon στον Κόλπο του Μεξικού και ο τεράστιος όγκος πετρελαίου που διέρρευσε στον Ατλαντικό Ωκεανό έχει και πρόκειται να έχει μείζονα αντίκτυπο στο κλίμα του πλανήτη. Το ρεύμα του Βόρειου Ατλαντικού υφίσταται σημαντικές αλλαγές θερμοκρασίας, γεγονός το οποίο θα οδηγήσει σε χαμηλότερες ελάχιστες θερμοκρασίες στην Ευρώπη αυτόν τον χειμώνα. Το Συμβούλιο και η Επιτροπή πρέπει να αναλάβουν ακριβή και διαφανή δράση, με την έγκριση μέτρων που θα εγγυηθούν την ασφάλεια και την προστασία των δραστηριοτήτων εξόρυξης πετρελαίου, καθώς και υψηλό επίπεδο προστασίας του περιβάλλοντος και πρόληψης των οικολογικών καταστροφών στην Ευρωπαϊκή Ένωση. " Ευρωπαϊκή Ένωση πρέπει επίσης να διατηρήσει τη θέση της σχετικά με την κλιματική αλλαγή, προστατεύοντας και διευκολύνοντας, ταυτόχρονα. την ορθή εκμετάλλευση των κοιτασμάτων πετρελαίου, ούτως ώστε να διασφαλισθούν οι απαιτήσεις όσον αφορά τα ορυκτά καύσιμα. Το Κοινοβούλιο, η Επιτροπή και το Συμβούλιο οφείλουν να συνεργαστούν μεταξύ τους για την κατάρτιση αλάνθαστου σχεδίου δράσης.
<SPEAKER ID="089" NAME="András Gyürk" LANGUAGE="HU">
Κυρίες και κύριοι, θα ήθελα να ευχαριστήσω τον Επίτροπο, κ. Günther Oettinger, για την προσπάθειά του, αμέσως μετά το ατύχημα στην αμερικανική πλατφόρμα πετρελαίου, να αναλύσει εάν οι κανονισμοί της ΕΕ θα ήταν επαρκείς για την πρόληψη παρόμοιων περιβαλλοντικών καταστροφών. Θα μπορούσαμε ενδεχομένως να συμπεράνουμε ότι οι κοινοτικοί κανόνες δίδουν μεγαλύτερη έμφαση στα μέτρα μετά την καταστροφή, παρά στην πρόληψη.
<P>
Αυτή η ανεπάρκεια έγινε οδυνηρά φανερή εξαιτίας μιας σοβαρής περιβαλλοντικής καταστροφής. Τη Δευτέρα, σημειώθηκε ρήγμα στο φράγμα δεξαμενής ουγγρικού εργοστασίου παραγωγής αλουμίνας. " ιλύς με το εξαιρετικά τοξικό χημικό περιεχόμενό της πλημμύρισε τους γειτονικούς αγρούς και τα χωριά. " καταστροφή προκάλεσε θανάτους και ενδέχεται να επισύρει μόλυνση του εδάφους και των υδάτων, αγνώστου προς το παρόν μεγέθους. Ακόμα χειρότερα δε, τα βαρέα μέταλλα ενδέχεται να προκαλέσουν σοβαρή ρύπανση του αέρα. " ευθύνη έγκειται στην εταιρεία που εκμεταλλεύεται το εργοστάσιο, δύσκολα όμως θα μπορέσει να αποζημιώσει μόνη της τις ανυπολόγιστες ζημίες.
<P>
Το δίδαγμα είναι προφανές. Πρώτον, πρέπει να υπάρχει επιμονή σε κοινοτικό επίπεδο, καθώς και αυστηρή εφαρμογή των φαινομενικά αυστηρών κανονισμών από τις εθνικές αρχές. Δεύτερον, επιβάλλεται η ενίσχυση των συναφών κανονισμών, μέσω της απαίτησης από τις εταιρείες να διαθέτουν επαρκή ασφαλιστική κάλυψη, ακόμα και για ατυχήματα αυτού του μεγέθους. Έως ότου επιφέρουμε βελτιώσεις σε αυτούς τους τομείς, το κόστος των τυχόν αντισταθμιστικών αποζημιώσεων θα βαρύνει τους αθώους φορολογούμενους.
<SPEAKER ID="994" NAME="Ian Hudghton" LANGUAGE="EN">
Κυρία Πρόεδρε, η πετρελαϊκή καταστροφή στον Κόλπο του Μεξικού χρησιμεύει ως υπενθύμιση των εγγενών κινδύνων που συνδέονται με τη θαλάσσια ανίχνευση πετρελαίου. Οι έρευνες σχετικά με το τι δεν λειτούργησε σωστά στα αμερικανικά ύδατα πρέπει να είναι πλήρεις και αυστηρές, ενώ η ΕΕ θα πρέπει να εστιάσει ιδιαιτέρως στα τυχόν διδάγματα που πρέπει να αποκομίσει. Παρ' όλα αυτά, οι εκκλήσεις για μορατόριουμ σε όλες τις γεωτρήσεις ανοικτής θάλασσας στα ύδατα της ΕΕ είναι πρόωρες και εντελώς δυσανάλογες. Οι κανονισμοί που ισχύουν στα ύδατα της Σκωτίας δεν είναι οι ίδιοι που ίσχυαν στον Κόλπο του Μεξικού, διαθέτουμε δε δεκαετίες εμπειρίας στον κλάδο αυτόν. " ανίχνευση πετρελαίου στη Σκωτία δεν κύλησε χωρίς δυσάρεστα περιστατικά και η καταστροφή της εξέδρας Piper Alpha κατέδειξε ότι το τίμημα ορισμένες φορές είναι πολύ υψηλό κατά την αναζήτηση του πετρελαίου. Αποκομίσαμε, ωστόσο, διδάγματα από την Piper Alpha και οι κανονιστικές διατάξεις ενισχύθηκαν. Εάν προκύψουν περαιτέρω διδάγματα από τον Κόλπο, μπορούν να γίνουν οι κατάλληλες τροποποιήσεις. Οι τροποποιήσεις αυτές, ωστόσο, θα πρέπει να αποτελέσουν αρμοδιότητα των δημοκρατικών θεσμών της Σκωτίας, ενώ οι αντανακλαστικές αντιδράσεις του παρόντος Σώματος είναι μάλλον απίθανο να επιλύσουν οιοδήποτε πρόβλημα.
<SPEAKER ID="090" NAME="Alajos Mészáros" LANGUAGE="HU">
" Ευρωπαϊκή Ένωση πρέπει να χαράξει επειγόντως στρατηγική, προκειμένου να είναι σε θέση να αποτρέψει εύκολα μελλοντικές περιβαλλοντικές καταστροφές όπως η καταστροφή που προκλήθηκε από την BP στον Κόλπο του Μεξικού. Το ατύχημα της Deepwater Horizon ήταν μία από τις μεγαλύτερες καταστροφές των τελευταίων ετών, με τη διαρροή στη θάλασσα περίπου 4,4 εκατομμυρίων βαρελιών αργού πετρελαίου. Ακόμα και η επιχείρηση διάσωσης τέθηκε υπό αμφισβήτηση, λόγω της δυσκολίας κατά τη λήψη αποφάσεων σχετικά με το είδος της τεχνολογίας που έπρεπε να χρησιμοποιηθεί και τη διαδικασία που έπρεπε να ακολουθηθεί. Εν τω μεταξύ, το πετρέλαιο που ανάβλυζε από τον βυθό της θάλασσας κατέστρεψε όλα τα ζωντανά πλάσματα. Κατά την άποψη βρετανών περιβαλλοντολόγων χημικών, η μοναδική παρέμβαση που έπρεπε να πραγματοποιηθεί ήταν η διατήρηση της πετρελαιοκηλίδας μακριά από την ακτογραμμή. Βιολόγοι θαλάσσιου περιβάλλοντος ανέφεραν ότι η καύση μερικών από τις πετρελαιοκηλίδες και η χρήση μέσων διασποράς για την απαλλαγή από ρύπους προκαλεί μεγαλύτερη ζημία στην άγρια πανίδα και χλωρίδα από την πετρελαιοκηλίδα αυτή καθαυτήν, λόγω της σχετικά ταχείας διάσπασης του εν λόγω τύπου πετρελαίου. Σε αυτό το σημείο, θα ήθελα επίσης να υπενθυμίσω τι συνέβη στην Ουγγαρία πριν από λίγες ημέρες, όταν αρκετοί τόνοι καυστικής κόκκινης ιλύος κάλυψαν τους κατοίκους τριών κοινοτήτων της επαρχίας Veszprém μετά τη ρήξη φράγματος δεξαμενής αποβλήτων σε εργοστάσιο αλουμίνας κοντά στο Ajka. Θα ήθελα να καλέσω την Ευρωπαϊκή Επιτροπή να παράσχει επαρκή υλική βοήθεια εκ μέρους της ΕΕ, προκειμένου να συνδράμει τα θύματα της καταστροφής και να συμβάλει στον καθαρισμό της περιοχής. Σας ευχαριστώ.
<SPEAKER ID="091" NAME="Daciana Octavia Sârbu" LANGUAGE="RO">
Είναι απολύτως αναγκαίο να λάβουμε όλα τα δυνατά μέτρα, προκειμένου να διασφαλιστεί ότι δεν πρόκειται να επέλθει στα ευρωπαϊκά ύδατα καταστροφή του μεγέθους της Deepwater Horizon. " αναθεώρηση της περιβαλλοντικής νομοθεσίας, καθώς και των νομοθετικών διατάξεων υγείας και ασφάλειας που διέπουν τις γεωτρήσεις πετρελαίου ανοικτής θάλασσας, αποτελεί ευπρόσδεκτη και απαραίτητη διαδικασία. Το Συμβούλιο και η Επιτροπή πρέπει να στοχεύουν στην ανάπτυξη στρατηγικής που θα διασφαλίζει την εναρμόνιση των επιπέδων προστασίας στο σύνολο της Ευρωπαϊκής Ένωσης. Σε αντίθετη περίπτωση, οι διαφορές μεταξύ των προτύπων λειτουργίας και γεώτρησης στα κράτη μέλη θα επιτρέψει στις εταιρείες να παράσχουν υψηλά επίπεδα προστασίας μόνον όταν και όπου είναι αναγκασμένες να το πράττουν. Είναι αδύνατον να προσδιοριστεί με οικονομικούς όρους το ανθρώπινο, κοινωνικό και περιβαλλοντικό κόστος της καταστροφής της Deepwater Horizon. Εντούτοις, οι δραστηριότητες εξόρυξης πετρελαίου πρέπει να είναι κατάλληλα ασφαλισμένες ώστε να καλύπτουν τη χειρότερη δυνατή εκδοχή. Πρόκειται για τον μοναδικό τρόπο διασφάλισης ότι ο φορολογούμενος δεν θα είναι υποχρεωμένος να επωμισθεί το κόστος των εργασιών καθαρισμού, ενώ οι τοπικές επιχειρήσεις και κοινότητες που πλήττονται από τις πετρελαιοκηλίδες θα μπορούν να λαμβάνουν την αποζημίωση που δικαιούνται.
<SPEAKER ID="993" NAME="Salvatore Tatarella" LANGUAGE="IT">
" πετρελαιοκηλίδα της Deepwater Horizon στον Κόλπο του Μεξικού πρέπει να αποτελέσει προειδοποίηση και για την Ευρώπη. Πρέπει να καταβάλουμε κάθε δυνατή προσπάθεια ώστε να αποφευχθεί αυτό το είδος καταστροφής στις δικές μας θάλασσες. Πιστεύω ότι το ψήφισμα που εγκρίθηκε σήμερα αποτελεί βήμα προς τη σωστή κατεύθυνση όσον αφορά τη διασφάλιση της προστασίας του θαλάσσιου και παράκτιου περιβάλλοντος στην Ευρώπη. Πιστεύω επίσης ότι είναι επιτακτική ανάγκη τα κράτη μέλη να εξετάσουν επειγόντως όλες τις πτυχές της εξόρυξης και ανίχνευσης πετρελαίου στην Ευρωπαϊκή Ένωση. " προστασία του πλανήτη μας πρέπει να αποτελεί προτεραιότητα, πρωτίστως, για τη διασφάλιση βιώσιμου περιβάλλοντος για τις μελλοντικές γενιές. Επομένως, οφείλουμε να εγκρίνουμε αυστηρή νομοθεσία σε αυτόν τον τομέα το συντομότερο δυνατόν, προκειμένου να διασφαλιστεί η εφαρμογή υψηλών προτύπων ασφαλείας σε όλες τις υφιστάμενες πλατφόρμες πετρελαίου και να περιοριστεί η μελλοντική εξόρυξη.

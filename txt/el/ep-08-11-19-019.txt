<CHAPTER ID="019">
Τροποποίηση του ενιαίου Κανονισμού ΚΟΑ (συζήτηση) 
<SPEAKER ID="399" NAME="Πρόεδρος">
Το επόμενο σημείο είναι η έκθεση του κ. Ρarish εξ ονόματος της Επιτροπής Γεωργίας και Ανάπτυξης της Υπαίθρου, σχετικά με την τροποποίηση του ενιαίου Κανονισμού ΚΟΑ - C6-0314/2008 -.
<SPEAKER ID="400" NAME="Neil Parish">
εισηγητής. - Κυρία Πρόεδρε, απόψε συζητούμε για την ενιαία ΚΟΑ του αμπελοοινικού τομέα. Ουσιαστικά, υποστηρίζουμε την ιδέα της συμπερίληψης όλων των κοινών οργανώσεων αγοράς εντός μίας οργάνωσης. Εντούτοις, θέλουμε να εξασφαλίσουμε τον ακριβή προσδιορισμό των κεφαλαίων που αφορούν το κρασί, την ορθή πρόσβαση σε αυτά καθώς και ότι στο μέλλον δεν θα υποχρεωθούμε, εμείς ή κράτη μέλη, να ανοίγουμε ταυτόχρονα και τα 20 κεφάλαια της κοινής ΚΟΑ, προκειμένου να εντοπίσουμε τις διατάξεις που αφορούν το κρασί.
<P>
Συναντηθήκαμε πολλές φορές με την Επιτροπή προκειμένου να λάβουμε διαβεβαιώσεις σχετικά με το ζήτημα. Αυτή τη στιγμή, πιθανώς να βρίσκεστε στο στάδιο συγκέντρωσης όλων των ΚΟΑ. Ζητούμε τη διαβεβαίωση ότι θα είμαστε σε θέση να λαμβάνουμε τις πληροφορίες που χρειαζόμαστε. Εξάλλου, και η ίδια η βιομηχανία επιθυμεί να είναι σε θέση να εντοπίζει τους κανόνες εντός της ενιαίας ΚΟΑ.
<P>
Δεν υπάρχει αμφιβολία ότι στόχος της Επιτροπής είναι η μείωση της γραφειοκρατίας. Επικροτούμε το στόχο, θέλουμε όμως διαβεβαιώσεις ότι πράγματι θα επιτευχθεί. Σύμφωνα με όσα μας έχουν πει, οι τεχνικές οργανώσεις που δίνουν πληροφορίες σχετικά με το κρασί στην Επιτροπή θα παραμείνουν οι ίδιες και πλέον θα λειτουργούν εντός της ενιαίας ΚΟΑ, επομένως - υπό την προϋπόθεση ότι πράγματι θα συμβεί αυτό και ότι στο μέλλον θα μεταβούμε σε ένα μηχανογραφημένο σύστημα που θα παρέχει πρόσβαση σε όλους του κανονισμούς - χαιρετίζουμε την πρόταση αυτή. Θα πρέπει, ωστόσο, να μας εξασφαλίσετε ότι τελικά θα είναι προς όφελος του συνόλου της βιομηχανίας.
<P>
Πιστεύω ότι απόψε αρκετά μέλη του Κοινοβουλίου αναμένουν να λάβουν τη διαβεβαίωση αυτή από την Επιτροπή. Ανυπομονούμε να ακούσουμε τις απαντήσεις της Επιτροπής. Πραγματικά, πιστεύω ότι η πρόοδος περνά από την μείωση της γραφειοκρατίας τόσο στην Επιτροπή όσο και στην Ευρώπη. Αυτό που επιζητούμε τώρα είναι διαβεβαιώσεις. Χαιρετίζω την ενιαία ΚΟΑ Είμαι σίγουρος ότι το ίδιο θα πράξουν και οι συνάδελφοι με τα σχόλιά τους. Αυτό που είναι βέβαιο, είναι ότι η πρόταση πρέπει να ψηφιστεί τώρα, ώστε το Κοινοβούλιο να υποβάλλει τη γνώμη του και η Επιτροπή να μπορέσει να την ολοκληρώσει. Συνεπώς, προτείνω στο Κοινοβούλιο την υπερψήφιση της τροποποίησης.
<SPEAKER ID="401" NAME="Janez Potočnik">
Μέλος της Επιτροπής. - Κυρία Πρόεδρε, κατ' αρχάς, θα ήθελα να ευχαριστήσω για την έκθεση, τον εισηγητή και Πρόεδρο της Επιτροπής Γεωργίας και Ανάπτυξης της Υπαίθρου, κ. Parish, καθώς και τα μέλη της Επιτροπής Γεωργίας.
<P>
Θα μπορούσα να είμαι πολύ σύντομος και απλώς θα σας καθησυχάσω, αλλά πρέπει να διαβάσω τα σημεία της παρέμβασης.
<P>
Έχουμε δουλέψει πολύ σκληρά για την απλοποίηση της κοινής αγροτικής πολιτικής (ΚΑΠ). " κοινή οργάνωση αγοράς (ΚΟΑ) καλύπτει όλους τους γεωργικούς τομείς και αποτελεί θεμέλιο λίθο της παραπάνω προσπάθειας. Επιτρέπει τον διατομεακό εξορθολογισμό της νομοθεσίας ενώ παράλληλα λαμβάνει υπόψη τις ιδιαιτερότητες του κάθε προϊόντος. Επιπλέον, έχει μειώσει ουσιαστικά τον όγκο της νομοθεσίας που αφορά την ΚΑΠ.
<P>
" παρούσα πρόταση της Επιτροπής στοχεύει στην ολοκλήρωση της ενιαίας ΚΟΑ συμπεριλαμβάνοντας τον αμπελοοινικό τομέα. Χωρίς αυτόν, η ενιαία ΚΟΑ θα παρέμενε ατελής. Θα σταματούσαμε στο μέσο της διαδρομής και θα χάναμε πολλά από τα πλεονεκτήματα των προγραμμάτων.
<P>
" συμπερίληψη του κρασιού αποτελούσε πρόθεση εξ' αρχής. Πράγματι, τόσο η αρχική πρόταση της ενιαίας ΚΟΑ, όσο και η πρόσφατη μεταρρύθμιση του αμπελοοινικού τομέα, συντάχθηκαν και υιοθετήθηκαν στη βάση αυτή. Είμαι ευτυχής που μπορώ να διαπιστώσω ότι το Ευρωπαϊκό Κοινοβούλιο έδειχνε πάντα αμέριστη συμπαράσταση στο σχέδιο της ενιαίας ΚΟΑ, τόσο κατά τη συμπερίληψη του τομέα των οπωροκηπευτικών, όσο και του αμπελοοινικού τομέα, μετά την ολοκλήρωση των μεταρρυθμίσεων τους.
<P>
" ενιαία ΚΟΑ και η επιτροπή διαχείρισής της λειτουργεί πολύ ικανοποιητικά για τους υπόλοιπους τομείς και δεν έχουν διατυπωθεί ιδιαίτερες αρνητικές κριτικές.
<P>
Με την πρώτη ματιά, η πρόταση της ενσωμάτωσης ίσως φαίνεται περίπλοκη. Ωστόσο αυτό είναι κάτι που ισχύει για κάθε διαδικασία τροποποίησης νομοθεσίας. Μετά την ενσωμάτωση, θα καταστούν διαθέσιμες οι ενοποιημένες εκδόσεις της ενιαίας ΚΟΑ, όπου θα αναφέρονται ξεκάθαρα οι διατάξεις που αφορούν το κρασί.
<P>
" ενσωμάτωση της ενιαίας ΚΟΑ δεν θα επιφέρει ουσιαστικές αλλαγές στην πολιτική της μεταρρύθμισης του αμπελοοινικού τομέα. Οι υπηρεσίες της συναδέλφου μου, της κ. Fischer Boel, θα εργαστούν σκληρά, σε συνεργασία με το Ευρωπαϊκό Κοινοβούλιο και το Συμβούλιο προς το σκοπό αυτό. Τα καταφέραμε με μεγάλη επιτυχία κατά την ενσωμάτωση του επίσης περίπλοκου τομέα των οπωροκηπευτικών.
<P>
Επομένως, θα σας παρακαλούσα να βοηθήσετε την Επιτροπή και τη συνάδελφό μου να συνεχίσουμε το απλοποιητικό μας έργο και να διατυπώσετε θετική γνώμη επί της πρότασης αυτής.
<SPEAKER ID="402" NAME="Christa Klaß">
εξ ονόματος της Ομάδας PPE-DE. - (DE) Κυρία Πρόεδρε, Επίτροπε, πρέπει να ομολογήσω ότι απογοητεύτηκα από τα σχόλιά σας διότι οι συζητήσεις μας με την Επιτροπή ξεκίνησαν βάσει των όσων είπε ο Neil Parish.
<P>
Ήλπιζα να ακούσω κάτι πιο συγκεκριμένο από μια απλοποιημένη εξήγηση του συνεχώς επαναλαμβανόμενου επιχειρήματος της απλοποίησης της νομοθεσίας. Δεν θα απλοποιηθεί. " κοινή οργάνωση της αμπελοοινικής αγοράς θα αποτελέσει την 21η οργάνωση αγοράς ενός μακρύ καταλόγου. " απλοποίηση μέσω του περιορισμού της γραφειοκρατίας είναι κάτι που ούτε εγώ ούτε οι Ευρωπαίοι οινοπαραγωγοί είναι σε θέση να κατανοήσουν. Στο μέλλον, όποιος επιθυμεί να βρει κάτι σχετικά με τον αμπελοοινικό τομέα θα πρέπει να ανατρέξει σε έναν μακρύ κανονισμό, την κοινή οργάνωση αγοράς όλων των αγροτικών προϊόντων -η οποία προηγουμένως απαρτιζόταν από 204 άρθρα και ένα προσάρτημα διπλάσιου όγκου- προκειμένου να αναζητήσει τα σημεία που αναφέρονται στο κρασί και τα οποία βρίσκονται διασκορπισμένα σε 98 άρθρα, 21 τίτλους και 10 συνοδευτικά προσαρτήματα.
<P>
Αυτό, κ. Επίτροπε, δεν λέγεται περιορισμός της γραφειοκρατίας. Αντίθετα, αποτελεί γραφειοκρατία στην καθαρότερη μορφή της. Καλώ την Επιτροπή να απλοποιήσει, τουλάχιστον, τις τεχνικές εφαρμογές, διότι είναι κάτι που είναι δυνατό να γίνει. Νεώτεροι συνάδελφοί μου, όπως η Anja Weisgerber, μου λένε ότι πρέπει να καταστεί δυνατό. Θα μπορούσε η Επιτροπή να λάβει υπόψη της αυτό το ζήτημα; Μια τεχνική απλοποίηση θα περιελάμβανε, για παράδειγμα, ένα εργαλείο αναζήτησης στην ιστοσελίδα της Επιτροπής, το οποίο θα επέτρεπε στους ενδιαφερόμενους την μεταφόρτωση και εκτύπωση μόνο των σημείων της οργάνωσης κοινής αγοράς που σχετίζονται με το γεωργικό προϊόν που αναζητούν. Ούτε οι οινοπαραγωγοί, ούτε οι γαλακτοπαραγωγοί ενδιαφέρονται για τους ειδικούς κανονισμούς που διέπουν τα οπωροκηπευτικά ή την κάνναβη και αντιστρόφως.
<P>
Πρέπει να εκμεταλλευτούμε αυτές τις τεχνικές δυνατότητες για να απλοποιήσουμε τα πράγματα. Στο μέλλον, οποιαδήποτε αλλαγή γίνεται σε έναν αγροτικό τομέα ενδέχεται να επιφέρει αλλαγές και σε άλλους. Αυτό σημαίνει ότι όταν μια τροποποίηση στο γαλακτοκομικό τομέα επιφέρει τροποποιήσεις της ενιαίας ΚΟΑ, πρέπει να διασφαλίζεται σε όλους τους αγρότες και οινοπαραγωγούς ότι η αλλαγή αυτή δεν επηρεάζει και τον δικό τους κλάδο.
<P>
Κυρία Πρόεδρε, θα ήθελα να θέσω στον Επίτροπο δύο συγκεκριμένες ερωτήσεις.
<P>
Κύριε Επίτροπε, ποιός θα επιφορτιστεί με την παρακολούθηση; ...
<P>
(" Πρόεδρος διέκοψε την ομιλήτρια.)
<SPEAKER ID="403" NAME="Rosa Miguélez Ramos" LANGUAGE="ES">
Κυρία Πρόεδρε, ο κανονισμός της ενιαίας ΚΟΑ ισχύει από το Δεκέμβριο του 2006. " Επιτροπή τον περιγράφει ως σημαντικό στοιχείο των σχεδίων εξορθολογισμού και απλοποίησης της κοινής αγροτικής πολιτικής.
<P>
Ορισμένοι, περιλαμβανομένης εμού, θεωρούν ότι η δήλωση αυτή επιδέχεται μεγάλης συζήτησης. Ωστόσο, πιστεύω ότι δεν είναι ούτε το κατάλληλο μέρος ούτε η κατάλληλη ώρα για μια τέτοια συζήτηση. Μια παρόμοια συζήτηση είχε πραγματοποιηθεί πριν από κάποιον καιρό και, παρόλο που ο Κανονισμός δεν μετρά παρά λίγους μήνες ισχύος, καλούμαστε τώρα να ψηφίσουμε για την τροποποίησή του.
<P>
Σήμερα, με την ενσωμάτωση του κανονισμού (ΕΚ) αριθ. 479/2008 περί κοινής οργανώσεως της αμπελοοινικής αγοράς, προσθέτουμε ακόμη περισσότερες σελίδες. Ο παραπάνω κανονισμός θα καταργηθεί από την πρόταση και οι διατάξεις του θα ενσωματωθούν στον κανονισμό της ενιαίας ΚΟΑ.
<P>
Οι επαγγελματίες του κλάδου, μας έχουν μεταφέρει την ανησυχία τους για το γεγονός ότι τα άρθρα που αφορούν την ΚΟΑ του αμπελοοινικού τομέα βρίσκονται διασκορπισμένα σε διάφορα κεφάλαια του κανονισμού της ενιαίας ΚΟΑ και ανησυχούν για τον κίνδυνο μιας επακόλουθης υποβάθμισης της ειδικής φύσεως του προϊόντος αυτού.
<P>
Πιστεύουμε, ότι η ενσωμάτωση αυτή είναι αναπόφευκτη και όλοι είχαμε την ευκαιρία να διαβάσουμε την επιστολή της Επιτρόπου προς τον Πρόεδρο της Επιτροπής Γεωργίας και Ανάπτυξης της Υπαίθρου, κ. Parish, με την οποία τον βεβαιώνει ότι το νομοθετικό αυτό μέτρο δεν θα μεταβάλει ουσιαστικά τους κανόνες που διέπουν τον τομέα. Ο χαρακτήρας της ενσωμάτωσης θα είναι αποκλειστικά τεχνικός και δεν θα επηρεάσει το περιεχόμενο με οποιονδήποτε τρόπο.
<P>
Ως εκ τούτου, παρόλο που κατανοώ και συμμερίζομαι ορισμένες ανησυχίες, δεν μπορώ παρά να στηρίξω την έκθεση του κ. Parish.
<SPEAKER ID="404" NAME="Vladimír Železný">
εξ ονόματος της Ομάδας IND/DEM. - (CS) Κυρία Πρόεδρε, αυτό για το οποίο πραγματικά ψηφίζουμε εδώ, είναι για έναν κανονισμό ο οποίος θα ενσωματώσει την αμπελοοινική νομοθεσία στον κανονισμό της κοινής οργάνωσης γεωργίας βάσει της αρχής του "διασκορπισμένου τσαγιού". Με άλλα λόγια, παρά την ιδιαίτερη φύση της, η αμπελοοινική νομοθεσία πρέπει να διασκορπιστεί τυχαία μεταξύ αμνοεριφίων, δημητριακών, αιγοειδών και οπωροκηπευτικών. " Ομοσπονδία Οινοπαραγωγών της Τσεχικής Δημοκρατίας έχει επισημάνει ότι ένας μικρός παραγωγός από τη Νότια Μοραβία ο οποίος παράγει περίπου 2000 λίτρα κρασί, θα αντιμετωπίσει προβλήματα με το τεράστιο, αδιαπέραστο και διασκορπισμένο σώμα της νομοθεσίας που αφορά το κρασί του. Έχω λάβει αιτήματα βοήθειας, όχι μόνο από την τσεχική ομοσπονδία οινοπαραγωγών, που αριθμεί 20.000 μέλη, αλλά και από ομοσπονδίες οινοπαραγωγών της Ισπανίας, της Γαλλίας, της Ιταλίας και της Γερμανίας, οι οποίες ανήκουν στη Συνέλευση των Ευρωπαϊκών Αμπελοοινικών Περιοχών (AREV). Παρόλα αυτά, η Επιτροπή είχε την ασυνεσία να αγνοήσει το γεγονός. " ΓΔ Γεωργίας επέμενε στο να υποκρίνεται ότι δεν γνωρίζει τίποτα και ότι οι οινοπαραγωγοί ήταν ευχαριστημένοι. Και τώρα, που η Επίτροπος Boel παραδέχτηκε ότι οι οινοπαραγωγοί δεν είναι ευχαριστημένοι, μας λέει ότι δεν μπορεί να γίνει τίποτα. Ωστόσο, κάτι μπορεί να γίνει, διότι εμείς είμαστε το Κοινοβούλιο. Μπορούμε, είτε να δημιουργήσουμε ένα διαφανές κεφάλαιο σχετικά με το κρασί εντός της αγροτικής νομοθεσίας, είτε να απορρίψουμε την έκθεση. Δεν πρέπει να επιτρέψουμε σε αλαζόνες αξιωματούχους να επιβαρύνουν τις ζωές των οινοπαραγωγών οι οποίοι, με τους φόρους τους, πληρώνουν τους μισθούς των αξιωματούχων αυτών.
<SPEAKER ID="405" NAME="Esther Herranz García" AFFILIATION="PPE-DE">
(ES) Κυρία Πρόεδρε, η Ευρωπαϊκή Επιτροπή παρουσίασε την παρούσα τροποποίηση του κανονισμού της ενιαίας ΚΟΑ λέγοντας ότι θα συμπεριλάβει την αμπελοοινική αγορά υπό μια νέα μορφή, για την αποφυγή, υποτίθεται, της χαρτούρας και της γραφειοκρατίας.
<P>
Ωστόσο, οι παραγωγοί μας λένε ότι αυτό θα προκαλέσει μεγαλύτερη σύγχυση, θα υπονομεύσει την έλλειψη ασφάλειας δικαίου και ότι, εξάλλου, δεν θα μεταβάλει τη βάση της αμπελοοινικής ΚΟΑ (σύμφωνα με τη νομοθεσία, αυτό δεν μπορεί να γίνει παρά μόνο με την έγκριση του Ευρωπαϊκού Κοινοβουλίου, ακόμη και αν πρόκειται μόνο για διαβούλευση).
<P>
Σε κάθε περίπτωση, πρέπει να γίνει σαφές ότι η αμπελοοινική ΚΟΑ είναι κάτι παραπάνω από μια απλή ΚΟΑ. Περιλαμβάνει ειδικές απαιτήσεις, όπως το ζήτημα της επισήμανσης. Επομένως, αφού το γάλα δεν είναι το ίδιο με τα κηπευτικά και τα κηπευτικά δεν είναι το ίδιο με τα δημητριακά και, σαφώς, τα δημητριακά δεν είναι το ίδιο με το κρασί, γιατί τα βάζουμε όλα μαζί σαν να έχουν κάτι κοινό;
<P>
Θεωρώ ότι η πρόταση παρουσιάζει ορισμένα τεχνικά κενά τα οποία, όπως προείπα, έχουν καταγγελθεί από τους παραγωγούς. Διερωτώμαι τι θα γίνει τώρα αν, για παράδειγμα, υποβληθεί πρόταση για μερική τροποποίηση του κανονισμού ενιαίας ΚΟΑ. Θα ανοίξει παραθυράκι και για τους υπόλοιπους τομείς; Είναι δυνατό να γίνουν τροποποιήσεις σε ένα τομέα χωρίς να το αντιληφθούμε; Θα ανοίξει παραθυράκι για την τροποποίηση όλων και κάθε ενός των περιλαμβανομένων τομέων;
<P>
Πιστεύω ότι δεν μπορούμε να δώσουμε ψήφο εμπιστοσύνης στην Ευρωπαϊκή Επιτροπή εφόσον αυτή δεν εγγυηθεί, πρώτον, μια μηχανή αναζήτησης -όπως ζήτησε η κ. Klaß- η οποία θα εγγυάται στους παραγωγούς ασφάλεια, ταχύτητα και εμπιστοσύνη όταν ανατρέχουν στον κανονισμό και, δεύτερον, ασφάλεια δικαίου ώστε να μην μπορούν να υπάρξουν παραθυράκια για την τροποποίηση οποιασδήποτε περιλαμβανόμενης ΚΟΑ.
<P>
Με την πρόταση αυτή, η Ευρωπαϊκή Επιτροπή μας φέρνει προ τετελεσμένου. Δεν μπορεί ωστόσο να πει ότι δεν την προειδοποιήσαμε ότι αυτό θα ήταν λάθος και ότι, σε κάθε περίπτωση, δεν θα συνέβαλε στην αποφυγή της γραφειοκρατίας αλλά, αντιθέτως, θα την ενίσχυε και θα δημιουργούσε περισσότερη ανασφάλεια δικαίου, προκαλώντας την μεγαλύτερη ανησυχία για τους παραγωγούς.
<SPEAKER ID="406" NAME="Astrid Lulling" AFFILIATION="PPE-DE">
(FR) Κυρία Πρόεδρε, υπό το πρόσχημα της απλοποίησης, η Ευρωπαϊκή Επιτροπή επιχειρεί ανένδοτα την ενσωμάτωση των ΚΟΑ όλων των προϊόντων, από το σιτάρι έως τα κοτόπουλα και από τα οπωροκηπευτικά έως τον καπνό, σε μια ενιαία ΚΟΑ. Το αποτέλεσμα ήταν ένας μεγάλος τόμος αρκετών εκατοντάδων σελίδων, όπου κανείς προσπαθεί, επί ματαίω, να βρει τις πληροφορίες που αναζητά.
<P>
Όπως ήδη ειπώθηκε, λόγω των εξαιρετικά ιδιαίτερων απαιτήσεών του, ο αμπελοοινικός τομέας υπήρξε αντικείμενο λεπτομερέστατης ρύθμισης, η οποία διαφέρει από αυτή των άλλων προϊόντων και εγγυάται σαφήνεια και διαφάνεια. Εξαιτίας αυτού, είχε γίνει κατανοητό ότι το ειδικό καθεστώς της αμπελοοινικής ΚΟΑ θα διατηρούνταν.
<P>
Εντούτοις, σήμερα παρατηρούμε την ολοκληρωτική ενσωμάτωση της αμπελοοινικής ΚΟΑ στον τεράστιο αυτό τόμο. " Επιτροπή δεν επιθυμεί να αφήσει αυτό το ζήτημα καθώς το κρασί και αμπελοοινικά προϊόντα είναι τα μόνα που παραμένουν εκτός του δαιδάλου της ενιαίας ΚΟΑ. Εάν πλέον είναι αδύνατο να κάνουμε πίσω και αν πρέπει να υποκύψουμε για λόγους οι οποίοι δεν είναι απολύτως λογικοί, θα επιθυμούσα τουλάχιστον, κυρία Πρόεδρε, να δω να υλοποιούνται οι προτάσεις της κ. Klaß.
<SPEAKER ID="407" NAME="Mairead McGuinness" AFFILIATION="PPE-DE">
Κυρία Πρόεδρε, θα είμαι πολύ σύντομη διότι, όντας από την Ιρλανδία, δεν έχω προσεγγισθεί από οινοπαραγωγούς.
<P>
Θεωρώ ότι υπάρχει μια γενική ανησυχία σχετικά με την ενοποίηση τόσο πολλών διαφορετικών τομέων σε μια ενιαία ΚΟΑ. Πραγματικά, έως ότου πραγματοποιηθεί, δεν μπορούμε να γνωρίζουμε αν είναι αποτελεσματική. Επομένως, θα ακούσω τις ανησυχίες όσων γνωρίζουν περισσότερα για τον αμπελοοινικό τομέα, κατανοώντας, παράλληλα, ότι η διαδικασία πρέπει να συνεχιστεί. Ελπίζω ότι η Επιτροπή θα παράσχει καλύτερες διαβεβαιώσεις διότι οφείλουμε να ακούμε τις ανησυχίες των παραγωγών.
<SPEAKER ID="408" NAME="Czesław Adam Siekierski" AFFILIATION="PPE-DE">
(PL) Κυρία Πρόεδρε, ενσωματώνουμε τους κανονισμούς της αμπελοοινικής αγοράς σε ένα γενικό κανονισμό που καλύπτει όλες τις αγορές και ο οποίος έχει ήδη εγκριθεί. Θα ευνοήσει άραγε τους οινοπαραγωγούς; Ας ελπίσουμε ότι θα επιφέρει πραγματική απλοποίηση και μείωση του υφιστάμενου διοικητικού βάρους που φέρουν οι αγρότες.
<P>
Το "τσεκ απ" της κοινής αγροτικής πολιτικής που υιοθετείται σήμερα, στοχεύει στον περιορισμό των ελέγχων και την μείωση του διοικητικού κόστους των αγροτών. " ενοποίηση των κανονισμών που αφορούν συγκεκριμένες αγορές σε έναν ενιαίο κανονισμό υπήρξε, επίσης, ένα αμφισβητούμενο σημείο, το οποίο τελικά συμφωνήθηκε. Αξίζει να αναλογιστούμε εάν πραγματικά χρειάζεται να περιλάβουμε σε αυτόν και την αμπελοοινική αγορά, η οποία αποτελεί μια εξαιρετικά ιδιαίτερη αγορά και λειτουργεί σύμφωνα με δικούς της κανόνες όσον αφορά την παραγωγή, την επεξεργασία και τις παραδόσεις.
<SPEAKER ID="409" NAME="Christa Klaß" AFFILIATION="PPE-DE">
(DE) Κυρία Πρόεδρε, εφόσον προηγουμένως μου κλείσατε το μικρόφωνο, επικαλούμαι τη διαδικασία εκτάκτων παρεμβάσεων προκειμένου να επαναδιατυπώσω τις ερωτήσεις μου.
<P>
Θα ήθελα να ρωτήσω συγκεκριμένα την Επιτροπή, ποιός θα αναλάβει την μελλοντική παρακολούθηση της υπάρχουσας νομοθεσίας μετά την τροποποίηση της κοινής οργάνωσης αγοράς και ποιός θα εξασφαλίζει ότι τίποτα δεν θα επηρεάζει τους υπόλοιπους τομείς, παραδείγματος χάρη, τον αμπελοοινικό τομέα όταν μιλούμε για γάλα.
<P>
" δεύτερη ερώτησή μου είναι η εξής: είναι σε θέση η Επιτροπή να θεσπίσει τις τεχνικές απαιτήσεις για την απλοποίηση της διαχείρισης του συστήματος, είτε στο διαδίκτυο είτε σε μια δικτυακή πύλη, προκειμένου να επιτρέψει στους χρήστες να αναζητούν κάθε τομέα της αγοράς (π.χ. κρασί, γάλα, οπωροκηπευτικά) ξεχωριστά;
<P>
Αυτές ήταν οι ερωτήσεις μου. Σας ευχαριστώ κυρία Πρόεδρε.
<SPEAKER ID="410" NAME="James Nicholson" AFFILIATION="PPE-DE">
Κυρία Πρόεδρε, όλοι μας γνωρίζουμε ότι η δημιουργία μιας ενιαίας κοινής οργάνωσης αγοράς αποτελεί προσπάθεια ενίσχυσης της διαφάνειας, εξορθολογισμού και απλοποίησης της νομοθεσίας που αφορά την Κοινή Αγροτική Πολιτική. Οι περισσότεροι τομείς έχουν ήδη ενσωματωθεί στην ΚΟΑ με επιτυχία.
<P>
Όπως και η κ. McGuinness, δεν προέρχομαι από περιοχή οινοπαραγωγής, επομένως θα είμαι πολύ προσεκτικός στην τοποθέτησή μου, σας ευχαριστώ κ. Lulling. Στηρίζω την άποψη του κ. Parish ότι ο αμπελοοινικός τομέας πρέπει να περιληφθεί στην τροποποίηση και, ενώ κατανοώ τις ανησυχίες ορισμένων συναδέλφων, θεωρώ ότι στόχος μας πρέπει να είναι η ολοκλήρωση της τεχνικής αυτής διαδικασίας, η οποία, τελικά, θα επιφέρει περιορισμό της γραφειοκρατίας, προς όφελος των αγροτών. Αυτό, εκ των πραγμάτων, είναι καλό και, τελικά, θα ενισχύσει τους οινοπαραγωγούς.
<SPEAKER ID="411" NAME="Janez Potočnik">
Μέλος της Επιτροπής. - Κυρία Πρόεδρε, πρώτον, θα ήθελα να ευχαριστήσω όλους όσους συνέβαλαν σε αυτή τη συζήτηση.
<P>
Θα ήθελα να επαναλάβω τη σημασία της πρότασης αυτής στην απλοποίηση της ΚΑΠ.
<P>
Οι ανησυχίες που εκφράσατε ομοιάζουν αρκετά με αυτές που είχαν εκφραστεί κατά την έναρξη του σχεδίου της ενιαίας ΚΟΑ. Θεωρώ όμως ότι η εμπειρία υπήρξε αρκετά καθησυχαστική. Αυτή τη στιγμή, η ενιαία ΚΟΑ λειτουργεί πολύ καλά.
<P>
Για να είμαι ειλικρινής, η αμπελοοινική ΚΟΑ δεν υπήρξε ποτέ απλή υπόθεση. Αντιθέτως. Αυτό που στην ουσία προτείνουμε ενισχύει τη σαφήνεια και την αξιοπιστία, στο βαθμό που είναι δυνατό, στη βάση του εξαιρετικά πολύπλοκου υφιστάμενου κειμένου της αμπελοοινικής μεταρρύθμισης.
<P>
" πρόταση δεν επιφέρει ουσιαστικές μεταβολές στην μεταρρύθμιση της αμπελοοινικής ΚΟΑ. Μιλούμε για τεχνικές, και μόνο τεχνικές, αναπροσαρμογές. Θα υπάρχουν ξεχωριστά κεφάλαια. Υπάρχουν ζητήματα, όπως η παραγωγική δυνατότητα, τα προγράμματα στήριξης, οι ονομασίες προέλευσης, οι γεωγραφικές και παραδοσιακές ενδείξεις, η επισήμανση και παρουσίαση και οι οινολογικές πρακτικές, τα οποία αναφέρονται αποκλειστικά στον αμπελοοινικό τομέα και θα παραμείνουν ως έχουν και θα περιληφθούν στην κατάλληλη θέση της ενιαίας ΚΟΑ. Υπάρχουν όμως ζητήματα τα οποία αφορούν τόσο τον αμπελοοινικό όσο και άλλους τομείς, όπως οι διατάξεις σχετικά με το εμπόριο με τρίτες χώρες ή οι κρατικές ενισχύσεις και τα οποία θα συνδυαστούν σε μια απλοποιημένη ενιαία διάταξη.
<P>
Θα ήθελα επίσης να προσθέσω ότι έχει αναφερθεί η δυνατότητα χρήσης των μηχανών αναζήτησής μας. " EUR-Lex διαθέτει μια μηχανή αναζήτησης η οποία επιτρέπει την εύρεση όλων των διατάξεων της ενιαίας ΚΟΑ στις οποίες αναφέρεται η λέξη "κρασί". Ωστόσο, από τεχνικής απόψεως, σε αυτό το στάδιο δεν είναι ακόμη δυνατό να παράσχουμε μια ενοποιημένη ηλεκτρονική έκδοση ολόκληρης της αμπελοοινικής ΚΟΑ ως απόσπασμα της ενιαίας ΚΟΑ. Εντούτοις, θα καταστεί δυνατό με την ολοκλήρωση της ενιαίας ΚΟΑ.
<P>
Θα ήθελα επίσης να αναφέρω, απαντώντας στις ερωτήσεις των αξιότιμων βουλευτών, ότι δεν υπάρχει περίπτωση ανάμειξης των ζητημάτων του αμπελοοινικού τομέα με μεταρρυθμίσεις άλλων τομέων. Απλώς, δεν αποτελεί ρεαλιστική προοπτική. Είναι δύσκολο να φανταστούμε πως μια πρόταση που αφορά τον τομέα των γαλακτοκομικών, θα μπορούσε να επηρεάσει τους υπεύθυνους χάραξης πολιτικής του αμπελοοινικού τομέα. Σε κάθε περίπτωση, από αμιγώς νομική άποψη, η ενσωμάτωση σε έναν ενιαίο κανονισμό δεν μεταβάλει την κατάσταση. Αυτό που μετρά είναι η ουσία των προτεινόμενων μεταβολών και όχι το νομικό πλαίσιο εντός του οποίου προτείνονται.
<P>
Καταλήγοντας, θεωρώ ότι πρέπει να κάνουμε το τελικό βήμα προς την ολοκλήρωση της ενιαίας ΚΟΑ. Θα ήθελα επομένως να υπογραμμίσω την αποφασιστικότητα της Επιτροπής προς αυτό το σκοπό. Στόχος μας είναι, πραγματικά, η απλοποίηση, η διαφάνεια και τίποτα άλλο πέραν αυτών.
<SPEAKER ID="412" NAME="Neil Parish">
εισηγητής. - Κυρία Πρόεδρε, όπως λέει και η παροιμία, στη δουλειά φαίνεται ο τεχνίτης. Επομένως αναμένουμε από την Επιτροπή να τηρήσει όσα δηλώνει, διότι στο μέλλον η ηλεκτρονική μορφή καθώς και η δυνατότητα πρόσβασης σε αυτή, θα καταστούν απαραίτητες.
<P>
" Επιτροπή υπόσχεται ότι θα ενοποιήσει τους κανονισμούς όλων των προϊόντων εντός μιας μοναδικής ΚΟΑ, κάτι που σημαίνει ότι όταν θέλουμε να ανατρέξουμε στον αμπελοοινικό τομέα, θα μπορούμε να το κάνουμε, χωρίς να ανατρέχουμε παράλληλα στην ΚΟΑ του γάλακτος, περιορίζοντας, έτσι, τη γραφειοκρατία. Απόψε μας δόθηκαν όλες οι διαβεβαιώσεις και, για αυτόν το λόγο, αύριο, οι περισσότεροι από εμάς, θα ψηφίσουμε υπέρ της πρότασης. Όπως προείπα, θα αναμένουμε να δούμε τα αποτελέσματα. Αποδεχόμαστε τις διαβεβαιώσεις της Επιτροπής, όπως με καλή πίστη παρουσιάστηκαν απόψε, και ανυπομονούμε να συνεργαστούμε μελλοντικά στο ζήτημα των ΚΟΑ, ή καλύτερα της μοναδικής, ενιαίας ΚΟΑ.
<SPEAKER ID="413" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη, 20 Νοεμβρίου 2008.

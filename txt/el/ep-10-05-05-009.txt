<CHAPTER ID="009">
Διάταξη των εργασιών
<SPEAKER ID="014" NAME="Πρόεδρος">
Το τελικό σχέδιο της ημερήσιας διάταξης, όπως καταρτίστηκε σύμφωνα με τα άρθρα 140 και 155 του Κανονισμού από τη Διάσκεψη των Προέδρων κατά την τελευταία συνεδρίασή της, έχει διανεμηθεί. Σε συμφωνία με τις πολιτικές Ομάδες, προτείνω τις ακόλουθες τροποποιήσεις στην ημερήσια διάταξη των εργασιών της Ολομέλειας αυτής της εβδομάδας:
<P>
Τετάρτη 5 Μαΐου 2010:
<P>
Πρώτον, η κοινή συζήτηση επί των δύο εκθέσεων του Íñigo Méndez de Vigo σχετικά με τη σύνθεση του Κοινοβουλίου θα αποτελέσει το πρώτο σημείο συζήτησης.
<P>
Δεύτερον, στην ημερήσια διάταξη προστίθεται το νέο σημείο "Δηλώσεις του Συμβουλίου και της Επιτροπής σχετικά με την προετοιμασία της Διάσκεψης Κορυφής της 7ης Μαΐου των αρχηγών κρατών και κυβερνήσεων της ζώνης του ευρώ", χωρίς ψήφισμα. Το θέμα αυτό θα αποτελέσει το δεύτερο σημείο και προβλέπεται μόνο ένας γύρος ομιλητών από τις πολιτικές Ομάδες χωρίς τη διαδικασία του "catch-the-eye".
<P>
Τρίτον, ο τίτλος "Δηλώσεις του Συμβουλίου και της Επιτροπής για την τυποποίηση των ηλεκτρικών οχημάτων" τροποποιείται σε "Δηλώσεις του Συμβουλίου και της Επιτροπής σχετικά με τα ηλεκτρικά οχήματα".
<P>
Τέταρτον, η έκθεση του Vittorio Prodi, της οποίας είχε προγραμματισθεί να γίνει σήμερα η συνοπτική παρουσίαση, μετατίθεται για απευθείας ψήφιση στην Ώρα των Ψηφοφοριών της Πέμπτης 6 Μαΐου 2010.
<P>
Πέμπτη 6 Μαΐου 2010:
<P>
Πρώτον, η ψηφοφορία επί της έκθεσης του Vital Moreira σχετικά με την πρόταση απόφασης του Ευρωπαϊκού Κοινοβουλίου και του Συμβουλίου όσον αφορά την παροχή μακροοικονομικής χρηματοδοτικής συνδρομής στην Ουκρανία αναβάλλεται για την περίοδο συνόδου του Μαΐου ΙΙ.
<P>
Δεύτερον, η ψηφοφορία επί της προτάσεως ψηφίσματος όσον αφορά το σχέδιο κανονισμού της Επιτροπής περί καθορισμού κατευθυντηρίων γραμμών για τη συγκρότηση μηχανισμού αντιστάθμισης μεταξύ διαχειριστών συστημάτων μεταφοράς, καθώς και περί κοινής προσέγγισης για την τιμολόγηση της μεταφοράς ηλεκτρικής ενέργειας, αποσύρεται από την ημερήσια διάταξη.
<P>
Υπάρχουν παρατηρήσεις επ' αυτών;
<P>
(Το Σώμα εγκρίνει τις τροποποιήσεις)
<P>
(" διάταξη των εργασιών καθορίζεται κατ' αυτόν τον τρόπο)

<CHAPTER ID="005-06">
6. Πρότυπα επιδόσεων για τις εκπομπές από τα καινούρια επιβατικά αυτοκίνητα (
<P>
- Μετά την ψηφοφορία:
<SPEAKER ID="084" NAME="Avril Doyle">
εισηγήτρια. - Κύριε Πρόεδρε, ως εισηγήτρια, ήθελα να παρέμβω πριν την ψηφοφορία, αλλά σας ευχαριστώ που μου δίνετε την ευκαιρία να μιλήσω τώρα, επειδή είναι σημαντικό για χάρη όλων μας να συμπεριληφθούν στα πρακτικά ορισμένα πράγματα.
<P>
Υπάρχει πιθανότατα ένα ζήτημα που θα μπορούσε να ενώσει όλους όσους βρισκόμαστε εδώ σήμερα το πρωί. Πρόκειται για το γεγονός ότι οι συμφωνίες σε πρώτη ανάγνωση αδικούν και το σεβασμό της κοινοβουλευτικής διαδικασίας και την ουσία της νομοθεσίας, ιδιαίτερα όταν το θέμα είναι πολύ περίπλοκο και τεχνικό.
<P>
(Χειροκροτήματα)
<P>
Επομένως, οι συμφωνίες σε πρώτη ανάγνωση πρέπει να εφαρμόζονται σπάνια και να αποτελούν εξαίρεση και μόνο σε εξαιρετικές περιστάσεις αξίζει να δρούμε με τρόπο πέραν του συνηθισμένου.
<P>
Το δεύτερο διαδικαστικό θέμα που θα ήθελα να θίξω είναι ότι δεν υπάρχει καμία νομοθετική διάταξη που προβλέπει τη συμμετοχή των αρχηγών κρατών στη διαδικασία της συναπόφασης.
<P>
(Χειροκροτήματα)
<P>
Παρόλο που ορισμένες πτυχές της δέσμης μέτρων για το κλίμα συμπεριλαμβάνονταν στην ημερήσια διάταξη της συνόδου κορυφής της περασμένης εβδομάδας και παρά την απαίτηση που διατυπώθηκε από τη σύνοδο αυτή να είναι οποιαδήποτε μελλοντική αναθεώρηση των τροποποιήσεων πτυχών του κοινοτικού συστήματος εμπορίας δικαιωμάτων εκπομπής αερίων θερμοκηπίου διαθέσιμη για να εξεταστεί από μελλοντικές συνόδους κορυφής, στον τριμερή διάλογο που ακολούθησε το Σάββατο το πρωί στις Βρυξέλλες, προσέθεσα με την πλήρη στήριξη όλων των σκιωδών εισηγητών μια νέα αιτιολογική σκέψη στην έκθεσή μου - κατόπιν της συνόδου κορυφής - που έγινε ακολούθως δεκτή από το COREPER το απόγευμα του Σαββάτου. " αιτιολογική αυτή σκέψη τονίζει το μοναδική και μετασχηματιστικό (χαρακτήρα της νομοθεσίας του κοινοτικού συστήματος ETS, αλλά δηλώνει ότι η εν λόγω διαβούλευση με τους αρχηγούς κρατών και κυβερνήσεων δεν πρέπει σε καμία περίπτωση να θεωρηθεί ως προηγούμενο για οποιαδήποτε άλλη νομοθεσία.
<P>
Μόλις ολοκληρώθηκε ένα επικό νομοθετικό ταξίδι. Θα ήθελα να ευχαριστήσω τον Επίτροπο Δήμα και την ομάδα του, καθώς επίσης και τον Υπουργό Borloo και την ομάδα του. Θα ήθελα επίσης να ευχαριστήσω θερμά τον Πρέσβη Léglise-Costa για το τεράστιο έργο του, καθώς και το προσωπικό της Επιτροπής Περιβάλλοντος, Δημόσιας Υγείας και Ασφάλειας των Τροφίμων - επιτρέψτε μου να ξεχωρίσω την Virpi Köykkä για το τιτάνιο έργο της - όλο το προσωπικό της ομάδας μας, την βοηθό μου, Kavi, που εργάστηκε ακούραστα και, πάνω απ' όλα, τους συναδέλφους σκιώδεις εισηγητές και το επιτελείο τους για την πολύ καλή δουλειά τους και το πνεύμα συνεργασίας που επέδειξαν.
<P>
(Χειροκροτήματα)
<SPEAKER ID="085" NAME="Miroslav Ouzký" LANGUAGE="CS">
Με το τέλος των εργασιών που διήρκεσαν σχεδόν ένα χρόνο θα ήθελα να επωφεληθώ της ευκαιρίας και να ευχαριστήσω με τη σειρά μου όλους όσους συμμετείχαν. Θα ήθελα να ευχαριστήσω ιδιαίτερα τους εισηγητές και τους σκιώδεις εισηγητές. Δεν θα επαναλάβω τα όσα ακούσαμε από την εισηγήτρια Avril Doyle. Μια πραγματικά εξαιρετική κατάσταση απαιτεί ειδικά μέτρα και η Γαλλική Προεδρία κατέβαλε πραγματικά μεγάλη προσπάθεια για την επίτευξη του συμβιβασμού. Πιστεύω ακράδαντα ότι το γεγονός ότι η δέσμη μέτρων για το κλίμα αποτελεί αντικείμενο επικρίσεων τόσο από τους περισσότερο όσο και από τους λιγότερο φιλόδοξους αποδεικνύει ότι έχει όντως επιτευχθεί ο συμβιβασμός.
<SPEAKER ID="086" NAME="Πρόεδρος">
Σας ευχαριστώ πολύ. Κυρίες και κύριοι, ελπίζω να εκφράζω την άποψη όλων των παρευρισκόμενων λέγοντας ότι το Ευρωπαϊκό Κοινοβούλιο υπήρξε πολύ συνεργάσιμο με το Συμβούλιο και επίσης δηλώνοντας επίσημα τα εξής: Ο τρόπος που ελήφθη η απόφαση επ' αυτού πρέπει να αποτελέσει την εξαίρεση και όχι τον κανόνα και στο μέλλον πρέπει να εμμείνουμε στην αρχή της πρώτης ανάγνωσης εδώ στο Σώμα μας, ώστε να καταστήσουμε σαφή τη θέση του Κοινοβουλίου.
<P>
(Χειροκροτήματα)

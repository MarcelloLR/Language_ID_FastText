<CHAPTER ID="017">
Επίλυση των διαφορών Airbus/Boeing ενώπιον του ΠOΕ (συζήτηση)
<SPEAKER ID="107" NAME="Πρόεδρος">
" ημερήσια διάταξη προβλέπει τη συζήτηση της προφορικής ερώτησης του βουλευτή Helmuth Markov, εξ ονόματος της Επιτροπής Διεθνούς Εμπορίου, προς την Επιτροπή σχετικά με την επίλυση των διαφορών Airbus/Boeing ενώπιον του ΠΟΕ - B6-0155/2008).
<SPEAKER ID="108" NAME="Helmuth Markov">
συντάκτης. - (DE) Κυρία Πρόεδρε, κυρία Επίτροπε, κυρίες και κύριοι, η εμπορική διαφωνία μεταξύ της Ευρωπαϊκής Ένωσης και των "νωμένων Πολιτειών σχετικά με τα μεγάλα αεροσκάφη δεν είναι μια συνηθισμένη διαφορά όπως άλλες που έχουν παραπεμφθεί προς επίλυση στον ΠΟΕ. " διαφωνία αυτή έχει οδηγήσει στις σημαντικότερες και πιο περίπλοκες διαδικασίες που έχουν ποτέ εφαρμοστεί. Αφορά άλλωστε μια τεράστια σύγκρουση συμφερόντων.
<P>
Οι "νωμένες Πολιτείες έχουν επικρίνει τον τρόπο με τον οποίο η ΕΕ και τα κράτη μέλη που συμμετέχουν στην κοινοπραξία EADS έχουν επιδοτήσει την εισαγωγή νέων μεγάλων αεροσκαφών κατά τη διάρκεια των τελευταίων 20 ετών. Από τη μεριά της, η ΕΕ έχει κατηγορήσει τις "νωμένες Πολιτείες ότι προσφέρουν συγκαλυμμένες επιδοτήσεις στην Boeing στο πλαίσιο των αμυντικών και αεροδιαστημικών προγραμμάτων στα οποία μετέχει. Δεν γνωρίζουμε ακόμα ποια πλευρά θα ευνοήσει η απόφαση του οργάνου επίλυσης διαφορών του ΠΟΕ. Υποθέτω ότι η απόφαση θα αναγνωρίζει ότι και οι δύο πλευρές έχουν παραβιάσει τους ισχύοντες κανόνες του ΠΟΕ. Όποιο και αν είναι το αποτέλεσμα, είμαστε ακόμα σε θέση να προβούμε σε ορισμένες συστάσεις.
<P>
Καταρχάς, είναι ίσως καιρός και η Boeing και η Airbus να αρχίσουν να στηρίζονται περισσότερο στους δικούς τους πόρους, αντί να στηρίζονται στην ασφάλεια των εκτεταμένων κρατικών ενισχύσεων, κρατώντας για τον εαυτό τους τις ενισχύσεις και τα κέρδη αλλά αποφεύγοντας τους κινδύνους με τη βοήθεια της εταιρικής διάρθρωσης. " βελτίωση της λειτουργίας και η ενίσχυση της διαφάνειας στον τομέα των αερομεταφορών θα ωφελήσουν σίγουρα όλες τις πτυχές της βιομηχανίας αλλά και τους πελάτες.
<P>
Αυτό δεν σημαίνει ότι οι κατασκευαστές μεγάλων αεροσκαφών δεν πρέπει πλέον να λαμβάνουν την παραμικρή οικονομική ενίσχυση. Θέλω απλώς να υπογραμμίσω ότι απαιτείται ένα ισορροπημένο, κατάλληλο σύστημα που να μην ευνοεί τα συμφέροντα των μεγάλων επιχειρήσεων αλλά να λαμβάνει επίσης υπόψη σημαντικά ζητήματα όπως, λόγου χάρη, η δημιουργία θέσεων απασχόλησης και η προστασία του περιβάλλοντος, παράλληλα με τη βελτίωση της ασφάλειας των επιβατών.
<P>
Δεύτερον, σε αυτό το πλαίσιο έχει σημασία το γεγονός ότι, το 2007, χιλιάδες υπάλληλοι της Airbus έχασαν τις θέσεις εργασίας τους ως αποτέλεσμα μιας αναδιάρθρωσης η οποία, κατά τη γνώμη μου, δεν ήταν απαραίτητη - μετά την αποκόμιση τεράστιων κερδών επί σειρά ετών από αυτή την ευρωπαϊκή κοινοπραξία. Τέτοια μέτρα δεν αποτελούν πρόσφορο τρόπο αντιμετώπισης κρίσεων από τη διοίκηση, δεδομένου ιδίως ότι την ευθύνη για τα προβλήματα δεν έφεραν οι υπάλληλοι αλλά η διοίκηση, η οποία είχε αποτύχει οικτρά.
<P>
Τρίτον, η ύπαρξη του οργάνου επίλυσης διαφορών του ΠΟΕ είναι σημαντικό βήμα προόδου στο διεθνές εμπορικό σύστημα, καθότι παρέχει αξιόπιστες οδηγίες σε περίπτωση που προκύπτουν διχογνωμίες λόγω διαφορετικών ερμηνειών των συμφωνιών του Γύρου της Ουρουγουάης. " απόφαση του οργάνου θα διαβιβαστεί και σε εμάς, όμως είναι αρκετή αυτή η λύση;
<P>
Τέταρτο, είναι λυπηρό το γεγονός ότι η συμφωνία ΕΕ"ΠΑ του 1992 για τα μεγάλα πολιτικά αεροσκάφη δεν ήταν αρκετή για την επίτευξη λύσης κατόπιν διαπραγμάτευσης, χωρίς να απαιτηθεί η προσφυγή σε δικαστήριο.
<P>
Πέμπτος, η βιομηχανία αερομεταφορών βρίσκεται αντιμέτωπη αυτή την περίοδο με νέες προκλήσεις. " οικονομική κρίση και η άνοδος της τιμής του πετρελαίου έχουν πιο δραστικό αντίκτυπο στο σύστημα εναέριων μεταφορών από κάθε άλλη φορά στο παρελθόν. Πρέπει να βρεθεί γρήγορα λύση, και ίσως είναι καιρός να αρχίσουμε να σκεφτόμαστε τη συνεργασία αντί της αντιπαράθεσης.
<P>
Έκτο, όσον αφορά τα θέματα δημοσίων συμβάσεων, η προσωπική μου άποψη είναι ότι θα ήταν προτιμότερο να μην ενταχθεί πλήρως στο σύστημα του ΠΟΕ αυτός ο σημαντικός τομέας της οικονομίας. Σχεδόν σε όλες τις εθνικές οικονομίες, οι δημόσιες συμβάσεις είναι σημαντικός καταλύτης για την οικονομική ανάπτυξη. Οι πολιτικοί πρέπει επίσης να έχουν κάποιο βαθμό επιρροής σε ορισμένους τομείς κλειδιά για τη διαμόρφωση της πορείας εξέλιξης της κοινωνίας.
<P>
Έβδομο: είναι καιρός να καταλήξουν οι "νωμένες Πολιτείες και η ΕΕ σε συμφωνία ως προς το ότι πρέπει να διατηρηθεί η δυνατότητα λήψης μέτρων πολιτικής διαχείρισης των εξελίξεων στην εθνική οικονομία, όπως η ανάθεση δημοσίων συμβάσεων και η παροχή οικονομικών ενισχύσεων. Επιπλέον, ωστόσο, είναι αναγκαία η ύπαρξη μηχανισμών διαφάνειας και δημοκρατικού ελέγχου έτσι ώστε να εξασφαλιστεί ότι όλοι τηρούν τους ισχύοντες κανόνες.
<P>
Όγδοο: η περίπτωση της Boeing μας δείχνει ότι οι κυβερνήσεις πρέπει να αποφεύγουν την περιχαράκωσή τους πίσω από το επιχείρημα των υποτιθέμενων εθνικών αμυντικών συμφερόντων προκειμένου να στηρίξουν την εθνική τους βιομηχανία, ή μάλλον τα συμφέροντα ορισμένων ισχυρών ομάδων συμφερόντων με τις οποίες διατηρούν στενές σχέσεις.
<P>
Ένατο: αυτή η διαφορά δεν είναι μια απλή διαφωνία μεταξύ της ΕΕ και των "νωμένων Πολιτειών. Είναι μια ακόμα περίπτωση στην οποία εκείνοι που αυτοσυστήνονται ως υπέρμαχοι της ελευθέρωσης των συναλλαγών ενδίδουν στον πειρασμό του εθνικού προστατευτισμού για την εξυπηρέτηση ιδιοτελών συμφερόντων. Πρέπει να διαχωρίσουμε τη θέση μας και από τις δύο αυτές προσεγγίσεις, καθότι αυτές οι συμπεριφορές δεν βελτιώνουν τις συνθήκες ζωής των πολιτών μας· δημιουργούν απλώς διακρίσεις και αθέμιτο ανταγωνισμό με βάση το ντάμπινγκ.
<SPEAKER ID="109" NAME="Dalia Grybauskaitė">
μέλος της Επιτροπής. - (EN) Κυρία Πρόεδρε, λαμβάνω τον λόγο για να απαντήσω στην προφορική ερώτηση εξ ονόματος του Επιτρόπου Mandelson, ο οποίος δεν μπορούσε να βρίσκεται σήμερα εδώ καθόσον μετέχει σε εντατικές διμερείς διαπραγματεύσεις σχετικά με τον γύρο της Ντόχα.
<P>
" προσφυγή των "ΠΑ κατά των ευρωπαϊκών ενισχύσεων στην Airbus και η προσφυγή της Ευρώπης κατά των αμερικανικών ενισχύσεων στην Boeing εξετάζονται επί του παρόντος από την αρμόδια επιτροπή του ΠΟΕ και η ευρωπαϊκή νομική θέση έχει ήδη παρουσιαστεί. Αναμένουμε τώρα τις ενδιάμεσες εκθέσεις και για τις δύο υποθέσεις το φθινόπωρο ή τον χειμώνα. Τα επόμενα βήματα θα καθοριστούν με βάση την έκβαση της διαφωνίας και τα συμφέροντα που οδήγησαν σε αυτήν.
<P>
Όσον αφορά το πώς επηρεάζει αυτό την ανταγωνιστική θέση της βιομηχανίας, θέλουμε να επισημάνουμε ότι δεν θεωρούμε ότι υπάρχει λόγος αυτή η εκκρεμής προσφυγή της ΕΕ και των "ΠΑ στον ΠΟΕ σχετικά με τις ενισχύσεις στην Airbus και την Boeing να έχει αντίκτυπο στη δυνατότητα της ευρωπαϊκής βιομηχανίας να ασκεί θεμιτό ανταγωνισμό και να διεκδικεί δημόσιες συμβάσεις ισότιμα με τις "νωμένες Πολιτείες.
<P>
Οι δημόσιες συμβάσεις αποβλέπουν στην εξασφάλιση του καλύτερου δυνατού εξοπλισμού, της βέλτιστης προστιθέμενης αξίας για τους φορολογούμενους, όσον αφορά τον ανεφοδιασμό των αεροσκαφών. " Πολεμική Αεροπορία των "ΠΑ έχει αποφανθεί ότι το αεροσκάφος που προσφέρει η κοινοπραξία Northrop Grumman / EADS είναι ανώτερο του αντίστοιχου σκάφους της Boeing και είναι το καλύτερο αεροσκάφος ανεφοδιασμού για την κάλυψη των αναγκών της. Το θέμα της παροχής ενισχύσεων στην Airbus δεν επηρεάζει αυτή την εκτίμηση. Τα θέματα της προσφυγής στον ΠΟΕ και του ανεφοδιασμού δεν σχετίζονται το ένα με το άλλο.
<P>
Ως προς τις αντιδράσεις του Γραφείου Κυβερνητικής Ευθύνης των "ΠΑ, θέλουμε να επισημάνουμε ότι η επιλογή του Northrop Grumman KC-45 από την Πολεμική Αεροπορία των "ΠΑ εξακολουθεί να ισχύει. Έχει δημιουργηθεί η εσφαλμένη εντύπωση ότι οι "Northrop Grumman" και "EADS North America" έχουν χάσει την προμήθεια ή ότι έχει αντιστραφεί με κάποιον τρόπο η ανάθεση στην Boeing. " συμβατική σχέση με τις "Northrop Grumman" και "EADS North America" δεν έχει λυθεί, παρότι τελεί υπό προσωρινή διαταγή αναστολής, βάσει της οποίας αναστέλλονται προσωρινά οι εργασίες στο πλαίσιο της σύμβασης.
<P>
Το Γραφείο Κυβερνητικής Ευθύνης των "ΠΑ επανεξέτασε τη διαδικασία αξιολόγησης της Πολεμικής Αεροπορίας, όχι τις δυνατότητες του αεροσκάφους. Δεν υπάρχει καμία απαίτηση ή οδηγία από το γραφείο κυβερνητικής ευθύνης για επαναπροκήρυξη της ήδη ανατεθείσας σύμβασης. " Πολεμική Αεροπορία και το υπουργείο Άμυνας έχουν δηλώσει ότι το KC-45 καλύπτει με τον πιο ικανοποιητικό τρόπο τις ανάγκες της Πολεμικής Αεροπορίας των "ΠΑ. Το γραφείο κυβερνητικής ευθύνης έχει καλέσει την Πολεμική Αεροπορία να απαντήσει σχετικά με τα μέτρα που πρόκειται να λάβει εντός 60 ημερών από την ανακοίνωση της 18ης Ιουνίου.
<P>
Γενικώς, η παροχή δημοσίων ενισχύσεων στον αεροδιαστημικό τομέα καλύπτει τις ανάγκες που προκύπτουν από το γεγονός ότι ορισμένες εξελίξεις στη βιομηχανία μεγάλων πολιτικών αεροσκαφών απαιτούν πολύ υψηλά επίπεδα επενδύσεων. Γνώμη της Επιτροπής είναι ότι κάθε ενίσχυση της αεροδιαστημικής βιομηχανίας και στις δύο πλευρές του Ατλαντικού πρέπει να είναι ισορροπημένη, προκειμένου να εξασφαλίζεται η μη στρέβλωση του ανταγωνισμού. Εν τοιαύτη περιπτώσει, οι ενισχύσεις αυτού του είδους μπορούν να συμβάλουν στην καινοτομία, να ενισχύσουν την ασφάλεια και να βελτιώσουν τις περιβαλλοντικές επιδόσεις και την αποδοτικότητα των εναέριων μεταφορών. Είναι προς όφελος των αερογραμμών και των καταναλωτών, καθώς και των κυβερνήσεων, να διατηρούν υψηλό επίπεδο υγιούς ανταγωνισμού στον τομέα των αεροσκαφών.
<P>
Όσον αφορά τις προοπτικές των διμερών συμφωνιών του 1992, θέλουμε να σας ενημερώσουμε ότι, παρά τις επανειλημμένες καλόπιστες προσπάθειες φιλικής επίλυσης της διαφωνίας την περίοδο των τελευταίων ετών, οι διαφορές μεταξύ των δύο πλευρών -των "ΠΑ και της ΕΕ- έχουν αποδειχθεί αγεφύρωτες. Οι "ΠΑ αρνούνται ότι παρέχουν οιασδήποτε μορφής ενισχύσεις στην Boeing και συγχρόνως απαιτούν να τερματίσει η ΕΕ τις ευρωπαϊκές ενισχύσεις προς την Airbus. Ως εκ τούτου, δεν είναι προς το παρόν δυνατόν να συμφωνηθεί μια δίκαιη και ισορροπημένη βάση για μια λύση κατόπιν διαπραγμάτευσης.
<P>
Στις 18 Οκτωβρίου 2007, η Boeing απέρριψε δημοσίως την προσφορά της Airbus να αναζητηθεί φιλικός διακανονισμός. Πρέπει επίσης να λάβουμε υπόψη ότι, με την τρέχουσα προεκλογική ατμόσφαιρα στις "ΠΑ, ίσως να μην είναι εύκολο αυτή την περίοδο να βρεθεί ένας ισορροπημένος συμβιβασμός. Επομένως, δεν αναμένουμε ότι η διαφωνία αυτή θα μπορέσει να επιλυθεί στο εγγύς μέλλον, προτού εκδώσει απόφαση ο ΠΟΕ στις υποθέσεις της Airbus και της Boeing.
<P>
Επιτρέψτε μου, με την ευκαιρία αυτή, να ευχαριστήσω τον αξιότιμο βουλευτή του Ευρωπαϊκού Κοινοβουλίου για το ενδιαφέρον για και την υποστήριξή του σε αυτή την υπόθεση, όπως καταδεικνύουν η προφορική ερώτηση και το ψήφισμα που μας διαβιβάστηκαν.
<SPEAKER ID="110" NAME="Γεώργιος Παπαστάμκος">
εξ ονόματος της ομάδας PPE-DE. - Κυρία Πρόεδρε, οι ευρω-ατλαντικές οικονομικές σχέσεις έχουν ξεχωριστή σημασία και για τα δύο μέρη. Οι όποιες εμπορικές διαφορές πρέπει να διευθετούνται επί τη βάσει της αναζήτησης διαφανών και ισόρροπων λύσεων.
<P>
Εν προκειμένω, ζητούμενο είναι η διασφάλιση ευθυδικίας, ισορροπίας ως προς τις κρατικές ενισχύσεις στον τομέα της αεροναυπηγικής. Πρόκειται για ενισχύσεις ιδιαίτερης σημασίας για την προώθηση της έρευνας και της καινοτομίας, της περιβαλλοντικής διαχείρισης καθώς και για την ενίσχυση της ασφάλειας και της αποτελεσματικότητας των αερομεταφορών.
<P>
" μονομερής αποδέσμευση των "ΠΑ από τη διμερή συμφωνία του 1992 γεννά προβληματισμό δεδομένου ότι οι ευρωπαϊκές κρατικές ενισχύσεις είναι απολύτως συμβατές με το γράμμα και το πνεύμα της εν λόγω συμφωνίας.
<P>
" ευρωπαϊκή πλευρά θεωρεί βασίμως τους χρηματοδοτικούς πόρους που έχουν επενδυθεί στην Airbus περιορισμένης έκτασης, επιστρέψιμους και άνευ ανταγωνιστικού αντικτύπου εν αντιθέσει προς τις απαγορευμένες και αγώγιμες μη επιστρέψιμες αμερικανικές επιδοτήσεις.
<P>
Ως γνωστόν η Ένωση έχει καταβάλει ουσιαστικές προσπάθειες για την καλή τη πίστει διευθέτηση του ζητήματος βάσει διαπραγματεύσεων. Δεν βρήκε ωστόσο μέχρι τώρα ανταπόκριση. " Ευρωπαϊκή Επιτροπή καλείται συνεπώς να τηρήσει σθεναρή διαπραγματευτική στάση για μια μακροπρόθεσμη διευθέτηση της υπόθεσης με όρους θεμιτού και ισόρροπου ανταγωνισμού.
<P>
" αξίωση των "ΠΑ για παύση των επιδοτήσεων προς την Airbus ως προϋπόθεση διενέργειας διαπραγματεύσεων κινείται εκτός ενός αποδεκτού πλαισίου διευθέτησης της διαφοράς.
<SPEAKER ID="111" NAME="Erika Mann" LANGUAGE="DE">
Κυρία Πρόεδρε, κυρία Επίτροπε, κυρίες και κύριοι, υπάρχει ένας μόνο λόγος για τον οποίο επιθυμούσαμε τη διεξαγωγή της αποψινής συζήτησης και αυτός είναι ότι οι επιθέσεις της αμερικανικής πλευράς, καθώς και της Boeing και πολλών μελών του αμερικανικού Κογκρέσου, για την ανάθεση της σύμβασης στη Northrop Grumman/EADS είναι πολύ σκληρές, ενώ στρέφονται ακόμη και κατά επιμέρους κρατών μελών. Γι' αυτό διεξάγουμε την παρούσα συζήτηση και γι' αυτό επίσης θα εκδοθεί ψήφισμα, για το οποίο είμαι πολύ ευγνώμων, καθότι προσπαθούσαμε για μεγάλο διάστημα να το καταρτίσουμε στην αρμόδια επιτροπή μας.
<P>
" εκφραζόμενη δυσαρέσκεια αφορά το γεγονός ότι η Northrop Grumman/EADS παρουσίασε μια καλύτερη προσφορά, την οποία προτίμησε η Πολεμική Αεροπορία των "ΠΑ έναντι του μοντέλου της Boeing στο πλαίσιο δημόσιας διαδικασίας ανάθεσης. Αυτό είναι το φυσικότερο πράγμα στον κόσμο. Έχουμε να κάνουμε εν προκειμένω με εταίρους στο πλαίσιο του ΝΑΤΟ και όχι με χώρες με τις οποίες δεν συνεργαζόμαστε τακτικά. Υπάρχει η διατλαντική εταιρική σχέση, την οποία επιβεβαιώνουμε διαρκώς σε κάθε σύνοδο κορυφής. Στους τρεις επίμαχους τομείς, η Ευρώπη πραγματοποιεί τετραπλάσιες αγορές από τους Αμερικανούς· σε αυτό λοιπόν το πλαίσιο διαθέτουμε μια ιδιαίτερα στενή αμοιβαία "εταιρική σχέση".
<P>
Δεν υπάρχει απολύτως κανένας λόγος να είναι δυσαρεστημένοι οι Αμερικανοί, και αυτό ακριβώς θέλουμε να διευκρινίσουμε στη σημερινή συζήτηση. Δεν χρειάζεται να υπεισέλθουμε και πάλι στις λεπτομέρειες - είμαι πολύ ευγνώμων που το έπραξαν ήδη η κ. Επίτροπος και ο κ. Παπαστάμκος. Σήμερα θέλουμε ουσιαστικά να εκφράσουμε μια πολιτική διαμαρτυρία - η οποία, παρεμπιπτόντως, επηρεάζει επανειλημμένα τις συζητήσεις στον ΠΟΕ από την αμερικανική πλευρά, καθόσον διατυπώνονται διαρκώς σχόλια. " Πολεμική Αεροπορία των "ΠΑ δεν έχει τη δυνατότητα να αναθέσει σύμβαση, μεταξύ άλλων, σε μια ευρωπαϊκή κοινοπραξία, ενόσω κρίνεται μια υπόθεση στο πλαίσιο του ΠΟΕ. Αυτό καθιστά σαφές ότι τα δύο ζητήματα συνδέονται σε πολιτικό επίπεδο, αν και η κ. Επίτροπος έχει απόλυτο δίκιο όταν υποστηρίζει ότι, στην πραγματικότητα, τα θέματα δεν συνδέονται.
<P>
Θέλω να ευχαριστήσω προσωπικά την Επιτροπή και τα κράτη μέλη για τη διαρκή επιμονή τους στη διευκρίνιση των πραγματικών περιστατικών. Θέλω επίσης να ευχαριστήσω τους συναδέλφους μου βουλευτές για το γεγονός ότι διεξάγουμε επιτέλους αυτή τη συζήτηση και μπορούμε να καταθέσουμε αυτό το ψήφισμα. Ελπίζω ότι αυτό σημαίνει ότι οι Αμερικανοί θα ακούσουν προσεκτικά τις θέσεις μας.
<SPEAKER ID="112" NAME="Mieczysław Edmund Janowski">
εξ ονόματος της Ομάδας UEN. - (PL) Κυρία Πρόεδρε, επί σειρά ετών η αγορά όσον αφορά την κατασκευή μεγάλων αεροσκαφών είναι ουσιαστικά διπολική. " Airbus και η Boeing ελέγχουν απόλυτα την αγορά. Την τελευταία διετία, ωστόσο, είμαστε μάρτυρες μιας έρευνας του Παγκόσμιου Οργανισμού Εμπορίου σχετικά με τη διαφωνία μεταξύ της ΕΕ και των "ΠΑ όσον αφορά τις ενισχύσεις που παρέχουν σε αυτούς τους δύο κολοσσούς. Στο θέμα αυτό διακυβεύονται πολλά χρήματα, και επίσης -το σημαντικότερο ίσως- η φιλοδοξία για την εξασφάλιση ηγετικής θέσης στον τομέα της προηγμένης τεχνολογίας.
<P>
Οι "νωμένες Πολιτείες κατηγορούν την Airbus ότι απολαμβάνει το πλεονέκτημα μεγάλων επιδοτήσεων και ευεργετικών πιστώσεων από τις κυβερνήσεις κρατών μελών της ΕΕ. Εν τω μεταξύ, από την ευρωπαϊκή πλευρά, διατυπώνονται επίσης σοβαρές επιφυλάξεις σχετικά με τα τεράστια ποσά κρατικών ενισχύσεων που παρέχονται στην Boeing με τη μορφή φοροαπαλλαγών από τις πολιτείες του Ιλλινόις, του Κάνσας και της Ουάσιγκτον, καθώς και ενισχύσεων από τον στρατό και τη NASA στο πλαίσιο της ανάθεσης δημοσίων συμβάσεων.
<P>
Φοβούμαστε μια πύρρειο νίκη σε αυτή τη διαφωνία. Και οι δύο επιχειρήσεις επωφελούνται από κρατικές ενισχύσεις αμφίβολης νομιμότητας. Δεν πρέπει, εντούτοις, να λησμονούμε ότι είναι οι μόνοι κατασκευαστές μεγάλων επιβατικών αεροσκαφών στον κόσμο. Ανταγωνίζονται ο ένας τον άλλον, όμως πρέπει επίσης να συνεργάζονται προκειμένου να μπορούν να εκμεταλλευτούν τις καλύτερες δυνατές λύσεις στα σχέδια και τις τεχνολογίες τους. Όλα αυτά πρέπει να αποβαίνουν προς όφελος των επιβατών.
<P>
Νομίζω ότι εκείνο που απαιτείται εν προκειμένω είναι ενίσχυση της συνεργασίας και φιλικές διαπραγματεύσεις, δεδομένου ότι στην παγκόσμια αγορά υπάρχει χώρος και για την Airbus και για την Boeing. Σύμφωνα με τους υπολογισμούς μου, σε μια περίοδο 15 ετών ο κόσμος θα χρειαστεί περίπου 36 000 σύγχρονα, ασφαλή πολιτικά αεροσκάφη. Ενδεχομένως 1 500 από αυτά θα είναι μεγάλης χωρητικότητας. Είναι δύσκολο να προβλέψει κανείς ποιος θα βγει κερδισμένος, η Boeing ή η Airbus, όμως δεν πρέπει να λησμονούμε ότι στην αγορά αυτή αρχίζει να εμφανίζεται και η Ρωσία, και η εν λόγω χώρα παρέχει επίσης κρατικές επιδοτήσεις.
<SPEAKER ID="113" NAME="Jacky Hénin" LANGUAGE="FR">
Κυρία Πρόεδρε, η διαφορά στον ΠΟΕ μεταξύ της Airbus και της Boeing δεν είναι παρά ένα κακόγουστο αστείο. Οι Αμερικανοί προσπαθούν να πολεμήσουν την υπεροχή της Airbus με κάθε δυνατό μέσο, προσφεύγοντας ακόμη και στα δικαστήρια. Εντούτοις, ενώ η Airbus έχει λάβει επιστρεπτέες ενισχύσεις, η Boeing βουλιάζει υπό το βάρος της χρηματοδότησης από διαφορετικές χώρες, και ιδίως υπό το τεράστιο βάρος της στρατιωτικής έρευνας. Γι' αυτό το Dreamliner είναι το πιο επιδοτούμενο αεροπλάνο στον κόσμο.
<P>
Αυτό που κρύβεται πραγματικά πίσω από τον αθέμιτο ανταγωνισμό στην προκειμένη περίπτωση είναι το αδύναμο δολάριο. Δυστυχώς, οι "ΠΑ βρίσκονται σε συμπαιγνία στο θέμα αυτό με την Ευρωπαϊκή Κεντρική Τράπεζα. Το πραγματικό ερώτημα που πρέπει, συνεπώς, να τεθεί είναι κατά πόσον θα συνεχίσει η Airbus να σχεδιάζει και να κατασκευάζει τα αεροσκάφη της στη ζώνη του ευρώ. Αν η απάντηση είναι καταφατική, σημαίνει ότι η Ευρωπαϊκή Κεντρική Τράπεζα βρίσκεται υπό τις διαταγές της βιομηχανίας, αντί της αναχρηματοδότησης τραπεζών επενδύσεων χωρίς καμία εγγύηση επιστροφής. Αν η απάντηση είναι καταφατική, σημαίνει ότι πρέπει να δημιουργηθεί ένα κυρίαρχο ευρωπαϊκό δημόσιο ταμείο, υποκαθιστώντας τους ιδιώτες μετόχους της EADS, οι οποίοι έχουν αποδείξει την ανικανότητά τους να καταρτίσουν μια πρόσφορη βιομηχανική στρατηγική, καθώς προτιμούν αντ' αυτού να προστατεύουν τα μερίσματά τους.
<P>
" αντικατάσταση του A320 με ένα αεροσκάφος που προσφέρει εξοικονόμηση καυσίμων 20% είναι δυνατή μόνο με το είδος των επενδύσεων που είναι απρόθυμοι να διαθέσουν οι μέτοχοι. " Ευρώπη χρειάζεται έναν ισχυρό όμιλο EADS που θα είναι 100% δημόσιος, αν θέλει μια βιομηχανική πολιτική που να μπορεί να προσφέρει ενεργειακά αποδοτικές, αυτόνομες αεροπορικές μεταφορές.
<SPEAKER ID="114" NAME="Syed Kamall" AFFILIATION="PPE-DE">
(EN) Κυρία Πρόεδρε, κάθε αμερόληπτος κριτής που έχει παρακολουθήσει τις δύο υποθέσεις στον ΠΟΕ οφείλει πραγματικά να καταλήξει στο συμπέρασμα, για να χρησιμοποιήσω μια αγγλική φράση, ότι πρόκειται για "six of one and half a dozen of the other" ("τι Γιάννης, τι Γιαννάκης"). Για παράδειγμα, η Boeing λαμβάνει ομοσπονδιακές και πολιτειακές ενισχύσεις στις "ΠΑ οι οποίες υπερβαίνουν τη συμφωνία ΕΕ"ΠΑ του 1992 και επιδοτήσεις από τη NASA και τα προγράμματα του υπουργείου Άμυνας, επωφελείται από υπερτιμημένες μη ανταγωνιστικές συμβάσεις προμήθειας αμυντικού εξοπλισμού, ενώ επωφελείται επίσης από φορολογικές εκπτώσεις που παρέχουν οι "ΠΑ στις εταιρείες για πωλήσεις στο εξωτερικό, κατά παράβαση των κανόνων του ΠΟΕ. Από την άλλη πλευρά, οι "ΠΑ διαμαρτύρονται επειδή η Airbus λαμβάνει δάνεια έναρξης που σχετίζονται με την Ε&Α, εκχωρήσεις για μονάδες ανάπτυξης και παραγωγής και δάνεια με προνομιακούς όρους, επωφελείται από την παραγραφή χρεών όσον αφορά την παραγωγή μεγάλων πολιτικών αεροσκαφών και την αναπτυξιακή χρηματοδότηση, λαμβάνει ενισχύσεις Ε&Α που ωφελούν άμεσα την Airbus, ενώ καταγγέλλουν επίσης ότι λαμβάνει παράνομες εξαγωγικές επιδοτήσεις.
<P>
Στα θετικά συγκαταλέγεται το γεγονός ότι πολλοί αερομεταφορείς της ΕΕ συνεχίζουν να παραγγέλλουν αεροσκάφη της Boeing και το αμερικανικό υπουργείο Άμυνας, μετά από δημόσιο διαγωνισμό, κατέταξε στην πρώτη θέση το αεροσκάφος ανεφοδιασμού της "EADS Northrop Grumman". Αυτά είναι τα θετικά στοιχεία. Ενώ και οι δύο πλευρές έχουν βάσιμους λόγους να διαμαρτύρονται, φοβούμαι ότι η υπό εξέταση ερώτηση χαρακτηρίζεται από ξεκάθαρο αντιαμερικανισμό και μικρόψυχη, ευρωκεντρική νοοτροπία.
<P>
" Airbus παρουσιάζεται ως αγγελικός λυτρωτής των ευρωπαϊκών ουρανών ενώ η Boeing είναι η κακή αμερικανική επιχείρηση που επιδιώκει να κυριαρχήσει με αθέμιτο τρόπο στην παγκόσμια αεροπορική βιομηχανία. Ειλικρινά ελπίζω ότι η Ομάδα μου, το Ευρωπαϊκό Λαϊκό Κόμμα, δεν θεωρεί σκόπιμη την υποστήριξη αυτού του ψηφίσματος, καθότι αυτό θα αναδείκνυε πραγματικά τον χειρότερο εαυτό της πολιτικής μου ομάδας - αντιαμερικανισμός, προστατευτισμός και απόρριψη του ανταγωνισμού. Ίσως να έχουμε επηρεαστεί υπερβολικά από τη γαλλική Προεδρία, παρακαλώ όμως να μην επιτρέψουμε τα αρχικά ΕΛΚ να αποκτήσουν το νόημα "Ευρωπαϊκό Λαϊκίστικο Κόμμα".
<SPEAKER ID="115" NAME="Kader Arif" AFFILIATION="PSE">
(FR) Κυρία Πρόεδρε, κυρία Επίτροπε, κυρίες και κύριοι, το υπό εξέταση ψήφισμα περιλαμβάνει μια σειρά συστάσεων προς την Επιτροπή, υπενθυμίζοντάς της ότι, εξ ονόματος της ΕΕ, υπερασπίζεται τα συμφέροντα των κρατών μελών και της ευρωπαϊκής βιομηχανίας μεγάλων πολιτικών αεροσκαφών.
<P>
Έχοντας υπόψη ότι το αμερικανικό Κογκρέσο έχει ήδη ταχθεί επανειλημμένα υπέρ της Boeing, και έχοντας κατά νου ότι η παράβαση της συμφωνίας σχετικά με το αεροσκάφος ανεφοδιασμού υπονομεύει τη θέση του ευρωπαϊκού κατασκευαστή αεροσκαφών, η ακλόνητη υποστήριξη της Ευρωπαϊκής Ένωσης συνολικά -των κρατών μελών, της Επιτροπής και του Κοινοβουλίου- είναι κρισιμότερη από κάθε άλλη φορά. Αυτό τουλάχιστον δεν αμφισβητείται. " EADS έχει δεχθεί επικρίσεις από πολλές πλευρές ενώ έχουν διατυπωθεί αμφιβολίες σχετικά με τη σοβαρότητα και την αξιοπιστία της.
<P>
" Επιτροπή πρέπει να επιβεβαιώσει δύο πράγματα σήμερα: πρώτον, ότι η προσφυγή της Boeing, στο πλαίσιο της διαδικασίας προμήθειας του αεροσκάφους ανεφοδιασμού, δεν πρέπει επ' ουδενί να επηρεάσει την ποιότητα της πρότασης της σύμπραξης EADS/Northrop Grumman, καθότι η Boeing έχει αμφισβητήσει μόνο τη διαδικασία επιλογής. Τυχόν ανατροπή της απόφασης της Πολεμικής Αεροπορίας των "ΠΑ θα ήταν απαράδεκτη. " Επιτροπή πρέπει να καταστήσει απολύτως σαφές αυτό το ζήτημα.
<P>
" Επιτροπή πρέπει επίσης να μην λησμονεί ότι οι επιθέσεις της Airbus ενώπιον του ΠΟΕ είναι αβάσιμες. Το σύστημα των επιστρεπτέων ενισχύσεων δεν είναι απλώς υπεράνω κατηγορίας, δεδομένου ότι, εξ ορισμού, οι ενισχύσεις επιστρέφονται, αλλά και η θέση των "νωμένων Πολιτειών προκαλεί ακόμη μεγαλύτερη έκπληξη δεδομένου ότι οι αμερικανικές ενισχύσεις είναι ασύμβατες με τους κανόνες του ΠΟΕ και με τις δεσμευτικές συμφωνίες μεταξύ της Ευρώπης και των "νωμένων Πολιτειών.
<P>
Προκειμένου να αποφευχθεί μια στείρα αντιπαράθεση η οποία θα υπονόμευε τα βιομηχανικά συμφέροντα των ενδιαφερομένων πλευρών και τις σχέσεις ΕΕ"ΠΑ, τις οποίες πρέπει να βελτιώσουμε, η μόνη δυνατή λύση για το μέλλον είναι οι συνομιλίες. Πρέπει δε να προηγηθεί μια προκαταρκτική φάση στην οποία και οι δύο πλευρές θα επιδείξουν την καλή τους θέληση.
<P>
Ένα τελευταίο ερώτημα: επηρεάζει η νέα κατάσταση την απόφαση που ενδέχεται να ληφθεί κατά τη διάρκεια της διαδικασίας διευθέτησης αυτής της διαφοράς;
<SPEAKER ID="116" NAME="Richard Seeber" AFFILIATION="PPE-DE">
(DE) Κυρία Πρόεδρε, θέλω καταρχάς να ζητήσω συγγνώμη εξ ονόματος του συναδέλφου μου, κ. Sturdy, ο οποίος έχει καθυστερήσει και δεν μπορεί να παραστεί στη σύνοδο της ολομέλειας.
<P>
Θέλω να δηλώσω εκ των προτέρων ότι οι "νωμένες Πολιτείες και η Ευρώπη -τουλάχιστον τα περισσότερα κράτη μέλη- είναι εταίροι στο πλαίσιο του ΝΑΤΟ. " αντιπαράθεση αυτή εκτυλίσσεται μεταξύ δύο ομάδων που διατηρούν φιλικές σχέσεις. Θα έλεγα επίσης εκ των προτέρων ότι οι "νωμένες Πολιτείες και η ΕΕ έχουν υπογράψει συμφωνία σχετικά με τα μεγάλα πολιτικά αεροσκάφη από το 1992. Λειτούργησε μάλιστα πολύ καλά μέχρι τη στιγμή που οι "νωμένες Πολιτείες απομακρύνθηκαν από τους όρους της συμφωνίας, προσφεύγοντας στο όργανο επίλυσης διαφορών του ΠΟΕ το 2004.
<P>
Γνωρίζουμε ότι, μέχρις ενός σημείου, η κρατική ενίσχυση αποτελεί συνήθη πρακτική, ιδίως σε αυτή την αγορά των μεγάλων εμπορικών και πολεμικών αεροσκαφών. Παρά ταύτα, είναι σημαντικό να επιβάλλονται πολύ αυστηροί έλεγχοι και προϋποθέσεις σε αυτές τις κρατικές ενισχύσεις. " Ευρωπαϊκή Ένωση έχει μέχρι σήμερα παραμείνει αυστηρά προσκολλημένη σε αυτές τις προϋποθέσεις, ενώ και η Airbus EADS έχει επιστρέψει το μεγαλύτερο μέρος των ενισχύσεων που έλαβε, ενώ έχει εξάλλου καταβάλλει ποσά μεγαλύτερα από αυτά που είχε λάβει από δημόσια ταμεία. Αυτό το έχουμε τεκμηριώσει λεπτομερώς. Απεναντίας, οι "νωμένες Πολιτείες δεν έχουν ακόμη προσκομίσει αντίστοιχα έγγραφα και δεν έχει διευκρινιστεί σε ποιο βαθμό η Boeing έχει συμμορφωθεί με αυτές τις υποχρεώσεις.
<P>
Σε γενικές γραμμές, θέλω να δηλώσω ότι, ενώ η Ευρωπαϊκή Ένωση υποστηρίζει φυσικά το ελεύθερο εμπόριο, αυτό το ψήφισμα δεν πρέπει να μας ωθεί να καταφεύγουμε σε αντιαμερικανική ρητορική. Είναι σημαντικό να ζητήσουμε τη δίκαιη αντιμετώπιση και των δύο πλευρών, και υποθέτω ότι το αρμόδιο όργανο του ΠΟΕ θα λάβει την απόφασή του σε αυτό το πνεύμα.
<P>
" κατάφωρος αντιαμερικανισμός θα ήταν μια υπερβολικά στενόμυαλη προσέγγιση, όμως αυτό δεν σημαίνει ότι δεν πρέπει να καλέσουμε τις "νωμένες Πολιτείες να τηρήσουν τους κανόνες επί των οποίων έχουμε όλοι συμφωνήσει.
<SPEAKER ID="117" NAME="Glyn Ford" AFFILIATION="PSE">
(EN) Κυρία Πρόεδρε, θα υποστηρίζω αυτό το ψήφισμα και την πλειονότητα των τροπολογιών που έχουν κατατεθεί, περιλαμβανομένων των τροπολογιών εξ ονόματος της συναδέλφου μου κ. Erika Mann.
<P>
Στην εκλογική μου περιφέρεια χιλιάδες θέσεις εργασίας εξαρτώνται άμεσα από την Airbus, ιδίως στην περιοχή Filton του Μπρίστολ, και φυσικά στο σύνολο του "νωμένου Βασιλείου και της Ευρωπαϊκής Ένωσης υπάρχουν δεκάδες χιλιάδες θέσεις εργασίας που εξαρτώνται από την επιτυχία της Airbus.
<P>
Θα είχα αποδοκιμάσει κατά πρόσωπο τον κ. Kamall για την προσέγγισή του, η οποία είναι βαθιά ευρωσκεπτικιστική και αντιευρωπαϊκή, καθώς όμως ξεκουμπίστηκε δύο λεπτά περίπου μετά την ομιλία του δεν θα έχω την ευκαιρία να του απευθύνω προσωπικά την κριτική μου. Ελπίζω θα του την μεταφέρει κάποιος από τους συναδέλφους του, ο οποίος θα τον ενημερώσει επίσης ότι κανονικά προσπαθούμε να μένουμε στην αίθουσα έως τη λήξη των συζητήσεων στις οποίες μετέχουμε, αντί να κάνουμε μια σύντομη επίσκεψη, να εκφωνούμε την ομιλία μας και μετά να φεύγουμε βιαστικά για να προβούμε στην ανακοίνωση Τύπου μας.
<P>
Το 1992 συνήφθη μια συμφωνία μεταξύ της Boeing και της Airbus -ή μάλλον μεταξύ της Ευρωπαϊκής Ένωσης και των "νωμένων Πολιτειών- για αμοιβαία αποφυγή της διατύπωσης καταγγελιών, παρότι αυτή ήταν προς όφελος της Boeing, η οποία λαμβάνει άμεσες ενισχύσεις από την αμερικανική κυβέρνηση μέσω της NASA και του υπουργείου Άμυνας, ενώ η Airbus λαμβάνει μόνο δάνεια έναρξης τα οποία οφείλει να επιστρέφει εντόκως. Ήδη έχουν επιστραφεί 7 δισ. ευρώ.
<P>
Το 2004 οι "νωμένες Πολιτείες παραβίασαν αυτή τη συμφωνία παραπέμποντας το όλο θέμα στον ΠΟΕ. Το συνδικάτο Unite και η διοίκηση στο "νωμένο Βασίλειο έχουν ενώσει τις φωνές τους και επιμένουν ότι πρέπει να ασκήσουμε όσο το δυνατόν μεγαλύτερη πίεση στις "νωμένες Πολιτείες για το θέμα αυτό.
<P>
" κριτική της Boeing και του Κογκρέσου πρέπει να αποδοκιμαστεί - και μάλιστα εντόνως. Αν χάσουμε την ανταγωνιστικότητά μας σε σχέση με την Airbus, αφήνοντας την Boeing να ασκεί παγκόσμιο μονοπώλιο, θα δούμε να χάνονται πολλές συμβάσεις και θέσεις εργασίας. Μια συμφωνία κατόπιν διαπραγμάτευσης είναι σαφώς η καλύτερη λύση και η προσφορότερη μέθοδος - ίσως 1992+. Ελλείψει μιας τέτοιας συμφωνίας, ωστόσο, δεν έχουμε άλλη εναλλακτική από τη σθεναρή υπεράσπιση της θέσης μας και των συμφερόντων της οικονομίας, της ανταγωνιστικότητας και των θέσεων εργασίας της Ευρώπης.
<SPEAKER ID="119" NAME="Πρόεδρος">
Έχω λάβει μία πρόταση ψηφίσματος δυνάμει του άρθρου 108, παράγραφος 5, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Τετάρτη, 9 Ιουλίου 2008.
<P>
Γραπτές δηλώσεις (άρθρο 142 του Κανονισμού)
<SPEAKER ID="120" NAME="Christine De Veyrac  " AFFILIATION="PPE-DE">
γραπτώς. - (FR) Μετά τη συζήτηση που διεξήγαμε σχετικά με το θέμα της καταγγελίας της Boeing κατά της Airbus ενώπιον του ΠΟΕ, και σε απάντηση του ψηφίσματος της Γερουσίας των "ΠΑ για το ίδιο θέμα, διαπιστώνω με μεγάλη ικανοποίηση ότι σήμερα υπερασπιζόμαστε ένα ψήφισμα το οποίο θα εξασφαλίσει τη στήριξη του Ευρωπαϊκού Κοινοβουλίου προς την Airbus.
<P>
" προσφυγή της Boeing κατά της Airbus φαίνεται να σχετίζεται περισσότερο με εμπορικά συμφέροντα παρά με πραγματικά ζητήματα συμμόρφωσης προς τους κανόνες του ανταγωνισμού.
<P>
Μόνον όταν η Airbus κέρδισε τις συμβάσεις για την παραγωγή μιας σειράς αεροσκαφών αποφάσισε η Boeing να υποβάλει καταγγελία στον ΠΟΕ. Ο εν λόγω αμερικανικός κατασκευαστής αεροσκαφών παραβιάζει επίσης τη διμερή συμφωνία του 1992, δεδομένου ότι έχει λάβει ενισχύσεις οι οποίες απαγορεύονται στο πλαίσιο αυτής της συμφωνίας.
<P>
Ναι, η Airbus έχει επίσης λάβει ενισχύσεις, όμως αυτές συνίσταντο σε επιστρεπτέες ενισχύσεις, τις οποίες επιτρέπουν οι ισχύοντες κανόνες. " χρηματοδότηση αυτή δεν έχει απλώς επιστραφεί στο σύνολό της, η Airbus κατέβαλε 40% παραπάνω από το ποσό που της είχαν δανείσει οι κυβερνήσεις της ΕΕ.
<P>
Υποστηρίζω το κείμενο επί του οποίου θα ψηφίσουμε αύριο. Το Ευρωπαϊκό Κοινοβούλιο πρέπει να απαιτήσει τη δίκαιη και ταχεία επίλυση της διαφοράς, στηρίζοντας ταυτόχρονα δημοσίως την Airbus.

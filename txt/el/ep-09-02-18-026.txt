<CHAPTER ID="026">
Εφαρμογή της Οδηγίας 2002/14/ΕΚ περί θεσπίσεως γενικού πλαισίου ενημέρωσης και διαβούλευσης των εργαζομένων στην Ευρωπαϊκή Κοινότητα (συνοπτική παρουσίαση)
<SPEAKER ID="291" NAME="Πρόεδρος">
" ημερήσια διάταξη προβλέπει τη σύντομη παρουσίαση της έκθεσης του κυρίου Cottigny, εκ μέρους της Επιτροπής Κοινωνικών Υποθέσεων και Απασχόλησης, σχετικά με την εφαρμογή της Οδηγίας 2002/14/ΕΚ που θεσπίζει γενικό πλαίσιο ενημέρωσης και διαβούλευσης των εργαζομένων στην Ευρωπαϊκή Κοινότητα.
<SPEAKER ID="292" NAME="Jean Louis Cottigny" LANGUAGE="FR">
Κύριε Πρόεδρε, κύριε Επίτροπε, κυρίες και κύριοι, θα ήθελα καταρχάς να ευχαριστήσω τους διάφορους σκιώδεις εισηγητές για την ανοιχτόμυαλη δουλειά τους κατά τη διάρκεια της συνεργασίας μας για αυτό το κείμενο στην Επιτροπή Κοινωνικών Υποθέσεων και Απασχόλησης.
<P>
Τα Κράτη Μέλη πρέπει να βελτιώσουν την εφαρμογή της οδηγίας για την ενημέρωση και διαβούλευση των εργαζομένων, ιδιαίτερα στο παρών πλαίσιο της οικονομικής κρίσης και των επιπτώσεών της στις εταιρείες καθώς αναδιαρθρώνονται, συγχωνεύονται ή αλλάζουν έδρα. Αυτό ήταν το μήνυμα που ήθελε να στείλει η Επιτροπή Απασχόλησης με αυτή την έκθεση πρωτοβουλίας.
<P>
" Ευρωπαϊκή Ένωση έχει 23 εκατομμύρια εταιρείες με λιγότερους από 250 υπαλλήλους. Αυτές αποτελούν το 99% του συνόλου των εταιρειών και απασχολούν πάνω από 100 εκατομμύρια ανθρώπους. Τα δικαιώματα των εργαζομένων στην ενημέρωση και διαβούλευση είναι ουσιώδη στοιχεία της κοινωνικής οικονομίας της αγοράς.
<P>
" μεταφορά της Οδηγίας 2002/14/ΕΚ έχει καθυστερήσει πολύ σε ορισμένα Κράτη Μέλη. Σε αυτή την έκθεση πρωτοβουλίας, τονίζουμε τη φανερή επίδραση αυτής της οδηγίας σε χώρες όπου δεν υπήρχε κάποιο γενικό σύστημα ενημέρωσης και διαβούλευσης των εργαζομένων.
<P>
Ζητώ μια βελτιωμένη μεταφορά της οδηγίας στα Κράτη Μέλη. Ζητούμε από την Επιτροπή να λάβει μέτρα, όσο το δυνατόν συντομότερα, για τη διασφάλιση της σωστής μεταφοράς αυτής της οδηγίας από τα Κράτη Μέλη, και την κίνηση διαδικασίας παράβασης εναντίων όσων δεν την έχουν μεταφέρει καθόλου ή δεν την έχουν μεταφέρει σωστά.
<P>
Στην έκθεση τονίζεται ότι, ορισμένα Κράτη Μέλη, με τα μέτρα που έλαβαν για τη μεταφορά της οδηγίας, δεν συμπεριέλαβαν νέους εργαζόμενους, γυναίκες που δουλεύουν με μερική απασχόληση ή εργαζόμενους που απασχολούνται για μικρά διαστήματα με συμβάσεις προσωρινής απασχόλησης .
<P>
Ζητούμε από τα Κράτη Μέλη να ορίσουν ακριβώς τον όρο "ενημέρωση" επιτρέποντας στους εκπροσώπους των εργαζομένων να εξετάσουν τα δεδομένα που τους παρέχονται και να μην περιορίζονται στο να περιμένουν το τέλος της διαδικασίας ενημέρωσης εάν οι αποφάσεις των εταιρειών έχουν άμεσες επιπτώσεις για τους εργαζόμενους. Κράτη Μέλη που δε διαθέτουν αποτελεσματικές, αναλογικές και αποτρεπτικές κυρώσεις, καλούνται να τις εισάγουν. Τέλος, προσπαθώντας να συντονίσουμε τα διάφορα νομοθετικά μέσα, καλούμε την Επιτροπή να εξετάσει τι απαιτείται για το συντονισμό των έξι οδηγιών και τη ρύθμιση για την ενημέρωση των εργαζομένων, έτσι ώστε να μπορέσουν να γίνουν τροποποιήσεις για την εξάλειψη αλληλοεπικαλύψεων και αντιφάσεων.
<P>
Καθώς αυτό αποτελεί μια σημαντική εξέλιξη στα δικαιώματα των εργαζομένων, η Ευρωπαϊκή Ένωση οφείλει να εγγυηθεί ότι τα Κράτη Μέλη θα μεταφέρουν τις υποχρεώσεις της οδηγίας ορθά και πλήρως. Είναι σημαντικό να γνωρίζουν όλοι οι Ευρωπαίοι εργαζόμενοι ότι η Ευρώπη τους υποστηρίζει στη συμμετοχή τους στην εταιρία, στην καθημερινή ζωή τους ως εργαζόμενοι και ιδιαίτερα στην παρούσα φάση.
<SPEAKER ID="293" NAME="Janez Potočnik">
Μέλος της Επιτροπής. - Κύριε Πρόεδρε, λαμβάνω δεόντως υπόψη την έκθεση του κυρίου Cottigny για μια σημαντική οδηγία που ενισχύει σε Ευρωπαϊκό επίπεδο ένα θεμελιώδες κοινωνικό δικαίωμα των εργαζομένων. " Επιτροπή δίνει μεγάλη σημασία στην ενημέρωση και τη διαβούλευση των εργαζομένων τόσο σε εθνικό όσο και σε διεθνικό επίπεδο, ιδιαίτερα στο υπάρχων δύσκολο πλαίσιο της οικονομικής κρίσης.
<P>
Προτείναμε την αναδιατύπωση της οδηγίας για τα Ευρωπαϊκά συμβούλια εργασίας. Αυτό ολοκληρώθηκε επιτυχώς. Συνεχίζουμε τη δουλειά μας με την πρόβλεψη και την κοινωνικά υπεύθυνη διαχείριση της αναδιάρθρωσης και τις ερωτήσεις που προκύπτουν σε Ευρωπαϊκό επίπεδο από τη διαπραγμάτευση διεθνικών συμφωνιών.
<P>
Όπως εξηγεί στην ανακοίνωσή της στις 17 Μαρτίου 2008, το κύριο ενδιαφέρον της Επιτροπής, όσον αφορά την εφαρμογή της Οδηγίας 2002/14/ΕΚ, είναι αυτή να είναι περιεκτική και αποτελεσματική στην συνεργασία με τα Κράτη Μέλη και με τις δύο πλευρές της βιομηχανίας, που έχουν να διαδραματίσουν ένα πολύ σημαντικό ρόλο όπως γνωρίζετε. Πρέπει να έχουμε κατά νου ότι η οδηγία δημιουργεί απλά ένα γενικό πλαίσιο που μπορεί να εφαρμοστεί και να διευρυνθεί από τις δύο πλευρές της βιομηχανίας, ιδιαίτερα σε επίπεδο εταιρίας.
<P>
" Επιτροπή διεξάγει και υποστηρίζει δραστηριότητες για την ευαισθητοποίηση, προώθηση της ανταλλαγής ορθών πρακτικών και την ενίσχυση των ικανοτήτων όλων των εμπλεκόμενων μερών μέσω σεμιναρίων, εκπαιδευτικών προγραμμάτων, μελετών και οικονομικής βοήθειας για σχέδια ιδιαίτερα με ένα συγκεκριμένο προϋπολογισμό.
<P>
" Επιτροπή παρακολουθεί επίσης τη σωστή εφαρμογή της οδηγίας με την ιδιότητά της ως θεματοφύλακας των Συνθηκών : εάν γίνονται για παράδειγμα παράπονα από συνδικαλιστικές οργανώσεις. Μέχρι στιγμής, παρόλα αυτά, η Επιτροπή έχει λάβει πολύ λίγα παράπονα σχετικά με την εφαρμογή της οδηγίας.
<SPEAKER ID="294" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη, 19 Φεβρουαρίου 2009.
<P>
Γραπτές δηλώσεις (άρθρο 142 του Κανονισμού)
<SPEAKER ID="985" NAME="Silvia-Adriana Ţicău  " LANGUAGE="RO">
" μεταφορά της Οδηγίας 2002/14/ΕΚ που θεσπίζει γενικό πλαίσιο ενημέρωσης και διαβούλευσης των εργαζομένων στην Ευρωπαϊκή Κοινότητα έχει καθυστερήσει σημαντικά σε ορισμένα Κράτη Μέλη.
<P>
Πιστεύω ότι υπάρχει ανάγκη αύξησης της δημοκρατικής συμμετοχής των εργαζομένων στη λήψη αποφάσεων που έχουν αντίκτυπο στην εταιρία, λαμβάνοντας υπόψη την παγκόσμια φύση της οικονομικής κρίσης, η οποία επηρεάζει όλα τα Κράτη Μέλη αδιάκριτα στο οικονομικό τους πλαίσιο και γεννά φόβους αναδιάρθρωσης, συγχωνεύσεων ή μετακίνησης των εταιριών.
<P>
Στην περίπτωση της αναδιάρθρωσης εταιριών, θα ζητούσα τη διάθεση Ευρωπαϊκών κεφαλαίων και την παροχή βοήθειας όχι μόνο στις επιχειρήσεις αλλά και στους εργαζόμενους. Πιστεύω επίσης ότι όταν μια πολυεθνική εταιρία αναδιαρθρώνεται πρέπει να γίνει υποχρεωτική πρακτική να καλούνται οι εκπρόσωποι των συνδικαλιστικών φορέων από όλα τα τμήματα της εταιρίας, όχι μόνο από το Κράτος Μέλος στο οποίο έχει η εταιρία τα κεντρικά της γραφεία, στις διαπραγματεύσεις και να διαβουλεύονται.
<P>
Πιστεύω ότι είναι σημαντικό να ανανεώνεται συχνά η νομοθεσία σχετικά με τα δικαιώματα των εργαζομένων στην ενημέρωση και διαβούλευση και να περιλαμβάνεται αυτό το ζήτημα στην ημερήσια διάταξη για τον Ευρωπαϊκό κοινωνικό διάλογο, τόσο σε διεπαγγελματικό όσο και βιομηχανικό επίπεδο.

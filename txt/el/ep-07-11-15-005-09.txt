<CHAPTER ID="005-09">
9. Η διάσκεψη στο Μπαλί σχετικά με την αλλαγή του κλίματος (ψηφοφορία) 
<P>
Πρόταση ψηφίσματος
<P>
- Πριν από την ψηφοφορία:
<SPEAKER ID="100" NAME="Satu Hassi" AFFILIATION="Verts/ALE">
(FI) Κύριε Πρόεδρε, θα ήθελα απλώς να πω ότι ένα σημαντικό σημείο στη φινλανδική απόδοση του ψηφίσματος αυτού έχει μεταφραστεί λανθασμένα. Στην παράγραφο 1, που αφορά τη διαπραγματευτική εντολή του Μπαλί, υπάρχει παρανόηση στα φινλανδικά, η οποία υποδηλώνει ότι το παρόν ψήφισμα θα αφορά την εσωτερική διαπραγματευτική εντολή της ΕΕ πριν από τη Διάσκεψη του Μπαλί. Στην πραγματικότητα, η εντολή του Μπαλί συνεπάγεται ότι στη Διάσκεψη του Μπαλί οι χώρες οι οποίες έχουν επικυρώσει τη συνθήκη για το κλίμα θα επιδιώξουν να λάβουν διαπραγματευτική εντολή προκειμένου να καταστήσουν δυνατή τη δημιουργία της επόμενης συνθήκης για το κλίμα. Με άλλα λόγια, το φινλανδικό κείμενο στην παράγραφο 1 που αναφέρει "να επιτευχθεί συμφωνία για τη διαπραγματευτική εντολή για τη διάσκεψη" πρέπει να αναφέρει "για τη διαπραγματευτική εντολή για μια συνθήκη στη διάσκεψη".
<P>
- Μετά την ψηφοφορία:
<SPEAKER ID="102" NAME="Gay Mitchell" AFFILIATION="PPE-DE">
(EN) Κύριε Πρόεδρε, ας γραφθεί στα πρακτικά ότι καταψήφισα την τροπολογία 7. Φοβούμαι ότι άναψε λανθασμένα το λαμπάκι όταν πάτησα το κουμπί. Έπρεπε να είναι μια ψήφος κατά. Αυτό δεν αλλάζει το αποτέλεσμα της ψηφοφορίας, αλλά πρόκειται για ένα ευαίσθητο θέμα για εμένα. Θα ήθελα, συνεπώς, να ζητήσω η ψήφος μου να γραφθεί στα πρακτικά ως μια ψήφος κατά.
<SPEAKER ID="103" NAME="Πρόεδρος">
Θα σημειωθεί όπως είπατε.

<CHAPTER ID="003">
Μεσογειακή διατροφή (συζήτηση) 
<SPEAKER ID="044" NAME="Πρόεδρος">
Το επόμενο στοιχείο είναι η προφορική ερώτηση του κου Parish προς την Επιτροπή, εκ μέρους της Επιτροπής Γεωργίας και Ανάπτυξης της Υπαίθρου, σχετικά με τη μεσογειακή διατροφή, την οποία, εντελώς συμπτωματικά, ο Πρόεδρος της παρούσας ολομέλειας ακολουθεί αυστηρά με τουλάχιστον ευπρόσδεκτα αποτελέσματα.
<SPEAKER ID="045" NAME="Neil Parish">
συντάκτης. - Κύριε Πρόεδρε, χαίρομαι που ακολουθείτε τη μεσογειακή διατροφή και που διαπιστώνετε ότι είναι επιτυχής για εσάς!
<P>
Αυτό που είδα εδώ σήμερα το πρωί, ως πρόεδρος της Επιτροπής Γεωργίας και Αγροτικής Ανάπτυξης είναι ότι έχουμε να συζητήσουμε μεγάλη ποικιλία θεμάτων. Τη μία μιλάμε για τη μεταφορά των ζώων - ένα πολύ σημαντικό θέμα - και τώρα μιλάμε για ένα ακόμη πολύ σημαντικό θέμα: τη μεσογειακή διατροφή.
<P>
Ένα από τα καθήκοντα που μου έχουν ανατεθεί, ως πρόεδρος της Επιτροπής Γεωργίας και Ανάπτυξης της Υπαίθρου, και στο οποίο προσπαθούμε ιδιαίτερα να αντεπεξέλθουμε, είναι and ότι, στο πλαίσιο του Συμβουλίου των Υπουργών που διεξήχθη στις Βρυξέλλες στις 16 Ιουλίου 2007, η Επιτροπή επανέλαβε την πλήρη υποστήριξή της στην ανακήρυξη της μεσογειακής διατροφής σε άυλο στοιχείο πολιτιστικής κληρονομιάς της UNESCO. " ανακήρυξη θα αποτελέσει αντικείμενο έρευνας το 2009 - μάλιστα, ως τώρα έχει εξεταστεί - από την αρμόδια επιτροπή της UNESCO. Σχεδιάζει η Επιτροπή να θέσει σε εφαρμογή μια συγκεκριμένη και συντονισμένη στρατηγική για να υποστηρίξει αυτή την ανακήρυξη, καθώς τώρα πια το θέμα προχωρά με πολύ γρήγορους ρυθμούς;
<P>
Εκπροσωπώ εδώ, όπως είπα, την Επιτροπή Γεωργίας, αλλά ενδεχομένως εκπροσωπώ όλους τους βουλευτές όταν αναφέρομαι στη διατροφή, καθώς ένα από τα σπουδαία πράγματα στην Ευρώπη είναι η ποικιλομορφία και ο πολιτισμός της και μέρος αυτής της ποικιλομορφίας και του πολιτισμού είναι, βεβαίως, το φαγητό μας.
<P>
" μεσογειακή διατροφή είναι πολύ καλή. Τι είναι η μεσογειακή διατροφή; Είμαι σίγουρος ότι μπορούμε να κάνουμε μια μακροσκελή συζήτηση γι'αυτό, αλλά γενικά, πρόκειται για μια διατροφή πλούσια σε λιπαρά ψάρια, ελαιόλαδο, φρούτα και λαχανικά. Αναντίρρητα πρόκειται για μια πολύ νόστιμη διατροφή και... είναι εμφανές ότι είμαι οπαδός της! Πρόκειται επίσης για μια υγιεινή διατροφή: είναι μια πλούσια πηγή απαραίτητων λιπαρών οξέων και αντιοξειδωτικών, συνδυασμός ο οποίος βοηθά να βελτιωθούν τα επίπεδα χοληστερόλης και να προστατευθεί η υγεία της καρδιάς. " πρόσφατη ιατρική έρευνα υπέδειξε επίσης ότι ενδεχομένως βοηθά στη μείωση του κινδύνου για την ανάπτυξη καταστάσεων όπως η άνοια.
<P>
Όταν πηγαίνουμε στις Μεσογειακές χώρες, βλέπουμε ότι οι άνθρωποι την απολαμβάνουν, και όχι μόνο όσοι ζουν εκεί, αλλά επίσης πολλοί από εμάς που ταξιδεύουμε στις Μεσογειακές χώρες, ιδίως όταν αυτό που αποζητάμε είναι ο ήλιος αλλά και το πολύ καλό φαγητό.
<P>
Είναι κάτι που πρέπει να πάρουμε στα σοβαρά σε έναν κόσμο όπου όλα μοιάζουν ομοιόμορφα. Βλέπουμε τις νέες γενιές να βομβαρδίζονται από τις αλυσίδες πρόχειρου φαγητού - δεν θα τις ονομάσω όλες εδώ σήμερα - οι οποίες εξαπλώνονται σε όλη την Ευρωπαϊκή Ένωση. Ας μην ξεχνάμε ότι, ναι, υπάρχει χώρος και για τις αλυσίδες πρόχειρου φαγητού, αλλά θα ήταν τρομερό αν τα επόμενα χρόνια το πρόχειρο φαγητό είναι το μόνο που θα μπορούμε να βρούμε όταν θα ταξιδεύουμε στην Ευρώπη. Αν ταξιδέψει κανείς σε περιοχές της Αμερικής - ιδίως στη δυτική ακτή - φαίνεται ότι δεν υπάρχει τίποτε άλλο εκτός από αλυσίδες πρόχειρου φαγητού, και αυτό είναι το τελευταίο που θέλουμε να δούμε να συμβαίνει στην Ευρωπαϊκή Ένωση.
<P>
Όπως είπα, πρέπει να υποστηρίξουμε τη μεσογειακή διατροφή και αυτό είναι μια πολύ καλή ευκαιρία για να υποστηρίξουμε την ποικιλομορφία και τον πολιτισμό. Θεωρώ ότι μελλοντικά, θα πρέπει να ασχοληθούμε και με άλλους τύπους διατροφής σε όλη την Ευρωπαϊκή Ένωση, επειδή αυτό που θέλω να ξεκαθαρίσω σήμερα είναι ότι, αν και είμαι οπαδός της μεσογειακής διατροφής, δεν έχω έρθει εδώ ως πρόεδρος της Επιτροπής Γεωργίας απλά για να υποστηρίξω τη μεσογειακή διατροφή, επειδή υπάρχουν κι άλλοι τύποι διατροφής στην Ευρώπη, οι οποίοι είναι εξίσου καλοί, αλλά έχουν διαφορετικές ιδιότητες και διαφορετικό φαγητό.
<P>
Έτσι, αυτό είναι μόνο το πρώτο βήμα από μια σειρά πραγμάτων που πρόκειται να συμβούν και, όπως είπα, θα ήθελα πραγματικά να μάθω πώς προτίθεται η Επιτροπή να υποστηρίξει ενεργά αυτή την υπόθεση φέρος, επειδή επιδιώκουμε να επιβραβευθεί η μεσογειακή διατροφή και επιδιώκουμε να διατηρηθεί το πολύ καλό μεσογειακό φαγητό και στο μέλλον.
<SPEAKER ID="046" NAME="Vladimír Špidla" LANGUAGE="CS">
Κύριε Πρόεδρε, κυρίες και κύριοι, θα ήθελα να αρχίσω δίνοντας έμφαση στη σπουδαιότητα της υγιεινής διατροφής για την πρόληψη των ασθενειών. Ως ευρωβουλευτές, θα ξέρετε ότι μια λευκή βίβλος, με τον τίτλο "Ευρωπαϊκή στρατηγική για θέματα υγείας που έχουν σχέση με τη διατροφή, το υπερβολικό βάρος και την παχυσαρκία", η οποία εγκρίθηκε από την Ευρωπαϊκή Επιτροπή στις 30 Μαΐου 2007, συνενώνει όλες τις κοινοτικές πολιτικές που μπορούν να συνεισφέρουν στην βελτίωση των διατροφικών συνηθειών και στην αποτροπή της παχυσαρκίας. Συμπεριλαμβάνει κυρίως μέτρα στους τομείς της δημόσιας υγείας, των υπηρεσιών τροφοδοσίας, των μεταφορών, της περιφερειακής πολιτικής, του αθλητισμού, της εκπαίδευσης και της στατιστικής, καθώς και της αγροτικής πολιτικής.
<P>
Ένα από τα καλύτερα παραδείγματα είναι η πρωτοβουλία της Επιτροπής, η οποία συμπεριλαμβάνει ένα πανευρωπαϊκό πρόγραμμα για την παροχή φρούτων και λαχανικών στα σχολεία. Στόχος του προγράμματος είναι να διευκολύνει τα παιδιά να κάνουν ένα υγιές ξεκίνημα στη ζωή τους. Θα ξεκινήσει στις αρχές του σχολικού έτους 2009/2010 με ετήσιο προϋπολογισμό 90 εκατομμύρια ευρώ για την αγορά και την παροχή φρέσκων φρούτων και λαχανικών στα σχολεία.
<P>
Όσον αφορά τη συγκεκριμένη ερώτηση ενός ευρωβουλευτή σχετικά με το αίτημα να ενταχθεί η μεσογειακή διατροφή στη λίστα με τα στοιχεία παγκόσμιας κληρονομιάς της UNESCO, ο προκάτοχος του σημερινού Επιτρόπου, Μάρκος Κυπριανού, έθεσε το ζήτημα σε μια σύνοδο του Συμβουλίου Γεωργίας τον Ιούλιο 2007. " Επιτροπή χαιρετίζει αυτή την πρωτοβουλία, καθώς μπορεί να βοηθήσει στην ενθάρρυνση των υγιών διατροφικών συνηθειών σε όλη την ΕΕ.
<P>
" Ευρωπαϊκή Επιτροπή, βέβαια, δεν έχει επίσημη ισχύ για να υποστηρίξει το αίτημα αυτό στο πλαίσιο της UNESCO, καθώς δεν είναι καν μέλος της UNESCO και έτσι δεν μπορεί να συμμετάσχει στη διαδικασία λήψης αποφάσεων. Ωστόσο, ελπίζω το αίτημα των κρατών που συμμετέχουν να στεφθεί από επιτυχία στην UNESCO και να λάβει κατάλληλη υποστήριξη σχετικά με το θέμα αυτό από τα άλλα κράτη της ΕΕ.
<SPEAKER ID="047" NAME="Rosa Miguélez Ramos" LANGUAGE="ES">
Κύριε Πρόεδρε, πρώτα-πρώτα θα ήθελα να ευχαριστήσω την Επιτροπή για την επανειλημμένα ρητή υποστήριξή της όσον αφορά την ανακήρυξη της μεσογειακής διατροφής ως στοιχείο παγκόσμιας κληρονομικάς της ανθρωπότητας από την UNESCO.
<P>
Έχοντας ακούσει την απάντηση του Επιτρόπου, είναι σημαντικό να θυμόμαστε ότι η διατροφή αποτελεί στοιχείο πολιτιστικής κληρονομιάς και ότι η αντίληψη περί διατροφής είναι πολύ ευρύτερη από απλά και μόνο το φαγητό που τρώει κάποιος. Βέβαια, όπως είπε ο κος Parish, η μεσογειακή διατροφή, ως τύπος φαγητού, κατέχει πολύ σημαντικό ρόλο στον υγιεινό τρόπο ζωής, στον οποίο συμπεριλαμβάνεται η πρόληψη των ασθενειών που σχετίζονται με τη λάθος διατροφή ή με την έλλειψη σωματικής άσκησης.
<P>
Ωστόσο, η ιδέα της μεσογειακής διατροφής είναι πολύ βαθύτερη και, έτσι, τα σχόλιά μου συμπληρώνουν τα δικά του. Συμπεριλαμβάνει έναν συγκεκριμένο τρόπο ζωής, έναν τρόπο κοινής διάθεσης του φαγητού και απόλαυσης του φαγητού με συντροφιά, η οποία σχετίζεται με ορισμένο τύπο φυσικού τοπίου και περιβάλλον, καθώς και με κοινωνίες οι οποίες, με την πάροδο των αιώνων, ανέπτυξαν πολιτισμό, τέχνη, παραδόσεις και εοραστικές εκδηλώσεις γύρω από την αντίληψη της μεσογειακής διατροφής.
<P>
Έχοντας διευκρινήσει τι σημαίνει η μεσογειακή διατροφή για μένα και για την πλειονότητα των ανθρώπων που συμμετέχουν σε αυτό τον τομέα και ο λόγος που βρίσκεται πίσω από την ανακήρυξη, και με δηλωμένη την προθυμία της Επιτροπής να συμμετέχει, ας αναλογιστούμε, κε Επίτροπε, ότι, παρότι η Επιτροπή δεν αποτελεί μέλος της UNESCO - όπως ήδη γνωρίζουμε - ούτε και συμμετέχει στις διαδικασίες λήψης αποφάσεων αυτού του οργανισμού - όπως επίσης γνωρίζουμε - η Επιτροπή μπορεί να υποστηρίξει την ανακήρυξη με έμμεσες ενέργειες, οι οποίες αναντίρρητα μπορούν να επηρεάσουν θετικά την άποψη όσων συμμετέχουν στη διαδικασία ψηφοφορίας.
<P>
Ανάμεσα στις επιλογές, θα πρότεινα μια επίσημη δήλωση υποστήριξης από την Ευρωπαϊκή Επιτροπή της ανακήρυξης, καθώς και άλλοι διεθνείς οργανισμοί, όπως ο FAO, η Παγκόσμια Οργάνωση Υγείας και η επιστημονική και η ακαδημαϊκή κοινότητα, πραγματοποιούν ανάλογες δηλώσεις υποστήριξης.
<P>
Όσον αφορά το σχέδιο μελλοντικής διαχείρισης, πιστεύουμε βέβαια ότι η Επιτροπή πρέπει να συμμετάσχει, υποστηρίζοντας ή εντασσόμενη με συγκεκριμένες διεθνείς ενέργειες που μπορεί να προταθούν. Το έτος αυτό είναι το έτος διαπολιτιστικού διαλόγου και ένα από τα κράτη που συμμετέχουν στην ανακύρηξη, είναι ένας από τους γείτονές μας στη Μεσόγειο, το Βασίλειο του Μαρόκου. Όλα αυτά είναι ιδιαίτερα σημαντικά αν λάβουμε υπόψη, όπως είπατε, το ενδιαφέρον της Επιτροπής να προάγει υγιεινούς τρόπους διατροφής και ζωής για τους Ευρωπαίους.
<P>
" Επιτροπή μπορεί επίσης να βοηθήσει ζητώντας υποστήριξη και συνεργασία και μπορεί να καταβάλει διπλωματικές προσπάθειες, δεδομένου του σεβασμού του οποίου χαίρει η Επιτροπή, ιδίως στις μεσογειακές χώρες εκτός ΕΕ, καθώς και εκτός της περιοχής της Μεσογείου και τςη Ευρωπαϊκής Ένωσης. Βέβαια, κε Επίτροπε, η Επιτροπή μπορεί να δείξει ότι είναι διαθέσιμη για την οργάνωση ή για τη συνεργασία σε πιθανές δραστηριότητες που ενδέχεται να προκύψουν τους επόμενους μήνες σε ορισμένους τομείς εργασίας.
<SPEAKER ID="048" NAME="Γιώργος Χατζημαρκάκης" LANGUAGE="DE">
Κύριε Πρόεδρε, θα ήθελα να εκφράσω τις ευχαριστίες μου προς τον κο Parish για αυτή την ερώτηση, και θα ήθελα επίσης να ευχαριστήσω τον Επίτροπο για την απάντησή του. " Ευρώπη έχει πολλά στοιχεία, ζηλευτά από όλο τον κόσμο: τη μόδα, τον τρόπο ζωής μας, τα συστήματα κοινωνικής ασφάλισης και, όλο και περισσότερο, τη διατροφή μας. Εμείς στην Ευρώπη καλά θα κάνουμε να δώσουμε προσοχή στην πλέον υγιεινή διατροφή, η οποία είναι η μεσογειακή.
<P>
Ας ξεκαθαρίσουμε τον ορισμό: η μεσογειακή διατροφή έχει τις ρίζες της στις διατροφικές συνήθειες που απαντώνται τυπικά σε μεγάλα μέρη της Ελλάδας, συμπεριλαμβανομένης της νήσου Κρήτης και του νοτίου μέρους της Ιταλίας. Σε αυτές τις περιοχές οφείλει την ονομασία της. Το βασικό συστατικό της, όπως προείπε ο Επίτροπος, είναι το ελαιόλαδο. Αυτός είναι ένας ακόμη λόγος - και απευθύνω αυτή την παρατήρηση όχι μόνο στον Επίτροπο Špidla αλλά και σε όλη την Επιτροπή - για να προστατέψουμε ακόμη περισσότερο αυτό το γνήσιο ευρωπαϊκό προϊόν.
<P>
" μεσογειακή διατροφή αποτελείται επίσης από το ψωμί ολικής αλέσεως, από μεγάλες ποσότητες φρούτων και λαχανικών - γι' αυτό και χαιρετίζουμε την πρωτοβουλία της Επιτροπής για τα φρούτα και τα λαχανικά στα σχολεία - από ψάρια, γαλακτοκομικά προϊόντα με μέτρο και κρασί. Έχει αποδειχθεί επιστημονικά - το συμπέρασμα αυτό εξήχθη από μια έκδοση του Σεπτεμβρίου 2008 της ιατρικής επιθεώρησης British Medical Journal - ότι η μεσογειακή διατροφή συμβάλλει στη μείωση της επίπτωσης καρδιαγγειακών νοσημάτων, διαβήτη τύπου Β - της σύγχρονης επιδημίας της Ευρώπης - και καρκίνου, και μειώνει τις επιπτώσεις από τη νόσο του Αλτσχάιμερ και τη νόσο του Πάρκινσον. Αυτό αποδεικνύεται και με μία επίσκεψη στα νεκροταφεία της Κρήτης, του νησιού από το οποίο κατάγεται ο πατέρας μου: αν δείτε την ηλικία ως την οποία ζουν οι άνθρωποι εκεί, τότε θα θέλετε να μείνετε εκεί για πάντα.
<P>
Έτσι, πρέπει να κάνουμε ό,τι μπορούμε για να αυξήσουμε τον αριθμό των οπαδών της μεσογειακής διατροφής στην Ευρώπη και όχι μόνο, και η ανακήρυξή της σε στοιχείο παγκόσμιας πολιτιστικής κληρονομιάς από την UNESCO είναι ένα σημαντικό βήμα προς αυτή την κατεύθυνση. Θα ήθελα να ευχαριστήσω την Επιτροπή για τις προσπάθειές της.
<P>
Ωστόσο, πρέπει επίσης να συνειδητοποιήσουμε ότι, αν η Κίνα και η Ινδία υιοθετήσουν την αμερικανική διατροφή, όπως παρατηρείται όλο και περισσότερο, θα παρατηρηθούν οι τριπλές αντίθετες επιπτώσεις. Πρώτον, θα υποβαθμιστεί η υγεία του παγκόσμιου πληθυσμού. Δεύτερον, θα σημειωθεί αύξηση στην εντατική κτηνοτροφία, με τις ιδιαίτερα αρνητικές επιπτώσεις της για το περιβάλλον και η τρίτη επίπτωση αφορά την παραγωγή μεθανίου, καθώς το μεγαλύτερο μέρος του κρέατος θα είναι βοδινό. Τα βοοειδή παράγουν μεθάνιο και αυτό είναι κακό για το παγκόσμιο κλίμα. Να γιατί είναι τόσο σημαντικό να κάνουμε αυτό το συγκεκριμένο βήμα. Σας ευχαριστούμε και πάλι, κε Parish.
<SPEAKER ID="049" NAME="Sebastiano  Musumeci" AFFILIATION="Nello">
εκ μέρους της ομάδας UEN . - (IT) Κύριε Πρόεδρε, κύριε Επίτροπε, κυρίες και κύριοι, η απόφαση της Ευρωπαϊκής Επιτροπής να υποστηρίξει την ανακήρυξη της μεσογειακής διατροφής ως στοιχείου παγκόσμιας πολιτιστικής κληρονομιάς της UNESCO μας υπενθυμίζει, πάνω απ' όλα, το δικαίωμα προστασίας των ταυτοτήτων των λαών σε στενή σχέση με τη γη τους. Εντούτοις, η θεσμική δέσμευση που επιδεικνύουν η Ιταλία, η Ισπανία, η Ελλάδα και το Μαρόκο δεν μπορεί να περιοριστεί μόνο στην επίτευξη αυτής της υψηλού κύρους αναγνώρισης.
<P>
Νομίζω ότι πρέπει να ανακατασκευάσουμε το δεσμό, ο οποίος τώρα πια είναι ολοένα και περισσότερο αδύναμος και εύθραυστος, μεταξύ της αγροτικής παραγωγής και των τροφίμων καθημερινής κατανάλωσης· δηλαδή, πρέπει να ενθαρρύνουμε τους καταναλωτές να εκτιμούν τις αρχές της υγιεινής διατροφής και της παραγωγής εποχιακών προϊόντων. " παραγωγή πρέπει να ξαναγίνει φυσική και να απαλλαγεί από πρόσθετα και χημικά συντηρητικά. " διεθνής επιστημονική κοινότητα μας διαβεβαιώνει ότι η κατανάλωση τέτοιων προϊόντων μειώνει σημαντικά τα ποσοστά θνησιμότητας. Μου έρχεται, για παράδειγμα, στο μυαλό, το εξαιρετικό παρθένο ελαιόλαδο, το κρασί και τα φρούτα και, ιδίως, τα αιματόσαρκα πορτοκάλια της Σικελίας, μοναδικά στον κόσμο για το χρώμα τους, το οποίο είναι πλούσια σε αντιοξειδωτικά.
<P>
Εν κατακλείδι, ελπίζω να μπορέσουμε να μοιραστούμε αυτό το στόχο με άλλες μεσογειακές χώρες και, καθώς χρειάζεται μια συγκεκριμένη στρατηγική, μόνο η Επιτροπή μπορεί να αναλάβει ρόλο πρωταγωνιστή και συντονιστή σε αυτήν.
<SPEAKER ID="050" NAME="Pedro Guerreiro">
εκ μέρους της ομάδας GUE/NGL . - (PT) Οι πρωτοβουλίες που αποσκοπούν στην προώθηση και τη διαφύλαξη των πολιτισμών των λαών, ιδίως όσον αφορά το φαγητό, πρέπει να είναι ευπρόσδεκτες. Παράδειγμα αποτελεί η ανακήρυξη της μεσογειακής διατροφής ως άυλου στοιχείου παγκόσμιας πολιτιστικής κληρονομιάς, πράγμα το οποίο θα εξεταστεί από την αρμόδια επιτροπή της UNESCO το 2009.
<P>
" υλοποίηση ενός τέτοιου στόχου μπορεί να συνεισφέρει στη διατήρηση, την αύξηση της ευαισθητοποίησης και την προαγωγή μιας διατροφής, η οποία κυριαρχεί στις μεσογειακές χώρες και η οποία έχει αποδειχθεί ότι είναι υγιεινή από διάφορους διατροφολόγους και άλλους ειδικούς. " διατροφή αυτή, όπως προαναφέρθηκε, βασίζεται σε παραδοσιακά προϊόντα της περιοχής της Μεσογείου, όπως τα φρούτα και τα λαχανικά, το ελαιόλαδο, τα ψάρια, τα δημητριακά, οι ξηροί καρποί, τα αρωματικά βότανα, τα γαλακτοκομικά, το αρνίσιο και κατσικίσιο κρέας και το κρασί.
<P>
Ωστόσο, ο αριθμός των ανθρώπων που ακολουθούν αυτές τις υγιεινές διατροφικές συνήθειες μειώνεται.
<P>
Έτσι, ανάμεσα σε άλλες επακόλουθες και απαραίτητες πολιτικές πρωτοβουλίες, θεωρούμε ότι πρέπει να ληφθούν αποτελεσματικά μέτρα για την υποστήριξη της παραγωγής παραδοσιακών μεσογειακών προϊόντων, ιδιαίτερα στο πλαίσιο της κοινής αγροτικής πολιτικής και της κοινής πολιτικής αλιείας. Τα μέτρα αυτά πρέπει να απευθύνονται σε αγροτικές δραστηριότητες μικρής κλίμακας και οικογενειακού χαρακτήρα, καθώς και στους αλιείς των περιοχών αυτών, για να εγγυηθούν την παραγωγή τους. Τα μέτρα πρέπει να αυξήσουν την αξία των παραδοσιακών και βιοτεχνικών προϊόντων και να ενθαρρύνουν την ανάπτυξη των τοπικών αγορών.
<P>
Αναγκαστικά, απαιτείται να ληφθούν μέτρα για την αντιμετώπιση της ολοένα μεγαλύτερης μείωσης της αγροτικής δραστηριότητας και της μείωσης του πληθυσμού που εξακολουθεί και διαφυλάσσει την προστασία των εν λόγω ποιοτικών παραδοσιακών προϊόντων, βάσει της γνώσης που του έχει παραδοθεί.
<P>
Όλα αυτά τα ζητήματα και τα μέτρα εμπίπτουν στην αρμοδιότητα της Ευρωπαϊκής Επιτροπής.
<SPEAKER ID="051" NAME="Luis Manuel Capoulas Santos" AFFILIATION="PSE">
(PT) Κύριε Πρόεδρε, κυρίες και κύριοι, δεν πρέπει να μας προκαλεί έκπληξη το ότι ένα μόνο θέμα συνδυάζει ταυτόχρονα και με θετικό τρόπο, τα τρία πολύ σημαντικά ζητήματα της υγείας, του πολιτισμού και της οικονομίας. Αυτό το επιτυγχάνει πλήρως η μεσογειακή διατροφή.
<P>
Όσον αφορά την υγεία, φαίνεται ότι δεν υπάρχουν πλέον επιστημονικές αμφιβολίες σχετικά με τα πλεονεκτήματα για την ανθρώπινη υγεία μιας διατροφής η οποία βασίζεται στις φρέσκες και φυσικές τροφές. Όπως προαναφέρθηκε, η διατροφή αυτή περιλαμβάνει δημητριακά, ρύζι, όσπρια, φρούτα και λαχανικά, συχνή κατανάλωση ψαριών, ελαιολάδου ως βασικού διατροφικού λίπους και μέτρια κατανάλωση κρασιού.
<P>
Από πολιτιστικής άποψης, τα συστήματα παραγωγής και η κατεργασία και η κατανάλωση αυτών των προϊόντων σχετίζονται με πατροπαράδοτες τεχνικές και παραδόσεις που είναι ακόμα πιο πρώιμες από τον ελληνορωμαϊκό πολιτισμό και που, από πολλές απόψεις, υπάρχουν ακόμη σε πρακτικές, ήθη και τεχνικές των κοινοτήτων της λεκάνης της Μεσογείου.
<P>
Από οικονομικής άποψης, οι δραστηριότητες που σχετίζονται ιδίως με τους τομείς της γεωργίας, της αλιείας και του αγροτουρισμού, οι οποίοι είναι πολύ σημαντικοί για την αποτροπή της απερήμωσης και τη διατήρηση της ζωντάνιας των αγροτικών και των παράκτιων περιοχών εξακολουθούν να έχουν ιδιαίτερα σπουδαίες κοινωνικοοικονομικές επιπτώσεις. Ταυτόχρονα, και περιέργως στην περίπτωση της γεωργίας, αντιστοιχούν στις πιο ανταγωνιστικές μορφές παραγωγής στην Ευρωπαϊκή Ένωση και έχουν ανέκαθεν ωφεληθεί από την ελάχιστη οικονομική στήριξη στο πλαίσιο της κοινής αγροτικής πολιτικής.
<P>
Για όλους αυτούς τους λόγους, η πρωτοβουλία των ισπανικών αρχών να ανακηρυχθεί η μεσογειακή διατροφή ως στοιχείο παγκόσμιας πολιτιστικής κληρονομιάς από την UNESCO πρέπει να τύχει θερμής υποδοχής και θεωρώ ότι είναι καθήκον και υποχρέωση της Ευρωπαϊκής Ένωσης να κάνει ό,τι μπορεί για να επηρεάσει αυτή την απόφαση, επειδή δεν απόκειται στα ιδιαίτερα συμφέροντα μιας χώρας ή μιας ομάδας χωρών, αλλά στα συμφέροντα ολόκληρης της Ένωσης.
<SPEAKER ID="052" NAME="Salvatore Tatarella" AFFILIATION="UEN">
(IT) Κύριε Πρόεδρε, κύριε Επίτροπε, κυρίες και κύριοι, η παχυσαρκία καθίσταται σοβαρό και, θα έλεγα, πρωταρχικής σημασίας πρόβλημα σε ολόκληρη την Ευρώπη, ιδιαίτερα στους νέους. Σύμφωνα με τους ειδικούς, αν θέλουμε να φροντίσουμε την υγεία των παιδιών μας, ο καλύτερος τρόπος για να το επιτύχουμε αυτό είναι να επιστρέψουμε καθημερινά στις παραδόσεις της μεσογειακής κουζίνας, καθώς αυτή είναι η μοναδική ασφάλεια ζωής που δεν θα μπορέσουν ποτέ να επηρεάσουν οι οικονομικές κρίσεις.
<P>
Αυτό που προτείνει ο Alfonso Iaccarino, γνωστός Ιταλός σεφ και μέλος της επιτροπής εμπειρογνωμόνων για την ανακύρηξη της μεσογειακής διατροφής ως άυλο στοιχείο της παγκόσμιας πολιτιστικής κληρονομιάς, είναι η επιστροφή σε φυσικές, απλές τροφές και στην παράδοση, την ποικιλομορφία και την ποιότητα στην προετοιμασία των φαγητών. " μεσογειακή διατροφή δεν είναι απλά πολύ ψωμί και ζυμαρικά, συμπεριλαμβάνει επίσης την κίνηση, τη σωματική άσκηση και έναν ανάλογο τρόπο ζωής. " μεσογειακή διατροφή, η οποία βασίζεται στο εξαιρετικό παρθένο ελαιόλαδο και το καλό κρασί, επιδρά ευεργετικά στην υγεία: το ελαιόλαδο μειώνει τα επίπεδα της χοληστερόλης στο αίμα και το κρασί, με μέτρο, ασκεί αντιοξειδωτική επίδραση.
<P>
" μεσογειακή διατροφή βοήθησε τους Ιταλούς να σπάσουν το ρεκόρ μακροζωΐας στην Ευρώπη και η Ιταλία βρίσκεται στην κορυφή της κατάταξης για τον καλύτερο δείκτη μάζας σώματος, ο οποίος είναι η σχέση μεταξύ ύψους και βάρους. Έτσι: η ιταλική γερουσία πρόσφατα ενέκρινε ομόφωνα ένα έγγραφο υπέρ της αναγνώρισης της μεσογειακής διατροφής ως στοιχείου της παγκόσμιας κληρονομιάς. Ελπίζω ότι το Ευρωπαϊκό Κοινοβούλιο συμμερίζεται αυτή την άποψη και ότι η Επιτροπή θα προβεί σε ανάλογες ενέργειες.
<P>
(Ο Πρόεδρος διέκοψε τον ομιλητή)
<SPEAKER ID="053" NAME="Vincenzo Lavarra" AFFILIATION="PSE">
(IT) Κύριε Πρόεδρε, κύριε Επίτροπε, κυρίες και κύριοι, θα ήθελα πρώτα πρώτα να εκφράσω τις ευχαριστίες μου προς τον πρόεδρο της Επιτροπής του Κοινοβουλίου για τη Γεωργία και την Ανάπτυξη της Υπαίθρου, κο Parish, που προώθησε την ερώτηση αυτή, μεταξύ την πολύτιμη ακρόαση των εμπειρογνωμόνων που διεξήγαγε η Επιτροπή.
<P>
Είναι αναντίρρητο ότι η μεσογειακή διατροφή αποτελεί μέρος της ιστορικής και πολιτιστικής κληρονομιάς της ηπείρου μας. Επίσης, είναι αναντίρρητο ότι η διατροφή αυτή αποτελεί τη βάση για μια καλή υγεία. Στη λευκή βίβλο της Επιτροπής για την παχυσαρκία η μεσογειακή διατροφή ορίζεται ως εξαιρετικό φυσικό φάρμακο.
<P>
Τα οφέλη για την υγεία έχουν αποδειχτεί επιστημονικά και έχουν εξαιρετική φήμη σε χώρες εκτός ΕΕ, ιδίως στις "νωμένες Πολιτείες. Αυτό σημαίνει ότι η αντίληψη αυτή έχει διευρυνθεί τόσο, ώστε να αλλοιώνεται η αρχική φύση της. " αναγνώριση από την UNESCO θα ενθαρρύνει έναν ορισμό, ο οποίος θα προστατεύει αυτή τη συγκεκριμένη διατροφή. Θα ήθελα να πω στον κο Parish ότι, όσον αφορά συγκεκριμένους τύπους διατροφής του ευρωπαϊκού γαστρονομικού πολιτισμού, συζητάμε σήμερα για τη μεσογειακή διατροφή, αλλά βεβαίως δεν πρόκειται για την μοναδική συγκεκριμένη διατροφή στην πολύ πλούσια ευρωπαϊκή γαστρονομία.
<P>
Κύριε Επίτροπε, τηρήσατε τη δέσμευση του προκατόχου σας να αναγνωρίσετε τη σημασία αυτής της πρωτοβουλίας και σας ευχαριστώ γι' αυτό. Τονίσατε ότι δεν έχετε εξουσία λήψης αποφάσεων όσον αφορά τη διαδικασία της UNESCO. Εντούτοις, θεωρώ ότι μπορείτε να εκδώσετε μια δήλωση και να αναλάβετε διπλωματικές προσπάθειες ...
<P>
(Ο Πρόεδρος διέκοψε τον ομιλητή)
<SPEAKER ID="054" NAME="Alessandro Battilocchio" AFFILIATION="PSE">
(IT) Κύριε Πρόεδρε, κύριε Επίτροπε, κυρίες και κύριοι, γνωρίζουμε καλά την πεποίθηση ότι η μεσογειακή διατροφή, όπως επιβεβαιώνεται από πολλές μελέτες, μπορεί να συμβάλει στην καταπολέμηση της παχυσαρκίας και των καρδιαγγειακών νοσημάτων και, γενικά, είναι ευεργετική για την ανθρώπινη υγεία κατά διάφορους τρόπους.
<P>
Εντούτοις, το θέμα εδώ είναι να μην προσπαθήσουμε να επιβάλουμε τη μεσογειακή διατροφή σε όλη την ΕΕ ή να προσπαθήσουμε να την ευνοήσουμε εις βάρος άλλων τύπων διατροφής, οι οποίοι έχουν προσαρμοστεί καλύτερα σε κλίματα και περιοχές εκτός της Μεσογείου. Ωστόσο, είναι καθήκον μας να την προφυλάξουμε και να καθορίσουμε τα περιεχόμενα και τα χαρακτηριστικά της, προκειμένου να την διαφυλάξουμε από την εξωτερική μίμηση και ανάμιξη, που μπορούν να καταστούν επιζήμιες για την εικόνα και την αξία της.
<P>
Έτσι, στη διατροφή πρέπει να δοθεί η ίδια αξία με όλες τις άλλες εκφάνσεις του ευρωπαϊκού πολιτισμού, οι οποίες είναι άξιες να προστατευθούν και να προωθηθούν σε όλο τον κόσμο. Έχουν γίνει προσπάθειες σε όλο τον κόσμο για μιμήσεις του μοντέλου και, για αυτό το λόγο, είναι σημαντικό να ορίσουμε τη συγκεκριμένη φύση της διατροφής και να την προστατέψουμε, προκειμένου να αποφύγουμε την απώλεια μιας εξ ολοκλήρου ευρωπαϊκής κληρονομιάς στη θάλασσα της παγκοσμιοποίησης.
<SPEAKER ID="055" NAME="Czesław Adam Siekierski" AFFILIATION="PPE-DE">
(PL) " Μεσογειακή διατροφή αξίζει να προστατευθεί και να προωθηθεί και για άλλους λόγους. Σήμερα, σε έναν κόσμο όπου κυριαρχεί το φαγητό των σούπερ-μάρκετ και το γρήγορο φαγητό, η μεσογειακή κουζίνα αποτελεί αξιέπαινη εξαίρεση, καθώς είναι δημοφιλής και υγιεινή. Δεν αποτελεί εφεύρεση των διατροφολόγων, αλλά είναι το προϊόν πολλών αιώνων παράδοσης, η οποία περνά από τη μια γενιά στην άλλη.
<P>
Πάνω από το μισό του πληθυσμού της Ευρωπαϊκής Ένωσης είναι υπέρβαροι. Περίπου 15% είναι παχύσαρκοι. Το πρόβλημα αυτό επηρεάζει κι εμένα. Τα αποτελέσματα των στατιστικών είναι ανησυχητικά. Πρέπει να αναλάβουμε δράση για να καταπολεμήσουμε αυτή την αρνητική τάση. Ένας από τους τρόπους αντιμετώπισης του προβλήματος είναι μέσω της προώθησης υγιεινών διατροφικών συνηθειών και η μεσογειακή διατροφή σίγουρα εντάσσεται σε αυτή την κατηγορία. " επιστημονική έρευνα απέδειξε ότι συμβάλλει στη μείωση του κινδύνου καρδιαγγειακών νοσημάτων, ιδίως της ισχαιμικής καρδιακής νόσου και διαφόρων μορφών καρκίνου, ενώ έχει θετική επίπτωση και επί της μέσης διάρκειας ζωής.
<SPEAKER ID="056" NAME="Μάριος Ματσάκης" AFFILIATION="ALDE">
Κύριε Πρόεδρε, είναι γνωστό ότι η διατροφή συμβάλλει σημαντικά στην καλή υγεία. Υπάρχουν σήμερα αδιαφιλονίκητα επιστημονικά στοιχεία ότι η μεσογειακή διατροφή - η οποία βασίζεται στην παραδοσιακή κατανάλωση των κατοίκων των νοτίων περιοχών της Ευρώπης, όπως είναι η Κρήτη και η Κύπρος - οδηγεί σε ζωή μεγαλύτερη σε διάρκεια και με περισσότερη υγεία, ενώ η διατροφή με γρήγορο φαγητό αμερικανικής επιρροής - όπως τα μπιφτέκια, οι τηγανιτές πατάτες και τα γλυκά βιομηχανικής παραγωγής - οδηγεί σε μικρότερη ζωή, και σε μεγαλύτερη ευαισθησία σε διάφορες ασθένειες. " καλή διατροφή είναι ιδιαίτερα σημαντική για τα παιδιά. Έτσι, η Επιτροπή προτίθεται να κάνει περισσότερα - πολύ περισσότερα - προκειμένου να βεβαιωθεί ότι τα κράτη μέλη προάγουν αποτελεσματικά τη μεσογειακή διατροφή στα σχολεία, ακόμη και ότι απαγορεύουν τη χρήση σε τέτοια ιδρύματα διατροφικών στοιχείων που έχει αποδειχθεί ότι είναι επιζήμια για την υγεία των παιδιών;
<P>
Ευκαιρίας δοθείσης, κύριε Επίτροπε, δεν καταλαβαίνω το λόγο για τον οποίο η ΕΕ δεν είναι μέλος της UNESCO. Δεν θα έπρεπε να είναι;
<P>
(Ο Πρόεδρος διέκοψε τον ομιλητή)
<SPEAKER ID="057" NAME="Ewa Tomaszewska" AFFILIATION="UEN">
(PL) Κύριε Πρόεδρε, καλύτερα να ακολουθεί κανείς μια υγιεινή διατροφή και να αποφεύγει τις ασθένειες παρά να υπομένει ακόμη και την πιο αποτελεσματική θεραπεία της σύγχρονης ιατρικής. Επίσης, η ιατρική θεραπεία, συμπεριλαμβανομένων των περίπλοκων χειρουργικών επεμβάσεων, τις οποίες πολλές φορές έχουν ανάγκη οι ασθενείς με υψηλά επίπεδα χοληστερόλης, στοιχίζει πολύ περισσότερο από τις απλές, παραδοσιακές τροφές. " προσέγγιση αυτή είναι λογική, καθώς βασίζεται σε καλές, δοκιμασμένες και ελεγμένες παραδόσεις. " μεσογειακή διατροφή μας παρέχει υγεία και χαρά για τη ζωή, ενώ μας προστατεύει από την υπερβολική πρόσληψη βάρους. Χαιρετίζω το γεγονός ότι η UNESCO συμπεριέλαβε τη μεσογειακή διατροφή στον κατάλογο με τα στοιχεία παγκόσμιας πολιτιστικής κληρονομιάς.
<SPEAKER ID="058" NAME="Jean-Claude Martinez" AFFILIATION="NI">
(FR) Κύριε Πρόεδρε, χαίρομαι που το κείμενο αυτό υπέβαλε ένας Βρετανός, ο κος Parish. Απλώς αποδεικνύει ότι εδώ και δύο χιλιάδες χρόνια, εκείνοι οι Ρωμαίοι στρατιώτες έκαναν καλά που πήγαν στη Μεγάλη Βρετανία με τους αμφορείς τους γεμάτους ελαιόλαδο και κρασί. Το γεγονός αυτό οδήγησε σε δύο αναπόφευκτες συνέπειες. Ότι είναι σχετικά παράξενο, από συμβολικής άποψης, η εγκατάσταση της Υπηρεσίας Τροφίμων στο Ελσίνκι, και ότι είναι παράλογο για την Ευρωπαϊκή Επιτροπή να μην συζητήσει ξανά τα παρακάτω θέματα: πρώτον, να θεσπίσει ξανά ενίσχυση για τις αμυγδαλιές, κατόπιν να σταματήσει τις επιθέσεις εναντίον των ελαιοδέντρων, ιδίως στην Ανδαλουσία, αλλά και σε όλη την Ευρώπη, να σταματήσει τις επιθέσεις εναντίον των αλιέων τόνου στη Μεσόγειο και τις επιθέσεις εναντίον των ευρωπαϊκών αμπελώνων, όπου τα αμπέλια ξεριζώνονται. Εγώ, από την πλευρά μου, θα ήθελα να προτείνω στον Επίτροπο και στον κο Barroso να διοργανώσουν ένα μεγάλο δείπνο στην Πορτογαλία και να σερβίσουν τυρί από γάλα αιγοπροβάτων και σαμιώτικο κρασί.
<P>
(Ο Πρόεδρος διέκοψε τον ομιλητή)
<SPEAKER ID="059" NAME="Vladimír Špidla" LANGUAGE="CS">
Κυρίες και κύριοι, βάσει της στρατηγικής που ορίζεται στη λευκή βίβλο, η Επιτροπή στηρίζει όλες τις προτάσεις και τις διαδικασίες που ενθαρρύνουν τις υγιεινές διατροφικές συνήθειες. " Επιτροπή υποστηρίζει ενεργά αυτές τις πρωτοβουλίες. Εντούτοις, δεν μπορεί να υποστηρίξει μόνο ένα στενά καθορισμένο σύνολο διατροφικών συνηθειών, καθώς υπάρχουν σημαντικές διαφορές μεταξύ των μεμονωμένων κρατών μελών και μεταξύ των μεμονωμένων περιοχών, καθώς και διαφορές μεταξύ, για παράδειγμα, των μεμονωμένων χωρών της Μεσογείου. Βέβαια, αυτό δεν μειώνει με κανέναν τρόπο την αξία όσων είπα στη εισαγωγή μου σχετικά με την υποστήριξη από την Επιτροπή της πρότασης για την ανακήρυξη της μεσογειακής διατροφής ως στοιχείο της παγκόσμιας πολιτιστικής κληρονομιάς. Σημειώνουμε πρόοδο σε αυτή την κατεύθυνση και είναι βέβαια σαφές ότι παρότι δεν είμαστε μέλος της UNESCO, υπάρχουν βεβαίως τρόποι για να υποστηρίξουμε αυτή την πρόταση.
<P>
Κυρίες και κύριοι, θα ήθελα να απαντήσω σε μια συγκεκριμένη ομιλία, με την οποία διαφωνώ έντονα. Δε βλέπω το λόγο για τον οποίο πρέπει να αναθεωρήσουμε την έδρα της υπηρεσίας στη Φινλανδία. Δεν έχω καμία αμφιβολία για το ότι τα άτομα που στελεχώνουν την υπηρεσία είναι απόλυτα ικανά να υπερασπιστούν και να εκπληρώσουν την αποστολή που έχει ανατεθεί στην υπηρεσία. Κατά τη γνώμη μου, η απόφαση για την τοποθεσία ήταν ορθή και εύλογη.
<SPEAKER ID="060" NAME="Πρόεδρος">
Δεν γνωρίζω αν υπάρχουν μεγάλες διαφορές μεταξύ των κρατών μελών ή των ομάδων, το σίγουρο όμως είναι ότι, αν λάβουμε υπόψη τη συζύτηση που διεξάγαμε εδώ, δεν εντοπίστηκε κάποια διαφορά· από τη Γερμανία ως την Πολωνία, από το "νωμένο Βασίλειο ως την Πορτογαλία, την Ισπανία και την Κύπρο, θεωρώ ότι υπάρχει μεγάλη ομοφωνία υπέρ της πρωτοβουλίας.
<P>
Σας ευχαριστώ πάρα πολύ όλους. Θα αναστείλουμε για μερικά λεπτά τη συνεδρίαση. Καταφέραμε να ολοκληρώσουμε εγκαίρως τη συζήτηση και, πάνω απ' όλα υπό το ήρεμο κλίμα που απαιτείται για να μπορούμε όλοι να ακούμε ο ένας τον άλλο. Έγινε μια καλή αρχή στις εφετινές συνεδριάσεις μας σε ολομέλεια. " συνεδρίαση θα ξαναρχίσει στις 12 το μεσημέρι για τις ψηφοφορίες.
<P>
(" συνεδρίαση διεκόπη στις 11.50 π.μ., και συνεχίστηκε στις 12 το μεσημέρι)
<SPEAKER ID="062" NAME="Francis Wurtz" AFFILIATION="GUE/NGL">
(FR) Κύριε Πρόεδρε, κυρίες και κύριοι, δυστυχώς πρέπει να σας ενημερώσω ότι μόλις ενημερωθήκαμε ότι οι εγκαταστάσεις της υπηρεσίας των "νωμένων Εθνών που είναι υπεύθυνση για την υποστήριξη των προσφύγων στη Γάζα χτυπήθηκε πριν από λίγο από πυρά που εκτοξεύτηκαν από τεθωρακισμένα του ισραηλινού στρατού. Τρεις άνθρωποι τραυματίστηκαν και ο Ο"Ε αποφάσισε να αναστείλει όλες του τις λειτουργίες.
<P>
Λαμβάνοντας υπόψη την ψηφοφορία που πρόκειται να πραγματοποιηθεί σύντομα, νομίζω ότι είναι σημαντικό για όλους σας να το γνωρίζετε.
<P>
(Χειροκροτήματα)
<SPEAKER ID="063" NAME="Πρόεδρος">
Σας ευχαριστούμε πολύ για αυτή την πληροφορία, κε Wurtz. Αν είναι αλήθεια, τότε η ψοφοφορία που πρόκειται να πραγματοποιήσουμε αποκτά ακόμη σημαντικότερο χαρακτήρα.

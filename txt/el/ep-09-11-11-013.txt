<CHAPTER ID="013">
Συμπεράσματα του Ευρωπαϊκού Συμβουλίου της 29ης-30ής Οκτωβρίου 2009, περιλαμβανομένων της εντολής και των διορισμών του Προέδρου του Ευρωπαϊκού Συμβουλίου και του Υπάτου Εκπροσώπου της Ένωσης για τις εξωτερικές υποθέσεις και την πολιτική ασφαλείας/αντιπροέδρου της Επιτροπής, καθώς και της δομής της νέας Επιτροπής (συζήτηση) 
<SPEAKER ID="034" NAME="Πρόεδρος">
" ημερήσια διάταξη προβλέπει τη συζήτηση της έκθεσης του Ευρωπαϊκού Συμβουλίου και της δήλωσης της Επιτροπής σχετικά με τα συμπεράσματα του Ευρωπαϊκού Συμβουλίου της 29ης-30ής Οκτωβρίου 2009, περιλαμβανομένων της εντολής και των διορισμών του Προέδρου του Ευρωπαϊκού Συμβουλίου και του Υπάτου Εκπροσώπου της Ένωσης για τις εξωτερικές υποθέσεις και την πολιτική ασφαλείας/αντιπροέδρου της Επιτροπής, καθώς και της δομής της νέας Επιτροπής.
<SPEAKER ID="035" NAME="Fredrik Reinfeldt" LANGUAGE="EN">
Κύριε Πρόεδρε, είναι χαρά μου που βρίσκομαι και πάλι εδώ για να σας παρουσιάσω τα αποτελέσματα μίας πολύ σύνθετης και δύσκολης, όπως αποδείχθηκε, συνεδρίασης του Ευρωπαϊκού Συμβουλίου.
<P>
Θα ήθελα να σας εξηγήσω την κατάσταση την παραμονή του Ευρωπαϊκού Συμβουλίου. Ήμαστε σε διαρκή επαφή με την Πράγα και τις υπόλοιπες πρωτεύουσες. Πώς θα αντιμετωπίζαμε το τσεχικό αίτημα αναφορικά με τον Χάρτη των Θεμελιωδών Δικαιωμάτων; Υπήρχαν πολλές διαφορετικές απόψεις, και υπήρχαν αιτήματα για πολυάριθμες εξαιρέσεις και ειδική εξέταση συγκεκριμένων ζητημάτων από αρκετά άλλα κράτη μέλη.
<P>
Αντίθετα, το μήνυμα που είχαμε λάβει σε σχέση με την αλλαγή του κλίματος -το άλλο κύριο θέμα της συνεδρίασης- ήταν σαφέστερο. Το μήνυμα που είχαν στείλει αρκετά κράτη μέλη ήταν πως δεν ήταν έτοιμα να δεσμευτούν για συγκεκριμένα ποσά σε σχέση με τη χρηματοδότηση ζητημάτων που άπτονται της αλλαγής του κλίματος, δηλαδή σε σχέση με τρόπους χρηματοδότησης των προσπαθειών προσαρμογής και μετριασμού στις αναπτυσσόμενες χώρες.
<P>
Δεδομένων αυτών των περιστάσεων, είμαι ικανοποιημένος με το αποτέλεσμα της συνεδρίασης. Θα ήθελα να επισημάνω τα σημαντικότερα σημεία αυτής.
<P>
Στόχος μας στο Ευρωπαϊκό Συμβούλιο ήταν -καθώς πλησιάζει η Διάσκεψη του Δεκεμβρίου για την αλλαγή του κλίματος στην Κοπεγχάγη- να συνεχίσουμε να ηγούμαστε των προσπαθειών στο ζήτημα της αλλαγής του κλίματος. Ας μην έχουμε αυταπάτες. Οι διαπραγματεύσεις ήταν μακροχρόνιες και δύσκολες, αλλά, στο τέλος, οι συνομιλίες μας οδήγησαν το Ευρωπαϊκό Συμβούλιο να προσυπογράψει την εκτίμηση της Επιτροπής για παροχή 100 δισ. ευρώ ετησίως μέχρι το 2020 και να εκτιμήσει ότι το επίπεδο της διεθνούς δημόσιας στήριξης θα πρέπει να κυμαίνεται μεταξύ 22 και 50 δισ. ευρώ μέχρι το ίδιο έτος.
<P>
Το έτος 2020 δεν απέχει παρά δέκα χρόνια. Πρέπει να δράσουμε ταχύτερα, και ως εκ τούτου, το Συμβούλιο επισήμανε ότι, πέραν αυτού, χρειαζόμαστε παγκόσμια χρηματοδότηση ύψους πέντε δισ. ευρώ ετησίως από το 2010 ως το 2012.
<P>
Το τελικό ποσό θα καθοριστεί βάσει της Διάσκεψης της Κοπεγχάγης. " ΕΕ και τα κράτη μέλη είναι διατεθειμένα να συμβάλουν στον βαθμό που τους αναλογεί, εάν και οι άλλοι βασικοί παράγοντες καταβάλουν παρόμοιες προσπάθειες. Χαίρομαι ιδιαίτερα που στο συγκεκριμένο Ευρωπαϊκό Συμβούλιο μπορέσαμε να συνάψουμε συμφωνία για ισχυρή εντολή στο θέμα αυτό.
<P>
Πριν από λίγες ημέρες, επέστρεψα από συνομιλίες με τον πρωθυπουργό Singh κατά τη Σύνοδο Κορυφής ΕΕ-Ινδίας στο Νέο Δελχί, και νωρίτερα την προηγούμενη εβδομάδα, είχα συνομιλίες με τον πρόεδρο Obama κατά τη Σύνοδο Κορυφής ΕΕ"ΠΑ στην Ουάσινγκτον.
<P>
Χάρη στη συμφωνία που επετεύχθη στο Ευρωπαϊκό Συμβούλιο, η ΕΕ ήταν σε θέση να διαπραγματευθεί από θέση πολύ μεγάλης ισχύος. " ενότητά μας μάς έδωσε την αξιοπιστία να ενθαρρύνουμε και άλλους. Ήμαστε σε θέση να παρουσιάσουμε τις δεσμεύσεις μας. Ήμαστε σε θέση να εκφράσουμε τις προσδοκίες μας. Και ήμαστε για μία ακόμα φορά σε θέση να βρεθούμε στην πρώτη γραμμή σε ένα θέμα που έχει ζωτική σημασία για όλους τους πολίτες.
<P>
" συνεδρίαση της προηγούμενης εβδομάδας αφορούσε επίσης την οικονομική και χρηματοπιστωτική κατάσταση. Παρότι υπάρχουν ενδείξεις βελτίωσης της παγκόσμιας οικονομίας, το Ευρωπαϊκό Συμβούλιο επισήμανε ότι δεν υπάρχει περιθώριο εφησυχασμού. Κατά το επόμενο έτος, όλα τα κράτη μέλη πλην ενός κινδυνεύουν να υπερβούν το ανώτατο όριο του ελλείμματος που ανέρχεται σε 3%, και το συλλογικό μας ΑΕΠ έχει μειωθεί κατά 4,7% από τις αρχές του 2008. Αμφότερα αποτελούν ισχυρούς λόγους για τους οποίους δεν θα πρέπει να αποσύρουμε τα μέτρα στήριξης μέχρις ότου διασφαλίσουμε την ανάκαμψή μας. Εν τω μεταξύ, πρέπει να ενισχύσουμε εκ νέου την εμπιστοσύνη και να συνεχίσουμε να επεξεργαζόμαστε τις στρατηγικές εξόδου μας.
<P>
Στο Ευρωπαϊκό Συμβούλιο, σημειώσαμε σημαντική πρόοδο όσον αφορά την ενίσχυση της χρηματοπιστωτικής εποπτείας. Επιτύχαμε ευρεία συναίνεση αναφορικά με την ίδρυση Ευρωπαϊκού Συμβουλίου Συστημικού Κινδύνου.
<P>
" Προεδρία θα ξεκινήσει τώρα συζητήσεις αναφορικά με τις προτάσεις του παρόντος Κοινοβουλίου. Θέλουμε να καταλήξουμε σε συμφωνία σχετικά με δέσμη μέτρων που θα αφορά μία νέα εποπτική δομή. Θέλουμε να διασφαλίσουμε ότι δεν θα πληγούμε από μια επανάληψη της χρηματοπιστωτικής κρίσης, όπως αυτή που μόλις βιώσαμε.
<P>
Με όλα αυτά να έχουν επιτευχθεί, θα πρέπει να επικεντρωθούμε στη διασφάλιση των θέσεων εργασίας. Περισσότερα από πέντε εκατομμύρια Ευρωπαίοι έχουν ήδη χάσει τη δουλειά τους, και υπερβολικά μεγάλος αριθμός εξακολουθεί να είναι αντιμέτωπος με την ανεργία. Εναπόκειται σε εμάς να αλλάξουμε αυτήν την τάση.
<P>
Όταν σας παρουσίασα τις προτεραιότητες της σουηδικής Προεδρίας στις 15 Ιουλίου, δήλωσα ότι η ΕΕ πρέπει να βγει από την κρίση ενισχυμένη. Σας είπα ότι ο χειρισμός της οικονομικής και χρηματοπιστωτικής κρίσης ήταν ένας από τους σημαντικότερους στόχους μας. Εξακολουθεί να είναι. Για τον λόγο αυτόν, σκοπεύουμε να επανέλθουμε στα σημαντικά αυτά ζητήματα στη συνεδρίαση του Ευρωπαϊκού Συμβουλίου τον Δεκέμβριο.
<P>
Ένα άλλο σημαντικό αποτέλεσμα της εν λόγω συνεδρίασης ήταν η έγκριση της στρατηγικής της ΕΕ για την περιοχή της Βαλτικής Θάλασσας - μια στρατηγική που βασίζεται σε πρωτοβουλία του παρόντος Κοινοβουλίου. Φιλοδοξία μας όσον αφορά αυτήν τη στρατηγική είναι να αντιμετωπίσουμε τις επείγουσες περιβαλλοντικές προκλήσεις που σχετίζονται με τη Βαλτική Θάλασσα και να συμβάλουμε στην οικονομική επιτυχία της περιοχής. Είμαι πεπεισμένος ότι αυτή η πρωτοβουλία θα έχει θετικές επιπτώσεις και σε άλλα μέρη της Ευρώπης, φέρνοντας κοντά περιφέρειες και συμβάλλοντας με θετικό τρόπο στην ανταγωνιστικότητα της ΕΕ στο σύνολό της.
<P>
Συζητήσαμε επίσης σχετικά με τη δικαιοσύνη και τις εσωτερικές υποθέσεις. Χαιρετήσαμε την πρόοδο που έχει επιτευχθεί όσον αφορά την εφαρμογή μέτρων που αφορούν την παράνομη μετανάστευση στη Μεσόγειο, και ζητήσαμε να πραγματοποιηθεί έργο σε μια σειρά συγκεκριμένων τομέων.
<P>
Γνωρίζω ότι επιθυμείτε και εσείς απόψε να συζητήσετε ζητήματα θεσμικού χαρακτήρα. Και αυτά διαδραμάτισαν, βεβαίως, σημαντικό ρόλο στις συνομιλίες μας.
<P>
Για την ακρίβεια, ένα από τα βασικά ζητήματα ήταν η διασφάλιση της ταχείας θέσης σε ισχύ της Συνθήκης της Λισαβόνας, η οποία έχει ζωτική σημασία εάν θέλουμε να είμαστε σε θέση να αντιμετωπίσουμε από κοινού τις προκλήσεις ενώπιόν μας.
<P>
Υπήρξαν πολλές και ιδιαίτερα περίπλοκες διαβουλεύσεις, αλλά στο τέλος κατορθώσαμε να κάνουμε αποδεκτό το αίτημα της Τσεχικής Δημοκρατίας.
<P>
Έχοντας εξασφαλίσει αυτήν τη συμφωνία, ο πρόεδρος Václav Klaus ήταν διατεθειμένος να υπογράψει τη Συνθήκη και -όπως όλοι επισημάνατε- το έκανε εντέλει την προηγούμενη εβδομάδα. Το τελικό μέσο κύρωσης κατατίθεται τώρα από την Τσεχική Δημοκρατία στις ιταλικές αρχές. Αυτό σημαίνει ότι η Συνθήκη της Λισαβόνας θα τεθεί σε ισχύ την 1η Δεκεμβρίου. Γνωρίζω ότι η μεγάλη πλειονότητα όσων βρίσκεστε σήμερα εδώ συμμερίζεται την ικανοποίηση και την ανακούφισή μου που επιτέλους αυτό το μακρύ κεφάλαιο προετοιμασίας των θεσμικών μεταρρυθμίσεων φτάνει στο τέλος του.
<P>
Το Ευρωπαϊκό Συμβούλιο αξιολόγησε και άλλες προετοιμασίες που αφορούν τη Συνθήκη. Συμφώνησε σχετικά με τις κατευθυντήριες γραμμές για την Ευρωπαϊκή Υπηρεσία Εξωτερικής Δράσης και κάλεσε τον μέλλοντα Ύπατο Εκπρόσωπο να υποβάλει πρόταση για την οργάνωση και τη λειτουργία της Υπηρεσίας.
<P>
Τώρα, όσον αφορά τα ονόματα. Πρέπει να καλύψουμε τις θέσεις που δημιουργήθηκαν από τη Συνθήκη της Λισαβόνας. Πρέπει, μαζί με εσάς, να διορίσουμε νέα Επιτροπή. Σκοπεύω να συγκαλέσω συνεδρίαση των αρχηγών κρατών και κυβερνήσεων στις 19 Νοεμβρίου με σκοπό τον διορισμό του Προέδρου του Ευρωπαϊκού Συμβουλίου, του Ύπατου Εκπροσώπου και του Γενικού Γραμματέα του Συμβουλίου.
<P>
Θα ήθελα να τονίσω ότι ο διορισμός του Ύπατου Εκπροσώπου θα πρέπει να πραγματοποιηθεί πριν από τον διορισμό της νέας Επιτροπής, και ότι αυτό θα πρέπει να γίνει μετά από κατάλληλες επαφές με το Κοινοβούλιο. Όπως γνωρίζετε, εφόσον το εν λόγω άτομο θα είναι και Αντιπρόεδρος της επόμενης Επιτροπής, αυτός ή αυτή υπόκειται και στην ψήφο εμπιστοσύνης του Κοινοβουλίου.
<P>
Δεν θα προχωρήσω σε προβλέψεις σχετικά με το ποια θα είναι τα εν λόγω άτομα, αλλά θα ήθελα να πω ότι σημασία δεν έχει μόνο το όνομα, αλλά και το τι θα κάνουν και το πώς θα το κάνουν.
<P>
Το Ευρωπαϊκό Συμβούλιο της προηγούμενης εβδομάδας μας επέτρεψε να σημειώσουμε σημαντική πρόοδο, όχι μόνο σε ένα κρίσιμο ζήτημα, αλλά σε αρκετά ζητήματα που είναι ζωτικής σημασίας για το μέλλον της Ευρώπης και το μέλλον του πλανήτη μας.
<P>
Είμαι ευγνώμων στους συναδέλφους μου για την εποικοδομητική τους στάση απέναντι στις προκλήσεις που αντιμετωπίζουμε από κοινού. Εντούτοις, εσείς και εγώ γνωρίζουμε ότι μένει ακόμα να γίνουν πολλά. Σας υπόσχομαι ότι οι ερχόμενες εβδομάδες θα βρίθουν δραστηριοτήτων. Αναμένω με ανυπομονησία να συνεχίσουμε τη στενή μας συνεργασία με το Κοινοβούλιο σε πολλά σημαντικά ζητήματα.
<P>
" Διάσκεψη της Κοπεγχάγης απέχει πλέον μόλις 25 ημέρες. " οικονομική κρίση κάθε άλλο παρά έχει τελειώσει, αλλά διαθέτουμε ισχυρή εντολή καθώς προχωρούμε στις διαπραγματεύσεις για το κλίμα. Είμαστε αποφασισμένοι να συνεχίσουμε να συνεργαζόμαστε για να δημιουργήσουμε νέες πηγές ανάπτυξης και μεγαλύτερη απασχόληση.
<P>
Είμαι ευγνώμων για τη συνεχιζόμενη υποστήριξη του Ευρωπαϊκού Κοινοβουλίου. Αναμένω με ανυπομονησία να απαντήσω στις παρατηρήσεις σας.
<SPEAKER ID="036" NAME="José Manuel Barroso" LANGUAGE="EN">
Κύριε Πρόεδρε, θα ήθελα να συμπληρώσω την αξιολόγηση του Ευρωπαϊκού Συμβουλίου από τον πρωθυπουργό Reinfeldt σχολιάζοντας δύο πτυχές, μία πολιτική και μία θεσμική.
<P>
Όσον αφορά την πολιτική πτυχή, βασικός στόχος ήταν η πολύ σημαντική συμφωνία σχετικά με τη δράση μας όσον αφορά την αλλαγή του κλίματος. Γνωρίζουμε όλοι ότι πρόκειται για δύσκολα ζητήματα. Όταν διακυβεύονται τόσα πολλά, ο δρόμος δεν θα είναι ποτέ εύκολος. Ειλικρινά, το αποτέλεσμα του Ευρωπαϊκού Συμβουλίου υπερέβη τις αρχικές μου προσδοκίες. Λάβαμε την έγκριση των προτεινόμενων από την Επιτροπή αριθμών, σε συνδυασμό με αυστηρούς όρους.
<P>
Το μήνυμα είναι σαφές: η Ευρωπαϊκή Ένωση είναι έτοιμη για την Κοπεγχάγη και έτοιμη να ακολουθήσει τη δράση μας για τον περιορισμό των εκπομπών με μια ισχυρή προσφορά όσον αφορά τη χρηματοδότηση της κλιματικής πολιτικής, όπως ακριβώς είχε προτείνει η Επιτροπή τον Σεπτέμβριο, τόσο όσον αφορά μακροπρόθεσμη χρηματοδότηση όσο και όσον αφορά χρηματοδότηση ταχείας εκκίνησης.
<P>
Εάν θέλουμε οι αναπτυσσόμενες χώρες να έρθουν στο τραπέζι των διαπραγματεύσεων με σοβαρές δεσμεύσεις σχετικά με τον μετριασμό, τότε οι αναπτυγμένες χώρες πρέπει να ρίξουν χρήματα στο τραπέζι. Εκτίμησή μας είναι ότι μέχρι το 2020, οι αναπτυσσόμενες χώρες θα χρειάζονται περίπου 100 δισ. ευρώ επιπροσθέτως σε ετήσια βάση για την αντιμετώπιση της αλλαγής του κλίματος, και αυτό είχε την απόλυτη υποστήριξη του Ευρωπαϊκού Συμβουλίου, όπως και η ενδεχόμενη συμμετοχή διεθνούς δημόσιας χρηματοδότησης που θα ανέρχεται στο ποσό αυτό, και η συμφωνία ότι η Ευρωπαϊκή Ένωση θα καταβάλει το μερίδιο που της αναλογεί.
<P>
Είναι εξίσου σαφές: και οι άλλοι εταίροι πρέπει να αποδείξουν ότι συμμερίζονται τη σοβαρότητά μας. Πολιτική μας δεν είναι να πάρει το προβάδισμα η Ευρωπαϊκή Ένωση με την αμυδρή ελπίδα ότι θα ακολουθήσουν και άλλοι το παράδειγμά της. Πολιτική μας είναι να χρησιμοποιήσει την επιρροή της για να επιτύχει το μέγιστο δυνατό αποτέλεσμα όσον αφορά την παγκόσμια προσπάθεια για τον περιορισμό των εκπομπών.
<P>
Όταν ήμουν στην Ουάσινγκτον και το Νέο Δελχί την προηγούμενη εβδομάδα, συνειδητοποίησα πόσο έχουν προχωρήσει οι δύο αυτοί εταίροι κατά το προηγούμενο έτος. Το ίδιο ισχύει και για άλλους, όπως η Κίνα. Ασφαλώς, θα συνεχίσουμε να σεβόμαστε τη σημαντική προϋπόθεση της κοινής αλλά διαφοροποιημένης ευθύνης για την αλλαγή του κλίματος αλλά, όπως έχω πει πολλές φορές στο πρόσφατο παρελθόν, είμαστε όλοι μαζί σε αυτό, και εμείς στην Ευρωπαϊκή Ένωση θα συνεχίσουμε να ασκούμε πίεση για πραγματική συνεισφορά από όλους τους υπόλοιπους παράγοντες. Πρέπει να παραμείνουμε συγκεντρωμένοι στον τελικό στόχο που είναι φιλόδοξες, σοβαρές, επιβεβαιώσιμες περικοπές των εκπομπών για να διασφαλίσουμε ότι θα παραμείνουμε εντός του στόχου του περιορισμού της αύξησης της θερμοκρασίας κατά λιγότερο από 2 °C.
<P>
Επομένως, ποιες είναι οι προοπτικές μας για την Κοπεγχάγη; Σήμερα διαφαίνεται η πιθανότητα να μην υπάρξει στην Κοπεγχάγη συμφωνία για την πλήρως δεσμευτική Συνθήκη, την οποία προωθούμε και θα συνεχίσουμε να προωθούμε. Αυτός όμως δεν είναι λόγος να δεχτούμε τίποτα λιγότερο από μια αποφασιστική πρόοδο κατά τις διαπραγματεύσεις αυτές. Τελικά, το περιεχόμενο έχει μεγαλύτερη σημασία από τη μορφή. Κατά την άποψή μου, πρέπει να προσπαθήσουμε να καταλήξουμε σε μια πλήρως επιχειρησιακή συμφωνία, η οποία θα βασίζεται σε πραγματικές πολιτικές δεσμεύσεις, θα τεθεί ταχύτατα σε ισχύ, και θα κάνει όλους τους κύριους παράγοντες να συμμετάσχουν τόσο σε σχέση με τη μείωση των εκπομπών όσο και σε σχέση με τη χρηματοδότηση. Και πρέπει να συνεχίσουμε να αγωνιζόμαστε για μια τελική συμφωνία για την υπογραφή συνθήκης - μιας δεσμευτικής συνθήκης. Για να επιτευχθεί αυτό, πρέπει να ενώσουμε όλες τις δυνάμεις μας κατά τις εβδομάδες που υπολείπονται ως την Κοπεγχάγη.
<P>
Αποδείξαμε ότι μπορούμε, με αποφασιστική κοινή δράση, να συμφωνήσουμε σε μία Συνθήκη που εδώ και πάρα πολύ καιρό μας δυσκόλευε. Αυτό ήταν το άλλο μεγάλο αποτέλεσμα του Ευρωπαϊκού Συμβουλίου: ήρε το τελευταίο πολιτικό εμπόδιο στην τελική κύρωση της Συνθήκης της Λισαβόνας. Τώρα, μπορούμε να κοιτάξουμε το μέλλον με σιγουριά διότι, όπως είπε ο πρωθυπουργός Reinfeldt, η Συνθήκη της Λισαβόνας θα τεθεί σε ισχύ στις αρχές του ερχόμενου μήνα. Για την ακρίβεια, η Επιτροπή εργάζεται με στόχο την εφαρμογή της. Σήμερα, η Επιτροπή ξεκίνησε διαβούλευση σχετικά με την πρωτοβουλία των πολιτών ως πρώτο, συγκεκριμένο βήμα.
<P>
Θα ήθελα να συγχαρώ τον πρωθυπουργό Reinfeldt για τον σίγουρο τρόπο με τον οποίο οδήγησε αυτό το πλοίο στο λιμάνι. " σουηδική Προεδρία πραγματοποίησε ιδιαίτερα αξιόλογο έργο για την επίτευξη της τελικής αυτής συναίνεσης στο Ευρωπαϊκό Συμβούλιο. Τώρα, όμως, πρέπει να ολοκληρώσουμε το έργο της μετάβασης. Θα επικεντρωθούμε βεβαίως σε πολύ μεγάλο βαθμό και στην πλήρωση των νέων θέσεων.
<P>
Δεν είναι δικό μου έργο να σχολιάσω τους υποψηφίους για την Προεδρία του Ευρωπαϊκού Συμβουλίου αλλά, ως Πρόεδρος της Επιτροπής και εξετάζοντας τα θεσμικού χαρακτήρα ζητήματα, ελπίζω ότι οι αρχηγοί κρατών και κυβερνήσεων θα επιλέξουν μία προσωπικότητα που θα μπορεί να παράσχει αποτελεσματική ηγεσία στο Ευρωπαϊκό Συμβούλιο - έναν Πρόεδρο με ισχυρή ευρωπαϊκή δέσμευση που θα προσδώσει συνέπεια συν τω χρόνω στις δραστηριότητες του Ευρωπαϊκού Συμβουλίου, τόσο σε εσωτερικό επίπεδο, ούτως ώστε να μπορέσουν να τεθούν προτεραιότητες για μεγαλύτερο χρονικό διάστημα και όχι μόνο για έξι μήνες, όσο και σε εξωτερικό, ούτως ώστε στο πεδίο της κοινής εξωτερικής πολιτικής και πολιτικής ασφάλειας, να στείλουμε συνεκτικά μηνύματα προς τους διεθνείς εταίρους μας.
<P>
Δεσμεύομαι να εργαστώ από κοινού με τον Πρόεδρο αυτόν του Ευρωπαϊκού Συμβουλίου, διότι αυτή η εταιρική σχέση θα κάνει όλη τη διαφορά. Πρέπει να χαράξουμε σε επίπεδο αρχηγών κρατών και κυβερνήσεων την κοινή εξωτερική πολιτική και πολιτική ασφάλειας, στο πλαίσιο της οποίας ο Πρόεδρος του Ευρωπαϊκού Συμβουλίου θα αντιπροσωπεύει την Ευρωπαϊκή Ένωση σε αυτό το επίπεδο. Θα πρέπει επίσης να οργανώσουμε όλες τις κοινοτικές αρμοδιότητες -από την οικονομία ως το εμπόριο, από τη διεύρυνση ως την ανάπτυξη, από την ενέργεια ως τη δικαιοσύνη- στο πλαίσιο των οποίων ο Πρόεδρος της Ευρωπαϊκής Επιτροπής εκπροσωπεί την Ευρωπαϊκή Ένωση, σύμφωνα με τη Συνθήκη. Είμαι αποφασισμένος να κάνω αυτήν την εταιρική σχέση να λειτουργήσει με σκοπό την επίτευξη μιας ισχυρής και αποτελεσματικής Ευρωπαϊκής Ένωσης τόσο στο εσωτερικό όσο και σε παγκόσμιο επίπεδο.
<P>
Το ίδιο ισχύει προφανώς και για τον Ύπατο Εκπρόσωπο. Εν προκειμένω, ομολογώ ότι με ενδιαφέρει ιδιαίτερα, διότι αυτός ο Ύπατος Εκπρόσωπος θα είναι επίσης και ένας από τους Αντιπροέδρους της Ευρωπαϊκής Επιτροπής. Σε πολύ πρακτικό επίπεδο, διότι ο διορισμός του Αντιπροέδρου/Ύπατου Εκπροσώπου, και οι άλλες προτάσεις των κρατών μελών για την Επιτροπή, θα μου επιτρέψουν να περάσω στη φάση της οριστικοποίησης του επόμενου Σώματος των Επιτρόπων και της ανάθεσης χαρτοφυλακίων. Σε πολιτικό επίπεδο, διότι είμαι πεπεισμένος ότι ο εν λόγω Ύπατος Εκπρόσωπος/Αντιπρόεδρος, ο οποίος θα επικουρείται από μία ισχυρή Υπηρεσία Εξωτερικής Δράσης που θα συγκεντρώνει την ευρωπαϊκή εμπειρογνωμοσύνη στο πεδίο της διακυβερνητικής διπλωματίας καθώς και τις κοινοτικές μας αρμοδιότητες, μπορεί να σημάνει μια πραγματική βαθμιαία αλλαγή στην αποτελεσματικότητα της εξωτερικής μας δράσης.
<P>
Αυτό με φέρνει στην Επιτροπή στο σύνολό της. Θέλω μία Επιτροπή που θα αποτελείται από ικανούς και αποφασισμένους Ευρωπαίους, μία Επιτροπή που θα είναι έτοιμη να αξιοποιήσει στο έπακρο το δικαίωμά της για ανάληψη πρωτοβουλιών. Κατά τις τελικές μου συνομιλίες με τα κράτη μέλη εργάζομαι με σκοπό να διασφαλίσω ακριβώς αυτό. Έχω ζητήσει από τα κράτη μέλη να υποβάλουν ονόματα, συμπεριλαμβανομένων και γυναικών. Μετά, θα είναι σειρά μου να αποφασίσω για τα χαρτοφυλάκια. Τα χαρτοφυλάκια δεν δίδονται σε χώρες αλλά σε άτομα, τα οποία δεσμεύονται για την υλοποίηση του ευρωπαϊκού εγχειρήματος.
<P>
Επιθυμώ επίσης μία Επιτροπή με ισχυρή δημοκρατική εντολή. Αυτός είναι ο λόγος για τον οποίο είμαι αποφασισμένος να σεβαστώ απόλυτα τη διαδικασία των ακροάσεων που θα πραγματοποιηθεί στο παρόν Κοινοβούλιο. Οι καθυστερήσεις που οφείλονται στη Συνθήκη μας έφεραν αντιμέτωπους με μια κοινή πρόκληση. Δεν πρέπει να καθυστερήσουμε τη σύσταση της νέας Επιτροπής, αλλά δεν μπορούμε να περιορίσουμε τις ακροάσεις. Αναμένω με ανυπομονησία τις συζητήσεις σχετικά με τον χειρισμό αυτού του ζητήματος κατά τη Διάσκεψη των Προέδρων την ερχόμενη εβδομάδα.
<P>
" Συνθήκη της Λισαβόνας θα μας επιτρέψει να ανταποκριθούμε καλύτερα στις προσδοκίες των πολιτών - όμως το κατά πόσον θα χρησιμοποιήσουμε τις δυνατότητες που αυτή μας προσφέρει θα αποτελέσει, κατά πρώτο και κύριο λόγο, ζήτημα πολιτικής βούλησης. " Συνθήκη μας παρέχει τη δυνατότητα να δράσουμε, αλλά πρέπει να έχουμε τη βούληση να δράσουμε από κοινού.
<P>
Έτσι επανέρχομαι στο σημείο από όπου ξεκινήσαμε απόψε. " Ευρώπη που εκπροσωπείται εδώ σήμερα -μία Ευρώπη ενωμένη, με ελευθερία και αλληλεγγύη- δεν θα είχε πραγματοποιηθεί χωρίς τη δέσμευση και την αφοσίωση των ανθρώπων που πέτυχαν εξαιρετικά πράγματα πριν από είκοσι χρόνια. Πρέπει να αναζωπυρώσουμε αυτήν τη φλόγα. Πρέπει να έχουμε το πνεύμα του 1989. Εάν επιδείξουμε την ίδια αφοσίωση και δέσμευση, είμαι σίγουρος ότι θα επιτύχουμε.
<SPEAKER ID="037" NAME="Joseph Daul" LANGUAGE="FR">
Κύριε Πρόεδρε, κυρίες και κύριοι, η Συνθήκη της Λισαβόνας επικυρώθηκε από τα 27 κράτη μέλη της Ευρώπης και έχει την υποχρέωση να παράξει αποτελέσματα.
<P>
Έχει την υποχρέωση να παράξει αποτελέσματα σε σχέση με τα θεσμικά όργανα και, ιδίως, σε σχέση με την ταχεία δημιουργία θέσεων ευθύνης. Έχει την υποχρέωση να παράξει αποτελέσματα σε σχέση με την αλλαγή του κλίματος και την ενέργεια. Και, εν τέλει, έχει την υποχρέωση να παράξει αποτελέσματα σε σχέση με την οικονομική ανάκαμψη.
<P>
Με την υπογραφή του τσέχου Προέδρου, η διαδικασία κύρωσης της Συνθήκης της Λισαβόνας έφτασε επιτέλους στο τέλος της. Ευχαριστώ τον κ. Reinfeldt.
<P>
" Ομάδα του Ευρωπαϊκού Λαϊκού Κόμματος (Χριστιανοδημοκράτες), η οποία άφησε σε πολύ μεγάλο βαθμό το στίγμα της στην εν λόγω Συνθήκη, είναι βεβαίως ικανοποιημένη με αυτήν την εξέλιξη, αλλά είναι πλέον καιρός να σταματήσουμε να μονοπωλούμε τον ευρωπαϊκό δημόσιο διάλογο με το θέμα των θεσμικών οργάνων, τα οποία δεν αποτελούν παρά εργαλείο εξυπηρέτησης πολιτικών φιλοδοξιών, και να επικεντρωθούμε αντ' αυτού στις εν λόγω φιλοδοξίες.
<P>
Αυτός είναι ο λόγος για τον οποίο η Ομάδα μου ζητεί από εσάς, κύριε Reinfeldt, να κάνετε ό,τι χρειαστεί για την επίτευξη συμφωνίας το συντομότερο δυνατόν σχετικά με τα ονόματα του Προέδρου του Συμβουλίου και του Ύπατου Εκπροσώπου, και αυτός είναι ο λόγος για τον οποίο η Ομάδα μου ζητεί από εσάς, κύριε Barroso, μόλις τα κράτη μέλη ορίσουν τους υποψηφίους τους, να διαχωρίσετε όσο το δυνατόν ταχύτερα τις αρμοδιότητές τους, προτού εμφανιστούν για να απαντήσουν σε ερωτήσεις κατά τις ακροάσεις του Ευρωπαϊκού Κοινοβουλίου, από τις οποίες επιθυμούμε επίσης να είναι όσο το δυνατόν περισσότερο εις βάθος.
<P>
Δεν σας λέω κάτι καινούριο, κύριε Reinfeldt και κύριε Barroso, όταν λέω ότι η συζήτηση σχετικά με το προφίλ αυτών των υποψηφίων παρουσιάζει ενδιαφέρον μόνο για τον μικρόκοσμο των Βρυξελλών.
<P>
Για μία ακόμα φορά, τι επιθυμούν οι συμπολίτες μας; Επιθυμούν να επιλυθούν τα προβλήματά τους στον τομέα της ανεργίας, των πιστώσεων και της κατάρτισης· επιθυμούν να εκπλαγούν ευχάριστα από τη Σύνοδο Κορυφής της Κοπεγχάγης για την αλλαγή του κλίματος· και επιθυμούν από εμάς να διασφαλίσουμε ότι ο χειμώνας του 2009-2010 δεν θα σηματοδοτηθεί από ελλείψεις φυσικού αερίου που θα θέσουν τη μισή ήπειρο σε μια αδιανόητη κατάσταση.
<P>
Ως εκ τούτου, εμείς, τα ευρωπαϊκά θεσμικά όργανα, που βρίσκονται σήμερα εδώ, και ιδιαίτερα εσείς, κύριε Reinfeldt, έχουμε καθήκον να κάνουμε το τρένο της Ευρώπης να κινηθεί με μεγάλη ταχύτητα, όχι να συνεχίσει να σταματάει σε κάθε στάση!
<P>
Όλοι στο παρόν Κοινοβούλιο γνωρίζουν τις δυσκολίες που ενέχει αυτό το έργο, τη δύσκολη ισορροπία που πρέπει να επιτύχετε ανάμεσα στις πολιτικές τάσεις, τη γεωγραφική καταγωγή, την ισότητα και τη δεκτικότητα των υποψηφίων. Ωστόσο, είναι καθήκον σας να οριστικοποιήσετε μία συμφωνία στο Συμβούλιο όσο το δυνατόν συντομότερα, όπως ακριβώς είναι καθήκον του Κοινοβουλίου και των κοινοβουλευτικών ομάδων να ανακοινώσουν την απόφασή τους εν προκειμένω με υπευθυνότητα και σύμφωνα με το ευρωπαϊκό γενικό συμφέρον. Για μία ακόμα φορά, εύχομαι ότι αυτή θα αποτελέσει μία από τις ιστορίες επιτυχίας της σουηδικής Προεδρίας, αλλά για να επιτευχθεί αυτό πρέπει να δράσουμε με μεγάλη ταχύτητα.
<P>
Κύριοι Πρόεδροι, κυρίες και κύριοι, ακόμα πιο επείγον από το ζήτημα των θεσμικών οργάνων είναι εκείνο της αλλαγής του κλίματος, με τη Διάσκεψη της Κοπεγχάγης να απέχει μόλις λίγες εβδομάδες. Πάνω απ' όλα θα ήθελα να επιδοκιμάσω την υπεύθυνη στάση του Ευρωπαϊκού Συμβουλίου που, παράλληλα με την εκ νέου επιβεβαίωση της δέσμευσής του να μετατρέψει την καταπολέμηση της αλλαγής του κλίματος και τη μείωση του διοξειδίου του άνθρακα σε ποσοτικά μετρήσιμο και προγραμματισμένο στόχο, αναμένει από τους εταίρους του να δεσμευτούν και οι ίδιοι με τον ίδιο βαθμό αποφασιστικότητας.
<P>
Θα ήταν πολύ κακή τακτική για την Ευρώπη να ανοίξει όλα της τα χαρτιά πριν από την Κοπεγχάγη και να επιτρέψει στους εταίρους της από τις "ΠΑ, την Κίνα, την Ινδία και αλλού να λαμβάνουν τις αποφάσεις. Οι "νωμένες Πολιτείες, η Κίνα και η Ινδία αποτελούν σήμερα παγκόσμιες δυνάμεις που θα πρέπει και αυτές να αναλάβουν τις ευθύνες τους. " Ευρώπη αναλαμβάνει τις δικές της, αλλά δεν μπορεί να το κάνει μόνη της για ολόκληρο τον πλανήτη. Δεν αρκεί μια πολιτική συμφωνία στην Κοπεγχάγη. Εκείνο που έχει σημασία είναι οι ποσοτικοποιημένες δεσμεύσεις των κρατών.
<P>
Κυρίες και κύριοι, ξεκίνησα μιλώντας για την υποχρέωση παραγωγής αποτελεσμάτων. Αυτή η υποχρέωση αφορά, κατά πρώτο και κύριο λόγο, την οικονομική ανάκαμψη και την απασχόληση. Αυτά τα δύο συνδέονται. Ακόμα και αν αρχίζουμε να διακρίνουμε ενδείξεις μικρής ανάκαμψης, το ζητούμενο είναι να γνωρίζουμε αν η οικονομική ανάκαμψη θα συνοδευτεί από θέσεις εργασίας και αν θα οικοδομηθεί σε γερά θεμέλια και, ιδίως, σε μία αγορά που θα είναι ταυτόχρονα ανοιχτή, ρυθμιζόμενη και δεν θα διέπεται από προστατευτισμό.
<P>
Αυτά είναι τα πραγματικά ζητήματα που απασχολούν τους Ευρωπαίους, και αυτό θα πρέπει να είναι το υπ' αριθμόν ένα ζήτημα που θα απασχολήσει την Ευρώπη και τα κράτη μέλη της, πέρα από τα προβλήματα της καθημερινής διαχείρισης. Όπως είδαμε σήμερα, πριν από είκοσι χρόνια η πτώση του Τείχους οφειλόταν σε αποφασισμένους ανθρώπους. Ζητώ το ίδιο και από εσάς, κύριε Reinfeldt: κινητοποιήστε τους αρχηγούς κρατών και κυβερνήσεων!
<SPEAKER ID="038" NAME="Hannes Swoboda" LANGUAGE="DE">
Κύριε Πρόεδρε, κύριε Προεδρεύοντα του Συμβουλίου, κύριε Barroso, ίσως είναι σύμπτωση -αν και ευτυχής- που η παρούσα συζήτηση πραγματοποιείται αμέσως μετά την ομιλία του Václav Havel, ενός ανθρώπου που μας υπενθύμισε πόσο σημαντική ήταν αυτή η διαδικασία πριν από είκοσι χρόνια. Γεννήθηκα σε απόσταση λίγων μόλις χιλιομέτρων δυτικά του σιδηρού παραπετάσματος, αλλά θα μπορούσε άνετα να ισχύει και η αντίθετη περίπτωση. Τότε, βρισκόμουν στη ζώνη της σοβιετικής κατοχής και είδα τους ούγγρους πρόσφυγες το 1956, τους πρόσφυγες από την Άνοιξη της Πράγας το 1968, όπως ο συνάδελφός μου, Libor Rouček. Στη Συνθήκη της Λισαβόνας βλέπω μια προέκταση της διαδικασίας αυτής που φέρνει κοντά την Ευρώπη.
<P>
Πιθανότατα δεν ήταν πρόθεση του Václav Klaus να ολοκληρώσει την κύρωση ακριβώς τον μήνα που τιμούμε την 20ή επέτειο από την πτώση του Τείχους του Βερολίνου, αλλά αποτελεί ευτυχή σύμπτωση το γεγονός ότι η Συνθήκη αυτή αποκτά de facto εγκυρότητα αυτήν ακριβώς τη στιγμή, ακόμα και αν δεν έχει ακόμα αποκτήσει νομική εγκυρότητα.
<P>
Τώρα πρέπει να λάβουμε αποφάσεις σε σχέση με τους ανθρώπους. Δεν σας ζηλεύω, κύριε Reinfeldt, γι' αυτό σας το καθήκον. Ωστόσο, έχω να σας θέσω ένα αίτημα ή ένα ερώτημα: είστε διατεθειμένος, στο πλαίσιο των συνομιλιών σας με τους αρχηγούς κρατών και κυβερνήσεων κατά τις επόμενες ημέρες, να διασφαλίσετε ότι στην Ευρώπη αυτή, θα επιτύχουμε επίσης κάτι που θα προσεγγίζει τη γεωγραφική ισορροπία, η οποία είναι αντιπροσωπευτική της νέας Ευρώπης; Είστε επίσης διατεθειμένος να εξασφαλίσετε την ισχυρότερη εκπροσώπηση των γυναικών; Δεν το λέω αυτό για χάρη απλώς των κ.κ. Malmström και Wallström, που βρίσκονται σήμερα εδώ. Μπορεί η Ευρώπη σήμερα να έχει κορυφαίες θέσεις -και απευθύνομαι εν προκειμένω και στη δική μου ομάδα- στις οποίες υπάρχουν τόσο λίγες γυναίκες; Αυτή είναι η εικόνα που στέλνει η Ευρώπη στους πολίτες της σήμερα; Ο Πρόεδρος του Κοινοβουλίου αναφέρθηκε ήδη σε αυτό. Ασφαλώς, δεν θα φταίτε εσείς εάν δεν συμβεί αυτό, αλλά σας ζητώ, τουλάχιστον κατά τη διάρκεια των συνομιλιών, να επισημάνετε ότι χρειαζόμαστε καλύτερη γεωγραφική ισορροπία και, κυρίως, καλύτερη ισορροπία μεταξύ των φύλων στην Ευρώπη, προκειμένου να δείξουμε ότι εκπροσωπούμε το σύνολο του πληθυσμού της.
<P>
Αναφερθήκατε στον Ύπατο Εκπρόσωπο. Είστε διατεθειμένος, κύριε Reinfeldt, να διασφαλίσετε επίσης ότι θα γίνει σαφές πως, όταν διορίσετε Ύπατο Εκπρόσωπο, αυτός ή αυτή δεν θα αναλάβει τις πλήρεις αρμοδιότητές του/της μέχρις ότου πραγματοποιηθεί η κύρωση ή υπάρξει απόφαση από το Κοινοβούλιο; Γνωρίζω ότι θα υπάρξει, φυσικά, χρονικό κενό, αλλά θα πρέπει να γίνει σαφές ότι κατά τον διπλό ρόλο του/της ως Αντιπροέδρου της Επιτροπής, ο/η Ύπατος Εκπρόσωπος χρειάζεται την έγκριση του Κοινοβουλίου. Θα πρέπει να είμαστε πολύ προσεκτικοί και έντιμοι κατά τη χορήγηση αυτής της έγκρισης. Πρέπει να καταστήσουμε σαφές ότι, ιδίως σε αυτόν τον τομέα, θα εκτελέσουμε το καθήκον μας και, κύριε Barroso -πιστεύω ότι μπορούμε να σας το υποσχεθούμε- μολονότι θέλουμε να πραγματοποιήσουμε τις ακροάσεις αυτές με ορθό και προσεκτικό τρόπο, θέλουμε επίσης να λάβουμε αποφάσεις όσο το δυνατόν ταχύτερα, διότι οι πολίτες της Ευρώπης απαιτούν να εργαστούμε και να καταλήξουμε σε αποφάσεις σύντομα και όχι αφότου περάσουν μήνες συζητήσεων για διάφορα άτομα.
<P>
Το τελευταίο ζήτημα που θα ήθελα να θίξω είναι η χρηματοπιστωτική κρίση, στην οποία αναφερθήκατε, διότι είναι επίσης ένα ζήτημα που μας απασχολεί ιδιαίτερα. Ορθώς αναφερθήκατε στην ανεργία, η οποία αναμένεται να αυξηθεί περαιτέρω. Είπατε επίσης ότι δεν μπορούμε να αποσύρουμε τα μέτρα στήριξης όσο έχουμε ανεργία τέτοιας κλίμακας, διότι οι πολίτες περιμένουν και αυτοί από εμάς να μην αποδεχτούμε έναν τόσο υψηλό δείκτη ανεργίας όπως αυτόν που έχουμε σήμερα στη νέα αυτή Ευρώπη.
<P>
Διεξάγεται επίσης η συζήτηση σχετικά με τον φόρο επί των χρηματοπιστωτικών συναλλαγών. Γνωρίζω ότι έχει ήδη ανατεθεί πέντε φορές σε άλλους, αλλά αποτελεί πιθανότατα και αυτή σημαντική συζήτηση που δείχνει τη σοβαρότητα των προθέσεών μας όσον αφορά τον έλεγχο, αλλά όχι επειδή επιθυμούμε να επιβάλουμε υψηλές φορολογικές επιβαρύνσεις. Ωστόσο, πρέπει να καταστήσουμε σαφές ότι θέλουμε να κάνουμε χρήση του συνόλου των μέσων που θα βοηθήσουν να μπει τέλος στην κερδοσκοπία και ότι, πάνω απ' όλα και με στόχο να αποτραπεί μία νέα κρίση, θα διατεθούν πόροι που θα βοηθήσουν τις τράπεζες που, παρ' όλα αυτά, εξακολουθούν να αντιμετωπίζουν δυσκολίες. Πρέπει να στείλουμε σαφή μηνύματα εν προκειμένω.
<P>
Ο επικεφαλής της Goldman Sachs δήλωσε πρόσφατα -και πρέπει να συνειδητοποιήσουμε αυτά τα λόγια- "Είμαι απλώς ένας τραπεζίτης που εκτελεί θεάρεστο έργο". Αυτή είναι ασφαλώς μια ιδιαίτερα κυνική και ενδεχομένως και βλάσφημη δήλωση, αλλά δείχνει το είδος της νοοτροπίας που έχουν πολλοί από αυτούς τους ανθρώπους. Για να το θέσουμε ωμά, κερδοσκοπούν στο όνομα του Θεού. Δεν θέλουμε να ισχυριστούμε ότι εκτελούμε θεάρεστο έργο όσον αφορά τον κανονισμό μας για τις χρηματοπιστωτικές συναλλαγές, αλλά ότι το έργο αυτό είναι για τους ανθρώπους, στοχεύει στην προστασία των ανθρώπων αυτής της ηπείρου από την ανεργία και την κερδοσκοπία, και αυτό ακριβώς πρέπει να κάνουμε. Εύχομαι να συνεχίσετε να είστε σε θέση να στέλνετε σαφή μηνύματα σε αυτό το πλαίσιο καθ' όλο το υπόλοιπο της σουηδικής Προεδρίας.
<SPEAKER ID="039" NAME="Guy Verhofstadt" LANGUAGE="FR">
Κύριε Πρόεδρε, θα ήθελα καταρχάς να συγχαρώ τον κ. Reinfeldt, αλλά και την κ. Malmström βεβαίως, για την κύρωση της Συνθήκης της Λισαβόνας. Πρέπει να επισημανθεί ότι χάρη στη δική σας αποφασιστικότητα κατέστη αυτό εφικτό· χάρη στη δική σας αίσθηση συμβιβασμού το καταφέραμε επιτέλους. Διότι υπάρχουν πολλοί απαισιόδοξοι, μεταξύ άλλων και στο Κοινοβούλιο, που θεώρησαν ότι έπρεπε να περιμένουμε μέχρι τις εκλογές στο "νωμένο Βασίλειο ή ακόμα και ότι έπρεπε να σταματήσουμε εντελώς να περιμένουμε την κύρωση αυτής της Συνθήκης. Οφείλεται λοιπόν σε εσάς, και σας ευχαριστώ εξ ονόματος όλων για το έργο που επιτελέσατε. Αυτό σημαίνει ότι σχεδόν δέκα χρόνια εργασίας στέφθηκαν με επιτυχία.
<P>
Θα ήθελα επίσης να σας ευχαριστήσω για τη σημερινή συζήτηση, διότι συμφωνήσατε να συζητήσετε με τους προέδρους των Ομάδων σχετικά με τα προφίλ του Ύπατου Εκπροσώπου και του Προέδρου του Συμβουλίου, καθώς και σχετικά με τη διάρθρωση της Επιτροπής, καθώς αυτή θα είναι και η μοναδική συζήτηση για το ζήτημα αυτό. Οφείλω να πω ότι τίποτα άλλο δεν έγινε με διαφάνεια! Διαβάσαμε πολλά στον Τύπο, και είναι ευτύχημα που εξακολουθούμε να έχουμε τον Τύπο για να μαθαίνουμε κάποια από όσα γίνονται, αλλά θεωρώ ότι στο μέλλον θα πρέπει να σκεφτούμε τρόπους για να προσδώσουμε διαφάνεια σε μια διαδικασία με εξαιρετικά μεγάλη σημασία για την Ευρωπαϊκή Ένωση.
<P>
Θα εκθέσω την άποψή μου για τις διάφορες υποψηφιότητες, αναφερόμενος στα διάφορα σημεία με ελαφρώς διαφορετική σειρά.
<P>
Θα ξεκινήσω, κύριε Barroso, με τη διάρθρωση της Επιτροπής, διότι αυτό είναι το πλέον σημαντικό ζήτημα όσον αφορά το Κοινοβούλιο. Είναι ευθύνη μας, για την ακρίβεια ευθύνη σας, αλλά σε συνεργασία με εσάς πρέπει να πάρουμε αποφάσεις. Εμείς είμαστε που επιβλέπουμε, ενώ δεν ισχύει το ίδιο και για τον Πρόεδρο του Συμβουλίου.
<P>
Εκείνο που σας ζητούμε για πρώτη φορά να κάνετε στο πλαίσιο των προτάσεών σας είναι να χρησιμοποιήσετε δέσμες κατά τη διαίρεση των αρμοδιοτήτων. Εκείνο που σας προτείνουμε ουσιαστικά να κάνετε είναι να δημιουργήσετε τέσσερις δέσμες, ή ομάδες, χαρτοφυλακίων της Επιτροπής: εξωτερική δράση, προφανώς, μετά καινοτομία, αλλαγή του κλίματος και βιωσιμότητα, στη συνέχεια οτιδήποτε έχει να κάνει με τη χρηματοοικονομική δικαιοσύνη και, τέλος, εσωτερικές υποθέσεις.
<P>
Αυτό είναι απολύτως αναγκαίο. Γιατί να μην διορίσετε Αντιπροέδρους που θα ηγηθούν πραγματικά, που θα αναλάβουν την ευθύνη για καθεμία από τις ομάδες αυτές, που φαίνεται να προκύπτουν βάσει της κοινής λογικής που επικρατεί στην Επιτροπή; Αυτό το είδος οργάνωσης θα είχε το πλεονέκτημα της περαιτέρω βελτίωσης του έργου της Επιτροπής υπό την Προεδρία σας. Από την άλλη πλευρά, θα πρέπει να υπάρξει επίσης ισορροπία και όσον αφορά τη γυναικεία εκπροσώπηση εντός της Επιτροπής. Θεωρώ ότι η ύπαρξη υποψηφίων που θα παράσχουν αυτήν τη δυνατότητα αποτελεί επίσης ζήτημα που θα έπρεπε να σας απασχολεί.
<P>
Αναφορικά με το δεύτερο σημείο, κύριε Πρόεδρε, δηλαδή τη θέση του Ύπατου Εκπροσώπου, το σημαντικότερο ζήτημα είναι να έχουμε κάποιον που θα έχει τη βούληση να ακολουθήσει μια συνεκτική πολιτική ΚΕΠΠΑ και συνεκτικές κοινοτικές πολιτικές, κάποιον που θα υπερασπίζεται επίσης τα ανθρώπινα δικαιώματα και που θα τα εντάσσει σε κάθε έργο που θα εκτελεί. Και, τέλος, πρέπει να έχουμε κάποιον που θα πιστεύει σε μία ισχυρή Ευρωπαϊκή Υπηρεσία Εξωτερικής Δράσης. Αυτά είναι τα τρία βασικά στοιχεία που χαρακτηρίζουν το εν λόγω πρόσωπο. Χρειαζόμαστε κάποιον που θα πιστεύει στην ολοκλήρωση της ΚΕΠΠΑ και των κοινοτικών πολιτικών - κάτι απολύτως λογικό, δεδομένου ότι το εν λόγω πρόσωπο θα αποτελεί επίσης Αντιπρόεδρο της Επιτροπής.
<P>
Έρχομαι τώρα βεβαίως στον τρίτο διορισμό, εκείνον για τον οποίον έχει γίνει περισσότερο λόγος, τον πλέον, ας πούμε, ελκυστικό, δηλαδή εκείνον του Προέδρου του Συμβουλίου. Κύριε Reinfeldt, η ομάδα μου έχει να εκφράσει τρεις απόψεις όσον αφορά το συγκεκριμένο ζήτημα. Δεν είναι παρά απόψεις, μιας και είναι το Συμβούλιο εκείνο που θα αποφασίσει. Ευτυχώς, ωστόσο, το Κοινοβούλιο μπορεί να εκφράζει απόψεις και μπορεί να το κάνει ανοιχτά.
<P>
Πρώτον, ο ρόλος αυτός θα πρέπει να είναι ρόλος chairman και όχι President, για να χρησιμοποιήσω αυτές τις δύο αγγλικές λέξεις. Στη συνέχεια, πρέπει να αναληφθεί από κάποιον που πιστεύει στην ευρωπαϊκή ολοκλήρωση. Εξάλλου, για να εκλεγεί κάποιος Πάπας, πρέπει να είναι καθολικός! Έτσι, εάν εκλέξουμε σήμερα Πρόεδρο του Συμβουλίου, πρέπει να επιλέξουμε κάποιον που θα πιστεύει στην ευρωπαϊκή ολοκλήρωση, όχι έναν σκεπτικιστή, όπως συχνά ισχύει ...
<P>
Τέλος, για να είμαστε σίγουροι για τη σταθερή πεποίθηση του εν λόγω προσώπου στην ευρωπαϊκή ολοκλήρωση, αυτός ή αυτή πρέπει να πιστεύει στην κοινοτική μέθοδο. " κοινοτική μέθοδος είναι εκείνη που κινεί την Ευρώπη προς τα εμπρός, όχι ο κυβερνητισμός! Ο κυβερνητισμός αποτελεί έννοια των μεγάλων χωρών, παρ' όλο που υπάρχουν ευτυχώς μεγάλες χώρες που δεν πιστεύουν σε αυτήν τη διακυβερνητική μέθοδο. " κοινοτική μέθοδος είναι εκείνη την οποία πρέπει να υπερασπιστεί ο Πρόεδρος του Συμβουλίου.
<P>
Έχω ένα τελευταίο ζήτημα να θίξω ολοκληρώνοντας, κύριε Πρόεδρε: ζητώ ασφαλώς από τον κ. Reinfeldt να επιτύχει συναίνεση στο πλαίσιο του Συμβουλίου και ζητώ κατά τους διορισμούς και την κατανομή των διαφόρων ρόλων να εκφράζεται ο φιλοευρωπαϊκός συνασπισμός που ενυπάρχει στο εσωτερικό του Κοινοβουλίου. Ως εκ τούτου, εκείνο που επιθυμούμε είναι πράγματι ένας συμβιβασμός, αλλά ένας συμβιβασμός που θα εκφράζει και τη σύνθεση αυτού του φιλοευρωπαϊκού συνασπισμού που κινεί την Ευρώπη προς τα εμπρός στο πλαίσιο του Ευρωπαϊκού Κοινοβουλίου.
<SPEAKER ID="040" NAME="Rebecca Harms" LANGUAGE="DE">
Κύριε Πρόεδρε, κύριε Reinfeldt, κύριε Barroso, πιστεύω ότι είναι ακριβώς η ανάμνηση των ιστορικών γεγονότων που συνέβησαν πριν από είκοσι χρόνια που μας επέτρεψε σήμερα να εξετάσουμε με κριτικό πνεύμα τη διαφωνία όσον αφορά τον τρόπο εφαρμογής των επιλογών που έχουμε στη διάθεσή μας μετά την κύρωση της Συνθήκης της Λισαβόνας. Τα θαυμάσια λόγια του Václav Havel και οι ιδέες του για την Ευρώπη, αφενός, και οι μίζερες διαφωνίες σχετικά με την κάλυψη των θέσεων του προσωπικού που υπήρξαν στο περιθώριο του τελευταίου Συμβουλίου, αφετέρου, κατά κάποιον τρόπο δεν συνάδουν.
<P>
Κατά την άποψή μου, επί του παρόντος μοιάζει σαν η ανακούφιση για την κύρωση της Συνθήκης της Λισαβόνας μετά από σχεδόν δέκα χρόνια να υποχωρεί έναντι της ανησυχίας μήπως υπονομευτεί το όλο εγχείρημα από τις κυβερνήσεις των κρατών μελών. Ωστόσο, εκείνο για το οποίο πρέπει στην πραγματικότητα να αγωνιστούμε -με δεδομένο ιδίως το δυνατό χειροκρότημα με το οποίο επιδοκιμάσαμε την ομιλία του κ. Havel- και εκείνο που πρέπει στην πραγματικότητα να επιτύχουμε είναι να συμφωνήσουμε ότι χρειαζόμαστε ισχυρούς άνδρες και γυναίκες διορισμένους στις κορυφαίες πολιτικές θέσεις της Ευρωπαϊκής Ένωσης και ότι τα ατομικά συμφέροντα, συμπεριλαμβανομένων των συμφερόντων των χωρών που αντιτίθενται στη ισχυρότερη ολοκλήρωση, θα πρέπει να υποχωρήσουν.
<P>
Κύριε Reinfeldt, δεν είμαι ακόμα σε θέση να σας συγχαρώ, διότι μέχρι στιγμής δεν υπάρχει κάποια πειστική ένδειξη της ύπαρξης αυτών των ισχυρών ανδρών και γυναικών στην κεφαλή της ευρωπαϊκής πολιτικής.
<P>
Οι μεγάλοι έπαινοι που απηύθυναν διάφοροι ομιλητές για εκείνο που επιτύχαμε τις παραμονές της Κοπεγχάγης είναι επίσης κάτι με το οποίο, δυστυχώς, δεν μπορώ να συμφωνήσω. Επέστρεψα μόλις από την τελευταία συνεδρίαση προετοιμασίας των "νωμένων Εθνών στη Βαρκελώνη και, όπως επιβεβαιώθηκε και στη σύνοδο κορυφής εδώ στις Βρυξέλλες, πηγαίνουμε στην Κοπεγχάγη με ολοένα μειούμενες προσδοκίες.
<P>
Είναι λάθος που οι Ευρωπαίοι υιοθετούν σήμερα μία στάση σύμφωνα με την οποία έχουμε ήδη κάνει ό,τι ήταν αναγκαίο να γίνει και τώρα τα πάντα εξαρτώνται από όλους τους άλλους. Εάν εξετάσουμε το τι έχουν κατορθώσει στην πραγματικότητα οι Ευρωπαίοι σε σχέση με μια αποδοτική κλιματική πολιτική μείωσης των εκπομπών διοξειδίου του άνθρακα, το τι έχει επιτευχθεί στην πραγματικότητα, τους στόχους μείωσης που έχουμε θέσει, τη νομοθεσία στη δέσμη των μέτρων που έχουμε λάβει για το κλίμα, τίποτα από αυτά δεν αρκεί για την επίτευξη του στόχου των δύο βαθμών που συζητείται διαρκώς. Αυτό το γνωρίζουν όλοι, ακόμα και σε διεθνές επίπεδο.
<P>
Εάν οι Ευρωπαίοι αρχίσουν τώρα να διερωτώνται κατά πόσον επιθυμούμε πραγματικά μια νομικά δεσμευτική συμφωνία, αυτό θα θέσει σε αμφισβήτηση μια διαδικασία η οποία, υπό την αιγίδα των "νωμένων Εθνών, έχει εδώ και χρόνια την υποστήριξη πολλών Ευρωπαίων. Πιστεύω ότι πρέπει να σκεφτείτε προσεκτικά τις ανακοινώσεις σας καθώς προχωρείτε προς την Κοπεγχάγη. Υπάρχει πάντα ένα ζήτημα που γεννά ανησυχία στο πίσω μέρος του μυαλού μου: συχνά λέγεται στο παρόν Κοινοβούλιο ότι οι στρατηγικές βιωσιμότητας, η αποδοτικότητα των πόρων και η προστασία του κλίματος θα έπρεπε να αποτελούν τα νέα πρότυπα της ευρωπαϊκής οικονομικής και βιομηχανικής πολιτικής. Ο κ. Havel χειροκροτήθηκε επίσης πολύ γι' αυτό. Έχω την αίσθηση ότι οι Ευρωπαίοι -όσο συχνά και αν το επισημαίνουν και όσο πολύ και αν το επικροτούν- έχουν χάσει εντελώς την εμπιστοσύνη τους σε αυτές τις μελλοντοστραφείς θέσεις εργασίας κατά τη διάρκεια της παρούσας οικονομικής κρίσης, και ότι για τον λόγο αυτόν, ακριβώς κατά τη διάρκεια της κρίσης αυτής, βάζουν στην άκρη τις επιτυχημένες στρατηγικές για τη δημιουργία νέων θέσεων εργασίας και αγορών του μέλλοντος. Αυτό μου γεννά σοβαρές ανησυχίες. " οικονομική κρίση αποτελεί τη χειρότερη δικαιολογία για τη μη λήψη φιλόδοξων μέτρων προστασίας του κλίματος. " προστασία του κλίματος και η οικονομική ανάπτυξη αποτελούν στην πραγματικότητα δύο όψεις του ίδιου νομίσματος. Ωστόσο, αυτό δεν είναι καθόλου εμφανές στις ευρωπαϊκές αποφάσεις που ελήφθησαν στο Ευρωπαϊκό Συμβούλιο.
<SPEAKER ID="041" NAME="Timothy Kirkhope" LANGUAGE="EN">
Κύριε Πρόεδρε, καταρχάς θα ήθελα να συγχαρώ τη σουηδική Προεδρία για την πρόοδο που σημείωσε κατά την πρόσφατη σύνοδο κορυφής όσον αφορά τη διαμόρφωση της θέσης της Ευρωπαϊκής Ένωσης σε σχέση με την αλλαγή του κλίματος. " αντιμετώπιση της αλλαγής του κλίματος αποτελεί μία από τις υψηλότερες προτεραιότητές μας και πρόκειται για ζήτημα όπου επιθυμούμε και περιμένουμε από την Ευρωπαϊκή Ένωση να πάρει δυναμικά το προβάδισμα. " ισορροπημένη και υπολογισμένη συμφωνία σχετικά με τις ρυθμίσεις της χρηματοδότησης είναι ευπρόσδεκτη και ισχυροποιεί τη θέση της Ένωσης καθώς πλησιάζουμε στην Κοπεγχάγη.
<P>
Πρέπει, όμως, να αναφερθώ στη συζήτηση που φαίνεται να κυριαρχεί σήμερα στην ευρωπαϊκή ημερήσια διάταξη: τους διορισμούς του Προέδρου του Ευρωπαϊκού Συμβουλίου και του Ύπατου Εκπροσώπου. Πρέπει να ξεκινήσουμε ορίζοντας σαφώς τον σκοπό και τη φύση των θέσεων αυτών, και στη συνέχεια πρέπει να αποφασίσουμε σχετικά με τις ιδιότητες και την εμπειρία που απαιτείται να έχουν τα άτομα που θα τις καλύψουν. Ασφαλώς, είναι λογικό το Ευρωπαϊκό Συμβούλιο να καλεί σε επίσημους διορισμούς και να προβαίνει σε ακροάσεις υποψηφίων, συμπεριλαμβανομένου ίσως και του κ. Verhofstadt, πριν από τη λήψη της απόφασης.
<P>
Αντίθετα, η συζήτηση εκφυλίζεται σε μίζερη διαφωνία μεταξύ των επικεφαλής των κυβερνήσεων, οι οποίοι φαίνεται ότι δεν ενδιαφέρονται για τίποτα άλλο παρά μόνο να μοιράσουν τις θέσεις ανάμεσά τους, είτε πρόκειται για μεγάλες είτε για μικρές χώρες, χώρες του Βορρά, του Νότου, της Ανατολής ή της Δύσης, εκπροσώπους της Αριστεράς ή της Δεξιάς, και καθόλου για το εάν κάποιος είναι πράγματι ο καλύτερος υποψήφιος για να αναλάβει τις ευθύνες.
<P>
Ακόμα χειρότερα, ορισμένοι έχουν φτάσει στο σημείο να επιχειρήσουν να διαιρέσουν την Ευρωπαϊκή Ένωση σε δύο κατηγορίες πολιτών, λέγοντας ότι δικαίωμα υποψηφιότητας μπορούν να έχουν μόνο άτομα που προέρχονται από κράτη μέλη εντός του χώρου Σένγκεν και της ζώνης του ευρώ. Αυτό, φοβούμαι, συνιστά διάκριση και είναι απαράδεκτο, και μάλιστα σε μία ιστορική ημέρα που αποτίουμε φόρο τιμής σε όλους εκείνους που έχασαν τη ζωή τους στον πόλεμο, και σε μία εβδομάδα που ενθυμούμαστε τη φρίκη της Νύχτας των Κρυστάλλων και τα τραγικά γεγονότα που την ακολούθησαν, και τιμούμε τα επιτεύγματα όλων εκείνων που συνέβαλαν στην πτώση του κομμουνισμού στην Πολωνία, από όπου ξεκίνησε, στην Ουγγαρία, στις Χώρες της Βαλτικής, σε χώρες σε ολόκληρη την Κεντρική και Ανατολική Ευρώπη και, ασφαλώς, εν τέλει στο Βερολίνο.
<P>
Είναι σωστό να αγωνιζόμαστε για ελευθερία και αξίες για όλους, όχι για υψηλές θέσεις εργασίας για λίγους τυχερούς.
<SPEAKER ID="042" NAME="Lothar Bisky" LANGUAGE="DE">
Κύριε Πρόεδρε, η Συνθήκη της Λισαβόνας κυρώθηκε και από τα 27 κράτη μέλη. Πολλοί θα το γιορτάσουν αυτό σαν να ήταν μεγάλη επιτυχία, αλλά η Ομάδα μου δεν θα συμμετάσχει σε αυτούς τους εορτασμούς. Έχω αναφέρει πολλές φορές τους λόγους γι' αυτό στο Κοινοβούλιο και δεν σκοπεύω να το ξανακάνω.
<P>
Δυστυχώς, το γεγονός ότι ο Χάρτης των Θεμελιωδών Δικαιωμάτων δεν θα ισχύει για τους πολίτες τριών κρατών μελών μού δημιουργεί αμφιβολίες σχετικά με τη μεγάλη πρόοδο της ΕΕ όσον αφορά την προστασία των θεμελιωδών δικαιωμάτων. Αυτό το αναφέρω συγκεκριμένα υπό το πρίσμα της πανηγυρικής σημερινής συνεδρίασης και της ομιλίας του Václav Havel. Ωστόσο, ακριβώς επειδή η Αριστερά στην Ευρώπη επιθυμεί μία κοινωνική, ειρηνική και περιβαλλοντικά βιώσιμη ευρωπαϊκή ολοκλήρωση, θα συνεχίσουμε να χρησιμοποιούμε επίσης το πλαίσιο που παρέχεται από τη Συνθήκη για τον σκοπό αυτόν. Αυτό κάναμε μέχρι τώρα και θα συνεχίσουμε να το κάνουμε.
<P>
Εν προκειμένω, δεν μπορώ παρά να επικροτήσω το γεγονός ότι το Ευρωπαϊκό Κοινοβούλιο θα διαθέτει τώρα περισσότερα δικαιώματα. Στο κέντρο όλης της αγαλλίασης, οι αρχηγοί κρατών και κυβερνήσεων καλό θα ήταν να είχαν κάνει χρήση της πρόσφατης συνόδου κορυφής τους για περισσότερο απτές πολιτικές. " μεγαλύτερη πρόκληση με την οποία έρχεται αντιμέτωπος ο κόσμος είναι η αλλαγή του κλίματος. Ενόψει της παγκόσμιας διάσκεψης για το κλίμα στην Κοπεγχάγη, η Ευρωπαϊκή Ένωση έχει, δυστυχώς, χάσει το προβάδισμα που η ίδια είχε αποκτήσει. Αφενός, η ουσία των δεσμεύσεων για τη μείωση των εκπομπών διοξειδίου του άνθρακα δεν ανταποκρίνεται σε αυτά που είναι πραγματικά αναγκαία. Αφετέρου, είναι απαράδεκτο τα κράτη μέλη της ΕΕ να επιθυμούν σαφέστατα να αποφύγουν τις οικονομικές τους ευθύνες, μολονότι στη συγκεκριμένη κατάσταση δεν μπορούμε να καθυστερήσουμε την ανάληψη δράσης.
<P>
Το ζήτημα δεν είναι κατά πόσον η Σουηδία θα αποτελέσει σύντομα μεγάλη οινοπαραγωγό περιφέρεια - αν και δεν σας κατηγορώ γι' αυτό. Το ζήτημα είναι πολύ απλά η επιβίωση και, παρεμπιπτόντως, η ειρήνη στον κόσμο μας. " αλλαγή του κλίματος προκαλεί ήδη φτώχεια και πείνα και αναγκάζει εκατομμύρια ανθρώπους να εγκαταλείψουν τις πατρίδες τους. Όλοι στο παρόν Κοινοβούλιο έχουν σίγουρα κάποια στιγμή μιλήσει για τις παγκόσμιες προκλήσεις που δεν μπορούν να αντιμετωπισθούν σε εθνικό επίπεδο. " προστασία του κλίματος, η ειρήνη και η καταπολέμηση της φτώχειας αποτελούν τέτοιες ακριβώς προκλήσεις. Εάν η Ευρωπαϊκή Ένωση δεν αναλάβει δράση με συνεκτικό και παραδειγματικό τρόπο εν προκειμένω, θα χάσει την παραδοχή της ως διεθνούς παράγοντα.
<SPEAKER ID="043" NAME="William  Dartmouth" LANGUAGE="EN">
Κύριε Πρόεδρε, η νέα θέση του Προέδρου του Συμβουλίου, με την οποία φαίνεται να έχουν όλοι αναπτύξει εμμονή, αποτελεί θέση με θητεία μόλις δυόμισι ετών και με πολύ λίγες καθορισμένες αρμοδιότητες. Γι' αυτό κάποιος θα έπρεπε να πει στον Tony Blair να μην στεναχωρηθεί πάρα πολύ εάν δεν την πάρει!
<P>
Μετά τη Λισαβόνα, ο πραγματικός Ρωμαίος Αυτοκράτορας του 21ου αιώνα -ο Καρλομάγνος της εποχής μας- η εντολή του οποίου είναι πολύ πιο εκτεταμένη από όσο υπήρξε ποτέ εκείνη του Αυτοκράτορα, είναι, βεβαίως, ο Πρόεδρος της Επιτροπής, ο δικός μας Senhor Barroso. Και αυτό το λέω παρά τα σχόλια του Senhor Barroso περί εταιρικής σχέσης.
<P>
Ωστόσο, τα πράγματα είναι μάλλον διαφορετικά για τον νέο Ύπατο Εκπρόσωπο. Υπάρχει μεγάλος προϋπολογισμός για τη δημιουργία νέων διπλωματικών αποστολών, και θα πρέπει να επισημάνω ότι η ύπαρξη της θέσης του Ύπατου Εκπροσώπου της ΕΕ απειλεί τις μόνιμες έδρες στο Συμβούλιο Ασφαλείας των "νωμένων Εθνών που κατέχουν το "νωμένο Βασίλειο καθώς και η Γαλλία, Monsieur Daul.
<P>
Ωστόσο, το μεγάλο πρόβλημα με το οποίο έρχονται αντιμέτωπα τα εθνικά κράτη της Ευρώπης δεν είναι οι πολύ λίγες διπλωματικές αποστολές, αλλά οι πάρα πολλοί άνεργοι. Οι βουλευτές του Ευρωπαϊκού Κοινοβουλίου τίμησαν την εικοστή επέτειο της πτώσης του Τείχους του Βερολίνου - και καλά έκαναν. Τώρα, όμως, έχουμε ένα νέο Τείχος του Βερολίνου, όχι στα σύνορα μεταξύ κρατών, αλλά στο εσωτερικό τους. Αυτό το τείχος είναι μεταξύ των επαγγελματιών πολιτικών του πολιτικού κατεστημένου και των ανθρώπων.
<P>
Είναι λίγο αργά για να ζητάτε διαφάνεια τώρα, κύριε Verhofstadt. Υπάρχουν κάποιοι από εμάς που θα συνεχίσουν να μιλούν εξ ονόματος του λαού και εναντίον των θεσμικών οργάνων τα οποία, όπως έχει και στο παρελθόν αρκετές φορές πει η Ομάδα "Ευρώπη Ελευθερίας και Δημοκρατίας" και θα συνεχίσει να λέει, πάσχουν από έλλειψη δημοκρατικής νομιμότητας.
<SPEAKER ID="044" NAME="Hans-Peter Martin" AFFILIATION="NI">
(DE) Κύριε Πρόεδρε, η δημοκρατία χρειάζεται μια επανάσταση, και δεν είναι ποτέ λάθος, κύριε Dartmouth, να μιλά κανείς υπέρ της διαφάνειας, κύριε Verhofstadt. Εσείς ιδιαίτερα, στη σουηδική Προεδρία, θα μπορούσατε να αποτελέσετε λαμπρό παράδειγμα αυτού και να μας πείτε τι ακριβώς συμβαίνει στο παζάρι για τις κορυφαίες θέσεις που δεν αρμόζει καθόλου στο ευρωπαϊκό εγχείρημα και ακόμα -ο κ. Barroso θα μπορούσε να ηγηθεί αυτού- σε σχέση με τον διορισμό των Επιτρόπων. " Γερμανία και η Αυστρία αποτελούν κακό παράδειγμα εν προκειμένω, αλλά το ίδιο, δυστυχώς, ισχύει και για άλλους.
<P>
Στο παρόν Κοινοβούλιο υπάρχουν άνθρωποι με προσόντα, που όμως δεν έχουν καμία πιθανότητα να γίνουν δεκτοί. Παρακαλώ, τώρα που εγκρίθηκε η Συνθήκη της Λισαβόνας, να φανείτε θαρραλέοι και ειλικρινείς και να παραδεχτείτε ότι χρειαζόμαστε πολύ σαφέστερες, διαφανείς δομές λήψης των αποφάσεων για την Επιτροπή και για τις κορυφαίες θέσεις. Με τόση εμπειρογνωμοσύνη, πρέπει να είναι εφικτό να βρεθούν ικανοί άνθρωποι μέσα στο Ευρωπαϊκό Κοινοβούλιο, αντί να μαζευτούν από κάποια επαρχία.
<SPEAKER ID="045" NAME="Fredrik Reinfeldt" LANGUAGE="EN">
Κύριε Πρόεδρε, ευχαριστώ πολύ τους αξιότιμους βουλευτές για τις πολλές πολύτιμες παρατηρήσεις και τις ερωτήσεις τους.
<P>
Όπως δήλωσε κάποιος, χρειάστηκε αρκετός καιρός για να επιτευχθεί η κύρωση από 27 κράτη μέλη. Συζητούμε σχετικά με τη Συνθήκη αυτή εδώ και πολλά χρόνια, και εκπλήσσομαι πάντα όταν διαπιστώνω ότι στη συνέχεια λαμβάνω ερωτήσεις σχετικά με το πόσο σύντομα θα σταματήσουμε να ζούμε σύμφωνα με το Σύνταγμα αυτό, διότι βασίζω το έργο μου στις Συνθήκες. Εκεί ορίζεται ότι οι φορείς που θα αποφασίσουν για τον Πρόεδρο του Συμβουλίου είναι οι πρωθυπουργοί και οι αρχηγοί κρατών της Ευρώπης. Αυτό είναι ουσιαστικά εκείνο που ορίζεται στις Συνθήκες.
<P>
Παράλληλα με αυτό, ένα πρόβλημα που θεωρώ προφανές είναι ότι οι περισσότεροι άνθρωποι που αναφέρονται είναι σήμερα πρωθυπουργοί διαφόρων ευρωπαϊκών χωρών. Στην πραγματικότητα πρόκειται για λεπτό ζήτημα να προτείνεις τον εαυτό σου ως υποψήφιο για μια θέση που μπορεί να μην λάβεις, να στέλνεις στον λαό το μήνυμα ότι θα εγκαταλείψεις τη χώρα και μετά να επιστρέφεις και να λες, "Τελικά είμαι ακόμα εδώ!" Θεωρώ ότι θα έπρεπε να σεβαστούμε το ότι αυτό παίζει ρόλο εν προκειμένω.
<P>
Όσον αφορά τον Ύπατο Εκπρόσωπο, θα έχετε πολύ μεγαλύτερη διαφάνεια, πολύ περισσότερες συζητήσεις, διότι αυτό θα αποτελέσει μέρος της Επιτροπής, μέρος μιας απόφασης που θα ληφθεί μετά τις ακροάσεις εντός του Κοινοβουλίου. Αν και, για να απαντήσω στον κ. Swoboda, είναι σαφές στη Συνθήκη που πρόκειται να τεθεί σε ισχύ την 1η Δεκεμβρίου ότι ο Ύπατος Εκπρόσωπος αναλαμβάνει άμεσα τα νέα του καθήκοντα, αλλά ότι θα πρέπει να αποτελεί μέρος της Επιτροπής που θα έχει εγκριθεί από το Κοινοβούλιο.
<P>
Αυτό είναι βεβαίως περίπλοκο αλλά, για να πω το προφανές, όπως είπα και την τελευταία φορά, δεν υπήρχε αρχικά πρόθεση να εξελιχθεί έτσι όπως εξελίχθηκε τελικά. Έπρεπε να είχε ολοκληρωθεί πριν από τη σουηδική Προεδρία. Αποτελεί πολύ πιο μακροχρόνια διαδικασία απ' ό,τι θα μπορούσε να έχει προβλέψει κανείς.
<P>
Όσον αφορά την εξισορρόπηση, διότι και αυτό το άκουσα, σήμερα μόλις είχα τον πρώτο γύρο διαβουλεύσεων με τους 26 συναδέλφους μου. Το πρόβλημα είναι ότι πρόκειται για μεγάλο βαθμό εξισορρόπησης για μόλις δύο άτομα. Αναφερθήκατε στη γεωγραφία και το φύλο, αλλά το υπ' αριθμόν ένα κριτήριο εξισορρόπησης που ακούω εγώ είναι ανάμεσα στην Κεντροδεξιά και την Κεντροαριστερά. Πρέπει να επιτευχθεί μεγάλος βαθμός εξισορρόπησης, και θα ήθελα να υπήρχαν περισσότερες θέσεις για να μπορέσουν να ικανοποιηθούν όλα τα κριτήρια που αναφέρθηκαν εδώ. Για να πω το προφανές, δεν ισχύει ότι δεν προσπαθούμε να επιτύχουμε την καλύτερη δυνατή ισορροπία.
<P>
Όπως ανέφερα, αυτό θα γίνει την επόμενη Πέμπτη κατά τη σύνοδο κορυφής μας, στο πλαίσιο της οποίας το δείπνο θα πραγματοποιηθεί νωρίς, ώστε να εκπληρωθούν όλα τα αιτήματά σας για μία όσο το δυνατόν ταχύτερη διαδικασία. Αυτό είναι που προσπαθούμε να κάνουμε. Υπήρξαν σχόλια σχετικά με το ποιος θα λάβει αυτήν την απόφαση. Θα χρειαστεί λίγος χρόνος για να ζητηθεί η γνώμη όλων. Είμαστε πλέον η ΕΕ των 27. " πλήρης διαβούλευση με τους συναδέλφους μου σημαίνει εργασία δύο ημερών - αυτό είναι υπέροχο, αλλά απαιτεί χρόνο.
<P>
Όσον αφορά το κλίμα, συμφωνώ με τη Rebecca Harms ότι η Ευρώπη δεν κάνει αρκετά. Θα ήθελα επίσης να σας υπενθυμίσω ότι προβλέψαμε μια κατάσταση στο πλαίσιο της οποίας πρέπει να εντείνουμε τις προσπάθειές μας στην Ευρώπη εντός νομικά δεσμευτικών στόχων, αλλά απαιτείται να τεθούν προϋποθέσεις. Αυτό εκφράζει τις απόψεις πολλών συναδέλφων μου. Λένε πολύ συγκεκριμένα ότι, για να προχωρήσουμε ακόμα περισσότερο στην Ευρώπη, χρειαζόμαστε τις ίδιες δεσμεύσεις και από άλλα μέρη του κόσμου.
<P>
Χαιρετίζω τις αποφάσεις που λήφθηκαν σε επίπεδο χωρών ή κρατών και προχώρησαν ακόμα περισσότερο. Έχουμε πολλά τέτοια παραδείγματα. " χώρα μου, για παράδειγμα, η Σουηδία, ενέκρινε εθνικό στόχο μείωσης που ανέρχεται σε 40% μέχρι το 2020, και το ίδιο ισχύει και για τη Γερμανία.
<P>
Πρέπει να κάνουμε περισσότερα -και δεν είμαστε εμείς εκείνοι που ζητούν άμβλυνση της απόφασης που πρέπει να λάβουμε στην Κοπεγχάγη- αλλά πρέπει να καταβληθούν πολλές προσπάθειες για να κινητοποιηθούν οι υπόλοιποι. Όπως προείπα, επέστρεψα από τα ταξίδια μου σε Ινδία και "νωμένες Πολιτείες, και πρόκειται να μεταβώ στην Κίνα αργότερα εντός του μηνός, και για να συνεχιστεί αυτό χρειαζόμαστε τη συμφωνία της ηγεσίας. Αυτό είναι το δύσκολο ως προς αυτό. Πρόκειται για μία παγκόσμια πρόκληση σε έναν κόσμο όπου δεν διαθέτουμε το είδος της καθολικής ηγεσίας ή λήψης των αποφάσεων που έχουμε στο πλαίσιο της Ευρωπαϊκής Ένωσης. Ως εκ τούτου, είναι πολύ δυσκολότερο να επιτύχουμε αποτελέσματα, αλλά ταυτόχρονα, πρέπει να το κάνουμε.
<P>
" Ευρωπαϊκή Ένωση, όπως γνωρίζετε, ευθύνεται μόλις για το 13% των παγκόσμιων εκπομπών. Δεν μπορούμε να επιλύσουμε αυτό το πρόβλημα μόνοι μας: χρειαζόμαστε και τη δέσμευση των υπολοίπων, ιδίως των μεγαλύτερων ρυπαντών, και αυτοί είναι που φαίνεται να σηκώνουν τα χέρια ψηλά και να λένε ότι θέλουν να μείνουν εκτός της συμφωνίας. Αυτό δεν είναι δυνατό, διότι τότε δεν θα επιτύχουμε ποτέ τον στόχο των 2 °C.
<P>
Τέλος, κατά τη διάρκεια της σουηδικής Προεδρίας, θα προσπαθήσουμε να επιβάλουμε την καλύτερη εποπτεία της χρηματοπιστωτικής αγοράς, η οποία είναι αναγκαία προκειμένου να επιτύχουμε καλύτερη λειτουργία των χρηματοπιστωτικών αγορών στο μέλλον.
<P>
Θα ξεκινήσουμε επίσης συνομιλίες που θα συνεχιστούν και κατά τη διάρκεια της ισπανικής Προεδρίας σχετικά με την ανταγωνιστικότητα, τους τρόπους καλύτερης λειτουργίας των αγορών εργασίας, και τους τρόπους εξόδου από την κρίση μόλις δούμε σαφή σημάδια ανάκαμψης. Αυτό σημαίνει ισορροπία μεταξύ των όσων διδαχτήκαμε από τα προβλήματα που αντιμετωπίσαμε και της δημιουργίας λειτουργικότερων χρηματοπιστωτικών αγορών, αλλά και των αναγκαίων συνομιλιών και αποφάσεων για την επίτευξη μεγαλύτερης ανταγωνιστικότητας και λειτουργικότερων αγορών εργασίας εδώ στην Ευρώπη.
<SPEAKER ID="046" NAME="José Manuel Barroso" LANGUAGE="EN">
Κύριε Πρόεδρε, θα ήθελα να σχολιάσω εν συντομία ορισμένα από τα ζητήματα που θίχτηκαν άμεσα κατά τη διάρκεια της συζήτησης.
<P>
Καταρχάς, όσον αφορά την αλλαγή του κλίματος, ας είμαστε ξεκάθαροι. " Ευρωπαϊκή Ένωση δεσμεύεται από μια δεσμευτική συνθήκη. Δεσμευόμαστε από το πρωτόκολλο του Κιότο και το έχουμε κυρώσει. Όλα τα κράτη μέλη μας έχουν κυρώσει το Κιότο, και είμαστε υπέρ μιας δεσμευτικής συνθήκης και για το μέλλον. Εάν υπάρχει κάποιος που δεν επιθυμεί μια δεσμευτική συνθήκη, αυτός δεν είναι η Ευρωπαϊκή Ένωση.
<P>
" αλήθεια, όμως, είναι ότι ορισμένοι από τους σημαντικότερους εταίρους μας απλώς δεν είναι έτοιμοι γι' αυτήν, επομένως υπάρχουν δύο δυνατότητες. " μία είναι να επιμείνουμε για κάτι που γνωρίζουμε ότι δεν πρόκειται να έχει αποτέλεσμα, και η άλλη να προσπαθήσουμε να έχουμε το πλέον προηγμένο και φιλόδοξο αποτέλεσμα στην Κοπεγχάγη. Πιστεύω ότι εξακολουθεί να είναι εφικτό, και θα αγωνιστούμε γι' αυτό. Θα αγωνιστούμε για να έχουμε την πλέον φιλόδοξη συμφωνία στην Κοπεγχάγη και -τουλάχιστον όσον αφορά την Ευρωπαϊκή Επιτροπή και είμαι σίγουρος ότι θα συμφωνήσουν και οι αρχηγοί κρατών και κυβερνήσεων- θα παραμείνουμε προσηλωμένοι σε μια δεσμευτική συνθήκη που θέτει σαφείς στόχους για τις αναπτυγμένες χώρες και σαφείς δράσεις για τις αναπτυσσόμενες, συμπεριλαμβανομένων των ταχέως αναπτυσσόμενων και μεγάλων αναδυόμενων οικονομιών που έχουν και αυτές υποχρέωση να συμμετάσχουν. Πρέπει επίσης να παράσχουμε χρηματοδότηση προς τις αναπτυσσόμενες χώρες -ιδίως τις φτωχότερες και τις λιγότερο αναπτυγμένες χώρες- διότι γνωρίζουμε πολύ καλά ότι χωρίς αυτήν την υποστήριξη δεν θα μπορέσουν να κάνουν τις προσπάθειες προσαρμογής και μετριασμού που απαιτούνται.
<P>
(FR) Όσον αφορά την ερώτηση για τα θεσμικά όργανα, ας είμαστε απόλυτα ειλικρινείς. Βρισκόμαστε λίγο πριν από την θέση σε ισχύ ενός νέου, εξαιρετικά απαιτητικού συστήματος.
<P>
Οι περισσότεροι από εμάς αγωνιστήκαμε σθεναρά για να αποκτήσουμε αυτήν τη Συνθήκη, εδώ και πολλά χρόνια, τουλάχιστον εννέα! Μετά τη Νίκαια, θέλαμε μια πιο φιλόδοξη Συνθήκη, και τώρα πρέπει να την εφαρμόσουμε. Είναι σύνθετη, όπως και η Ένωσή μας, η οποία είναι μία Ένωση κρατών μελών, μία Ένωση πολιτών.
<P>
Το σημαντικότερο, ωστόσο, στοιχείο είναι ακριβώς ο σεβασμός για τις Συνθήκες. Είμαστε μια κοινότητα που βασίζεται στο κράτος δικαίου, και η ημέρα που δεν θα μπορέσουμε να τηρήσουμε τη δέσμευσή μας για πλήρη σεβασμό της Συνθήκης θα είναι σίγουρα η ημέρα που θα αποτύχουμε στα καθήκοντά μας.
<P>
Αυτός είναι ο λόγος για τον οποίο είναι πολύ σημαντικό κατά τη μετάβαση αυτή -και κατά την εφαρμογή της νέας Συνθήκης- να υπάρξει σεβασμός για τις Συνθήκες και για τις αρμοδιότητες κάθε θεσμικού οργάνου: τις αρμοδιότητες του Κοινοβουλίου, ασφαλώς, τις αρμοδιότητες του Συμβουλίου και τις αρμοδιότητες της Επιτροπής.
<P>
Εγώ ο ίδιος είμαι μεταξύ εκείνων που θεωρούν ότι η Ευρώπη μένει στάσιμη όταν ένα θεσμικό όργανο κάνει χρήση των εξουσιών και των αρμοδιοτήτων του σε βάρος των άλλων. Θεωρώ πως είναι λάθος να συμπεριφερόμαστε με αυτόν τον τρόπο. Θεωρώ ότι η θεσμική ζήλια αποτελεί χαρακτηριστικό των μέτριων ατόμων. Αντιθέτως, πιστεύω ότι θα είμαστε ισχυρότεροι εάν ενισχύσουμε ο ένας τον άλλον. Θεωρώ ότι είναι απόλυτα προς το συμφέρον μας να έχουμε ένα ισχυρό Ευρωπαϊκό Κοινοβούλιο -και η Συνθήκη της Λισαβόνας του παρέχει αυξημένες αρμοδιότητες- αλλά και ένα Ευρωπαϊκό Συμβούλιο με συνεκτική και συνεπή ηγεσία εν καιρώ, καθώς και μία ισχυρή Επιτροπή.
<P>
Επιπλέον, σύμφωνα με τις Συνθήκες, και θα αναφέρω εδώ ένα απόσπασμα από τη Συνθήκη της Λισαβόνας -διότι μιλούμε συνεχώς γι' αυτήν, αλλά ορισμένες φορές πρέπει και να τη διαβάζουμε- το άρθρο 17 της οποίας ορίζει ότι η Επιτροπή "προάγει το κοινό συμφέρον της Ένωσης και αναλαμβάνει τις κατάλληλες πρωτοβουλίες για τον σκοπό αυτόν. Μεριμνά για την εφαρμογή των Συνθηκών καθώς και των μέτρων που θεσπίζονται βάσει αυτών από τα θεσμικά όργανα". Με άλλα λόγια, είναι καθήκον της Επιτροπής να επιβεβαιώσει κατά πόσον έχουν εφαρμοσθεί οι Συνθήκες, μεταξύ άλλων και κατά τη διάρκεια της παρούσας μεταβατικής περιόδου. Πρόκειται για αρμοδιότητα που παρέχει η Συνθήκη στην Επιτροπή και την οποία η Επιτροπή θα ασκήσει βεβαίως στο πλαίσιο των αρμοδιοτήτων της.
<P>
Πέραν αυτού, είναι σημαντικό να εργαστούμε βάσει εταιρικής σχέσης, προκειμένου να ενισχύσουμε τα ευρωπαϊκά θεσμικά όργανα. Εάν δεν διαθέτουμε λειτουργικά θεσμικά όργανα, τι θα συμβεί; Τα κράτη μέλη -ορισμένα ιδίως- θα λαμβάνουν τις αποφάσεις τους εκτός των θεσμικών οργάνων. Αυτό θέλουμε; Δεν νομίζω. Θέλουμε να λαμβάνονται αποφάσεις εντός του θεσμικού πλαισίου, εντός του πλαισίου μίας Επιτροπής που θα βασίζεται στο κράτος δικαίου, και θα ήθελα να σας πω το ακόλουθο, ξεκάθαρα και με απόλυτη ειλικρίνεια: ας ενισχύσουμε από κοινού τα θεσμικά μας όργανα.
<P>
Ακούσαμε σήμερα την εξαιρετική έκκληση του Václav Havel. Είναι εξαιρετική, αλλά όπως είπε και ο Jean Monnet, τίποτα δεν είναι εφικτό χωρίς ανθρώπους· τίποτα δεν διαρκεί χωρίς θεσμικά όργανα. Πρέπει τώρα να εδραιώσουμε ισχυρά θεσμικά όργανα, και αυτό μπορεί να επιτευχθεί μόνο με αυτό το πνεύμα εταιρικής σχέσης. Αυτός είναι, μεταξύ άλλων, ο λόγος για τον οποίο θα ήθελα να σας ευχαριστήσω για τις προτάσεις σας αναφορικά με την οργάνωση και τη διάρθρωση της Επιτροπής. Όπως και εσείς, έτσι και εγώ είμαι ιδιαίτερα προσηλωμένος στην κοινοτική μέθοδο και τη Συνθήκη, η οποία προβλέπει σαφή διαίρεση των αρμοδιοτήτων. Βάσει της Συνθήκης, η αρμοδιότητα για την οργάνωση της Επιτροπής βρίσκεται στα χέρια του Προέδρου της, και δεν έχω καμία πρόθεση να την αποποιηθώ.
<P>
Για τον λόγο αυτόν, όταν θα παρουσιάσω την Επιτροπή, θα κάνω αυτό που κάνουν όλοι οι μετριόφρονεςσυντάκτες: θα ευχαριστήσω όλους όσοι με συμβούλευσαν, αναλαμβάνοντας παράλληλα πλήρως την ευθύνη για το τελικό προϊόν. Σήμερα, άκουσα ορισμένες καλές και ενδιαφέρουσες προτάσεις, αλλά το βασικότερο στοιχείο που πρέπει να καταλάβει κάποιος είναι το ακόλουθο: καθένας από εμάς πρέπει να ασκήσει τις αρμοδιότητές του με συνεκτικότητα έναντι των άλλων θεσμικών οργάνων, επιδεικνύοντας βεβαίως το μεγαλύτερο δυνατό ενδιαφέρον για το ευρωπαϊκό γενικό συμφέρον.
<SPEAKER ID="048" NAME="Íñigo Méndez de Vigo" AFFILIATION="PPE">
(ES) Κύριε Πρόεδρε, ο Πρόεδρος της Ευρωπαϊκής Επιτροπής ανέφερε ότι συνεχάρη τον κ. Reinfeldt, διότι οδήγησε με ασφάλεια το πλοίο στο λιμάνι, το οποίο είναι η Συνθήκη της Λισαβόνας.
<P>
Πριν από δύο χρόνια, σε αυτήν την Αίθουσα, έλεγα ότι φοβούμαι πως η Συνθήκη της Λισαβόνας θα καταλήξει όπως το ψάρι στο Ο Γέρος και η Θάλασσα, το μυθιστόρημα του Hemingway, το οποίο μετά από μεγάλο αγώνα έφτασε στο λιμάνι όντας ένας σωρός από κόκαλα. Βλέπω, ωστόσο, ότι η Συνθήκη της Λισαβόνας δεν έφτασε στο λιμάνι ως σωρός από κόκαλα, αλλά ότι η ουσία της εξακολουθεί να υπάρχει. Σας ευχαριστώ, κύριε Reinfeldt· σε ευχαριστώ, Cecilia.
<P>
Πρέπει, ωστόσο, να αναφέρω ότι θεωρώ πως αυτό που κάνατε, επιζητώντας τη συμφωνία του Προέδρου της Τσεχικής Δημοκρατίας, είναι σωστό. Πολλοί από εμάς στο Κοινοβούλιο ανησυχούσαμε εξαιτίας της συμπεριφοράς του Προέδρου της Τσεχικής Δημοκρατίας, ωστόσο υπάρχει ένας ισπανός ποιητής που λέει: "μετά το πάντα, το πάντα γίνεται τίποτα"· στο τέλος, αυτό που έχει σημασία είναι ότι η Συνθήκη τέθηκε σε ισχύ και ότι τώρα σκεφτόμαστε πώς θα την εφαρμόσουμε.
<P>
Κύριε Barroso, δεν είναι ούτε δική μου πρόθεση να σας δώσω συμβουλές για το πώς θα πρέπει να διαμορφώσετε την Επιτροπή σας, εν μέρει διότι σέβομαι την αυτονομία και την ανεξαρτησία του Προέδρου της Επιτροπής, ο οποίος έχει λάβει σημαντικό αριθμό ψήφων που του ζητούσαν να το κάνει. Όταν παρουσιάσετε το Σώμα των Επιτρόπων σας και τη διαίρεση των αρμοδιοτήτων τους, θα σας πούμε αν συμφωνούμε ή διαφωνούμε, αλλά σήμερα έχετε την πλήρη υποστήριξή μας.
<P>
Ούτε σκοπεύω, προφανώς, να δώσω οποιαδήποτε συμβουλή στον Προεδρεύοντα του Συμβουλίου, αλλά, εάν μου επιτρέπετε, θα ήθελα να σας επισημάνω κάτι που συνέβη κατά τη διάρκεια των εργασιών για τη Συνταγματική Συνθήκη. Κατά την εκπόνηση του πρώτου σχεδίου, το οποίο δημιούργησε τη θέση του Προέδρου του Συμβουλίου, υποβλήθηκε μία πρόταση που υποστήριζε ότι ο εν λόγω Πρόεδρος θα έπρεπε να είναι πρωθυπουργός που θα είχε διατελέσει θητεία διάρκειας τουλάχιστον δυόμισι ετών (αστειευόμενοι, κύριε Reinfeldt, το αποκαλέσαμε "ρήτρα Bruton" από τον John Bruton, που μας δήλωσε ότι είχε διατελέσει πρωθυπουργός για δύο χρόνια και επτά μήνες και επομένως είχε δικαίωμα υποψηφιότητας για τη θέση). Ωστόσο, αργότερα διαγράψαμε αυτόν τον όρο -το θυμάται και ο κ. Duff- και ο λόγος που το κάναμε είναι ότι στο παρόν Κοινοβούλιο μας ετέθη το ερώτημα τι ακριβώς διαθέτει το DNA ενός πρωθυπουργού που δεν το διαθέτει το DNA των υπολοίπων θνητών. Γιατί πρέπει ο Πρόεδρος του Συμβουλίου να είναι πρωθυπουργός;
<P>
Κύριε Reinfeldt, θα πρέπει να αναζητήσετε το πρόσωπο εκείνο που θα έχει το μεγαλύτερο ηθικό κύρος, που θα μπορεί να διαμεσολαβεί για τη σύναψη συμφωνιών στην Ευρώπη. Για να το κάνετε, σας παρέχουμε ένα εργαλείο, κύριε Reinfeldt: το ότι η εκλογή αυτού του Προέδρου του Συμβουλίου δεν χρειάζεται να είναι ομόφωνη, αλλά μπορεί να επιτευχθεί με ειδική πλειοψηφία.
<P>
Ως εκ τούτου, είναι επιθυμητή η συναίνεση, εάν αυτό είναι εφικτό· διαφορετικά, κάντε χρήση της ειδικής πλειοψηφίας για να αναζητήσετε τον καλύτερο Πρόεδρο του Συμβουλίου.
<SPEAKER ID="050" NAME="Marita Ulvskog" AFFILIATION="S&amp;D">
(SV) Κύριε Πρόεδρε, χαίρομαι που η σουηδική Προεδρία εγκατέλειψε την επιθυμία της να πιέσει για σύντομες προσπάθειες για στρατηγικές εξόδου, κάτι που θα ενείχε τον κίνδυνο να αποτελέσουν οι υψηλοί δείκτες ανεργίας μόνιμο πρόβλημα στην Ευρώπη. Ωστόσο, με απασχολεί το ότι ολοένα περισσότεροι άνθρωποι προειδοποιούν ότι η Διάσκεψη για το κλίμα στην Κοπεγχάγη δεν θα είναι τόσο επιτυχημένη όσο ελπίζουν πολλοί, και αυτό έχει εκφραστεί σε πολλές ομιλίες κατά τη διάρκεια της παρούσας συζήτησης καθώς και στα ερωτήματα που ετέθησαν υπόψη του κ. Reinfeldt.
<P>
Αυτή η απαισιοδοξία είναι εμφανής και στα συμπεράσματα της τελευταίας συνεδρίασης του Συμβουλίου. Ομολογουμένως, το Συμβούλιο επιβεβαιώνει ότι ο αναπτυγμένος κόσμος πρέπει να μειώσει τις εκπομπές του κατά 80-95% μέχρι το 2050, αλλά για να το επιτύχουμε χρειάζονται φιλόδοξες δεσμεύσεις για το πολύ άμεσο μέλλον και θα πρέπει να επιλυθεί το ζήτημα της χρηματοδότησης των μέτρων στις αναπτυσσόμενες χώρες. Πρόκειται για τις χώρες που έχουν συμβάλει λιγότερο από όλες στην αλλαγή του κλίματος και εκείνες που θα επηρεαστούν περισσότερο από αυτήν και, εάν δεν επιλύσουμε το ζήτημα της χρηματοδότησης, δεν θα καταλήξουμε ούτε και σε συμφωνία για το κλίμα.
<P>
Τι υποσχέσεις δίνει επομένως το Συμβούλιο; Ακριβώς όπως είπε σήμερα εδώ ο κ. Reinfeldt, η ΕΕ υποσχέθηκε να συμβάλει με εύλογο τρόπο. Κατά την άποψή μου, αυτό είναι απογοητευτικό. Θα ήταν δυνατό να αποφασίσει η ΕΕ να μην συμβάλει με εύλογο τρόπο; Κατά την άποψή μου, είναι σαν να ξεκινά κάποιος να πλέκει ένα γάντι και να μην προχωράει πέρα από τον αντίχειρα. " Επιτροπή έχει προτείνει βοήθεια που θα κυμαίνεται μεταξύ πέντε και επτά δισ. ευρώ κατά την πρώτη τριετία. Το Συμβούλιο επιλέγει να το λάβει αυτό υπόψη, και θεωρώ πολύ δύσκολο να εκληφθεί αυτό ως αξιόλογη δέσμευση.
<P>
Θεωρώ ότι αυτό γεννά ανησυχίες. Ασφαλώς υπάρχουν προβλήματα με τις "ΠΑ και την Κίνα, καθώς και με τις φιλοδοξίες άλλων χωρών, αλλά υπάρχουν ακόμα μεγαλύτερα προβλήματα με τη θέση της ΕΕ και τις δικές μας φιλοδοξίες. Θα έπρεπε να είναι εφικτό να διορθωθεί αυτό, και εάν ο κ. Reinfeldt είχε θεωρήσει πρέπον να παραμείνει εδώ, θα τον ρωτούσα με ποιον τρόπο σκοπεύει η σουηδική Προεδρία να αποκτήσει ισχυρότερη εντολή πριν από τη Διάσκεψη της Κοπεγχάγης, διότι αυτή δεν πρέπει να λήξει χωρίς αποτέλεσμα.
<SPEAKER ID="051" NAME="Alexander Graf Lambsdorff" AFFILIATION="ALDE">
(DE) Κύριε Πρόεδρε, η Συνθήκη της Λισαβόνας, η οποία, ευτυχώς, τέθηκε σε ισχύ, θα μας παράσχει περισσότερη δημοκρατία και μία διαδικασία ακροάσεων για τον Ύπατο Εκπρόσωπο. Όλοι οι Επίτροποι έρχονται εδώ, καταρχάς για να μπορέσουμε να ακούσουμε τι έχουν να πουν και στη συνέχεια για να μπορέσουμε να τους υποβάλουμε σε έλεγχο, και δικαίως. Ωστόσο, ο Πρόεδρος του Συμβουλίου δεν περνάει από ακρόαση, ούτε και υπόκειται σε έλεγχο από εμάς ή από οποιοδήποτε εθνικό κοινοβούλιο.
<P>
" θέση του είναι κακοσχεδιασμένη από δημοκρατική άποψη. Δεν μπορεί να αποτελεί τον πολιτικό Πρόεδρο της Ευρώπης, δεν πρέπει να είναι παρά ένας έντιμος μεσάζων μεταξύ των διαφορετικών συμφερόντων των κρατών μελών στο Συμβούλιο, και η ελάχιστη προϋπόθεση για τον διορισμό του είναι να υπάρχει συναίνεση στο Συμβούλιο. Όπως δήλωσε μόλις ο κ. Verhofstadt, όταν επιλέγουμε Πάπα, επιλέγουμε κάποιον καθολικό, όταν επιλέγουμε Πρόεδρο του Ευρωπαϊκού Συμβουλίου, επιλέγουμε κάποιον Ευρωπαίο, με άλλα λόγια, κάποιον που πιστεύει στο ευρωπαϊκό ιδεώδες. Πιστεύω ότι αυτό είναι απολύτως σωστό. Χρειαζόμαστε κάποιον που θα προσδώσει πραγματικά ευρωπαϊκό χαρακτήρα στο Ευρωπαϊκό Συμβούλιο.
<P>
Εάν η παρούσα συζήτηση -την οποία ζήτησε η Ομάδα της Συμμαχίας Φιλελευθέρων και Δημοκρατών για την Ευρώπη- δεν είχε διεξαχθεί στο Κοινοβούλιο, θα συζητούσαμε το εν λόγω ζήτημα μόνο στα μέσα ενημέρωσης ή στους διαδρόμους. Θεωρώ ότι η διαφάνεια είναι αναγκαία για τους επερχόμενους διορισμούς.
<P>
Στον κ. Reinfeldt θα ήθελα να πω τα ακόλουθα:
<P>
(EN) Εν προκειμένω δεν πρόκειται απλώς για εξισορρόπηση της Κεντροαριστεράς με την Κεντροδεξιά, πρόκειται για εξισορρόπηση του Κέντρου, της Αριστεράς και της Δεξιάς.
<SPEAKER ID="053" NAME="Yannick Jadot" AFFILIATION="Verts/ALE">
(FR) Κύριε Πρόεδρε, η αλλαγή του κλίματος έχει προκαλέσει ήδη 300 000 θανάτους, και η αδράνεια αποτελεί, κατά την άποψή μας, έγκλημα κατά της ανθρωπότητας.
<P>
Γνωρίζουμε ότι πρόκειται για κατάσταση έκτακτης ανάγκης, γνωρίζουμε ότι δεν υπάρχει εναλλακτικό σχέδιο, και όμως, παρ' όλα αυτά, σήμερα οι διαπραγματεύσεις παραμένουν καθηλωμένες. Είναι εύκολο να λέμε ότι φταίνε οι "νωμένες Πολιτείες, αλλά θεωρούμε ότι και η Ευρώπη ευθύνεται σε τεράστιο βαθμό.
<P>
" Ευρώπη δυστυχώς δεν είναι πλέον, όπως ισχυρίζεται ο πρωθυπουργός, πρωτοπόρος στις διαπραγματεύσεις για την αλλαγή του κλίματος. " επέκταση των σημερινών δεσμεύσεων της Ευρώπης σε ολόκληρο τον πλανήτη σημαίνει ότι η θερμοκρασία του πλανήτη θα αυξηθεί κατά 4 βαθμούς ως το τέλος του αιώνα, 4 βαθμούς! Αυτό είναι απαράδεκτο και δεν αρκεί πλέον, όπως ισχυρίζεται και ο Πρόεδρος Barroso, να κρυβόμαστε πίσω από τον νομοθετικό χαρακτήρα αυτής της δέσμευσης.
<P>
Ανεξάρτητες μελέτες δείχνουν σήμερα ότι η Ιαπωνία, η Νορβηγία και η Ελβετία είναι διατεθειμένες να καταβάλουν μεγαλύτερες προσπάθειες απ' ό,τι η Ευρώπη. Όσον αφορά τις αναδυόμενες χώρες -την Κίνα, τη Νότια Αφρική, τη Βραζιλία και την Ινδονησία- και αυτές αναλαμβάνουν δεσμεύσεις στο εσωτερικό τους που υπερβαίνουν όσα ζητεί από αυτές η επιστημονική κοινότητα.
<P>
Αν υπάρχει ένα δίδαγμα που μπορούμε να αντλήσουμε από την ομιλία του κ. Havel, είναι πώς να είμαστε μετριόφρονες και πώς να είμαστε ρεαλιστές. Ας πάψουμε να προσποιούμαστε ότι τίποτα δεν κινείται εκτός της Ευρώπης, ότι ο κόσμος δεν έχει αλλάξει από το Κιότο και μετά, και ότι η Ευρώπη εξακολουθεί να είναι πάντα πολύ πιο μπροστά από τη διεθνή κοινότητα. Με την άρνησή του να λάβει υπόψη τα αιτήματα του Ευρωπαϊκού Κοινοβουλίου και ιδίως της Επιτροπής Περιβάλλοντος, Δημόσιας Υγείας και Ασφάλειας των Τροφίμων, το Συμβούλιο ανέλαβε την ευθύνη για κάτι πολύ σοβαρό: την αποτυχία της Διάσκεψης της Κοπεγχάγης.
<P>
Δεν είναι πολύ αργά· η Ευρώπη μπορεί να αποκτήσει και πάλι την ηγετική θέση της αυξάνοντας άμεσα τον στόχο μείωσής της στο 30% και παρέχοντας τουλάχιστον 30 δισ. ευρώ ως βοήθεια προς τις χώρες του Νότου. Με αυτόν τον τρόπο, θα ηγηθούμε των χωρών του Νότου και θα υποχρεώσουμε τους Αμερικανούς να συνάψουν συμφωνία.
<SPEAKER ID="054" NAME="Konrad Szymański" AFFILIATION="ECR">
(PL) Κύριε Πρόεδρε, το αποτέλεσμα του Συμβουλίου του Οκτωβρίου αποτελεί καλή βάση για τη θέση περιορισμών στα εντελώς μη ρεαλιστικά μέτρα που ζητείται από την Ευρώπη να λάβει στον τομέα της αλλαγής του κλίματος.
<P>
" δράση που αναλαμβάνουμε στον τομέα της κλιματικής αλλαγής θα έπρεπε να συναρτηθεί με τις προσπάθειες της Κίνας, της Αμερικής, της Ινδίας και της Βραζιλίας. " συμβολή μας στη χρηματοδότηση των καθαρών τεχνολογιών στις αναπτυσσόμενες χώρες δεν θα πρέπει να καταστρέψει τη δική μας οικονομία. Ας μην ξεχνούμε ότι στην πραγματικότητα η οικονομική ανάπτυξη είναι εκείνη που μας παρέχει τη δυνατότητα να χρηματοδοτήσουμε τις τεχνολογικές αλλαγές που έχουν τεράστια σημασία για την προστασία του περιβάλλοντος.
<P>
Ο καταμερισμός της συνεισφοράς εντός της ίδιας της Ευρωπαϊκής Ένωσης δεν θα πρέπει να οδηγήσει σε μία κατάσταση όπου χώρες που χρησιμοποιούν μεγάλες ποσότητες άνθρακα για την παραγωγή ενέργειας θα καταβάλλουν διπλάσιο ποσό για τις ίδιες εκπομπές - μία φορά βάσει του συστήματος εμπορίας δικαιωμάτων εκπομπών, και μία δεύτερη στο πλαίσιο της υποστήριξης των καθαρών τεχνολογιών στον κόσμο. Εάν δεν λάβουμε υπόψη αυτήν την άποψη, θα αποδυναμώσουμε τη θέση της Ευρώπης στο πλαίσιο της παρούσας συζήτησης.
<SPEAKER ID="055" NAME="Mario Borghezio" AFFILIATION="EFD">
(IT) Κύριε Πρόεδρε, κυρίες και κύριοι, πριν από λίγες ημέρες, μία σοβαρή απόφαση του Δικαστηρίου στο Στρασβούργο άνοιξε μια πολύ βαθιά πληγή -σχετικά με την οποία η Ευρωπαϊκή Επιτροπή εκφράστηκε με υπερβολική επιφύλαξη- απαγορεύοντας στο ιταλικό κράτος την ανάρτηση σταυρών στις σχολικές αίθουσες. Το εν λόγω ζήτημα δεν έχει να κάνει τόσο με θρησκευτικές αρχές όσο με την αρχή της ελευθερίας: επρόκειτο για σοβαρή παραβίαση της αρχής της επικουρικότητας.
<P>
Εάν αυτό αποτελεί ένδειξη του τι μέλλει γενέσθαι, γεννώνται φόβοι για τον τρόπο με τον οποίο το ζήτημα αυτό θα εξελιχθεί μετά την έγκριση της Συνθήκης της Λισαβόνας: είμαστε σίγουροι ότι δεν θα ακολουθηθεί αυτό το επικίνδυνο μονοπάτι της ύπαρξης ενός ευρωπαϊκού δικαίου που θα υπερκεράζει το δίκαιο των κρατών μελών και θα υπερέχει έναντι αυτού; Πρόκειται για κίνδυνο από τον οποίο πρέπει να προφυλαχθούμε. " Επιτροπή θα έπρεπε να είχε αντιδράσει με μεγαλύτερη αυστηρότητα, μεταξύ άλλων και εξαιτίας της ομόφωνης διαμαρτυρίας -σήμερα πραγματοποιήθηκε διακομματική συνεδρίαση των ιταλικών πολιτικών κομμάτων που εκπροσωπούνται εδώ- που εκφράζει τα αισθήματα και το μέγεθος της διαφωνίας του λαού μας σε σχέση με αυτήν την ιδιότητα μέλους, η οποία έχει μεταπολιτικό, μεταθρησκευτικό και πολιτιστικό χαρακτήρα, σύμφωνα με το πνεύμα ενός σπουδαίου φιλοσόφου, που μας δίδαξε με τα σημαντικά λόγια: "δεν μπορούμε να πούμε ότι δεν είμαστε χριστιανοί".
<P>
Το ζήτημα των διορισμών είναι πολύ σημαντικό. Κατά συνέπεια, σήμερα, διαβάζουμε σε αναφορές στον Τύπο φήμες για συνεδριάσεις· δεν γνωρίζουμε καν εάν θα υπάρξει έκτακτη συνεδρίαση στις Βρυξέλλες. Αναρωτιέμαι, ωστόσο, για κάτι: μελετώντας τα ονόματα που κυκλοφορούν -για παράδειγμα του Jan Peter Balkenende, του David Miliband και του Herman Van Rompuy, για να κατονομάσω μόλις τρία- είναι πιθανό να μην έχει κανείς προσέξει ότι και οι τρεις συμμετέχουν τακτικά στις συνεδριάσεις τόσο της Ομάδας Bilderberg όσο και της Τριμερούς Επιτροπής; Πιστεύω ότι πρέπει να θεσπίσουμε αρχές διαφάνειας, για τις οποίες τόσο συχνά γίνεται λόγος από τα θεσμικά μας όργανα, και πρέπει να ρωτήσουμε ξεκάθαρα αυτούς τους ανθρώπους αν είναι υποψήφιοι που εκπροσωπούν τη χώρα και το πολιτικό τους κόμμα ή αν εκπροσωπούν μυστικές ομάδες που συνεδριάζουν πίσω από κλειστές πόρτες και λαμβάνουν αποφάσεις χωρίς να λογαριάζονται οι ηγεσίες των λαών.
<SPEAKER ID="056" NAME="Francisco Sosa Wagner" AFFILIATION="NI">
(ES) Κύριε Πρόεδρε, τώρα που διασκεδάστηκαν οι ανησυχίες που είχαν προκληθεί από την έγκριση της Συνθήκης της Λισαβόνας, είναι καιρός, κατά την άποψή μου, να σκεφτούμε τον τρόπο με τον οποίο θα πρέπει να χειριστούμε στο μέλλον τις εθνικιστικές νοοτροπίες που θέτουν τόσο μεγάλα εμπόδια στην ευρωπαϊκή ολοκλήρωση. Γνώμη μου είναι ότι αυτά τα εμπόδια δεν μπορεί να είναι χωρίς συνέπειες. Είναι καιρός να σκεφτούμε ψύχραιμα τα πιθανά μέτρα που θα πρέπει να ληφθούν κατά τις επόμενες ημέρες και χρόνια.
<P>
Ο υποφαινόμενος απλός βουλευτής του Ευρωπαϊκού Κοινοβουλίου επιθυμεί ως μελλοντικό Πρόεδρο του Συμβουλίου έναν άνδρα, ή καλύτερα μία γυναίκα, που θα υποστηρίζει την ευρωπαϊκή ομοσπονδοποίηση, θα χρησιμοποιεί το ευρώ, θα έχει έδρα στον χώρο του Σένγκεν και θα συμπαρατάσσεται και θα συμφωνεί με τον Χάρτη των Θεμελιωδών Δικαιωμάτων της Ευρωπαϊκής Ένωσης.

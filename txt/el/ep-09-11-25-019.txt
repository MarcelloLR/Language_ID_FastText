<CHAPTER ID="019">
Εισαγωγές κρέατος προέλευσης τρίτων χωρών (συζήτηση) 
<SPEAKER ID="465" NAME="Πρόεδρος">
Το επόμενο σημείο το οποίο θα εξετασθεί είναι η δήλωση της Επιτροπής σχετικά με τις εισαγωγές κρέατος προέλευσης τρίτων χωρών.
<SPEAKER ID="466" NAME="Ανδρούλλα Βασιλείου">
Μέλος της Επιτροπής. - Κυρία Πρόεδρε, ζητώ συγγνώμη διότι, καθώς το θέμα αυτό έχει πολύ μεγάλο ενδιαφέρον και πολλές πτυχές, θα μακρηγορήσω λίγο στην εισαγωγή μου προς όφελος των εντίμων μελών του Κοινοβουλίου.
<P>
" Επιτροπή έχει διαμορφώσει ένα συμπαγές σύνολο απαιτήσεων της ΕΕ για τη δημόσια υγεία και την υγεία των ζώων όσον αφορά το κρέας προέλευσης τρίτων χωρών.
<P>
Επί σειρά ετών, η ΕΕ διατηρεί μια πολύ αποτελεσματική πολιτική εισαγωγών που λαμβάνει υπόψη τις επιστημονικές εξελίξεις και την τρέχουσα κατάσταση των ασθενειών στις τρίτες χώρες. Ειδικότερα, παρακολουθεί με ιδιαίτερη προσοχή την ασθένεια του αφθώδους πυρετού στις εξαγωγούς τρίτες χώρες διότι, όπως γνωρίζετε, η ΕΕ είναι απαλλαγμένη από αυτήν την ασθένεια, η οποία μπορεί να προκαλέσει σοβαρή οικονομική ζημία. Στο επίπεδο του Παγκόσμιου Οργανισμού για την Υγεία των Ζώων έχουν διαμορφωθεί πολύ αναλυτικά πρότυπα και απαιτήσεις με σκοπό την πρόληψη της συγκεκριμένης ασθένειας.
<P>
" συμφωνία του ΠΟΥ για τα υγειονομικά και φυτοϋγειονομικά μέτρα αναγνωρίζει ότι, ενώ δύο χώρες μπορούν να χρησιμοποιούν διαφορετικά πρότυπα και μεθόδους επιθεώρησης των προϊόντων, αυτό δεν αυξάνει απαραιτήτως τους κινδύνους για την υγεία των ζώων και τη δημόσια υγεία. " ΕΕ δεν μπορεί να επιβάλει ένα ακριβές αντίγραφο των εσωτερικών νομοθετικών μέτρων μας στις τρίτες χώρες, όπως ακριβώς και οι τρίτες χώρες, προς τις οποίες πραγματοποιούμε εξαγωγές, δεν μπορούν να επιβάλλουν τους δικούς τους εθνικούς κανόνες σε εμάς. Μπορούμε μόνο να απαιτήσουμε να έχουν τα μέτρα τους ισοδύναμο αποτέλεσμα με τα δικά μας.
<P>
Επιτρέψτε μου να αναφέρω το παράδειγμα της ιχνηλασιμότητας. Στην ΕΕ ισχύουν πολύ αυστηροί κανόνες σχετικά με την ατομική αναγνώριση και την ιχνηλασιμότητα των βοοειδών. Σε περίπτωση εμφάνισης ασθένειας, οι κανόνες μας διευκολύνουν τον εντοπισμό ενδεχομένως μολυσμένων ζώων ώστε να περιοριστεί η διάδοση της ασθένειας. Επιπλέον, οι κανόνες μάς επιτρέπουν να εντοπίζουμε και να παρακολουθούμε τα τρόφιμα σε όλα τα στάδια παραγωγής και διανομής από το αγρόκτημα μέχρι το τραπέζι. Από την άλλη πλευρά, οι κανόνες ιχνηλασιμότητας που ισχύουν σε τρίτες χώρες που εξάγουν στην ΕΕ αποσκοπούν αποκλειστικά στο να διασφαλίζεται ότι το εισαγόμενο κρέας δεν θέτει απαράδεκτους κινδύνους για την ΕΕ. Ως εκ τούτου, το πεδίο εφαρμογής των εν λόγω κανόνων είναι πολύ πιο περιορισμένο σε σχέση με τους κανόνες που ισχύουν στην ΕΕ.
<P>
Θα ήθελα επίσης να τονίσω το γεγονός ότι τα μέτρα για την ιχνηλασιμότητα των βοοειδών στην ΕΕ θεσπίσθηκαν κυρίως ως αντίδραση στην κρίση της ΣΕΒ η οποία, όπως θα θυμάστε, προκάλεσε δραματική πτώση της εμπιστοσύνης των καταναλωτών και μείζονα αναστάτωση της εσωτερικής αγοράς σε σχέση με το εμπόριο βοδινού κρέατος.
<P>
Επιτρέψτε μου τώρα να εκμεταλλευτώ την ευκαιρία για να εξηγήσω αναλυτικότερα την εξαιρετικά αποτελεσματική σειρά μέτρων για τον μετριασμό του κινδύνου που εφαρμόζουμε στις εισαγωγές βοδινού κρέατος, τα οποία εξασφαλίζουν το υψηλότερο δυνατό επίπεδο προστασίας για τη δημόσια υγεία και την υγεία των ζώων στην ΕΕ, λαμβάνοντας υπόψη τα πρότυπα του OIE και πλήρως ευθυγραμμιζόμενα με τις αρχές της συμφωνίας ΥΦΠ. Τα εν λόγω μέτρα μπορούν να ομαδοποιηθούν σε πέντε βασικά επίπεδα προστασίας. Είναι τόσο περιεκτικά που μόνο 12 τρίτες χώρες εκτός της Ευρώπης μπορούν να ανταποκριθούν σε όλες αυτές τις απαιτήσεις, και συνεπώς εισάγουμε βοδινό κρέας μόνο από αυτές τις λίγες χώρες.
<P>
Πρώτον, οι εισαγωγές βοδινού κρέατος επιτρέπονται μόνο από τρίτες χώρες ή από συγκεκριμένα μέρη των εν λόγω χωρών τα οποία έχουν εξουσιοδοτηθεί ειδικά μετά από επιθεώρηση της Επιτροπής με σκοπό την επαλήθευση της ικανότητας των κτηνιατρικών αρχών τους και την κατάσταση της υγείας των ζώων γενικά. Δεύτερον, η περιοχή προέλευσης των βοοειδών πρέπει να αναγνωρίζεται ως απαλλαγμένη από την ασθένεια του αφθώδους πυρετού από τον OIE και την Ευρωπαϊκή Ένωση. Τρίτον, οι χώρες που εξάγουν βοδινό κρέας πρέπει να διαθέτουν εγκεκριμένο σχέδιο παρακολούθησης για συγκεκριμένα κατάλοιπα από κτηνιατρικά ιατρικά προϊόντα, αυξητικούς παράγοντες και βελτιωτικά απόδοσης η χρήση των οποίων υπόκειται σε περιοριστικές διατάξεις ή είναι απαγορευμένη στα ζώα από τα οποία παράγονται τρόφιμα στην ΕΕ. Τέταρτον, όλες οι εισαγωγές νωπού κρέατος πρέπει να προέρχονται από εγκεκριμένο σφαγείο που έχει ειδική εξουσιοδότηση και παρατίθεται σε κατάλογο για τον συγκεκριμένο σκοπό. Πέμπτον, έχουμε θέσει σε ισχύ ειδικούς όρους όσον αφορά την παραγωγή και αποθήκευση του κρέατος.
<P>
Διαθέτουμε ένα πρόσθετο επίπεδο προστασίας επιτρέποντας την εισαγωγή κρέατος με κόκαλο μόνο από την Αυστραλία, τον Καναδά, τη Χιλή, τη Νέα Ζηλανδία και τις "νωμένες Πολιτείες. Για τις υπόλοιπες επτά εξουσιοδοτημένες χώρες, επιτρέπεται η εξαγωγή στην Ευρωπαϊκή Ένωση μόνο βοδινού κρέατος χωρίς κόκαλο και σιτεμένου κρέατος χωρίς βρώσιμα παραπροϊόντα σφαγείων. Αυτά τα μέτρα εξασφαλίζουν την αδρανοποίηση του ιού του αφθώδους πυρετού, σε περίπτωση που αυτός συνεχίζει να υφίσταται παρ' όλα τα προηγούμενα μέτρα που έχω περιγράψει, παρέχοντας, κατ' αυτόν τον τρόπο, μια πρόσθετη προφύλαξη. Φορτία κρέατος που προορίζονται για την αγορά της ΕΕ πρέπει να είναι πιστοποιημένα από επίσημο κτηνίατρο που εγγυάται ότι πληρούνται πλήρως όλοι οι προαναφερθέντες όροι.
<P>
Όταν το φορτίο κρέατος φθάνει στην ΕΕ, διενεργούνται έλεγχοι από τις επίσημες κτηνιατρικές υπηρεσίες των κρατών μελών στα σημεία επιθεώρησης των συνόρων μας. Όλες οι ποσότητες του εισαγόμενου κρέατος πρέπει να υποβληθούν σε υποχρεωτικούς κτηνιατρικούς ελέγχους στα σύνορα της ΕΕ. Τα συνοριακά σημεία επιθεώρησης είναι υποχρεωμένα να διενεργούν ελέγχους δικαιολογητικών, ταυτότητας, καθώς και φυσικούς ελέγχους. Το εισαγόμενο κρέας υπόκειται σε 100% έλεγχο δικαιολογητικών και ταυτότητας στα συνοριακά σημεία επιθεώρησης. Επιπλέον, φυσικός κτηνιατρικός έλεγχος διενεργείται σε τουλάχιστον 20% όλων των φορτίων του εισαγόμενου κρέατος. Επιπλέον, έχουμε ένα πρόσθετο επίπεδο προστασίας μέσω της απαγόρευσής μας να διατρέφονται τα ζώα με χυλό ή υπολείμματα τροφίμων σε ολόκληρη την ΕΕ. Αυτό το μέτρο εξασφαλίζει ότι τα επικίνδυνα είδη στην ΕΕ δεν εκτίθενται στον ιό του αφθώδους πυρετού, σε περίπτωση που αυτός εισέλθει στην ΕΕ, παρ' όλα τα προηγούμενα μέτρα που έχω περιγράψει.
<P>
Όλα τα μέτρα που έχω περιγράψει είναι πλήρως εναρμονισμένα. Το 2006, η Ευρωπαϊκή Αρχή για την Ασφάλεια των Τροφίμων αναγνώρισε ότι τα εν λόγω μέτρα είναι πολύ αποτελεσματικά όσον αφορά τη μείωση του κινδύνου να εισέλθει ο ιός του αφθώδους πυρετού στην ΕΕ. Κατά τη γνώμη της, δήλωσε η ΕΑΑΤ, "" ΕΕ διαθέτει, κατ' αυτόν τον τρόπο, ένα προηγμένο σύστημα ελέγχου των εισαγωγών. Αυτές οι προσπάθειες φαίνεται ότι είναι πολύ αποτελεσματικές όσον αφορά το κρέας και τα προϊόντα κρέατος".
<P>
Αυτό με οδηγεί στο επόμενο σημείο που θέλω να θίξω. Από την εποχή της εναρμόνισης των κτηνιατρικών όρων για τις εισαγωγές στη δεκαετία του 1970, δεν είχαμε ποτέ εμφάνιση του αφθώδους πυρετού στην ΕΕ μέσω νόμιμης εισαγωγής κρέατος. Είμαι βέβαιη ότι δεν χρειάζεται να σας υπενθυμίσω ότι η εμφάνιση του αφθώδους πυρετού στο "νωμένο Βασίλειο το 2001 οφειλόταν στην παράνομη εισαγωγή κρέατος -κατά πάσα πιθανότητα από την Ασία- καθώς και στην παράνομη διατροφή των ζώων με χυλό. Ως εκ τούτου, πιστεύω ότι πρέπει να επικεντρώσουμε τις προσπάθειές μας εκεί όπου βρίσκονται οι πραγματικοί κίνδυνοι και να στοχοποιήσουμε τις παράνομες εισαγωγές ή τις ατομικές εισαγωγές, παρά να προσπαθούμε να ρυθμίσουμε κατά τρόπο υπερβολικό τις νόμιμες εισαγωγές. Από αυτήν την άποψη, ελπίζω ότι έχετε όλοι δει τις αφίσες στα αεροδρόμια της ΕΕ, καθώς και σε άλλα σημεία εισόδου στην ΕΕ, όπου διευκρινίζονται στους ταξιδιώτες οι κανόνες που αφορούν την εισαγωγή προϊόντων ζωικής προέλευσης.
<P>
Γνωρίζω ότι κάποιοι από εσάς έχετε εκφράσει την ανησυχία σας όσον αφορά τις εισαγωγές μας βοδινού κρέατος από τη Βραζιλία. Θα ήθελα να σας υπενθυμίσω ότι θεσπίστηκαν πρόσθετες απαιτήσεις για τις εισαγωγές βοδινού κρέατος από τη Βραζιλία τον Ιανουάριο του περασμένου έτους. Σε αυτές περιλαμβάνονται, πέραν όλων των απαιτήσεων που έχω ήδη αναφέρει, ότι τα αγροκτήματα προέλευσης ελέγχονται και εγκρίνονται από τις αρχές της Βραζιλίας. Οι αρχές της Βραζιλίας απαιτούν τώρα επίσης τα βοοειδή των οποίων το κρέας προορίζεται για την αγορά της ΕΕ να ταυτοποιούνται ατομικά και να καταχωρίζονται σε βάση δεδομένων. Αυτά τα ζώα αντιπροσωπεύουν λιγότερο από 1,5% του συνολικού πληθυσμού των βοοειδών της Βραζιλίας, ο οποίος ανέρχεται σε περίπου 2,9 εκατομμύρια στις εγκεκριμένες αγροτικές επιχειρήσεις. Κατά συνέπεια, οι αρχές της Βραζιλίας αξιολόγησαν εκ νέου τις αγροτικές επιχειρήσεις που επιθυμούν να παράγουν βοδινό κρέας για εξαγωγή στην ΕΕ. Από συνολικό αριθμό πάνω από 10 000 αγροτικών επιχειρήσεων επιλέξιμων για εξαγωγές τον Νοέμβριο του 2007, μόνο 1 708 αγροκτήματα έχουν εγκριθεί επί του παρόντος. Κατά συνέπεια, οι εισαγωγές στην ΕΕ βοδινού κρέατος από τη Βραζιλία έχουν μειωθεί δραματικά. Στις αρχές του 2009, στη διάρκεια επιθεώρησης της Επιτροπής διαπιστώθηκαν κάποιες ελλείψεις και οι αρχές της Βραζιλίας επέδειξαν πνεύμα πλήρους συνεργασίας με σκοπό την αντιμετώπιση των εν λόγω ελλείψεων. Σε κάθε περίπτωση, τα συνολικά πορίσματα δεν δικαιολογούσαν περαιτέρω περιορισμό των εισαγωγών βοδινού κρέατος από τη Βραζιλία. Όπως έχουν τα πράγματα, η επιβολή περαιτέρω περιορισμών στις εισαγωγές βοδινού κρέατος από τη Βραζιλία θα μπορούσε να ερμηνευθεί ως προστατευτισμός από ορισμένους και θα μπορούσε να καταλήξει σε αμφισβήτηση των μέτρων μας στο πλαίσιο του ΠΟΕ.
<P>
Πρέπει επίσης να έχουμε υπόψη μας ότι η ΕΕ θα αντιμετωπίζει, από καιρού εις καιρόν, προβλήματα υγείας των ζώων ή ασφάλειας των τροφίμων, και επιμένουμε οι τρίτες χώρες να αντιδρούν σε αυτά τα προβλήματα κατά τρόπο μη δυσανάλογο. Συνεπώς, θα πρέπει να δίνουμε το παράδειγμα, τηρώντας τους κανόνες που διέπουν το διεθνές εμπόριο.
<P>
θα ήθελα να ολοκληρώσω διαβεβαιώνοντας το Κοινοβούλιο ότι η Επιτροπή θα συνεχίσει να στοχοποιεί τις παράνομες εισαγωγές που συνιστούν τον μεγαλύτερο κίνδυνο για τα υψηλά πρότυπά μας. " Επιτροπή θα διατηρήσει επίσης την υφιστάμενη αναλογική προσέγγισή της όσον αφορά τις εισαγωγές βοδινού κρέατος από τρίτες χώρες, συμπεριλαμβανομένης της Βραζιλίας. Αυτές θα διασφαλίζουν ότι διατηρούμε το υψηλό επίπεδο δημόσιας υγείας και υγείας των ζώων στην ΕΕ και ότι η ΕΕ διατηρεί το κύρος της σε διεθνές επίπεδο.
<SPEAKER ID="468" NAME="Esther Herranz García" LANGUAGE="ES">
Κυρία Πρόεδρε, η Ευρωπαϊκή Ένωση επιβάλλει στους κοινοτικούς παραγωγούς τα υψηλότερα πρότυπα στον κόσμο από την άποψη της επισιτιστικής ασφάλειας, της υγείας, της καλής διαβίωσης των ζώων και του περιβάλλοντος. Οι ευρωπαίοι κτηνοτρόφοι υποχρεούνται να πληρούν αυτά τα πρότυπα ως προϋπόθεση για να λαμβάνουν την ενίσχυση της Ευρωπαϊκής Ένωσης. Για τη συντριπτική πλειοψηφία, αυτή η ενίσχυση δεν αντισταθμίζει το αυξημένο φορτίο, και τα αγροκτήματα εγκαταλείπονται με ανησυχητικό ρυθμό. Αυτή η διαδικασία θα συνεχιστεί, εκτός εάν ληφθούν επαρκή μέτρα.
<P>
Ας εξετάσουμε, ωστόσο, το θέμα πιο προσεκτικά. Το αυξανόμενο έλλειμμα της ευρωπαϊκής παραγωγής καλύπτεται με φυσικό τρόπο από εισαγωγές από τρίτες χώρες, κυρίως από τη Βραζιλία. Δεδομένης της πίεσης που υφίστανται οι κοινοτικοί κτηνοτρόφοι θα ήταν παντελώς ανέντιμο να επιτρέπεται σε φορτία κρέατος να εισέρχονται στην κοινοτική αγορά, σε περίπτωση που δεν πληρούν τις ελάχιστες απαιτήσεις για τις οποίες η Ευρωπαϊκή Ένωση έχει συμφωνήσει με τρίτες χώρες.
<P>
Θα ήθελα επίσης να επισημάνω το γεγονός ότι αυτές οι απαιτήσεις είναι λιγότερο αυστηρές από αυτές που επιβάλλονται στους δικούς μας κτηνοτρόφους, διότι εάν επιβάλουμε ακριβώς τα ίδια πρότυπα στις εισαγωγές από τρίτες χώρες, θα αντιβαίνουμε στους κανόνες του Παγκόσμιου Οργανισμού Εμπορίου (ΠΟΕ). Δεδομένου ότι ο ΠΟΕ δεν μας επιτρέπει να επιβάλουμε τα ίδια πρότυπα στις εισαγωγές όπως κάνουμε με τους ευρωπαίους κτηνοτρόφους, η Επιτροπή, ωστόσο, πρέπει τουλάχιστον να εγγυάται ότι το σύνολο του κρέατος που περνάει από τα κοινοτικά σύνορα προέρχεται από αγροκτήματα που έχουν υποβληθεί σε επαρκείς επιθεωρήσεις. Δεν θα είχε κανένα νόημα να εμποδίζουμε τις εισαγωγές από χώρες όπως η Βραζιλία, δεδομένου ότι υφίσταται ζήτηση στην κοινότητα η οποία πρέπει να καλυφθεί. Παρά ταύτα, αυτό δεν δικαιολογεί το να κλείνουμε τα μάτια μας μπροστά σε τυχόν παρατυπίες που θα μπορούσε να εντοπίσει το Γραφείο Τροφίμων και Κτηνιατρικών Θεμάτων (ΓΤΚΘ) της Ευρωπαϊκής Ένωσης κατά τη διάρκεια των τακτικών επιθεωρήσεών του.
<P>
Θα ήθελα να γνωρίζω γιατί η Επιτροπή επιμένει τόσο να υποβαθμίζει τη σημασία αυτών των παρατυπιών, δεδομένου ότι το ΓΤΚΘ, στο πλαίσιο της τελευταίας αποστολής του στη Βραζιλία, διαπίστωσε ότι ορισμένες αρχές πιστοποίησης δεν πληρούν τα απαραίτητα πρότυπα επιθεώρησης. Το ΓΤΚΘ διαπίστωσε επίσης τεράστια ελαττώματα στο σύστημα ιχνηλασιμότητας που χρησιμοποιεί η Βραζιλία και εντόπισε προβλήματα σε πολλά φορτία κατά τη μεταφορά τους στην Ευρωπαϊκή Ένωση που δεν είχαν τα απαραίτητα πιστοποιητικά.
<P>
Δεδομένων αυτών των πληροφοριών, πώς μπορεί να διασφαλιστεί ότι τα 1 500 βραζιλιάνικα αγροκτήματα ανταποκρίνονται όντως στις συμφωνημένες απαιτήσεις;
<SPEAKER ID="469" NAME="Alan Kelly">
εξ ονόματος της Ομάδας S&D. - (ΕΝ) Κυρία Πρόεδρε, όταν τίθεται το θέμα των εισαγωγών κρέατος, εμείς στην Ευρώπη πρέπει να διαμορφώσουμε με αυστηρότητα τις αρχές που συνιστούν την πολιτική μας επί του θέματος και να έχουμε ένα ισχυρό αλλά δίκαιο ρυθμιστικό σύστημα.
<P>
Οι εν λόγω αρχές πρέπει να βασίζονται στην ασφάλεια και την εμπιστοσύνη του καταναλωτή, στην προστασία του περιβάλλοντος και -κάτι που είναι ζωτικής σημασίας- σε δίκαιους όρους για τους παραγωγούς κρέατος. Επί του παρόντος, το σύστημα λειτουργεί κατά τρόπο σκανδαλωδώς άδικο για τους κτηνοτρόφους και τους καταναλωτές. Υποχρεώνουμε τους κτηνοτρόφους μας να τηρούν μια σειρά χρονοβόρων και δαπανηρών πρακτικών, μόνο και μόνο για να αντιμετωπίσουν τον ανταγωνισμό φθηνότερων προϊόντων που προέρχονται εκτός της ΕΕ, με τη Βραζιλία να είναι κύριο παράδειγμα. Οι αποδείξεις του ΓΤΚΘ σε σχέση με αυτό είναι συντριπτικές.
<P>
Αυτή η κατάσταση είναι απλώς μη βιώσιμη. Οι πρακτικές που ακολουθούν τα αγροκτήματα στη Βραζιλία είναι, σε πολλές περιπτώσεις, απλώς ανεπαρκείς σε σχέση με τα πρότυπα που είναι γνωστά και αποδεκτά στους ευρωπαίους καταναλωτές. Εάν δεν προσέξουμε, το κίνητρο για την παραγωγή υψηλής ποιότητας, ασφαλούς κρέατος θα εξαφανισθεί, διότι επιτρέπουμε προϊόντα κατώτερης ποιότητας να υπονομεύουν τις τιμές και τα εισοδήματα των κτηνοτρόφων. Επίσης, είναι φυσικό, λόγω της διαμόρφωσης της τροφικής αλυσίδας, μόλις εισέλθει κρέας στο σύστημα να διαχυθεί σε ένα ευρύ φάσμα προϊόντων και να καταστεί μη ανιχνεύσιμο. Αυτό δεν είναι άδικο για τους καταναλωτές στην Ευρώπη;
<P>
Οι παραγωγοί βοδινού κρέατος σε ολόκληρη την Ευρώπη αντιμετωπίζουν πρόβλημα, και η κατάσταση δεν μπορεί να συνεχιστεί για αυτούς ή για τους καταναλωτές. Δεν υπάρχει εμπιστοσύνη όσον αφορά το ότι τα νέα μέτρα που εφαρμόστηκαν πρόσφατα εφαρμόζονται όντως στην πράξη. Υπάρχουν πολλά παραδείγματα ισχυρισμών περί βοοειδών που υποτίθεται ότι παράγονται και περνούν από αγροκτήματα που είναι εγκεκριμένα, ενώ, στην πραγματικότητα, δεν προέρχονται από αυτά τα αγροκτήματα.
<P>
Κυρία Επίτροπε, δεν συνηγορώ υπέρ του προστατευτισμού κατά κανένα τρόπο, αλλά είναι καιρός να δράσουμε. Δεν μπορούμε να παραμένουμε αδρανείς και να αφήνουμε αυτές τις τακτικές να συνεχίζονται. Είναι απλώς άδικο. Είναι άδικο για τους ευρωπαίους καταναλωτές και για τους ευρωπαίους παραγωγούς, οι οποίοι πρέπει να εφαρμόζουν πρακτικές οι οποίες, ταυτόχρονα, δεν γίνονται αποδεκτές και δεν υλοποιούνται από τους παραγωγούς στη Βραζιλία.
<SPEAKER ID="470" NAME="George Lyon">
εξ ονόματος της Ομάδας ALDE. - (ΕΝ) Κυρία Πρόεδρε, θα ήθελα να ευχαριστήσω την Επίτροπο για τη δήλωσή της, όπου περιέγραψε συνοπτικά ότι διαθέτουμε το εύρος της προστασίας και των μέτρων για να διασφαλίσουμε ότι οι εισαγωγές από τρίτες χώρες ικανοποιούν τα υψηλότερα πρότυπα. Θέλω να εξετάσω, ιδιαίτερα, την έκθεση του ΓΤΚΘ από τη Βραζιλία. Τα κατάλληλα συστήματα ιχνηλασιμότητας και οι δεόντως καθορισμένες αγροτικές επιχειρήσεις στη Βραζιλία βρίσκονται στο επίκεντρο των μέτρων που η ΕΕ έχει ζητήσει να εφαρμοστούν προκειμένου να προλαμβάνεται οποιαδήποτε απειλή ή κίνδυνος εισαγωγής μολυσμένων προϊόντων κρέατος στην ΕΕ από τη συγκεκριμένη χώρα. Τα εν λόγω μέτρα είναι θεμελιώδους σημασίας προκειμένου να διασφαλιστεί η απουσία κινδύνων έναντι των καταναλωτών, των κτηνοτρόφων και των φορολογούμενων της ΕΕ.
<P>
Ας μην ξεχνούμε ότι η ασθένεια του αφθώδους πυρετού συνεχίζει να αποτελεί σοβαρό πρόβλημα στη Βραζιλία. Ωστόσο, στην έκθεση του ΓΤΚΘ της Επιτροπής τον Φεβρουάριο επισημαίνεται ένας κατάλογος ανεπαρκειών: 50% των αγροκτημάτων που είχαν υποδειχθεί για εξαγωγές στην ΕΕ και επιθεωρήθηκαν αντιμετώπιζαν προβλήματα. Το 25% εξ αυτών αντιμετώπιζαν σοβαρά προβλήματα και, καθώς εντοπίστηκε έλλειψη ενωτίων στα αυτιά των ζώων, τα βοοειδή στα αγροκτήματα δεν ήταν εφικτό να ταυτοποιηθούν - δεν γνώριζαν καθόλου από πού προέρχονταν. Υπήρχε έλλειψη δικαιολογητικών. Υπήρχαν ζητήματα σύγκρουσης συμφερόντων. Οι επιθεωρητές της ΕΕ διαπίστωσαν ότι ένας από τους κυβερνητικούς επόπτες έτυχε να είναι παντρεμένος με το άτομο που ήταν αρμόδιο για την αναγνώριση των βοοειδών - ενώ ανακαλύφθηκε ότι κατείχαν, στην πραγματικότητα, κάποια από τα βοοειδή στη συγκεκριμένη αγροτική επιχείρηση όπου τα αρχεία του στοκ ήταν ανακριβή.
<P>
" ανησυχία μου, κυρία Επίτροπε, είναι ότι στην περίληψη της εν λόγω έκθεσης του ΓΤΚΘ αναφερόταν ότι όλοι οι έλεγχοι ήταν, σε γενικές γραμμές, ικανοποιητικοί. Ωστόσο, λυπούμαι διότι το περιεχόμενο δεν υποστηρίζει κατά κανένα τρόπο το συμπέρασμα, και πρέπει, ως σύνολο εθνών, να είμαστε σε επαγρύπνηση. Δεν χρειάζεται να υπενθυμίσω στο Σώμα τις επιπτώσεις που μπορεί να έχει μια εκδήλωση ασθένειας σε μεγάλη κλίμακα στους φορολογούμενους, στους κτηνοτρόφους και στους πελάτες. Κατά την τελευταία εμφάνιση ασθένειας σε μεγάλη κλίμακα στο "Β, στην οποία αναφερθήκατε στο πλαίσιο της ομιλίας σας, υπήρξε έκρηξη της ασθένειας του αφθώδους πυρετού και θανατώσαμε ένα εκατομμύριο ζώα, ενώ η υπόθεση κόστισε στους φορολογούμενους 4 δισεκατομμύρια λίρες στερλίνες. Αυτό είναι το είδος του κινδύνου που διατρέχουμε, εάν δεν κάνουμε το σωστό, οπότε πρέπει να επαγρυπνούμε.
<P>
Δεν ζητώ να λάβουμε περιοριστικά μέτρα κατά της Βραζιλίας. Αυτό που ζητώ από την Επίτροπο απόψε εδώ είναι να μας διαβεβαιώσει ότι αυτό το θέμα αντιμετωπίζεται σοβαρά και ότι η Επιτροπή φροντίζει ώστε οι ελλείψεις που εντοπίζονται στην έκθεση να διορθωθούν στην επόμενη έκθεση. Πρέπει να υπάρξει ένας σαφής "έλεγχος υγείας" προκειμένου να διαβεβαιώσουμε τους κτηνοτρόφους, τους φορολογούμενους και τους καταναλωτές ότι είναι προστατευμένοι και ότι μπορεί το ελεύθερο και δίκαιο εμπόριο να αποκατασταθεί μεταξύ της Βραζιλίας και της ΕΕ.
<SPEAKER ID="471" NAME="Alyn Smith">
εξ ονόματος της Ομάδας Verts/ALE. - (ΕΝ) Κυρία Πρόεδρε, θα ήθελα επίσης να ευχαριστήσω την Επίτροπο για την ιδιαίτερα πλήρη δήλωσή της - πιθανώς μία από τις πληρέστερες και ουσιαστικότερες δηλώσεις που έχουμε ακούσει από Επίτροπο τελευταία.
<P>
Το θέμα με το οποίο ασχολούμαστε αξίζει αυτήν την πληρότητα και, ως ένας από τους τελευταίους βετεράνους της πρώτης μάχης για το βοδινό κρέας της Βραζιλίας, χαίρομαι που βλέπω τόσα πολλά οικεία πρόσωπα απόψε στο Σώμα. Ελπίζω ότι αυτό υποδηλώνει ότι ενδιαφερόμαστε και αντιμετωπίζουμε σοβαρά αυτό το θέμα. Σας στηρίζουμε σε αυτά που λέτε σχετικά με τους ελέγχους των εισαγωγών και τον αφθώδη πυρετό. Ειλικρινά, ωστόσο, το θέμα δεν είναι ακριβώς αυτό, και αυτός είναι ο λόγος που είμαι ιδιαίτερα χαρούμενος για το γεγονός ότι όσοι ήθελαν να διευρύνουν αυτό το θέμα, πέραν των εισαγωγών από τις τρίτες χώρες, το έχουν επιτύχει.
<P>
Δεν πρόκειται μόνο για το βοδινό κρέας της Βραζιλίας. Πρόκειται περί της ευρύτερης αρχής ότι οι καταναλωτές μας, οι ψηφοφόροι και οι κτηνοτρόφοι μας απαιτούν οι εισαγωγές από τις χώρες που θα επεδίωκαν να εξάγουν την παραγωγή τους εδώ να ανταποκρίνονται στα πρότυπα μας - και αυτό σημαίνει να ανταποκρίνονται στο σύνολο των προτύπων μας.
<P>
Συνεπώς, με ανησυχεί που σας ακούω να αποδέχεστε το γεγονός ότι η Βραζιλία έχει χαμηλότερα πρότυπα ιχνηλασιμότητας σε σχέση με εμάς, διότι η εξαγωγή των προϊόντων της στην ΕΕ δεν θα δημιουργούσε μεγάλο κίνδυνο εκδήλωσης ασθένειας. Οι καταναλωτές μας αναμένουν ακριβώς τα ίδια πρότυπα σε όλα τα αντικείμενα που εισέρχονται στην Ευρωπαϊκή Ένωση. Δέχομαι την παρατήρησή σας, εάν μιλάτε για αυστηρό έλεγχο των ασθενειών, αλλά εδώ μιλούμε για δίκαιη αντιμετώπιση. Οι καταναλωτές μας απαιτούν -και οι κτηνοτρόφοι μας απαιτούν και, ειλικρινά, και εμείς οι ίδιοι απαιτούμε- να έχουμε ακριβώς τα ίδια πρότυπα ιχνηλασιμότητας σε ολόκληρη τη Βραζιλία και σε όλες τις τρίτες χώρες. Το να επιστρέφει έκθεση του ΓΤΚΘ όπου αναφέρεται ότι το 50% των επιθεωρήσεων απέτυχαν ή αντιμετώπισαν προβλήματα είναι σαν να ρίχνουμε κόκκινο κρέας σε μια αγέλη πεινασμένων λύκων, όπως ίσως διαπιστώνετε απόψε. Θέλουμε να μας διαβεβαιώσετε για το εξής: πότε θα υποβληθεί η επόμενη έκθεση του ΓΤΚΘ, και θα την λάβετε πράγματι σοβαρά και θα απαγορεύσετε οποιαδήποτε χώρα δεν ανταποκρίνεται στα πρότυπά μας;
<SPEAKER ID="472" NAME="James Nicholson">
εξ ονόματος της Ομάδας ECR. - Κυρία Πρόεδρε, το πρώτο πράγμα που θέλω να καταστήσω σαφές εδώ απόψε είναι ότι δεν πρόκειται για εισαγωγές από τρίτες χώρες. Το θέμα με το οποίο ασχολούμαστε αφορά την εισαγωγή βοδινού κρέατος από τη Βραζιλία στην Ευρώπη. Αυτό είναι το θέμα μας.
<P>
Εκφράζω τη λύπη μου για το γεγονός ότι στέκομαι εδώ απόψε και δεν έχουμε ψήφισμα. Δεν γνωρίζω γιατί, αλλά καταλαβαίνω ότι ορισμένες από τις μεγάλες Ομάδες στο Σώμα δεν ήταν έτοιμες να ορθώσουν το ανάστημά τους στον βραζιλιάνο πρεσβευτή που προωθούσε τα συμφέροντά του την περασμένη εβδομάδα στις Βρυξέλλες. Αυτό αφορά τη Σοσιαλιστική Ομάδα και θα αφήσω τους Φιλελεύθερους να απαντήσουν μόνοι τους, διότι κατανοώ γιατί δεν όρθωσαν το ανάστημά τους στη Διάσκεψη των Προέδρων ώστε να έχουμε ένα ψήφισμα ενώπιόν μας.
<P>
Θέλω να το καταστήσω απολύτως σαφές. Ο βραζιλιάνος πρεσβευτής δεν προώθησε τα συμφέροντά του σε εμένα. Ίσως δεν πίστευε ότι άξιζα να με δει, δεν το γνωρίζω. Ή ίσως σκέφτηκε ότι ήμουν πολύ σκληρό καρύδι, διότι -επιτρέψτε μου να το καταστήσω απολύτως σαφές εδώ απόψε- στο μέλλον, κυρία Επίτροπε, πρέπει να σας πω ότι εσείς στην Επιτροπή δεν θα δένετε πλέον τα χέρια των κτηνοτρόφων της Ευρώπης πίσω από την πλάτη τους όσον αφορά τα πρότυπα για το κρέας, τα οποία πληρούν κάθε ημέρα της εβδομάδας και, στη συνέχεια, θα έρχεστε εδώ να μας κάνετε διάλεξη για τον ΠΟΕ και τα υπόλοιπα.
<P>
Πρέπει να σας το πω, κυρία Επίτροπε, ότι είμαστε εδώ για τα επόμενα πέντε χρόνια. Δεν γνωρίζω για πόσο χρόνο θα βρίσκεστε στη θέση σας, αλλά εσείς, εάν βρίσκεστε στη θέση σας, ή όποιος άλλος πάρει τη θέση σας, θα πρέπει να ικανοποιείτε τις απαιτήσεις μας με κάθε τρόπο, από την άποψη του σχήματος, του μεγέθους και της μορφής, όσον αφορά τον τρόπο με τον οποίο το κρέας που εισέρχεται στην Ευρώπη πρέπει να είναι της ίδιας ποιότητας με το κρέας που παράγουμε. Δεν πρόκειται να δεχτούμε προϊόν δεύτερης ποιότητας πια. Δεν πρόκειται να μας καταστρέψετε άλλο. Ελπίζω ότι θα μεταβιβάσετε αυτές τις απόψεις στους υπαλλήλους σας, διότι δεν πρόκειται να αποδεχτούμε αυτήν την κατάσταση εξ ονόματος των παραγωγών μας στην Ευρώπη.
<SPEAKER ID="473" NAME="John Bufton">
εξ ονόματος της Ομάδας EFD. - (ΕΝ) Κυρία Πρόεδρε, θέλω και εγώ να εκφράσω τις σοβαρές ανησυχίες μου σχετικά με την ασφάλεια και την καταλληλότητα των εξαγωγών βοδινού κρέατος από τη Βραζιλία. Κρέας που δεν υπόκειται σε κανονισμούς εισάγεται από μια χώρα που βρίσκεται χιλιάδες μίλια μακριά εις βάρος των ντόπιων κτηνοτρόφων. Το συγκεκριμένο κρέας φέρνει μαζί του τον κίνδυνο μόλυνσης, για παράδειγμα, από τον ιό του αφθώδους πυρετού, όπως ειπώθηκε απόψε.
<P>
" έλλειψη αυστηρών κανονισμών στη Βραζιλία σημαίνει ότι οι εξαγωγείς έχουν ένα αθέμιτο ανταγωνιστικό πλεονέκτημα έναντι των ευρωπαίων κτηνοτρόφων. Ο βαθμός της υποκρισίας στο θέμα των εξαγωγών ξένου βοδινού κρέατος καθίσταται ακόμη πιο εμφανής στο πλαίσιο των συζητήσεων για την κλιματική αλλαγή. Ενώ ακούμε να λέγεται ότι πρέπει να δεσμευτούμε όσον αφορά μια φιλόδοξη ατζέντα για την κλιματική αλλαγή, η ΕΕ κάνει τα στραβά μάτια μπροστά στο γεγονός ότι η βιομηχανία εξαγωγών βοδινού κρέατος της Βραζιλίας ευθύνεται για το 80% της αποψίλωσης των δασών στο τροπικό δάσος του Αμαζονίου.
<P>
Πριν από την εφαρμογή απαγόρευσης το 2007, 30 000 εκμεταλλεύσεις στη Βραζιλία εξήγαγαν βοδινό κρέας στην ΕΕ. Σήμερα αδειοδοτείται μόνο το 12% των εν λόγω εξαγωγών, αλλά όλο και περισσότερες εκμεταλλεύσεις λαμβάνουν έγκριση για εξαγωγές στην ΕΕ καθημερινά. Περίπου 100 αγροκτήματα τον μήνα αποκτούν αυτό το δικαίωμα.
<P>
Κατά την έναρξη αυτού του ζητήματος, το Γραφείο Τροφίμων και Κτηνιατρικών Θεμάτων ανέφερε την ύπαρξη σοβαρών προβλημάτων στη Βραζιλία όσον αφορά την πιστοποίηση των αγροκτημάτων και την ιχνηλασιμότητα των ζώων. Υπάρχουν σοβαρά προβλήματα σχετικά με μη ταυτοποιημένα ζώα στα σφαγεία. Επίσης, υποστηρίζεται ευρέως ότι πολλοί επιθεωρητές έχουν ισχυρές διασυνδέσεις με, ή ακόμη και κατέχουν, τα αγροκτήματα στα οποία χορηγείται το δικαίωμα εξαγωγής βοδινού κρέατος.
<P>
Οι ευρωπαίοι κτηνοτρόφοι πρέπει να τηρούν τους κανόνες που ισχύουν για την ασφάλεια του καταναλωτή. Το γεγονός ότι οι ξένοι ομόλογοί τους δεν εργάζονται στο πλαίσιο των ίδιων κανονισμών δίνει στους υπερπόντιους εξαγωγείς ένα αθέμιτο ανταγωνιστικό πλεονέκτημα. Ο κλάδος του βοδινού κρέατος στο "Β αντιμετωπίζει πραγματικά προβλήματα από παραγωγούς εκτός της ΕΕ, οι οποίοι μπορούν να εξάγουν μαζικά κρέας σε πολύ χαμηλότερες τιμές.
<P>
Μερικές από τις μεγαλύτερες επιχειρήσεις λιανικής στον κόσμο, όπως η Carrefour και η Wal-Mart, έχουν ήδη απαγορεύσει το βραζιλιάνικο βοδινό κρέας λόγω της αποψίλωσης για την οποία είναι υπεύθυνος ο κλάδος. Κάθε χρόνο στον Αμαζόνιο καταστρέφεται μια περιοχή με το μέγεθος του Βελγίου εξαιτίας της κερδοφόρου βιομηχανίας εξαγωγών βοδινού κρέατος. Εκτιμάται ότι η εκτροφή βοοειδών ευθύνεται για το 80% της παράνομης αποψίλωσης.
<P>
Με εκπλήσσει το γεγονός ότι ισχύει ένα σύνολο κανόνων για τους βρετανούς και τους ευρωπαίους κτηνοτρόφους και ένα άλλο σύνολο κανόνων για τους κτηνοτρόφους στη Βραζιλία. Ποια αγροτική βιομηχανία υποστηρίζουν τελικά η ΕΕ και η Επιτροπή;
<P>
(Ο ομιλητής συμφώνησε να δεχθεί ερώτηση στο πλαίσιο της διαδικασίας της γαλάζιας κάρτας, σύμφωνα με το άρθρο 149, παράγραφος 8, του Κανονισμού)
<SPEAKER ID="474" NAME="Alyn Smith" AFFILIATION="Verts/ALE">
(ΕΝ) Κυρία Πρόεδρε, χαιρετίζω πολλά από αυτά που είπε ο κ. Bufton, αλλά θέλω να διαφωνήσω και να αμφισβητήσω μία από τις φράσεις που είπε εδώ. Είπε ότι στην ΕΕ εισάγεται κρέας που δεν υπόκειται σε κανονισμούς. Το είπατε αυτό, κύριε Bufton, αρκετά νωρίς στην παρουσίασή σας. Δεδομένης της 15λεπτης παρουσίασης που ακούσαμε από την Επίτροπο νωρίτερα, αποδέχεστε ότι είναι σαφές πως κάτι τέτοιο απλώς δεν ισχύει; Ότι το είδος της υπερβολής σας υποβαθμίζει το θέμα στο πλαίσιο της σοβαρής συζήτησης που διεξάγουμε απόψε εδώ σχετικά με ένα πολύ τεχνικό, νομοθετικό και ρυθμιστικό ζήτημα και ότι, στην πραγματικότητα, δεν συμβάλλετε στην επίλυση του θέματος, αλλά, αντιθέτως, την παρεμποδίζετε;
<SPEAKER ID="475" NAME="John Bufton" AFFILIATION="EFD">
(ΕΝ) Κυρία Πρόεδρε, θα απαντήσω σε αυτό. Βεβαίως, εάν δούμε τι συμβαίνει με το κρέας που εισάγεται στη χώρα από τη Βραζιλία και χώρες σαν και αυτήν, όπου γνωρίζουμε ότι υπάρχουν προβλήματα με το κρέας, διαπιστώνουμε ότι δεν υπόκειται σε κανονισμούς. Είναι πολύ απλό. Το όλο ζήτημα είναι αυτό: είναι πολύ σαφές. Συνεπώς, γνωρίζω ότι η παρατήρησή σας είναι πολύ σημαντική, αλλά σας λέω και τώρα ότι έχουμε εισαγωγή κρέατος που δεν υπόκειται σε κανονισμούς από αυτές τις χώρες.
<P>
Πώς συνέβη και φτάσαμε σε αυτήν την κατάσταση τώρα στην Ευρωπαϊκή Ένωση; Έχουμε κρέας που εισάγεται στην ΕΕ - ακούσαμε απόψε σχετικά με το πώς αυτό το κρέας δεν επιθεωρείται στις εν λόγω εγκαταστάσεις, στα σφαγεία και ούτω καθεξής, και ανέφερα νωρίτερα το γεγονός ότι το Γραφείο Τροφίμων και Κτηνιατρικών Θεμάτων ανέφερε αυτά τα ζητήματα. Το ζήτημα είναι σαφές. Δεν διαφωνούμε σε αυτό.
<SPEAKER ID="476" NAME="Diane Dodds" AFFILIATION="NI">
(ΕΝ) Κυρία Πρόεδρε, ευχαριστώ την Επίτροπο για τη μακροσκελή και πλήρη δήλωσή της. Όπως πολλοί εδώ απόψε στο Σώμα, τα έχω και εγώ λίγο χαμένα από την αποδοχή εκ μέρους σας του γεγονότος ότι δεν μπορούμε να κάνουμε τίποτε σε σχέση με τις εισαγωγές κρέατος από χώρες του Τρίτου Κόσμου.
<P>
Λίγο νωρίτερα στη δήλωσή σας, είπατε ότι όπως οι τρίτες χώρες δεν μπορούν να επιβάλλουν πρότυπα στην ΕΕ, έτσι και η ΕΕ δεν μπορεί να επιβάλει πρότυπα σε άλλες χώρες. Τώρα, για πολλούς από τους κτηνοτρόφους μας αυτή η στάση θα φαινόταν άδικη, και θα έλεγα, με κάθε σεβασμό απόψε ότι, ναι, μπορούμε να επιβάλουμε πρότυπα μέχρι να βεβαιωθούμε. Και, μέχρι να λάβουμε εκθέσεις σχετικά με τα τρόφιμα και κτηνιατρικές εκθέσεις οι οποίες πιστοποιούν ότι υπάρχει συμμόρφωση με τους κανονισμούς τους οποίους εξετάσαμε, δεν θα πρέπει να εισάγουμε βοδινό κρέας από αυτές τις χώρες.
<P>
Πολλοί από τους κτηνοτρόφους μας υφίστανται το τεράστιο βάρος της παραγωγής και αισθάνονται την αδικία, και νομίζω ότι μπορείτε να ακούσετε απόψε στο Σώμα τον θυμό που πολλοί νιώθουν όσον αφορά το συγκεκριμένο θέμα.
<SPEAKER ID="477" NAME="Mairead McGuinness" AFFILIATION="PPE">
(ΕΝ) Κυρία Πρόεδρε, ως μία εκ των συντακτών αυτής της ερώτησης, θέλω να στηρίξω το κάλεσμα του Jim Nicholson, εκφράζοντας τη λύπη μου για το γεγονός ότι οι Σοσιαλιστές, ιδίως, που χύνουν τώρα κροκοδείλια δάκρυα για αυτό το θέμα για λόγους λαϊκισμού, αρνήθηκαν να στηρίξουν ένα ψήφισμα επ' αυτού του σημαντικού θέματος. Μερικές φορές αργά το βράδυ θυμώνουμε λίγο, αλλά ενίοτε είναι δικαιολογημένο.
<P>
Κυρία Επίτροπε, σας ευχαριστώ για την ιδιαίτερα μακροσκελή και αναλυτική παρουσίασή σας, την οποία εκτιμώ ιδιαίτερα, αλλά επιτρέψτε μου να πω ότι παραβλέψατε το ουσιώδες. Θα μιλήσω χωρίς περιστροφές. Υποχρεωθήκατε να δράσετε μόνο λόγω της πίεσης και της δράσης της Ένωσης Ιρλανδών Αγροτών, η οποία αναφέρθηκε στο έντυπο Irish Farmers' Journal, γεγονός που καταγράφτηκε από το Σώμα. " πολιτική πίεση σας έφερε στα λογικά σας.
<P>
Άκουσα όλες τις λεπτομέρειες της ομιλίας σας, κράτησα σημειώσεις και θα την διαβάσω ξανά. Ωστόσο, θα ήθελα πραγματικά να αποδεχτείτε ότι υποχρεωθήκατε να δράσετε. Θα ήθελα να επιστήσω την προσοχή σας στα δικά σας νούμερα: είναι αρκετά συγκλονιστικό ότι το 2007 υπήρχαν 10 000 αγροκτήματα επιλέξιμα για εξαγωγές, ενώ σήμερα έχουν εγκριθεί μόνο 1 700 για εξαγωγές. Αυτό σημαίνει ότι τα υπόλοιπα δεν θα πρέπει να εξάγουν καθόλου; Υπάρχουν σοβαρά ερωτήματα που εγείρονται, και δικαίως, στο Σώμα σχετικά με αυτές τις εισαγωγές.
<P>
Μου μένει ακόμη λίγος χρόνος, οπότε επιτρέψτε μου να συνεχίσω με δύο ακόμη σημεία. Δεν έχω εμπιστοσύνη στην παρούσα Επιτροπή ότι θα αντιμετωπίσει με επάρκεια και υπευθυνότητα αυτό το θέμα. Ωστόσο, προειδοποιώ το επόμενο Σώμα των Επιτρόπων -τον Πρόεδρο και τα μέλη- ότι εγώ και άλλοι θα συνεχίσουμε μέχρι τέλους, διότι πρέπει να πείσουμε τους παραγωγούς μας να πληρούν υψηλά πρότυπα. Οι παραγωγοί θα εξεγερθούν όταν έλθει η ώρα, εάν διαπιστώσουν ότι τα πρότυπα υποβαθμίζονται από εισαγωγές από τρίτες χώρες.
<P>
Μπορεί να μην συνειδητοποιείτε τον θυμό που υπάρχει στον κόσμο, αλλά επιτρέψτε μου να σας πω ότι ο θυμός είναι πραγματικός. Θα αντιμετωπίσουμε το ίδιο θέμα όσον αφορά τις εισαγωγές των δημητριακών, με αυστηρότερους κανονισμούς για τα παρασιτοκτόνα στην Ευρώπη, και θα το αντιμετωπίσουμε και όσον αφορά τους κανονισμούς για την καλή διαβίωση των ζώων, όταν θα απαγορεύσουμε την παραγωγή αβγών σε κλωβοστοιχίες σε μερικά χρόνια και τις εισαγωγές κονιορτοποιημένων αβγών από μικρές κλωβοστοιχίες.
<P>
Μείνετε ήσυχη, κυρία Επίτροπε, μπορεί να είναι αργά, αλλά είμαστε πολύ ξύπνιοι, και η επόμενη Επιτροπή καλό είναι να προσέχει.
<SPEAKER ID="478" NAME="Marc Tarabella" AFFILIATION="S&amp;D">
(FR) Κυρία Πρόεδρε, κυρία Επίτροπε, τι είναι αυτό που κάνει το ευρωπαϊκό βοδινό κρέας διαφορετικό από το εισαγόμενο; Δεν είναι απαραιτήτως η γεύση, ούτε απλώς η τιμή. Είναι, πάνω από όλα, τα πρότυπα για την υγεία που ισχύουν στην Ευρωπαϊκή Ένωση και τα οποία δεν ισχύουν απαραιτήτως στις τρίτες χώρες που εξάγουν το κρέας τους.
<P>
Για παράδειγμα, σε ό,τι αφορά την παραγωγή του βοδινού κρέατος από τη Βραζιλία, σε μια έκθεση που κατέθεσε στις Βρυξέλλες το 2007 η Ένωση Ιρλανδών Αγροτών ιδιαίτερη αναφορά έγινε στις ελλείψεις που σχετίζονται με τους κτηνίατρους και την υγεία. Έλεγχοι που διενεργήθηκαν από το βελγικό Επιστημονικό Ινστιτούτο Δημόσιας Υγείας έχουν επίσης αποκαλύψει ότι η βακτηριολογική ποιότητα του βοδινού κρέατος Αργεντινής δεν ήταν το ίδιο υψηλή με αυτήν του ντόπιου κρέατος, για παράδειγμα, όταν το συγκεκριμένο κρέας φθάνει στα πιάτα μας. Αυτό δεν είναι περίεργο, εάν σκεφτούμε ότι χρειάζονται περίπου δύο μήνες για να φθάσει το βοδινό κρέας της Αργεντινής στην Ευρώπη. Οι κύκλοι κατανάλωσης είναι πολύ συντομότεροι στο Βέλγιο, για παράδειγμα, δεδομένου ότι οι παραγωγή συνήθως καταναλώνεται εντός του μηνός σφαγής.
<P>
Αυτός είναι ο λόγος για τον οποίο τα πρότυπα υγείας που επιβάλλει η Ευρωπαϊκή Ένωση δεν πρέπει να τηρούνται μόνο από τις ευρωπαϊκές χώρες. Είναι εξίσου σημαντικό να τηρούν τα ίδια πρότυπα οι τρίτες χώρες που εξάγουν κρέας στην Ευρώπη. Εάν αυτό δεν συμβαίνει, αυτό σημαίνει ότι η Ευρωπαϊκή Επιτροπή, η οποία θεωρεί την απαγόρευση πρόωρη και αδικαιολόγητη, έχει αποτύχει στο πλαίσιο της ευθύνης της να υπερασπιστεί τα συμφέροντα των καταναλωτών και τιμωρεί τους ευρωπαίους παραγωγούς.
<P>
Τέλος, οι χώρες που έχουν απαγορεύσει την εισαγωγή βοδινού κρέατος από τη Βραζιλία, όπως οι "νωμένες Πολιτείες, η Χιλή και η Ιαπωνία, δείχνουν στην Ευρώπη ποιον δρόμο πρέπει να ακολουθήσει, δεδομένου ότι για εμάς η ποιότητα αποτελεί απαραίτητη απαίτηση. Επιτρέψτε μας, ως εκ τούτου, να δράσουμε αναλόγως προκειμένου να προστατεύσουμε τους παραγωγούς μας που είναι οι εγγυητές αυτής της ποιότητας.
<SPEAKER ID="479" NAME="Marian Harkin" AFFILIATION="ALDE">
(ΕΝ) Κυρία Πρόεδρε, η Επίτροπος είπε ότι δεν μπορούμε να επιβάλουμε τα ίδια πρότυπα, αλλά πρέπει να διασφαλίσουμε ότι θα έχουν ισοδύναμο αποτέλεσμα. Μίλησε για ιχνηλασιμότητα στην ΕΕ από το αγρόκτημα στο τραπέζι, αλλά μας είπε επίσης ότι στις τρίτες χώρες το πεδίο εφαρμογής της ιχνηλασιμότητας είναι πολύ πιο περιορισμένο. Εάν το πεδίο εφαρμογής είναι πολύ πιο περιορισμένο -και αυτά είναι τα λόγια της Επιτρόπου- τότε πώς μπορούν να έχουν ισοδύναμο αποτέλεσμα;
<P>
Αλλά το θέμα για εμένα είναι η έκθεση του ΓΤΚΘ για τις εισαγωγές βοδινού κρέατος από τη Βραζιλία. Το πρόβλημά μου είναι ότι η Επιτροπή και το ΓΤΚΘ επιμένουν να υποβαθμίζουν τις επιπτώσεις των πορισμάτων τους και ελαχιστοποιούν τυχόν αρνητικά στοιχεία. Ναι, εξουσιοδοτήθηκαν πρόσθετες απαιτήσεις, αλλά, όπως είπε η συνάδελφός μου κ. McGuinness, αυτό συνέβη μόνο μετά από επίμονη πίεση της Επιτροπής Γεωργίας και της Ένωσης Ιρλανδών Αγροτών.
<P>
Στο μεγαλύτερο μέρος της ζωής μου, ήμουν καθηγήτρια μαθηματικών και, εάν έδινα στους φοιτητές μου να λύσουν 12 προβλήματα -όπως οι 12 επισκέψεις που πραγματοποίησε η Επίτροπος σε εγκαταστάσεις στη Βραζιλία- και αυτοί έλυναν μόνο έξι από αυτά σωστά, δεν θα έβαζα την ένδειξη "ικανοποιητικό" στο χαρτί των εξετάσεών τους. Εάν οι τρεις λύσεις παρουσίαζαν μικρά προβλήματα και οι άλλες τρεις μεγάλα προβλήματα, δεν θα το θεωρούσα καλό αποτέλεσμα, ιδίως εάν είχα ξοδέψει χρόνια εργασίας μαζί τους για να βελτιώσουν τους βαθμούς τους.
<P>
Οι κτηνοτρόφοι της ΕΕ θέλουν δίκαιο εμπόριο και ελεύθερο εμπόριο, και οι καταναλωτές της ΕΕ αξίζουν το αίσθημα της βεβαιότητας. " Ευρωπαϊκή Επιτροπή και το ΓΤΚΘ έχουν ευθύνη να διασφαλίσουν και τα δύο. Είναι σίγουρο ότι δεν θα τους έβαζα βαθμό "Α" για την εργασία τους.
<SPEAKER ID="480" NAME="Richard Ashworth" AFFILIATION="ECR">
(ΕΝ) Κυρία Πρόεδρε, αισθάνθηκα ικανοποίηση που άκουσα ότι η Επίτροπος είναι αποφασισμένη να διατηρήσει τα πρότυπα για τα τρόφιμα στην ΕΕ, αλλά υπάρχουν δύο θέματα στα οποία θέλω να επιστήσω την προσοχή της.
<P>
Πρώτον, κυρία Επίτροπε, μιλήσατε για αφίσες στα αεροδρόμια. Πρέπει να σας πω ότι δεν έχω δει ποτέ οποιαδήποτε προειδοποίηση, ούτε οποιονδήποτε έλεγχο να διενεργείται στα αεροδρόμια της ΕΕ σχετικά με εισαγόμενα προϊόντα τροφίμων. Σας προτείνω να ελέγξετε το θέμα, διότι τα πράγματα δεν συμβαίνουν έτσι στον βαθμό που νομίζετε.
<P>
Δεύτερον, δεν έχω πεισθεί για το επιχείρημά σας σχετικά με το βοδινό κρέας της Βραζιλίας. Επισκέφθηκα ο ίδιος τη Βραζιλία, είδα τα πράγματα από πρώτο χέρι και στηρίζω τους προλαλήσαντες από αυτήν την άποψη.
<P>
Οι κτηνοτρόφοι στην ΕΕ συμμορφώνονται με τα υψηλότερα πρότυπα στον κόσμο, και πολύ σωστά. Ωστόσο, η συμμόρφωση με τα εν λόγω πρότυπα συνεπάγεται ένα επίπεδο κόστους το οποίο δεν μπορούμε να μετακυλίσουμε στους καταναλωτές μας. Είναι, ως εκ τούτου, πολύ άδικο να εκτίθενται οι ευρωπαίοι παραγωγοί και καταναλωτές σε ένα προϊόν το οποίο απλώς δεν συμμορφώνεται με τα ίδια πρότυπα με τα οποία πρέπει να συμμορφωνόμαστε εμείς.
<P>
" παρελθούσα πείρα μάς έχει διδάξει ότι δεν μπορούμε να αφήσουμε την επίλυση αυτού του προβλήματος στα εμπορικά συμφέροντα. Πρέπει να έχουμε μια ισχυρή πολιτική των τροφίμων της ΕΕ. Αυτό δεν είναι προστατευτισμός - είναι μια κοινή γεωργική πολιτική η οποία λειτουργεί όπως ακριβώς σχεδιάστηκε, προκειμένου, δηλαδή, να παρέχει μια ασφαλή ποσότητα και ποιότητα τροφίμων. Οι δύο παρατηρήσεις που έκανα αποδεικνύουν ότι η εν λόγω πολιτική απέχει πολύ από το να λειτουργεί όπως σχεδιάστηκε.
<SPEAKER ID="481" NAME="Albert Deß" AFFILIATION="PPE">
(DE) Κυρία Πρόεδρε, κυρία Επίτροπε, είμαι ευγνώμων στην κ. Herranz García για το ότι έγειρε αυτό το ζήτημα σήμερα στο Κοινοβούλιο. Πρόκειται για μια συζήτηση θεμελιώδους σημασίας για την πολιτική των τροφίμων. Δεν με ενδιαφέρει να φέρω σε δύσκολη θέση τη Βραζιλία ή άλλες χώρες. Το βασικό ερώτημα είναι το εξής: χρειαζόμαστε αυτούς τους αυστηρούς κανονισμούς για την ευρωπαϊκή αγροτική παραγωγή προς όφελος της ασφάλειας των καταναλωτών; Εάν η απάντηση είναι "ναι", τότε αυτό σημαίνει ότι αντιμετωπίζουμε την προστασία των καταναλωτών ως ένα συνεκτικό όλον. Εάν οι κανονισμοί είναι απαραίτητοι, τότε οι ίδιοι κανόνες πρέπει να ισχύουν για τις εισαγωγές και για τους δικούς μας κτηνοτρόφους. " Επιτροπή δεν πρέπει να επιτρέπει εισαγωγές από χώρες που δε συμμορφώνονται με αυτές τις απαιτήσεις. Οι εκτροφείς βοοειδών στην Ευρώπη δεν πρέπει να τιμωρούνται διότι λείπει ένα ενώτιο από μια αγελάδα στο κοπάδι τους, όταν επιτρέπονται οι εισαγωγές από κοπάδια βοοειδών που δεν έχουν ούτε ένα ενώτιο. Αυτό είναι απαράδεκτο. Εάν η ινχηλασιμότητα είναι τόσο σημαντική για την προστασία των καταναλωτών, τότε πρέπει να ισχύει και για τις εισαγωγές. Εάν δεν μπορούμε να εξασφαλίσουμε κάτι τέτοιο, τότε είναι άδικο να το ζητάμε και από τους κτηνοτρόφους μας.
<P>
Έχω την εντύπωση ότι τα άτομα στην Επιτροπή που είναι υπεύθυνα για τις εισαγωγές εφαρμόζουν δύο μέτρα και δύο σταθμά. Όπως έχει ήδη ειπωθεί, δεν με ενδιαφέρει να διαιρέσω την Ευρώπη. Θα ήθελα να δω να ισχύει ο θεμιτός ανταγωνισμός για τους κτηνοτρόφους μας στην Ευρώπη, ώστε να μπορούμε να διασφαλίζουμε τον επισιτιστικό εφοδιασμό ενός δισεκατομμυρίου ανθρώπων στο μέλλον. Μπορώ να σας διαβεβαιώσω για ένα πράγμα, κυρία Επίτροπε, και μπορείτε να το διαβιβάσετε στον διάδοχο σας, ότι δηλαδή το Κοινοβούλιο θα συνεχίσει να ασχολείται με αυτό το ευαίσθητο θέμα. Δεν θα παραιτηθούμε μέχρι να διαμορφωθούν ίσοι όροι ανταγωνισμού. Διαθέτουμε ισχυρά επιχειρήματα που μπορούμε να επαναφέρουμε εκ νέου προκειμένου να διασφαλίσουμε την επισιτιστική ασφάλεια στην Ευρώπη στο μέλλον.
<SPEAKER ID="482" NAME="Ricardo Cortés Lastra" AFFILIATION="S&amp;D">
(ES) Κυρία Πρόεδρε, κυρία Επίτροπε, συνάδελφοι βουλευτές, η Ευρωπαϊκή Επιτροπή πρέπει να συνεχίσει να παρακολουθεί τη συμμόρφωση με τα ευρωπαϊκά πρότυπα των εισαγωγών από τρίτα μέρη, δεδομένου ότι αυτού του είδους η παρακολούθηση είναι προς όφελος όλων μας. Ωφελεί τους αγρότες και τους κτηνοτρόφους μας, οι οποίοι έχουν εργασθεί σκληρά για να συμμορφώνονται με τα ευρωπαϊκά πρότυπα, ωφελεί τους καταναλωτές μας, οι οποίοι απαιτούν αυξανόμενες ποσότητες αγροτικών και κτηνοτροφικών προϊόντων υψηλής ποιότητας που συμμορφώνονται με τους κανόνες για την προστασία των φυτών, την καλή διαβίωση των ζώων και την ιχνηλασιμότητα, και ωφελεί τις τρίτες χώρες που επιθυμούν να εξάγουν τα προϊόντα τους στην Ευρωπαϊκή Ένωση.
<P>
Τέλος, θα ήθελα να υπενθυμίσω ότι αυτό το πρόβλημα δεν περιορίζεται σε έναν μόνο κλάδο ή σε μία μόνο χώρα. Το θέμα της ανταγωνιστικότητας της ευρωπαϊκής γεωργίας είναι περίπλοκο και απαιτεί εις βάθος συζήτηση.
<SPEAKER ID="483" NAME="Julie Girling" AFFILIATION="ECR">
(ΕΝ) Κυρία Πρόεδρε, η περιφέρειά μου της νοτιοδυτικής Αγγλίας είναι ευλογημένη με ένα ιδιαίτερο μείγμα κλίματος και τοπίου που παράγει καλά βοσκοτόπια και εξαιρετικό βοδινό κρέας. Οι βρετανοί κτηνοτρόφοι συγκαταλέγονται μεταξύ των αποτελεσματικότερων στον κόσμο και εργάζονται, μετά από πικρή πείρα, σύμφωνα με τα υψηλότερα πρότυπα καλής διαβίωσης των ζώων και ιχνηλασιμότητας. Όλοι αυτοί οι παράγοντες, σε συνδυασμό με τον αυξανόμενο παγκόσμιο πληθυσμό και τις αυξανόμενες προσπάθειες διασφάλισης της επισιτιστικής ασφάλειας, θα έπρεπε να συνεπάγονται ότι οι κτηνοτρόφοι είναι ευτυχείς.
<P>
Τίποτε δεν θα μπορούσε να είναι πιο μακριά από την αλήθεια. Αντιμετωπίζουν επιθέσεις σε πολλά μέτωπα. Αυτήν την εβδομάδα μόνο βλέπουμε ότι το Κοινοβούλιο θα φιλοξενεί την ομάδα συμφερόντων των χορτοφάγων, οι οποίοι ισχυρίζονται ότι οι κρεατοφάγοι και, συνεκδοχικά, οι κτηνοτρόφοι εγκληματούν κατά του κλίματος. Εντούτοις, βλέπουν ότι η Ευρώπη αποτυγχάνει να είναι αυστηρή όταν αντιμετωπίζει χώρες όπου καταστρέφονται τροπικά δάση για την εκτροφή βοοειδών. Πώς μπορεί ο καταναλωτής να βρει κάποιο ίχνος λογικής;
<P>
Οι κτηνοτρόφοι που παράγουν βοδινό κρέας δεν ζητούν ειδικά προνόμια - απλώς δίκαιους όρους ανταγωνισμού. Είναι απολύτως ζωτικής σημασίας να τους στηρίξουμε, όχι μέσω προστατευτισμού, αλλά φροντίζοντας όλες οι εξαγωγές προς την ΕΕ να αντιστοιχούν στα δικά τους υψηλά πρότυπα. Σας παροτρύνω, κυρία Επίτροπε, να οξύνετε τη δράση σας, να σκληρύνετε τη στάση σας, να διαβάσετε εκ νέου την έκθεση του ΓΤΚΘ και να φέρετε αποτελέσματα.
<SPEAKER ID="484" NAME="Giovanni La Via" AFFILIATION="PPE">
(IT) Κυρία Πρόεδρε, κυρία Επίτροπε, κυρίες και κύριοι, πιστεύω ότι το θέμα που συζητούμε απόψε αποτελεί μικρό μόνο μέρος ενός πολύ μεγαλύτερου προβλήματος. Το θέμα της ίσης μεταχείρισης όσον αφορά τις εισαγωγές, αφενός, και τους όρους που επιβάλλονται στους παραγωγούς μας, αφετέρου, δεν αφορά μόνο το κρέας και τα προϊόντα κρέατος, αλλά επηρεάζει και πολλούς άλλους κλάδους παραγωγής.
<P>
Όπως γνωρίζετε πολύ καλά, η Ευρώπη είναι καθαρός εισαγωγέας κρέατος. Στην ήπειρο μας, την Ευρώπη, παράγουμε μόνον το 60% των απαιτήσεών μας. Αυτό σημαίνει ότι είμαστε υποχρεωμένοι να εισάγουμε. Εντούτοις, επιθυμούμε να διασφαλίζουμε τους πόρους κατανάλωσης και την υγεία των καταναλωτών μας. Ελπίζουμε ότι αυτή είναι η τελευταία φορά που ακούμε αυτό που ακούσαμε σήμερα, με άλλα λόγια ότι δεν είναι δυνατόν να επιβάλουμε παρόμοιους όρους στις εισαγωγές, διότι αυτή δεν είναι, οπωσδήποτε, η κατεύθυνση προς την οποία πρέπει να κινηθούμε.
<P>
Αν και διαθέτουμε όρους ιχνηλασιμότητας των προϊόντων που βοηθούν στη βελτίωση των προτύπων στο εσωτερικό της ΕΕ για τους καταναλωτές μας, πιστεύω ότι είναι σημαντικό να διατηρήσουμε αυτά τα πρότυπα τόσο για τους δικούς μας παραγωγούς όσο και για τις εισαγωγές που έρχονται από τρίτες χώρες.
<SPEAKER ID="485" NAME="Esther de Lange" AFFILIATION="PPE">
(NL) Κυρία Επίτροπε, ως η τελευταία ομιλήτρια στον επίσημο κατάλογο ομιλητών, θα προσπαθήσω να συνοψίσω αυτήν τη συζήτηση. Πιστεύω ότι ένας τρόπος που μπορώ να το κάνω αυτό είναι χρησιμοποιώντας την ολλανδική παροιμία: "Όλοι οι καλόγεροι του ίδιου τάγματος πρέπει να φορούν το ίδιο ράσο". Τη συγνώμη μου σε όποιον πρέπει να ερμηνεύσει την παροιμία αυτήν την περασμένη ώρα αλλά, αν και στις Κάτω Χώρες δεν έχουν απομείνει σχεδόν καθόλου καλόγεροι σήμερα, συνεχίζουμε να χρησιμοποιούμε την παροιμία όταν θέλουμε να πούμε ότι πρέπει κανείς να εφαρμόζει τα ίδια μέτρα και σταθμά σε ισοδύναμες καταστάσεις. Συνεπώς, τυχόν απαιτήσεις που επιβάλλετε στους παραγωγούς της ΕΕ θα πρέπει να ισχύουν και για τους παραγωγούς των τρίτων χωρών που επιθυμούν να εισέλθουν στην αγορά μας. Διαφορετικά, αφαιρείτε κάθε δυνατότητα από τους κτηνοτρόφους μας να ανταγωνιστούν.
<P>
Αυτό ισχύει για την αναγνώριση και την καταγραφή των βοοειδών και για τα μέτρα πρόληψης των ασθενειών των ζώων στη Βραζιλία. Ωστόσο, θα πρέπει να ισχύει εξίσου και για τα χλωριωμένα κοτόπουλα που εισάγονται από τις "νωμένες Πολιτείες, καθώς και για τις αυξητικές ορμόνες των βοοειδών που περιέχονται στο γάλα. Επίσης για τα κλωνοποιημένα ζώα, και ούτω καθεξής, Επίτροπε. Ακούγοντας τους συναδέλφους βουλευτές, σχηματίζω την εντύπωση ότι είναι βάσει αυτού ακριβώς του θέματος που το Κοινοβούλιο θα κρίνει τη νέα Επιτροπή - εάν, δηλαδή, η Επιτροπή εφαρμόζει τα ίδια μέτρα και σταθμά σε ισοδύναμες καταστάσεις. Και δεν πρόκειται να την κρίνει, όπως το κάνουμε τώρα, για τα επόμενα πέντε χρόνια, αλλά πολύ πριν από την έναρξη της θητείας της νέας Επιτροπής.
<P>
Κυρία Επίτροπε, μιλήσατε επίσης για τον αφθώδη πυρετό. Συμφωνώ μαζί σας ότι έχουμε πράγματι κάνει κάποια βήματα προόδου. Για παράδειγμα, έχει δοθεί μεγαλύτερη σημασία στον εμβολιασμό στο πλαίσιο της καταπολέμησης της ασθένειας. Δόξα τω Θεώ, διότι, μόνο στη χώρα μου, έπρεπε να θανατωθούν 285 ζώα, ως αποτέλεσμα 26 περιπτώσεων αφθώδους πυρετού. Ωστόσο, κυρία Επίτροπε, η επόμενη Επιτροπή θα κριθεί επίσης από το εάν θα μπορέσουμε να προωθήσουμε στην αγορά προϊόντα που προέρχονται από εμβολιασμένα ζώα εντός της Ευρωπαϊκής Ένωσης.
<SPEAKER ID="486" NAME="Peter Jahr" AFFILIATION="PPE">
(DE) Κυρία Πρόεδρε, κυρίες και κύριοι, οι εμπειρογνώμονες για τη γεωργία του Κοινοβουλίου έχουν υποβάλει ένα αρκετά απλό αίτημα. Ζητούν να εφαρμοστούν για την παραγωγή στο εσωτερικό της ΕΕ οι ίδιοι όροι που ισχύουν και για τις εισαγωγές.
<P>
Άκουγα με ενδιαφέρον ενόσω η κ. Βασιλείου μας εξηγούσε για περισσότερο από δέκα λεπτά ότι ουσιαστικά κάτι τέτοιο δεν είναι εφικτό. Θα μπορούσε να είχε απαντήσει πιο περιεκτικά. Θα μπορούσε απλά να είχε πει: "Ναι, το Κοινοβούλιο έχει δίκιο, θα το εφαρμόσω και θα το λάβω υπόψη στο μέλλον". Αυτό που η Ομάδα μου και τώρα το Κοινοβούλιο ζητούν δεν έχει καμία σχέση με τους περιορισμούς του εμπορίου. Αντιθέτως, αποτελεί μια κρίσιμης σημασίας απαίτηση για δίκαιο παγκόσμιο εμπόριο και για την αμοιβαία ανταλλαγή προϊόντων. Θέλουμε δικαίους κανόνες στην οικονομία της αγοράς στο εσωτερικό της ΕΕ και στο εξωτερικό, τίποτε περισσότερο, τίποτε λιγότερο. Αυτό είναι κάτι που το ζητούμε τώρα και θα το ζητούμε και στο μέλλον από την Επιτροπή. Μπορείτε να είστε σίγουρη γι' αυτό.
<SPEAKER ID="487" NAME="Graham Watson" AFFILIATION="ALDE">
(ΕΝ) Κυρία Πρόεδρε, η προηγούμενη συζήτηση αφορούσε την πείνα. Αυτές οι δύο συζητήσεις έχουν σχέση μεταξύ τους. " Επίτροπος έχει δίκιο να κάνει ό,τι μπορεί για να διασφαλίσει την προστασία των καταναλωτών στην Ευρώπη, και οι συνάδελφοι στο Σώμα έχουν δικαίωμα να της ζητούν λογοδοσία και να ζητούν τη διατήρηση των υψηλότερων προτύπων.
<P>
Αλλά το βοδινό κρέας είναι εμπορεύσιμο προϊόν. Παράγεται όσο πιο φθηνά μπορούν να το παράγουν οι χώρες παραγωγής. Είναι τραγικό ότι για την παραγωγή ενός κιλού βοδινού κρέατος χρειάζεται εκατό φορές περισσότερο νερό από ό,τι για την παραγωγή ενός κιλού σόγιας.
<P>
Εάν μάς ενδιαφέρει η προστασία των καταναλωτών σε παγκόσμια κλίμακα, θα κάνουμε δύο πράγματα. Πρώτον, θα βοηθήσουμε περισσότερο τις τρίτες χώρες να αναπτύξουν τα συστήματα ιχνηλασιμότητας που χρειάζονται και, δεύτερον, θα ακολουθήσουμε τη συμβουλή του συναδέλφου μου Chris Davies κατά την τελευταία συζήτηση, δηλαδή θα ενθαρρύνουμε όλους τους πολίτες μας να σταματήσουν να τρώνε κρέας.
<SPEAKER ID="488" NAME="Elisabeth Köstinger" AFFILIATION="PPE">
(DE) Κυρία Πρόεδρε, οι πολίτες μας έχουν υψηλές προσδοκίες σε ό,τι αφορά την ασφάλεια και την ποιότητα των τροφίμων τους. Αυτό αφορά όχι μόνο την υγεία των ζώων και την ασφάλεια των τροφίμων, αλλά και τα περιβαλλοντικά πρότυπα, την παραγωγή και την καλή διαβίωση των ζώων. " ιχνηλασιμότητα και η συνεπακόλουθη διαφάνεια όσον αφορά τα τρόφιμα από τον παραγωγό μέχρι τον καταναλωτή είναι εγγυημένη μόνο στην Ευρώπη. Είναι απολύτως προς το συμφέρον μας να διασφαλίσουμε την προστασία των καταναλωτών μας, την ανταγωνιστικότητα των ευρωπαϊκών αγροτικών προϊόντων και, ως εκ τούτου, την ανταγωνιστικότητα της υγείας της αγροτικής βιομηχανίας. Για αυτόν τον λόγο, νιώθω ότι είναι ουσιαστικής σημασίας και αποτελεί μία από τις ευθύνες μας ως βουλευτών του Ευρωπαϊκού Κοινοβουλίου να επισπεύσουμε αυτήν τη συζήτηση και να διασφαλίσουμε τη διαμόρφωση του σχετικού πολιτικού πλαισίου.
<SPEAKER ID="489" NAME="Rareş-Lucian Niculescu" AFFILIATION="PPE">
(RO) Κυρία Πρόεδρε, κυρία Επίτροπε, όπως γνωρίζετε πολύ καλά, η Ρουμανία δεν δικαιούται να πουλά χοίρους και χοιρινά προϊόντα στην ευρωπαϊκή αγορά, ενώ, ως αντάλλαγμα, μας έχει δοθεί το δικαίωμα, από τον επόμενο χρόνο, να εισάγουμε χοίρους από άλλα κράτη μέλη και, κατόπιν, να εξάγουμε το κρέας τους σε επεξεργασμένη μορφή.
<P>
Επιπλέον, πρέπει επίσης να εφαρμόσουμε, μέσα σε μέγιστο χρονικό διάστημα ενός έτους, σαφείς, αυστηρούς και δαπανηρούς κανόνες σφαγής. Είμαι πεπεισμένος ότι οι εκτροφείς χοίρων της Ρουμανίας θα ήταν εξαιρετικά ευτυχείς, εάν αυτοί οι κανόνες αντικαθίσταντο από ένα σύστημα επιφανειακών και επιλεκτικών ελέγχων ή από μερικές αφίσες στα αεροδρόμια. Προφανώς αστειεύομαι, αλλά οι κανόνες, εάν γίνονται για να εφαρμόζονται, πρέπει να είναι οι ίδιοι και υποχρεωτικοί για όλους.
<SPEAKER ID="490" NAME="Michel Dantin" AFFILIATION="PPE">
(FR) Κυρία Πρόεδρε, κυρία Επίτροπε, σας ευχαριστώ για τη δήλωσή σας, η οποία πιστεύω ότι αντικατοπτρίζει την αξιοσημείωτη εργασία που κάνατε στη διάρκεια της εντολής σας. " Ευρώπη έχει επιλέξει ένα διατροφικό μοντέλο για να προστατεύσει τον πληθυσμό της. Οι συμπολίτες μας είναι έτοιμοι να πληρώνουν 100 ευρώ κατά κεφαλήν τον χρόνο, εάν τους εγγυόμαστε την ποιότητα των τροφίμων τους.
<P>
Πριν από κάποιες ημέρες στην επιτροπή, μάθαμε για την έκθεση του Γραφείου Τροφίμων και Κτηνιατρικών Θεμάτων. Πρέπει να σας πω ότι, ως νέος βουλευτής, ανησύχησα ιδιαίτερα βλέποντας την ενόχληση του προσωπικού σας, τα μέλη του οποίου προφανώς δεν μπορούσαν να απαντήσουν ή δεν ήθελαν να απαντήσουν στα ερωτήματά μας.
<P>
Κυρία Επίτροπε, πρέπει να ντρεπόμαστε που έχουμε αυστηρούς κανόνες για την προστασία των καταναλωτών μας; Πρέπει να ντρεπόμαστε που επιβάλλουμε αυτούς τους κανόνες σε όσους θέλουν να τρέφουν τους καταναλωτές μας; Νιώθουμε ντροπή όταν, προκειμένου να πουλήσουν αεροσκάφη ή αυτοκίνητα, οι ίδιες αυτές χώρες μάς υποχρεώνουν να κατασκευάσουμε το τάδε ή το δείνα είδος εργοστασίου, ή μας επιβάλλουν τον τάδε ή τον δείνα όρο;
<P>
Οι όροι πρόσβασης στην αγορά που έχουμε διαμορφώσει είναι σημαντικοί όροι, διότι επηρεάζουν τα τρόφιμα και επηρεάζουν την υγεία των πολιτών μας. Δεν υπάρχει κανένας λόγος να ντρεπόμαστε.
<SPEAKER ID="491" NAME="Czesław Adam Siekierski" AFFILIATION="PPE">
(PL) Κυρία Πρόεδρε, θέλουμε να εξάγουμε, αλλά πρέπει επίσης να εισάγουμε. Το εμπόριο επιταχύνει την ανάπτυξη, παρέχει οφέλη στα μέλη που συμμετέχουν στην ανταλλαγή, αλλά εδώ επιβάλλονται ορισμένες απαραίτητες απαιτήσεις, οι οποίες σχετίζονται με την ποιότητα και τη συμμόρφωση με τα κατάλληλα πρότυπα - αυτό είναι προφανές, και είμαι σίγουρος ότι συμφωνούμε. " Ευρώπη διαθέτει μια ποικιλία μορφών επιθεώρησης και ελέγχου, προκειμένου να προστατεύει την αγορά της από μια συρροή τροφίμων που δεν ανταποκρίνονται στα ευρωπαϊκά πρότυπα, ή τα οποία θα αποτελούσαν απειλή για την ασφάλεια της υγείας μας. Από όσα είπε η Επίτροπος, δεν μπορούμε να αναμένουμε τις ίδιες διαδικασίες ελέγχου με αυτές που επιβάλλονται στους δικούς μας παραγωγούς - το έχω καταλάβει σωστά; Τι σημαίνει, όπως δηλώσατε με σαφήνεια, ότι μόνο το αποτέλεσμα αυτών των μέτρων θα πρέπει να είναι το ίδιο; Εν είδει σύγκρισης, θα ήθελα να ρωτήσω εάν, για παράδειγμα, η Ρωσία ή κάποια άλλη χώρα μπορεί να επιβάλλει απαιτήσεις σχετικά με την εισαγωγή προϊόντων από την ΕΕ τις οποίες εμείς δεν μπορούμε να επιβάλουμε, για παράδειγμα, στο κρέας που εισάγουμε από τη Βραζιλία. Σε αυτήν την περίπτωση, είναι μόνο τα αποτελέσματα σημαντικά, όπως και στην περίπτωση των εισαγωγών από τη Βραζιλία;
<SPEAKER ID="492" NAME="Ανδρούλλα Βασιλείου" LANGUAGE="EN">
Κυρία Πρόεδρε, θα ήθελα να υπενθυμίσω στα αξιότιμα μέλη του Κοινοβουλίου ότι αυτό που είπα δεν ήταν ότι δεν μπορούμε να επιβάλουμε κανόνες στις τρίτες χώρες. Λυπούμαι εάν, ακόμη και μετά από παρουσίαση 10 έως 15 λεπτών, δεν κατόρθωσα να διευκρινίσω τους κανόνες που επιβάλλουμε όταν εισάγουμε προϊόντα από τρίτες χώρες.
<P>
Πρέπει να σας θυμίσω ότι, όπως είμαστε εισαγωγείς κρέατος από τρίτες χώρες -και σήμερα εισάγουμε από τη Βραζιλία μόνο το 5% των απαιτήσεών μας σε βοδινό κρέας στην Ευρωπαϊκή Ένωση- είμαστε επίσης και μεγάλοι εξαγωγείς προς τρίτες χώρες: προς τη Ρωσία και αλλού. Σήμερα, οι εξαγωγές μας προς τη Ρωσία ανέρχονται σε 1 δισεκατομμύριο ευρώ τον χρόνο - κυρίως από την Ιρλανδία. Προσπαθούμε να πείσουμε τη Ρωσία ότι δεν μπορούμε να αποδεχτούμε τους ίδιους κανόνες που εφαρμόζονται στη Ρωσία. Υπάρχουν κανόνες διεθνούς εμπορίου, και εμείς εφαρμόζουμε ισοδύναμους, αλλά όχι ταυτόσημους, κανόνες, υπό την προϋπόθεση ότι θα πειστούμε ότι είναι αρκετά αυστηροί ώστε να προστατεύουν τους καταναλωτές μας.
<P>
Αυτό κάνουμε. Ο λόγος για τον οποίο εφαρμόσαμε τους κανόνες ασφαλείας στην περίπτωση της Βραζιλίας είναι ακριβώς διότι οι αποστολές του ΓΤΚΘ μας έχουν δείξει ότι κάτι δεν πάει καλά. Εφαρμόσαμε πολύ αυστηρούς κανόνες. Σας έδωσα τα νούμερα.
<P>
Όσον αφορά την τελευταία αποστολή στη Βραζιλία, υπήρξαν πράγματι προβλήματα, αλλά σας προκαλώ να κοιτάξετε όλες τις εκθέσεις των αποστολών του ΓΤΚΘ σε οποιοδήποτε από τα κράτη μέλη και να κάνετε τη σύγκριση. Θα διαπιστώσετε επίσης πολύ σοβαρές ανεπάρκειες στα κράτη μέλη, τις οποίες ζητούμε από τα κράτη μέλη και τις αρμόδιες αρχές τους να διορθώσουν. Αυτό είναι που ζητήσαμε να κάνει και η Βραζιλία.
<P>
Στη Βραζιλία εντοπίστηκαν προβλήματα. Σε κάποια περίπτωση, όπου τρεις κτηνοτροφικές επιχειρήσεις παρουσίαζαν σημαντικές ανεπάρκειες, οι βραζιλιάνικες αρχές προέβησαν σε διορθωτικές ενέργειες ούτως ώστε να αφαιρεθούν όλες οι σχετικές επιχειρήσεις από τον κατάλογο των εγκεκριμένων για εξαγωγές επιχειρήσεων και να εκπαιδευτούν εκ νέου οι ελεγκτές που είναι υπεύθυνοι για τον έλεγχο αυτών.
<P>
Προβλήματα επίσης εντοπίστηκαν και σε τρεις άλλες κτηνοτροφικές επιχειρήσεις, κυρίως σε ό,τι αφορά καθυστερήσεις στην κοινοποίηση μετακινήσεων των ζώων ή τη συνοχή των δεδομένων στη βάση δεδομένων. Αυτά τα προβλήματα θεωρήθηκαν ως ελάσσονα από την ομάδα του ΓΤΚΘ. Παρά ταύτα, οι βραζιλιάνικες αρχές ανέλαβαν να επανεξετάσουν τη βάση δεδομένων, ώστε να αποφευχθούν τα εσφαλμένα δεδομένα.
<P>
Οι αποστολές του ΓΤΚΘ το έχουν υπόψη τους όταν μεταβαίνουν στη Βραζιλία. Γνωρίζουν ότι θα διαπιστώσουν ανεπάρκειες. " υποχρέωσή μας είναι να διορθώσουμε τις ανεπάρκειες που διαπιστώνουμε -είτε πρόκειται για κράτη μέλη, είτε για τρίτες χώρες- διότι έχουμε ευθύνη έναντι των καταναλωτών μας. Θέλω να σας διαβεβαιώσω ότι θα συνεχίσουμε να στέλνουμε αποστολές στη Βραζιλία και σε άλλες τρίτες χώρες για να διασφαλίσουμε ότι όταν ανακαλύπτονται ανεπάρκειες θα διορθώνονται. Πρέπει επίσης να σας διαβεβαιώσω ότι παίζουμε ένα πολύ δίκαιο παιχνίδι για τους κτηνοτρόφους και τους παραγωγούς μας έναντι των τρίτων χωρών.
<P>
Έγινε μια παρατήρηση για τη Ρουμανία, η οποία όπως και η Βουλγαρία και -στο παρελθόν- πολλά άλλα κράτη μέλη, αντιμετώπισαν πρόβλημα με την κλασική πανώλη των χοίρων. Έχουμε ακούσει πολλά για τη Ρουμανία και τη Βουλγαρία. Πρέπει να σας καλέσω να ρωτήσετε τις αντίστοιχες κυβερνήσεις σας σχετικά με το τι βοήθεια έχουμε προσφέρει προκειμένου να απαλλαγούμε από αυτό το πρόβλημα. Είμαι σίγουρη ότι η Ρουμανία θα έχει τη δυνατότητα να εξάγει κρέας στο πολύ κοντινό μέλλον, ακριβώς λόγω της βοήθειας που παρείχαμε σε αυτήν και στη Βουλγαρία για να απαλλαγεί από την κλασική πανώλη των χοίρων.
<P>
Ολοκληρώνοντας, θα ήθελα να σας διαβεβαιώσω ότι η πρώτη ευθύνη μας είναι έναντι των ευρωπαίων καταναλωτών και ότι επιθυμούμε μια δίκαιη συμφωνία για όλους. Μπορείτε επίσης να είστε βέβαιοι ότι οι αποστολές του ΓΤΚΘ σε τρίτες χώρες θα είναι πολύ αυστηρές. Θα είμαστε σε επαγρύπνηση και εάν κάτι δεν πάει καλά θα προσπαθήσουμε να το διορθώσουμε. Θα παραμείνουμε σε επαγρύπνηση και θα είμαστε αυστηροί. Το εάν στον κατάλογο θα συμπεριληφθούν και άλλα αγροκτήματα ή όχι εξαρτάται ολοκληρωτικά από τις βραζιλιάνικες αρχές και από το εάν είναι έτοιμες να δαπανήσουν τα χρήματα που πρέπει, προκειμένου τα αγροκτήματα τους να εγκριθούν σύμφωνα με τα πρότυπά μας και, ως εκ τούτου, να έχουν τη δυνατότητα εξαγωγών. Εάν δεν το πράξουν, τότε δεν θα εγκριθούν.
<SPEAKER ID="493" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149)
<SPEAKER ID="976" NAME="Béla Glattfelder  " LANGUAGE="HU">
Οι κανονισμοί επισιτιστικής ασφάλειας της Ευρωπαϊκής Ένωσης είναι οι πλέον αυστηροί και του πλέον υψηλού επιπέδου στον κόσμο. Ωστόσο, η συμμόρφωση με αυτούς τους κανονισμούς συνεπάγεται σημαντικά πρόσθετα κόστη για τους αγρότες της Ευρώπης. Τα ευρωπαϊκά προϊόντα δεν μπορούν να τίθενται σε μειονεκτική θέση σε σχέση με προϊόντα που προέρχονται από τρίτες χώρες, απλώς και μόνο διότι τα τελευταία έχουν παραχθεί σύμφωνα με κανονισμούς του κλάδου των τροφίμων χαμηλότερου επιπέδου. " υγεία των ευρωπαίων καταναλωτών δεν πρέπει να τίθεται σε κίνδυνο από μη ασφαλή προϊόντα ακατάλληλης ποιότητας. Τα προϊόντα κρέατος μπορεί να ενέχουν ένα ιδιαίτερα ευρύ φάσμα κινδύνων για την υγεία, εάν δεν παράγονται στις κατάλληλες συνθήκες. Γι' αυτόν τον λόγο, η Ευρωπαϊκή Επιτροπή και τα κράτη μέλη πρέπει να διασφαλίσουν ότι ισχύουν ταυτόσημοι όροι για τα προϊόντα κρέατος που παράγονται εντός της ΕΕ, καθώς και για όσα προέρχονται από τρίτες χώρες.
<SPEAKER ID="975" NAME="Wojciech Michał Olejniczak  " LANGUAGE="PL">
Κυρίες και κύριοι, πρόσφατα, η Ευρωπαϊκή Επιτροπή διαπίστωσε σημαντική άνοδο των εισαγωγών βοδινού κρέατος από τρίτες χώρες, ιδίως από την Αργεντινή, τη Βραζιλία και την Ουρουγουάη. Για την εισαγωγή οποιουδήποτε προϊόντος στην ΕΕ, συμπεριλαμβανομένου του βοδινού κρέατος, πρέπει να υπάρχει συμμόρφωση με υψηλά κοινοτικά πρότυπα, πρότυπα τα οποία έγιναν πρόσφατα πιο αυστηρά από την Ευρωπαϊκή Επιτροπή. Πολύ συχνά, ωστόσο, προϊόντα με προέλευση από τρίτες χώρες δεν ανταποκρίνονται στα εν λόγω πρότυπα ασφάλειας των τροφίμων. Παρά ταύτα, η σημαντικά χαμηλότερη τιμή τους τα καθιστά ανταγωνιστικά στις αγορές. Αυτός είναι ο λόγος για τον οποίον ένα βασικό ζήτημα επί του παρόντος είναι η παροχή στήριξης προς τους αγρότες μας και η προώθηση των ευρωπαϊκών προϊόντων που ανταποκρίνονται στα υψηλά πρότυπα και είναι υγιή και ασφαλή. Το θέμα που συζητούμε έχει και μια άλλη πτυχή. Θα πρέπει να εξαγάγουμε κάποια συμπεράσματα από την κρίσιμη κατάσταση στην αγορά γαλακτοκομικών προϊόντων. Ίσως σήμερα, όταν σε πολλά κράτη μέλη της ΕΕ δεν μπορούμε να αντιμετωπίσουμε την υπερπαραγωγή γάλακτος, θα άξιζε να σκεφτούμε τον τρόπο με τον οποίο μπορούμε να αναδιοργανώσουμε την παραγωγή του βοδινού κρέατος. Σας ευχαριστώ για την προσοχή σας.

<CHAPTER ID="018">
Αλλαγή του κλίματος (συνέχεια της συζήτησης) 
<SPEAKER ID="072" NAME="Πρόεδρος">
" ημερήσια διάταξη προβλέπει τη συζήτηση για την αλλαγή του κλίματος.
<SPEAKER ID="073" NAME="Johannes Blokland" LANGUAGE="NL">
Κύριε Πρόεδρε, θα προσπαθήσω ξανά. Καταρχάς, θέλω να συγχαρώ θερμά τον Επίτροπο Δήμα και τον Προεδρεύοντα του Συμβουλίου, κ. Gabriel, για τις προτάσεις τους και για τις εμπνευσμένες ομιλίες τους. Κυρίως χάρη στην εκστρατεία του Al Gore και την έκθεση του σερ Nicholas Stern, η αλλαγή του κλίματος βρέθηκε τους τελευταίους μήνες στο επίκεντρο του ενδιαφέροντος. Αυτό σημαίνει ότι η περίοδος που διανύουμε είναι κατάλληλη για να σημειώσουμε ουσιαστική πρόοδο. " Ευρώπη πρέπει όντως να αναλάβει ηγετικό ρόλο στη συζήτηση για το κλίμα και τα μέτρα που πρέπει να ληφθούν. Αυτό που έχει τώρα σημασία είναι να εφαρμοστούν οι πρόσφατες προτάσεις της Επιτροπής όχι μόνο από την Επιτροπή Περιβάλλοντος, Δημόσιας Υγείας και Ασφάλειας των Τροφίμων, αλλά και από τους αρχηγούς κυβερνήσεων των κρατών μελών. Το πρόβλημα του κλίματος είναι τόσο εκτεταμένο ώστε θα χρειαστεί να παραμείνει στο επίκεντρο του ενδιαφέροντός μας για πολλές ακόμη δεκαετίες.
<P>
Δεδομένου ότι η αλλαγή του κλίματος, και ως εκ τούτου η υπερθέρμανση του πλανήτη, δεν μπορούν να επιβραδυνθούν εύκολα, μόνο η λήψη αυστηρών μέτρων θα επιφέρει ουσιαστικά αποτελέσματα. Ένα αναγκαίο μέτρο θα είναι η στροφή προς καύσιμα τα οποία δεν εκλύουν ανθρακούχες ενώσεις ή έχουν χαμηλή περιεκτικότητα σε άνθρακα. Ειδικότερα, αυτό σημαίνει ότι πρέπει να εγκαταλείψουμε τα ορυκτά καύσιμα. Το Ευρωπαϊκό Κοινοβούλιο έχει ήδη επισημάνει ότι, έως το 2020, η Ευρώπη πρέπει να έχει επιτύχει τη μείωση κατά 30% των εκπομπών CO2. " Επιτροπή, ωστόσο, έχει προτείνει μείωση σε ποσοστό 20% προκειμένου να υπάρξουν περιθώρια διαπραγματεύσεων στην προσπάθεια επίτευξης διεθνούς συμφωνίας, η οποία θα οδηγήσει εν τέλει σε 30% μείωση των εκπομπών στην Ευρώπη. Καλώ τον Επίτροπο Δήμα να μας εξηγήσει γιατί θεωρεί ότι αυτή η τακτική θα αποφέρει αποτελέσματα.
<P>
Κύριε Πρόεδρε, σας παρακαλώ να μου δώσετε λίγο περισσότερο χρόνο, καθόσον δεν μπόρεσα να ακολουθήσω τον φυσικό ρυθμό ομιλίας μου.
<SPEAKER ID="074" NAME="Luca Romagnoli">
εξ ονόματος της Ομάδας ITS. - (IT) Κύριε Πρόεδρε, κυρίες και κύριοι, το ζήτημα της καταπολέμησης των κλιματικών αλλαγών αποτελεί κοινή επιθυμία αυτού του Σώματος και ασφαλώς της κοινής γνώμης. Επιτρέψτε μου, καταρχάς, ένα σχόλιο για να υπογραμμίσω την εντιμότητα που οφείλουμε να επιδείξουμε έναντι των λιγότερο ενημερωμένων για το ζήτημα πολιτών: ήτοι ότι, όταν μιλάμε για καταπολέμηση των κλιματικών αλλαγών, είναι σκόπιμο να επισημαίνουμε ότι αναφερόμαστε μόνο στην επιρροή του ανθρώπου και των δραστηριοτήτων του στο περιβάλλον, η οποία, όπως έχει αποδεχθεί επιστημονικά, είναι κατά πολύ μικρότερη σε σχέση με άλλους γεωφυσικούς και αστρονομικούς παράγοντες.
<P>
Ασφαλώς και είναι χρήσιμη μια ενεργειακή πολιτική που θα σέβεται όσο το δυνατόν περισσότερο το περιβάλλον, αλλά και θα εξασφαλίζει παράλληλα τον αναγκαίο ενεργειακό εφοδιασμό για την ανάπτυξή μας, κάτι που στην Ευρώπη, παρά τον μέγιστο βαθμό πολιτικής ανεξαρτησίας σε σχέση με τις μη ευρωπαϊκές χώρες, αποτελεί μέχρι στιγμής μακρινή προοπτική. Συμφωνώ, βεβαίως, με τους στόχους της μείωσης των εκπομπών, καθώς και με τις προσπάθειες για την ανάπτυξη ανανεώσιμων πηγών ενέργειας. Όλα αυτά είναι βεβαίως ορθά, όπως καλή φαίνεται και η ιδέα της ενθάρρυνσης για τη χρησιμοποίηση λιγότερο ρυπογόνων οχημάτων. Μήπως, όμως, καταλήξουμε όπως στην Ιταλία, όπου ο δημοσιονομικός νόμος για το 2007 ευνοεί όσους μπορούν να αγοράσουν νέα αυτοκίνητα και καταδικάζει ουσιαστικά στην ακινησία και σε δυσβάστακτα έξοδα τους λιγότερο εύπορους που δεν μπορούν να αλλάξουν αυτοκίνητο;
<P>
Τέλος, κυρίες και κύριοι, μολονότι -πιστέψτε με- δεν είμαι κινεζοφοβικός, αναρωτιέμαι και πάλι: τι νόημα έχουν όλες οι μονομερείς μας προσπάθειες για την αειφορία, όταν η Κίνα και οι ασιατικές τίγρεις της οικονομίας εκπέμπουν κάθε χρόνο στην ατμόσφαιρα ποσότητες αερίων που ευθύνονται για τη μεταβολή του κλίματος ίσες με αυτές που παράγονται από τις χώρες της ΕΕ σε δέκα έτη;
<SPEAKER ID="075" NAME="Sigmar Gabriel">
Προεδρεύων του Συμβουλίου. (DE) Κύριε Πρόεδρε, ζήτησα και πάλι τον λόγο για να αντιδράσω έντονα σε μια επίθεση της κ. Harms εναντίον της γερμανικής Προεδρίας του Συμβουλίου. Το θέμα ήταν ποια είναι η στάση της γερμανικής Προεδρίας του Συμβουλίου για τη συζήτηση που αφορά τη συμμετοχή της αυτοκινητοβιομηχανίας στην αλλαγή του κλίματος.
<P>
Πρώτον, κυρία Harms, η Προεδρία του Συμβουλίου δεν μπορεί να έχει ακόμα άποψη γιατί δεν υπάρχει ακόμα πρόταση της Επιτροπής και δεν έχουν γίνει ως τώρα διαβουλεύσεις στο Συμβούλιο. Εάν αναφέρεστε στη θέση της γερμανικής ομοσπονδιακής κυβέρνησης, κυρία Harms, σας παρακαλώ να λάβετε υπόψη τα εξής: πρώτον, η δήλωσή σας ότι η γερμανική ομοσπονδιακή κυβέρνηση είναι εναντίον μιας πρότασης νομοθετικού περιεχομένου και μιας πανευρωπαϊκής νομοθεσίας που θα θεσπίζει εκπομπή CO2 120 γραμμαρίων ανά χιλιόμετρο είναι εντελώς λανθασμένη. " άποψη που επικρατεί στη γερμανική ομοσπονδιακή κυβέρνηση είναι ότι, εάν αποτύχει η αυτοδέσμευση της ευρωπαϊκής αυτοκινητοβιομηχανίας, ασφαλώς θα χρειαστεί μια ευρωπαϊκή νομοθεσία με σκοπό να επιβάλει τον στόχο της εκπομπής 120 γραμμαρίων CO2 ανά χιλιόμετρο. Δεύτερον, η ομοσπονδιακή κυβέρνηση πιστεύει, ωστόσο, ότι...
<P>
(Διαμαρτυρίες)
<P>
...αφού η αυτοκινητοβιομηχανία της Ευρώπης έθεσε η ίδια αυτόν τον στόχο για το 2012, θα πρέπει να την πιστέψουμε. Και εδώ, η γερμανική κυβέρνηση δεν υιοθετεί αντίθετη θέση.
<P>
Δεύτερον, η ομοσπονδιακή κυβέρνηση θεωρεί, ωστόσο, ότι αυτόν τον στόχο των 120 γραμμαρίων πρέπει να τον επιτύχουμε μαζί και με δύο τρόπους: αφενός, με τη βοήθεια της τεχνολογίας οχημάτων και, αφετέρου, με μερική πρόσμιξη βιοκαυσίμων.
<P>
(Διαμαρτυρίες)
<P>
Δεν καταλαβαίνω γιατί λέτε πως αυτό δεν θα λειτουργήσει. Θα πρέπει να το συζητήσουμε όταν έρθει η ώρα, το θέμα όμως είναι το εξής: θέλουμε -και σας παρακαλώ θερμά να κάνουμε μια ήρεμη συζήτηση- να δημιουργηθεί μέσω της ανάπτυξης της πρώτης γενιάς βιοκαυσίμων ένας ανταγωνισμός ανάμεσα σε τρόφιμα, ο οποίος όπως είδαμε στο μεταξύ είχε ως αποτέλεσμα στο Μεξικό να ακριβύνει κατά 60% το ψωμί από καλαμπόκι, η τροφή των πιο φτωχών, ή θέλουμε να επενδύσουμε στη δεύτερη γενιά βιοκαυσίμων, σε συνθετικά καύσιμα; Ναι ή όχι;
<P>
Αν το θέλουμε αυτό, πρέπει να αφυπνίσουμε το σχετικό ενδιαφέρον της οικονομίας της αγοράς. Φυσικά, και η αυτοκινητοβιομηχανία και η πετρελαϊκή βιομηχανία θα ενδιαφερθούν για την ανάπτυξη συνθετικών καυσίμων, που δεν θα επιτρέψουν την εμφάνιση αυτού του ανταγωνισμού ως προς τα τρόφιμα, εάν τους δώσουμε τη δυνατότητα να επιτύχουν μέρος του στόχου των 120 γραμμαρίων με τον συνυπολογισμό των βιοκαυσίμων. Ασφαλώς, θα πρέπει εδώ να γίνει αντιπαράθεση επί της ουσίας, όμως, κυρία Harms, μην κάνετε σαν να είχε αντίρρηση η ομοσπονδιακή κυβέρνηση για μια νομοθετική πρόταση με στόχο τα 120 γραμμάρια.
<P>
Τρίτον, ελπίζω ότι συμφωνούμε πως πρέπει να επιτύχουμε αυτόν τον στόχο ως μέσο όρο όλων των οχημάτων μέσω της μείωσης της κατανάλωσης και της εκπομπής CO2 όλων των οχημάτων με κινητήρα, από το μεγαλύτερο ως το μικρότερο. Αν πρόκειται να επιβάλουμε διά νόμου αυτό για το οποίο δεσμεύθηκε εθελοντικά η ευρωπαϊκή αυτοκινητοβιομηχανία, τότε θα πρέπει να το κάνουμε όπως προβλεπόταν, δηλαδή για όλες τις κατηγορίες οχημάτων, έτσι ώστε να επιτευχθεί ο μέσος όρος των 120 γραμμαρίων CO2 ανά χιλιόμετρο.
<P>
Το τέταρτό μου σχόλιο, κυρία Harms, είναι το εξής: εγώ πιστεύω ότι υπάρχουν δύο πράγματα που δεν πρέπει σε καμία περίπτωση να κάνουμε. Ίσως να συμφωνούμε τουλάχιστον σε αυτό. Αυτή είναι άλλωστε και η θέση της ομοσπονδιακής κυβέρνησης. Είναι λάθος να συμπεριλάβουμε την αυτοκινητοβιομηχανία στην εμπορία δικαιωμάτων εκπομπής στην Ευρώπη, γιατί αυτό θα είχε ως επακόλουθο να γίνει ακόμα πιο περίπλοκη η εμπορία εκπομπών, που είναι ήδη πάρα πολύ περίπλοκη. Γι' αυτό είναι σκόπιμο να γίνει αυτό εκτός του συστήματος εμπορίας δικαιωμάτων εκπομπής.
<P>
Εκτός τούτου, ίσως μπορούμε να συμφωνήσουμε ότι δεν πρέπει να ιδιωτικοποιήσουμε ένα καθήκον του μέλλοντος, δηλαδή τη μείωση της εκπομπής CO2, λέγοντας ότι αυτό εξαρτάται σε τελευταία ανάλυση από την οδική συμπεριφορά του κάθε οδηγού. Πρόκειται για μια τεχνολογική πρόκληση και θέλουμε να την αντιμετωπίσουμε με τεχνικά μέσα, με την τροποποίηση της τεχνολογίας οχημάτων και λαμβάνοντας υπόψη την ανάπτυξη συνθετικών βιοκαυσίμων και τον τρόπο πρόσμιξής τους.
<P>
Εάν η ερώτησή σας αφορούσε τη θέση της ομοσπονδιακής κυβέρνησης, ελπίζω ότι η απάντηση που σας έδωσα τώρα είναι ικανοποιητική. Αν, όμως, η ερώτησή σας απευθυνόταν προς την ηγεσία της Προεδρίας του Συμβουλίου -εγώ αυτό κατάλαβα- τότε θα σας ήμουν ευγνώμων αν είχατε την ευγένεια να δώσετε την ευκαιρία στην Προεδρία του Συμβουλίου να διεξαγάγει τουλάχιστον μία γενική συζήτηση στο Συμβούλιο Περιβαλλοντικών Υποθέσεων. Αυτό, ωστόσο, μπορεί να γίνει μόνο αφού παρουσιάσει σχετική ανακοίνωση η Επιτροπή.
<P>
Πρέπει να πω ότι, αν η πρότασή σας σήμαινε ότι ζητάτε μια τέτοια ανακοίνωση για να μπορέσουμε να κάνουμε μια τέτοια γενική συζήτηση, αυτό θα ήταν και το μοναδικό μέρος της αγόρευσής σας με το οποίο θα συμφωνούσα.
<P>
(Χειροκροτήματα)
<SPEAKER ID="076" NAME="Avril Doyle" AFFILIATION="PPE-DE">
(EN) Κύριε Πρόεδρε, άκουσα πολύ προσεκτικά όσα ανέφερε ο υπουργός κ. Gabriel, διότι, σύμφωνα με τα πρωτοσέλιδα στον σημερινό ιρλανδικό Τύπο: "η Γερμανία τάσσεται κατά των περιορισμών της ΕΕ στις εκπομπές καυσαερίων". Στις ίδιες εφημερίδες αναφέρεται ότι "η γερμανίδα Καγκελάριος Ανγκέλα Μέρκελ δεσμεύτηκε να καταπολεμήσει "με ακλόνητη αποφασιστικότητα” τα σχέδια θέσπισης γενικών ορίων στις εκπομπές CO2 από αυτοκίνητα...". Τα δύο λεπτά που έχω στη διάθεσή μου δεν μου επιτρέπουν να παραθέσω περισσότερα αποσπάσματα.
<P>
Πρέπει να βελτιώσετε πολύ τις δημόσιες σχέσεις σας, κύριε υπουργέ, αν ισχύουν αυτά που δηλώσατε εσείς και όχι τα όσα υποστηρίζει η γερμανική Προεδρία του Συμβουλίου. Άρετε, λοιπόν, τη σύγχυση που επικρατεί επί του παρόντος ως προς αυτό το θέμα, δεδομένου ιδίως ότι οι δηλώσεις της Καγκελαρίου Μέρκελ κατά την έναρξη της γερμανικής Προεδρίας ήταν θαυμάσιες και εξαιρετικά ενθαρρυντικές σε αυτόν τον τομέα, ενώ η ίδια έχει εγγυηθεί ότι το θέμα αυτό θα τεθεί σε κορυφαία θέση του προγράμματος εργασίας της διάσκεψης κορυφής του Μαρτίου.
<P>
Χρειαζόμαστε μεγαλύτερη πολιτική κυριότητα αυτής της συζήτησης. Το πραγματικό πρόβλημα είναι -και αυτό το απευθύνω μέσω του Προέδρου στον Επίτροπό μας, καθώς και στον κ. υπουργό- ότι έχουμε αφήσει το θέμα στα χέρια των υπαλλήλων και των διπλωματών μας. Πράγματι, το Ναϊρόμπι υπήρξε "βήμα προόδου" ως προς την προετοιμασία του εδάφους. Αυτό ακριβώς υποστηρίξατε. Ήταν όμως νηπιακό βήμα προόδου, ήταν ένα βασανιστικά αργό βήμα προόδου: αντιπροσωπεύει ελάχιστη βελτίωση σε σχέση με όσα συμφωνήθηκαν στο Μόντρεαλ.
<P>
Δεν έχει νόημα να συγκεντρωνόμαστε μία φορά τον χρόνο χιλιάδες άτομα από εκατοντάδες χώρες, να καταναλώνουμε άνθρακα για να μεταβούμε αεροπορικώς σε διάφορες τοποθεσίες προκειμένου να αντιπαρατεθούμε κυρίως σχετικά με το ποια θέματα πρέπει να περιλαμβάνει το πρόγραμμα των συζητήσεών μας, στη συνέχεια να φεύγουμε ξανά μετά από διάστημα έως και δύο εβδομάδων, μόνο και μόνο για να επανέλθουμε 12 μήνες αργότερα για να συνεχίσουμε την αντιπαράθεση σχετικά με το πρόγραμμα των συζητήσεων που είχαμε διακόψει 12 μήνες νωρίτερα! Αν όσα λέμε και όλες οι εκθέσεις οικονομολόγων, ΜΚΟ, περιβαλλοντολόγων και επιφανών επιστημόνων ισχύουν -και ισχύουν, καθώς το 99% της επιστημονικής κοινότητας συμφωνεί επ' αυτού- οφείλουμε να επιδιώξουμε πολιτική κυριότητα στο ύψιστο δυνατό επίπεδο για την επίλυση του προβλήματος. Το θέμα πρέπει δηλαδή να εξετάζεται σε επίπεδο συνόδων κορυφής: όχι μόνο σε διασκέψεις κορυφής, αλλά και στις διασκέψεις των συμβαλλομένων μερών και τις συναντήσεις των μερών, καθώς και στο Ναϊρόμπι και οπουδήποτε αλλού συναντιόμαστε. Πρέπει να προωθήσουμε το θέμα σε επίπεδο πρωθυπουργών και αρχηγών κρατών καθ' όλη τη διάρκεια του έτους, και όχι μόνο στην ετήσια συνεδρίαση της Σύμβασης των "νωμένων Εθνών για την Αλλαγή του Κλίματος ή στη συνεδρίαση των συμβαλλομένων μερών της συμφωνίας του Κυότο.
<P>
Χρειαζόμαστε πολιτική κυριότητα στο υψηλότερο δυνατό επίπεδο. Προωθήστε, σας παρακαλώ, αυτούς τους στόχους.
<SPEAKER ID="077" NAME="Dorette Corbey" AFFILIATION="PSE">
(NL) Κύριε Πρόεδρε, κύριε Επίτροπε, κύριε Gabriel, ευελπιστώ ειλικρινά ότι θα μπορέσουμε να συμφωνήσουμε στην πρόταση μείωσης των εκπομπών CO2 από τα αυτοκίνητα σε 120 χιλιοστόγραμμα και, επιπλέον, σε ακόμη μεγαλύτερη μείωση κατά τη χρήση των καυσίμων δεύτερης γενιάς. Απαιτείται επειγόντως η λήψη μέτρων, καθόσον πάρα πολλά άτομα ανησυχούν σοβαρά για την αλλαγή του κλίματος. Αύριο, τα "νωμένα Έθνη θα ανακοινώσουν ότι η θερμοκρασία της Γης αυξάνεται με ρυθμούς ταχύτερους από ό,τι υπολογίζαμε στο παρελθόν. " Ευρώπη πρέπει να αναλάβει ηγετικό ρόλο στην προσπάθεια επίλυσης του προβλήματος. Γι' αυτό είναι σημαντικό να παραμείνουμε σταθεροί στον στόχο του 30% και να μην υπαναχωρήσουμε στο 20% εάν ο υπόλοιπος κόσμος επιλέξει να μην συμμετάσχει στην προσπάθεια. Το γεγονός ότι στηριζόμαστε σε άλλες χώρες σε αυτόν τον τομέα είναι πολύ απογοητευτικό, παρότι κατανοώ τους λόγους: καταρχάς, έχουμε ηθική υποχρέωση έναντι των υπολοίπων χωρών του κόσμου. Δεδομένου ότι έχουμε προκαλέσει την αλλαγή του κλίματος, πρέπει και να την αντιμετωπίσουμε. Δεύτερον, σύμφωνα με την έκθεση Stern, είναι πολύ πιο οικονομικό να εφαρμόσουμε μια αυστηρή πολιτική για το κλίμα παρά να καταβάλουμε αργότερα το κόστος της προσαρμογής στην υπερθέρμανση του πλανήτη. " πολιτική για το κλίμα προσφέρει άφθονες ευκαιρίες ανάπτυξης της καινοτομίας και της απασχόλησης.
<SPEAKER ID="078" NAME="Chris Davies" AFFILIATION="ALDE">
(EN) Κύριε Πρόεδρε, η Προεδρία έκανε μια πολύ καλή αρχή σε αυτό το θέμα. Δεν αμφιβάλλω καθόλου για τις δεσμεύσεις του κ. υπουργού, ενώ άκουσα με ιδιαίτερη ευχαρίστηση τις σκληρές δηλώσεις της Καγκελαρίου την περασμένη μόλις εβδομάδα. " ρητορική, ωστόσο, πρέπει ασφαλώς να συνάδει με την πραγματικότητα, και η Γερμανία αντιμετωπίζει ένα πρόβλημα. Αντιμετωπίζει, πρωτίστως, το πρόβλημα του εθνικού σχεδίου κατανομής. Αντιλαμβάνομαι ότι υπάρχει πρόβλημα διαφορετικών ερμηνειών μεταξύ της Προεδρίας και της Επιτροπής, όμως με τον έναν ή τον άλλο τρόπο δεν βοηθάει το γεγονός ότι δεν έχετε εγκρίνει εθνικό σχέδιο κατανομής ενώ ηγείστε της ΕΕ. Γι' αυτό, κύριε υπουργέ, διευθετήστε, σας παρακαλώ, αυτό το ζήτημα.
<P>
Υπάρχει, βεβαίως, σήμερα και το θέμα της γερμανικής αυτοκινητοβιομηχανίας και της ρητορικής που αναπτύσσεται σε διάφορα έγγραφα. Μόλις ήρθα -και θα επιστρέψω στη συνέχεια- από μια ακρόαση, της οποίας προεδρεύω, σχετικά με τη μείωση των εκπομπών διοξειδίου του άνθρακα από τα οχήματα. Το σαφές μήνυμα πολλών από τους εμπειρογνώμονες που έλαβαν τον λόγο είναι ότι ο στόχος των 120 γραμμαρίων ανά χιλιόμετρο είναι απολύτως εφικτός στο πλαίσιο του πενταετούς χρονοδιαγράμματος που συζητούμε, με κόστος χιλίων ευρώ: αυτή είναι η εκτίμηση πολλών από αυτούς τους εμπειρογνώμονες για το θέμα αυτό. Πρόκειται δε για χίλια ευρώ τα οποία θα αποσβέσει πολύ γρήγορα ο ιδιοκτήτης του οχήματος λόγω της εξοικονόμησης καυσίμου και της μείωσης του κόστους στο πρατήριο.
<P>
Σας ερωτώ, πόσο συχνά σε συζητήσεις για το περιβάλλον ακούμε τη βιομηχανία να μας λέει "αυτό είναι αδύνατον, αν λάβετε αυτό το μέτρο θα προκαλέσετε το τέλος της βιομηχανίας μας, Ευρωπαϊκή Ένωση· η λήψη αυτού του μέτρου θα απαιτήσει τεράστιο κόστος, Ευρωπαϊκό Κοινοβούλιο"; Πολύ συχνά θεσπίζουμε τη σχετική νομοθεσία και με κάποιο τρόπο τα προβλήματα αποτρέπονται, η βιομηχανία τα ξεπερνά και γινόμαστε ακόμη πιο ανταγωνιστικοί, ενώ η θέση μας στον κόσμο ενισχύεται. Υποπτεύομαι ότι το ίδιο ακριβώς θα συμβεί και αυτήν τη φορά. " βιομηχανία υπερβάλλει, όπως πάντα.
<P>
Συζητάμε για την αντιμετώπιση του θέματος της αλλαγής του κλίματος. Αν λάβουμε υπόψη το πραγματικό κόστος ενός αυτοκινήτου, το οποίο έχει μειωθεί σημαντικότατα τα τελευταία 20 ή 30 χρόνια, και δεχτούμε ότι για να μειώσουμε τις εκπομπές κατά 25% το κόστος θα αυξηθεί κατά χίλια ευρώ, γεγονός που σημαίνει ότι το πραγματικό κόστος του αυτοκινήτου θα παραμείνει μειωμένο σε σύγκριση με τις τιμές πριν από τριάντα χρόνια, δεν μπορούμε να αντεπεξέλθουμε σε ένα τέτοιο κόστος; Πώς θα μπορέσουμε να κοιτάξουμε τα παιδιά μας στα μάτια και να τους πούμε ότι δεν ήμασταν διατεθειμένοι να καταβάλουμε λίγο μεγαλύτερο κόστος για να επιτύχουμε ένα τόσο σημαντικό αποτέλεσμα;
<P>
(Χειροκροτήματα)
<SPEAKER ID="079" NAME="Claude Turmes" AFFILIATION="Verts/ALE">
(DE) Κύριε Πρόεδρε, πιστεύω ότι θα πρέπει να συνεχίσουμε αυτήν τη συζήτηση για τα αυτοκίνητα γιατί δείχνει ακριβώς αυτό το χάσμα ανάμεσα στα λόγια και τα έργα. Κύριε Gabriel, η πρότασή σας να συνδυάσουμε την πρόσμιξη βιοκαυσίμων και τη απαίτηση για την απόδοση των αυτοκινήτων συσκοτίζει το θέμα, γιατί ακόμα και αν κάποιος πουλάει ένα αυτοκίνητο που μπορεί να κινηθεί με βιοκαύσιμα, δεν μπορεί να είναι βέβαιος ότι μετά ο πελάτης θα τα χρησιμοποιήσει πραγματικά. Με το σύστημα που προτείνετε, δηλαδή, δεν είναι καθόλου σαφές πώς θα μετράται η εκπομπή, και αυτό δημιουργεί τεράστια προβλήματα.
<P>
Μιλάτε για εκπομπή 120 γραμμαρίων CO2 ανά χιλιόμετρο, βασικά όμως θέλετε το ίδιο με τους κατασκευαστές αυτοκινήτων, δηλαδή 130 ή 140 γραμμάρια. Αυτό δεν θα ήταν ένα μοιραίο βήμα μόνο για την Ευρώπη, αλλά για ολόκληρο τον κόσμο, γιατί πρέπει να φθάσουμε τα 60 - 100 γραμμάρια το αργότερο έως το 2020. Συνεπώς, τα 120 γραμμάρια δεν μπορεί παρά να είναι ένα ενδιάμεσο στάδιο. Σας ευχαριστώ για τις διευκρινίσεις σας. Ελπίζω η κ. Μέρκελ και ο κ. Glos να έχουν την ίδια άποψη, γιατί αυτό δεν φάνηκε ξεκάθαρα από τον Τύπο τις τελευταίες ημέρες. Δεν είμαι βέβαια Γερμανός, όμως πάντα θεωρούσα τη Γερμανία έναν από τους μεγάλους ηγέτες, γιατί οι πολίτες της Γερμανίας θεωρούν πρώτη προτεραιότητα την προστασία του περιβάλλοντος και του κλίματος. Είναι μεγάλη ντροπή για μια γερμανική Προεδρία που έθεσε ως στόχο να προσφέρει πολλά στην προστασία του κλίματος να υποκύπτει την πρώτη φορά που η οικονομία υφίσταται την ελάχιστη πίεση.
<SPEAKER ID="080" NAME="Δημήτριος Παπαδημούλης" AFFILIATION="GUE/NGL">
Κύριε Πρόεδρε, οι επιστήμονες κρούουν τον κώδωνα του κινδύνου εδώ και χρόνια. Δεν μιλούμε για έναν μελλοντικό κίνδυνο αλλά για μια παρούσα απειλή. Γι' αυτό δεν αρκούν οι φιλόδοξες εξαγγελίες. Απαιτούνται συγκεκριμένα μέτρα με απτά και μετρήσιμα αποτελέσματα. Το παράδειγμα με τα αυτοκίνητα είναι χαρακτηριστικό. Μόλις η γενική εξαγγελία πάει να γίνει συγκεκριμένο μέτρο, αμέσως αντιδρούν τα λόμπι. " άποψή μου είναι, ότι οι ζωές όλων μας και των παιδιών μας ζυγίζουν και μετρούν περισσότερο από τα συμφέροντα της αυτοκινητοβιομηχανίας.
<P>
Χρειαζόμαστε συγκεκριμένα μέτρα όπως μείωση των εκπομπών διοξειδίου του άνθρακα, ενίσχυση ανανεώσιμων πηγών ενέργειας, καθαρά καύσιμα, νέες καθαρότερες τεχνολογίες. Το Ευρωπαϊκό Κοινοβούλιο ζητά από την Επιτροπή και το Συμβούλιο να θέσουν πιο φιλόδοξους στόχους και, κυρίως, να τους πραγματοποιήσουν. Χρειάζεται να αλλάξουν πολλά στον τρόπο που ζούμε και καταναλώνουμε. " Ευρωπαϊκή Ένωση πρέπει να τεθεί στην πρωτοπορία για τη διαμόρφωση μιας μεγάλης παγκόσμιας συμμαχίας. Το Πρωτόκολλο του Κιότο, που ορισμένοι ακόμη αρνούνται να υιοθετήσουν, δεν αρκεί πλέον.
<SPEAKER ID="081" NAME="Derek Roland Clark" AFFILIATION="IND/DEM">
(EN) Κύριε Πρόεδρε, το θέμα αυτό περιπλέκεται από μισές αλήθειες και παραπλανητικές δηλώσεις οι οποίες θέτουν υπό αμφισβήτηση το σύνολο του θέματος και εγείρουν περισσότερα ερωτήματα χωρίς να δίνουν αντίστοιχες απαντήσεις. Για παράδειγμα, γιατί, έξω από αυτήν την Αίθουσα τουλάχιστον, γίνεται συνεχής αναφορά σε ανθρακούχες εκπομπές; Ο άνθρακας είναι ένα μαύρο στερεό· είναι αιθάλη ή γραφίτης ή διαμάντια. Θα έπρεπε να γίνεται λόγος για διοξείδιο του άνθρακα το οποίο, παρεμπιπτόντως, δεν είναι ρύπος αλλά φυσικό συστατικό της ατμόσφαιρας. Γιατί ο διευθυντής μιας περιβαλλοντικής υπηρεσίας του "νωμένου Βασιλείου μου είπε ότι δεν μπορούσαν να συνδυάσουν την υπερθέρμανση του πλανήτη με την αλλαγή του κλίματος; Αν η υπερθέρμανση του πλανήτη οφείλεται στο CO2 και στο φαινόμενο του θερμοκηπίου, και όχι σε διακυμάνσεις της ηλιακής δραστηριότητας, γιατί ο ίδιος διευθυντής δεν ήταν σε θέση να μου διευκρινίσει αν το φαινόμενο του θερμοκηπίου αυξάνεται με ρυθμό ανάλογο της αύξησης της ποσότητας του CO2 ή αν αυξάνεται περισσότερο για την ίδια ποσότητα CO2 -εκθετική συνάρτηση- ή με μειούμενο ρυθμό, κάτι που θα οδηγούσε σε σταδιακή επιβράδυνση και στάση μετά από κάποιο χρονικό διάστημα.
<P>
Γιατί η γραφική παράσταση για την υπερθέρμανση του πλανήτη στην έκθεση Stern έχει τη μορφή μπαστουνιού του χόκεϊ -σταδιακή αύξηση σε μια περίοδο 2 000 ετών- όταν στην πραγματικότητα το κλίμα τον 14ο και 15ο αιώνα ήταν θερμότερο από ό,τι σήμερα; Γιατί οι Φίλοι της Γης ισχυρίζονται ότι η καύση απορριμμάτων για την παραγωγή ηλεκτρισμού παράγει περισσότερο CO2 από ό,τι οι συμβατικές γεννήτριες φυσικού αερίου όταν ουσιαστικά κατά μεγάλο μέρος τους τα απορρίμματα είναι βιοκαύσιμα και, ως εκ τούτου, ουδέτερα ως προς τον άνθρακα; Αγνοούν το γεγονός ότι τα απορρίμματα που θάβονται σε χωματερές παράγουν μεθάνιο, το οποίο είναι 12 φορές πιο ισχυρό αέριο θερμοκηπίου από το CO2.
<P>
Τέλος, γιατί ο Πρόεδρος της Επιτροπής οδηγεί αυτοκίνητο το οποίο παράγει 1,6 φορές περισσότερο CO2 ανά χιλιόμετρο σε σύγκριση με ένα συνηθισμένο αυτοκίνητο όπως αυτό που οδηγώ εγώ;
<SPEAKER ID="082" NAME="Jana Bobošíková" AFFILIATION="NI">
(CS) Κύριε Πρόεδρε, ορισμένοι εμπειρογνώμονες υποστηρίζουν ότι, εκτός από εικασίες οι οποίες στηρίζονται σε βραχυπρόθεσμες προειδοποιήσεις, δεν υπάρχουν αδιαμφισβήτητα επιστημονικά στοιχεία τα οποία να αποδεικνύουν ότι τα αέρια του θερμοκηπίου που οφείλονται στη βιομηχανική ανάπτυξη αποτελούν την αιτία της αλλαγής του κλίματος. " αλλαγή του κλίματος είναι μια διαδικασία εκατομμυρίων ετών και το κλίμα θα συνεχίσει, ασφαλώς, να αλλάζει. Συνεπώς, δεν συμμερίζομαι την άποψη ότι οι άνθρωποι μπορούν να αλλάξουν την ιστορία του πλανήτη με τις καθημερινές τους δραστηριότητες. Αυτή η άποψη είναι, κατά τη γνώμη μου, αλαζονικά ανθρωποκεντρική.
<P>
" μέριμνα για τον πλανήτη δεν έχει καμία σχέση με την εμπορία εκπομπών, τη θέσπιση αυστηρότερων προτύπων, την εφαρμογή νέας νομοθεσίας ή τις μαζικές επενδύσεις με σκοπό τη μείωση των εκπομπών από υπάρχουσες πηγές ενέργειας. Μια πολύ πιο εύλογη μέθοδος θα ήταν να επενδύσουμε στην ανάπτυξη νέων πηγών ενέργειας και στην πυρηνική ενέργεια. Είμαι πεπεισμένη ότι η σημερινή στενόμυαλη, αντιπυρηνική προσέγγιση του θέματος της υπερθέρμανσης του πλανήτη θα μας οδηγήσει, με το πρόσχημα της καταπολέμησης των αερίων του θερμοκηπίου, σε ένα αδιέξοδο το οποίο θα περιορίζει τόσο τα εισοδήματα όσο και τις ελευθερίες μας. Μια τέτοια προσέγγιση δεν μπορεί σε καμία περίπτωση να θεωρηθεί ότι προστατεύει τον πλανήτη και τα συμφέροντα των παιδιών μας.
<SPEAKER ID="083" NAME="Françoise Grossetête" AFFILIATION="PPE-DE">
(FR) Κύριε Πρόεδρε, έχουμε ενώπιόν μας μια τετραπλή πρόκληση: καταρχάς, υπάρχει η αλλαγή του κλίματος καθαυτή και η επιθυμία του κοινού να την αντιμετωπίσουμε· δεύτερον, η διεθνής ανάμιξη στην καταπολέμηση της αλλαγής του κλίματος· τρίτον, η καινοτομία που απαιτείται για μια αλλαγή στις μεθόδους παραγωγής και τη χρήση της ενέργειας· και τέλος, η προσαρμογή των χωρών μας στις αναπόφευκτες συνέπειες της αλλαγής του κλίματος.
<P>
Μπαίνει κανείς στον πειρασμό να ρωτήσει: τι περιμένει η Ευρώπη για να δρομολογήσει κανονικά τη συζήτηση για την πυρηνική ενέργεια; Εννοώ μια σοβαρή, ψύχραιμη συζήτηση. Σας καλώ να πραγματοποιήσουμε αυτήν τη συζήτηση χωρίς περαιτέρω καθυστέρηση. " επιλογή της ανανεώσιμης ενέργειας είναι ομολογουμένως πολύ ελκυστική, αλλά δεν έχουμε άλλη επιλογή από το να δούμε αυτά τα πράγματα με ρεαλισμό.
<P>
Ας πάρουμε δύο παραδείγματα: την αιολική ενέργεια και τα βιοκαύσιμα. " πρώτη αντιπροσωπεύει το 0,05% της παγκόσμιας κατανάλωσης ενέργειας. Πόσο γρήγορα θα πρέπει να αναπτύξουμε την αιολική ενέργεια για να επιτύχουμε ετήσια αύξηση της παγκόσμιας κατανάλωσης αιολικής ενέργειας κατά 2% σε περίοδο 30 ετών; Είναι αδύνατον ακόμη και να το στοχαστούμε. Τα βιοκαύσιμα, από την άλλη πλευρά, είναι ένας ενδιαφέρον, φιλικός προς τα μέσα ενημέρωσης τρόπος να αντιμετωπίσουμε ένα πρόβλημα γεωργικής πολιτικής, αλλά οι δυνατότητες που προσφέρουν τα βιοκαύσιμα περιορίζονται από τις διαθέσιμες αγροτικές εκτάσεις.
<P>
Κύριε Δήμα, θα πρέπει να πείσετε τον συνάδελφό σας, Επίτροπο Verheugen, να μην βάλει φρένο στις φιλοδοξίες μας. Κύριε Gabriel, υπάρχουν ορισμένες μάχες στις οποίες θα πρέπει να στηρίξουμε κάποιες βιομηχανίες που, αντιμέτωπες με αυτήν την παγκόσμια απειλή, προσπαθούν να καλύψουν τα νώτα τους. Ευελπιστώ ότι οι γερμανοί κατασκευαστές αυτοκινήτων θα μπορέσουν να προσφέρουν τις άκρως αναγκαίες θετικές απαντήσεις.
<P>
Τι θα πούμε, λοιπόν, στις τρίτες χώρες; Θα πούμε στην Κίνα, για παράδειγμα, ότι δεν έχει δικαίωμα να αναπτύξει την οικονομία της; Για να μην αναφέρουμε την υποκρισία της Ευρώπης που καμαρώνει για την εμπορία δικαιωμάτων εκπομπών.
<P>
Για να ολοκληρώσω, εκείνοι που επιδίδονται στην κινδυνολογία το μόνο που κάνουν είναι να αποσταθεροποιούν την κοινή γνώμη. Πρέπει να αυξήσουμε την ευαισθητοποίηση και να ενημερώσουμε το κοινό, αλλά το να φοβίζουμε τους ανθρώπους δεν εξυπηρετεί σε τίποτα. Δεν είναι εποικοδομητικό. Πρέπει να προσπαθήσουμε να προτείνουμε εφικτές λύσεις. Αυτό απαιτεί προσπάθεια από όλους μας και ο χρόνος είναι η μοναδική προτεραιότητά μας.
<SPEAKER ID="084" NAME="Riitta Myller" AFFILIATION="PSE">
(FI) Κύριε Πρόεδρε, για πολλούς ανθρώπους η αλλαγή του κλίματος έγινε πραγματικότητα μόνο τώρα που υπολογίστηκε το οικονομικό της κόστος. Σύμφωνα με ορισμένες εκτιμήσεις, το κόστος εάν δεν λάβουμε κανένα μέτρο μπορεί να ανέλθει μέχρι και στο 20% του παγκοσμίου ΑΕΠ. Εάν, ωστόσο, αναλάβουμε δράση τώρα και επιτύχουμε τον περιορισμό της αλλαγής του κλίματος στους δύο βαθμούς Κελσίου, το κόστος θα είναι ένα κλάσμα μόνον αυτού του ποσοστού. Επιπλέον, οι επενδύσεις σε μια οικονομία χαμηλών εκπομπών θα δημιουργήσουν μια παγκόσμια αγορά ενεργειακώς αποδοτικών τεχνολογιών η αξία της οποίας προβλέπεται ότι θα ανέλθει ακόμη και σε 27 δισ. ευρώ έως το 2020.
<P>
Προκειμένου η Ευρώπη να αποτελέσει τμήμα αυτής της τεχνολογικής εξέλιξης, η Ένωση οφείλει να δημιουργήσει μια βιώσιμη εσωτερική αγορά ανανεώσιμων μορφών ενέργειας με μειωμένες εκπομπές ανθρακούχων ενώσεων. Πρέπει να λάβουμε υπόψη ότι η πυρηνική ενέργεια δεν μπορεί να προσφέρει τη λύση σε αυτό το πρόβλημα, ιδίως εάν επιθυμούμε η Ευρώπη να αναπτύξει μια αυτάρκη ενεργειακή οικονομία.
<SPEAKER ID="085" NAME="Henrik Lax" AFFILIATION="ALDE">
(SV) Κύριε Πρόεδρε, δεν θα επαναλάβω όσα έχουν ήδη λεχθεί, όμως θέλω απλώς να επισημάνω ένα στοιχείο. Το Ευρωπαϊκό Κοινοβούλιο οφείλει να ξεκινήσει απευθείας διάλογο με το νεοεκλεγέν αμερικανικό Κογκρέσο. Αντί να παρακολουθούμε απλώς τον διάλογο στα αμερικανικά μέσα ενημέρωσης, είναι καθήκον μας να αναλάβουμε δράση.
<P>
Οι πολιτικές ισορροπίες στο Κογκρέσο έχουν μεταβληθεί, και τώρα οι πόρτες είναι ενδεχομένως ανοικτές για την αναγκαία συνεργασία προκειμένου να επιτύχουμε την αλλαγή της κατάστασης. Το νέο Κογκρέσο δημιούργησε μάλιστα ειδική επιτροπή για την αλλαγή του κλίματος. " συνεργασία της ΕΕ και των "νωμένων Πολιτειών μπορεί να μας κάνει ισχυρούς. Μόνο από κοινού μπορούμε να επηρεάσουμε χώρες όπως η Κίνα και η Ινδία προκειμένου να συμμετάσχουν και αυτές σε ένα παγκόσμιο σύστημα εμπορίας εκπομπών. Δεν πρέπει να τους επιτραπεί να μολύνουν πρώτα το δικό τους και το δικό μας περιβάλλον μόνο και μόνο επειδή είναι αναπτυσσόμενες χώρες, και να αναλάβουν τις ευθύνες τους για το παγκόσμιο περιβάλλον μόνο όταν επιτύχουν υψηλό βιοτικό επίπεδο.
<P>
Προτείνω ο πρόεδρος της Επιτροπής Περιβάλλοντος, Δημόσιας Υγείας και Ασφάλειας των Τροφίμων να έρθει σε απευθείας επαφή με την ομόλογη επιτροπή του αμερικανικού Κογκρέσου. Ήδη από την άνοιξη πρέπει να προγραμματιστεί κοινή συνεδρίαση με τη συμμετοχή μελών και των δύο επιτροπών. Στόχος αυτού του διαλόγου πρέπει να είναι να πείσουμε τις "νωμένες Πολιτείες και τις λοιπές χώρες να συμμετάσχουν στην εμπορία εκπομπών.
<P>
Ως εκπρόσωποι των λαών της Ευρώπης, οφείλουμε να έχουμε την τόλμη να αρπάξουμε τον ταύρο από τα κέρατα. Γι' αυτό άλλωστε εκλεγήκαμε.
<SPEAKER ID="086" NAME="Caroline Lucas" AFFILIATION="Verts/ALE">
(EN) Κύριε Πρόεδρε, ακούστηκε πολλή ρητορική σήμερα το απόγευμα στο Σώμα, ιδίως από το Συμβούλιο, όμως εκείνο που απουσιάζει είναι η αίσθηση του επείγοντος και η δέσμευση για τη λήψη φιλόδοξων μέτρων. Είναι σαφές ότι η ΕΕ οφείλει να καταβάλει μεγαλύτερες προσπάθειες και να επιδείξει πραγματικό ηγετικό πνεύμα.
<P>
Ωστόσο, στο ένα λεπτό που έχω στη διάθεσή μου θέλω να σας ζητήσω, Επίτροπε Δήμα, να κάνετε κάτι πολύ συγκεκριμένο. Ακούστηκαν πολλά εδώ σήμερα σχετικά με τα προβλήματα που αντιμετωπίζουμε, όμως δεν ακούσαμε αρκετά σχετικά με το τι πρέπει να γίνει - σχετικά με ορισμένες λύσεις.
<P>
Θέλω να θέσω το ζήτημα των εκπομπών άνθρακα σε ατομικό επίπεδο. Είναι ένα σύστημα το οποίο προσελκύει όλο και περισσότερο το ενδιαφέρον πολλών κρατών μελών, σύμφωνα με το οποίο κατανέμονται κατά κεφαλήν δικαιώματα εκπομπής σε όλα τα άτομα με ισότιμο τρόπο, τα οποία στη συνέχεια μπορούν να χρησιμοποιηθούν, για παράδειγμα κατά την αγορά ορυκτών καυσίμων ή ηλεκτρισμού για προσωπική κατανάλωση και, βεβαίως, με την πάροδο του χρόνου αυτά τα δικαιώματα εκπομπών βαίνουν μειούμενα.
<P>
Το σύστημα αυτό συμπληρώνει το σύστημα εμπορίας εκπομπών, όμως είναι με πολλούς τρόπους πιο ισότιμο από την αύξηση της φορολογίας, προσφέρει το πλεονέκτημα ότι υπόκειται σε συνολικό και μειούμενο ανώτατο όριο και, κάτι που έχει κρίσιμη σημασία, προσελκύει το ενδιαφέρον των πολιτών σε προσωπικό επίπεδο. Επηρεάζει τις ατομικές τους επιλογές, καθόσον ένα από τα ισχυρότερα αντικίνητρα για την ατομική δράση είναι η αίσθηση ότι ο γείτονάς μας δεν κάνει τις ίδιες θυσίες με εμάς. Συνεπώς, καλώ τις υπηρεσίες σας να εξετάσουν πιθανά μέτρα τα οποία μπορούν να λάβουν για να ενθαρρύνουν την προώθηση τέτοιων συστημάτων στο σύνολο της Ευρωπαϊκής Ένωσης.
<SPEAKER ID="087" NAME="Umberto Guidoni" AFFILIATION="GUE/NGL">
(IT) Κύριε Πρόεδρε, κυρίες και κύριοι, τα 40 και πλέον θύματα που προκάλεσε η καταιγίδα Κύριλλος αποτελούν ένα θλιβερό προμήνυμα όσων μας επιφυλάσσει το προσεχές μέλλον. " αύξηση της θερμοκρασίας και οι συνεπακόλουθες κλιματικές αλλαγές δεν αποτελούν επινόηση των περιβαλλοντικών ομάδων. Κατά τη διάρκεια του 20ού αιώνα η μέση θερμοκρασία αυξήθηκε πάνω από μισό βαθμό και η αιτία πρέπει να αναζητηθεί στην εκπομπή αερίων που προκαλούν το φαινόμενο του θερμοκηπίου από τις ανθρώπινες δραστηριότητες. " Ευρωπαϊκή Ένωση είναι υπεύθυνη για το 14% περίπου των εκπομπών αυτών, ποσοστό που αποτελεί το υψηλότερο κατά κεφαλήν στον κόσμο. Για τον λόγο αυτόν, οι πιο προηγμένες χώρες πρέπει να τεθούν επικεφαλής του αγώνα για την καταπολέμηση των κλιματικών αλλαγών, ο οποίος απαιτεί τη συμβολή όλων των κρατών.
<P>
" Ευρωπαϊκή Ένωση θα πρέπει, συνεπώς, να εξακολουθήσει να εργάζεται με βάση το πνεύμα του Κυότο, το οποίο μας έκανε να στηρίξουμε τις ελπίδες μας στην τεχνολογική καινοτομία. Τα τελευταία χρόνια, ωστόσο, σημειώθηκαν βήματα οπισθοδρόμησης κυρίως στον ενεργειακό τομέα, και οι πρόσφατες προτάσεις της Επιτροπής δεν στέκονται στο ύψος των προσδοκιών. Κύριε Δήμα, μολονότι εσείς ο ίδιος είχατε ζητήσει τη μείωση των εκπομπών κατά 30% σε σχέση με τα επίπεδα του 1990, συμβιβασθήκατε εν τέλει με το 20%, ενώ απουσιάζει μια στρατηγική στον τομέα των μεταφορών, σχετικά με τις εναλλακτικές πηγές ενέργειας και τις τεχνολογίες για το υδρογόνο. Για να μην μιλήσουμε για τις ασάφειες όσον αφορά την πυρηνική ενέργεια...
<P>
(Ο Πρόεδρος διακόπτει τον ομιλητή)
<SPEAKER ID="088" NAME="Johannes Blokland" AFFILIATION="IND/DEM">
(NL) Κύριε Πρόεδρε, η βιομηχανία θα αισθανθεί αναπόφευκτα τις συνέπειες των δραστικών μέτρων που αναμένεται να ληφθούν. Τα δικαιώματα εκπομπής πρέπει να βαίνουν μειούμενα κάθε έτος και η δωρεάν απόκτηση δικαιωμάτων εκπομπών θα πρέπει να σταματήσει. Επιπλέον, δεδομένου ότι ολοένα και περισσότεροι τομείς θα εμπίπτουν στο υποχρεωτικό σύστημα εμπορίας εκπομπών, πρέπει να χαιρετιστεί το γεγονός ότι η Επιτροπή επιθυμεί να συμπεριλάβει σε αυτό και τις υπηρεσίες αεροπορικών μεταφορών. Τόσο οι παραγωγοί όσο και οι καταναλωτές πρέπει να αναλάβουν τις ευθύνες τους στο θέμα της αλλαγής του κλίματος. Το ίδιο, λοιπόν, πρέπει να πράξουμε όλοι μας.
<P>
Και μια τελευταία παρατήρηση: δεν πρέπει να προσπαθήσουμε να χειριστούμε μονομερώς το θέμα της αλλαγής του κλίματος, πράγμα που σημαίνει ότι τα μέτρα θα προκαλούσαν περαιτέρω ζημία στο περιβάλλον. " παραγωγή και καύση βιοκαυσίμων πρέπει να είναι φιλική προς το περιβάλλον, και σε αυτό έγκειται το πρόβλημα που αντιμετωπίστηκε με το φοινικέλαιο. Τέτοιου είδους παράγοντες μεταβολής του περιβάλλοντος πρέπει να προλαμβάνονται στο μέλλον.
<SPEAKER ID="089" NAME="Hans-Peter Martin" AFFILIATION="NI">
(DE) Κύριε Πρόεδρε, κύριε Gabriel, διαθέτω και εγώ μόνο ένα λεπτό για να απευθυνθώ σε εσάς. Όποιος σας παρακολούθησε, δεν μπορεί παρά να πει πως το λιοντάρι βρυχάται δυνατά. Γνωρίζουμε ότι ο Πρόεδρος Μπους έχει την εξουσία και ο τρόπος με τον οποίο βρυχάστε, κύριε υπουργέ, θυμίζει τον τρόπο που βρυχώταν ένας από τους προκατόχους σας, ο Klaus Töpfer, το 1992, όταν βρισκόμασταν σχεδόν στην ίδια κατάσταση. Είναι σχεδόν σαν να άνοιξε για εμάς ένα ιστορικό παράθυρο κάπου μεταξύ της πτώσης του τείχους και της παγκοσμιοποίησης, αφού όμως δεν έγινε τίποτα, αυτό αποτελεί ένα παράδειγμα για το τι δεν πρέπει να κάνουμε.
<P>
Εγώ, όμως, θα ήθελα να σας ενθαρρύνω κατηγορηματικά να εμμείνετε σε αυτό το θέμα, να ξεπεράσετε όσο πιο κομψά μπορείτε τις αντιδράσεις που προβάλλει η γερμανική αυτοκινητοβιομηχανία και να επικεντρωθείτε πραγματικά στο προκείμενο. Φυσικά, πρέπει επίσης να καταλάβετε ότι αυτό δεν μπορεί να γίνει χωρίς θυσίες. Αν καταφέρετε να παρουσιάσετε ελκυστικά τη θυσία στις πλούσιες χώρες, τότε μπορεί να έχετε την πολιτική μοίρα να είστε ο διάδοχος του υπουργού Περιβάλλοντος που ανέφερα - και ίσως αυτό να μην ήταν κακό ούτε για εσάς ούτε για τον πλανήτη.
<SPEAKER ID="090" NAME="Gunnar Hökmark" AFFILIATION="PPE-DE">
(EN) Κύριε Πρόεδρε, καλούμαστε να επιτύχουμε δύο στόχους: ο ένας είναι να μειώσουμε τις εκπομπές CO2 και ο άλλος να διασφαλίσουμε ότι θα μπορέσουμε να ανταποκριθούμε στις αλλαγές που επιφέρει η αλλαγή του κλίματος. Και οι δύο στόχοι προϋποθέτουν ότι διαθέτουμε τους κατάλληλους πόρους για την πραγματοποίηση επενδύσεων, ότι έχουμε ευκαιρίες ανάπτυξης και ότι διαθέτουμε τη δυνατότητα να προστατέψουμε το περιβάλλον. Οι περιορισμοί και οι στόχοι είναι σημαντικοί σε αυτό το θέμα, όμως είναι εξίσου σημαντικό να λάβουμε μέτρα τα οποία θα είναι συμβατά με την οικονομική ανάπτυξη και τους πόρους που μπορούμε να επενδύσουμε προκειμένου να διασφαλίσουμε την επίτευξη των στόχων μας.
<P>
Ενίοτε εξετάζουμε τα πιο πρακτικά και ρεαλιστικά μέτρα. Θα αναφέρω μόνο δύο. Οι συνδυασμοί φορτηγών οχημάτων μεγάλου μήκους είναι ένας από τους πρακτικότερους τρόπους μείωσης των εκπομπών CO2 στις οδικές μεταφορές. Κύριε Επίτροπε, κύριε Προεδρεύων του Συμβουλίου: μπορείτε να παρέμβετε σε αυτό το θέμα, λαμβάνοντας ένα πρακτικό μέτρο το οποίο θα έχει ουσιαστικό αποτέλεσμα.
<P>
Ο δεύτερος στόχος σχετίζεται με την ενεργειακή πολιτική. " σταδιακή κατάργηση της πυρηνικής ενέργειας κατά τον τρόπο και με τον ρυθμό που σχεδιάζεται στη σημερινή Ευρώπη αποτελεί τον πιο σίγουρο τρόπο αύξησης των εκπομπών CO2. Αν καταφέρουμε να χρησιμοποιήσουμε περισσότερες ανανεώσιμες πηγές ενέργειας, η σταδιακή κατάργηση της πυρηνικής ενέργειας θα μειώσει τα οφέλη και δεν αποκλείεται να οδηγηθούμε σε αρνητικό πρόσημο, καθώς οι συνολικές εκπομπές CO2 θα έχουν αυξηθεί.
<P>
Αναμένω από τη γερμανική Προεδρία να ηγηθεί μιας νέας πολιτικής. Αυτό πρέπει να το επιδιώξετε όχι για να λύσετε το πρόβλημα του φαινομένου του θερμοκηπίου, όπως ορισμένοι υποστηρίζουν, αλλά για να μην επιδεινωθεί η κατάσταση. Προκειμένου να μην αυξηθούν οι εκπομπές CO2, πρέπει να διατηρήσουμε τουλάχιστον το σημερινό ποσοστό χρησιμοποίησης της πυρηνικής ενέργειας.
<P>
Χρειαζόμαστε τεχνολογίες αιχμής και όχι παρωχημένες τεχνολογίες· χρειαζόμαστε ενίσχυση του εμπορίου και όχι μείωσή του· χρειαζόμαστε περισσότερες και όχι λιγότερες επενδύσεις· χρειαζόμαστε, τέλος, περισσότερη και όχι λιγότερη ανάπτυξη. " πρόκληση είναι το πώς θα συνδυάσουμε όλες αυτές τις συνιστώσες, και γι' αυτό αναμένω με ενδιαφέρον την απάντησή σας όσον αφορά τους δύο κεντρικούς στόχους που ανέφερα, ανεξαρτήτως της πολιτικής αμηχανίας που μπορεί να σας προκαλέσει.
<SPEAKER ID="091" NAME="Edite Estrela" AFFILIATION="PSE">
(PT) Όπως δήλωσε ο Κόφι Ανάν στο Ναϊρόμπι, η αλλαγή του κλίματος δεν είναι σενάριο επιστημονικής φαντασίας. Είναι ένα παγκόσμιο πρόβλημα το οποίο απαιτεί παγκόσμιες λύσεις τόσο από τις κυβερνήσει όσο και από τους πολίτες. Οι κυβερνήσεις πρέπει, επειγόντως, να λάβουν αποτελεσματικά μέτρα, όμως και οι ίδιοι οι πολίτες πρέπει να αλλάξουν τις συνήθειες και τον τρόπο ζωής τους, για παράδειγμα, με το να μην χρησιμοποιούν τα αυτοκίνητά τους, αλλά να περπατούν περισσότερο, δραστηριότητα η οποία είναι υγιεινή και προστατεύει το περιβάλλον.
<P>
" καταπολέμηση της αλλαγής του κλίματος είναι προτεραιότητα της γερμανικής και της πορτογαλικής Προεδρίας. Ευελπιστώ ότι, από κοινού, μπορούμε να δώσουμε μεγάλη ώθηση σε αυτήν την προσπάθεια και ότι η ΕΕ πρέπει να εκμεταλλευτεί την ευκαιρία, στην επόμενη σύνοδο των "νωμένων Εθνών, η οποία θα διεξαχθεί στο Μπαλί κατά τη διάρκεια της πορτογαλικής Προεδρίας, να ηγηθεί των διαπραγματεύσεων για μια νέα προσέγγιση στο θέμα της αλλαγής του κλίματος. Σας ευχαριστούμε για τη θαυμάσια ομιλία σας, κύριε Gabriel.
<SPEAKER ID="092" NAME="Anne Laperrouze" AFFILIATION="ALDE">
(FR) Κύριε Πρόεδρε, αν σκεφτούμε με ορίζοντα το 2030-2050, τα ορυκτά καύσιμα θα έχουν εξαντληθεί; Δεδομένης της τεράστιας ανάπτυξης της Κίνας και της Ινδίας, οι ενεργειακοί πόροι θα είναι επαρκείς; Ποιες θα είναι οι επιπτώσεις της ανάπτυξης στο κλίμα; Δεν έχουμε απαραιτήτως όλες τις απαντήσεις σε αυτά τα ερωτήματα, αλλά αυτό που είναι σαφές είναι ότι πρέπει να δράσουμε στο πλαίσιο μιας ευρωπαϊκής και παγκόσμιας στρατηγικής, διότι η ενέργεια είναι μια θεμελιώδης ανάγκη και το φαινόμενο της αύξησης της θερμοκρασίας του πλανήτη πρέπει να αναχαιτιστεί.
<P>
Χαιρετίζω τους φιλόδοξους στόχους που συνίστανται στη μείωση των εκπομπών αερίου θερμοκηπίου κατά 30% μέχρι το 2020, διότι η ΕΕ πρέπει να αποστείλει ένα ισχυρό μήνυμα ότι πρέπει να αλλάξουν η συμπεριφορά και οι νοοτροπίες ώστε να βρεθούν καινοτόμες λύσεις με παγκόσμιο αντίκτυπο.
<P>
Χαιρετίζω επίσης τα μέτρα που πρότεινε η Επιτροπή, αλλά πρέπει να συνοδεύονται από πολιτική δράση. Συνεπώς, πρέπει να γίνουν περισσότερα για να αναγκαστούν τα κράτη μέλη να λάβουν πιο προορατικά μέτρα, για παράδειγμα σε σχέση με τη χρήση βιοκαυσίμων και ανανεώσιμων πηγών ενέργειας, καθώς και φορολογικά μέτρα για την προώθηση της εξοικονόμησης ενέργειας και της ενεργειακής απόδοσης των κτιρίων.
<P>
Επίσης, χωρίς να θέλω να κινδυνολογώ, πρέπει να δρομολογηθεί μια ευρωπαϊκή εκστρατεία επικοινωνίας, με την υποστήριξη των μέσων μαζικής ενημέρωσης, προκειμένου να παρουσιαστούν στους πολίτες της Ευρώπης απλά πράγματα που μπορεί να κάνει ο καθένας για να προστατεύσει το κλίμα. Το μέλλον που επιθυμούμε θα έλθει μέσω της τεχνολογικής ανάπτυξης, καθώς και μέσω δράσεων που μπορούμε όλοι να διεξάγουμε, αρχής γενομένης από σήμερα.
<SPEAKER ID="093" NAME="Satu Hassi" AFFILIATION="Verts/ALE">
(FI) Κύριε Πρόεδρε, κυρίες και κύριοι, μεθαύριο ο Ο"Ε αναμένεται να δημοσιεύσει επιστημονική έκθεση στην οποία θα αναφέρεται ότι η θερμοκρασία του πλανήτη θα αυξηθεί πιθανότατα κατά τρεις βαθμούς αυτόν τον αιώνα. Εάν επαληθευτεί αυτή η πρόβλεψη, θα σημαίνει ότι το στρώμα πάγου που καλύπτει τη Γροιλανδία αναπόφευκτα θα λιώσει και η στάθμη της θάλασσας θα αυξηθεί κατά επτά τουλάχιστον μέτρα. Θα σημαίνει επίσης ότι ο χάρτης της Ευρώπης θα μεταβληθεί άρδην. Αυτό το ενδεχόμενο πρέπει να αποτραπεί.
<P>
Πρέπει να λάβουμε πολύ επείγοντα πρακτικά μέτρα προκειμένου να μην υπερβεί η αύξηση της θερμοκρασίας του πλανήτη τους δύο βαθμούς Κελσίου, όπως προβλέπεται στους στόχους της ΕΕ. Πρέπει, ωστόσο, να προχωρήσουμε από τα λόγια στα έργα. Σε αυτό το πλαίσιο, μας προξενεί τεράστια απογοήτευση η διαπίστωση ότι σήμερα η Ευρωπαϊκή Επιτροπή αναβάλλει για μία ακόμη φορά την επιβολή υποχρεωτικών περιορισμών στις εκπομπές διοξειδίου του άνθρακα.
<P>
Πρέπει να κατανοήσουμε ότι ο σημαντικότερος παράγοντας είναι τα μέτρα βελτίωσης της απόδοσης της ενέργειας και των καυσίμων. Αυτό ισχύει και για τις μεταφορές. Δεν μπορούμε να παρακάμψουμε αυτό το θέμα αντικαθιστώντας τα βιοκαύσιμα με τη βελτίωση της ενεργειακής απόδοσης. Αν προσπαθήσουμε να κινηθούμε προς αυτήν την κατεύθυνση, το μόνο που θα επιτύχουμε θα είναι να στραφούν οι οικολόγοι κατά των βιοκαυσίμων.
<P>
(Χειροκροτήματα)
<SPEAKER ID="094" NAME="Pilar Ayuso" AFFILIATION="PPE -DE">
(ES) Κύριε Πρόεδρε, κύριε Επίτροπε, κύριε Υπουργέ, κυρίες και κύριοι, καταρχάς θα ήθελα να ευχαριστήσω την Επιτροπή και το Συμβούλιο που ήρθαν εδώ για να συζητήσουμε αυτό το θέμα και τη στρατηγική που πρέπει να ακολουθηθεί στο μέλλον.
<P>
Συμφωνούμε όλοι με την αρχή της μείωσης των ρυπογόνων εκπομπών που διέπει τις προτάσεις της Επιτροπής και των κρατών μελών. Συμφωνούμε με τη διάγνωση, αν και έχουμε ορισμένες διαφωνίες όσον αφορά τα μέτρα που πρέπει να εφαρμοστούν και τις ευθύνες του καθενός. Χαίρομαι που άκουσα εδώ κάτι που πιστεύω ότι είναι βασικό, δηλαδή ότι πρέπει να υπάρξει μια διεθνής συμφωνία για τη μείωση των εκπομπών που θα τους συμπεριλαμβάνει όλους. Αν δεν το επιτύχουμε αυτό, θα είναι δύσκολο να βρεθεί μια λύση όταν οι στόχοι καθορίζονται μονομερώς. Επειδή, μεταξύ άλλων, η Ευρωπαϊκή Ένωση μόνη της δεν μπορεί ούτε να μειώσει τις παγκόσμιες εκπομπές ούτε να θέσει στόχους για τη διατήρηση των θερμοκρασιών σε παγκόσμιο επίπεδο.
<P>
Ειλικρινά πιστεύω ότι ο κύριος στόχος μας πρέπει να είναι η επίτευξη μιας παγκόσμιας συμφωνίας μέσω των προσπαθειών μας, φυσικά, και επίσης με τις προσπάθειες των βιομηχανιών μας. Όπως και εσείς, κύριε Επίτροπε, προσωπικά θα προτιμούσα έναν πιο ευέλικτο στόχο, για τον οποίο θα δεσμευτούν όλοι, από τον στόχο της μείωσης του 30% τον οποίο δεν έχουμε ιδέα ποιος θα προσυπογράψει.
<P>
Επιπλέον, πρέπει να λάβουμε υπόψη μια σειρά αρχών. Καταρχάς, οι χώρες που ιστορικά ρυπαίνουν περισσότερο πρέπει να μειώσουν τις εκπομπές τους περισσότερο, και πρέπει να καθοριστούν λογικά όρια εκπομπών για το μέλλον για τις αναδυόμενες οικονομίες. Δεύτερον, όλοι οι τομείς θα πρέπει να αντιμετωπίσουν τις ευθύνες τους σύμφωνα με τις εκπομπές τους, διότι δεν είναι λογικό να μιλάμε για τον ηλεκτρισμό, αλλά να μην μιλάμε για τις μεταφορές. Τρίτον, πρέπει να έχουμε επίσης υπόψη τα οφέλη της απορρόφησης του άνθρακα από τη γεωργία και τα δάση, που είναι οι φυσικοί ρυθμιστές του περιβάλλοντος.
<P>
Τέλος, θα ήθελα να επισημάνω τη σημασία της προώθησης των ανανεώσιμων πηγών ενέργειας και των καθαρών τρόπων μεταφοράς και να πω ότι είναι επιτακτική ανάγκη να συζητήσουμε σοβαρά πλέον το θέμα της πυρηνικής ενέργειας.
<SPEAKER ID="095" NAME="Eluned Morgan" AFFILIATION="PSE">
(EN) Κύριε Πρόεδρε, θέλω να ευχαριστήσω τον Επίτροπο και τον κ. υπουργό για το προσωπικό τους ενδιαφέρον για αυτό το κρίσιμο θέμα και να υπενθυμίσω στο Σώμα ότι αυτοί είναι οι καλοί της υπόθεσης! Υπάρχουν αρκετά μέλη της Επιτροπής και του Συμβουλίου που θα ασκήσουν πιέσεις προς αντίθετες κατευθύνσεις σε σύγκριση με τις σημερινές μας θέσεις. Οι προτάσεις τις οποίες έχει καταθέσει η Επιτροπή είναι όντως φιλόδοξες. Ωστόσο, δεν είναι αρκετά φιλόδοξες και δεν συμβαδίζουν εξ ολοκλήρου με τα πορίσματα της επιστήμης. Τα επιστημονικά στοιχεία καταδεικνύουν ότι, εάν εφαρμόσουμε όσα έχουν ήδη αποφασίσει οι υπουργοί -ήτοι να μην υπερβούμε τους δύο βαθμούς- οφείλουμε να επιτύχουμε μείωση των ανθρακούχων εκπομπών κατά 30%. Αν ακολουθήσουμε την έκθεση Stern, πρέπει να κάνουμε θυσίες τώρα για να διασφαλίσουμε το μέλλον.
<P>
Αυτό που επιθυμούμε είναι να είμαστε πρωτοπόροι σε διεθνές επίπεδο. Μια μείωση σε ποσοστό 20% δεν μας κάνει πρωτοπόρους. Οι υπουργοί πρέπει να υλοποιήσουν τις δεσμεύσεις τους. Εφόσον συνυπογράψουν αυτόν τον στόχο, οφείλουν να τον υλοποιήσουν. Προξενεί απογοήτευση το γεγονός ότι τα κράτη μέλη δεν υπογράφουν δεσμευτικούς στόχους αύξησης των ανανεώσιμων πηγών ενέργειας σε ποσοστό 20%. Προξενεί απογοήτευση το γεγονός ότι η Επιτροπή έχει υποκύψει στις πιέσεις της γερμανικής αυτοκινητοβιομηχανίας, όμως είναι θετική η δήλωση των υπουργών ότι δεν πρόκειται να υποκύψουμε στο λόμπι της αυτοκινητοβιομηχανίας, όπως έχουν πράξει ορισμένοι Επίτροποι - όχι ο κ. Δήμας.
<P>
Σας παρακαλούμε, κύριε υπουργέ, να εγκρίνετε το εθνικό σας σχέδιο κατανομής. Έχει κρίσιμη σημασία. Είναι καιρός να σταματήσει το Συμβούλιο να μιλάει μόνο· πρέπει τώρα να αναλάβει πρακτική δράση.
<P>
(Χειροκροτήματα)
<SPEAKER ID="096" NAME="Péter Olajos" AFFILIATION="PPE-DE">
(HU) Συμφωνώ ως προς το ότι η αλλαγή του κλίματος ενδέχεται να έχει καταστροφικές συνέπειες για τον κόσμο - συνεπώς, και για την Ευρώπη. Εάν την προσεχή δεκαετία δεν μεταβάλουμε δραστικά τις τρέχουσες πρακτικές μας, εάν δεν αλλάξουμε τον τρόπο ζωής μας, ενδέχεται να βρεθούμε αντιμέτωποι με τεράστιες οικονομικές και οικολογικές καταστροφές.
<P>
Γι' αυτόν ακριβώς τον λόγο, είναι προς το συμφέρον όλων των κρατών μελών -ενώ ταυτοχρόνως αποτελεί ηθική τους υποχρέωση- να δεσμευτούν υπέρ της εφαρμογής της κλιματικής πολιτικής την οποία ανακοίνωσε η γερμανική Προεδρία και η οποία συνίσταται στη μείωση, έως το 2020, των εκπομπών αερίων του θερμοκηπίου κατά 30%, αυξάνοντας το ποσοστό ανανεώσιμων πηγών ενέργειας στο συνολικό ενεργειακό μίγμα στο 20% και αυξάνοντας επίσης στο 10% το ποσοστό των βιοκαυσίμων στα καύσιμα που καταναλώνουμε. Όσον αφορά τις συγκεκριμένες δράσεις, καλώ την Επιτροπή να συγκρίνει τα επιχειρησιακά προγράμματα των κρατών μελών, τα οποία τελούν επί του παρόντος υπό αξιολόγηση, με αυτούς τους στόχους. Εφόσον η Επιτροπή διαπιστώσει ότι σε ένα κράτος μέλος διατίθενται ανεπαρκείς κοινοτικοί πόροι για την επίτευξη αυτών των στόχων, πρέπει να χρησιμοποιεί τις αρμοδιότητές της και να αρνείται να επικυρώσει σε αυτήν τη μορφή το επιχειρησιακό πρόγραμμα του εν λόγω κράτους μέλους.
<P>
Είναι απαράδεκτο να υποστηρίζουν ορισμένα κράτη μέλη την ενεργειακή απόδοση και τις κοινές ευρωπαϊκές προσπάθειες εξοικονόμησης ενέργειας μόνο λεκτικά. " Ουγγαρία και η Πολωνία επιθυμούν να αφιερώσουν μόλις το 1% του κοινοτικού προϋπολογισμού σε αυτόν τον τομέα, ενώ η Λιθουανία, για παράδειγμα, είναι πρόθυμη να αφιερώσει ποσοστό 5,4%. Είναι ήδη σαφές ότι αυτό δεν θα επιτρέψει στους Ούγγρους και τους Πολωνούς να ανταποκριθούν ακόμη και στις τρέχουσες δεσμεύσεις τους έναντι της ΕΕ.
<P>
Αν σκεφτούμε και δράσουμε υπεύθυνα, τότε τους προσεχείς έξι μήνες ενδέχεται να ξεκινήσει μια τρίτη βιομηχανική επανάσταση. Στόχος αυτής της βιομηχανικής επανάστασης είναι να σταματήσουμε την αλλαγή του κλίματος, και αποτέλεσμά της θα είναι η δημιουργία μιας οικονομίας μειωμένων, αρχικά, ανθρακούχων εκπομπών, και στη συνέχεια μηδενικών ανθρακούχων εκπομπών.
<SPEAKER ID="097" NAME="Andres Tarand" AFFILIATION="PSE">
(ET) Τις τελευταίες ημέρες, λάβαμε πολλές ενδιαφέρουσες πληροφορίες από το Νταβός σχετικά με την έκταση της αλλαγής του κλίματος και τον δυνητικό καταστροφικό της αντίκτυπο. Συμμετείχα στην ίδια εκδήλωση πριν από 12 χρόνια, και οφείλω να ομολογήσω ότι τότε δεν είχε αναφερθεί καν η αλλαγή του κλίματος. Τα λόγια, όμως, δεν αρκούν.
<P>
Το λιώσιμο του στρώματος πάγου της Γροιλανδίας, των πάγων της Αρκτικής και του μονίμου στρώματος πάγου της Σιβηρίας έχουν μειώσει αισθητά την ποσότητα πάγου στον πλανήτη, γεγονός που θα οδηγήσει σε επικίνδυνη αύξηση της στάθμης της θάλασσας παγκοσμίως. Φαίνεται ότι αυτό μας βοήθησε να κατανοήσουμε καλύτερα τους κινδύνους που αντιμετωπίζουμε. Είναι σαφές ότι η ίδια η Συνθήκη του Κυότο ως πολιτικός μηχανισμός είναι ανεπαρκής, καθόσον απαιτούνται ταχύτερα μέτρα. Αυτό αναφέρθηκε επίσης στο Νταβός.
<P>
Πρέπει να θέσουμε δεσμευτικούς και φιλόδοξους στόχους στην Ευρώπη για τη μείωση των εκπομπών αερίων του θερμοκηπίου. Οι αναπτυσσόμενες οικονομίες της Κίνας και της Ινδίας έχουν καίρια θέση στον νέο πολιτικό μηχανισμό. Προκειμένου να τις κάνουμε να ακολουθήσουν το παράδειγμά μας, πρέπει πρώτα να δείξουμε ότι η Ευρώπη αντιμετωπίζει με σοβαρότητα αυτό το θέμα, και δεν θα περιοριστεί απλώς σε μείωση 20%.
<SPEAKER ID="098" NAME="Ján Hudacký" AFFILIATION="PPE-DE">
(SK) Απέναντι στο σοβαρότατο πρόβλημα της αλλαγής του κλίματος, είναι αναγκαίο να στηρίξουμε στο Ευρωπαϊκό Κοινοβούλιο τη βελτίωση της επικοινωνίας και τη θέσπιση μιας πιο τυποποιημένης διαδικασίας αναζήτησης καταλλήλων στρατηγικών λύσεων. Φρονώ ότι η πρωτοβουλία της Επιτροπής Περιβάλλοντος, Δημόσιας Υγείας και Ασφάλειας των Τροφίμων θα μπορούσε να είχε συμπεριλάβει προηγούμενη διαβούλευση με την Επιτροπή Βιομηχανίας, Έρευνας και Ενέργειας, όσον αφορά ιδίως τη δέσμη μέτρων για την ενέργεια της Ευρωπαϊκής Επιτροπής. Στο σχέδιο ψηφίσματος της Επιτροπής Περιβάλλοντος περιλαμβάνονται νέοι δεσμευτικοί στόχοι οι οποίοι είναι πολύ πιο φιλόδοξοι, ενώ δεν είμαστε ακόμη σίγουροι αν θα επιτύχουμε τους στόχους που έχουν τεθεί στο πλαίσιο των υφιστάμενων προτάσεων της Ευρωπαϊκής Επιτροπής.
<P>
Όλοι γνωρίζουμε ότι είναι καιρός να αναλάβουμε δράση, καθόσον η κατάσταση όσον αφορά την αλλαγή του κλίματος είναι όντως σοβαρή. Δεν πρόκειται να παραθέσω τις συνιστώσες του ενεργειακού τομέα στις οποίες μπορούν να επιτευχθούν σημαντικές βελτιώσεις όσον αφορά τις εκπομπές CO2. Τα αναμενόμενα επίπεδα ανάπτυξης θα φέρουν, ωστόσο, στην επιφάνεια νέες ιδέες σχετικά με το πρόβλημα που δημιουργεί η αυξανόμενη ενεργειακή ζήτηση. Δεν υπάρχει αμφιβολία ότι η δημιουργία νέων εγκαταστάσεων παραγωγής ενέργειας πρέπει να στηρίζεται σε τεχνολογίες απαλλαγμένες από τον άνθρακα. Οι ανανεώσιμες πηγές ενέργειας, τις οποίες υποστηρίζουμε τόσο συχνά, και απολύτως εύλογα, δεν θα μπορέσουν να καλύψουν τη διαρκώς αυξανόμενη ζήτηση. Είναι, συνεπώς, δύσκολο να κατανοήσουμε γιατί η πυρηνική ενέργεια, η οποία παράγει μηδενικές σχεδόν εκπομπές CO2, εξακολουθεί να τυγχάνει ελάχιστης στήριξης και αναφέρεται μόνον αόριστα στις στρατηγικές της Ευρωπαϊκής Επιτροπής και της Ευρωπαϊκής Ένωσης εν γένει, αφήνοντας τις σχετικές αποφάσεις στη διακριτική ευχέρεια των κρατών μελών.
<SPEAKER ID="099" NAME="Gyula Hegyi" AFFILIATION="PSE">
(EN) Κύριε Πρόεδρε, στο ένα λεπτό που έχω στη διάθεσή μου, θα επικεντρώσω την προσοχή μου σε τρία θέματα, βάσει των τροπολογιών μου τις οποίες ενέκρινε εχθές η Επιτροπή Περιβάλλοντος, Δημόσιας Υγείας και Ασφάλειας των Τροφίμων.
<P>
Οι μεταφορές είναι μία από τις κυριότερες αιτίες της αλλαγής του κλίματος· στις οδικές μεταφορές χρησιμοποιείται πενταπλάσια ενέργεια από ό,τι στις σιδηροδρομικές μεταφορές για τον ίδιο αριθμό επιβατών. Το ίδιο ισχύει για τα ιδιωτικής χρήσης οχήματα, αφενός, και τα τραμ και τους υπόγειους σιδηρόδρομους, αφετέρου. Γι' αυτό οι δημόσιες μεταφορές πρέπει να αποτελούν προτεραιότητα για την Ευρώπη. Σε μια οικονομία της αγοράς, σε μια καπιταλιστική κοινωνία, οι περισσότεροι από αυτούς τους θαυμάσιους στόχους μπορούν να επιτευχθούν με τη χρήση οικονομικών και χρηματικών μέσων. " ενεργειακή αποδοτικότητα μπορεί να αυξηθεί μόνο σε συνδυασμό με ένα πολύ ισορροπημένο σύστημα πράσινης φορολογίας.
<P>
Σε πιο μακροπρόθεσμο ορίζοντα, η Ευρώπη πρέπει να εφαρμόσει ένα πιο εναρμονισμένο σύστημα οικολογικής φορολογίας, διότι χωρίς ένα τέτοιο σύστημα η κοινή μας περιβαλλοντική πολιτική δεν θα διαθέτει τα κατάλληλα μέσα υλοποίησης.
<P>
Τα ανεπτυγμένα κράτη μέλη μας έχουν εξαγάγει τις δραστηριότητές τους οι οποίες καταναλώνουν ενέργεια και φυσικούς πόρους σε λιγότερο ανεπτυγμένες χώρες, εξάγοντας συγχρόνως τις εκπομπές αερίων του θερμοκηπίου και τις καταστροφές του περιβάλλοντος. Πρέπει να αποτρέψουμε στο μέλλον παρόμοιες πρακτικές.
<SPEAKER ID="100" NAME="Herbert Reul" AFFILIATION="PPE-DE">
(DE) Κύριε Προεδρεύων του Συμβουλίου, κύριε Επίτροπε, κυρίες και κύριοι, μια συνάδελφος μόλις είπε πως δεν πρέπει να συζητάμε πάρα πολύ για πολιτικά προβλήματα όπως η προστασία του κλίματος όταν δεν δίδεται στη συνέχεια λύση σε αυτά. Όμως ισχύει και το αντίθετο, γιατί πρέπει να προσέχει κανείς στην πολιτική να μην υπερβάλλει δίνοντας κεντρική θέση σε κάποια προβλήματα και παρουσιάζοντάς τα σαν το τέλος του κόσμου, ενώ τελικά δεν προσφέρει καμία λύση που θα συνιστούσε μια πραγματικά θετική αλλαγή.
<P>
Βλέπω επίσης με κάποια ανησυχία ότι ορισμένες συζητήσεις αυτών των ημερών δεν διεξάγονται ρεαλιστικά, όταν μιλάμε για θύελλες που οφείλονται στην εξέλιξη του κλίματος, ενώ όποιος διαβάζει έξυπνα τη μετεωρολογία, ξέρει πως δεν είναι έτσι. Ορισμένα ερωτήματα απλά δεν τίθενται ή δεν τους δίδεται απάντηση, όπως για παράδειγμα: γιατί παρά την παγκόσμια αύξηση του CO2 κατά τα τελευταία 120 χρόνια, στα περισσότερα μέρη σημειώθηκε αύξηση της θερμοκρασίας μόλις 0,3 βαθμών; Γιατί σημειώθηκε ειδικά μεταξύ 1930 και 1960 η μεγαλύτερη αύξηση στις θύελλες της ανώτατης κατηγορίας και τα τελευταία 40 χρόνια η αύξηση αυτή είναι μικρότερη; Γιατί δεν μπορούμε να εξηγήσουμε το γεγονός ότι ακόμα και αν όλες οι βιομηχανικές χώρες μείωναν την εκπομπή αερίων θερμοκηπίου κατά 30%, αυτό που θα επιτυγχάναμε μέχρι το 2100 θα ήταν απλά μια καθυστέρηση της θέρμανσης κατά έξι χρόνια;
<P>
Δεν αμφισβητώ ότι πρέπει να ασχοληθούμε επειγόντως με αυτό το πρόβλημα, απλά αναρωτιέμαι αν ασχολούμαστε αρκετά συστηματικά με αυτό, μήπως κάποιες φορές αντιδρούμε πολύ βιαστικά και αν θέτουμε τα σωστά ερωτήματα. Συζητάμε για την προστασία του κλίματος, την ασφάλεια εφοδιασμού και την ανταγωνιστικότητα, όμως δεν σταθμίζουμε αυτά τα σημεία το ένα σε σχέση με το άλλο, αλλά τα εξετάζουμε σε σχέση με το ποιες είναι οι εναλλακτικές λύσεις.
<P>
Γιατί δεν εξετάζεται σοβαρά η λύση να πάρουμε το 70% της χωρίς CO2 παραγωγής ρεύματος από την πυρηνική ενέργεια; Αν η προστασία του κλίματος είναι όντως ένα τόσο σημαντικό ζήτημα, τότε ασφαλώς πρέπει να εξεταστούν συγκριτικά όλες οι δυνατότητες, χωρίς φόβο και χωρίς ιδεολογικές υποθέσεις. Μία από αυτές τις δυνατότητες θα είναι μελλοντικά και η πυρηνική ενέργεια. Αν κάνουμε αυτήν τη συζήτηση, αυτή πρέπει να γίνει σε ευρεία βάση, ανοιχτά, και να της αφιερωθεί ο απαραίτητος χρόνος.
<SPEAKER ID="101" NAME="Matthias Groote" AFFILIATION="PSE">
(DE) Κύριε Πρόεδρε, κύριε Επίτροπε, κύριε υπουργέ, το θέμα της αλλαγής του κλίματος ασφαλώς θα μας απασχολήσει για πολύ ακόμα και η απόσταση μεταξύ δράσης και αποτελέσματος, δηλαδή μιας αληθινής αναστροφής της αλλαγής του κλίματος, είναι πολύ μεγάλη.
<P>
Γι' αυτό είναι ακόμα πιο σημαντικό να προσαρμοστεί η Ευρώπη, η πολιτική της και η σχετική νομοθεσία σε αυτό το γεγονός και να δρομολογηθούν συγκεκριμένα μέτρα. Σε αυτά συγκαταλέγονται, φυσικά, εκτός από τη συνέχεια του Πρωτοκόλλου του Κυότο μετά το 2012, και στρατηγικές για τη μείωση των εκπομπών CO2 σε επιμέρους τομείς όπως π.χ. τα επιβατικά αυτοκίνητα. Για το θέμα αυτό δεν πρέπει μόνο να διατυπώνονται ενδοιασμοί, αλλά και να συζητούνται οι δυνατότητες. Έτσι, η μείωση της εκπομπής CO2 από τα επιβατικά αυτοκίνητα και η συνακόλουθη εξοικονόμηση ενέργειας θα έχει θετικό αποτέλεσμα για την ενεργειακή ασφάλεια, αν αναλογιστούμε ότι 26,5% της συνολικής κατανάλωσης ενέργειας στην Ευρωπαϊκή Ένωση αφορά τις οδικές μεταφορές.
<P>
Τα ειδικά μέτρα που αναφέρθηκαν ήδη δεν είναι καινοφανή. Άλλες χώρες όπως η Ιαπωνία δρομολόγησαν επίσης προγράμματα μείωσης του CO2 για τα αυτοκίνητα. Εδώ τα οχήματα χωρίζονται, σε προγράμματα "top runner", σε εννέα διαφορετικές κατηγορίες ανάλογα με το βάρος και θεσπίζονται δεσμευτικοί στόχοι για τη μείωση.
<P>
Στην πολιτική για το κλίμα, η ρήση "ο χρόνος είναι χρήμα" αποκτά μια νέα σημασία, πράγμα που μας έδειξε πρόσφατα η έκθεση του κ. Stern.
<SPEAKER ID="102" NAME="Anders Wijkman" AFFILIATION="PPE-DE">
(EN) Κύριε Πρόεδρε, θέλω καταρχάς να εκφράσω τη συμφωνία μου με τη θέση της κ. Doyle ότι το πρόβλημα που αντιμετωπίζουμε δεν είναι περιβαλλοντικό. Επηρεάζει όλους τους τομείς της κοινωνίας και οφείλουμε να το προσεγγίσουμε κατά τρόπο συστηματικό και εμπεριστατωμένο.
<P>
Στον κ. Reul θα έλεγα ότι θεωρώ πως πρέπει να συνειδητοποιήσουμε ότι, εκτός από την αλλαγή του κλίματος, βρισκόμαστε επίσης αντιμέτωποι με την εξάντληση των αλιευτικών αποθεμάτων, την τεράστιας έκτασης και ταχύτητας αποψίλωση των δασών και τη μείωση των υδάτινων αποθεμάτων σε πολλές περιοχές του κόσμου. Οφείλουμε να αντιμετωπίσουμε το γεγονός ότι ο τρόπος ζωής τον οποίο έχουμε αναπτύξει σε έναν κόσμο 8 έως 9 δισεκατομμυρίων κατοίκων υπερβαίνει τις δυνατότητες αντοχής του πλανήτη, και γι' αυτό πρέπει να προσεγγίσουμε συστηματικά το πρόβλημα προκειμένου να επανέλθουμε σε μια φυσιολογική, βιώσιμη πορεία.
<P>
Ζήτησα να λάβω τον λόγο κυρίως επειδή είμαι πολύ απογοητευμένος από μια πτυχή της δέσμης μέτρων της Επιτροπής για την ενέργεια και το κλίμα. Μιλάτε, κύριε Επίτροπε, στην εν λόγω δέσμη, για μια ενεργειακή σύμπραξη με την Αφρική. Αυτό είναι θετικό. Γιατί, όμως, να μην πράξουμε το ίδιο με την Κίνα και την Ινδία; Γνωρίζω ότι υπάρχουν τεχνολογικές συμφωνίες, όμως τα χρήματα για την υποστήριξή τους είναι ελάχιστα. Τα επόμενα πέντε έως δέκα χρόνια, οι εκπομπές λόγω της επέκτασης των ενεργειακών συστημάτων των χωρών αυτών θα μας κατακλύσουν εντελώς, εάν δεν τις βοηθήσουμε σήμερα να λάβουν τα κατάλληλα μέτρα.
<P>
Ορισμένοι υποστηρίζουν: "αφήστε την Κίνα να καταβάλει το κόστος". Έτσι, όμως, παραβλέπουμε τις ιστορικές μας ευθύνες για όλες τις εκπομπές του παρελθόντος, ενώ δεν λαμβάνουμε επίσης υπόψη το γεγονός ότι οι Κινέζοι χρειάζονται καταρτισμένο προσωπικό, χρειάζονται την τεχνολογία που θα επιτρέψει την επίτευξη των περιβαλλοντικών μας στόχων, ενώ πρέπει επίσης να επενδύσουν σε καθαρές τεχνολογίες.
<P>
Το ερώτημά μου, λοιπόν, προς εσάς και προς τον κ. Υπουργό είναι γιατί δεν θέτετε φιλόδοξους στόχους; Γιατί δεν αναπτύσσετε μια σύμπραξη με την Κίνα και την Ινδία, ενισχύοντάς την με χρηματοδοτικούς πόρους προκειμένου να μπορέσουμε να επιδιώξουμε επιθετικά και από κοινού την επίτευξη αυτών των στόχων; Διαφορετικά, φρονώ πως ό,τι κάνουμε εδώ θα είναι μάλλον δευτερεύουσας σημασίας τα επόμενα χρόνια. Πρέπει να εφαρμόσουμε αυτήν τη διττή προσέγγιση, ενώ θεωρώ ότι η απουσία αυτής της παραμέτρου από τη δέσμη μέτρων σας για την ενέργεια είναι πολύ αισθητή.
<P>
(Χειροκροτήματα)
<SPEAKER ID="103" NAME="Proinsias De Rossa" AFFILIATION="PSE">
(EN) Κύριε Πρόεδρε, σήμερα μας προσφέρεται μια χρυσή ευκαιρία να ξεπεράσουμε την ευρωαπαισιοδοξία δείχνοντας στους πολίτες την προστιθέμενη αξία που προσφέρει η από κοινού άσκηση αρμοδιοτήτων από τα κυρίαρχα κράτη μας για την αντιμετώπιση του παγκοσμίου προβλήματος της αλλαγής του κλίματος, το οποίο τους ανησυχεί όλους σοβαρότατα. Ωστόσο, οι αποφάσεις πρέπει να λαμβάνονται κατά τρόπο διαφανή και δημοκρατικό, έτσι ώστε να βλέπουμε ποιοι ασκούν πιέσεις για την αναβολή των αποφάσεων. " καθυστέρηση στη λήψη αποφάσεων για αυτό το θέμα θα είναι μοιραία.
<P>
Πρέπει να ενώσουμε τις δυνάμεις μας, να θεσπίσουμε κοινούς κανόνες και κανονισμούς, καθώς και τις απαραίτητες κυρώσεις ώστε να διασφαλιστεί η υλοποίηση. Πρέπει να ληφθούν δύσκολες πολιτικές αποφάσεις για τη φορολογία, τις ανανεώσιμες πηγές ενέργειας, την αποδοτικότητα των καυσίμων και τις καθαρότερες τεχνολογίες οι οποίες θα επιφέρουν επαναστατικές αλλαγές στις βιομηχανίες μας και στην ενεργειακή μας κατανάλωση. Γιατί να μην θεσπίσουμε συγκριτικά κριτήρια αξιολόγησης για τα εθνικά μας προγράμματα υποδομών, τα οποία συχνά χρηματοδοτούνται από την Ευρωπαϊκή Ένωση; Συνιστώ επίσης να είμαστε επιφυλακτικοί απέναντι σε ψευδοπροφήτες, όπως η βιομηχανία πυρηνικής ενέργειας, η οποία υποστηρίζει ότι προσφέρει τη λύση αυτού του προβλήματος.
<SPEAKER ID="104" NAME="Σταύρος Δήμας">
Μέλος της Επιτροπής. Κύριε Πρόεδρε, κατ' αρχήν θα ήθελα να ευχαριστήσω όλους όσους πήραν το λόγο σήμερα, για τις πολύ θετικές τους παρεμβάσεις, που δείχνουν πόσο το πρόβλημα των κλιματικών αλλαγών έχει πλήρως συνειδητοποιηθεί από τα μέλη του Ευρωπαϊκού Κοινοβουλίου και, βεβαίως, αυτό αποτελεί και μια αντανάκλαση της κοινής γνώμης η οποία έχει ευαισθητοποιηθεί πολύ.
<P>
Θα ήθελα να ευχαριστήσω την Γερμανική Προεδρία και ιδιαίτερα τον Υπουργό κύριο Sigmar Gabriel για τη συνεργασία την οποία είχαμε, για τον τρόπο με τον οποίο μίλησε και με τον οποίον υπερασπίζεται τα θέματα περιβάλλοντος και ελπίζω ότι η Γερμανική Προεδρία θα είναι πλήρως αποδοτική και θα ανταποκριθεί στις προσδοκίες των ευρωπαίων πολιτών αλλά και των απόψεων οι οποίες εξεφράσθησαν απόψε. " αλλαγή του κλίματος αποτελεί παγκόσμια πρόκληση και ο ηγετικός ρόλος της Ευρωπαϊκής Ένωσης έχει καθοριστική σημασία για την αντιμετώπισή της.
<P>
" σημερινή συζήτηση μας έδωσε την ευκαιρία να τονίσουμε πόσο σημαντικές είναι οι επικείμενες αποφάσεις που πρόκειται να ληφθούν στην Ευρωπαϊκή Ένωση αυτές τις μέρες αλλά και τις επόμενες εβδομάδες: οι αποφάσεις αυτές είναι αναγκαίες προκειμένου να αρχίσουν οι διεθνείς διαπραγματεύσεις και να δώσουμε αρκετά φιλόδοξη ώθηση για μια συμφωνία σε παγκόσμιο επίπεδο.
<P>
Πρέπει να διασφαλίσουμε την αξιοπιστία της Ευρωπαϊκής Ένωσης στον ηγετικό ρόλο που διαδραματίζει σε παγκόσμιο επίπεδο για την αντιμετώπιση της αλλαγής του κλίματος και πρέπει να στείλουμε το ισχυρότερο δυνατό μήνυμα στους εταίρους μας, τόσο στον ανεπτυγμένο, όσο και στον αναπτυσσόμενο κόσμο.
<P>
Πρέπει ακόμη να τονίσουμε τη σημασία των αποφάσεων που πρέπει να ληφθούν τα αμέσως επόμενα χρόνια όσον αφορά το διεθνές καθεστώς για τις κλιματικές αλλαγές και θα αναφερθώ ίσως αργότερα στο θέμα αυτό, ώστε να εξασφαλιστεί ότι θα καταβληθούν ακόμη περισσότερες προσπάθειες σε όλη την υφήλιο μετά από την πρώτη περίοδο δεσμεύσεων με βάση το Πρωτόκολλο του Κιότο που τελειώνει το 2012.
<P>
Τα επιστημονικά και οικονομικά επιχειρήματα υπέρ της ανάληψης φιλόδοξης, παγκόσμιας δράσης για την αντιμετώπιση της αλλαγής του κλίματος είναι προφανή και αδιάσειστα. Επιβάλλεται ακόμη μεγαλύτερη πολιτική προσπάθεια ώστε να υπάρξουν ευρύτερες και ουσιαστικότερες δεσμεύσεις. Αυτό ακριβώς επιδιώκει η Επιτροπή με τη δέσμη μέτρων για το κλίμα και την ενέργεια.
<P>
Τα αμέσως επόμενα χρόνια θα είναι καθοριστικής σημασίας για τη διαμόρφωση παγκόσμιου πλαισίου με στόχο να εξασφαλίσουμε ότι θα αποφευχθεί η μη αναστρέψιμη και ενδεχομένως καταστροφική αλλαγή του κλίματος. Είναι αναγκαία η ενεργός συμμετοχή όλων σας -και το διαπίστωσα αυτό απόψε με μεγάλη ικανοποίηση- σ' αυτόν τον διάλογο. Έχει μεγάλη σημασία να υποστηρίξετε την ισχυρή δέσμευση της Ευρωπαϊκής Ένωσης για αποφασιστική δράση, τόσο στο εσωτερικό της όσο και στο διεθνές επίπεδο.
<P>
(EN) Θέλω να απαντήσω σε ορισμένες από τις επισημάνσεις που διατυπώθηκαν απόψε.
<P>
Πρώτον, όσον αφορά τους στόχους, οφείλω να επαναλάβω ότι πριν από 15 μήνες δεν συζητούσαμε για στόχους. " λέξη "στόχος" δεν αναφερόταν καν. Στα συμπεράσματα του Ευρωπαϊκού Συμβουλίου, το Συμβούλιο ανέφερε ότι εξετάζει μεθόδους επίτευξης μειώσεων της τάξης του 15 έως 30% με ανεπτυγμένες χώρες. Δεν είχε σκεφτεί κανείς να αναλάβει η Ευρωπαϊκή Ένωση κάποια μονομερή δέσμευση. Ένας ομιλητής ανέφερε ότι ενδεχομένως επικρατεί σύγχυση. Οφείλω να καταστήσω σαφές ότι έχουμε θέσει έναν στόχο, ο οποίος είναι το 30%, και αυτή είναι η εντολή την οποία ζητούμε να δώσει το Ευρωπαϊκό Συμβούλιο στην Επιτροπή για τις διαπραγματεύσεις με άλλες ανεπτυγμένες χώρες. Ωστόσο, ανεξαρτήτως αυτής της συμφωνίας και μέχρις ότου επιτευχθεί μια τέτοια συμφωνία, έχουμε αναλάβει μονομερώς τη δέσμευση να μειώσουμε κατά 20% τις εκπομπές στην Ευρωπαϊκή Ένωση. Για να υπογραμμίσω το μέγεθος αυτής της δέσμευσης, επιτρέψτε μου να επισημάνω ότι το ποσοστό είναι πάνω από το διπλάσιο των συνολικών μας υποχρεώσεων. Άκουσα ότι δεν έχουμε αρκετές φιλοδοξίες και ότι δεν έχουμε αναλάβει ηγετικό ρόλο θεσπίζοντας αυτόν τον στόχο. Καμία άλλη χώρα στον κόσμο δεν είναι τόσο φιλόδοξη - ούτε καν η Καλιφόρνια. Ακούστηκαν πολλοί έπαινοι για τον κυβερνήτη κ. Σβαρτσενέγκερ. Ερωτήθηκα γιατί δεν έχουμε θέσει στόχο αντίστοιχο με αυτόν του κυβερνήτη κ. Σβαρτσενένγκερ - στόχο, δηλαδή, 25% για το 2021, χρησιμοποιώντας όμως ως βάση υπολογισμού το 2006. Αν κάνετε, λοιπόν, τους αναγκαίους υπολογισμούς, θα διαπιστώσετε ότι ο στόχος του αντιστοιχεί σε λιγότερο από το ήμισυ της δικής μας μείωσης κατά 20%.
<P>
Συνεπώς, επιτρέψτε μου να διευκρινίσω ότι είμαστε φιλόδοξοι, πρέπει να ασκούμε ηγετικό ρόλο διεθνώς, πρέπει να εφαρμόζουμε στην πράξη όσα υποστηρίζουμε θεωρητικά και ο στόχος μας είναι πραγματικά φιλόδοξος. Βεβαίως, προκειμένου να επιτευχθούν αυτά που μας προτείνει η επιστήμη, για να περιοριστεί η μέση αύξηση της θερμοκρασίας του πλανήτη στους 2°C, απαιτείται 50% μείωση από όλες τις χώρες του κόσμου έως το 2050. Αυτό ισχύει εξίσου για τις ανεπτυγμένες και τις αναπτυσσόμενες χώρες - μείωση κατά 60-80% από τις ανεπτυγμένες χώρες και μείωση κατά 30% από τις αναπτυσσόμενες χώρες έως το 2020. Σε μια ομιλία έγινε λόγος περί ευελιξίας: αυτοί οι στόχοι του 20% και του 30% είναι ευέλικτοι. Δεν αφορούν όλες τις χώρες της Ευρωπαϊκής Ένωσης, αλλά θα προσαρμοστούν σύμφωνα με τη συμφωνία κατανομής της επιβάρυνσης στην οποία καταλήξαμε πριν από ορισμένα χρόνια σχετικά με την επίτευξη του συνολικού μας στόχου. Το σύστημα που θα εφαρμοστεί πρέπει να είναι παρόμοιο.
<P>
Αναφέρθηκε το Ναϊρόμπι. Βεβαίως, το Μόντρεαλ ήταν διαφορετικό από το Ναϊρόμπι. Στο Μόντρεαλ σημειώσαμε μια μεγάλη επιτυχία με την έγκριση του σχεδίου δράσης του Μόντρεαλ. Σύμφωνα με το εν λόγω σχέδιο, στο Ναϊρόμπι είχαμε ορισμένες προτεραιότητες οι οποίες υλοποιήθηκαν. " κ. Doyle ορθώς επεσήμανε ότι δεν ήταν φιλόδοξες, όμως ήταν ένα βήμα -ανεξαρτήτως του πόσο μεγάλο ή μικρό, ήταν ένα βήμα- και η Ευρωπαϊκή Ένωση πέτυχε όλες τις προτεραιότητες που είχε θέσει, ιδίως όσον αφορά την προσπάθεια να βοηθήσει τις λιγότερο ανεπτυγμένες χώρες να εξασφαλίσουν ορισμένες από τις επενδύσεις με τους συνήθεις μηχανισμούς εκπτώσεων και ευελιξίας.
<P>
Ο κ. Wijkman υποστήριξε ότι δεν είμαστε φιλόδοξοι επειδή δεν αναπτύσσουμε μια σύμπραξη με την Κίνα ή ότι έχουμε αναπτύξει μια σύμπραξη την οποία δεν χρηματοδοτούμε. " αλήθεια είναι ότι έχουμε δημιουργήσει μια σύμπραξη Ευρωπαϊκής Ένωσης-Κίνας και έχουμε αναπτύξει μια πρωτοβουλία Ευρωπαϊκής Ένωσης-Ινδίας. Αμφότερες έχουν συγκεκριμένους στόχους οι οποίοι θα χρηματοδοτηθούν με κοινοτικούς πόρους και πόρους από διάφορα κράτη μέλη της Ευρωπαϊκής Ένωσης. Ασφαλώς, είναι πολύ σημαντικές, καθόσον, όπως επισημάνατε, μετά το 2020 η Κίνα, η Ινδία και οι άλλες ταχέως αναπτυσσόμενες χώρες θα εκπέμπουν περισσότερα αέρια του θερμοκηπίου από το σύνολο των χωρών του ΟΟΣΑ. Συνεπώς, είναι απολύτως αναγκαίο να επιτύχουμε τη συμμετοχή τους σε αυτό το εγχείρημα, έτσι ώστε να μπορέσουμε να καταπολεμήσουμε από κοινού την αλλαγή του κλίματος, σύμφωνα όμως με την κοινή αλλά διαφοροποιημένη αρχή της Σύμβασης των "νωμένων Εθνών.
<P>
Ανέφερα πόσο σημαντική είναι η συμμετοχή της Κίνας και της Ινδίας, καθώς και των υπολοίπων ταχέως αναπτυσσόμενων χωρών. Πιο σημαντική, ωστόσο, είναι η συμμετοχή των ανεπτυγμένων χωρών. Ο πρώτιστος στόχος μας πρέπει να είναι η επιδίωξη της συμμετοχής των ανεπτυγμένων χωρών, όπως οι "νωμένες Πολιτείες, οι οποίες ευθύνονται για το 25% των συνολικών εκπομπών παγκοσμίως και δεν έχουν επικυρώσει το Κυότο. " κοινή γνώμη στις "νωμένες Πολιτείες μεταστρέφεται και μας ενθαρρύνουν οι ενδείξεις που λαμβάνουμε ως προς αυτό το θέμα. Ωστόσο, απαιτούνται περαιτέρω προσπάθειες. Ειδικότερα, πρέπει να ενισχύσουμε το σύστημα εμπορίας εκπομπών που εφαρμόζουμε, διότι ένα τέτοιο μέσο, το οποίο στηρίζεται στις δυνάμεις της αγοράς, μπορεί να είναι ο καλύτερος τρόπος επίτευξης της συμμετοχής των "νωμένων Πολιτειών. Ορισμένες πολιτείες των "ΠΑ εφαρμόζουν ήδη συστήματα εμπορίας εκπομπών. Στις βορειοανατολικές πολιτείες εφαρμόζεται σύστημα εμπορίας εκπομπών στον τομέα της παραγωγής ενέργειας. " Καλιφόρνια και ορισμένες άλλες δυτικές πολιτείες θα εφαρμόσουν παρόμοια συστήματα, και θα συνεργαστούμε μαζί τους προκειμένου να δημιουργηθεί ένα δίκτυο το οποίο θα συνδέει όλα τα επιμέρους συστήματα. Συνεπώς, το παγκόσμιο σύστημα εμπορίας εκπομπών μπορεί να δημιουργηθεί από τη βάση. Για να επιτευχθεί κάτι τέτοιο, χρειαζόμαστε ένα ισχυρό σύστημα εμπορίας εκπομπών στην Ευρωπαϊκή Ένωση· διαφορετικά, δεν μπορούμε να προβάλλουμε απαιτήσεις με αξιοπιστία. Γι' αυτό χρειαζόμαστε εθνικά σχέδια κατανομής τα οποία να δημιουργούν πραγματικά ανεπαρκή προσφορά στην αγορά. Αν είχα εγκρίνει όλα τα εθνικά σχέδια κατανομής που κατέθεσαν τα κράτη μέλη, το σύστημα εμπορίας εκπομπών θα είχε καταρρεύσει.
<P>
Εσείς, οι βουλευτές του Ευρωπαϊκού Κοινοβουλίου, με τους οποίους έχουμε συζητήσει επανειλημμένα το σύστημα εμπορίας εκπομπών, πρέπει να βοηθήσετε στο να πεισθούν τα κράτη μέλη τα οποία διατηρούν επιφυλάξεις σχετικά με τα εθνικά σχέδια κατανομής. Θα πράξω το καθήκον μου και θα αξιολογήσω τα εθνικά σχέδια κατανομής, κατά τα προβλεπόμενα, προκειμένου να καταπολεμηθεί η αλλαγή του κλίματος.
<P>
Είναι πολύ σημαντικό να εντοπίσουμε τις βασικές παραμέτρους ενός μελλοντικού καθεστώτος. Πρέπει να θέσουμε στόχους, να ορίσουμε τα μέσα για την επίτευξή τους και να αποφασίσουμε ποιοι θα μετάσχουν στην προσπάθεια επίτευξής τους. Αναφέρθηκα στους συμμετέχοντες - τόσο τις ανεπτυγμένες όσο και τις αναπτυσσόμενες χώρες. Πρέπει τώρα να αναφερθώ στους στόχους: ο στόχος είναι οι 2°C. Επιβάλλεται να τηρήσουμε τη δέσμευση που έχει αναλάβει η Ευρωπαϊκή Ένωση. Τα μέσα είναι: πρώτον, η χρήση της αγοράς - ένα παγκόσμιο σύστημα εμπορίας εκπομπών είναι αναγκαίο· δεύτερον, χρειαζόμαστε την έρευνα, την τεχνολογία, καθώς και την ανάπτυξη και εφαρμογή νέας τεχνολογίας, όπως ανέφερε ο υπουργός Gabriel. Συνεπώς, πρέπει να κάνουμε οικονομικά ελκυστική για τους οικονομικούς εταίρους την εφαρμογή νέων τεχνολογιών. Πρέπει επίσης να μεταφέρουμε την τεχνολογία στις αναπτυσσόμενες χώρες, και για να το επιτύχουμε χρειαζόμαστε πόρους, διότι χωρίς χρηματοδότηση κάτι τέτοιο δεν είναι εφικτό.
<P>
Διαθέτουμε τον ευέλικτο μηχανισμό του Κυότο -τους μηχανισμούς καθαρής ανάπτυξης, τον κοινό μηχανισμό εφαρμογής- αλλά χρειαζόμαστε επιπλέον πόρους. Είμαι ευγνώμων στον υπουργό Gabriel, διότι όταν ανακοίνωσα την έγκριση από την Ευρωπαϊκή Ένωση του Παγκοσμίου Ταμείου Ενεργειακής Απόδοσης και Ανανεώσιμων Πηγών Ενέργειας, προθυμοποιήθηκε αμέσως να προσφέρει μια σημαντική συνεισφορά εκ μέρους της Γερμανίας. Ακολούθησε η Ιταλία, και ευελπιστώ ότι το ίδιο θα πράξουν και άλλες χώρες, διότι αυτά τα χρήματα είναι αναγκαία προκειμένου να επιτύχουμε τη μεταφορά τεχνολογίας σε αναπτυσσόμενες χώρες κατά τρόπο που θα τους επιτρέπει να αναπτύξουν την ενεργειακή τους απόδοση και να καταβάλουν προσπάθειες καταπολέμησης της αλλαγής του κλίματος.
<P>
Σήμερα άκουσα πολλά σχετικά με τα βιοκαύσιμα και τα βιοκαύσιμα δεύτερης γενιάς. Επεσήμανα ότι σήμερα η Επιτροπή ενέκρινε ένα πολύ σημαντικό νομοθετικό μέτρο. Ωστόσο, όλοι ασχολήθηκαν με τα αυτοκίνητα και όχι με αυτό το νομοθέτημα. Είναι, όμως, πολύ σημαντικό! Θα έλεγα ότι μπορούμε να εξοικονομήσουμε περισσότερο διοξείδιο του άνθρακα με αυτήν την οδηγία παρά με την άλλη, χωρίς να ισχυρίζομαι ότι τα αυτοκίνητα δεν είναι σημαντικά - είναι πολύ σημαντικά, ιδίως για το μέλλον. " ανανέωση του στόλου των αυτοκινήτων στην Ευρωπαϊκή Ένωση είναι σημαντική για την καταπολέμηση της αλλαγής του κλίματος.
<P>
" σημερινή έγκριση από την Επιτροπή της οδηγίας για την ποιότητα των καυσίμων ενθαρρύνει τη χρήση βιώσιμων καυσίμων στις μεταφορές, τα βιοκαύσιμα, και κυρίως ενθαρρύνει τα βιοκαύσιμα δεύτερης γενιάς, τα οποία είναι φιλικά για το περιβάλλον.
<P>
Όσον αφορά τα αυτοκίνητα, η προσφορά μου εξακολουθεί να ισχύει. " πρότασή μου ισχύει όπως και πριν από 15 ημέρες. Είμαι ιδιαιτέρως ικανοποιημένος διότι σήμερα ο Πρόεδρος δήλωσε ότι την προσεχή εβδομάδα θα συζητήσουμε το θέμα στο Σώμα των Επιτρόπων. Χρειαζόμαστε καθαρά, ανταγωνιστικά, οικονομικώς προσιτά αυτοκίνητα τα οποία θα συμβάλουν στην καταπολέμηση της αλλαγής του κλίματος. Πρέπει να προστατεύσουμε τους καταναλωτές, τους εργαζομένους, το κοινό εν γένει και, βεβαίως, να καταπολεμήσουμε την αλλαγή του κλίματος, να προστατεύσουμε τον πλανήτη μας και τις χώρες μας.
<P>
Τέλος, όσον αφορά το Νταβός, ήταν πολύ ενδιαφέρον διότι, ενώ τέθηκαν προς συζήτηση πολύ σημαντικά ζητήματα -το Ιράκ, η Μέση Ανατολή και η Ντόχα- από έρευνα που διενεργήθηκε αποκαλύφθηκε ότι στην πλειονότητά τους, σε ποσοστό 57%, οι συμμετέχοντες που ερωτήθηκαν δήλωσαν ότι το σημαντικότερο θέμα στον σημερινό κόσμο είναι η αλλαγή του κλίματος, γεγονός που σημαίνει ότι οι πολιτικοί που αντικατοπτρίζουν την κοινή γνώμη βρίσκουν πλέον ανταπόκριση και στους ηγέτες της βιομηχανίας. Οι ηγέτες της βιομηχανίας επιδεικνύουν πλέον, μαζί με τους πολιτικούς και την κοινή γνώμη, την αποφασιστικότητά τους να καταπολεμήσουν την αλλαγή του κλίματος. Γι' αυτό ζητώ τη βοήθειά σας για την έγκριση αυτού του ψηφίσματος, το οποίο θα είναι πολύ χρήσιμο για την υλοποίηση των προτάσεών μας.
<SPEAKER ID="106" NAME="Sigmar Gabriel">
Προεδρεύων του Συμβουλίου. (DE) Κύριε Πρόεδρε, κυρίες και κύριοι, θα προσπαθήσω να αναφερθώ σε λίγα μόνο σημεία. Πολλοί συνάδελφοι είπαν πως μιλάμε εδώ και πολλά χρόνια για την αλλαγή του κλίματος, βασικά όμως δεν γίνεται τίποτα. Θα ήθελα να παρακαλέσω να μην υποτιμούμε και να μην μειώνουμε τη σημασία όσων παρουσίασε τις τελευταίες εβδομάδες η Επιτροπή.
<P>
Θεωρώ το γεγονός ότι η Επιτροπή ανέπτυξε για πρώτη φορά μια κοινή στρατηγική για την ασφάλεια του ενεργειακού εφοδιασμού και την προστασία του κλίματος ως μια μοναδική ευκαιρία, και θα ήθελα να υπογραμμίσω ότι στο παρελθόν τα συζητούσαμε αυτά κατά κανόνα ξεχωριστά, ενώ τώρα έχουμε μια κοινή στρατηγική.
<P>
Θα ήθελα να ρωτήσω την κ. Harms και κάποιους άλλους: ποιες ήταν οι σημαντικότερες προτάσεις που επικρίνατε προηγουμένως; " πρώτη δέσμη αφορούσε το θέμα της ενεργειακής απόδοσης. Το θέμα δεν είναι μόνο ότι, αν αυξηθεί η ενεργειακή απόδοση μέχρι το 2020, η Ευρωπαϊκή Ένωση είναι σε θέση να εξοικονομήσει 100 δισ. ευρώ που τα χρειαζόμαστε επειγόντως για τους καταναλωτές, για επενδύσεις στην έρευνα και την ανάπτυξη και για πολλά άλλα θέματα που βρίσκονται στην ημερήσια διάταξή μας. " αύξηση της ενεργειακής απόδοσης κατά 20% σημαίνει την αποφυγή παραγωγής 780 εκατομμυρίων τόνων CO2. Αυτή η ποσότητα είναι διπλάσια από αυτήν που θέλαμε να εξοικονομήσουμε ως τώρα στην Ευρώπη στο πλαίσιο του Πρωτοκόλλου του Κυότο.
<P>
Πολλές φορές, η ενεργειακή απόδοση δεν αποδεικνύεται τόσο κατάλληλη για μεγάλες ιδεολογικές και πολιτικές συζητήσεις όσο για παράδειγμα η συζήτηση για την πυρηνική ενέργεια. " ενεργειακή απόδοση συχνά αφορά πολλά μικρά θέματα που πρέπει να τα ελέγχουμε, να τα παρακολουθούμε και να συνεχίζουμε να τα προάγουμε, όμως προσφέρει τις μεγαλύτερες δυνατότητες τόσο για την ασφάλεια του ενεργειακού εφοδιασμού όσο και για την προστασία του κλίματος.
<P>
Θεωρώ τις σχετικές προτάσεις της Επιτροπής μια εξαιρετική δέσμη. Θα χαιρόμουν αν, εκτός από τους πηχυαίους τίτλους, μας απασχολούσε τουλάχιστον εξίσου το πώς μπορούμε να υλοποιήσουμε πραγματικά στην κοινοτική πολιτική και στην πολιτική των κρατών μελών το πλήθος επιμέρους προγραμμάτων που περιλαμβάνει αυτή η δέσμη.
<P>
Δεύτερον, ασφαλώς η εκπομπή 120 γραμμαρίων CO2 ανά χιλιόμετρο για την αυτοκινητοβιομηχανία συγκαταλέγεται στο θέμα της αύξησης της ενεργειακής απόδοσης, σχετικά όμως με το προηγούμενο ερώτημά σας για το πώς θα διασφαλιστεί ότι θα ληφθεί υπόψη η αναλογία βιοκαυσίμων, έχω να πω το εξής: τασσόμαστε όλοι μαζί υπέρ της σημαντικής αύξησης του σημερινού ποσοστού του 5,75% πρόσμιξης βιοκαυσίμων στην πετρελαϊκή βιομηχανία στην Ευρώπη. " Επιτροπή προτείνει 10%, κάποια κράτη μέλη μάλιστα θεωρούν δυνατό να το ξεπεράσουν. Εγώ πιστεύω ότι δεν είναι ανέφικτο ένα ποσοστό 12,5% ή 15%, και αυτό πρέπει να εξασφαλιστεί αποτελεσματικά προκειμένου να μην φθάνει στην Ευρωπαϊκή Ένωση καθόλου πετρέλαιο στην αγορά και στα πρατήρια καυσίμων που δεν θα περιλαμβάνει μια συγκεκριμένη αναλογία βιοκαυσίμων.
<P>
Αυτό το θεωρώ απολύτως απαραίτητο, πρώτον, για να αποκτήσουμε και σε αυτόν τον τομέα μεγαλύτερη ανεξαρτησία από τις εισαγωγές πετρελαίου και φυσικού αερίου, δεύτερον, για να φροντίσουμε να έχουμε μικρότερη εξάρτηση από τις διεθνείς αυξήσεις των τιμών και, τρίτον, το θεωρώ τη σημαντικότερη συμβολή στη μόνιμη μείωση της εκπομπής CO2 από την κατανάλωση καυσίμων.
<P>
Ο δεύτερος μεγάλος τομέας είναι ασφαλώς αυτός των ανανεώσιμων ενεργειών. Σας παρακαλώ, λοιπόν, να μην κάνουμε σαν να είναι ήδη αυτονόητο στην Ευρωπαϊκή Ένωση πως όλα τα κράτη μέλη αποδέχονται -όπως προτείνει η Επιτροπή- έναν κοινό στόχο 20% ανανεώσιμων ενεργειών στην κατανάλωση πρωτογενούς ενέργειας στην Ευρώπη. Έχουμε πολύ δρόμο ακόμα μέχρι να φθάσουμε εκεί. Θα ζητούσα από το Ευρωπαϊκό Κοινοβούλιο να υποστηρίξει τόσο εμάς όσο και την Επιτροπή προκειμένου να επιτύχουμε πλειοψηφία για τον στόχο αυτόν κατά την εαρινή διάσκεψη κορυφής των αρχηγών κρατών και κυβερνήσεων. Θεωρώ ότι αυτός είναι ένας από τους σημαντικότερους στόχους που πρέπει να επιτύχουμε.
<P>
Δυστυχώς, δεν βρίσκεται πια εδώ η κ. Grossetête που μου ζήτησε μια απάντηση για το θέμα της πυρηνικής ενέργειας - ίσως μπορείτε να της διαβιβάσετε την απάντησή μου: αν η πυρηνική ενέργεια αποτελεί στην Ευρώπη το 15% της τελικής ενεργειακής κατανάλωσης, τότε δεν έχει και πολύ νόημα να επικεντρωθούμε σε αυτό το 15%. Αν το κάνουμε, το 85 % θα μείνει ανεπηρέαστο.
<P>
Θα ήθελα να προσθέσω πως, οπωσδήποτε, όποιος θέλει να γίνει πιο ανεξάρτητος από τις εισαγωγές πετρελαίου και φυσικού αερίου και να κάνει κάτι ώστε τα οχήματα να εκπέμπουν λιγότερο CO2, ασφαλώς δεν μπορεί να θεωρήσει εναλλακτική λύση την πυρηνική ενέργεια, εκτός και αν συμφωνήσουμε ότι στην Ευρώπη θα κυκλοφορούν πλέον μόνο ηλεκτροκίνητα οχήματα. Πιστεύω ότι αυτό δεν πρόκειται να συμβεί πολύ σύντομα. Γι' αυτό η επικέντρωση στις ανανεώσιμες ενέργειες που προτείνει η Επιτροπή είναι ασφαλώς ο σωστός δρόμος. Φυσικά, θα πρέπει να συμπεριλάβουμε μια συμφωνία κατανομής των επιβαρύνσεων, βάσει της οποίας κάθε ευρωπαϊκή χώρα θα πρέπει να αναλάβει ένα ποσοστό και έτσι θα καταστεί δυνατόν να επιτευχθεί το 2020 ο στόχος του 20% για την κατανάλωση πρωτογενούς ενέργειας.
<P>
Επιτρέψτε μου να αναφερθώ τελειώνοντας σε δύο θέματα όπου απέχουμε πάρα πολύ από το να επιτύχουμε πραγματικά μια επανάσταση. Πολλοί από εσάς είπαν ότι πρέπει να φροντίσουμε ώστε οι αναδυόμενες οικονομίες όπως η Κίνα, η Ινδία και η Βραζιλία -που θα είναι οι μεγάλοι πρόξενοι εκπομπών του μέλλοντος- να συμπαραταχθούν μαζί μας ως προς την μείωση του CO2, με δεσμεύσεις που μπορεί να είναι προαιρετικές, καλύτερα όμως θα ήταν να είναι υποχρεωτικές. Αυτό είναι σωστό, αλλά δεν πρόκειται να το επιτύχουμε χωρίς τεχνολογικές λύσεις που θα μπορούμε να προσφέρουμε στις χώρες αυτές για την ανάπτυξή τους.
<P>
Είναι εντελώς αδιάφορο αν θα αποφασίσει η Ευρωπαϊκή Ένωση 30, 20, 40 ή 10 %· η μόνη περίπτωση να φέρουμε με το μέρος μας αυτές τις χώρες είναι να τους κάνουμε προσφορές για τη χρησιμοποίηση τεχνολογιών για τον ενεργειακό τους εφοδιασμό, οι οποίες θα εξασφαλίσουν την ανάπτυξή τους, ενώ ταυτόχρονα δεν θα βλάψουν το κλίμα έτσι όπως συνέβη στο παρελθόν στις βιομηχανικές χώρες, όμως απέχουμε ακόμα πάρα πολύ από αυτό. Παρά τη θετική πρωτοβουλία του Ευρωπαϊκού Ταμείου Ενεργειακής Απόδοσης και Ανανεώσιμων Πηγών Ενέργειας, παρά την προθυμία μεταφοράς τεχνολογίας μέσω σχεδίων "μηχανισμών καθαρής ανάπτυξης" στο πλαίσιο του Πρωτοκόλλου του Κυότο, η προσφορά δεν είναι αρκετή.
<P>
Ως εκ τούτου, συνιστώ να συμμετέχετε ενίοτε σε ανάλογες διεθνείς διαπραγματεύσεις για να δείτε πόσο διαφέρουν σε πολλά σημεία οι απόψεις της Ευρωπαϊκής Ένωσης από εκείνες των αναπτυσσομένων χωρών.
<P>
Όταν αρχίζουμε να μιλάμε για αλλαγή του κλίματος, οι εταίροι μας στις αναπτυσσόμενες χώρες πιστεύουν ότι έρχονται οι παλιοί αποικιοκράτες που θέλουν να εμποδίσουν την οικονομική τους ανάπτυξη. Αν πάμε στη Βραζιλία και μιλήσουμε για το θέμα της προστασίας του τροπικού δάσους -αφενός, για να μην εκλύεται τόσο πολύ CO2 στην ατμόσφαιρα και, αφετέρου, για να διατηρηθεί η φυσική ικανότητα πρόσληψης CO2 των δασών- παίρνουμε από επίσημα χείλη την απάντηση: "Δεν έχετε συνηθίσει ακόμα στην ιδέα ότι αυτά τα τροπικά δάση είναι δικά μας. Εμείς αποφασίζουμε για αυτά και όχι τα παλιά αποικιοκρατικά κράτη της Ευρώπης που θέλουν και πάλι να μας υπαγορεύσουν τι θα κάνουμε". Τόσο απέχουμε στην πραγματικότητα ακόμα από μια κοινή θεώρηση της προστασίας του κλίματος, και η προσέγγιση στο ζήτημα αυτό θα είναι πολύ δύσκολη.
<P>
Ορισμένοι συνάδελφοι είπαν ότι πρέπει να κάνουμε θυσίες, εννοώντας προφανώς ότι ο ευρωπαϊκός πληθυσμός θα πρέπει να θυσιάσει την ευημερία του και άλλα πράγματα. Εγώ δεν πιστεύω ότι χρειάζεται κάτι τέτοιο. Ωστόσο, πρέπει εμείς στις βιομηχανικές χώρες να φανούμε διατεθειμένοι να επιστρέψουμε ένα μέρος από τα όσα κερδίσαμε τους τελευταίους αιώνες από τις πρώην αποικίες μας, ένα μέρος από τον πλούτο που συγκεντρώσαμε με κόστος τη φτώχεια των πρώην αποικιών, σε αυτά τα κράτη, κυρίως προκειμένου να τους δώσουμε απαντήσεις στο ερώτημα πώς μπορούν να προωθήσουν την οικονομική και κοινωνική τους ανάπτυξη χωρίς να καταστρέψουν το κλίμα.
<P>
Αυτή είναι η θυσία για την οποία μιλάμε. Δεν είναι παραίτηση από την ευημερία μας, αλλά η εγκατάλειψη της σκέψης να κρατήσουμε μόνο για τον εαυτό μας όλο τον πλούτο που εργαστήκαμε για να αποκτήσουμε στην Ευρώπη και σε άλλες βιομηχανικές χώρες.
<P>
Θα πρέπει να διαθέσουμε ένα μέρος αυτού του πλούτου για να χρηματοδοτήσουμε την ανάπτυξη και μεταφορά τεχνολογίας και τις απαραίτητες προσαρμογές στις αλλαγές του κλίματος που συμβαίνουν ήδη. Αυτό είναι το δεύτερο αίτημα των αναπτυσσομένων προς τις βιομηχανικές χώρες. Πριν δεχτούν να συζητήσουν μαζί μας για τον περιορισμό της εκπομπής CO2 εκ μέρους τους, θέλουν να διαπιστώσουν ότι είμαστε διατεθειμένοι να επανορθώσουμε τις ζημίες που έχουν ήδη προκληθεί στις χώρες αυτές από την αλλαγή του κλίματος και να τις βοηθήσουμε να προσαρμοστούν στην αλλαγή αυτή.
<P>
Διαθέτουμε τώρα ένα ταμείο που θα έχει 300 εκατομμύρια ευρώ μέχρι το 2012, ίσως και κάτι παραπάνω, με σκοπό τη χρηματοδότηση μέτρων προσαρμογής σε παγκόσμιο επίπεδο. Ποιος πιστεύει εδώ μέσα ότι 300 εκατομμύρια ευρώ αρκούν πράγματι για παγκόσμια μέτρα προσαρμογής στην αλλαγή του κλίματος; Στη χώρα μου, το ποσό αυτό αντιστοιχεί περίπου με τον προϋπολογισμό δύο πόλεων μεσαίου μεγέθους. Δεν είναι καθόλου αρκετό.
<P>
Αυτά είναι τα δύο ερωτήματα που μας θέτουν. Δεν μας ρωτούν αν είμαστε διατεθειμένοι να κάνουμε μείωση στην Ευρώπη κατά 20%, 30% ή 40%. Μας ρωτούν: τι κάνετε για να καταστήσετε δυνατή τη μεταφορά τεχνολογίας στις χώρες μας και να επιτύχετε έτσι και ανάπτυξη και προστασία του κλίματος; Και δεύτερον, τι κάνετε για να χρηματοδοτήσετε τα μέτρα προσαρμογής των χωρών μας στην αλλαγή του κλίματος, για την οποία εσείς φέρετε την ευθύνη; Σε αυτά πρέπει να δώσουμε απαντήσεις αν θέλουμε να έχουμε μαζί μας την Κίνα, τη Βραζιλία, την Ινδία - τους τρεις μεγάλους πρόξενους ρύπανσης του μέλλοντος.
<P>
Όπως ο Επίτροπος Δήμας, έτσι και εγώ πιστεύω ότι η Αμερική θα υπογράψει μια συμφωνία που θα λειτουργεί. Θα δούμε αν θα ονομάζεται Κυότο ή κάπως αλλιώς, όμως οι "νωμένες Πολιτείες θα συμμετάσχουν σε μια αγορά που θα λειτουργεί, σε ένα σύστημα εμπορίας δικαιωμάτων εκπομπών που θα λειτουργεί, σε μια προστασία του κλίματος που θα λειτουργεί.
<P>
Όσο δεν προσφέρουμε απαντήσεις σε αυτά τα ερωτήματα, είναι εύκολο για τις "νωμένες Πολιτείες -ανεξαρτήτως κυβέρνησης- να μην αναλάβουν δεσμευτικές υποχρεώσεις.
<P>
Μια δεύτερη παρατήρηση προς τον συνάδελφο από την Αυστρία που είπε: "Καλά βρυχήθηκες, λιοντάρι!" και στην κ. Harms που είπε: "φθάνουν τα λόγια. ήρθε τώρα η ώρα για δράση". Εγώ πιστεύω ότι πρέπει να συζητηθούν ακόμα πολλά, και αν η κ. Harms θέλει μια απόδειξη για αυτό, ας κοιτάξει εδώ στην Αίθουσα ή στην ομοσπονδιακή βουλή στην πατρίδα μου.
<P>
Αν πιστεύουμε ότι η αλλαγή του κλίματος είναι πραγματικά μια πρόκληση για την ανθρωπότητα, τότε γιατί δεν καταφέρνουμε να πείσουμε τους συναδέλφους στα εθνικά κοινοβούλια που στις κοινοβουλευτικές συζητήσεις τάσσονται υπέρ της μεταρρύθμισης στην υγεία, της αγοράς εργασίας, της εξωτερικής πολιτικής και της πολιτικής για την ειρήνη να ταχθούν και υπέρ της προστασίας του κλίματος;
<P>
Γιατί δεν καταφέραμε να κρατήσουμε εδώ τους συναδέλφους που ήταν πριν στην Αίθουσα για την ψηφοφορία, προκειμένου να συμμετάσχουν στη συζήτηση, να εκνευριστούν με αυτά που λέει η Επιτροπή ή το Συμβούλιο, να παρουσιάσουν δικές τους προτάσεις, να εγκρίνουν ή να απορρίψουν, να ασκήσουν κριτική ή να συνεισφέρουν στη συζήτηση;
<P>
Απέχουμε ακόμα πολύ από το να επιτύχουμε τη συμμετοχή των ψηφοφόρων στο μέτρο που θα έπρεπε. Αν το είχαμε επιτύχει, τότε θα υπήρχε στα επιμέρους κράτη μέλη ομοφωνία για τα διάφορα αυτά θέματα. Ας είμαστε λίγο προσεκτικοί όταν λέμε ότι φθάνουν τα λόγια. Πιστεύω ότι έχουμε ακόμα μπροστά μας αρκετό δρόμο μέχρι να πείσουμε εκείνους που χρειαζόμαστε τελικά για να έχουμε πλειοψηφία και για δύσκολες αποφάσεις. Δεν φθάνει να πείθονται οι εμπειρογνώμονες της πολιτικής για το περιβάλλον. Υπάρχουν αρκετοί ακόμα, και στα κράτη μέλη, που πρέπει να πεισθούν. Εγώ γενικά δεν προτιμώ να λέω σε άλλους τι πρέπει να κάνουν. Έχουμε αρκετά να κάνουμε στην πατρίδα μου και υποθέτω ότι δεν είμαι ο μόνος που το σκέφτεται αυτό.
<SPEAKER ID="108" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί στην περίοδο συνόδου του Φεβρουαρίου.
<P>
Γραπτές δηλώσεις (άρθρο 142 του Κανονισμού)
<SPEAKER ID="109" NAME="Richard Corbett" AFFILIATION="PSE">
(EN) " αλλαγή του κλίματος είναι μία από τις μεγαλύτερες προκλήσεις που αντιμετωπίζει η ανθρωπότητα, έναντι της οποίας μάλιστα τα μεμονωμένα και ετερόκλητα μέτρα επιμέρους χωρών είναι εντελώς ανεπαρκή.
<P>
" Ευρωπαϊκή Ένωση είναι ένα επίπεδο στο οποίο η ανάληψη δράσης μπορεί να αποδειχθεί εξαιρετικά αποτελεσματική, τόσο ως προς τη θέσπιση αυστηρών κοινών κανόνων για την κοινή μας αγορά όσο και ως προς τη δυνατότητα άσκησης πιέσεων για την επίτευξη αποτελεσμάτων σε παγκόσμιο επίπεδο. Χωρίς την ΕΕ, η συμφωνία του Κυότο δεν θα είχε συναφθεί, όμως τώρα πρέπει να προχωρήσουμε ακόμη πιο δυναμικά για να διασφαλίσουμε μια συμφωνία η οποία θα την διαδεχθεί. Πρέπει επίσης να εξετάσουμε τις δυνατότητες ενίσχυσης του συστήματος εμπορίας εκπομπών που εφαρμόζουμε και επέκτασης της εφαρμογής του σε περισσότερες περιοχές του κόσμου.
<P>
Μάλιστα, η κοινοτική δράση για το περιβάλλον πρέπει να καταστεί τόσο αποτελεσματική και ορατή ώστε οι πολίτες μας να αρχίσουν να αναλύουν το αρκτικόλεξο EU (EE) ως "Environmental Union" (Περιβαλλοντική Ένωση)!
<SPEAKER ID="110" NAME="Christine De Veyrac" AFFILIATION="PPE -DE">
(FR) Το γεγονός ότι συνερχόμαστε για να συζητήσουμε την αλλαγή του κλίματος την ίδια ακριβώς στιγμή που εμπειρογνώμονες από όλο τον κόσμο συνέρχονται στο Παρίσι για να συζητήσουν την αλλαγή του κλίματος και τις συνέπειές της αποτελεί ένα ισχυρό μήνυμα.
<P>
" αύξηση της θερμοκρασίας του πλανήτη δεν είναι αποκύημα της φαντασίας ορισμένων επιστημόνων και πολιτικών που επιζητούν τη δημοσιότητα· είναι μια πραγματικότητα με την οποία πρέπει τώρα να συμφιλιωθούμε.
<P>
Εναπόκειται σε εμάς ως νομοθέτες να καταρτίσουμε κανόνες με στόχο τον περιορισμό του αντίκτυπου της αλλαγής του κλίματος. Αυτό προορίζεται να κάνει η πρόταση της Επιτροπής για τη συμπερίληψη της αεροπορίας στο σύστημα εμπορίας εκπομπών, και υπάρχουν και άλλες τέτοιες περιπτώσεις. " νομοθεσία αυτή είναι απαραίτητη προκειμένου να αντισταθμίσουμε τον αντίκτυπο της δραματικής αύξησης των αεροπορικών μεταφορών.
<P>
Πρέπει, ωστόσο, να δώσουμε ιδιαίτερη προσοχή στον τρόπο με τον οποίο θα αποφασίσουμε να υλοποιήσουμε αυτόν τον μηχανισμό, διότι δεν έχει να κάνει με την υπονόμευση των ευρωπαϊκών αεροπορικών εταιρειών ή τον περιορισμό των αεροπορικών μεταφορών, αλλά με τη μείωση του αντίκτυπου των αεροπορικών μεταφορών στην αλλαγή του κλίματος.
<P>
Επιπλέον, προκειμένου οι προσπάθειές μας να έχουν πραγματικό αντίκτυπο στις εκπομπές CO2, θα ήθελα να δω την Ένωση να θεσπίζει επίσης νόμους και για άλλους τρόπους μεταφοράς, ιδίως στην αυτοκινητοβιομηχανία.
<SPEAKER ID="111" NAME="Ilda Figueiredo" AFFILIATION="GUE/NGL">
(PT) Όπως γνωρίζουμε, η Επιτροπή πρότεινε προσφάτως μια δέσμη μέτρων για την ενέργεια και μια σειρά στόχων για τις εκπομπές αερίων του θερμοκηπίου και τις ανανεώσιμες πηγές ενέργειας, επιβεβαιώνοντας έτσι την επιθυμία της να καταπολεμήσει την αλλαγή του κλίματος και να προαγάγει την ενεργειακή ασφάλεια και την ανταγωνιστικότητα της ΕΕ.
<P>
" Επιτροπή προσέρχεται τώρα στο Σώμα επαναλαμβάνοντας αυτούς τους στόχους, υπογραμμίζοντας μια διεθνή συμφωνία σχετικά με το ρυθμιστικό πλαίσιο μετά το 2012 και τον στόχο μείωσης κατά 30% των εκπομπών διοξειδίου του άνθρακα στις αναπτυσσόμενες χώρες. Συνεπώς, η ΕΕ πρέπει να ξεκινήσει αμέσως τη μείωση των εκπομπών αερίων του θερμοκηπίου κατά 30% και τη λήψη πρακτικών μέτρων τα οποία θα εστιάζονται στην ενέργεια.
<P>
Ωστόσο, εξακολουθεί να προσφέρεται η δυνατότητα -πράγμα που δεν μας εκπλήσσει- της εμπορίας εκπομπών, η οποία πλήττει ιδιαιτέρως τις πιο ευάλωτες οικονομικώς χώρες οι οποίες δεν έχουν τη δυνατότητα να αγοράσουν δικαιώματα εκπομπής.
<P>
Ενώ υπάρχουν ορισμένες ευπρόσδεκτες προτάσεις στους τομείς της μείωσης των εκπομπών και των ανανεώσιμων πηγών ενέργειας, υπάρχει μια άλλη σειρά προτάσεων οι οποίες θα είναι δύσκολο να εφαρμοστούν αν ληφθούν υπόψη οι αυστηροί όροι που επιβάλλονται στις διάφορες χώρες και γνωρίζοντας την αντίθεση ιδίως των "ΠΑ σε αυτά τα μέτρα. Το πιο σημαντικό, ωστόσο, είναι ότι όλα αυτά δεν πρέπει να αντιμετωπίζονται ως μία ακόμη ευκαιρία για περαιτέρω ελευθέρωση και συγκεντρωτισμό στον τομέα της ενέργειας, ή για ενίσχυση της επικυριαρχίας των ισχυρότερων χωρών.
<SPEAKER ID="112" NAME="Roger Helmer" AFFILIATION="NI">
(EN) Μιλάμε σαν να έχει τελειώσει η συζήτηση, σαν να είναι πραγματική η απειλή μιας καταστροφικής υπερθέρμανσης του πλανήτη. Ωστόσο, πολλοί κλιματολόγοι διαφωνούν με αυτήν τη θέση. Θεωρούν ότι οι τρέχουσες αλλαγές κυμαίνονται εντός των φυσιολογικών ιστορικών ορίων ως προς τις μεταπτώσεις του κλίματος και ότι οι προβλέψεις περί μελλοντικής υπερθέρμανσης είναι υπερβολικές και κινδυνολογικές.
<P>
Παρόλα αυτά, ανεξαρτήτως του ποια είναι η γνώμη μας για την αλλαγή του κλίματος, η ενεργειακή ασφάλεια επιβάλλει να μειώσουμε την εξάρτησή μας από εισαγόμενα ορυκτά καύσιμα. Δεν μπορούμε να στηριζόμαστε πλέον στη Ρωσία, τη Μέση Ανατολή, τη Νιγηρία και τη Βενεζουέλα για τον ενεργειακό μας εφοδιασμό.
<P>
Ενώ πρέπει να αναπτύξουμε τις ανανεώσιμες πηγές ενέργειας και να ενισχύσουμε την εξοικονόμηση ενέργειας, υπάρχει μόνο μία τεχνολογία η οποία δεν στηρίζεται στον άνθρακα και μπορεί να προσφέρει τη συνεχή, αξιόπιστη ισχύ που χρειαζόμαστε για την προώθηση της οικονομικής ανάπτυξης, και αυτή η τεχνολογία είναι η πυρηνική.
<P>
Αποτελεί τεράστια ειρωνεία το γεγονός ότι πολλοί από όσους κινδυνολογούν για το κλίμα και ζητούν τη δραστική μείωση των εκπομπών διοξειδίου του άνθρακα αντιτάσσονται επίσης στην πυρηνική ενέργεια.
<SPEAKER ID="113" NAME="Alessandro Battilocchio" AFFILIATION="NI">
(IT) Όπως ορθώς υποστήριξε η γερμανική Προεδρία, εάν θέλουμε να εξασφαλίσουμε μια υγιή και αειφόρο ανάπτυξη για τους συμπολίτες μας και για την Ευρωπαϊκή Ένωση, δεν μπορούμε πλέον να αναβάλουμε τη θέσπιση μιας σωστής ενεργειακής και περιβαλλοντικής πολιτικής. Συμφωνώ, συνεπώς, με τους συναδέλφους ότι το ζήτημα αυτό πρέπει να έχει την απόλυτη προτεραιότητα στις εργασίες των προσεχών μηνών.
<P>
Είναι παράδοξο, αλλά στην πεντηκοστή ακριβώς επέτειο του ευρωπαϊκού εγχειρήματος και σε μια περίοδο πολιτικού αδιεξόδου που οφείλεται στην αποτυχία του Συντάγματος, στις δυσκολίες της διεύρυνσης και στην αποξένωση που καταγράφεται σε μερίδα του ευρωπαϊκού πληθυσμού, έχουμε την ευκαιρία, έχοντας στη διάθεσή μας σαφώς καταλληλότερα οικονομικά, τεχνολογικά και πολιτικά μέσα, να δώσουμε νέα ώθηση στην προσπάθεια με συγκεκριμένες προτάσεις και επαναφέροντας και προσαρμόζοντας στις σύγχρονες ανάγκες την ιδέα που αποτέλεσε τη βάση του ευρωπαϊκού οικοδομήματος: τον συντονισμό των προσπαθειών και τον στόχων για την επίτευξη επαρκούς ενεργειακής ανεξαρτησίας και αειφορίας. Όπως και πριν από 50 χρόνια, από αυτήν θα εξαρτηθεί η οικονομική ανάπτυξη, καθώς και η υγεία των συμπολιτών μας και του περιβάλλοντος στο οποίο ζούμε. Σήμερα, ωστόσο, χάρη στον ρόλο που διαδραματίζει σε παγκόσμιο επίπεδο, η Ευρωπαϊκή Ένωση μπορεί επίσης να επηρεάσει την παγκόσμια πολιτική σταθερότητα, αποτελώντας ένα παράδειγμα για τις νέες εκείνες οικονομίες οι οποίες γνωρίζουν τη μέγιστη οικονομική ανάπτυξη αγνοώντας τις συνέπειες που αυτή συνεπάγεται.

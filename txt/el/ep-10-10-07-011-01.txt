<CHAPTER ID="011-01">
1. Διάσκεψη για τη βιοποικιλότητα - Nagoya 2010 (ψηφοφορία)
<P>
- Πριν από την ψηφοφορία:
<SPEAKER ID="153" NAME="Bruno Gollnisch" AFFILIATION="NI">
(FR) Κύριε Πρόεδρε, θα είμαι πολύ σύντομος. Θα ήθελα να εκφράσω, με αυτήν τη σύντομη παρέμβαση επί της διαδικασίας, τον θαυμασμό μου για τον μεγάλο μουσικοσυνθέτη Beethoven αλλά και την αποδοκιμασία μου για το γεγονός ότι μας επέβαλαν έναν ευρωπαϊκό ύμνο που έχει εξαφανιστεί ...
<P>
(Διαμαρτυρίες)
<P>
(Ο Πρόεδρος διακόπτει τον ομιλητή)
<SPEAKER ID="154" NAME="Joseph Daul" AFFILIATION="PPE">
(FR) Κύριε Πρόεδρε, εξανίσταμαι με τις δηλώσεις αυτές.
<P>
(Χειροκροτήματα)
<P>
Από σεβασμό προς την ελευθερία, την ειρήνη και όλα όσα υπέστησαν οι πολίτες μας, ζητώ απλώς, εάν αυτοί οι κύριοι σέβονται τον εαυτό τους και θέλουν να τους σέβομαι και εγώ, να μην δέχονται πλέον τη βουλευτική αποζημίωση που τους καταβάλλει η Ευρώπη.
<P>
(Χειροκροτήματα)
<SPEAKER ID="155" NAME="Πρόεδρος">
Κύριε Gollnisch, είμαι πολύ ευγενικός και ανεκτικός άνθρωπος. Δεν έχετε τον λόγο. Δεν μπορείτε να παρέμβετε επί της διαδικασίας. Εάν συνεχίσετε να φωνασκείτε, θα φροντίσω ώστε να εξέλθετε με ευγενικό τρόπο από την Αίθουσα.
<SPEAKER ID="157" NAME="Sandrine Bélier" AFFILIATION="Verts/ALE">
(FR) Κύριε Πρόεδρε, κυρίες και κύριοι συνάδελφοι, θα ήθελα να σας ζητήσω να ελέγξετε ότι η ακριβής και αρχική διατύπωση της παραγράφου 35 του ψηφίσματος, που τίθεται σε ψηφοφορία και που τονίζει ότι είναι σημαντικό η εταιρική κοινωνική ευθύνη να λάβει υπόψη και τη βιοποικιλότητα, είναι αυτή της γαλλικής έκδοσης και ότι αυτή η έκδοση θα χρησιμοποιηθεί. Επιπλέον, η λέξη "κοινωνική", η οποία εξαφανίστηκε από την αγγλική έκδοση, θα πρέπει να προστεθεί ξανά και να διορθωθεί η έκδοση.
<SPEAKER ID="159" NAME="Sandrine Bélier" AFFILIATION="Verts/ALE">
(FR) Κύριε Πρόεδρε, μας καλέσατε να ψηφίσουμε υπέρ της αρχικής διατύπωσης της παραγράφου 16. Ωστόσο, υπήρξε ξεχωριστή ψηφοφορία προηγουμένως, και η παράγραφος 16 τροποποιήθηκε. Διεξήχθησαν δύο ξεχωριστές ψηφοφορίες. Για τον λόγο αυτόν, ψηφίσαμε υπέρ του αρχικού κειμένου αλλά κατά της τροπολογίας.
<SPEAKER ID="161" NAME="Esther de Lange" AFFILIATION="PPE">
(EN) Κύριε Πρόεδρε, προτού προχωρήσουμε στην τελική ψηφοφορία -παρόλο που είμαι πολύ ικανοποιημένη από το γεγονός ότι εγκρίναμε την τροπολογία 1- θεωρώ ότι η κ. Bélier από την Ομάδα των Πρασίνων έχει δίκιο. Στην ουσία, μας καλέσατε να ψηφίσουμε επί της αρχικής παραγράφου.
<P>
Στις οθόνες, διαπιστώσαμε εν συνεχεία ότι ψηφίσαμε για την τροπολογία 1. Για να είμαστε δίκαιοι απέναντι στην Ομάδα των Πρασίνων, θεωρώ ότι πρέπει να επαναλάβουμε την ψηφοφορία επί της τροπολογίας 1.
<P>
Εάν εγκριθεί η τροπολογία 1, η αρχική παράγραφος καταπίπτει.
<SPEAKER ID="162" NAME="Πρόεδρος">
Αυτό ίσως οφείλεται στο ότι ομιλώ ελληνικά, που δεν είναι μια ιδιαίτερα διαδεδομένη γλώσσα, και την ομιλώ γρήγορα για να βοηθήσω το έργο όλων. Πιστεύω -ίσως να σφάλλω- ότι έθεσα πρώτα την τροπολογία 1 σε ονομαστική ψηφοφορία και ότι εν συνεχεία έθεσα σε ψηφοφορία ...
<P>
(Αντιρρήσεις)
<P>
Εντάξει, εμπιστεύομαι την άποψη του Σώματος. Υποθέτω, αν δεν με απατά η μνήμη μου, ότι η τροπολογία 1 θα απορριφθεί και εν συνεχεία το αρχικό κείμενο θα εγκριθεί, αλλά θα το πράξω.
<P>
Θα θέσω εκ νέου την τροπολογία 1 σε ονομαστική ψηφοφορία. " ψηφοφορία είναι ανοικτή.
<P>
(" τροπολογία 1 εγκρίνεται με ονομαστική ψηφοφορία)

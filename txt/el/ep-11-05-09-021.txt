<CHAPTER ID="021">
Εμπορικές σχέσεις ΕΕ-Ιαπωνίας (συζήτηση) 
<SPEAKER ID="163" NAME="Πρόεδρος">
" ημερήσια διάταξη προβλέπει τη συζήτηση επί της προφορικής ερώτησης προς την Επιτροπή σχετικά με τις εμπορικές σχέσεις ΕΕ-Ιαπωνίας που κατέθεσαν οι Daniel Caspary και Jarosław Leszek Wałęsa, εξ ονόματος της Ομάδας PPE, οι Syed Kamall, Robert Sturdy και Jan Zahradil, εξ ονόματος της Ομάδας ECR, οι Niccolò Rinaldi, Metin Kazak και Marielle De Sarnez, εξ ονόματος της Ομάδας ALDE, και οι Emilio Menéndez del Valle, David Martin και Vital Moreira, εξ ονόματος της Ομάδας S&D/αναθ.1 - B7-0220/2011).
<SPEAKER ID="164" NAME="Jarosław Leszek Wałęsa" LANGUAGE="PL">
Κυρία Πρόεδρε, κατά τους τελευταίους μήνες η Ιαπωνία έχει επιδείξει αυξημένο ενδιαφέρον όσον αφορά το άνοιγμα ενδεχόμενων διαπραγματεύσεων για τη σύναψη συμφωνίας ελευθέρων συναλλαγών με την Ευρωπαϊκή Ένωση. Από την άποψη του Ευρωπαϊκού Κοινοβουλίου, το σημαντικότερο ζήτημα θα πρέπει να είναι οι μη δασμολογικοί φραγμοί, κάτι το οποίο έχει τονιστεί πολλές φορές στις συνεδριάσεις της επιτροπής για την εμπορική πολιτική. Το πρόβλημα δεν είναι οι δασμοί αλλά οι πολλοί περιοριστικοί κανονισμοί και τα εμπόδια που αντιμετωπίζουν οι επιχειρήσεις της ΕΕ όσον αφορά την απόκτηση πρόσβασης στην ιαπωνική αγορά. Είμαι υπέρ της ενίσχυσης της συνεργασίας μεταξύ της Ευρωπαϊκής Ένωσης και της Ιαπωνίας, όμως πιστεύω ότι προτεραιότητα πρέπει να αποτελέσει η εξάλειψη αυτών των μη δασμολογικών φραγμών που περιορίζουν την πρόσβαση των ευρωπαϊκών προϊόντων στην ιαπωνική αγορά.
<P>
Αυτός είναι ο λόγος για τον οποίο η παράγραφος 30 έγινε αποδεκτή στα συμπεράσματα του Ευρωπαϊκού Συμβουλίου του Μαρτίου και επισημαίνει τη γραμμή που πρέπει να υιοθετηθεί και η οποία παρουσιάστηκε από την Ευρωπαϊκή Ένωση στη σύνοδο κορυφής ΕΕ-Ιαπωνίας, κατά την έναρξη διαπραγματεύσεων για τη σύναψη συμφωνίας ελευθέρων συναλλαγών. Είναι σωστό η έναρξη των διαπραγματεύσεων αυτών να εξαρτάται από την καλή θέληση της Ιαπωνίας να επανεξετάσει, μεταξύ άλλων, το ζήτημα των μη δασμολογικών φραγμών και των περιορισμών στις δημόσιες συμβάσεις. Αξίζει να ληφθεί αυτό υπόψη, πολύ περισσότερο από τη στιγμή που η Ιαπωνία ασκεί πιέσεις λόγω της απώλειας ανταγωνιστικότητας στην αγορά της ΕΕ ως αποτέλεσμα της συμφωνίας ελευθέρων συναλλαγών ΕΕ-Κορέας, η οποία αναμένεται να τεθεί σε ισχύ.
<SPEAKER ID="165" NAME="Syed Kamall" LANGUAGE="EN">
Κυρία Πρόεδρε, πιστεύω -ελπίζω- ότι οι περισσότεροι από εμάς στο Σώμα θα συμφωνούσαν ότι η προτίμησή μας είναι υπέρ των πολυμερών διαπραγματεύσεων και της αίσιας έκβασης του Γύρου της Ντόχα για την Ανάπτυξη στο πλαίσιο του ΠΟΕ. Όμως, δεδομένων των δυσκολιών που όλοι γνωρίζουμε ότι συναντήσαμε εκεί, πιστεύω ότι η Επιτροπή αξίζει υποστήριξης κατά τη διαπραγμάτευση μερικών από τις διμερείς αυτές συμφωνίες.
<P>
Για τον λόγο αυτόν, νομίζω ότι πρέπει πραγματικά να προχωρήσουμε σε συμφωνία ελευθέρων συναλλαγών ΕΕ-Ιαπωνίας. Αναγνωρίζω ότι υπάρχουν ανησυχίες σχετικά με τις φυσικές καταστροφές που έχουν πλήξει την Ιαπωνία, όμως έχω μιλήσει με πολλούς ιάπωνες συναδέλφους, φίλους και άλλους που πιστεύουν ότι, εάν κινηθούμε με ευαισθησία, η συμφωνία ΕΕ-Ιαπωνίας θα αποστείλει μήνυμα ότι η Ιαπωνία επέστρεψε στην πορεία της και βαδίζει στον δρόμο προς την ανάκαμψη.
<P>
Εάν εξετάσετε τα στοιχεία, το 2009 η Ιαπωνία και η ΕΕ μαζί αντιπροσώπευαν περισσότερο από το ένα τέταρτο του παγκόσμιου ΑΕΠ και περισσότερο από το 20% του παγκόσμιου εμπορίου, είχαν δε συνολικό όγκο άμεσων ξένων επενδύσεων περίπου 200 δισ. ευρώ. Δεδομένου ότι οι χώρες της ΕΕ και η Ιαπωνία αντιμετωπίζουν κοινές προκλήσεις, θεωρώ ότι είναι σημαντικό να εξετάσουμε μερικά από τα θέματα αυτά και να τα αντιμετωπίσουμε μέσω εμπορικών συμφωνιών.
<P>
Παρά τους χαμηλούς δασμούς, πιστεύω ότι είναι σαφές ότι οι διμερείς όγκοι εμπορικών συναλλαγών μεταξύ της ΕΕ και της Ιαπωνίας υπολείπονται σε σχέση με το μεγαλύτερο μέρος των εμπορικών εταιρικών σχέσεων της ΕΕ με τους άλλους κύριους εμπορικούς εταίρους της. Νομίζω ότι αυτό οφείλεται κυρίως στους μη δασμολογικούς φραγμούς. Έχει υπολογιστεί ότι το κόστος ορισμένων από τους φραγμούς αυτούς υπερβαίνει στην πραγματικότητα το σημερινό επίπεδο των δασμών και ότι το μεγαλύτερο μέρος των κερδών θα προέλθει από την εξάλειψη αυτών των εμποδίων. Για τις επιχειρήσεις στο εσωτερικό των χωρών της ΕΕ θα υπάρξουν οφέλη εάν μπορέσουμε να αντιμετωπίσουμε τα εμπόδια στις δημόσιες συμβάσεις, στην αγορά ιατρικών συσκευών -όπου δεν υπάρχει επαρκής αναγνώριση των διεθνών προτύπων- στις υπηρεσίες, μεταξύ άλλων στις χρηματοπιστωτικές και ταχυδρομικές υπηρεσίες, καθώς και στην πρόσβαση για τις ΜΜΕ. Για τους Ιάπωνες, θα υπάρξουν οφέλη στους τομείς της αυτοκινητοβιομηχανίας και των ΤΠΕ. Ας μην λησμονούμε όμως ότι η άρση ή μείωση των φραγμών στα προϊόντα ΤΠΕ από την Ιαπωνία θα είναι προς όφελος και της ΕΕ.
<P>
Πιστεύω ότι, γενικά, υπάρχει η αίσθηση και στις δύο πλευρές ότι η ΣΕΣ ΕΕ-Ιαπωνίας έχει τη δυνατότητα να καταστεί πραγματικά επωφελής και για τις δύο πλευρές.
<SPEAKER ID="166" NAME="Metin Kazak" LANGUAGE="EN">
Κυρία Πρόεδρε, συνυπέγραψα την πρωτοβουλία αυτή για την υποβολή προφορικής ερώτησης και ψηφίσματος πριν από την 20ή σύνοδο κορυφής ΕΕ-Ιαπωνίας διότι πιστεύω ότι το Ευρωπαϊκό Κοινοβούλιο, το οποίο θα κληθεί να δώσει τη συγκατάθεσή του για κάθε εν δυνάμει συμφωνία ελευθέρων συναλλαγών με την Ιαπωνία, θα πρέπει να έχει λόγο ως προς αυτή όσο το δυνατόν νωρίτερα.
<P>
Πιστεύω ότι η ευκαιρία αυτή πρέπει να χρησιμοποιηθεί από το Κοινοβούλιο προκειμένου να υποστηρίξει σθεναρά τη ΣΕΣ με την Ιαπωνία για τους ακόλουθους λόγους.
<P>
" Ευρωπαϊκή Ένωση και η Ιαπωνία αποτελούν βιομηχανικούς γίγαντες, έχουν κοινές δημοκρατικές αξίες και αντιπροσωπεύουν μαζί το 38,5% του παγκόσμιου ακαθάριστου εγχώριου προϊόντος. Αντιμετωπίζουμε παρόμοιες προκλήσεις: την άνοδο της Κίνας, την παγκόσμια χρηματοπιστωτική κρίση, τη δημογραφική μείωση και την ανάγκη πρόσβασης σε πρώτες ύλες και πηγές ενέργειας, καθώς και την επίτευξη σταθερότητας των τιμών.
<P>
Ως εκ τούτου, διαπιστώνω μεγάλες δυνατότητες για την περαιτέρω ανάπτυξη των εμπορικών σχέσεων με την Ιαπωνία, τον έκτο μεγαλύτερο εμπορικό μας εταίρο. Τα οικονομικά οφέλη είναι σαφή. " έκθεση της Copenhagen Economics κατέληξε στο συμπέρασμα ότι η διμερής κατάργηση των δασμών και η μείωση των μη δασμολογικών φραγμών θα ωφελήσει τόσο τις επιχειρήσεις όσο και τους καταναλωτές και θα προαγάγει την οικονομική ευημερία κατά 33 δισ. ευρώ στην ΕΕ και 18 δισ. ευρώ στην Ιαπωνία.
<P>
" ενδεχόμενη έναρξη διαπραγματεύσεων για τη σύναψη συμφωνίας ελευθέρων συναλλαγών υποστηρίχθηκε από το Συμβούλιο εφόσον η Ιαπωνία ήταν πρόθυμη να εξετάσει τους μη δασμολογικούς φραγμούς κατά την πρόσβαση στην αγορά και τους περιορισμούς στις δημόσιες συμβάσεις. Θα ήθελα να επαναλάβω ότι οι μη δασμολογικοί φραγμοί και οι δημόσιες συμβάσεις αποτελούν τομείς ζωτικής σημασίας για τις ευρωπαϊκές επιχειρήσεις, όπου η Ιαπωνία πρέπει να κάνει σημαντικές παραχωρήσεις.
<P>
Το Ευρωπαϊκό Κοινοβούλιο, φυσικά, ζητεί από την Επιτροπή να είναι πλήρως διαφανής σε όλες τις διαπραγματεύσεις και να μας παρέχει έγκαιρες εκτιμήσεις των επιπτώσεων ανά τομέα. Επιπλέον, θα στηρίξουμε διμερή μέτρα διασφάλισης, όπως συνέβη με τη ΣΕΣ με τη Νότια Κορέα, ώστε να αποφευχθεί η πρόκληση σοβαρής ζημίας σε ευαίσθητους τομείς όπως η αυτοκινητοβιομηχανία, τα ηλεκτρονικά, η αεροπορία και τα μηχανήματα.
<P>
Εν κατακλείδι, είμαι απόλυτα πεπεισμένος ότι είναι πλέον καιρός το Κοινοβούλιο να αποδείξει τη στήριξή του σε μια μελλοντική συμφωνία ελευθέρων συναλλαγών μεταξύ της ΕΕ και της Ιαπωνίας με βάση τη σύσταση ομάδας υψηλού επιπέδου, ειδικά στον απόηχο της καταστροφής του Μαρτίου του 2011.
<SPEAKER ID="167" NAME="David Martin" LANGUAGE="EN">
Κυρία Πρόεδρε, μια συμφωνία ελευθέρων συναλλαγών ΕΕ-Ιαπωνίας έχει σαφώς τη δυνατότητα να δημιουργήσει σημαντικό αριθμό θέσεων εργασίας στην Ευρώπη και να ωφελήσει τις ευρωπαϊκές επιχειρήσεις, ο λόγος δε για αυτό είναι ότι η διείσδυση της ΕΕ στην ιαπωνική αγορά σήμερα είναι εξαιρετικά περιορισμένη σε σύγκριση με τις κοινοτικές εξαγωγές αλλού.
<P>
Στην πραγματικότητα, σύμφωνα με τον ΟΟΣΑ η διείσδυσή μας στην αγορά της Ιαπωνίας είναι από τις χαμηλότερες, και ο λόγος για αυτό έχει επισημανθεί από τους συναδέλφους μου. Το πρόβλημα δεν είναι οι υψηλοί δασμολογικοί φραγμοί -οι δασμολογικοί φραγμοί είναι σχετικά χαμηλοί- αλλά μάλλον τα μη δασμολογικά εμπόδια, μεταξύ αυτών ρυθμιστικές επιπλοκές, ζητήματα σχετικά με την αμοιβαία αναγνώριση, περιορισμένη πρόσβαση στις δημόσιες συμβάσεις και ούτω καθεξής.
<P>
Το πλέον κρίσιμο ερώτημα τόσο για την Επιτροπή όσο και το Κοινοβούλιο είναι εάν θα επιμείνουμε να συνεχίσει η Ιαπωνία να σημειώνει πρόοδο στην αντιμετώπιση αυτών των μη δασμολογικών φραγμών πριν ξεκινήσουμε διαπραγματεύσεις, ή εάν θα ξεκινήσουμε διαπραγματεύσεις με την ελπίδα ότι, με τον τρόπο αυτόν, θα ενθαρρύνουμε την Ιαπωνία να μειώσει τους μη δασμολογικούς φραγμούς της. Δεν υπάρχει εύκολη απάντηση στο ερώτημα αυτό.
<P>
Εντούτοις, πιστεύω ότι οι οιωνοί είναι καλοί ως προς το ότι η Ιαπωνία όντως θέλει να εξετάσει τους μη δασμολογικούς φραγμούς. Ο ιάπωνας πρωθυπουργός απηύθυνε έκκληση για πολιτική "ανοικτής Ιαπωνίας", αυτό δε οφείλεται εν μέρει στο ότι αναγνωρίζει ότι η ιαπωνική βιομηχανία έχει περιπέσει σε τέλμα εντός του σημερινού της περιβάλλοντος. Φυσικά, οφείλεται επίσης εν μέρει στις αναμενόμενες επιπτώσεις της συμφωνίας ελευθέρων συναλλαγών της Νότιας Κορέας επί των ιαπωνικών εξαγωγών, πιστεύω όμως ότι, επιπλέον, αντανακλά την αναγνώριση της περιορισμένης εμπειρίας της Ιαπωνίας ως προς το άνοιγμα.
<P>
Οι ευρωπαϊκές επιχειρήσεις είχαν καλύτερη πρόσβαση στις τηλεπικοινωνίες, την κατασκευή αυτοκινήτων, το λιανικό εμπόριο και τον ασφαλιστικό τομέα στην Ιαπωνία, αυτό δε δεν ζημίωσε την ιαπωνική οικονομία αλλά, στην πραγματικότητα, ενθάρρυνε την καινοτομία και την ανάπτυξη στην Ιαπωνία. Πιστεύω λοιπόν ότι οι οιωνοί είναι καλοί.
<P>
Σε γενικές γραμμές, η Ομάδα μου είναι της άποψης ότι η Ιαπωνία πρέπει ακόμη να επιδείξει λίγο περισσότερη προθυμία προτού ανακοινώσουμε την έναρξη των διαπραγματεύσεων για το ελεύθερο εμπόριο. Δεν είμαστε εναντίον της σύναψης συμφωνίας ελευθέρων συναλλαγών, πιστεύουμε όμως ότι η Ιαπωνία πρέπει να πράξει κάτι περισσότερο προκειμένου να αποδείξει ότι ο ιάπωνας πρωθυπουργός μπορεί να ανταποκριθεί σε όσα δηλώνει.
<SPEAKER ID="168" NAME="Karel De Gucht" LANGUAGE="EN">
Κυρία Πρόεδρε, το τσουνάμι και ο σεισμός που έπληξαν την Ιαπωνία τον περασμένο Μάρτιο αποτέλεσαν πολύ μεγάλη τραγωδία. " αντοχή του ιαπωνικού λαού μάς διαβεβαιώνει ως προς το ότι η Ιαπωνία θα καταφέρει να ξεπεράσει την τραγωδία και να αναδυθεί από αυτή ισχυρότερη από πριν. " βοήθεια που προσφέρεται και η αλληλεγγύη που εκφράζεται από την ΕΕ θα συμβάλουν επίσης αποφασιστικά στην επίτευξη της ανάκαμψης αυτής.
<P>
" εν λόγω τραγωδία ήρθε λίγους μήνες πριν από μια πολύ σημαντική σύνοδο κορυφής μεταξύ της ΕΕ και της Ιαπωνίας που έχει προγραμματιστεί για τις 28 Μαΐου 2011 και η οποία πρόκειται να καθορίσει την κατεύθυνση της σχέσης μας για τα επόμενα χρόνια.
<P>
Όπως γνωρίζετε, η προηγούμενη σύνοδος κορυφής ΕΕ-Ιαπωνίας τον Απρίλιο του περασμένου έτους συνέστησε μεικτή ομάδα υψηλού επιπέδου που απαρτίζεται από ανώτερους υπαλλήλους με σκοπό τον προσδιορισμό επιλογών για την ολοκληρωμένη ενίσχυση όλων των πτυχών της σχέσης ΕΕ-Ιαπωνίας στα πεδία της πολιτικής, οικονομικής και τομεακής συνεργασίας. Από την πλευρά του εμπορίου, η ομάδα υψηλού επιπέδου εξέτασε τρόπους για την ενίσχυση και ολοκλήρωση των οικονομικών σχέσεων, πραγματευόμενη όλα τα θέματα που ενδιαφέρουν τις δύο πλευρές. Σε αυτά περιλαμβάνονται οι δασμοί, τα μη δασμολογικά μέτρα, οι επενδύσεις και οι συμβάσεις.
<P>
Από την πλευρά της Ιαπωνίας, η προτιμώμενη επιλογή που εκφράστηκε με σαφήνεια είναι να ξεκινήσουν διαπραγματεύσεις για τη σύναψη συμφωνίας ελευθέρων συναλλαγών η οποία θα περιλαμβάνει προνομιακούς δασμούς. Ωστόσο, από την πλευρά της ΕΕ, προφανώς δεν αρκεί μια συμφωνία με επίκεντρο τους δασμούς. Το πρόβλημα με την Ιαπωνία, μάλιστα, δεν είναι τόσο οι δασμοί όσο το γεγονός ότι οι εξαγωγείς και οι επενδυτές της ΕΕ εξακολουθούν να αντιμετωπίζουν κάθε είδους μη δασμολογικούς φραγμούς. Τυπικά παραδείγματα αυτών περιλαμβάνουν τις επαχθείς διαδικασίες έγκρισης για τον ιατρικό εξοπλισμό και ορισμένα προϊόντα διατροφής και την έλλειψη σύγκλισης με τα διεθνώς αναγνωρισμένα πρότυπα για τα ανταλλακτικά και τα εξαρτήματα αυτοκινήτων.
<P>
Οι φραγμοί σε αυτούς τους τομείς ισχύουν στην ιαπωνική αγορά εδώ και δεκαετίες. Έχουμε εγείρει τα ζητήματα αυτά στις διάφορες διμερείς συζητήσεις μεταξύ της Ιαπωνίας και της ΕΕ κατά τη διάρκεια των τελευταίων ετών, όμως ελάχιστη πρόοδος έχει επιτευχθεί μέχρι σήμερα.
<P>
Υπό το πρίσμα αυτό, χρειαζόμαστε μια συμφωνία που θα αντιμετωπίζει επίσης τους μη δασμολογικούς φραγμούς, θα ενισχύει την πρόσβαση στην αγορά για τις επενδύσεις και θα ανοίγει την ιαπωνική αγορά των δημόσιων συμβάσεων.
<P>
Οι εμπορικές συζητήσεις της ομάδας υψηλού επιπέδου επικεντρώθηκαν στη διερεύνηση τρόπων για την επίτευξη προόδου στα θέματα αυτά. Έχει, ως εκ τούτου, επιτευχθεί κάποιος βαθμός προόδου σε έναν περιορισμένο αριθμό μη δασμολογικών μέτρων από κατάλογο που συνέταξε η ΕΕ, συγκεκριμένα σε τρία από τα 27, όμως για τα περισσότερα από τα μη δασμολογικά μέτρα που περιλαμβάνονται στον κατάλογο έχουμε την αίσθηση ότι η Ιαπωνία δεν παρουσίασε αξιόπιστο χάρτη πορείας που να καταδεικνύει τρόπους επίλυσης των προβλημάτων. Συνεπώς, κατά την άποψη της Επιτροπής, αυτό που επετεύχθη στην ομάδα υψηλού επιπέδου δεν παρέχει, στο στάδιο αυτό, παρά μια καλή βάση για περαιτέρω συζήτηση.
<P>
Στις 25 Μαρτίου 2011, το Ευρωπαϊκό Συμβούλιο επανέλαβε τη στρατηγική σημασία της σχέσης ΕΕ-Ιαπωνίας επιβεβαιώνοντας ότι "η προσεχής σύνοδος κορυφής πρέπει να αξιοποιηθεί για την ενίσχυση αυτών των σχέσεων και για την προώθηση του κοινού μας θεματολογίου". Σε αυτό το πλαίσιο, πρέπει να διερευνηθούν οι προϋποθέσεις για τη σύναψη μιας επιτυχημένης ΣΕΣ επί τη βάσει του ότι η Ιαπωνία μπορεί να αποδείξει την προθυμία της να αντιμετωπίσει, μεταξύ άλλων, τους μη δασμολογικούς φραγμούς και τους περιορισμούς στις δημόσιες συμβάσεις.
<P>
Οι συζητήσεις με την Ιαπωνία βρίσκονται ακόμη σε εξέλιξη. Την περασμένη εβδομάδα, συναντήθηκα με τον υπουργό Εξωτερικών Matsumoto ακριβώς για να συζητήσουμε το θέμα αυτό. Δεν είναι ακόμη σαφές, κατά τη γνώμη μου, πόσο μπορούμε να προχωρήσουμε στον περιορισμένο χρόνο πριν από τη σύνοδο κορυφής ΕΕ-Ιαπωνίας όσον αφορά την εκπλήρωση των όρων του Συμβουλίου. Ειδικότερα, χρειάζεται περισσότερη δουλειά ώστε να καταλήξουμε σε ένα κοινό επίπεδο φιλοδοξίας σχετικά με τη συμφωνία του περιεχομένου της διαπραγμάτευσης, καθώς και σε ένα φιλόδοξο αλλά και ρεαλιστικό αποτέλεσμα.
<P>
Αυτό δύναται να επιτευχθεί μέσω της λεγόμενης "διερευνητικής" διαδικασίας, η οποία θα μπορούσε να διεξαχθεί μετά τη σύνοδο κορυφής. Από τη στιγμή που θα έχει γίνει αυτό, θα εξετάσουμε τα αποτελέσματα και θα αποφασίσουμε εάν πρέπει να ξεκινήσουμε τις διαπραγματεύσεις ή όχι.
<P>
Σχετικά με την εμπορική και οικονομική πλευρά, το επίπεδο φιλοδοξίας θα πρέπει να περιλαμβάνει, τουλάχιστον, τους ακόλουθους στόχους: 100% απαλλαγή από δασμούς και ποσοστώσεις για όλα τα αγαθά· έναν ισχυρό και αξιόπιστο χάρτη πορείας για την εξάλειψη μιας κρίσιμης μάζας μη δασμολογικών μέτρων· καθεστώς ανοιχτών επενδύσεων για την επίτευξη επιπέδων ξένων άμεσων επενδύσεων στην Ιαπωνία ανάλογων με αυτά σε άλλες χώρες του ΟΟΣΑ· και μια αγορά κρατικών προμηθειών ανοικτή σε επίπεδο αντίστοιχο με αυτό των χωρών της ΕΕ σε όλα τα επίπεδα διακυβέρνησης.
<P>
Θα ήθελα επίσης να αναφέρω ότι, εάν οι ηγέτες της συνόδου κορυφής αποφασίσουν να προχωρήσουν με την επιλογή ενός ολοκληρωμένου διμερούς νομικού πλαισίου, αυτό θα πρέπει να περιλαμβάνει τόσο τις εμπορικές και επενδυτικές σχέσεις όσο και τις πολιτικές σχέσεις και τη συνεργασία.
<P>
" ολοκληρωμένη αυτή προσέγγιση που θα περιλαμβάνει όλες τις διμερείς, πολιτικές και οικονομικές σχέσεις με ισορροπημένο τρόπο είναι απαραίτητη προκειμένου να εκπληρωθούν οι στόχοι και οι φιλοδοξίες μας για βαθύτερη στρατηγική εταιρική σχέση.
<P>
Βρισκόμαστε πραγματικά σε κρίσιμο στάδιο στις οικονομικές μας σχέσεις με την Ιαπωνία, εξακολουθούν δε να υπάρχουν κάποια θέματα που πρέπει να διευκρινιστούν. Εκφράζω την ικανοποίησή μου, ως εκ τούτου, για τη συζήτηση αυτή και ανυπομονώ να ακούσω τις απόψεις σας σχετικά με το πώς θα πρέπει να διαμορφωθεί η σχέση αυτή κατά τα επόμενα χρόνια.
<SPEAKER ID="169" NAME="Daniel Caspary" LANGUAGE="DE">
Κυρία Πρόεδρε, κυρίες και κύριοι, θα ήθελα να εκφράσω τις ειλικρινείς μου ευχαριστίες προς τον Επίτροπο για τη γενική εικόνα της τρέχουσας κατάστασης των εμπορικών σχέσεων μεταξύ της Ευρωπαϊκής Ένωσης και της Ιαπωνίας που μας έδωσε.
<P>
Δυστυχώς, έχω την εντύπωση ότι η κατάσταση όσον αφορά τις εν λόγω εμπορικές σχέσεις έχει βελτιωθεί ελάχιστα τα τελευταία δύο χρόνια. Αναφερθήκατε στη σύνοδο κορυφής το 2009 και τον διάλογο υψηλού επιπέδου, η εντύπωση δε που αποκομίζω είναι ότι μέχρι σήμερα δεν έχουμε καταφέρει στις συνομιλίες αυτές να εξασφαλίσουμε οποιαδήποτε προφανή επιπλέον πρόσβαση στην αγορά της Ιαπωνίας για τις ευρωπαϊκές επιχειρήσεις.
<P>
Τώρα που απέτυχε η πρώτη πρωτοβουλία, δηλαδή ο εν λόγω διάλογος υψηλού επιπέδου, ανησυχώ πολύ για το ότι κύριο μέλημά μας δεν είναι το πώς μπορούμε ενδεχομένως να επιτύχουμε απτά αποτελέσματα σε αυτόν τον διάλογο υψηλού επιπέδου, αλλά αντ' αυτού εξετάζουμε ήδη το κατά πόσον πρέπει να διαπραγματευόμαστε μια συμφωνία ελευθέρων συναλλαγών.
<P>
Φαντάζομαι ότι μια συμφωνία ελευθέρων συναλλαγών με την Ιαπωνία θα είχε νόημα, όμως προτού ξεκινήσουμε τέτοιες διαπραγματεύσεις δεν είναι υπερβολικό να ζητείται να περιμένουμε πρώτα τα αποτελέσματα αυτού του υφιστάμενου μέσου, δηλαδή του διαλόγου υψηλού επιπέδου. Θέλω να είμαι πολύ ανοιχτός ως προς αυτό και δεν το λέω για να στερήσω τυχόν διαπραγματευτικά πλεονεκτήματα από την Ιαπωνία, αλλά γιατί πραγματικά θα ήθελα να διαπιστώσω εάν η Ιαπωνία είναι σοβαρή όσον αφορά την εντατικοποίηση των εμπορικών σχέσεων με εμάς και το πραγματικό άνοιγμα των αγορών της, καθώς και τη στάση της απέναντι στα προϊόντα μας.
<P>
Θα με ενδιέφερε πολύ -δυστυχώς, κύριε Επίτροπε, δεν το αναφέρατε αυτό καθόλου μόλις τώρα- το πώς σκοπεύετε να συμμετάσχει το Ευρωπαϊκό Κοινοβούλιο κατά την έκδοση της εντολής. Έχω την εντύπωση ότι θα είχαμε πολλά να συζητήσουμε για το θέμα της Ιαπωνίας. Όσον αφορά τις διαπραγματεύσεις με την Ινδία, τον Καναδά, αλλά και την Κορέα, εμείς ως Κοινοβούλιο έχουμε επανειλημμένα επικρίνει το γεγονός ότι τέθηκαν κατά τη γνώμη μας λανθασμένες προτεραιότητες έως κάποιο βαθμό στο πλαίσιο των διαπραγματεύσεων, συνεπώς θα ήταν πολύ χρήσιμο να δοθεί στο Κοινοβούλιο το δικαίωμα να συμμετάσχει εκ του σύνεγγυς στο θέμα αυτό ήδη από την έκδοση της εντολής.
<SPEAKER ID="170" NAME="Gianluca Susta" LANGUAGE="IT">
Κυρία Πρόεδρε, κύριε Επίτροπε, κυρίες και κύριοι, το αίτημα του Ευρωπαϊκού Συμβουλίου για την έναρξη διαπραγματεύσεων με την Ιαπωνία με σκοπό τη σύναψη συμφωνίας ελευθέρων συναλλαγών πρέπει να αξιολογηθεί πολύ προσεκτικά. Επικροτούμε, συνεπώς, την προσεκτική προσέγγιση του Επιτρόπου στο θέμα και καλούμε το Κοινοβούλιο ως σύνολο να ακολουθήσει την εν λόγω προσέγγιση, η οποία ενέπνευσε την πρόταση ψηφίσματος της Ομάδας μας.
<P>
" νέα ιαπωνική κυβέρνηση έχει καταστήσει σαφή -τουλάχιστον φραστικά- την προθυμία της να ανοίξει την αγορά της, μία από τις πλέον κλειστές αγορές στον αναπτυγμένο κόσμο. Αυτή η θετική στάση πρέπει να επαληθευθεί στην πράξη, ιδίως όσον αφορά τους 27 μη δασμολογικούς φραγμούς τους οποίους προσδιόρισε η Ευρωπαϊκή Ένωση και οι οποίοι πρέπει να μειωθούν ώστε να μπορέσουμε να ξεκινήσουμε διαπραγματεύσεις με την Ιαπωνία και να τις καταστήσουμε μία από τις προτεραιότητες της εμπορικής μας πολιτικής. Πιστεύουμε ότι η βελτίωση των σχέσεων αυτών μπορεί να συμβάλει στο να καταστεί η Ευρώπη περισσότερο ανταγωνιστική εφόσον η Ιαπωνία αντιπροσωπεύει το 9% του παγκόσμιου ΑΕΠ, ή άνω του 35% όταν το ΑΕΠ της προστεθεί στο δικό μας.
<P>
Σήμερα, ωστόσο, δεν μπορούμε να εγκρίνουμε ψηφίσματα εάν δεν προβλέπουν ότι η έναρξη των διαπραγματεύσεων για τη σύναψη συμφωνίας ελευθέρων συναλλαγών θα υπόκειται σε συγκεκριμένες, δεσμευτικές και επαληθεύσιμες προϋποθέσεις· ότι θα υπάρξει, δηλαδή, πραγματική αμοιβαιότητα και η κατάλληλη εκτίμηση των επιπτώσεων.
<P>
Πρώτον, μας ανησυχεί η πολιτική προστατευτισμού της Ιαπωνίας στον τομέα της αυτοκινητοβιομηχανίας, διότι υπάρχει έλλειψη ισορροπίας μεταξύ εξαγωγών και εισαγωγών. Δεύτερον, θα θέλαμε να θέσουμε το ζήτημα των μη δασμολογικών φραγμών. Μιλώ για μια ολόκληρη σειρά προτύπων, από μέτρα για την υγεία και φυτοϋγειονομικά μέτρα έως τεχνικά πρότυπα -ειδικά στους τομείς της γεωργίας και της αυτοκινητοβιομηχανίας- κανόνες εξαγωγικών επιδοτήσεων, τελωνειακούς ελέγχους και παράγοντες που επιτρέπουν την παραποίηση και, επίσης, το τριγωνικό εμπόριο με την Κίνα και την Κορέα.
<P>
Εν κατακλείδι, κυρίες και κύριοι, ζητούμε η Ευρώπη, προτού δηλώσει διατεθειμένη να ξεκινήσει διαπραγματεύσεις για τη σύναψη συμφωνίας ελευθέρων συναλλαγών, να καθορίσει με αποφασιστικότητα τα συμφέροντα της Κοινότητας που προτίθεται να προστατεύσει και να προσδιορίσει τους τομείς στους οποίους θα ζητήσει αμοιβαιότητα από την Ιαπωνία. Ελπίζουμε ότι η Επιτροπή θα λάβει υπόψη τις παρατηρήσεις μας αυτές.
<SPEAKER ID="171" NAME="Kristiina Ojuland" LANGUAGE="EN">
Κυρία Πρόεδρε, τον Δεκέμβριο του περασμένου έτους επισκέφθηκα την Ιαπωνία και μία από τις ανησυχίες που τέθηκε κατ' επανάληψη από τους ιάπωνες αξιωματούχους ήταν η αργή πρόοδος στις εμπορικές σχέσεις μεταξύ της Ευρωπαϊκής Ένωσης και της Ιαπωνίας. Γνωρίζουμε όλοι ότι, σε αντίθεση με κάποιους άλλους εταίρους της ΕΕ στην Άπω Ανατολή, μοιραζόμαστε κοινές αξίες σε θέματα δημοκρατίας, ανθρωπίνων δικαιωμάτων και φιλελεύθερης οικονομίας της αγοράς με την Ιαπωνία, γεγονός το οποίο την καθιστά τον πιο φυσικό εταίρο για την Ευρωπαϊκή Ένωση.
<P>
Κατά τη 19η σύνοδο κορυφής ΕΕ-Ιαπωνίας τον Απρίλιο του περασμένου έτους συμφωνήθηκε η σύσταση μεικτής ομάδας υψηλού επιπέδου προκειμένου να αναλύσει την πρόοδο στις σχέσεις ΕΕ-Ιαπωνίας μέχρι σήμερα και να εκπονήσει προτάσεις για τον εξορθολογισμό των σημερινών δραστηριοτήτων μας. Τονίστηκε επίσης η σημασία της συνέχισης των εργασιών για τα μη δασμολογικά ζητήματα στο πλαίσιο της μεικτής ομάδας υψηλού επιπέδου, ελπίζω δε ότι οι συμφωνίες αυτές θα μπορέσουν να τεθούν σε εφαρμογή το συντομότερο δυνατόν.
<P>
Θα ήθελα να συνηγορήσω υπέρ της λήψης έγκαιρων και συγκεκριμένων μέτρων για την αντιμετώπιση των μη δασμολογικών φραγμών με στόχο την ελευθέρωση των εμπορικών σχέσεων ΕΕ-Ιαπωνίας. Και οι δύο αγορές θα ωφεληθούν σε μεγάλο βαθμό από την αναβάθμιση των εμπορικών σχέσεων μεταξύ της ΕΕ και της Ιαπωνίας, κυρίως εάν ληφθούν υπόψη η καινοτομία και οι τεχνολογίες. Επικροτώ επίσης τη διεύρυνση της συνεργασίας σε θέματα που αφορούν την ασφάλεια στον κυβερνοχώρο.
<P>
Ελπίζω ότι μπορούμε να βελτιώσουμε τις εμπορικές σχέσεις με την Ιαπωνία και προσβλέπω σε περαιτέρω πρόοδο στις σχέσεις αυτές.
<SPEAKER ID="172" NAME="Keith Taylor" LANGUAGE="EN">
Κυρία Πρόεδρε, είναι σίγουρα ευκταία η επανεξέταση των εμπορικών συμφωνιών που έχουμε με άλλες χώρες και απολύτως κατανοητό το γεγονός ότι η Ιαπωνία θεωρεί τη συμφωνία ελευθέρων συναλλαγών ιδιαίτερα ελκυστική σε σχέση με την πρόσφατη συμφωνία με την Κορέα.
<P>
Υπάρχουν πολλά σημεία που μπορούμε να στηρίξουμε στο ψήφισμα των Ομάδων PPE, ALDE και ECR, όμως νομίζω ότι διαπράττουν σφάλμα να "τάσσονται σθεναρά υπέρ" μιας συμφωνίας ελευθέρων συναλλαγών. Πρόκειται για κατά λέξη απόσπασμα από την παράγραφο 2. Πιστεύω ότι είναι πρόωρη η στήριξη όταν δεν διαθέτουμε εκτιμήσεις των περιβαλλοντικών και κοινωνικών επιπτώσεων μιας συμφωνίας ελευθέρων συναλλαγών. Προβλέπουν την απάντηση προτού προσδιοριστούν οι επιπτώσεις από την εφαρμογή της λύσης. Πολλοί διατύπωσαν σχόλια σχετικά με τους μη δασμολογικούς φραγμούς και το έργο που μένει να συντελεστεί ακόμη από την ομάδα υψηλού επιπέδου. Νομίζω ότι χρειάζεται ένα θετικό βήμα προς τα εμπρός.
<P>
Όταν λαμβάνουμε υπόψη τη σημασία της Ιαπωνίας ως εμπορικού εταίρου -με το διμερές εμπόριο με την ΕΕ να ανέρχεται σε 120 δισεκατομμύρια ευρώ ετησίως και την ΕΕ να αποτελεί τον υπ' αριθμό τρία εμπορικό εταίρο για την Ιαπωνία και τον υπ' αριθμό δύο επενδυτή στην Ιαπωνία- νομίζω ότι αναγνωρίζουμε ότι κάθε διμερής συμφωνία ενέχει τον κίνδυνο να υπονομευθούν οι πολυμερείς συμφωνίες με τον υπόλοιπο κόσμο, και ιδίως με τις αναπτυσσόμενες χώρες. Πιστεύω συνεπώς ότι πρέπει να αναθεωρηθεί η σθεναρή και άνευ όρων στήριξη προς τη συμφωνία ελευθέρων συναλλαγών.
<P>
Τέλος, θα ήθελα να δηλώσω ότι, αν και τρέφουμε αισθήματα συμπάθειας προς την Ιαπωνία, οι μελλοντικές εμπορικές πολιτικές δεν μπορούν να βασίζονται απλά στο ποιος υπέστη την πλέον πρόσφατη φυσική καταστροφή.
<SPEAKER ID="173" NAME="Helmut Scholz" LANGUAGE="DE">
Κυρία Πρόεδρε, κύριε Επίτροπε, μόνο ένα θέμα θα πρέπει να βρίσκεται στο επίκεντρο της προσοχής κατά τη διεξαγωγή της συνόδου κορυφής μεταξύ της Ευρωπαϊκής Ένωσης και της Ιαπωνίας στα τέλη αυτού του μήνα: η καταστροφή που έπληξε τον λαό της Ιαπωνίας ως αποτέλεσμα των σεισμών, του τσουνάμι και της συνεχούς ραδιενεργού μόλυνσης, καθώς και ο συγκεκριμένος ρόλος που μπορεί να διαδραματίσουν η ΕΕ, τα κράτη μέλη της και οι επιμέρους πολίτες στην προσπάθειά τους να αντιμετωπιστούν τα προβλήματα που προέκυψαν βραχυπρόθεσμα, μεσοπρόθεσμα και μακροπρόθεσμα. Θα ήθελα για τον λόγο αυτόν να εκφράσω για άλλη μια φορά τη βαθύτατη συμπάθειά μου προς τον ιαπωνικό λαό.
<P>
Θα πρέπει να επεκτείνουμε αμέσως τις προσφορές της εταιρικής σχέσης και να συμβάλουμε στην αντιμετώπιση της εν λόγω καταστροφής - δεδομένης ιδίως της συζήτησης που μόλις είχαμε σχετικά με το Πακιστάν. " σύνοδος κορυφής πρέπει να καταλήξει σε συγκεκριμένες αποφάσεις, ιδίως σε σχέση με τη συνεργασία για τον καθαρισμό επιμολυσμένων περιοχών και την από κοινού έρευνα και ανάπτυξη στον τομέα των ανανεώσιμων πηγών ενέργειας.
<P>
" ενδεχόμενη ανάπτυξη των εμπορικών μας σχέσεων και της οικονομικής συνεργασίας μέσω της αντίστοιχης συμφωνίας δεν θα πρέπει να αποτελεί απλώς απάντηση στο πυρηνικό ατύχημα. Για τον λόγο αυτόν, οι διαπραγματεύσεις δεν θα πρέπει να ξεκινήσουν πολύ βιαστικά αλλά να εξεταστούν με τη δέουσα προσοχή, δίνοντας ιδιαίτερη σημασία στις διαφορετικές παραδόσεις και τον τρόπο ζωής.
<P>
Λαμβάνοντας υπόψη το μέγεθος και την ισχύ των δύο οικονομιών, απαιτείται ιδιαίτερη προσοχή κατά την επίτευξη μιας συνολικής διμερούς εμπορικής συμφωνίας. Έχουν τεθεί πολλά ζητήματα, συμπεριλαμβανομένων των δικαιωμάτων πνευματικής ιδιοκτησίας και των δημοσίων συμβάσεων, το δε επενδυτικό κεφάλαιο έχει μειώσει τα περιθώρια πολιτικής δράσης και στις δύο πλευρές. Αυτός είναι ο λόγος για τον οποίο απαιτούνται μακροπρόθεσμες εκτιμήσεις των επιπτώσεων σε σχέση με τα αντίστοιχα κεφάλαια και τις πτυχές κάθε συνεργασίας σε θέματα οικονομικά και εμπορικής πολιτικής που ενδεχομένως θα συμφωνηθεί στο μέλλον μεταξύ των 27 κρατών μελών της ΕΕ και της Ιαπωνίας. Για τον λόγο αυτόν πρέπει επίσης να ζητείται η γνώμη του Ευρωπαϊκού Κοινοβουλίου ως συναποφασίζουσας αρχής, καθώς και των πολιτών εν γένει.
<SPEAKER ID="174" NAME="William  Dartmouth" LANGUAGE="EN">
Κυρία Πρόεδρε, οι περισσότεροι γνωρίζουν -πολλοί όμως όχι- ότι λίγο μετά την ένταξη μιας χώρας στην ΕΕ όλες οι εμπορικές της συμφωνίες αποτελούν αντικείμενο διαπραγμάτευσης από την Επιτροπή, και συγκεκριμένα τον Επίτροπο Εμπορίου της ΕΕ. Βάσει της ρύθμισης αυτής πρέπει να ικανοποιούνται τα συμφέροντα και των 27 κρατών μελών, κάτι το οποίο σημαίνει, φυσικά, ότι στην πράξη δεν γίνεται αυτό.
<P>
Κατά συνέπεια, μια εμπορική συμφωνία που αποτελεί αντικείμενο διαπραγμάτευσης της ΕΕ είναι πιθανό να είναι λιγότερο επωφελής για ένα μεμονωμένο κράτος μέλος -και, οφείλω να αναφέρω, για το "νωμένο Βασίλειο ειδικότερα- από ό,τι εάν το κράτος μέλος ήταν σε θέση να διαπραγματευτεί για τον εαυτό του.
<P>
Τώρα, το σκεπτικό για όλα αυτά είναι ότι η ΕΕ αποτελεί μεγάλο εμπορικό συνασπισμό και λόγω της επιρροής αυτής είναι σε θέση να διαπραγματευτεί μια εμπορική συνθήκη που δεν θα ήταν εφικτό σε ένα κράτος μέλος να διαπραγματευθεί μόνο του. Όμως τι διαπιστώνουμε στο σημείο αυτό; Οι διαπραγματεύσεις για την εμπορική συνθήκη της ΕΕ με την Ιαπωνία δεν έχουν καν ξεκινήσει ακόμη, όπως δήλωσε ο Επίτροπος. Εν τω μεταξύ, η συγκριτικά μικρή αλλά δυναμική οικονομία της Ελβετίας έχει ήδη εμπορική συνθήκη με την Ιαπωνία, και την έχει από το 2009.
<P>
Για άλλη μια φορά παρέχεται επιπλέον απόδειξη ότι το "νωμένο Βασίλειο και τα άλλα συμμετέχοντα κράτη μέλη θα ήταν πολύ καλύτερα εκτός του γραφειοκρατικού συνονθυλεύματος που ονομάζεται Ευρωπαϊκή Ένωση.
<SPEAKER ID="175" NAME="Franz Obermayr" AFFILIATION="NI">
(DE) Κυρία Πρόεδρε, το 2009 η ΕΕ και η Ιαπωνία παρήγαγαν από κοινού περισσότερο από το ένα τέταρτο της οικονομικής παραγωγής παγκοσμίως και αντιπροσώπευαν πάνω από το 20% του παγκόσμιου εμπορίου, κάτι που αποτελεί τον λόγο για τον οποίο μια καλά μελετημένη συμφωνία ελευθέρων συναλλαγών με την Ιαπωνία είναι κεντρικής σημασίας για την ΕΕ. Υπάρχουν συνέργειες που μπορούν να αξιοποιηθούν, καθώς και κοινές προκλήσεις όπως ο ανταγωνισμός με την Κίνα και η ασφαλής πρόσβαση σε πρώτες ύλες.
<P>
Ωστόσο, οι διμερείς ρήτρες διασφάλισης είναι εξίσου σημαντικές σε αυτήν τη συμφωνία. Εννοώ τους ευαίσθητους οικονομικούς τομείς όπως η αυτοκινητοβιομηχανία, τα ηλεκτρονικά, η αεροδιαστημική και οι μηχανολογικές κατασκευές. Είμαι βέβαιος ότι η Ιαπωνία μπορεί και θα είναι δίκαιος και αξιόπιστος εταίρος.
<P>
" ουσία είναι ότι όσο σημαντική και αν είναι η Ιαπωνία ως εμπορικός εταίρος, οι ευρωπαίοι πολίτες πρέπει να προστατευθούν έναντι κάθε κινδύνου από ραδιενεργά μολυσμένα προϊόντα.
<SPEAKER ID="176" NAME="Jörg Leichtfried" AFFILIATION="S&amp;D">
(DE) Κυρία Πρόεδρε, κύριε De Gucht, κυρίες και κύριοι, μπορεί να φαίνεται ασυνήθιστος τρόπος να ανοίγει μια ομιλία στο Ευρωπαϊκό Κοινοβούλιο, όμως οφείλω να ομολογήσω ότι δεν είμαι βέβαιος πως είναι η κατάλληλη στιγμή για τη σύναψη εμπορικής συμφωνίας με την Ιαπωνία - ή μάλλον αν μια τέτοια συμφωνία είναι γενικά σκόπιμη.
<P>
Υπάρχουν τρεις λόγοι που με κάνουν να διστάζω. Το πρώτο ερώτημα είναι κατά πόσον υπονομεύουμε ουσιαστικά την προσπάθειά μας για την επίτευξη πολυμερούς συμφωνίας με το να συνάπτουμε μεγάλο αριθμό συμφωνιών εξωτερικού εμπορίου με ιδιαίτερα σημαντικούς εμπορικούς εταίρους. Δεν υπάρχει κίνδυνος υπερβολικής εστίασης στη σύναψη μεμονωμένων συμβάσεων, η οποία μπορεί να μας αποτρέψει από την επιδίωξη ενός πολυμερούς συστήματος με την κατάλληλη και επαρκή ισχύ;
<P>
Δεύτερον, μέχρι στιγμής δεν έχω την αίσθηση ότι η Ιαπωνία προβαίνει σε ανάλογες υποχωρήσεις από την άποψη του προστατευτισμού της αγοράς και των μη δασμολογικών φραγμών στο εμπόριο. Οι μηχανισμοί θα έπρεπε να έχουν ήδη τεθεί σε κίνηση, διαφορετικά η όλη συμφωνία κινδυνεύει να είναι υπερβολικά μονόπλευρη.
<P>
Το τρίτο ερώτημα που με απασχολεί είναι: ποιες είναι οι συνέπειες; Δεν σκοπεύω να κρίνω κατά πόσο είναι καλή ή κακή για εμάς σε τελική ανάλυση. Ωστόσο, θα ήθελα να γνωρίζω εκ των προτέρων πώς θα αξιολογηθούν οι κοινωνικές συνέπειες και πως φαίνονται τα πράγματα από την άποψη του περιβάλλοντος ή της αγοράς εργασίας. Πρόκειται για ζητήματα που δεν πιστεύω ότι έχουν διευκρινιστεί πλήρως. Σίγουρα τα ζητήματα αυτά θα έπρεπε να είχαν αξιολογηθεί και διερευνηθεί καλύτερα εκ των προτέρων.
<P>
Όπως επεσήμαναν ορισμένοι από τους συναδέλφους μου βουλευτές, για να αποσαφηνιστούν τα σημεία αυτά θα ήταν καλό η Επιτροπή να προβεί σε διαβούλευση με το Ευρωπαϊκό Κοινοβούλιο κατά την έκδοση της εντολής. Αυτό θα απέτρεπε πολλές από τις δυσκολίες που αντιμετωπίζουν άλλες εμπορικές συμφωνίες για τις οποίες δεν ζητήθηκε η γνώμη μας. Επικροτώ μια τέτοια διαδικασία για όλες τις μελλοντικές εμπορικές συμφωνίες.
<SPEAKER ID="177" NAME="Reinhard Bütikofer" AFFILIATION="Verts/ALE">
(DE) Κυρία Πρόεδρε, κύριε Επίτροπε, κυρίες και κύριοι, φαίνεται ότι ορισμένες ομάδες είναι απόλυτα σίγουρες ότι είναι σωστό να επιδιώξουμε σήμερα μια πολύ φιλόδοξη συμφωνία ελευθέρων συναλλαγών με την Ιαπωνία. Όπως θα ακούσατε, η ομάδα μου δεν είναι και τόσο σίγουρη. Και εγώ τίθεμαι υπέρ της θέσης αυτής διότι πιστεύω ότι με την ενίσχυση της συνεργασίας στο εμπόριο μπορούμε να συμβάλουμε στη δημιουργία ενός νέου οικονομικού δυναμισμού στην Ιαπωνία μετά την καταστροφή που έπληξε τη χώρα.
<P>
Υπάρχουν, ωστόσο, ορισμένα θεμελιώδη ζητήματα τα οποία τίθενται αναπόφευκτα. Δεν προτίθεμαι να επαναλάβω τα όσα έχουν λεχθεί σχετικά με την ανάγκη πρόβλεψης των συνεπειών στον διμερή τομέα, ούτε σχετικά με το γεγονός ότι θα πρέπει να αποφευχθεί το λάθος πρώτα να καθοριστούν οι προτεραιότητες του ελεύθερου εμπορίου και στη συνέχεια να διαμορφωθεί η ευρωπαϊκή βιομηχανική πολιτική σε συνάρτηση με αυτές ως εξαρτημένη μεταβλητή, ούτε και ότι πρέπει να λαμβάνεται υπόψη το θέμα της συμβολής στην αειφορία.
<P>
Θα ήθελα να τονίσω κάτι άλλο: πιστεύω ότι οι επιπτώσεις που θα έχει μια τέτοια συμφωνία ελευθέρων συναλλαγών μεταξύ δύο από τους γίγαντες του διεθνούς εμπορίου σε ολόκληρη τη δομή του παγκόσμιου εμπορίου θα πρέπει να συζητηθούν με μεγαλύτερη λεπτομέρεια από ό,τι έχει γίνει μέχρι τώρα. Όταν δύο τέτοια μεγαθήρια του εμπορικού τομέα ξεκινούν διαπραγματεύσεις για τη σύναψη συμφωνίας ελευθέρων συναλλαγών, τότε αυτό δεν αποτελεί απλώς ένα διμερές θέμα. Δεν υπήρξε μέχρι τώρα συμφωνία ελευθέρων συναλλαγών μεταξύ δύο οικονομικών υπερδυνάμεων, οπότε αυτή θα αποτελέσει την πρώτη. Όμως τι σημαίνει αυτό; Ποια είναι η στρατηγική προοπτική; Τι επιπτώσεις θα έχει;
<P>
Δεν αρκεί απλά να δηλώνουμε ότι θέλουμε πολυμερές εμπόριο και, αν δεν το καταφέρουμε αυτό, τότε θα προσφύγουμε στη διμερή διάσταση του ελεύθερου εμπορίου και θα περιμένουμε να δούμε τι θα συμβεί. Φέρουμε επίσης την ευθύνη να καταστήσουμε σαφείς τις επιπτώσεις στην ευρωπαϊκή κοινή γνώμη, αυτός δε είναι ο λόγος για τον οποίο η συμμετοχή του Κοινοβουλίου στην έκδοση της εντολής, όπως ζητήθηκε από αρκετούς από τους συναδέλφους μου βουλευτές, πρέπει να είναι κεντρικής σημασίας.
<SPEAKER ID="178" NAME="George Sabin Cutaş" AFFILIATION="S&amp;D">
(RO) Κυρία Πρόεδρε, οι οικονομίες της Ευρωπαϊκής Ένωσης και της Ιαπωνίας αντιπροσωπεύουν το 35% του παγκόσμιου ΑΕΠ. Πιστεύω ότι μια συμφωνία ελευθέρων συναλλαγών μεταξύ των δύο αυτών οικονομικών δυνάμεων θα μπορούσε να παράσχει οφέλη και για τις δύο πλευρές. Ωστόσο, το πρώτο που πρέπει να γίνει είναι να αρθούν οι δυσκολίες οι οποίες αποτελούν τη βάση και, σε πρακτικό επίπεδο, παρεμποδίζουν την εκπόνηση μιας πραγματικά κερδοφόρου συμφωνίας και για τις δύο πλευρές.
<P>
" ιαπωνική αγορά υπόκειται επί του παρόντος σε φραγμούς, μη δασμολογικούς φραγμούς, όπως ανέφεραν και οι συνάδελφοί μου βουλευτές, οι οποίοι περιορίζουν την πρόσβαση των εισαγωγών με αποτέλεσμα να επηρεάζουν στο σύνολό τους τις εμπορικές δραστηριότητες και τις επενδύσεις. Στο πλαίσιο των διαπραγματεύσεων που διεξάγει, η Ευρωπαϊκή Επιτροπή πρέπει να επιδιώξει τόσο την προώθηση μιας πιο διαφανούς ρυθμιστικής πολιτικής η οποία θα βοηθήσει τις ευρωπαϊκές επιχειρήσεις να κατανοήσουν πλήρως τους κανόνες για τη διεξαγωγή εμπορίου με τις εταίρους τους στην Ιαπωνία, όσο και την ελευθέρωση της πρόσβασης στις δημόσιες συμβάσεις. Τέλος, πιστεύω επίσης ότι πρέπει να διενεργηθεί μελέτη επιπτώσεων η οποία θα εξετάζει τον αντίκτυπο τυχόν συμφωνίας, ιδίως στον τομέα των ευάλωτων ευρωπαϊκών βιομηχανιών όπως η αυτοκινητοβιομηχανία, η ηλεκτρονική και η αεροναυπηγική.
<SPEAKER ID="179" NAME="Jaroslav Paška" AFFILIATION="EFD">
(SK) Κυρία Πρόεδρε, κύριε Επίτροπε, η Ιαπωνία μοιράζεται πολλά κοινά συμφέροντα με την Ευρωπαϊκή Ένωση, τα οποία δεν περιορίζονται σε πολιτικά ζητήματα αλλά επεκτείνονται και στην οικονομική και εμπορική συνεργασία.
<P>
Παρά το γεγονός ότι τόσο η Ιαπωνία όσο και η Ευρωπαϊκή Ένωση αποτελούν ώριμες οικονομίες, η εμπορική συνεργασία τους δεν κατάφερε να εκμεταλλευτεί τις ευκαιρίες που παρουσιάζονται από την οικονομική επιρροή τους. Εκτός από τους δασμούς, η ανάπτυξη αποτελεσματικότερης εμπορικής συνεργασίας παρακωλύεται από τα πολυάριθμα εμπόδια που έχει θεσπίσει η Ιαπωνία στην πορεία προς την τυποποίηση και την πρόσβαση στις κρατικές προμήθειες και τις δημόσιες συμβάσεις. Αν και πιστεύω ότι είναι προς το συμφέρον μας να βελτιώσουμε την εμπορική συνεργασία με την Ιαπωνία, πρέπει να προσπαθήσουμε να καταστήσουμε τη συνεργασία μας δίκαιη, ανοικτή, ισόρροπη και επωφελή και για τα δύο μέρη. Θα ήθελα επομένως να εκφράσω τη στήριξή μου προς την Ευρωπαϊκή Επιτροπή στην επιδίωξη του στόχου αυτού.
<SPEAKER ID="180" NAME="Karel De Gucht" LANGUAGE="EN">
Κυρία Πρόεδρε, θα ήθελα απλώς να θίξω δύο σημεία. Πρώτον, τη σχέση μεταξύ διμερών και πολυμερών συμφωνιών. Ορισμένοι βουλευτές προώθησαν την ιδέα ότι πρέπει να επικεντρωθούμε στις πολυμερείς συμφωνίες και όχι τις διμερείς. Αυτό κάνουμε! Όπως γνωρίζετε, οι πολυμερείς διαπραγματεύσεις για τον Γύρο της Ντόχα δεινοπαθούν, είμαστε δε ο μόνος μεγάλος εμπορικός συνασπισμός που πρόσφατα κατέθεσε προτάσεις σε μια προσπάθεια να γεφυρωθούν οι διαφορές μεταξύ των αναπτυγμένων και των αναδυόμενων οικονομιών σε σχέση με βιομηχανικούς τομείς. Όμως ενώ επικεντρωνόμαστε πραγματικά στις πολυμερείς πτυχές του εμπορίου, από την άλλη πλευρά δεν πρέπει να παραμελούμε όλες τις διμερείς μας σχέσεις με σημαντικούς εμπορικούς εταίρους.
<P>
Δεύτερον, όσον αφορά την Ιαπωνία, όπως πολλοί από εσάς δήλωσαν, η κατάσταση μοιάζει πραγματικά αμφιλεγόμενη. Να ξεκινήσουμε τις διαπραγματεύσεις και στη συνέχεια να ελπίσουμε ότι κατά τη διάρκεια των διαπραγματεύσεων μπορεί να επιλυθούν οι μη δασμολογικοί φραγμοί που ισχύουν εδώ και πολλά χρόνια, ή μήπως να προσπαθήσουμε μάλλον να απαλλαγούμε από την πλειονότητα των μη δασμολογικών φραγμών ως προϋπόθεση για τη διεξαγωγή διαπραγματεύσεων σχετικά με τη συμφωνία ελευθέρων συναλλαγών; Νομίζω ότι, μέχρι κάποιο βαθμό, χρειαζόμαστε την προϋπόθεση αυτή, γιατί το πραγματικό πρόβλημα με την Ιαπωνία δεν είναι ουσιαστικά οι δασμοί. Φυσικά, απώτερος σκοπός είναι να εξαλειφθούν κατά 100% οι δασμοί τους οποίους κανονικά δεν θα είχαμε με μια αναπτυσσόμενη ή αναδυόμενη οικονομία. Το αληθινό πρόβλημα αφορά τους μη δασμολογικούς φραγμούς. Έχουμε υποβάλει έναν κατάλογο 27 μη δασμολογικών φραγμών που θεωρούμε ότι είναι ζωτικής σημασίας για την εμπορική μας σχέση, όμως μόνο σε τρεις περιπτώσεις από τις 27 υπάρχει πλέον λύση στο τραπέζι των διαπραγματεύσεων η οποία φαίνεται να είναι αποδεκτή.
<P>
Οι Ιάπωνες υποστηρίζουν ότι διαθέτουν λύσεις και για όλους τους υπόλοιπους, όμως δεν διαπιστώνουμε λύση στις προτάσεις που μας έχουν κάνει.
<P>
Πιστεύουμε λοιπόν ότι χρειαζόμαστε μια διερευνητική διαδικασία έτσι ώστε να γνωρίζουμε περί τίνος μιλάμε. Ελπίζω ότι κατά τη διάρκεια της εν λόγω διερευνητικής διαδικασίας θα μπορέσουμε να απαλλαγούμε από μια σειρά μη δασμολογικών φραγμών και ότι αυτό θα δημιουργήσει το κατάλληλο κλίμα ώστε να αποδυθούμε σε ουσιαστικές διαπραγματεύσεις για ελεύθερο εμπόριο με την Ιαπωνία. Έτσι βλέπουμε την κατάσταση. Τη βλέπουμε, τουλάχιστον εν μέρει, ως προϋπόθεση στην οποία πρέπει να εμμείνουμε.
<SPEAKER ID="181" NAME="Πρόεδρος">
Έχω λάβει τέσσερις προτάσεις ψηφίσματοςπου κατατέθηκαν σύμφωνα με το άρθρο 115, παράγραφος 5, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Τετάρτη 11 Μαΐου 2011.
<P>
Γραπτές δηλώσεις (άρθρο 149 του Κανονισμού)
<SPEAKER ID="181" NAME="Artur Zasada" LANGUAGE="PL">
Πιστεύω ότι η προσέγγιση στον τομέα της αεροναυπηγικής θα δημιουργήσει πολύ μεγάλες ευκαιρίες για την ευρωπαϊκή και την ιαπωνική οικονομία. " ευρωπαϊκή αεροναυπηγική βιομηχανία είναι εδώ και καιρό ο κύριος προμηθευτής πολιτικής και στρατιωτικής τεχνολογίας στη διεθνή αγορά. " Ιαπωνία διεξάγει επίσης έρευνα για προηγμένες λύσεις στη γενική αεροπορία, καθώς και στη μεταφορά επιβατών και φορτίων. Εκτιμάται ότι η αεροπορική μεταφορά επιβατών και εμπορευμάτων θα αποτελέσει έναν από τους ταχύτερα αναπτυσσόμενους κλάδους κατά τις επόμενες δεκαετίες. Είναι αλήθεια ότι έχουμε ήδη παραδείγματα συνεργασίας μεταξύ εταίρων από την Ευρωπαϊκή Ένωση και την Ιαπωνία, συμπεριλαμβανομένου του ελικοπτέρου EC 145, σχεδιασμένου από κοινού από τη Eurocopter και την Kawasaki, όμως οι δυνατότητες συνεργασίας θα μπορούσαν να είναι πολύ μεγαλύτερες κατά τη γνώμη μου. Απευθύνω έκκληση για την ανάληψη δράσης με στόχο την ταχεία επίτευξη ευρω-ιαπωνικής συνεργασίας στον τομέα της αεροναυπηγικής σε επίπεδο επιχειρήσεων, καθώς και σε μονάδες έρευνας και ανάπτυξης.

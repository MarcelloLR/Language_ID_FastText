<CHAPTER ID="005-22">
22. Η ΕΕ ως παγκόσμιος παράγων: ο ρόλος της σε πολυμερείς οργανισμούς (
<P>
Πριν από την ψηφοφορία:
<SPEAKER ID="178" NAME="Gerard Batten" AFFILIATION="EFD">
(EN) Κύριε Πρόεδρε, επί της διαδικασίας, στην επόμενη έκθεση, που είναι η έκθεση Muñiz De Urquiza, αιτούμαι να παρέμβω σύμφωνα με τον άρθρο 167 του Κανονισμού για τις ονομαστικές ψηφοφορίες. Επανερχόμενος στην έκθεση Αρσένη, σχετικά με την τροπολογία 25, ένας από τους συναδέλφους μου ζήτησε ονομαστική ψηφοφορία επειδή θεώρησε πως ήταν σημαντική. Εσείς του την παραχωρήσατε.
<P>
Δεν υπάρχει διάταξη γι' αυτό στον Κανονισμό και εσείς δεν ζητήσατε την έγκριση του Κοινοβουλίου. Σε όλους μας άρεσαν οι ανορθόδοξες εξουσίες που παραχωρήσατε στον εαυτό σας σήμερα, οπότε θα ήθελα να ζητήσω την ίδια εύνοια. Επειδή αυτό είναι σημαντικό για εμένα προσωπικά, θα ήθελα να μου παραχωρήσετε μια ονομαστική ψηφοφορία για κάθε τροπολογία σε αυτήν την έκθεση δυνάμει του ίδιου άρθρου κατ' εφαρμογή του οποίου την παραχωρήσατε και στον κύριο εκεί.
<SPEAKER ID="179" NAME="Πρόεδρος">
Κύριοι συνάδελφοι, σύμφωνα με τους κανόνες και την πρακτική μας, η παραχώρηση ή μη ονομαστικών ψηφοφοριών εξαρτάται από τον εκάστοτε Πρόεδρο. Ο Πρόεδρος μπορεί να παραχωρήσει ονομαστική ψηφοφορία εάν θεωρεί ότι αυτή δεν διακόπτει τη συνεδρίαση ή, για παράδειγμα, εάν υπάρχουν πολλά αιτήματα, μπορεί να ρωτήσει το Σώμα. Δεν υπάρχει συγκεκριμένος κανόνας για το ένα ή το άλλο. Θα ήθελα απλώς να το διευκρινίσω αυτό σε όλους, ώστε να μην δημιουργήσουμε εδώ προηγούμενο το οποίο δεν υπήρχε πρόθεση να δημιουργηθεί.
<P>
Υπό τις παρούσες συνθήκες, ωστόσο, δεν έχω αντίρρηση να κάνω δεκτό το αίτημα στη συγκεκριμένη περίπτωση, όμως θα ήθελα πολύ να ζητήσω από τους βουλευτές να μην καταχρώνται αυτήν τη δυνατότητα, επειδή, εάν το κάνουν, ο Πρόεδρος θα ρωτά το Σώμα κάθε φορά και θα υπάρχει μια εριστικότητα που δεν πρέπει να υπάρχει. Εάν επιμένετε στο αίτημά σας, θα πραγματοποιήσω για καθεμία από αυτές ψηφοφορία με ονομαστική κλήση.
<P>
Λήξη της ώρας των ψηφοφοριών

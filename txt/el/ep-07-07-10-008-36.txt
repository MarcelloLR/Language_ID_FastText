<CHAPTER ID="008-36">
36. Προσέγγιση των συντελεστών των ειδικών φόρων κατανάλωσης για τα αλκοολούχα ποτά και την αλκοόλη (ψηφοφορία) 
<P>
Έκθεση Astrid Lulling
<P>
- Πριν από την ψηφοφορία:
<SPEAKER ID="175" NAME="Astrid Lulling " AFFILIATION="PPE-DE">
εισηγήτρια. - (FR) Κυρία Πρόεδρε, κυρίες και κύριοι, θέλω να επιστήσω την προσοχή σας σε αυτήν την έκθεση για ένα μόνο λεπτό, μια και η διαδικασία είναι πολύ περίπλοκη.
<P>
Με μέλημα τη σαφήνεια, διευκρινίζω σε όλους όσοι θέλουν να αποφύγουν κάθε αύξηση των κατώτατων συντελεστών στη μπύρα και στα οινοπνευματώδη, ότι πρέπει να καταψηφίσουν όλες τις τροπολογίες που εγκρίθηκαν στην επιτροπή πλην μίας, η οποία εγκρίθηκε από την Επιτροπή Οικονομικών και Νομισματικών Θεμάτων με μια ισχνή, συγκυριακή πλειοψηφία 21 έναντι 19. Σε κάθε περίπτωση, σας ζητώ, ασχέτως του αποτελέσματος της ψηφοφορίας, να απορρίψετε την έκθεσή μου στο σύνολό της και να διατηρήσετε έτσι το υφιστάμενο καθεστώς όσον αφορά τους ειδικούς φόρους κατανάλωσης για την αλκοόλη, εν αναμονή της έκθεσης της Επιτροπής, δεδομένου ότι ο κ. Kovàcs θέλει να κάνει προτάσεις για ολόκληρη την πολιτική που διέπει τους ειδικούς φόρους κατανάλωσης στα τέλη του έτους.
<P>
Θέλω, επίσης, να σας υπενθυμίσω ότι ο Ουίνστον Τσόρτσιλ είπε:
<P>
(EN) "Καλά κείμενα δεν υπάρχουν".
<P>
(Χειροκροτήματα)
<P>
Θέλω να προσθέσω ότι δεν υπάρχει τίποτε χειρότερο από μια περιττή αύξηση των φόρων σε κακή στιγμή. Επομένως, σας παρακαλώ να ακολουθήσετε το παράδειγμά μου όσον αφορά την ψηφοφορία και, εν πάση περιπτώσει, καταψηφίστε την έκθεση!
<P>
(Χειροκροτήματα)
<SPEAKER ID="178" NAME="Πρόεδρος">
Σας ευχαριστούμε, κυρία Lulling. Το Σώμα είναι, προφανώς, ευγνώμον για τη σύστασή σας.
<SPEAKER ID="179" NAME="Pervenche Berès " AFFILIATION="PSE">
Πρόεδρος της Επιτροπής Οικονομικών και Νομισματικών Θεμάτων. - (FR) Κυρία Πρόεδρε, θα θυμάται το Σώμα ότι χρειάστηκε να αναπέμψουμε αυτό το κείμενο προς περαιτέρω συζήτηση, εφόσον, μετά από αντικρουόμενες ψηφοφορίες, η εισηγήτριά μας ζήτησε να το καταψηφίσουμε.
<P>
" Επιτροπή Οικονομικών και Νομισματικών Θεμάτων επιτέλεσε σοβαρό έργο που, προδήλως, δεν εκφράζει τη γνώμη της εισηγήτριάς μας, η οποία θα έπρεπε αναμφίβολα να αποσύρει το όνομά της από το τελικό αποτέλεσμα. Αυτό δεν επιτεύχθηκε μέσω μιας ισχνής συγκυριακής πλειοψηφίας, αλλά μετά από ένα άκρως ενδελεχές έργο με την Επιτροπή και το Συμβούλιο, για μια άκρως λογική πρόταση που ελπίζω ότι το Σώμα θα μπορέσει να στηρίξει.
<P>
(Χειροκροτήματα)

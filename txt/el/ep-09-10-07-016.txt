<CHAPTER ID="016">
Αποτελέσματα του δημοψηφίσματος στην Ιρλανδία (συζήτηση) 
<SPEAKER ID="052" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με τα αποτελέσματα του δημοψηφίσματος στην Ιρλανδία.
<P>
Θα ήθελα να καλωσορίσω σήμερα στο Κοινοβούλιο τον πρωθυπουργό της Σουηδίας, ο οποίος εκπροσωπεί τη σουηδική Προεδρία. Είμαστε ιδιαίτερα ευτυχείς που βρίσκεστε μαζί μας, αλλά υπήρξε ένα πρόβλημα με τις διατυπώσεις. Λυπάμαι πολύ γι' αυτό.
<P>
Πρόεδρε Barroso, είναι θαυμάσιο που παρίστασθε και εσείς σε μια τόσο σημαντική στιγμή για την Ευρωπαϊκή μας Ένωση. Σας ευχαριστώ θερμά.
<P>
Αντιλαμβάνεστε πόσο δύσκολο είναι ορισμένες φορές να πραγματοποιηθούν όλες οι διατυπώσεις, αλλά, όπως καταλαβαίνετε, είμαστε ένα πολύ δημοκρατικό θεσμικό όργανο. Είναι πάντα απαραίτητο να γίνονται όλα κατά τον δέοντα τρόπο. Έτσι, όλα είναι εν τάξει και μπορούμε να συμφωνούμε.
<P>
Θα προχωρήσουμε τώρα στο κύριο σημείο της ημερήσιας διάταξης του σημερινού απογεύματος. Είναι πολύ σημαντικό που βρίσκεστε στην Αίθουσα μαζί μας προκειμένου να συζητήσουμε ένα τόσο σημαντικό θέμα.
<SPEAKER ID="053" NAME="Fredrik Reinfeldt" LANGUAGE="EN">
Κύριε Πρόεδρε, είμαι ευγνώμων που βρίσκομαι εδώ σήμερα και που μου δίνεται η ευκαιρία να μιλήσω ενώπιον του Ευρωπαϊκού Κοινοβουλίου τόσο σύντομα μετά το θετικό αποτέλεσμα του δημοψηφίσματος στην Ιρλανδία. Συγχαίρω τον Brian Cowen και τους συνεργάτες του· συγχαίρω επίσης όλους όσοι συμμετείχαν ενεργά στην εκστρατεία, ανεξαρτήτως κόμματος ή προέλευσης, και οι οποίοι συνέβαλαν σε αυτό το επιτυχές αποτέλεσμα: σας ευχαριστώ για όλες τις προσπάθειές σας. Ήταν μια ορθή απόφαση για την Ιρλανδία· είναι μια ορθή απόφαση για την Ευρώπη.
<P>
Νομίζω πως μπορούμε να πούμε ότι η Ευρώπη άκουσε την κριτική· γνωρίζω ότι οι νομικές εγγυήσεις που παρασχέθηκαν από το Ευρωπαϊκό Συμβούλιο ήταν καθοριστικές για την εκστρατεία του δημοψηφίσματος. Μπορώ επίσης να πω ότι οι Προεδρίες της Γαλλίας και της Τσεχίας κατέβαλαν προσπάθειες που αποδείχθηκαν καίριες για την ανεύρεση ενός τρόπου ανταπόκρισης στις ανησυχίες του ιρλανδικού λαού. Πιστεύω ότι μπορούμε επίσης να θεωρήσουμε εξαιρετικά θετική την ισχυρή πλειοψηφία που αναδείχθηκε στο δημοψήφισμα, ήτοι μια σημαντική πλειοψηφία του 67,1%, και με υψηλό ποσοστό συμμετοχής, της τάξης του 59%. Συνεπώς, όλα αυτά τα στοιχεία αποτελούν πολύ καλά νέα για την Ευρώπη.
<P>
Και, φυσικά, δεν χρειάζεται να εξηγήσω στο παρόν Κοινοβούλιο την ανάγκη να τεθεί σε εφαρμογή η Συνθήκη της Λισαβόνας. Θα σας παράσχει τη δυνατότητα να καταστείτε δημοκρατικότεροι, αποτελεσματικότεροι και να αποκτήσετε μεγαλύτερη διαφάνεια. Θα αυξήσει, ουσιαστικά, την επιρροή της ΕΕ στο διεθνές προσκήνιο και θα μας καταστήσει ισχυρότερους απέναντι στις παγκόσμιες προκλήσεις, και είμαι βέβαιος ότι και εσείς, σε τούτο το Κοινοβούλιο, θα αποκτήσετε σημαντικότερο ρόλο στη συνολική διαδικασία λήψης αποφάσεων. Εκφράζω την ικανοποίησή μου για αυτήν την εξέλιξη. Είναι, λοιπόν, πολύ σημαντικό να τεθεί σε εφαρμογή η Συνθήκη της Λισαβόνας.
<P>
Το Ευρωπαϊκό Συμβούλιο έχει εκφράσει ομόφωνα την επιθυμία του να τεθεί σε ισχύ η Συνθήκη της Λισαβόνας πριν από το τέλος του τρέχοντος έτους και τη λήξη της σουηδικής Προεδρίας. Δεδομένου του αριθμού των χωρών που την έχουν επικυρώσει -24 είναι επί του παρόντος οι χώρες που έχουν προβεί σε πλήρη κύρωση- η 25η χώρα θα είναι κατά πάσα πιθανότητα η Πολωνία, λαμβάνοντας υπόψη τα μηνύματα που δεχόμαστε πλέον από τον πολωνό Πρόεδρο. Το Σάββατο, μετά την ανακοίνωση των αποτελεσμάτων του δημοψηφίσματος στην Ιρλανδία, μίλησα με τον πρωθυπουργό Brian Cowen, ο οποίος δήλωσε ότι θα χρειαστούν μερικές εβδομάδες για τις κοινοβουλευτικές διαδικασίες πλήρους κύρωσης, και, επομένως, μπορούμε να πούμε ότι η 26η χώρα θα είναι τελικά η Ιρλανδία. Απομένει, λοιπόν, η Τσεχική Δημοκρατία για την επίτευξη των 27 πλήρων κυρώσεων. Προς τον σκοπό αυτόν, πραγματοποιήσαμε σήμερα εδώ, στις Βρυξέλλες, συνεδρίαση με τα τρία θεσμικά όργανα: την Προεδρία, τον Πρόεδρο της Επιτροπής, Jose Manuel Barroso, και τον Πρόεδρο του Ευρωπαϊκού Κοινοβουλίου, Jerzy Buzek. Παρίστατο επίσης ο τσέχος πρωθυπουργός, Jan Fischer, και επιχειρήσαμε να αξιολογήσουμε την παρούσα κατάσταση. Γνωρίζετε ενδεχομένως ότι 17 γερουσιαστές προσέφυγαν ενώπιον του συνταγματικού δικαστηρίου της Τσεχικής Δημοκρατίας με καταγγελία σχετικά με τη Συνθήκη της Λισαβόνας, προκειμένου να διαπιστωθεί εάν συνάδει προς το τσεχικό σύνταγμα. Ο Jan Fischer μας πληροφόρησε ότι πρόκειται για ανεξάρτητο δικαστήριο, το οποίο εργάζεται εντατικά επί του παρόντος για την έκδοση της απόφασης σχετικά με το αν θα δοθεί ή όχι περαιτέρω συνέχεια στην εν λόγω αναφορά. Δεν μπορούμε να προβλέψουμε την ακριβή ημερομηνία έκδοσης αυτής της απόφασης, και, ασφαλώς, αναμένουμε σχετική ειδοποίηση. Ευελπιστούμε να την λάβουμε το αργότερο σε μία ή δύο εβδομάδες. Το μήνυμα που λάβαμε σήμερα από την Τσεχική Δημοκρατία είναι το εξής: ένα ανεξάρτητο δικαστήριο εκδίδει απόφαση εντός προθεσμίας μίας ενδεχομένως εβδομάδας ή μπορεί να χρειαστούν και δύο εβδομάδες έως ότου μας κοινοποιηθεί ο τρόπος με τον οποίο θα χειριστεί την υπόθεση.
<P>
Ως Πρόεδρος του Ευρωπαϊκού Συμβουλίου, έχω ευθύνη για την προώθηση του έργου της Ένωσης. Έχω την πεποίθηση ότι δεν πρέπει να χάνουμε χρόνο. Για τον λόγο αυτόν, αποφάσισα ότι, εν αναμονή των αποσαφηνίσεων εκ μέρους της Τσεχικής Δημοκρατίας, θα συνεχίσουμε πρωτίστως τις προετοιμασίες για την έναρξη ισχύος της Συνθήκης της Λισαβόνας και, δευτερευόντως, εφόσον αποσαφηνιστεί πότε θα τεθεί σε ισχύ η Συνθήκη της Λισαβόνας, θα ξεκινήσω τις διαβουλεύσεις επί του διορισμού του νέου Προέδρου του Ευρωπαϊκού Συμβουλίου, καθώς και του Ύπατου Εκπροσώπου και του Γενικού Γραμματέα του Συμβουλίου. Αυτές οι προετοιμασίες δεν θα αφορούν μόνο την Προεδρία: θα αφορούν και τα τρία θεσμικά όργανα ταυτόχρονα. Θα επισημάνω, λοιπόν, ότι είναι πολύ σημαντικό για εμάς να συνεργαστούμε στενά και εποικοδομητικά με την Επιτροπή και το Ευρωπαϊκό Κοινοβούλιο στο πλαίσιο αυτής της διαδικασίας. Θα ανανεώσω την πρόταση συνεργασίας μου σε αυτό το Κοινοβούλιο όσον αφορά τις προσπάθειες που καταβάλλουμε με στόχο να τεθεί οριστικά σε εφαρμογή η Συνθήκη της Λισαβόνας.
<P>
Ας μην ξεχνάμε ότι, εκτός των εν λόγω θεσμικών ζητημάτων, η εν ενεργεία σουηδική Προεδρία -και αυτό το φθινόπωρο- είναι, ασφαλώς, βαθιά επηρεασμένη από την ανάγκη να επιλυθεί το θέμα της κλιματικής αλλαγής, από την ανάγκη να επιλυθεί το θέμα της οικονομικής κρίσης, από την ανησυχία στην Ευρώπη για την αναγκαιότητα μιας πολιτικής για τη δημιουργία θέσεων εργασίας - πολλά σημαντικά ζητήματα που χρήζουν αντιμετώπισης. Αυτά τα στοιχεία συνοψίζουν για εμάς την ανάγκη να είμαστε δραστήριοι, να θέσουμε σε εφαρμογή τη Συνθήκη της Λισαβόνας, όπως προανέφερα, και να παραμείνουμε δραστήριοι ως Προεδρία έναντι αυτών των σημαντικών για τους ψηφοφόρους μας θεμάτων.
<SPEAKER ID="054" NAME="Πρόεδρος">
Κύριε πρωθυπουργέ, σας ευχαριστώ για το σαφέστατο μήνυμά σας όσον αφορά τις εξελίξεις μετά το δημοψήφισμα στην Ιρλανδία, καθώς και για το επίσης σαφέστατο μήνυμά σας σχετικά με τη συνεργασία μεταξύ του Ευρωπαϊκού Κοινοβουλίου και της Προεδρίας του Ευρωπαϊκού Συμβουλίου. Μόλις ξεκινήσαμε διαβουλεύσεις με την κ. Malmström, πρώην βουλευτή του Ευρωπαϊκού Κοινοβουλίου, την οποία θυμόμαστε πολύ καλά. Σας ευχαριστώ θερμά για την πρότασή σας και το ξεκάθαρο μήνυμά σας.
<SPEAKER ID="055" NAME="José Manuel Barroso" LANGUAGE="EN">
Κύριε Πρόεδρε, το προηγούμενο σαββατοκύριακο, ο ιρλανδικό λαός έλαβε μια πολύ σημαντική και ιστορική απόφαση: μια πολύ σημαντική απόφαση για την Ιρλανδία· μια πολύ σημαντική απόφαση για την Ευρώπη. Ο ιρλανδικός λαός αναγνώρισε, με συντριπτική πλειοψηφία, τη σημασία της Συνθήκης της Λισαβόνας, μιας Συνθήκης που προσφέρει μια δημοκρατικότερη και αποτελεσματικότερη Ευρώπη, μιας Συνθήκης που μας παρέχει το κατάλληλο πλαίσιο για να δημιουργήσουμε τη σύγχρονη, επιτυχημένη Ευρωπαϊκή Ένωση που οι συμπολίτες μας επιθυμούν να δουν.
<P>
" Συνθήκη έχει λάβει πλέον τη δημοκρατική έγκριση και των 27 κρατών μελών. Όλα τα κράτη μέλη της Ευρωπαϊκής Ένωσης ενέκριναν τη Συνθήκη, μέσω κοινοβουλίου ή λαϊκής ψηφοφορίας.
<P>
Πρόκειται πράγματι για μείζον επίτευγμα. Καταδεικνύει ότι η διευρυμένη Ευρώπη είναι σε θέση να μοιραστεί ένα κοινό όραμα για το μέλλον μας και την αποφασιστικότητα να προχωρήσει μπροστά. Τούτο αποφασίστηκε με δημοκρατικές διαδικασίες. Αυτό που χρειαζόμαστε τώρα είναι να περατωθούν οι διαδικασίες κύρωσης.
<P>
Με χαρά πληροφορούμαι ότι ο πολωνός Πρόεδρος Kaczyński πρόκειται να υπογράψει τη Συνθήκη πολύ σύντομα. Όπως μου δήλωνε εξαρχής, είναι διατεθειμένος να το πράξει μόλις η Ιρλανδία ψηφίσει "Ναι". Αυτή είναι πράγματι μια πολύ ευχάριστη είδηση.
<P>
Θα πρέπει, ασφαλώς, να αναμένουμε την περάτωση της διαδικασίας και στην Τσεχική Δημοκρατία. Οφείλουμε να σεβαστούμε τις συνταγματικές διαδικασίες στην εν λόγω χώρα, όπως πράξαμε και σε άλλες χώρες, αλλά μόλις ολοκληρωθούν και αυτές οι διαδικασίες, θεωρώ ότι δεν θα υπάρχει πλέον εμπόδιο στην ταχεία περάτωση των διαδικασιών.
<P>
Τούτο είναι σημαντικό για την Ευρώπη εν γένει, αλλά είναι ιδιαιτέρως σημαντικό για την Επιτροπή ειδικότερα. Θέλω να δω τη σύσταση της νέας Επιτροπής, μιας Επιτροπής που θα συνάδει με τη Συνθήκη της Λισαβόνας, και θέλω να την δω εν ενεργεία το συντομότερο δυνατόν. Κανένας δεν ωφελείται από μια μακρά περίοδο με υπηρεσιακή Επιτροπή. Προτίθεμαι να δρομολογήσω τον σχηματισμό της επόμενης Επιτροπής μόλις το Συμβούλιο μπορέσει να αποσαφηνίσει οριστικά τη νομική βάση και να διορίσω, επίσης, τον Ύπατο Εκπρόσωπο που θα είναι ο Αντιπρόεδρος της Επιτροπής.
<P>
Εκτιμώ όλες τις προσπάθειες που κατέβαλε η σουηδική Προεδρία, και ο πρωθυπουργός Reinfeldt προσωπικά, προκειμένου να επιτευχθεί η ταχεία περάτωση όλων αυτών των διαδικασιών. " πρωτοβουλία που ανέλαβε σήμερα ο πρωθυπουργός Reinfeldt, στο πλαίσιο συνεδρίασης που πραγματοποιήθηκε μεταξύ εμού και υμών, Πρόεδρε Buzek, καθώς και η εικονοτηλεδιάσκεψη με τον πρωθυπουργό Fischer ήταν μια πολύ καλή και ωφέλιμη πρωτοβουλία.
<P>
Γνωρίζω επίσης ότι το παρόν Κοινοβούλιο εργάστηκε άοκνα για την προώθηση της Συνθήκης της Λισαβόνας. Το Κοινοβούλιο και η Επιτροπή συνεργάστηκαν πολύ στενά για να εξηγήσουν γιατί αποτελεί την κατάλληλη Συνθήκη για την Ευρώπη. Είμαι περήφανος για τον ρόλο που διαδραμάτισε η Επιτροπή όσον αφορά την παροχή στον ιρλανδικό λαό των απαραίτητων πληροφοριών προκειμένου να λάβει την απόφασή του.
<P>
Τώρα πλέον που θα επικυρωθεί κατά πάσα πιθανότητα οριστικά η Συνθήκη της Λισαβόνας και θα περατωθούν όλες οι σχετικές διαδικασίες, μπορούμε να στρέψουμε την προσοχή μας στο έργο της εφαρμογής της Συνθήκης. Θα ήθελα, με την ευκαιρία αυτή, να επισημάνω τέσσερις τομείς στους οποίους εργαζόμαστε σκληρά για να διασφαλίσουμε την πλήρη ετοιμότητά μας κατά την έναρξη ισχύος της Συνθήκης.
<P>
Ένας από τους πιο σημαντικούς και περίπλοκους τομείς είναι οπωσδήποτε οι καινοτομίες όσον αφορά την Ευρωπαϊκή Υπηρεσία Εξωτερικής Δράσης. Εργαζόμαστε σκληρά για να εξετάσουμε ορισμένες πρακτικές λεπτομέρειες προκειμένου να λειτουργήσει πραγματικά επιτυχώς η Ευρωπαϊκή Υπηρεσία Εξωτερικής Δράσης. Το έργο αυτό πρόκειται τώρα να επισπευσθεί και, στο ίδιο πνεύμα με τις παρατηρήσεις που μόλις έκανε η σουηδική Προεδρία, θέλω να δηλώσω ότι η Ευρωπαϊκή Επιτροπή είναι αποφασισμένη να συνεργαστεί με το Κοινοβούλιο για την επίτευξη αυτού του στόχου.
<P>
Γνωρίζω ότι ο Elmar Brok ηγήθηκε του θέματος αυτού στο Κοινοβούλιο. Αντιλαμβάνομαι ότι θα διεξαγάγετε σχετική συζήτηση κατά την προσεχή Ολομέλεια. Πρόκειται για έξοχο συγχρονισμό, διότι η εν λόγω συζήτηση θα πραγματοποιηθεί λίγο πριν από τη συζήτηση του ίδιου θέματος στο Ευρωπαϊκό Συμβούλιο. Θεωρώ ότι η συγκεκριμένη έκθεση συνιστά μια άριστη βάση διαβουλεύσεων μεταξύ των θεσμικών μας οργάνων, και επικροτώ το ισχυρό κοινοτικό πνεύμα που ενέπνευσε την έκθεση. Αυτό ακριβώς το πνεύμα θα υποστηρίξω κατά τις προπαρασκευαστικές εργασίες αυτής της σημαντικής καινοτομίας που αποτελεί η Ευρωπαϊκή Υπηρεσία Εξωτερικής Δράσης.
<P>
Ένα άλλο σημείο προς εξέταση είναι η επιτροπολογία. Συνιστά σημαντική πτυχή του τρόπου με τον οποίο εργάζεται η Ευρωπαϊκή Ένωση. " Συνθήκη της Λισαβόνας εισάγει νέους κανόνες που ενισχύουν την ορθολογική οργάνωση και τη διαφάνεια του συστήματος. Χρειάζεται να ορίσουμε επακριβώς τον τρόπο με τον οποίο πρέπει να λειτουργεί το σύστημα. Επιτρέψτε μου, όμως, να γίνω σαφής: πολλές από τις εν λόγω αποφάσεις είναι υψίστης πολιτικής σημασίας και χρήζουν κατάλληλου δημοκρατικού ελέγχου και ουσιαστικής πολιτικής οικειοποίησης. Πρέπει, συνεπώς, να διατηρήσουμε τον σημαίνοντα ρόλο που διαδραματίζει σήμερα το Κοινοβούλιο.
<P>
Ένα άλλο σημαντικό δημοκρατικό στοιχείο είναι τα νέα μέσα να επιτρέψουν στα εθνικά κοινοβούλια να έχουν άμεσο λόγο επί της επικουρικότητας. Οφείλουμε να εντάξουμε αυτά τα μέσα στο ευρύτερο πλαίσιο των άριστων σχέσεων που έχει θεμελιώσει κατά τα τελευταία έτη η Επιτροπή, αλλά και το Ευρωπαϊκό Κοινοβούλιο, με τα εθνικά κοινοβούλια.
<P>
Τέλος, θα ήθελα να αναφερθώ στην πρωτοβουλία ευρωπαίων πολιτών. Πρόκειται για μία από τις εντυπωσιακότερες καινοτομίες στο πρόγραμμα δράσης της Συνθήκης και για μια καινοτομία επί της οποίας έχει ήδη εργαστεί εμπεριστατωμένα το παρόν Κοινοβούλιο. " Margot Wallström ηγήθηκε των εργασιών μας για την κατάρτιση ενός πράσινου βιβλίου σχετικά με την ταχύτερη δυνατή έναρξη διαβουλεύσεων, με στόχο την παροχή αυτής της δυνατότητας στους πολίτες εντός ενός έτους από την έναρξη ισχύος.
<P>
Όταν μίλησα, προ μηνός, ενώπιον του παρόντος Κοινοβουλίου, προσδιόρισα τις μεγαλύτερες, κατά την άποψή μου, προκλήσεις και ευκαιρίες με τις οποίες βρίσκεται σήμερα αντιμέτωπη η Ευρώπη. Με τη Συνθήκη της Λισαβόνας, θα έχουμε το κατάλληλο εφαλτήριο για την υλοποίηση αυτών των στόχων, και είμαι βέβαιος ότι, χάρη σε τούτη την εποικοδομητική συνεργασία των θεσμικών μας οργάνων, θα κατορθώσουμε να το επιτύχουμε. Αυτή είναι η δέσμευση της Ευρωπαϊκής Επιτροπής.
<SPEAKER ID="056" NAME="Πρόεδρος">
Πρόεδρε Barroso, σας ευχαριστώ για την αγόρευσή σας και για την προθυμία σας να συνεργαστείτε για την εφαρμογή της Συνθήκης της Λισαβόνας.
<P>
" συνεργασία μεταξύ Κοινοβουλίου και Συμβουλίου κατά τη διάρκεια της εικονοτηλεδιάσκεψης με τον πρωθυπουργό της Τσεχικής Δημοκρατίας, Jan Fischer, ήταν εξίσου άριστη, και σας ευχαριστώ, ακόμα μία φορά, και εσάς, κύριε Προεδρεύων του Συμβουλίου, για τη διοργάνωση αυτής της εικονοτηλεδιάσκεψης.
<SPEAKER ID="057" NAME="Joseph Daul" LANGUAGE="FR">
Κύριε Πρόεδρε, κυρίες και κύριοι, με το ειλικρινές και ηχηρό του "Ναι" την προηγούμενη Παρασκευή, ο ιρλανδικός λαός δεν δήλωσε μόνο "Ναι" στη Συνθήκη της Λισαβόνας, αλλά, κυρίως, δήλωσε "Ναι" στην Ευρώπη ως χώρο αλληλεγγύης και κοινών αξιών. Εξέφρασε τη βαθιά του προσήλωση σε μια Ευρώπη που ασκεί επιρροή στην παγκοσμιοποίηση χωρίς να υφίσταται τις συνέπειές της, μια Ευρώπη που μοιράζεται με τους εταίρους της τη δική της επιλογή όσον αφορά την κοινωνία και τη δική της επιλογή ως προς την κοινωνική οικονομία της αγοράς.
<P>
Εξ ονόματος της Ομάδας PPE, εκφράζω τη χαρά μου για το αποτέλεσμα αυτής της ψηφοφορίας, το οποίο καταδεικνύει ότι, όταν ζητείται από ένα έθνος η άποψή του επί κάποιου ουσιώδους ζητήματος, όπως είναι η αρχή του ανήκειν στην Ευρωπαϊκή Ένωση, αυτό απαντά στο ερώτημα που του τίθεται και το πράττει με πεποίθηση.
<P>
Την Παρασκευή, οι ιρλανδοί φίλοι μας απάντησαν στο ερώτημα σχετικά με το εάν τάσσονται υπέρ της Συνθήκης της Λισαβόνας και εάν, σε αντίθετη περίπτωση, είναι διατεθειμένοι να αμφισβητήσουν την ιδιότητα της χώρας τους ως μέλους της Ευρωπαϊκής Ένωσης. " απάντησή τους στο εν λόγω ερώτημα ήταν ένα κατηγορηματικό και ηχηρό "Ναι". Τούτο αποδεικνύει ένα και μοναδικό πράγμα: ότι η Ευρώπη αντιμετωπίζεται ακριβώς ως έχει, ήτοι ως προστατευτικό στοιχείο, ως ασφαλής χώρος σταθερότητας, ειρήνης και κράτους δικαίου.
<P>
Φρονώ ότι η ιρλανδική ψηφοφορία θα έχει σημαντικό αντίκτυπο στον τρόπο με τον οποίο οικοδομούμε την Ευρώπη, ιδιαίτερα κατά τους προσεχείς μήνες, επειδή καταδεικνύει τη βαθιά προσήλωση των λαών μας στις αξίες που αντιπροσωπεύει η Ευρώπη. " ιρλανδική ψηφοφορία μας ενθαρρύνει στην ευρωπαϊκή μας δράση και ταυτόχρονα μας δεσμεύει. Μας ενθαρρύνει διότι είναι η πρώτη φορά μετά από μεγάλο χρονικό διάστημα που ένα ευρωπαϊκό έθνος εκφράζει με τόσο σθένος την επιθυμία του να συμμετέχει στην ευρωπαϊκή περιπέτεια, παρά την κρίση - ή μάλλον λόγω αυτής. Επίσης μας δεσμεύει, στον βαθμό που είναι καθήκον μας να ικανοποιήσουμε το αίτημα για αλληλεγγύη, το οποίο υπέκρυπτε κατά μεγάλο μέρος το ιρλανδικό "Ναι".
<P>
Αυτό ακριβώς, για να επανέλθω στα ευρωπαϊκά θεσμικά όργανα, θα μας επιτρέψει να κάνουμε η Συνθήκη της Λισαβόνας. " Συνθήκη αυτή θα επιτρέψει στην Ευρώπη να γίνει αποτελεσματικότερη, καθιστώντας εξαίρεση την ομόφωνη ψήφο, η οποία παρακωλύει συχνά τις διαδικασίες, και κανόνα την πλειοψηφία.
<P>
Θα της επιτρέψει να γίνει περισσότερο αναγνωρίσιμη, δημιουργώντας μια μόνιμη Προεδρία του Συμβουλίου, η οποία θα αντικαταστήσει την υφιστάμενη εκ περιτροπής Προεδρία, και θα προσδώσει μεγαλύτερο κύρος στον Ύπατο Εκπρόσωπό μας για την εξωτερική πολιτική. " Ευρώπη χρειάζεται ένα πρόσωπο, τόσο για τους συμπολίτες μας όσο και για τους διεθνείς εταίρους μας.
<P>
Τέλος, η Συνθήκη της Λισαβόνας θα καταστήσει την Ευρώπη πιο δημοκρατική, προσδίδοντας σαφώς μεγαλύτερο κύρος στο παρόν Κοινοβούλιο και παρέχοντας επίσης στα εθνικά κοινοβούλια και στους πολίτες ισχυρότερο λόγο στις ευρωπαϊκές υποθέσεις. Την Παρασκευή, οι Ιρλανδοί ήταν ο τελευταίος λαός που εξέφρασε θετική άποψη για τη Συνθήκη της Λισαβόνας. Όλα τα άλλα έθνη το έχουν ήδη πράξει, είτε άμεσα είτε μέσω των οικείων κοινοβουλίων τους, συμπεριλαμβανομένης της Πολωνίας και της Τσεχικής Δημοκρατίας.
<P>
Καλώ, συνεπώς, τους προέδρους των εν λόγω δύο χωρών να προβούν αμελλητί στην επίσημη υπογραφή της Συνθήκης, ώστε να μπορέσουν τα 27 κράτη μέλη να την προωθήσουν και να την θέσουν σε εφαρμογή το αργότερο έως την αρχή του έτους 2010.
<P>
Ας μου επιτραπεί να επισημάνω ειδικότερα στον Πρόεδρο Klaus ότι το ποσοστό 67% της ιρλανδικής ψηφοφορίας θα πρέπει να τον ενθαρρύνει να υπογράψει τη Συνθήκη όταν επέλθει ο κατάλληλος χρόνος. Εξ ονόματος της Ομάδας PPE, του ζητώ να ενεργήσει υπεύθυνα, και είμαι ήδη βέβαιος ότι θα το κάνει.
<P>
Είναι πλέον η κατάλληλη στιγμή για την Ευρώπη να παραμερίσει τα θεσμικά ζητήματα και να προσηλωθεί στα πραγματικά σημαντικά θέματα που απασχολούν τους 500 εκατομμύρια Ευρωπαίους: την κοινωνική οικονομία της αγοράς, την ενέργεια, το κλίμα και την ασφάλεια.
<P>
Ευχαριστώ τους κκ. Reinfeldt και Barroso για τις προτάσεις τους. Μπορείτε να υπολογίζετε στη συνδρομή της Ομάδας του PPE για την ταχεία εκτέλεση των εργασιών.
<SPEAKER ID="058" NAME="Martin Schulz" LANGUAGE="DE">
Κύριε Πρόεδρε, συζητούμε το αποτέλεσμα αυτού του δημοψηφίσματος. Ειπώθηκαν πολλά όσον αφορά τις θεσμικές πτυχές και δεν έχω τίποτα να προσθέσω στις παρατηρήσεις του πρωθυπουργού Reinfeldt. Νομίζω ότι είναι θετικό το γεγονός ότι δεν πρόκειται να προβεί σε βεβιασμένες ενέργειες, παρά δήλωσε ότι παραμένουμε εν αναμονή, δεδομένου ότι δεν βρισκόμαστε ακόμα στην τελική ευθεία· πρέπει να μεταβούμε στα τελικά στάδια αυτής της διαδικασίας κύρωσης και κατόπιν να απαντήσουμε στα θεσμικά ερωτήματα.
<P>
Όπως και όλοι εμείς, κύριε Barroso, δηλώσατε λίαν ευχαριστημένος. " χαρά σας θα πρέπει να αμβλύνθηκε ελαφρώς το βράδυ του Σαββάτου διότι στις 382 ψήφους που λάβατε συμπεριλαμβάνονταν και οι 55 ψήφοι των μελών μιας Ομάδας στόχος της οποίας ήταν να αποτρέψει την έναρξη ισχύος της Συνθήκης της Λισαβόνας. Κατά τους πανηγυρισμούς σας για τη Λισαβόνα, θα πρέπει να έχετε υπόψη ότι λάβατε την υποστήριξη ανθρώπων που επιθυμούν ακριβώς το αντίθετο από αυτό που εσείς πασχίζετε να επιτύχετε. Σκεφτείτε το αυτό και επιτρέψτε σε εμάς να θεμελιώσουμε τη δική σας πλειοψηφία σε μια φιλοευρωπαϊκή πλειοψηφία στο παρόν Σώμα.
<P>
(Διαμαρτυρίες)
<P>
Όταν μιλάμε για το αποτέλεσμα αυτού του δημοψηφίσματος, κύριε Πρόεδρε, το ζήτημα είναι ουσιαστικά τελείως διαφορετικό. Δεν αφορά θεσμικά τεχνάσματα που θα εφαρμοστούν εφεξής. Δεν αφορά τον τρόπο με τον οποίο διαμορφώνονται οι πλειοψηφίες στο παρόν Κοινοβούλιο, αλλά κάτι πολύ πιο θεμελιώδες, και αυτό οφείλουμε να επισημάνουμε στον Πρόεδρο της Τσεχικής Δημοκρατίας. Ο συνολικός πληθυσμός των 27 κρατών μελών της Ευρωπαϊκής Ένωσης ανέρχεται σε 500 εκατομμύρια κατοίκους. Ο πληθυσμός της Κίνας είναι 1,3 δισεκατομμύρια κάτοικοι και της Ινδίας 1,1 δισεκατομμύρια. Ο πληθυσμός των δύο αυτών χωρών μαζί αντιστοιχεί στο ένα τρίτο του πληθυσμού της γης! Οι εν λόγω χώρες λαμβάνουν πλέον μέρος στις συζητήσεις της ομάδας των G20. Το μεγαλύτερο κράτος μέλος της ΕΕ που συμμετέχει στην ομάδα των G20και λαμβάνει μέρος στις συζητήσεις της εκπροσωπεί ένα οικονομικό δυναμικό της τάξης μόλις των 82 εκατομμυρίων ανθρώπων.
<P>
Δύο είναι οι επιλογές που μας προσφέρονται. Ο στόχος της Συνθήκης της Λισαβόνας δεν είναι -όπως ισχυρίστηκε ο κ. Klaus- να καταστήσει την Ένωση ισχυρή δύναμη έναντι των κρατών μελών, αλλά κάτι τελείως διαφορετικό. Στόχος της είναι να καταστήσει την Ένωση ισχυρό παγκόσμιο εταίρο ώστε να ενισχυθεί η θέση καθενός από τα κράτη μέλη ξεχωριστά. Αυτός είναι ο σαφής στόχος της Συνθήκης της Λισαβόνας. Αυτή η Συνθήκη, αντιθέτως, εξυπηρετεί ειδικώς τα συμφέροντα των μικρών κρατών μελών της ΕΕ. Μια χώρα με πληθυσμό 10 εκατομμυρίων ατόμων -ας πάρουμε, για παράδειγμα, τη χώρα σας, κύριε Barroso-, η Πορτογαλία, δεν κατέχει πλέον τη θέση που κατείχε κατά τον 19ο αιώνα, σε σύγκριση με τη Βραζιλία. Είναι προφανές ότι, στον 21ο αιώνα, η ισχυρότερη χώρα είναι ασφαλώς η Βραζιλία. Όπως όλα τα ευρωπαϊκά κράτη, η Πορτογαλία χρειάζεται την Ένωση προκειμένου να μπορέσουμε να ενισχύσουμε μαζί τη δύναμή μας. Στον τομέα της κλιματικής μεταβολής, της χρηματοπιστωτικής κρίσης και του παγκόσμιου ελέγχου των ασθενειών, στον τομέα της εξάλειψης της πείνας στον κόσμο, της διασφάλισης της ειρήνης και της αποτροπής πολέμων για τους πόρους, η Ευρώπη θα μπορέσει να επιβιώσει μόνον υπό τη μορφή ενός ενιαίου συνασπισμού και θα καταποντιστεί εάν διαιρεθεί στα μεμονωμένα μέλη που την συγκροτούν.
<P>
Για τον λόγο αυτόν, η ερώτηση που πρέπει να θέσουμε στον Πρόεδρο Klaus είναι η εξής: σταθμίζοντας την ευθύνη που αναλαμβάνει, είναι δυνατόν για ένα άτομο -το οποίο κάνει ομολογουμένως χρήση του συνταγματικού του δικαιώματος, το οποίο δεν μπορώ να αμφισβητήσω- να μπορέσει να επωμιστεί μόνο του αυτήν την ευθύνη, όταν όλες οι άλλες κυβερνήσεις και τα κοινοβούλια, και πλέον και το 67% του πληθυσμού της Ιρλανδίας που ψήφισε "Ναι", έχουν διαφορετική άποψη;
<P>
Πρέπει να υποβάλουμε στον κ. Klaus ένα ερώτημα. Έχει πλήρη επίγνωση του γεγονότος ότι αυτή η ήπειρος έχει φτάσει σε μια κρίσιμη καμπή, άλλως ειπείν, ότι έχει επέλθει η στιγμή να ληφθεί η απόφαση σχετικά με το αν η ενότητα μας καθιστά ισχυρότερους ή αν η ξεχωριστή πορεία του καθενός θα μας αποδυναμώσει όλους; Αυτό είναι το καίριο ερώτημα.
<P>
Συνεπώς, ήταν όντως μια σπουδαία ημέρα για την Ευρώπη, και θα είναι ακόμα σπουδαιότερη η ημέρα που θα επικυρωθεί οριστικά αυτή η Συνθήκη. Ο κ. Klaus θα πρέπει να αναγνωρίσει την ιστορική ευθύνη που έχει αναλάβει και να υπογράψει αυτήν τη Συνθήκη.
<SPEAKER ID="059" NAME="Guy Verhofstadt" LANGUAGE="EN">
Κύριε Πρόεδρε, η προηγούμενη Παρασκευή ήταν ένα πραγματικά ιστορικό βήμα: 67% των ψήφων. Με πλειοψηφία δύο τρίτων μπορείτε να αλλάξετε όλα τα συντάγματα στην Ευρώπη· νομίζω ότι πλειοψηφία δύο τρίτων απαιτείται επίσης στην Σουηδία.
<P>
Οφείλουμε να ευχαριστήσουμε τον Brian Cowen. Ευχαριστώ επίσης ιδιαιτέρως τον Pat Cox, ο οποίος επιτέλεσε σπουδαίο έργο, καθώς και όλους τους ιρλανδούς βουλευτές του ΕΚ που είχαν ταχθεί υπέρ της Συνθήκης της Λισαβόνας, διότι διοργάνωσαν μια θαυμάσια εκστρατεία υπέρ της Συνθήκης. Είμαι, λοιπόν, χαρούμενος. Διότι ξεκινήσαμε όλο αυτό το εγχείρημα μετά τη Συνθήκη της Νίκαιας, με μια δήλωση στο Λάκεν, και χρειάστηκαν τελικά οκτώ χρόνια - για τον λόγο αυτόν, υπόσχομαι να μην ξαναρχίσω όλη αυτήν τη διαδικασία, κύριε Πρόεδρε.
<P>
Με το ιρλανδικό "Ναι", όλοι οι πολίτες της Ευρώπης, άμεσα ή έμμεσα, μέσω δημοψηφίσματος ή μέσω των κοινοβουλίων τους, δήλωσαν "Ναι" στη Συνθήκη της Λισαβόνας. Αυτό ήταν επίσης ένα μήνυμα προς τους ευρωσκεπτικιστές, οι οποίοι δήλωναν ανέκαθεν "Όχι - οι πολίτες τάσσονται κατά της Ευρώπης, κατά των ευρωπαϊκών θεσμικών οργάνων". Εξήντα επτά τοις εκατό του ιρλανδικού πληθυσμού: αυτό που είδαμε την Παρασκευή ήταν ένα ξεκάθαρο μήνυμα προς τους ευρωσκεπτικιστές.
<P>
Πρέπει να ζητήσουμε από όλους να αναλάβουν τις ευθύνες τους ώστε να τεθεί σε ισχύ η Συνθήκη της Λισαβόνας το ταχύτερο δυνατόν. Τώρα είναι η στιγμή να ολοκληρώσουμε πλέον οριστικά αυτήν τη διαδικασία. Με το ιρλανδικό "Ναι", ξέρουμε πλέον ότι η Συνθήκη της Λισαβόνας θα τεθεί σε ισχύ· το ξέρουμε διότι η Ιρλανδία αποτελούσε τον τελευταίο φραγμό. Ωστόσο, δεν ξέρουμε πότε θα τεθεί η Συνθήκη σε ισχύ, και θεωρώ ότι αυτό είναι το πρόβλημα που πρέπει να συζητήσουμε σήμερα το απόγευμα. Τι κάνουμε εν τω μεταξύ;
<P>
Γνωρίζουμε ότι πρέπει να περιμένουμε έως ότου αποφανθεί το συνταγματικό δικαστήριο της Τσεχικής Δημοκρατίας. Όπως δηλώσατε εχθές στην εφημερίδα Le Monde, στη χειρότερη των περιπτώσεων, θα πρέπει να περιμένουμε μερικούς μήνες ακόμα, και πιστεύω ότι κανένας στο παρόν Σώμα δεν θα ανεχτεί να δει την Ένωση "αναξιοπαθούσα" κατά τους προσεχείς μήνες. Μπορούμε να δεχτούμε το γεγονός ότι η Επιτροπή θα ασχολείται με τις τρέχουσες υποθέσεις διότι, μετά την 31η Οκτωβρίου, πρέπει να ασχοληθεί με τις τρέχουσες υποθέσεις. Χρειαζόμαστε δράση και την χρειαζόμαστε επειγόντως. Ως εκ τούτου, σας καλώ, κύριε Reinfeldt, υπό την ιδιότητά σας ως Προεδρεύοντος του Συμβουλίου, να κινήσετε, το ταχύτερο δυνατόν, τη διαδικασία για τον διορισμό της Επιτροπής.
<P>
Πριν από τρεις εβδομάδες, ψηφίσαμε για τον Πρόεδρο της Επιτροπής, με το επιχείρημα ότι η υφιστάμενη κρίση δεν μας επιτρέπει την αναβολή της απόφασης. Αυτό ήταν το επιχείρημά σας. Κατά συνέπεια, το ίδιο επιχείρημα προβάλλεται τώρα για τον διορισμό της Επιτροπής. Δεν χρειάζεται να περιμένουμε: η νέα Επιτροπή μπορεί να συγκροτηθεί με την παρούσα Συνθήκη, με το παρόν καθεστώς για τον Ύπατο Εκπρόσωπο και, αργότερα, μόλις επικυρωθεί η Συνθήκη της Λισαβόνας, μπορείτε να προβείτε ομαλά στον διορισμό Ύπατου Εκπροσώπου, με διαφορετικό καθεστώς, και Προέδρου του Συμβουλίου. Δεν υπάρχει πραγματικά κανένας λόγος να περιμένουμε για τη σύσταση της Επιτροπής.
<P>
Αυτός ήταν επίσης ο στόχος του Προέδρου της Επιτροπής, εάν κατάλαβα σωστά τα λεγόμενά του, όταν μίλησε πριν από λίγα λεπτά. Φοβάμαι ότι σας ακούω να λέτε "Όχι, περιμένω, περιμένω γιατί θέλω τη συνολική δέσμη· τη συνολική δέσμη, συμπεριλαμβανομένου του Προέδρου του Συμβουλίου". Απαντώ ότι δεν τίθεται κανένα πρόβλημα: ετοιμάστε τη συνολική δέσμη σας. Ετοιμάστε την τώρα, και η απόφαση επί του Προέδρου του Συμβουλίου μπορεί να είναι το ίδιο πολιτική όσο και η απόφαση που λάβατε την πρώτη φορά για τον κ. Barroso. Τον παρουσιάσατε ως υποψήφιο βάσει πολιτικής και όχι διαδικαστικής απόφασης, επειδή ζητήσαμε να τυποποιηθεί εκ των υστέρων. Μπορείτε να ακολουθήσετε ακριβώς την ίδια διαδικασία με τον Πρόεδρο του Συμβουλίου και, κατόπιν, μόλις επικυρωθεί η Συνθήκη, μπορείτε να τυποποιήσετε τη συνολική δέσμη. Τότε μπορείτε να αλλάξετε και το καθεστώς του Ύπατου Εκπροσώπου: χρίεται Αντιπρόεδρος της Επιτροπής. Ταυτοχρόνως, η πολιτική απόφαση που λαμβάνετε για τον Πρόεδρο του Συμβουλίου τώρα μπορεί να εφαρμοστεί στην πράξη· αργότερα θα μπορέσετε να την τυποποιήσετε.
<P>
Αυτός είναι ο καλύτερος τρόπος, η καλύτερη μορφή πίεσης που μπορείτε να ασκήσετε στις υπόλοιπες χώρες που πρέπει να υπογράψουν: προβείτε στην τυποποίηση διότι έτσι θα γνωρίζουν ότι θέλουμε να προχωρήσουμε. Και πάλι δεν θα χρειαστεί να περιμένουμε αρκετές εβδομάδες ή και μήνες. Εν πάση περιπτώσει, δηλώσατε ότι δεν πρέπει να χάνουμε χρόνο. Συμφωνώ μαζί σας: δεν πρέπει να χάνουμε χρόνο με την παρούσα οικονομική και χρηματοπιστωτική κρίση.
<P>
Προβείτε στη σύσταση της Επιτροπής τώρα, το ταχύτερο δυνατόν. Πείστε τους συναδέλφους σας στο Συμβούλιο και λάβετε την απόφασή σας για τον Ύπατο Εκπρόσωπο επί τη βάσει της παρούσας Συνθήκης. Διαλέξτε έναν από τους υποψηφίους -είδα ότι οι υποψηφιότητες είναι αρκετές- για την Προεδρία του Συμβουλίου και προχωρήστε στις σχετικές διαδικασίες.
<SPEAKER ID="060" NAME="Daniel Cohn-Bendit" LANGUAGE="FR">
Κύριε Πρόεδρε, κυρίες και κύριοι, νομίζω ότι πρέπει να διδαχθούμε κάτι σημαντικό από τις εξελίξεις στην Ιρλανδία.
<P>
Οι Ιρλανδοί, όπως παρατήρησε ο Guy Verhofstadt, ανακοίνωσαν αποτέλεσμα ψηφοφορίας 67%, ήτοι μια μεγάλη πλειοψηφία, επειδή η πραγματικότητα τους οδήγησε στη σωστή κρίση. " πραγματικότητα της κρίσης, καταρχάς, εν μέσω της οποίας συνειδητοποίησαν ότι χρειάζονται την Ευρώπη. Εντούτοις, συνειδητοποίησαν επίσης ότι η συγκεκριμένη ψηφοφορία σήμαινε ουσιαστικά -όπως σωστά παρατήρησε ο Joseph Daul- ότι είτε θα ψηφίσουν "Ναι" είτε θα κινήσουν διαδικασία εξόδου. Αυτό που πρέπει να γίνει κατανοητό είναι ότι τα δημοψηφίσματα στην Ευρώπη έχουν νόημα μόνον εάν επιφέρουν επιπτώσεις. Εάν είναι ένα τέχνασμα, ένα καπρίτσιο, μπορείτε να δηλώσετε "Όχι", και "ούτε γάτα ούτε ζημιά". Επομένως, ανταποκρίνεστε ανάλογα με τη διάθεσή σας.
<P>
Πιστεύω ότι η συζήτηση για την Ευρώπη πρέπει να συνεχιστεί. Πρέπει να καταλήξουμε σε ένα ευρωπαϊκό δημοψήφισμα, στο οποίο όλοι οι Ευρωπαίοι θα ψηφίσουν βάσει ειδικής πλειοψηφίας και εκείνοι που θα ψηφίσουν "Όχι" θα πρέπει να δηλώσουν εάν σέβονται την ψηφοφορία και παραμένουν στη διαδικασία ή εάν αποχωρούν. Εάν οι Άγγλοι θεωρούν ότι αυτή η παρατήρηση απευθύνεται σε εκείνους, δεν κάνουν λάθος, διότι πρέπει να θέσουμε ένα οριστικό τέλος σε μια Ευρώπη που μπορεί να πέσει θύμα εκβιασμού. Ένας δημοκρατικός χώρος δεν μπορεί να επιβιώσει με εκβιασμούς, και εάν δεν κατορθώσουμε να επιλύσουμε αυτό το πρόβλημα, φρονώ ότι ο ευρωπαϊκός δημοκρατικός χώρος δεν θα λειτουργήσει.
<P>
Το δεύτερο στοιχείο που πρέπει να κατανοήσουμε πλήρως είναι η κατάσταση στην οποία βρισκόμαστε. Ο Guy Verhofstadt έθιξε αδρομερώς αυτό το θέμα, αλλά εκείνο που με ανησυχεί είναι ότι, για τον κ. Barroso, διεξήχθη δημόσια συζήτηση. Δεν κερδίσαμε, χάσαμε, έτσι είναι η ζωή, αλλά υπήρξε τουλάχιστον πραγματική δημόσια συζήτηση. Στη συνέχεια, υπήρξε μια έντονη αντιπαράθεση και κέρδισε η πλειοψηφία.
<P>
Κύριε Schulz, ίσως δεν θα έπρεπε πάντα να κατηγορείτε τους άλλους. Εάν όλοι οι Σοσιαλιστές είχαν καταψηφίσει μαζί μας τον κ. Barroso, δεν θα είχε προκύψει πλειοψηφία. Πρέπει να επισημανθεί και αυτό το σημείο· δεν μπορείτε απλώς να δηλώνετε είτε το ένα είτε το άλλο. Έτσι είναι η ζωή· έτσι έχουν τα πράγματα. Ναι, είναι αλήθεια, Martin, σας αρέσει να κατηγορείτε τους άλλους, αλλά οι Σοσιαλδημοκράτες θα πρέπει να αναλαμβάνουν ενίοτε την ευθύνη της ήττας τους, ειδάλλως δεν θα κερδίσουμε ποτέ.
<P>
Θα ήθελα τώρα να παρατηρήσω κάτι σχετικά με τη διαδικασία, και σε αυτό το σημείο διαφωνώ μαζί σας, κύριε Reinfeldt. Πρόκειται να διορίσουμε Πρόεδρο του Ευρωπαϊκού Κοινοβουλίου. Δεν θέλω αυτή η διαδικασία να αποτελέσει πραξικόπημα. Αίφνης, την τελευταία στιγμή, θα προτείνετε κάποιον και, εντός μίας εβδομάδας, θα έχει ληφθεί η απόφαση. Φρονώ ότι η Ευρώπη δικαιούται δημόσιας συζήτησης, ότι όλα τα κράτη πρέπει να έχουν το δικαίωμα να διατυπώσουν την άποψή τους επί των προτάσεών σας. Είτε πρόκειται για τον κ. Blair είτε για τον κ. Balkenende, τον κ. Jean-Claude Juncker ή τον κ Guy Verhofstadt, νομίζω ότι δικαιούμαστε δημόσιας συζήτησης. " απόφαση για τον Πρόεδρο της Ευρώπης δεν πρέπει να λαμβάνεται την τελευταία στιγμή από τις κυβερνήσεις, κεκλεισμένων των θυρών.
<P>
Τούτο το αναφέρω διότι όλοι γνωρίζουν ότι, επί του παρόντος, η κοινή γνώμη δεν υποστηρίζει τον κ. Blair, όλοι γνωρίζουν ότι είναι άδικο να μην δοθεί μια ευκαιρία στον Jean-Claude Juncker, απλώς και μόνο επειδή η κ. Merkel και ο κ. Sarkozy τάσσονται κατά της υποψηφιότητάς του. Αυτό δεν είναι δημόσια δημοκρατική συζήτηση. Πρέπει να θέσουμε όλα τα ζητήματα επί τάπητος, και μετά εσείς μπορείτε να αποφασίσετε. Το ίδιο ισχύει και για τον Ύπατο Εκπρόσωπο. Θέστε τις προτάσεις σας επί τάπητος.
<P>
Ένα έχω να σας πω. Εν προκειμένω, ο κ. Barroso έχει δίκαιο· το ίδιο και ο κ. Verhofstadt. Μας πείσατε να εκλέξουμε τον κ. Barroso, δηλώνοντας ότι επρόκειτο για απόφαση κατεπείγοντος, και τώρα θα έχετε μια "αναξιοπαθούσα" Επιτροπή, η οποία απλώς θα πορεύεται έως ότου ληφθεί μια απόφαση. Όλα εξαρτώνται από τους Τσέχους.
<P>
Εντούτοις, υπάρχει και ένα άλλο ενδεχόμενο. Προτείναμε να παραταθεί η εντολή ολόκληρης της Επιτροπής, συμπεριλαμβανομένου του κ. Barroso, ακριβώς για να μπορέσει να διενεργήσει τις διαπραγματεύσεις για την Κοπεγχάγη επί τη βάσει πλήρους απασχόλησης. Θεωρώ ότι είναι απαράδεκτο να μην δρομολογηθεί ευθύς αμέσως η διαδικασία για τη σύσταση της Επιτροπής, θέτοντας τα ονόματα των υποψηφίων υπό συζήτηση. Ο κ. Verhofstadt υπέβαλε μια καλή πρόταση: εάν οι Τσέχοι δεν διατυπώσουν τη θέση τους, δεν θα έχουν Επίτροπο διότι, δυνάμει της Συνθήκης της Νίκαιας, ο αριθμός των Επιτρόπων θα πρέπει να μειωθεί. Εάν οι Τσέχοι διατυπώσουν τη θέση τους πριν από τη λήξη της διαδικασίας, τα πράγματα θα εκτυλιχθούν στο πλαίσιο της Συνθήκης της Λισαβόνας και έτσι θα έχουν Επίτροπο. Όλα τα ζητήματα πρέπει να τεθούν επί τάπητος.
<P>
Ολοκληρώνοντας, θα ήθελα απλώς να επισημάνω ένα πράγμα. Οφείλουμε να συνεχίσουμε τη συζήτηση μετά τη Συνθήκη της Λισαβόνας. " Συνθήκη της Λισαβόνας δεν είναι το τέλος της ιστορίας. " συνταγματοποίηση της Ευρώπης δεν μπορεί να σταματήσει με τη Συνθήκη της Λισαβόνας. Εάν δεν έχουμε το σθένος να συνεχίσουμε αυτήν τη συζήτηση μετά την εφαρμογή της Συνθήκης της Λισαβόνας, φρονώ ότι θα χάσουμε ένα σημαντικό ραντεβού με την Ιστορία, το ραντεβού της Ευρώπης.
<SPEAKER ID="061" NAME="Timothy Kirkhope" LANGUAGE="EN">
Κύριε Πρόεδρε, το μεγαλύτερο μέρος των πρώιμων πολιτικών μου χρόνων το δαπάνησα αντιμαχόμενος επικίνδυνα άτομα όπως τον κ. Cohn-Bendit. Πραγματικά ανησύχησα προ ολίγου, όταν διαπίστωσα ότι συμφωνούσα με ένα ή δύο σημεία της αγόρευσής του και με καθησύχασε μόνο το γεγονός ότι οι τελικές παρατηρήσεις του με βρήκαν και πάλι εκ διαμέτρου αντίθετο. Μιλώντας ως επικεφαλής των βρετανών Συντηρητικών στο Ευρωπαϊκό Κοινοβούλιο, θέλω να είμαι συνεπής όσον αφορά τη θέση μου. Για εκείνους από εμάς που υποστηρίζουμε την αρχή της ένωσης των εθνικών κρατών προκειμένου να συνεργαστούν ελεύθερα στην Ευρώπη, η πρόοδος της Συνθήκης της Λισαβόνας δεν θα πρέπει ενδεχομένως να αποτελεί λόγο για πανηγυρισμούς σήμερα.
<P>
Το δράμα της Ένωσής μας έγκειται στο γεγονός ότι, στα μάτια τόσων πολλών ανθρώπων, δείχνει να έχει γίνει ένα ελιτίστικο εγχείρημα που προωθεί πιεστικά την ιδεολογία του σε ένα ολοένα και πιο σκεπτικιστικό κοινό, σύμφωνα με τα στοιχεία της Eurostat. Μόλις χάσετε ένα δημοψήφισμα, διοργανώνετε ένα άλλο για να λάβετε το αποτέλεσμα που θέλετε. Εάν ο όρος "Σύνταγμα" αποδειχθεί αντιδημοφιλής και μη αποδεκτός, τυλίγεται σε νέο περιτύλιγμα προκειμένου να αγνοηθούν οι παλαιές αντιδράσεις απόρριψης. Εάν το υποσχεθέν δημοψήφισμα δεν φαίνεται να έχει πιθανότητες νικηφόρας έκβασης, ακυρώνεται χωρίς εμφανείς ενδοιασμούς ή αίσθημα αιδούς. Στο "νωμένο Βασίλειο, όλα τα πολιτικά κόμματα, συμπεριλαμβανομένου του κυβερνώντος κόμματος, υποσχέθηκαν στον βρετανικό λαό ότι θα διοργάνωναν δημόσια διαβούλευση για το μέλλον της Ευρώπης. Οι Σοσιαλιστές και οι Φιλελεύθεροι υπαναχώρησαν στην υπόσχεσή τους. Τέτοια πολιτικά τεχνάσματα μπορεί να διασφαλίζουν βραχυπρόθεσμα πλεονεκτήματα, αλλά θα πρέπει να μας θλίβει το γεγονός ότι οι λαοί της Ευρώπης ήκιστα εμπιστεύονται τους πολιτικούς τους που προβάλλονται μέσω κυνικών στρατηγημάτων αυτού του είδους.
<P>
Εμείς, στην Ομάδα του ECR, θέλουμε να οικοδομήσουμε μια Ευρώπη πάνω στα ασφαλή θεμέλια της λαϊκής στήριξης και της δημοκρατικής νομιμότητας που παρέχουν τα θεσμικά όργανα των εθνικών κρατών μελών της. Αλλά η Συνθήκη της Λισαβόνας αποτελεί, κατά την άποψή μας, ακόμα ένα βήμα προς την εσφαλμένη κατεύθυνση. Ανοίγοντας την πόρτα σε μια υπερεθνική εξωτερική πολιτική και πολιτική ασφάλειας, αναθέτοντας περισσότερες εξουσίες στα ευρωπαϊκά θεσμικά όργανα και καταργώντας εθνικά δικαιώματα αρνησικυρίας σε τομείς πολιτικής που είναι καίριοι για τα κράτη μας, η Συνθήκη προσανατολίζεται με δραματικό τρόπο προς τον σχηματισμό του υπερκράτους που ανησυχεί πολλούς. Οι λαοί της Ευρώπης δεν θέλουν μια Ένωση μέγιστου συγκεντρωτισμού, μια Ένωση που ενισχύει τις εξουσίες της εις βάρος των κρατών μελών της, μιας Ένωσης που είναι απομακρυσμένη από τις καθημερινές ανησυχίες τους. Απεναντίας, θέλουν μια Ευρώπη πολυμορφίας, μια Ευρώπη όπου συνδυάζονται οι διαφορετικοί πολιτισμοί και τρόποι ζωής, όπου είναι δυνατή η επίτευξη της προστιθέμενης αξίας. Θέλουν μια αναμορφωμένη Ένωση, μια πιο υπεύθυνη, διάφανη και δημοκρατική Ένωση η οποία θα διασφαλίζει την αποδοτικότητα των δαπανών της στους τομείς στους οποίους έχει εκχωρήσει αρμοδιότητες, μια Ευρώπη που θα βρίσκεται πιο κοντά στους πολίτες και θα τους αφορά.
<P>
Για τον λόγο αυτόν, η Συνθήκη της Λισαβόνας αποτελεί χαμένη ευκαιρία. Εργάστηκα για την Ευρωπαϊκή Συνέλευση μετά τη Δήλωση του Λάκεν, την οποία στήριξα πολύ, μια Συνέλευση που κατάρτισε το πρωτότυπο καταστατικό κείμενο. Γνωρίζω πολύ καλά τις λεπτομέρειες, τα θετικά, αλλά και τα αρνητικά σημεία της. Οι Συντηρητικοί του "νωμένου Βασιλείου υπήρξαν συνεπείς στη θέση τους. Εκτιμούμε ότι η Συνθήκη, όπως έχει εξελιχθεί, δεν θα προαγάγει την κατάσταση προς όφελος των λαών. Και εμείς, στην Ομάδα του ECR, θα συνεχίσουμε να μαχόμαστε για το όραμα που έχουμε για την Ευρωπαϊκή Ένωση, ένα όραμα που εναρμονίζεται με τις ελπίδες και τις προσδοκίες των λαών της Ευρώπης. Θα συνεχίσουμε να υπερασπιζόμαστε μια Ευρωπαϊκή Ένωση προσαρμοσμένη στους στόχους του μέλλοντος, όχι του παρελθόντος, και μια Ευρωπαϊκή Ένωση που εδράζεται ακλόνητα στην υποστήριξη των λαών της και όχι μόνο στις προτεραιότητες οιασδήποτε προνομιούχας τάξης. Όλοι μας θα πρέπει να το αναλογιστούμε αυτό.
<SPEAKER ID="062" NAME="Lothar Bisky" LANGUAGE="DE">
Κύριε Πρόεδρε, κυρίες και κύριοι, η Ομάδα μου τάχθηκε εξ αρχής υπέρ των υποχρεωτικών δημοψηφισμάτων για τη Μεταρρυθμιστική Συνθήκη σε ολόκληρη την Ευρώπη. Οι ψηφοφόροι στην Ιρλανδία ήταν οι μόνοι που είχαν τη ευκαιρία να λάβουν την απόφασή τους άμεσα πριν από δεκαοκτώ μήνες. Εάν θέλουμε να αποφασίζουν οι λαοί, τότε οφείλουμε να αποδεχόμαστε το αποτέλεσμα, ακόμα και αν δεν μας αρέσει.
<P>
" κυβέρνηση στην Ιρλανδία παρενέβη την αρχή της δημοκρατίας και διοργάνωσε δεύτερο δημοψήφισμα, εν μέρει λόγω πιέσεων που δέχτηκε από άλλα κράτη μέλη. Τώρα έλαβαν το αποτέλεσμα που επιθυμούσαν. Εμείς στην Αριστερά, τηρούμε την αρχή της δημοκρατίας, αλλά εξακολουθούμε να ανησυχούμε για τον πολιτικό προσανατολισμό της ΕΕ. Ο αριθμός των αρνητικών ψήφων στην Ιρλανδία υποδεικνύει ότι δεν είμαστε οι μοναδικοί που έχουμε αυτήν την ανησυχία.
<P>
Τα τρία βασικά σημεία της κριτικής μας είναι τα εξής: πρώτον, το γεγονός ότι η προηγούμενη πολιτική ελευθέρωσης των κεφαλαιαγορών, φορολογικού ανταγωνισμού, αποσύνδεσης της δημοσιονομικής πολιτικής από την οικονομική πολιτική και κατάλυσης του κοινωνικού κράτους συνέβαλε στην οικονομική και χρηματοπιστωτική κρίση. Κατά συνέπεια, η εν λόγω πολιτική οδήγησε στην αύξηση της φτώχιας και της ανισότητας στην Ευρώπη. Εκτός από δηλώσεις περί καλής πρόθεσης, πολύ λίγα πράγματα συνέβησαν μέχρι στιγμής στον τομέα της ρύθμισης των κεφαλαιαγορών. Αντιθέτως, ενώ τα ποσοστά της ανεργίας παρουσιάζουν ανοδική πορεία, οι μεγάλες τράπεζες προβλέπουν ακόμα μία φορά υψηλά κέρδη. " Συνθήκη της Λισαβόνας θα συνεχίσει την εν λόγω πολιτική της οικονομίας της αγοράς με τον ελεύθερο ανταγωνισμό. Αυτό είναι κάτι που δεν μπορούμε να το υποστηρίξουμε.
<P>
Αντ' αυτού, ζητούμε μια ριζικά διαφορετική προσέγγιση για την αντιμετώπιση των κοινωνικών προκλήσεων. Στόχος μας είναι η καθιέρωση μιας ρήτρας κοινωνικής προόδου με ελάχιστους μισθούς που θα εφαρμόζεται σε ολόκληρη την ΕΕ -η ίδια αμοιβή για την ίδια εργασία στον ίδιο χώρο. Πρέπει να καταπολεμήσουμε το μισθολογικό ντάμπινγκ.
<P>
Το δεύτερο σημείο της κριτικής μας είναι το γεγονός ότι η προτροπή προς τα κράτη μέλη να βελτιώσουν σταδιακά τις στρατιωτικές τους δυνατότητες δεν συνάδει προς τους στόχους της Αριστεράς, όπως, παραδείγματος χάριν, η εδραίωση ενός ευρωπαϊκού οργανισμού εξοπλισμών στο πρωτογενές ευρωπαϊκό δίκαιο. Δεν θα στηρίξουμε παγκόσμιες στρατιωτικές αποστολές προκειμένου να διεκδικήσουμε τα δικά μας συμφέροντα. Δεν θέλουμε αυτού του είδους τη Συνθήκη· θέλουμε μια Συνθήκη αφοπλισμού και όχι εξοπλισμού. Είναι παράδοξο να χαρακτηριζόμαστε πολέμιοι της Ευρώπης γι' αυτόν τον λόγο. Οιοσδήποτε στην Ευρώπη τάσσεται υπέρ του εξοπλισμού κατατάσσεται στους φίλους της Ευρώπης, ενώ όποιος δηλώνει στην Ευρώπη υπέρ του αφοπλισμού, συγκαταλέγεται στους εχθρούς της Ευρώπης. Αυτό είναι πολιτικά παράλογο!
<P>
Εν πάση περιπτώσει, το δημοψήφισμα στην Ιρλανδία πραγματοποιήθηκε και, ακόμα και αν η έκβασή του δεν ήταν αυτή ακριβώς που θα θέλαμε, εμείς στην Αριστερά θα συνεχίσουμε να εργαζόμαστε για την επίτευξη αμεσότερης δημοκρατίας στην Ευρώπη.
<SPEAKER ID="063" NAME="Nigel Farage" LANGUAGE="EN">
Κύριε Πρόεδρε, τελικά, το ζήτημα είναι στην πραγματικότητα εξαιρετικά απλό, έτσι δεν είναι; Είχαμε ένα αποτέλεσμα ψηφοφορίας κατά της Συνθήκης στην Ιρλανδία και ένα αποτέλεσμα ψηφοφορίας υπέρ της Συνθήκης στην Ιρλανδία, άρα, εάν διαθέτουμε ελάχιστο φίλαθλο πνεύμα, θα πρέπει να προβούμε σε ένα τρίτο και τελικό δημοψήφισμα· με τη διαφορά, όμως, ότι αυτήν τη φορά, το τρίτο δημοψήφισμα που θα διοργανώσουμε θα είναι ελεύθερο και δίκαιο. Διότι αυτό που συνέβη στην Ιρλανδία, κάθε άλλο παρά ελεύθερο και δίκαιο ήταν! Στην πραγματικότητα, ελπίζω να είστε πολύ υπερήφανοι για τους εαυτούς σας διότι αυτό που κάνατε ήταν να πάρετε το μικρότερο αγόρι στην αυλή του σχολείου, να το στριμώξετε στη γωνία και να του δώσετε μια γερή κλοτσιά. Αυτή ήταν μια νίκη για τους παλικαράδες του σχολείου· μια νίκη για τα μεγάλα κέρδη και μια νίκη για τους γραφειοκράτες. Ολόκληρη η διαδικασία ήταν μια παρωδία!
<P>
(Διαμαρτυρίες)
<P>
Ώστε σέβεστε, λοιπόν, το αποτέλεσμα αυτής της ψηφοφορίας; Αλλά δεν σεβαστήκατε το αποτέλεσμα της προηγούμενης ψηφοφορίας, έτσι δεν είναι; " Ευρωπαϊκή Επιτροπή δαπάνησε εκατομμύρια λίρες στερλίνες από τα χρήματα των φορολογουμένων -λίρες στερλίνες ή ευρώ, δεν έχει σημασία, αν και στην περίπτωσή μας έχει διότι εμείς έχουμε ακόμα τη λίρα στερλίνα, ευτυχώς!- εν πάση περιπτώσει ξοδέψατε εκατομμύρια. " υπέρβαση των δαπανών της παράταξης του "Ναι" έναντι της παράταξης του "Όχι" αντιστοιχεί κατά προσέγγιση σε συντελεστή της τάξης μεταξύ 10:1 και 20:1. " επιτροπή του δημοψηφίσματος στην Ιρλανδία δεν επιτέλεσε σωστά το έργο της, δεν ενημέρωσε τον ιρλανδικό λαό ότι η Συνταγματική Συνθήκη της Λισαβόνας έχει, ασφαλώς, σοβαρό αντίκτυπο στο δικό του σύνταγμα· και, ενδεχομένως το χειρότερο όλων, η επιτροπή ραδιοτηλεοπτικών μεταδόσεων στην Ιρλανδία άλλαξε τους κανονισμούς ώστε να μην καλύπτονται εξίσου οι παρατάξεις του "Ναι" και του "Όχι". Ολόκληρη η διαδικασία ήταν σκανδαλώδης. Ωστόσο, αυτό για το οποίο εκστράτευσε, αυτό για το οποίο εκστρατεύσατε όλοι, ήταν "Ψηφίστε "Ναι” για θέσεις εργασίας". Αυτό ήταν όλο. Ιδού, λοιπόν, τα νέα επί του πιεστηρίου: " Aer Lingus προέβη σήμερα σε απολύσεις εργαζομένων και η Intel, η εταιρεία που επένδυσε 400 000 ευρώ στην εκστρατεία υπέρ του "Ναι", απέλυσε σήμερα 300 εργαζόμενους. Χίλιες πεντακόσιες πενήντα θέσεις εργασίας καταργήθηκαν από το προηγούμενο Σάββατο· οι μοναδικές θέσεις εργασίας που διατηρήθηκαν χάρη στη θετική ψήφο ήταν εκείνες της πολιτικής τάξης.
<P>
Υποψιάζομαι ότι όλα τελείωσαν. Υποψιάζομαι ότι στην ιστορία της Ιρλανδίας, η περίοδος ανεξαρτησίας της θα είναι πολύ σύντομη. Δεν πιστεύω ότι ο πρόεδρος Klaus θα μπορέσει να υψώσει το ανάστημά του· το ελπίζω πάντως, διότι είναι ένας εξαίρετος και γενναίος άνδρας. Φαίνεται, ωστόσο, ότι η γραφειοκρατία επικράτησε έναντι της εθνικής δημοκρατίας. Από ιστορικής άποψης, θεωρώ ότι η Βρετανία βρίσκεται πλέον πολύ απομονωμένη, ενδεχομένως τόσο όσο και το 1940, αλλά...
<P>
(Ανάμικτες αντιδράσεις)
<P>
...προκύπτει ένα πραγματικό θέμα συζήτησης, προκύπτει ένα πραγματικό θέμα συζήτησης στο σημείο αυτό. Τι νόημα έχει να διαθέτουμε Συντηρητικό πρωθυπουργό, εάν ο κ. Blair γίνει ο νέος "αφέντης"; Τι νόημα έχει να διαθέτουμε υπουργό Εξωτερικών, εάν έχουμε έναν υπουργό εξωτερικών της ΕΕ με δική του διπλωματική υπηρεσία; Τι νόημα έχουν όλα αυτά; Προσωπικά θεωρώ ότι αυτό το ιρλανδικό δημοψήφισμα πυροδοτεί την πραγματική συζήτηση. Τέλος οι υποκρισίες: εάν θέλετε εθνική δημοκρατία, δεν μπορείτε να παραμείνετε μέλος αυτής της Ευρωπαϊκής Ένωσης, και θα πραγματοποιήσουμε εκστρατεία υπέρ της εξόδου της Βρετανίας, και μάλιστα υπέρ της εξόδου της το συντομότερο δυνατόν.
<SPEAKER ID="064" NAME="Andrew Henry William Brons" AFFILIATION="NI">
(EN) Κύριε Πρόεδρε, εχθές ρώτησα την κ. Wallström, Αντιπρόεδρο της Επιτροπής, εάν η Συνθήκη της Λισαβόνας είναι κατ' ουσίαν πανομοιότυπη με τη Συνταγματική Συνθήκη την οποία αντικατέστησε. Απάντησε ότι οι αλλαγές που έγιναν ήταν εκείνες που απαίτησε η βρετανική κυβέρνηση και αφορούσαν αλλαγές ονομάτων και συμβόλων. Δεν χρησιμοποίησε τη λέξη "μόνο", αλλά θα μπορούσε κάλλιστα να το κάνει.
<P>
" Συνταγματική Συνθήκη είχε ήδη απορριφθεί από το εκλογικό σώμα στη Γαλλία και τις Κάτω Χώρες, ενώ το "νωμένο Βασίλειο θα διενεργούσε το δικό του δημοψήφισμα. Είναι βέβαιο ότι το αποτέλεσμα του βρετανικού δημοψηφίσματος θα ήταν η απόρριψη της Συνθήκης. Είναι προφανές ότι η αντικατάσταση της Συνταγματικής Συνθήκης από την Ευρωπαϊκή Μεταρρυθμιστική Συνθήκη πραγματοποιήθηκε κατόπιν αιτήματος της βρετανικής κυβέρνησης, προκειμένου η τελευταία να μπορέσει να υπαναχωρήσει στην υπόσχεσή της για τη διενέργεια δημοψηφίσματος.
<P>
" ουσία θα παρέμενε ανέπαφη, αλλά θα άλλαζαν τα ονόματα και τα σύμβολα στο πλαίσιο ενός απολύτως ανέντιμου ισχυρισμού, σύμφωνα με τον οποίο οι Συνθήκες θα ήταν διαφορετικές και δεν θα χρειαζόταν δημοψήφισμα. Πώς είναι δυνατόν να τολμά κανείς να αποκαλεί δημοκρατία αυτήν την απάτη και αυτήν την ατιμία;
<SPEAKER ID="065" NAME="Fredrik Reinfeldt" LANGUAGE="EN">
Κύριε Πρόεδρε, καταρχάς θα ήθελα να ευχαριστήσω τους επικεφαλής των κοινοβουλευτικών Ομάδων για τα σχόλιά τους. Διαπιστώνω ότι πολλοί εξ αυτών επιθυμούν να επισπευσθεί η συγκεκριμένη διαδικασία, και το κατανοώ.
<P>
Νομίζω πως πρέπει να διευκρινίσουμε ότι εισερχόμαστε σε ένα άγνωστο σχεδόν πεδίο. Εάν εξετάσετε το ζήτημα επί νομικής βάσης, η Συνθήκη της Λισαβόνας προβλεπόταν πράγματι να τεθεί σε ισχύ από 1ης Ιανουαρίου του τρέχοντος έτους. Επί του παρόντος, προσπαθούμε να κινηθούμε ευέλικτα σε μια νέα κατάσταση που απορρέει από τις εξελίξεις στην Ιρλανδία, αλλά και σε άλλες χώρες.
<P>
Στις σουηδικές συζητήσεις συνηθίζεται να γίνεται αναφορά στη δημοκρατία κατά τη διατύπωση μιας άποψης. Αυτό είναι θετικό. Και αυτό είναι επίσης που επιχειρώ να πετύχω εδώ. Εάν τεθεί σε ισχύ μια νέα Συνθήκη, είναι καταφανές ότι θα πρέπει να επικυρωθεί από τα 27 κράτη μέλη. Αυτό πρέπει να εξασφαλίσουμε, και γι' αυτόν τον λόγο επιμένω να είμαι ακριβής λέγοντας ότι βρισκόμαστε επί του παρόντος στον αριθμό 24. Απομένουν άλλες τρεις χώρες, και η μεγαλύτερη αναμονή θα αφορά κατά πάσα πιθανότητα την Τσεχική Δημοκρατία.
<P>
Μόλις επικυρώσει τη Συνθήκη και η 27η χώρα, θα προχωρήσουμε. " Ιρλανδία δεν την έχει επικυρώσει ακόμα. Απαιτούνται οι κοινοβουλευτικές διαδικασίες κύρωσης για να περατωθεί η συνολική διαδικασία. Θα πείτε ενδεχομένως ότι αυτό είναι εύκολο, ωστόσο πρέπει να είμαστε προσεκτικοί, οπότε επιφυλασσόμεθα. Όταν θα έχουν προβεί στην κύρωση και τα 27 κράτη, τότε η δέσμη μέτρων θα είναι σαφής και θα προχωρήσουμε στη Συνθήκη της Λισαβόνας.
<P>
Σε αυτό το πλαίσιο, είναι επίσης πολύ σημαντικό να επισημανθεί ότι όλες οι Συνθήκες που έχουμε συζητήσει προέκυψαν από τον συγκερασμό διαφορετικών απόψεων, και είναι μάλλον σαφές ότι εγώ και άλλοι παριστάμενοι θέλουμε να τηρήσουμε τις εν λόγω Συνθήκες. Συμβαίνει συχνά να κάνουμε κάτι άλλο που δεν συνάδει προς τις Συνθήκες. Αυτό ακριβώς προσπαθούμε να επιτύχουμε εδώ με τη σουηδική Προεδρία.
<P>
Αυτός είναι ο λόγος για τον οποίο σας δηλώνω ότι θα προσπαθήσουμε να δράσουμε γοργά σε μια κατάσταση η οποία, επί του παρόντος, εξαρτάται ουσιαστικά από το συνταγματικό δικαστήριο της Πράγας, στην Τσεχική Δημοκρατία. Μόλις το δικαστήριο εκδώσει την απόφασή του σχετικά με το αν θα χαρακτηρίσει δεκτή την εν λόγω καταγγελία ή όχι, τότε θα προβεί και η σουηδική Προεδρία στο επόμενο διάβημά της όσον αφορά τη συγκεκριμένη διαδικασία. Αυτό σημαίνει δημοκρατία επί το έργον, διότι τηρούμε επακριβώς τις Συνθήκες και σεβόμαστε τις αντιδράσεις από τις διαφορετικές χώρες.
<P>
Το δικό μου μήνυμα προς υμάς είναι ότι, με αυτήν τη σαφή πλειοψηφία, οφείλουμε να εφαρμόσουμε τη Συνθήκη της Λισαβόνας το συντομότερο δυνατόν, διότι πιστεύουμε ότι θα μας βοηθήσει να διαχειριστούμε καλύτερα την Ευρώπη, αλλά τούτο θα το πράξω με επιμέλεια. Θα τηρήσω τις Συνθήκες και θα σεβαστώ επίσης το γεγονός ότι και τα 27 κράτη μέλη πρέπει να την επικυρώσουν προτού προβούμε σε αυτό το διάβημα.
<P>
Σας ευχαριστώ θερμά για τα σχόλιά σας, και σας ευχαριστώ για την υποστήριξή σας.
<SPEAKER ID="066" NAME="José Manuel Barroso" LANGUAGE="EN">
Κύριε Πρόεδρε, θα προβώ μόνο σε μερικές παρατηρήσεις επί των σχολίων που έκαναν οι επικεφαλής των κοινοβουλευτικών Ομάδων, και τους ευχαριστώ όλους για τις παρεμβάσεις τους. Αυτά τα θεσμικά ζητήματα μετάβασης μεταξύ δύο Συνθηκών είναι πολύ δύσκολα από νομικής και πολιτικής άποψης, και απαιτούν σύνεση εκ μέρους όλων των θεσμικών οργάνων. Ασφαλώς, θα θέλαμε να εγκριθεί η νέα Συνθήκη το συντομότερο δυνατόν. Αυτό θέλει η πλειοψηφία των βουλευτών του παρόντος Κοινοβουλίου, αυτό θέλουν όλες οι κυβερνήσεις, και, οπωσδήποτε, αυτό θέλει η Επιτροπή.
<P>
Το θέμα έγκειται, όπως μόλις επεσήμανε ο πρωθυπουργός, στο γεγονός ότι η Συνθήκη δεν θα εγκριθεί πριν από τη λήξη της εντολής της υφιστάμενης Επιτροπής. " εντολή της Επιτροπής λήγει στο τέλος του τρέχοντος μηνός και, επομένως, θα διέλθουμε αναπόφευκτα μια περίοδο κατά την οποία η Επιτροπή θα λειτουργεί ως "υπηρεσιακή" Επιτροπή. Αυτός είναι ο λόγος για τον οποίο φρονώ ότι το Κοινοβούλιο έλαβε τη σωστή απόφαση πριν από λίγο καιρό να αποφανθεί ήδη επί του Προέδρου της Επιτροπής διότι, κατά τον τρόπο αυτόν, εκχωρεί στον Πρόεδρο της Επιτροπής την αρμοδιότητα, την πολιτική αρμοδιότητα, να εκπροσωπεί την Επιτροπή σε πολύ σημαντικές διεθνείς υποχρεώσεις. Ήταν μια συνετή απόφαση εκ μέρους του Ευρωπαϊκού Κοινοβουλίου.
<P>
Το σημαντικό σημείο τώρα είναι να εξετάσουμε πώς θα χειριστούμε αυτήν τη μετάβαση. Σήμερα συζητήσαμε αυτό το θέμα στην Επιτροπή, και η άποψή μας στο Σώμα των Επιτρόπων είναι ότι η νέα Επιτροπή θα πρέπει, εφόσον είναι εφικτό, να συσταθεί δυνάμει της Συνθήκης της Λισαβόνας. Αυτή είναι η άποψή μας διότι αυτή είναι η Συνθήκη που θέλουμε· αυτή είναι η Συνθήκη που θα εκχωρήσει σε εσάς, το Κοινοβουλευτικό Σώμα, περισσότερα δικαιώματα όσον αφορά τον σχηματισμό της Επιτροπής αυτής καθεαυτήν. Για παράδειγμα, ο Ύπατος Εκπρόσωπος θα είναι Αντιπρόεδρος της Επιτροπής, και, συνεπώς, εσείς θα ψηφίζετε τον Ύπατο Εκπρόσωπο. Αυτό δεν θα συμβεί εάν εφαρμόσουμε τη Συνθήκη της Νίκαιας, και, ως εκ τούτου, η άποψή μας είναι ότι η νέα Επιτροπή θα πρέπει, εφόσον είναι εφικτό, να συσταθεί δυνάμει των διατάξεων της Συνθήκης της Λισαβόνας. Αλλά τούτο είναι, ασφαλώς, ζήτημα σύνεσης, καθώς επίσης και συγχρονισμού. Κατά το παρελθόν, και συγκεκριμένα κατά τη σύσταση της πρώτης Επιτροπής στην οποία συμμετείχα εγώ, είχαμε επίσης ξεκινήσει με παράταση της εντολής της Επιτροπής για τρεις εβδομάδες.
<P>
Άρα το ερώτημα είναι: πόσος χρόνος χρειάζεται; Γι' αυτό δήλωσα εν τάχει -και ο πρωθυπουργός Reinfeldt γνωρίζει ποια είναι η δική μου άποψη- ότι άλλο είναι να περιμένουμε μερικές εβδομάδες και άλλο είναι να βρισκόμαστε επ' αόριστον σε αναμονή. Πρόκειται για ζήτημα κρίσης, πολιτικής κρίσης, και ευελπιστώ το Ευρωπαϊκό Συμβούλιο να προβεί σε ορθές αποφάσεις βάσει των πληροφοριών που λαμβάνουμε από τους τσέχους εταίρους μας. Αυτό είναι το ζήτημα για το οποίο πρέπει να ληφθεί απόφαση στο Ευρωπαϊκό Κοινοβούλιο στο τέλος του τρέχοντος μηνός.
<P>
Ασφαλώς δεν θέλουμε -θεωρώ ότι δεν θα ωφελούσε κανέναν- να έχουμε μια Επιτροπή χωρίς πλήρεις νομικές αρμοδιότητες. Δεν θα ωφελούσε την Επιτροπή και είμαι βέβαιος ότι δεν θα ωφελούσε ούτε το Ευρωπαϊκό Κοινοβούλιο. Γι' αυτό δήλωσα ότι είμαι πρόθυμος: είμαι πρόθυμος να δρομολογήσω τον σχηματισμό της νέας Επιτροπής μόλις εδραιωθεί η νομική σαφήνεια και το Ευρωπαϊκό Συμβούλιο κινήσει τη διαδικασία. Προς τον σκοπό αυτόν, χρειάζομαι από το Ευρωπαϊκό Συμβούλιο να προβεί στη λήψη ορισμένων αποφάσεων. Χρειάζομαι από το Ευρωπαϊκό Συμβούλιο να προτείνει έναν Ύπατο Εκπρόσωπο διότι ο Ύπατος Εκπρόσωπος πρέπει να εγκριθεί, σύμφωνα με τη Συνθήκη της Λισαβόνας, από τον Πρόεδρο της Επιτροπής ως Αντιπρόεδρος της Επιτροπής.
<P>
Όσον αφορά ορισμένα σχόλια, θέλω να υπογραμμίσω κάποια σημεία, και να καθησυχάσω ορισμένους βουλευτές του Ευρωπαϊκού Κοινοβουλίου. Ορισμένοι εξ υμών είπατε ότι θα υπάρχει "Πρόεδρος της Ευρώπης". Λυπάμαι: δεν θα υπάρχει "Πρόεδρος της Ευρώπης". Εάν εφαρμόσουμε τη Συνθήκη της Λισαβόνας, θα υπάρχει Πρόεδρος του Ευρωπαϊκού Συμβουλίου: είναι διαφορετικό. Υπάρχει Πρόεδρος του Κοινοβουλίου, υπάρχει Πρόεδρος της Επιτροπής, και θα υπάρχει και Πρόεδρος του Ευρωπαϊκού Συμβουλίου. Είναι σημαντικό να υπογραμμισθεί αυτό το σημείο διότι, ενίοτε, δημιουργούνται εντυπώσεις περί ορισμένων θεσμικών παρεκκλίσεων, και αρνούμαι να αποδεχτώ, και η Ευρωπαϊκή Επιτροπή αρνείται να αποδεχτεί, την ιδέα ότι ο Πρόεδρος του Ευρωπαϊκού Συμβουλίου είναι ο Πρόεδρος της Ευρώπης, διότι κάτι τέτοιο δεν προβλέπεται στις Συνθήκες.
<P>
(Χειροκροτήματα)
<P>
Δεν προβλέπεται στις Συνθήκες και οφείλουμε να σεβόμαστε τις Συνθήκες. Οφείλουμε να σεβόμαστε τους θεσμούς. Υπάρχει Πρόεδρος του Ευρωπαϊκού Κοινοβουλίου· υπάρχει Πρόεδρος της Επιτροπής. Εάν εφαρμόσουμε τη Συνθήκη της Λισαβόνας, θα υπάρχει και Πρόεδρος του Ευρωπαϊκού Συμβουλίου.
<P>
Έχει μεγάλη σημασία να κατανοήσουμε ότι όλες οι αποφάσεις μας πρέπει να λαμβάνονται στο πλαίσιο των ισχυουσών Συνθηκών. Για τον λόγο αυτόν, πιστεύω πλέον ότι, μόλις οι Τσέχοι διασαφηνίσουν την κατάστασή τους, θα πρέπει να προχωρήσουμε. Για τον λόγο αυτόν, πιστεύω ότι πρέπει να εργαστούμε επί των σημείων που προανέφερα, από την πρωτοβουλία των πολιτών έως τις εξωτερικές υπηρεσίες, με αυτό το πνεύμα συνεργασίας μεταξύ όλων των θεσμικών οργάνων, ώστε, όταν ληφθούν επισήμως οι αποφάσεις, να μπορέσουμε να εφαρμόσουμε με αποφασιστικότητα όλα όσα προάγει η Συνθήκη της Λισαβόνας, και τα οποία αφορούν, κατά την άποψή μου, μεγαλύτερη υπευθυνότητα, περισσότερη δημοκρατία και μεγαλύτερη αποτελεσματικότητα για την Ένωσή μας.
<SPEAKER ID="067" NAME="Gay Mitchell" AFFILIATION="PPE">
(EN) Κύριε Πρόεδρε, ως πρώτος ιρλανδός πολίτης που λαμβάνει τον λόγο στην παρούσα συζήτηση, επιτρέψτε μου να ευχαριστήσω τους συναδέλφους για τα ευγενικά τους σχόλια σχετικά με το εκλογικό σώμα της Ιρλανδίας. Αναφέρομαι επίσης και στους ανθρώπους στους οποίους έχουν απευθυνθεί ευχαριστίες μέχρι στιγμής. Θα ήθελα να επισημάνω ότι δεν έχουμε ευχαριστήσει δύο ανθρώπους που υποστήριξαν ένθερμα αυτήν την εκστρατεία υπέρ της θετικής ψήφου και έθεσαν το συμφέρον της χώρας τους πάνω από τα πολιτικά συμφέροντα του δικού τους κόμματος - τον κ. Enda Kenny,TD, ηγέτη του κόμματος Fine Gael, και τον κ. Eamon Gilmore TD, ηγέτη του Εργατικού Κόμματος. Ενήργησαν με τη μεγαλύτερη ανιδιοτέλεια από όλους προκειμένου να διασφαλιστεί η διεξαγωγή της εν λόγω εκστρατείας και αυτό θέλω να καταγραφεί στα πρακτικά της σημερινής συζήτησης.
<P>
" διαδικασία της Συνθήκης της Λισαβόνας στην Ιρλανδία καταδεικνύει ότι όταν προσπαθούμε να φέρουμε κοντά μας τους πολίτες, οι τελευταίοι είναι πρόθυμοι να ανταποκριθούν στην καθοδήγηση. Το ευρωπαϊκό εγχείρημα εξακολουθεί να αποτελεί τη μεγαλύτερη ελπίδα των λαών στην Ευρώπη, αλλά και αλλού, για ένα μέλλον ειρήνης και ευημερίας. Δεν μπορούμε να συμπεράνουμε εκ προοιμίου ότι οι πολίτες θα εκτιμήσουν τα οφέλη του. Πρέπει να είμαστε κατά το δυνατόν ανοικτοί και διαλλακτικοί όταν τους εξηγούμε αυτά τα οφέλη. " διεύρυνση δεν αποδυνάμωσε το εγχείρημα. Απεναντίας, μας παρέσχε τη δυνατότητα να επιτρέψουμε και σε άλλους να επωφεληθούν από αυτό. Υπάρχει όντως ενότητα στην πολυμορφία.
<P>
Ορισμένοι πολίτες στην Ιρλανδία δεν ήταν βέβαιοι για το περιεχόμενο της Συνθήκης· κάποιοι άλλοι ανησυχούσαν σχετικά με την αναγκαστική θεσμοθέτηση της άμβλωσης σε ένα κράτος μέλος, την ουδετερότητα, την κατάργηση του Επιτρόπου, καθώς και το ενδεχόμενο για τη χώρα να απολέσει τον έλεγχο επί της δικής της πολιτικής για την άμεση φορολογία. Μέσω ειδικής επιτροπής, η ιρλανδική κυβέρνηση διακρίβωσε τις ανωτέρω ανησυχίες των πολιτών μετά το πρώτο δημοψήφισμα και η κυβέρνηση έλαβε από τους εταίρους μας εγγυήσεις επί των εν λόγω τομέων και, το σπουδαιότερο, την απαιτούμενη αλλαγή όσον αφορά τη μελλοντική σύνθεση της Επιτροπής.
<P>
Αυτό ήταν δημοκρατία επί το έργον σε όλα τα επίπεδα. Ο λόγος για τον οποίο η ιρλανδική κυβέρνηση είχε δικαίωμα και καθήκον να ενεργήσει κατά τον τρόπο που ενήργησε συνίσταται στο γεγονός ότι ο κυρίαρχος λαός της Ιρλανδίας τής παρείχε αυτό το δικαίωμα και καθήκον. Από το υψηλό ποσοστό συμμετοχής και τη σαρωτική θετική ψήφο συνάγεται σαφώς ότι ικανοποιήθηκε η δημοκρατική βούληση του λαού.
<P>
Κύριε Πρόεδρε, υποστηρίζω αυτό που είπατε σχετικά με τις ανησυχίες ορισμένων λαών μας. Επιτρέψτε μου να θίξω ένα ζήτημα το οποίο φρονώ ότι χρειάζεται να τεθεί. Ορισμένοι πολίτες στην Ιρλανδία και σε άλλες χώρες πιστεύουν ότι η ΕΕ μετατρέπεται σε έναν ψυχρό χώρο για τον χριστιανισμό ειδικότερα, και για τη θρησκεία γενικότερα. Οφείλω να δηλώσω ότι εγώ προσωπικά έχω βιώσει στο παρόν Σώμα την έλλειψη σεβασμού εκ μέρους συναδέλφων οι οποίοι θεωρούν εαυτούς αμερόληπτους και φιλελεύθερους, αλλά κάθε άλλο παρά αυτό είναι όταν καλούνται να προσπαθήσουν να αντιληφθούν ορισμένα πράγματα από την οπτική γωνία ανθρώπων με θρησκευτικές πεποιθήσεις. Σέβομαι όσους δεν έχουν θρησκευτικές πεποιθήσεις, αλλά απαιτώ από εκείνους να ανταποδίδουν αυτόν τον σεβασμό. Αυτό είναι συνολικά το ζητούμενο στο ευρωπαϊκό εγχείρημα. Επαναλαμβάνω: ενότητα στην πολυμορφία. Το δεύτερο ιρλανδικό δημοψήφισμα αποδεικνύει τι μπορούμε να επιτύχουμε όταν είμαστε πραγματικά διαλλακτικοί. Διατυπώνω αυτήν την άποψη για εκείνους που τείνουν ευήκοον ους και για τις επόμενες γενιές.
<P>
Ας ενεργήσουμε, λοιπόν, τώρα ώστε να περατώσουμε τη διαδικασία κύρωσης και μετά να πραγματοποιήσουμε τις υποσχέσεις που περιλαμβάνονται στη Συνθήκη της Λισαβόνας περί περισσότερης δημοκρατίας και διαφάνειας, περί συνεκτικού ρόλου στον κόσμο, περί εφαρμογής των ίδιων αρχών ανοχής και διαλλακτικότητας στις συνδιαλλαγές μας με άλλες περιοχές του πλανήτη, ιδίως με τα φτωχότερα μέρη, με εκείνες που πρέπει να εφαρμόζουμε στο εσωτερικό της ΕΕ.
<SPEAKER ID="068" NAME="Proinsias De Rossa" AFFILIATION="S&amp;D">
(EN) Κύριε Πρόεδρε, κατά την τελευταία μας συζήτηση επί του θέματος αυτού, είχα προβλέψει ότι το εκλογικό σώμα της Ιρλανδίας θα απορρίψει τον πολιτικό κύκλο που απαρτίζεται από τους Gerry Adams, Nigel Farage και Joe Higgins. Με χαρά δηλώνω ότι προέβλεψα σωστά.
<P>
" μεγαλορρημοσύνη του Nigel Farage, και αυτό πρέπει να επισημανθεί, ενίσχυσε την ευθυμία του ιρλανδικού έθνους για λίγο, αλλά φυσικά η περιφρόνηση που νιώθει για την ιρλανδική δημοκρατία έρεε σήμερα στην ομιλία του από κάθε πόρο του σώματός του. Τα στρατηγήματά του προκειμένου να πείσει το ιρλανδικό εκλογικό σώμα να πιέσει, με τη σειρά του, τη Βρετανία να αποχωρήσει από την ΕΕ κατέδειξε, θεωρώ, ότι ελάχιστα έχει συλλάβει την κοινή ιστορία που μοιράζονται η Βρετανία και η Ιρλανδία.
<P>
Το σπουδαιότερο είναι ότι το ιρλανδικό εκλογικό σώμα δήλωσε κατά τη συντριπτική πλειοψηφία του ότι το μέλλον μας βρίσκεται στην Ευρώπη, ότι η Ευρώπη αρμόζει στην Ιρλανδία και ότι η Ιρλανδία μπορεί να συμβάλει θετικά στην εξέλιξη της Ένωσης. Αισιοδοξώ ότι όλα τα κράτη μέλη θα επικυρώσουν τη Συνθήκη σύντομα και ότι οι θεσμικές, δημοκρατικές και κοινωνικές μεταρρυθμίσεις θα μπορέσουν να εφαρμοστούν χωρίς περαιτέρω καθυστερήσεις. Ο κόσμος χρειάζεται μια αποτελεσματικότερη Ένωση για να διασφαλιστεί ότι μπορούμε να υλοποιήσουμε δραστικά τους στόχους της βιώσιμης ανάπτυξης - στον οικονομικό, περιβαλλοντικό και κοινωνικό τομέα.
<P>
Θέλω να καταστήσω σαφές σε εσάς, Πρόεδρε Barroso, και σε εσάς, κύριε Προεδρεύων, ότι οι λαοί της Ευρώπης απαιτούν δράση από την Ένωση. Δεν έχουν πλέον ανάγκη να πειστούν ότι χρειαζόμαστε παγκόσμιες και εσωτερικές λύσεις στα προβλήματα που αντιμετωπίζουμε. Αυτό που θέλουν να δουν είναι η ανάληψη δράσης επί της ουσιαστικής αντιμετώπισης αυτών των κρίσεων. Θέλουν πράξεις, όχι ρητορείες.
<P>
Ελπίζω πραγματικά να αποκτήσουμε μια Επιτροπή που θα είναι αποτελεσματική, που θα είναι άξια και, ιδίως, ικανή να αποτινάξει τη στείρα οικονομική ιδεολογία που μας έφερε στο χείλος της καταστροφής στην Ευρώπη, αλλά και σε ολόκληρο τον κόσμο. Πρέπει να θέσουμε τον στόχο που αποτυπώσαμε στη Συνθήκη της Λισαβόνας: μια κοινωνική οικονομία της αγοράς, η οποία θα αποφέρει νέες θέσεις εργασίας, η οποία θα αποφέρει ευημερία και η οποία θα αποφέρει αξιοπρεπές βιοτικό επίπεδο για όλους τους λαούς μας.
<SPEAKER ID="069" NAME="Pat the Cope Gallagher" AFFILIATION="ALDE">
(EN) Κύριε Πρόεδρε, την προηγούμενη εβδομάδα, ο ιρλανδικός λαός, με ένα νικηφόρο αποτέλεσμα 619 000 ψήφων, έδωσε μια ηχηρή ψήφο εμπιστοσύνης στο εγχείρημα της Ευρωπαϊκής Ένωσης. Θα ήθελα να ευχαριστήσω τις υπόλοιπες 26 κυβερνήσεις της Ευρώπης και τις πολιτικές ομάδες αυτού του Κοινοβουλίου που συνεργάστηκαν πολύ στενά με την ιρλανδική κυβέρνηση κατά τους 15 προηγούμενους μήνες προκειμένου να αντιμετωπισθούν διεξοδικά οι ανησυχίες που εξέφρασε ο ιρλανδικός λαός στο πρώτο δημοψήφισμα της Συνθήκης της Λισαβόνας.
<P>
Ήταν μια νίκη του ιρλανδικού λαού, όχι απαραιτήτως της κυβέρνησης ή των πολιτικών κομμάτων. " συντριπτική πλειοψηφία του ιρλανδικού λαού δήλωσε ότι η θέση της Ιρλανδίας βρίσκεται στο επίκεντρο της Ευρωπαϊκής Ένωσης.
<P>
(GA) Τα πολιτικά κόμματα που είχαν ταχθεί υπέρ της Συνθήκης συνεργάστηκαν σε αυτόν τον γύρο περισσότερο από ό, τι στο προηγούμενο δημοψήφισμα.
<P>
Ομάδες πολιτών, όπως η ομάδα "Ireland for Europe" ("" Ιρλανδία για την Ευρώπη") και η ομάδα "We Belong" ("Ανήκουμε"), διαδραμάτισαν πρωταγωνιστικό ρόλο στην προσπάθεια να αποδειχθεί στο κοινό ότι δεν ήταν μόνο το πολιτικό σύστημα που ήθελε να ψηφίσει ο λαός της Ιρλανδίας "Ναι" στο δημοψήφισμα. Ομάδες γεωργών τάχθηκαν σθεναρά υπέρ της Συνθήκης και ανέλαβαν έντονη δράση σε αυτήν την εκστρατεία.
<P>
Πρόκειται για μείζονα αλλαγή σε σύγκριση με το προηγούμενο δημοψήφισμα, και αυτό φάνηκε ξεκάθαρα.
<P>
(EN) Οι νομικά δεσμευτικές εγγυήσεις για την Ιρλανδία στους τομείς της πολιτικής για τη φορολογία, την ουδετερότητα και τα κοινωνικο-δεοντολογικά ζητήματα διασαφήνισαν τις καίριες ανησυχίες του ιρλανδικού λαού. Ελπίζω ότι η Συνθήκη θα επικυρωθεί πλέον σύντομα, και χαίρομαι που μαθαίνω από εσάς, κύριε Πρόεδρε, τα νέα σχετικά με τη χώρα σας.
<P>
Οφείλω, ωστόσο, να δηλώσω ότι οι παρατηρήσεις που διατύπωσε σήμερα το απόγευμα ο κ. Farage του κόμματος UKIP (Κόμμα Ανεξαρτησίας του "νωμένου Βασιλείου) ήταν προσβλητικά για τον ιρλανδικό λαό και δεν θα το δεχτούμε αυτό. Ο ιρλανδικός λαός είναι ένα νοήμον, διορατικό εκλογικό σώμα και γνώριζε τη διαφορά μεταξύ της προηγούμενης Συνθήκης και της παρούσας Συνθήκης, γνώριζε ότι τα πρωτόκολλα περιέχουν νομικά δεσμευτική συμφωνία. Κύριε Farage, εσείς και οι συνάδελφοί σας θα διαπιστώσετε με ευχαρίστηση ότι η παρέμβασή σας στη Συνθήκη μεταφράστηκε σε επιπλέον ποσοστό 3 ή 4 % για την παράταξη του "Ναι". Αυτός είναι ο σεβασμός που τρέφει ο ιρλανδικός λαός προς το άτομό σας και την Ομάδα σας.
<SPEAKER ID="072" NAME="Ulrike Lunacek" AFFILIATION="Verts/ALE">
(DE) Κύριε Πρόεδρε, κυρίες και κύριοι, και εγώ επίσης χάρηκα και ανακουφίστηκα το Σάββατο, όταν πληροφορήθηκα ότι ο ιρλανδικός λαός ψήφισε "Ναι" με πλειοψηφία δύο τρίτων και, ως εκ τούτου, σαφώς δεν πιστεύω πλέον τις εσφαλμένες δηλώσεις και τις τρομακτικές ιστορίες περί ελάχιστου μισθού 1,84 ευρώ, για παράδειγμα, και ότι δήλωσε "Ναι" σε τούτη την ενιαία Ευρώπη.
<P>
Επιτέλους, τώρα έχουμε τη δυνατότητα να συνεργαστούμε επί της εξωτερικής μας πολιτικής προκειμένου να διασφαλίσουμε καλύτερη πρόληψη των συγκρούσεων, ισχυρότερη προστασία των ανθρωπίνων δικαιωμάτων και περισσότερη δημοκρατία ανά τον κόσμο, άλλως ειπείν, να αποκτήσουμε μεγαλύτερη συναίσθηση της παγκόσμιας ευθύνης που έχει η Ευρωπαϊκή Ένωση. Εντούτοις, για να τεθεί αυτό σε ισχύ -και ορισμένοι το έχουν ήδη επισημάνει- χρειαζόμαστε την υποστήριξη όλων των ευρωπαίων αρχηγών κρατών ή κυβερνήσεων ώστε να πείσουμε και τον πρόεδρο Klaus να υπογράψει τη Συνθήκη. Και όταν λέω την υποστήριξη όλων, το εννοώ. Εξοργίστηκα σήμερα το πρωί, όταν πληροφορήθηκα ότι ένας αρχηγός κυβέρνησης, και συγκεκριμένα ο αυστριακός καγκελάριος Werner Faymann, είχε δηλώσει σε συνέντευξή του ότι, σε περίπτωση που ο πρόεδρος Klaus δεν υπογράψει τη Συνθήκη, παρέχεται η δυνατότητα και στην Αυστρία να διοργανώσει νέο δημοψήφισμα. Αυτό καταδεικνύει έλλειψη υπευθυνότητας όσον αφορά την ευρωπαϊκή πολιτική. Εν προκειμένω, θα ήθελα να ζητήσω από τον Προεδρεύοντα του Συμβουλίου να καταστήσει σαφές στον πρόεδρο της αυστριακής κυβέρνησης ότι οφείλουμε να αναλάβουμε κοινή ευρωπαϊκή ευθύνη. Θα ήθελα επίσης να ζητήσω από τους Σοσιαλδημοκράτες βουλευτές του ΕΚ να προβούν στην ίδια διευκρίνιση.
<P>
Χρειαζόμαστε από όλους όσοι έχουν ταχθεί υπέρ αυτής της ενιαίας Ευρώπης να καταστήσουν σαφές ότι πρέπει να υπογράψει τη Συνθήκη και ο πρόεδρος Klaus και ότι δεν θέλουμε να υπονομεύσει τίποτα τη διαδικασία που θα οδηγήσει στην υλοποίηση της Συνθήκης της Λισαβόνας. Ας απορρίψουμε, λοιπόν, κάθε είδους "Spompanadln", όπως λέμε στην αυστριακή γλώσσα, με άλλα λόγια, ας μην προσκολλόμαστε αβασάνιστα σε κάτι απλώς και μόνο επειδή ενδέχεται να έχει απήχηση στους πολίτες. Θεωρώ ότι αυτή η συμπεριφορά είναι άκρως ανεύθυνη όσον αφορά την ευρωπαϊκή πολιτική και ευελπιστώ ο πρόεδρος της αυστριακής κυβέρνησης να ανακαλέσει τη δήλωσή του επί του θέματος αυτού.
<SPEAKER ID="073" NAME="Jan Zahradil" AFFILIATION="ECR">
(CS) Κυρίες και κύριοι, δεν έχω την πρόθεση να παρέμβω στις εσωτερικές υποθέσεις της Ιρλανδίας και αναγνωρίζω το δικαίωμα των ιρλανδών πολιτικών να επιτρέπουν τη διεξαγωγή όσων ψηφοφοριών επί της εν λόγω Συνθήκης κρίνουν αναγκαίες και, ασφαλώς, σέβομαι το αποτέλεσμα του τελευταίου δημοψηφίσματος, όπως ακριβώς σεβάστηκα και το αποτέλεσμα του δημοψηφίσματος του προηγούμενου έτους, το οποίο είχε αντίθετο αποτέλεσμα. Δεν ξέρω ποιο αποτέλεσμα έχει μεγαλύτερη αξία ή περισσότερο κύρος, και ίσως οι ιρλανδοί συνάδελφοί μου θα μπορούσαν να με διαφωτίσουν επί του σημείου αυτού, παρόλα αυτά, ένα στοιχείο που μπορώ να εκτιμήσω είναι η εικόνα που δίνεται προς τους τρίτους και η ατμόσφαιρα που δημιουργείται γύρω από την κύρωση της Συνθήκης της Λισαβόνας για τους τρίτους και, δυστυχώς, οφείλω να παρατηρήσω ότι η εικόνα αυτή είναι ειδεχθής. Τα πρώτα 26 χρόνια της ζωής μου τα έζησα υπό ένα καθεστώς το οποίο δεν επέτρεπε τη διεξαγωγή ελεύθερων εκλογών, υπό το οποίο δεν ήταν δυνατή η διεξαγωγή ελεύθερων εκλογών, και υπό το οποίο μπορούσε να υπάρξει ένα μόνο εκλογικό αποτέλεσμα. Πολύ φοβάμαι ότι στον νου πολλών ατόμων σε αυτήν την Αίθουσα, και στην ΕΕ, εν γένει, το μοναδικό δυνατό ή πιθανό αποτέλεσμα όσον αφορά την κύρωση της Συνθήκης της Λισαβόνας ήταν το "Ναι", και κανένα άλλο αποτέλεσμα δεν είναι αποδεκτό ή επιτρεπτό για αυτούς.
<P>
Διερωτώμαι επίσης προς τι όλος αυτός ο ορυμαγδός και όλη αυτή η πολιτική πίεση για τη Συνθήκη της Λισαβόνας, αφού, τελικά, η ΕΕ δεν πρόκειται να διαλυθεί ή να καταρρεύσει χωρίς αυτήν, αλλά θα συνεχίσει να λειτουργεί βάσει των υφισταμένων συμφωνιών. Εν προκειμένω, θα ήθελα να παρατηρήσω ότι παρακολουθούμε ένα αμιγές παράδειγμα "Realpolitik" ρεαλιστικής πολιτικής ή πολιτικής ισχύος, η οποία πόρρω απέχει από μια δημοκρατικότερη Ευρώπη ή από μια ΕΕ με καλύτερη λειτουργία ή περισσότερη διαφάνεια, αλλά συγκλίνει προς τις νέες αναπροσαρμοσμένες σχέσεις ισχύος εντός της ΕΕ. Τούτο το λέω χωρίς πικρία διότι η μακροχρόνια θητεία μου στην πολιτική μού δίδαξε τι σημαίνει "Realpolitik", αλλά ας μην εξαπατούμε, τουλάχιστον, τους εαυτούς μας.
<P>
Ποιος θα επωφεληθεί από τη Συνθήκη της Λισαβόνας; " Ευρωπαϊκή Επιτροπή, συνεπώς δεν εκπλήσσομαι από το γεγονός ότι η Επιτροπή είναι μείζων υποστηρικτής της. Το Ευρωπαϊκό Κοινοβούλιο, συνεπώς δεν εκπλήσσομαι από το γεγονός ότι πολλοί σε αυτήν την Αίθουσα υποστηρίζουν τη Συνθήκη. Θα επωφεληθούν επίσης αρκετά από τα ισχυρά κράτη της ΕΕ και φεντεραλιστές από όλους τους πολιτικούς σχηματισμούς, είτε πρόκειται για το Ευρωπαϊκό Λαϊκό Κόμμα είτε για το Κόμμα των Ευρωπαίων Σοσιαλιστών ή το Κόμμα των Ευρωπαίων Φιλελευθέρων. Εντούτοις, ο μεγαλύτερος φόβος μου είναι ότι μια τέτοια προσέγγιση, η οποία εκφράζει την αρχή "ο σκοπός αγιάζει τα μέσα", θα στραφεί εναντίον όλων ημών και θα γίνουμε μάρτυρες μιας αντισταθμιστικής αντίδρασης στο προσεχές μέλλον, ότι η πίεση για την έγκριση της Συνθήκης της Λισαβόνας θα προκαλέσει μια αντίδραση υπό τη μορφή ανερχόμενης υποστήριξης των γνήσιων αντιευρωπαίων, των εξτρεμιστικών, ξενοφοβικών και αντιευρωπαϊκών δυνάμεων, και ότι αυτή θα είναι μια πύρρειος νίκη.
<SPEAKER ID="074" NAME="Zoltán Balczó" AFFILIATION="NI">
(HU) Θα ήθελα να υποβάλω στον συνάδελφό μου μια σύντομη ερώτηση, η οποία είναι η εξής: θεωρείτε πως το γεγονός ότι η ιρλανδική κυβέρνηση δύναται να διοργανώσει όσα δημοψηφίσματα θέλει εντάσσεται στη δημοκρατική διαδικασία; Ποια είναι τότε η άποψή σας για την είδηση ότι ο πρόεδρος της αυστριακής κυβέρνησης εξετάζει το ενδεχόμενο να διοργανώσει τώρα για πρώτη φορά δημοψήφισμα σχετικά με το εν λόγω ζήτημα; Αποδέχεστε και αυτήν την κίνηση ως ένδειξη δημοκρατίας ή θα την αποκαλούσατε κατάχρηση εξουσίας, όπως την χαρακτήρισε η συνάδελφος που έλαβε τον λόγο πριν από εσάς; Θα μπορούσατε, παρακαλώ, να απαντήσετε σε αυτήν την ερώτηση;
<SPEAKER ID="075" NAME="Jan Zahradil" AFFILIATION="ECR">
(CS) Δεν βρίσκομαι εδώ για να κρίνω τις ενέργειες της ιρλανδικής κυβέρνησης, της αυστριακής κυβέρνησης ή οποιασδήποτε άλλης κυβέρνησης. Δεν το έχω κάνει ποτέ, δεν το κάνω τώρα και δεν πρόκειται να το κάνω σε καμία περίπτωση.
<SPEAKER ID="076" NAME="Bairbre de Brún" AFFILIATION="GUE/NGL">
(GA) Κύριε Πρόεδρε, ο λαός της Ιρλανδίας εξέφρασε τη γνώμη του. Αυτό το αποδέχομαι. Εκείνοι που δηλώνουν ότι η ψηφοφορία αυτή ήταν "Ναι" στην Ευρώπη ισχυρίζονται ότι η ψηφοφορία του προηγούμενου έτους ήταν "Όχι" στην Ευρώπη. Δεν ήταν όμως. Δεν τέθηκε το ζήτημα της στάσης της Ιρλανδίας υπέρ της Ευρώπης ούτε πέρυσι ούτε φέτος.
<P>
" Ευρωπαϊκή Επιτροπή αποφάσισε να διαθέσει ένα μεγάλο ποσό από τους πόρους της σε μια εκστρατεία προπαγάνδας υπέρ των πλεονεκτημάτων της Ευρωπαϊκής Ένωσης ακριβώς πριν από το δημοψήφισμα. " ενέργεια αυτή ενίσχυσε την πεποίθηση ότι η ψηφοφορία αφορούσε το "Ναι" ή το "Όχι" στην Ευρώπη, παρά το "Ναι" ή το "Όχι" στη Συνθήκη της Λισαβόνας. Θεωρώ ότι αυτό είναι θλιβερό.
<P>
Όλοι εμείς που βρισκόμαστε σε αυτήν την Αίθουσα πρέπει τώρα να αντιμετωπίσουμε τη σαφή, σκληρή πρόκληση του μέλλοντος, ήτοι να αναγνωρίσουμε ότι πολλές από τις ανησυχίες που βγήκαν στην επιφάνεια κατά τη διάρκεια της εκστρατείας για το δημοψήφισμα εξακολουθούν να χρήζουν αντιμετώπισης. Οι πολίτες ανησυχούν ιδιαιτέρως για τους μισθούς, για τα δικαιώματα των εργαζομένων και για τις δημόσιες υπηρεσίες, καθώς και για τη μη στρατιωτικοποίηση και τη φωνή των μικρότερων κρατών.
<P>
Σε αυτόν τον γύρο, οι ιρλανδοί πολίτες άκουσαν ότι εάν ψήφιζαν "Όχι" για δεύτερη φορά, η Ιρλανδία θα έμενε μόνη της, απομονωμένη απέναντι στην οικονομική κρίση.
<P>
Εκείνοι που υποστήριξαν τη Συνθήκη ως "Συνθήκη για θέσεις εργασίας και επενδύσεις" θα πρέπει τώρα να προσφέρουν αυτές τις θέσεις εργασίας και την οικονομική ανάκαμψη.
<P>
Οι υποσχέσεις που δόθηκαν δεν θα έπρεπε να ξεχαστούν μόλις επιτεύχθηκε το αποτέλεσμα που επιθυμούσε η ιρλανδική κυβέρνηση και η ΕΕ.
<SPEAKER ID="077" NAME="Morten Messerschmidt" AFFILIATION="EFD">
(DA) Κύριε Πρόεδρε, εάν μπορεί να συναχθεί ένα συμπέρασμα από το δημοψήφισμα που έλαβε χώρα στην Ιρλανδία, αυτό είναι το γεγονός ότι, εάν έχετε μια αρκούντως ικανοποιητική ανισορροπία μεταξύ των παρατάξεων του "Ναι" και του "Όχι", εάν έχετε μια αρκούντως ικανοποιητική ανισορροπία στην κάλυψη ενός θέματος από τα μέσα ενημέρωσης και εάν θέσετε το ερώτημα αρκετές φορές, τότε είναι απολύτως δυνατόν να αποσπάσετε το θετικό αποτέλεσμα του "Ναι". Εάν, όμως, δεν πληρούται μία από τις ανωτέρω προϋποθέσεις, τότε δεν θα κατορθώσετε να πείσετε τους Ευρωπαίους να εκχωρήσουν μεγαλύτερο ποσοστό από την κυριαρχία τους στα θεσμικά όργανα τα οποία υπηρετούμε εμείς επί του παρόντος. Αυτή είναι η πραγματικότητα στην οποία οφείλουμε όλοι να βασίσουμε τις θέσεις μας.
<P>
Ένα άλλο στοιχείο της πραγματικότητας -το οποίο πρέπει να είναι ιδιαιτέρως δυσάρεστο, τουλάχιστον για εκείνους που τάσσονται υπέρ της Συνθήκης- είναι η μέθοδος με την οποία η εν λόγω Συνθήκη καθίσταται πραγματικότητα, και αποτελεί τη μοναδική εφικτή μέθοδο προς τον σκοπό αυτόν, ήτοι μέσα σε ένα κλίμα φόβου. Κλίμα φόβου έναντι της νέας ανερχόμενης κατάστασης στο "νωμένο Βασίλειο η οποία θα μπορούσε να οδηγήσει σε δημοψήφισμα και για τον βρετανικό λαό. Θα πρέπει να είναι δυσάρεστο να μπορείτε να υλοποιήσετε τα οράματά σας μόνον υπό το κράτος του φόβου ότι ενδέχεται να ζητηθεί η άποψη των πολιτών ακόμα μίας χώρας - ότι ενδέχεται να επιτραπεί στη δημοκρατία να εκφραστεί εκ νέου.
<P>
Ακούσαμε τον Πρόεδρο να δηλώνει στο Σώμα νωρίτερα ότι θα γίνει σεβαστή η παράταξη του "Όχι". Μιλώντας με πάσα εντιμότητα, όμως, είναι πολύ δύσκολο να τηρηθεί οποιουδήποτε βαθμού σεβασμός έναντι της παράταξης του "Όχι". Ακούσαμε ότι θα διαγραφούν τα σύμβολα από τη Συνθήκη, ωστόσο το παρόν Σώμα βρίθει εμβλημάτων. Ακούσαμε ότι θα εκλείψει ο ύμνος από τη Συνθήκη, ωστόσο η σύσταση του νέου Σώματος εορτάστηκε με τη μουσική επένδυση της Ενάτης Συμφωνίας του Μπετόβεν. Οι εγγυήσεις που παρασχέθηκαν στο ιρλανδικό εκλογικό σώμα ή σε εμάς, τους σκεπτικιστές, δεν εμπνέουν ιδιαίτερη εμπιστοσύνη. Θα θέλαμε να έχουμε εμπιστοσύνη, αλλά είναι μάλλον δυσεύρετη.
<SPEAKER ID="078" NAME="Proinsias De Rossa" AFFILIATION="S&amp;D">
(EN) Κύριε Πρόεδρε, θα ήθελα να απευθύνω έκκληση σε εκείνους που δεν είναι ικανοποιημένοι με το αποτέλεσμα του ιρλανδικού δημοψηφίσματος να πάψουν να αμφισβητούν τις δημοκρατικές διαδικασίες στην Ιρλανδία. " Ιρλανδία είναι ένα δημοκρατικό κράτος. Είναι ένα ανεξάρτητο δημοκρατικό κράτος. Το κοινοβούλιο της Ιρλανδικής Δημοκρατίας αποφάσισε να διεξαγάγει δημοψήφισμα· το δημοψήφισμα αυτό διεξήχθη. Έλαβε την υποστήριξη του 95% των εκλεγμένων εκπροσώπων του ιρλανδικού κοινοβουλίου. Σας παρακαλώ, λοιπόν, μπορείτε να επικρίνετε όσο θέλετε την Ευρωπαϊκή Ένωση, αλλά δεν έχετε κανένα δικαίωμα να αμφισβητείτε τη δημοκρατία της χώρας μου.
<SPEAKER ID="079" NAME="Πρόεδρος">
Βάσει του άρθρου περί της "γαλάζιας κάρτας", πρέπει να υποβάλετε ερώτηση και όχι να προβείτε σε δήλωση. " διατύπωση είναι ρητή, και είναι λίαν σημαντικό να τηρηθεί ο εν λόγω κανονισμός.
<SPEAKER ID="080" NAME="Morten Messerschmidt" AFFILIATION="EFD">
(DA) Κύριε Πρόεδρε, δημοκρατία σημαίνει, κατ' εμέ, να τίθεται μια ερώτηση και κατόπιν να δίδεται η απάντηση. Δημοκρατία δεν σημαίνει να εξακολουθούμε να θέτουμε την ίδια ερώτηση έως ότου λάβουμε την απάντηση που προσδοκούσαμε εξαρχής. Εάν οι βουλευτές του παρόντος Κοινοβουλίου και εάν τα μέλη της Επιτροπής και του Συμβουλίου δεν φοβούνται πράγματι τόσο πολύ τον λαό, γιατί υπήρξε μία μόνο χώρα στην οποία οι απόπειρες αποτροπής της διεξαγωγής δημοψηφίσματος δεν στέφθηκαν με επιτυχία; Οι κυβερνήσεις και τα θεσμικά όργανα της ΕΕ πέτυχαν τον στόχο τους να αποτρέψουν τη διεξαγωγή δημοψηφισμάτων στα υπόλοιπα 26 κράτη μέλη. Αυτό δεν είναι δημοκρατία.
<SPEAKER ID="081" NAME="Francisco Sosa Wagner" AFFILIATION="NI">
(ES) Κύριε Πρόεδρε, το παρόν Κοινοβούλιο είναι το μέγαρο της φαντασίας, το ανάκτορο της ονειροπόλησης.
<P>
Με την ισχυρότατη ψήφο του, ο λαός της Ιρλανδίας μας μεταδίδει το πνεύμα και το σθένος που χρειαζόμαστε για να συνεχίσουμε το έργο της ευημερίας και της οικοδόμησης μιας ισχυρής και, κυρίως, ομοσπονδιακής Ευρώπης.
<P>
Μονάχα εάν συνεχίσουμε αυτό το έργο θα αξίζουμε τον τίτλο των νόμιμων κληρονόμων των πατέρων της Ευρώπης, χάρη στις προσπάθειες των οποίων βρισκόμαστε όλοι εμείς εδώ σήμερα.
<SPEAKER ID="082" NAME="Othmar Karas" AFFILIATION="PPE">
(DE) Κύριε Πρόεδρε, κυρίες και κύριοι, η πλειοψηφία είναι χαρούμενη και ανακουφισμένη. Προσδοκώ η μειοψηφία να αποδεχτεί το αποτέλεσμα.
<P>
" πλειοψηφία στα 27 έθνη και στο Ευρωπαϊκό Κοινοβούλιο έχει κατ' επανάληψη δηλώσει "Ναι" στην περαιτέρω εξέλιξη της Ευρωπαϊκής Ένωσης. Μπορούμε να διαβλέψουμε μια δημοκρατική πλειοψηφία και μια μειοψηφία αρνησικυρίας. Αυτό το "Ναι" της δημοκρατικής πλειοψηφίας ήταν το "Ναι" της κοινής λογικής, ένα "Ναι" σε μια περισσότερο δημοκρατική, περισσότερο διαφανή Ευρωπαϊκή Ένωση που βρίσκεται πιο κοντά στους πολίτες της, το "Ναι" αισιόδοξων φιλοευρωπαίων στοχαστών και παραγόντων, ένα "Ναι" στην ενίσχυση της θέσης της Ευρωπαϊκής Ένωσης στον κόσμο και ένα σημαντικό βήμα προς τη σωστή κατεύθυνση.
<P>
Έχουμε ακόμα μακρύ δρόμο μπροστά μας, διότι χρειαζόμαστε μια κοινή εξωτερική πολιτική και πολιτική ασφάλειας προκειμένου να αποτελέσουμε παγκόσμιο παράγοντα. Οφείλουμε να εδραιώσουμε μεγαλύτερη δημοκρατία, επιτρέποντας, για παράδειγμα, τη διοργάνωση ευρωπαϊκού δημοψηφίσματος, τη θέσπιση ενός ενιαίου ευρωπαϊκού δικαιώματος ψήφου και πολλά άλλα πράγματα. Έχουμε πλέον μεγάλο έργο να επιτελέσουμε και δεν πρέπει να χάνουμε χρόνο. Ευελπιστώ η Επιτροπή να επισπεύσει τις διαδικασίες μεταρρύθμισης του φακέλου και να ξεκινήσει διαβουλεύσεις με τα κράτη μέλη σχετικά με τους Επιτρόπους. Ευελπιστώ το Συμβούλιο να διασαφηνίσει τη θέση του όσον αφορά το εν λόγω αποτέλεσμα. Ευελπιστώ, επίσης, εμείς, στο Κοινοβούλιο, να βελτιώσουμε την επικοινωνία και τον διάλογο που διατηρούμε με τους πολίτες και να τους παράσχουμε καλύτερη πληροφόρηση.
<P>
Διαπιστώσαμε εμφανώς ότι όσο καλύτερη είναι η ποιότητα της πληροφόρησης, της επικοινωνίας και του διαλόγου τόσο μεγαλύτερη είναι η πλειοψηφία. Οι πολιτικοί που δεν θεωρούν τους εαυτούς τους ικανούς γι' αυτό βρίσκονται σε λάθος χώρο, το ίδιο και οι πολιτικοί που κρύβονται πίσω από δημοψηφίσματα επειδή δεν θέλουν να προσεγγίσουν οι ίδιοι τους πολίτες και να αναλάβουν ευθύνες. Όσο περισσότερο εστίαζε η συζήτηση στην Ευρώπη τόσο μεγαλύτερη ήταν η πλειοψηφία. Δηλώνουμε "Όχι" στην εθνικοποίηση της ευρωπαϊκής πολιτικής και "Όχι" σε εθνικά δημοψηφίσματα επί ευρωπαϊκών ζητημάτων, εξαιρουμένων όσων αφορούν την προσχώρηση της οικείας χώρας.
<SPEAKER ID="083" NAME="Hannes Swoboda" AFFILIATION="S&amp;D">
(DE) Κύριε Πρόεδρε, ο κ. Zahradil ρώτησε ποιος θα επωφεληθεί από τη Συνθήκη της Λισαβόνας. Εκτιμά ότι θα επωφεληθούμε εμείς, οι βουλευτές. Αυτό αληθεύει ενδεχομένως, και δεν είναι κακό εάν, σε μια κοινοβουλευτική δημοκρατία, τα κοινοβούλια -και δεν γίνεται, ασφαλώς, λόγος μόνο για το Ευρωπαϊκό Κοινοβούλιο, αλλά και για τα εθνικά κοινοβούλια- επωφελούνται σε κάποιον βαθμό. Μολαταύτα, οι πολίτες είναι ουσιαστικά εκείνοι που θα επωφεληθούν εάν εμείς κατορθώσουμε να εκπροσωπήσουμε τα συμφέροντά τους με δυναμικότερο και καλύτερο τρόπο.
<P>
Ο κ. Schulz επεσήμανε ήδη ότι ζούμε σε έναν μεταβαλλόμενο κόσμο, έναν κόσμο στον οποίο η Κίνα είναι ισχυρή, η Ινδία ενισχύει τη δύναμή της, το ίδιο και η Βραζιλία, ενώ οι "νωμένες Πολιτείες της Αμερικής παραμένουν ισχυρές όσο ποτέ.
<P>
Εάν παρατηρήσουμε την Ουάσιγκτον σήμερα, διαπιστώνουμε ότι ακόμα και η νέα κυβέρνηση ζητεί τη γνώμη της Ευρώπης σχετικά με ποικίλα ζητήματα, από το Αφγανιστάν έως διάφορα άλλα θέματα. Έχουμε σαφή στάση και σαφή γλώσσα εν προκειμένω; Εάν όχι, δεν θα μας πάρουν ποτέ στα σοβαρά.
<P>
" Ρωσία προσπαθούσε ανέκαθεν να διαβάλλει μεταξύ τους τα κράτη μέλη της ΕΕ διότι τούτο εξυπηρετεί, ασφαλώς, περισσότερο τους εταίρους μας. Σε όλους όσοι μάχονται ακόμα και σήμερα αυτήν τη Συνθήκη έχοντας την εσφαλμένη πεποίθηση ότι ενισχύει την Ευρωπαϊκή Ένωση, θα ήθελα να επισημάνω το εξής: εκείνοι που μάχονται την εν λόγω Συνθήκη ενισχύουν, στην πραγματικότητα, τους αποκαλούμενους εταίρους μας ή, εάν θέλετε, τους αντιπάλους μας.
<P>
Αναφέρθηκε ήδη ότι εξακολουθούν πράγματι να υφίστανται μερικά θεσμικά ζητήματα που πρέπει να διευθετήσουμε, ιδίως σε ό, τι αφορά την Υπηρεσία Εξωτερικής Δράσης. Ας μην επιχειρήσουμε, ωστόσο, να προβούμε σε περαιτέρω θεσμικούς διαλόγους. Οι συμπολίτες μας θέλουν μια σαφή και ουσιαστική απάντηση. Θέλουν να τους μιλήσουμε δυναμικά για θέματα που άπτονται της προστασίας του κλίματος, της ασφάλειας και της χρηματοπιστωτικής ρύθμισης. Σε καθεμιά από τις περιπτώσεις αυτές, μπορούμε να καταδείξουμε ότι η Συνθήκη της Λισαβόνας αποφέρει βελτίωση. Εντούτοις, τα επιχειρήματά μας πρέπει να έχουν υπόσταση ώστε οι πολίτες να μην αισθανθούν ότι η Ευρωπαϊκή Ένωση ενδιαφέρεται αποκλειστικά για τη δική της οντότητα, αλλά να μπορέσουν να αντιληφθούν ότι την απασχολούν τα συμφέροντα των πολιτών της.
<SPEAKER ID="084" NAME="Franz Obermayr" AFFILIATION="NI">
(DE) Κύριε Πρόεδρε, ήθελα και εγώ να θέσω μια ερώτηση στον κ. Karas την οποία και ενδεχομένως θα υποβάλω. Θα απευθύνω την ερώτησή μου στον κ. Swoboda - δεδομένου ότι η κ. Lunacek έχει ήδη επικρίνει τον καγκελάριό μας, κ. Faymann, και τους συναδέλφους από το κόμμα του. Ποια είναι η θέση του, ως Σοσιαλδημοκράτη, όσον αφορά την πρόταση του ηγέτη του εθνικού του κόμματος και ομοσπονδιακού καγκελάριου για τη διοργάνωση δημοψηφίσματος στην Αυστρία;
<SPEAKER ID="085" NAME="Hannes Swoboda" AFFILIATION="S&amp;D">
(DE) Κύριε Πρόεδρε, δεν νομίζω ότι ενδείκνυται να προβούμε σε συζήτηση επί των εσωτερικών υποθέσεων της Αυστρίας, ωστόσο ένα σημείο είναι απολύτως σαφές, και αυτό είναι ότι δεν πρόκειται να διοργανωθεί δημοψήφισμα για τη Συνθήκη της Λισαβόνας στην Αυστρία. Αυτό είναι ξεκάθαρο. " Συνθήκη της Λισαβόνας επικυρώθηκε και πρέπει να τεθεί σε ισχύ το συντομότερο δυνατόν. Αυτή είναι η άποψη η δική μου, αλλά και της παράταξής που εκπροσωπώ.
<SPEAKER ID="086" NAME="Πρόεδρος">
Σας ευχαριστώ που απαντήσατε στην ερώτηση, αλλά, κύριοι συνάδελφοι, θα σας διαβάσω τον Κανονισμό διότι πρέπει να τον γνωρίζουμε.
<P>
"Ο Πρόεδρος μπορεί να δώσει τον λόγο σε βουλευτές που εκδηλώνουν, υψώνοντας μια γαλάζια κάρτα, την επιθυμία τους να υποβάλουν ερώτηση διάρκειας που δεν υπερβαίνει το μισό λεπτό, σε άλλον βουλευτή, κατά τη διάρκεια της αγόρευσής του, εφόσον ο αγορητής συμφωνεί και ο Πρόεδρος έχει τη βεβαιότητα ότι αυτό δεν προκαλέσει διατάραξη της συζήτησης".
<P>
Εάν υψώνονται πολύ συχνά γαλάζιες κάρτες, δεν θα σας δίνω τον λόγο διότι αυτό θα προκαλέσει διατάραξη της συζήτησης. Πρέπει να είστε ενήμεροι σχετικά.
<P>
Υψώνετε εγκαίρως τις κάρτες σας και μόνο για ερωτήσεις διάρκειας μισού λεπτού· οι απαντήσεις δεν πρέπει να υπερβαίνουν το ένα λεπτό. Αυτοί είναι οι κανονισμοί μας και πρέπει να τους τηρούμε αυστηρά.
<SPEAKER ID="087" NAME="Alexander Graf Lambsdorff" AFFILIATION="ALDE">
(DE) Κύριε Πρόεδρε, ένα στοιχείο δεν αξιολογήθηκε δεόντως σήμερα σε αυτήν τη συζήτηση και αυτό είναι το γεγονός ότι το θετικό δημοψήφισμα στην Ιρλανδία ουδόλως ήταν το πρώτο θετικό δημοψήφισμα σχετικά με τη συνταγματική διαδικασία που ανέφερε ο κ. Verhofstadt. Θετικά δημοψηφίσματα είχαμε στο Λουξεμβούργο και την Ισπανία. Συνεπώς, το ιρλανδικό δημοψήφισμα δεν ήταν σε καμία περίπτωση το πρώτο.
<P>
Είναι πάντοτε διασκεδαστικό να ακούει κανείς τον κ. Farage. Σήμερα, εντούτοις, δεν ήταν διασκεδαστικό. Είναι γεγονός ότι οι ευρωσκεπτικιστές δεν μπορούν να δεχτούν αξιοπρεπώς τις ήττες τους. Το σοκ της πλειοψηφίας των δύο τρίτων είναι όντως βαρύ πλήγμα. Σήμερα, για πρώτη φορά, η αγόρευσή σας δεν ήταν διασκεδαστική. Είχε επίσης ενδιαφέρον να παρατηρήσει κανείς πώς ο κ. Kirkhope ανασάλεψε αμήχανα στη θέση του, διότι οι Συντηρητικοί συγκλίνουν πολύ στις απόψεις τους περί της ευρωπαϊκής πολιτικής με αυτό το ιδιόμορφο κόμμα. Ελπίζω πραγματικά ότι αυτό κάποια στιγμή θα αλλάξει.
<P>
Διαπιστώσαμε ότι η διαδικασία της ευρωπαϊκής ολοκλήρωσης τυγχάνει δημοκρατικής υποστήριξης στην Ιρλανδία. Υπάρχει επαρκής δημοκρατία στην Ευρώπη; Είναι άριστη η δημοκρατία στην Ευρώπη; Σε καμία περίπτωση, αλλά ήταν μια καλή ημέρα για τη δημοκρατία στην Ευρώπη.
<P>
Ορισμένοι, βέβαια, διαμαρτύρονται ότι η Ιρλανδία δέχτηκε πιέσεις. Ο κ. de Rossa δήλωσε με σαφήνεια ότι η απόφαση της Ιρλανδίας να διοργανώσει δεύτερο δημοψήφισμα ήταν κυρίαρχη. Ας θυμηθούμε τον τρόπο με τον οποίο η Ευρωπαϊκή Ένωση επιχείρησε να μποϊκοτάρει την Αυστρία όταν ανέλαβε την εξουσία ο Jörg Haider. Απλούστατα, το μποϊκοτάρισμα απέτυχε. Δεν μπορούμε να ασκούμε πιέσεις στα κράτη μέλη μας. Έχουν το κυρίαρχο δικαίωμα να αποφασίζουν επί των συγκεκριμένων ζητημάτων.
<P>
Κάποιοι άλλοι διαμαρτύρονται ότι η Ιρλανδία ψήφισε "Ναι" απλώς και μόνο λόγω της κρίσης. " Ιρλανδία βίωσε την εμπειρία της ευρωπαϊκής αλληλεγγύης κατά τη διάρκεια της κρίσης. Αυτό είναι θετικό στοιχείο! Προσβλέπουμε επίσης στην ευρωπαϊκή αλληλεγγύη εάν τα νοικοκυριά στη Βουλγαρία ή στην Ουγγαρία μείνουν χωρίς θέρμανση επειδή η Ρωσία και η Ουκρανία θα διαφωνήσουν εκ νέου για το φυσικό αέριο. " ευρωπαϊκή αλληλεγγύη είναι θετικό στοιχείο. Όταν οδηγεί σε τέτοια αποτελέσματα, θεωρώ ότι είναι πολύ θετικό στοιχείο.
<P>
" Συνθήκη ανοίγει νέους ορίζοντες. Αφορά πολλούς τομείς πολιτικής -τη δημοσιονομική πολιτική, την πολιτική στον δικαστικό τομέα, την πολιτική σε σχέση με τις εσωτερικές υποθέσεις- αλλά ο σημαντικότερος τομέας, κατά την άποψή μου, είναι η εξωτερική πολιτική. Μολονότι ο κ. Swoboda πρότεινε ότι δεν θα πρέπει να προβούμε σε θεσμικούς διαλόγους, χρειάζεται να διεξαγάγουμε μια σοβαρή συζήτηση σχετικά με την Ευρωπαϊκή Υπηρεσία Εξωτερικής Δράσης. Πρέπει να αποφασίζουμε ομόφωνα. Το παρόν Σώμα -και θα ήθελα να καταστεί σαφές αυτό στην Επιτροπή, αλλά και στο Συμβούλιο- θέλει έναν ισχυρό Ύπατο Εκπρόσωπο και μια αποτελεσματική Ευρωπαϊκή Υπηρεσία Εξωτερικής Δράσης. Θέλουμε μια ΕΥΕΔ με ευρεία βάση, την θέλουμε να βρίσκεται κοντά στην Επιτροπή και την θέλουμε να έχει πρόσβαση σε όλες τις υπηρεσίες, συμπεριλαμβανομένων των υπηρεσιών της Γραμματείας του Συμβουλίου. Αυτή θα αποτελέσει τη λυδία λίθο - μαζί με τις ακροαματικές διαδικασίες της Επιτροπής. Θα αποτελέσει επίσης λυδία λίθο για το μέλλον της ευρωπαϊκής εξωτερικής πολιτικής στον 21ο αιώνα, προκειμένου να διασφαλιστεί ότι μπορούμε να αποφασίζουμε ομόφωνα.
<SPEAKER ID="089" NAME="Hélène Flautre" AFFILIATION="Verts/ALE">
(FR) Κύριε Πρόεδρε, με την κύρωση της Συνθήκης της Λισαβόνας κάτι πολύ απλό θα συμβεί στο Ευρωπαϊκό μας Κοινοβούλιο· θα αποκτήσουμε 18 νέους βουλευτές του ΕΚ που θα προέρχονται από 12 κράτη μέλη της Ευρωπαϊκής Ένωσης.
<P>
Επιδείξαμε προνοητικότητα διότι, τον Μάρτιο του τρέχοντος έτους, το Ευρωπαϊκό Κοινοβούλιο ζήτησε από όλα τα κράτη μέλη να προδικάσουν αυτό το αποτέλεσμα δηλώνοντας, ως μέθοδο διορισμού, ότι οι εκλογές της 7ης Ιουνίου θα αποτελούσαν τη δημοκρατική βάση για την εκλογή αυτών των δεκαοκτώ νέων βουλευτών του ΕΚ.
<P>
Ορισμένα κράτη μέλη το έπραξαν, όπως η Ισπανία και η χώρα σας, κυρία Προεδρεύουσα του Συμβουλίου. Άλλες χώρες, οι οποίες δηλώνουν, μολαταύτα, ότι είναι λίαν ικανοποιημένες, όπως και εγώ άλλωστε, από το αποτέλεσμα του ιρλανδικού δημοψηφίσματος και ανυπομονούν να δουν τη Συνθήκη της Λισαβόνας να εφαρμόζεται, δεν έχουν εκτελέσει ακόμα το καθήκον τους -το οποίο εξαρτάται από τη δική τους βούληση- ήτοι να δηλώσουν τη μέθοδο διορισμού της επιλογής τους.
<P>
Μπορούμε να υπολογίζουμε σε εσάς, κυρία Προεδρεύουσα του Συμβουλίου, ότι θα ζητήσετε, στις 29 και 30 Οκτωβρίου, από κάθε κράτος μέλος στο Ευρωπαϊκό Κοινοβούλιο να δηλώσει τη μέθοδο διορισμού αυτών των νέων βουλευτών του ΕΚ δυνάμει της Συνθήκης της Λισαβόνας;
<P>
Το δεύτερο στοιχείο που πραγματικά με σκανδαλίζει είναι ότι όλοι μιλούν για τις μεγάλες προσδοκίες της Συνθήκης της Λισαβόνας, αλλά ουσιαστικά μας επιβάλλει μια υποχρέωση σε σχέση με κάτι εξαιρετικά απλό: την ισότητα ανδρών και γυναικών. Πρόκειται για έναν δεσμευτικό στόχο του Χάρτη των Θεμελιωδών Δικαιωμάτων σύμφωνα με τη Συνθήκη της Λισαβόνας. Αντιλαμβάνομαι ότι, για τις δύο νέες θέσεις που παραμένουν ακάλυπτες, ήτοι του Ύπατου Εκπροσώπου και Αντιπροέδρου της Επιτροπής και του Προέδρου του Συμβουλίου, κυκλοφορούν μόνο ανδρικά ονόματα.
<P>
" χώρα σας, η Σουηδία, αποτελεί υποδειγματική σχεδόν χώρα επί του ζητήματος αυτού. Περιμένω από εσάς να εξετάσετε άκρως σοβαρά αυτό το σημείο. Δεν επιτρέπεται σε εμάς να έχουμε μόνο άνδρες στις τέσσερις μείζονες υπεύθυνες θέσεις στην Ευρώπη. Δεν αρμόζει στη Συνθήκη της Λισαβόνας, δεν αρμόζει στην Ευρώπη. Βασίζομαι σε εσάς για τη διασφάλιση του σεβασμού της ισότητας ανδρών και γυναικών και σε αυτό το επίπεδο.
<SPEAKER ID="090" NAME="Peter van Dalen" AFFILIATION="ECR">
(NL) Κύριε Πρόεδρε, όπως είχε πει κάποτε ο ολλανδός θρύλος του ποδοσφαίρου Johan Cruyff, όλα τα πλεονεκτήματα έχουν τα μειονεκτήματά τους. Το πλεονέκτημα της Συνθήκης της Λισαβόνας είναι ότι προσφέρει σχετικά ισχυρότερο λόγο στα κράτη μέλη και μεγαλύτερη επιρροή στα εθνικά κοινοβούλια. Το μειονέκτημά της είναι ότι μετατοπίζει ακόμα περισσότερο το κέντρο της εξουσίας προς την Ευρώπη. Κύριε Πρόεδρε, αυτό είναι ένα μειονέκτημα που δεν πρέπει να υποτιμηθεί, ιδίως από το παρόν Κοινοβούλιο. Εξάλλου, κατά την τελευταία τριαντακονταετία, παρακολουθούμε την εξουσία στην Ευρώπη να ενισχύεται αντιστρόφως ανάλογα προς τη συμμετοχή των συμπολιτών μας στις εκλογές του Ευρωπαϊκού Κοινοβουλίου. " μεταβίβαση μεγαλύτερης εξουσίας στις Βρυξέλλες συμβαδίζει με τη μείωση του ποσοστού προσέλευσης στις ευρωπαϊκές εκλογές. Εάν η Συνθήκη της Λισαβόνας τεθεί σε ισχύ, η Ευρώπη πρέπει να διδαχθεί το εξής: ας επιτραπεί στην Ένωση να ενεργεί ρεαλιστικά και να αποδεικνύει συστηματικά την προστιθέμενη αξία της. Τότε μόνο θα κερδίσουμε την υποστήριξη του ευρωπαϊκού εκλογικού σώματος.
<SPEAKER ID="091" NAME="Joe Higgins" AFFILIATION="GUE/NGL">
(EN) Κύριε Πρόεδρε, εκφράζω την αντίθεσή μου προς τη Συνθήκη της Λισαβόνας υπό το πρίσμα της αριστερής και σοσιαλιστικής ιδεολογίας και αρνούμαι την παρέμβαση ξενοφοβικών και δεξιών δυνάμεων. Αυτό που συνέβη κατά το δημοψήφισμα στην Ιρλανδία δεν ήταν μια νίκη της δημοκρατίας. Ο ιρλανδικός λαός απειλήθηκε από μια ισχυρή συμμαχία -του πολιτικού κατεστημένου, των μεγάλων επιχειρήσεων, της πλειονότητας του καπιταλιστικού Τύπου και της Επιτροπής της ΕΕ- ότι εάν ψηφίσει "Όχι", θα γνωρίσει οικονομική απομόνωση, κυρώσεις από την Ευρωπαϊκή Ένωση και αποχώρηση κεφαλαίων και επενδύσεων, και έλαβε την υπόσχεση ότι εάν ψηφίσει "Ναι", θα υπάρξουν νέες θέσεις εργασίας, επενδύσεις και ανάκαμψη. Όλα μυθεύματα.
<P>
" δολιότητα της ιρλανδικής κυβέρνησης αποδείχτηκε από το γεγονός ότι ζήτησε από τη διοίκηση της Aer Lingus να αναβάλει έως σήμερα, την επομένη του δημοψηφίσματος, την ανακοίνωση της βάναυσης περικοπής 700 θέσεων εργασίας στην Aer Lingus. " Επιτροπή της ΕΕ παρενέβαινε αδιάκοπα: επενέβη στη διαδικασία. Δεν παρίστανται οι τρεις Πρόεδροι, αλλά θέλω οι εκπρόσωποί τους να ζητήσουν την απάντησή τους στο ακόλουθο σκάνδαλο. Ο κ. Tajani, Επίτροπος της ΕΕ που είναι αρμόδιος σε θέματα μεταφορών, αφιέρωσε μια ολόκληρη ημέρα για να περιοδεύσει με τζετ της Ryanair σε ολόκληρη την Ιρλανδία συνοδεία του διευθύνοντος συμβούλου της εν λόγω πολυεθνικής εταιρείας, στο πλαίσιο της εκστρατείας υπέρ της θετικής ψήφου. Εκπροσωπεί τη ρυθμιστική αρχή στον τομέα των μεταφορών, η οποία θεωρείται ότι προστατεύει τους καταναλωτές και τους εργαζόμενους. Εκτίθεται ανεπανόρθωτα περιοδεύοντας με τον διευθύνοντα σύμβουλο ενός από τους μεγαλύτερους φορείς μεταφορών. Ποια είναι η απάντησή σας επί του θέματος αυτού;
<P>
Τέλος, εικάζεται ότι ο κ. Tony Blair θα είναι ο νέος Πρόεδρος του Συμβουλίου της ΕΕ. Ας είμαστε σαφείς. Ο κ. Tony Blair είναι εγκληματίας πολέμου. Σε καμία περίπτωση δεν μπορεί -
<P>
(Ο Πρόεδρος καλεί τον ομιλητή να ολοκληρώσει διότι υπερέβη τον χρόνο αγόρευσής του)
<P>
Με διακόψατε αδικαιολόγητα, κύριε Πρόεδρε. Νομίζω ότι προεδρεύετε και δεν συμμετέχετε ως βουλευτής στην παρούσα συζήτηση.
<P>
" παρατήρηση με την οποία ήθελα να ολοκληρώσω ήταν ότι ο κ. Blair δεν πρέπει να διοριστεί Πρόεδρος της ΕΕ.
<P>
(Ο Πρόεδρος διακόπτει τον ομιλητή)
<SPEAKER ID="092" NAME="Πρόεδρος">
Διακρίνω μια γαλάζια κάρτα. Θα ήθελα να επισημάνω στον βουλευτή που υψώνει την κάρτα ότι κάθε φορά που υψώνετε μια γαλάζια κάρτα, παρακωλύετε την αγόρευση ενός βουλευτή, το όνομα του οποίου βρίσκεται στον κατάλογο των αγορητών. Στη συνεδρίαση του Προεδρείου, θα επιχειρήσω να τροποποιήσω αυτήν τη διάταξη, διότι δεν μπορούμε να επιτρέψουμε μια κατάσταση όπου παρακωλύεται η αγόρευση βουλευτών των οποίων τα ονόματα βρίσκονται στον κατάλογο των αγορητών, επειδή άλλοι βουλευτές διακόπτουν με την υποβολή ερωτήσεων - μια θεμιτή, επί του παρόντος, πρακτική.
<SPEAKER ID="093" NAME="Nessa Childers" AFFILIATION="S&amp;D">
(EN) Κύριε Πρόεδρε, θα ήθελα να ρωτήσω τον κ. Higgins τι θα τον έκανε να υποστηρίξει τη Συνθήκη.
<SPEAKER ID="094" NAME="Joe Higgins" AFFILIATION="GUE/NGL">
(EN) Κύριε Πρόεδρε, η Συνθήκη της Λισαβόνας προβλέπει την εντατικοποίηση του προγράμματος δράσης της νεοφιλελεύθερης οικονομίας που επέσυρε την οικονομική καταστροφή σε ολόκληρη την Ευρώπη, με τους 21 εκατομμύρια ανέργους, την εντατικοποίηση της στρατιωτικοποίησης και της πολεμικής βιομηχανίας, καθώς και μεγαλύτερες πιέσεις για ιδιωτικοποίηση. Υπό αυτήν την έννοια, δεν υπάρχει τίποτα στην εν λόγω Συνθήκη που θα μπορούσε να υποστηρίξει ένας δεσμευμένος Σοσιαλιστής.
<P>
Θα υποστηρίξουμε ειλικρινείς πρωτοβουλίες υπέρ των δικαιωμάτων των εργαζομένων στην Ευρώπη, αλλά όταν η Συνθήκη της Λισαβόνας και ο Χάρτης των Θεμελιωδών Δικαιωμάτων αυτός καθεαυτόν θεσμοθετούν ουσιαστικά τις αποφάσεις του Ευρωπαϊκού Δικαστηρίου δυνάμει των οποίων τάσσονται υπέρ της εκμετάλλευσης των διακινούμενων εργαζομένων από αναδόχους επιχειρήσεων σε διασυνοριακό επίπεδο, πώς μπορούμε να υποστηρίξουμε κάτι τέτοιο;
<SPEAKER ID="095" NAME="Timo Soini" AFFILIATION="EFD">
(FI) Κύριε Πρόεδρε, πέρασα τα παιδικά και εφηβικά μου χρόνια ζώντας δίπλα σε μια κομμουνιστική δικτατορία, τη Σοβιετική Ένωση, και ο φόβος ήταν πάντα παρών. Εκεί βρίσκεται η Φινλανδία, μια μικρή χώρα. Παρόλα αυτά, τα καταφέραμε· ήμασταν ανεξάρτητοι. Σήμερα μένω εμβρόντητος από το γεγονός ότι στην Ευρωπαϊκή Ένωση γίνεται δεκτό ένα και μοναδικό τελικό αποτέλεσμα. Μπορούν να διατυπωθούν απόψεις, ακόμα δε και διαφωνίες, ενώ επιτρέπονται ακόμα και οι ευρωσκεπτικιστές· το τελικό αποτέλεσμα, όμως, πρέπει να είναι το ίδιο.
<P>
Εάν κερδίζετε με αθέμιτα μέσα, είστε ήδη ηττημένοι. Για να χρησιμοποιήσω μια αναφορά στο ποδόσφαιρο, ας θυμηθούμε το επεισόδιο με "το χέρι του Θεού" του Ντιέγκο Μαραντόνα. Ποιος θυμάται τον ποδοσφαιρικό αγώνα μεταξύ της Αργεντινής και της Αγγλίας και ποιο ήταν το τελικό αποτέλεσμα; Ο αγώνας κερδήθηκε με αθέμιτα μέσα, έτσι δεν είναι; Δείτε πού βρίσκεται τώρα ο Μαραντόνα, αυτός που κέρδισε με αθέμιτα μέσα.
<P>
Τέλος, θέλω να επισημάνω στη Σουηδία, τη χώρα που ασκεί την Προεδρία, ότι εξακολουθείτε να σέβεστε την απόφαση του σουηδικού λαού, ο οποίος καταψήφισε το ευρώ. Δεν επανεξετάσατε το ζήτημα τον επόμενο χρόνο, ή δύο ή και πέντε χρόνια αργότερα. Στην προκειμένη περίπτωση, ωστόσο, τούτο έγινε τον αμέσως επόμενο χρόνο. Αυτή είναι η δημοκρατία της ΕΕ και θα λάβει κάποια μέρα την τιμωρία που της αξίζει.
<SPEAKER ID="096" NAME="Liisa Jaakonsaari" AFFILIATION="S&amp;D">
(FI) Κύριε Πρόεδρε, έζησα και εγώ, και εξακολουθώ να ζω, σε μια μικρή χώρα. Θα ήθελα να ρωτήσω τον κ. Soini εάν διαφωνεί με το γεγονός ότι, στη συγκεκριμένη περίπτωση, η Ιρλανδία έδειξε τη μεγάλη δύναμή της ως μικρή χώρα διότι, ουσιαστικά, καθυπόταξε ολόκληρη την Ευρώπη. Αυτήν τη φορά, κατόπιν παρατεταμένης συζήτησης, η Ιρλανδία, μια μικρή χώρα ακριβώς όπως η Φινλανδία, αναζήτησε προστασία στους κόλπους της Ευρωπαϊκής Ένωσης, και θέλει να συμβάλει στην ενδυνάμωση της ΕΕ. Επομένως, η Ευρωπαϊκή Ένωση και η Συνθήκη της Λισαβόνας δεν αφορούν κατ' ουσία την προστασία των μικρών χωρών;
<SPEAKER ID="097" NAME="Timo Soini" AFFILIATION="EFD">
(FI) Κύριε Πρόεδρε, πρόκειται για μια επιζήμια συμφωνία για τις μικρές χώρες. Θα αποδυναμώσει τη φωνή της Ιρλανδίας, τη φωνή της Δανίας και τη φωνή της Φινλανδίας στο Συμβούλιο Υπουργών. Θα ενισχυθεί η δύναμη των μεγάλων χωρών.
<P>
Αγαπώ την Ιρλανδία· την έχω επισκεφθεί 20 φορές. Έγινα καθολικός στην Ιρλανδία. Δεν είναι αυτό το ζήτημα. Απλώς λυπάμαι που διαπιστώνω μια τόσο μαζική μετάπτωση. Αρχικά ήταν 53% κατά και 47% υπέρ. Αυτήν τη φορά, το αποτέλεσμα ήταν 67% υπέρ και 33% κατά. Τι συνέβη και γιατί; Ισχυρίζομαι ότι ήταν φόβος. Εύχομαι στην Ιρλανδία και τους Ιρλανδούς κάθε επιτυχία και να τους ευλογεί ο Θεός.
<P>
(" Liisa Jaakonsaari σχολιάζει χωρίς τη χρήση μικροφώνου)
<SPEAKER ID="098" NAME="Csanád Szegedi" AFFILIATION="NI">
(HU) Κυρίες και κύριοι, καταρχάς θα ήθελα να ευχαριστήσω τον λαό της Ιρλανδίας, και ειδικότερα καθέναν από τους 600 000 γενναίους ιρλανδούς πολίτες που απέρριψαν τη δικτατορική Συνθήκη της Λισαβόνας και συστρατεύτηκαν στον αγώνα για τη δημοκρατία στην Ευρώπη. Όποιος είναι ευχαριστημένος με το αποτέλεσμα αυτού του επαναληπτικού δημοψηφίσματος θα είναι επίσης ικανοποιημένος από τον θάνατο της δημοκρατίας και τη δικτατορία της παγκοσμιοποίησης. Οι ευρωπαίοι πολιτικοί δεν θα έπρεπε να υποστηρίζουν τη δικτατορία της παγκοσμιοποίησης, αλλά να αντιμετωπίζουν τα πραγματικά ζητήματα: πώς θα εξαλειφθεί η ανεργία, πώς θα καταπολεμηθεί η μαζική μετανάστευση και πώς θα καταργηθούν οι διατάξεις των διαταγμάτων Beneš που είναι απάνθρωπες και εισάγουν δυσμενείς διακρίσεις και ο νόμος περί της σλοβακικής γλώσσας. Καλώ επίσης όλους τους συναδέλφους και ομολόγους βουλευτές να υποστηρίξουν τις προσδοκίες περί αυτονομίας της μεγαλύτερης μειονότητας των πολιτών που στερούνται τα δικαιώματά τους στην Ευρώπη, ήτοι των Ούγγρων που διαμένουν εκτός των ουγγρικών συνόρων. Οι εκπρόσωποι του Jobbik μπορούν να υποστηρίξουν μόνο μια Ευρωπαϊκή Ένωση που ερείδεται σε εθνικές παραδόσεις. Σας ευχαριστώ πολύ.
<SPEAKER ID="099" NAME="Marian-Jean Marinescu" AFFILIATION="PPE">
(RO) Είμαστε πολύ χαρούμενοι που το δημοψήφισμα το οποίο διεξήχθη στην Ιρλανδία επισφράγισε μια σαρωτική νίκη για τους υποστηρικτές της Συνθήκης της Λισαβόνας. Πρέπει να συγχαρούμε, αλλά και να ευχαριστήσουμε, εκείνους που εκστράτευσαν υπέρ της θετικής ψήφου στην Ιρλανδία.
<P>
Αυτή η ψηφοφορία εκφράζει την απόφαση των πολιτών της Ιρλανδίας υπέρ της συνέχισης της αναπτυξιακής διαδικασίας της Ευρωπαϊκής Ένωσης. Μας προσέφεραν τη δυνατότητα να προσβλέπουμε σε μια μελλοντική στιγμή κατά την οποία η Ευρωπαϊκή Ένωση θα μπορεί να έχει σθεναρό λόγο σε διαβουλεύσεις με παγκόσμιες ισχυρές δυνάμεις. Αυτός ο λόγος θα διατυπώνεται εξ ονόματος των 27 ή περισσοτέρων κρατών μελών.
<P>
Το θέμα μιας νέας θεμελιώδους Συνθήκης συζητήθηκε για πρώτη φορά το 2002. " προηγούμενη Παρασκευή σηματοδότησε τη λήξη της διαδικασίας για την έγκριση της νέας Συνθήκης. Ο λόγος για τον οποίο αναφέρω ότι σηματοδότησε τη λήξη της διαδικασίας αυτής συνίσταται στην πεποίθησή μου ότι οι πολίτες της Ευρώπης έχουν διατυπώσει την άποψή τους, είτε άμεσα είτε έμμεσα. " Πολωνία ανακοίνωσε ότι σκοπεύει να επικυρώσει πάραυτα τη Συνθήκη. Απομένει ένα μόνο πρόσωπο το οποίο εκτιμά ότι πρέπει να παρεμποδιστεί η διαδικασία κύρωσης της εν λόγω Συνθήκης, μολονότι ακόμα και το κοινοβούλιο της χώρας της οποίας ηγείται την έχει επικυρώσει. Ελπίζω ότι ο πρόεδρος θα λάβει υπόψη τις επιθυμίες των πολιτών και των 27 κρατών μελών, συμπεριλαμβανομένης της Τσεχικής Δημοκρατίας, και θα υπογράψει την κύρωση της Συνθήκης.
<P>
Κυρίες και κύριοι, η μελλοντική εφαρμογή της Συνθήκης συνεπάγεται νέες ευθύνες για το Ευρωπαϊκό Κοινοβούλιο. Το παρόν Σώμα οφείλει να προβεί στις κατάλληλες προετοιμασίες προκειμένου να μπορέσει να ανταποκριθεί σε αυτές τις ευθύνες το ταχύτερο δυνατόν, χωρίς να προκαλέσει καθυστερήσεις στη νομοθετική διαδικασία. Είχαμε ένα απτό παράδειγμα σήμερα με τη διαγραφή από την ημερήσια διάταξη των δύο εκθέσεων σχετικά με το Ταμείο Αλληλεγγύης όσον αφορά τον σεισμό στην Ιταλία. Συναφές παράδειγμα αποτελεί ακόμα και το πρόβλημα που ανέκυψε σήμερα με τις γαλάζιες κάρτες.
<P>
Ευελπιστώ οι διοικητικές υπηρεσίες να προσδώσουν στο εν λόγω ζήτημα την ίδια τουλάχιστον προσοχή που απέδωσαν στο καθεστώς των βουλευτών.
<SPEAKER ID="100" NAME="Πρόεδρος">
Θα ήθελα να σας διευκρινίσω ακόμα μία φορά ότι, καταρχάς, ο Κανονισμός αναφέρει ότι ο Πρόεδρος "μπορεί να δώσει τον λόγο". Ως εκ τούτου, "μπορεί να δώσει τον λόγο" σημαίνει ότι μπορεί να αποφασίσει είτε να δώσει τον λόγο είτε να μην δώσει τον λόγο σε κάποιον βουλευτή. Ο υποφαινόμενος Πρόεδρος προτιμά να δίνει τον λόγο σε βουλευτές που βρίσκονται στον κατάλογο των αγορητών παρά να δίνει τον λόγο σε βουλευτές που καταλαμβάνουν χρόνο αγόρευσης, παρακωλύοντας κατά τον τρόπο αυτόν την αγόρευση βουλευτών που βρίσκονται στον κατάλογο των αγορητών βάσει του χρόνου αγόρευσης που κατανέμεται σε κάθε πολιτική ομάδα. Κατά δεύτερον, αυτό που ορίζει ο Κανονισμός είναι ότι η γαλάζια κάρτα πρέπει να υψώνεται κατά τη διάρκεια της αγόρευσης του βουλευτή στον οποίο πρόκειται να υποβληθεί η ερώτηση, και όχι μετά την αγόρευσή του.
<SPEAKER ID="101" NAME="Ramón Jáuregui Atondo" AFFILIATION="S&amp;D">
(ES) Κύριε Πρόεδρε, καταρχάς θα ήθελα να δηλώσω ότι η παρούσα συζήτηση μου εμπνέει ανησυχίες, διότι αυτό που θα έπρεπε να είναι σήμερα μια ημέρα εορτασμού για την Ευρώπη μετατρέπεται σε μια συζήτηση, στην οποία έχουμε καταλήξει να αμφισβητούμε τον τρόπο με τον οποίο υποδέχτηκε τα αποτελέσματα ο Πρόεδρος του Κοινοβουλίου.
<P>
Προηγήθηκαν δέκα και πλέον αγορεύσεις, κατά τις οποίες ασκήθηκε απροκάλυπτη κριτική όχι μόνο στην Ευρώπη -κάτι που θα μπορούσε να είναι θεμιτό- αλλά και στο δημοκρατικό αποτέλεσμα του δημοψηφίσματος στην Ιρλανδία.
<P>
Θεωρώ ότι είναι πλέον η κατάλληλη στιγμή να δηλώσουμε στο παρόν Σώμα ότι, σε αυτήν την Αίθουσα, όπου προστατεύεται η κυριαρχία των ευρωπαίων πολιτών, εννέα στους δέκα πολίτες που εκπροσωπούνται σε αυτό το Κοινοβούλιο τάσσονται υπέρ της Ευρώπης, και ότι οι βασικές πεποιθήσεις των μεγαλύτερων δημοκρατικών κομμάτων στην Ευρώπη τάσσονται υπέρ της Ευρώπης. Κυρίες και κύριοι, θα ήθελα επίσης να επισημάνω ότι η Συνθήκη της Λισαβόνας αποτελεί αναγκαία προϋπόθεση για να αναπτύξουμε περαιτέρω την Ευρώπη, για να ενισχύσουμε την ενότητα και τη δύναμη της Ευρώπης, αλλά ότι, δυστυχώς, αυτό από μόνο του δεν αρκεί.
<P>
Θα ήθελα να πω σε όλους εσάς ότι εάν, πριν από 60 χρόνια, οι ιδρυτές της Ευρώπης είχαν σκεφθεί προφανώς ότι η Ευρώπη σήμαινε την ανάγκη να δημιουργηθεί ένας κοινός χώρος ειρήνης μετά την τραγωδία του πολέμου, συνεπεία της απόπειρας ορισμένων να επιβάλουν σε άλλους Ευρωπαίους πολιτικές ιδέες ή ηγεμονίες, σήμερα η Ευρώπη αιτιολογείται από άλλους παράγοντες. Σήμερα βρισκόμαστε αντιμέτωποι με την παγκόσμια ηγεσία, και τούτο ανεξάρτητα από το εάν είμαστε παρόντες ή όχι. Αυτή η συζήτηση θυμίζει Σαίξπηρ: να ζει κανείς ή να μην ζει για την Ευρώπη.
<P>
Προ ολίγων μόλις ημερών, είχα την ευκαιρία να συνομιλήσω με ανθρώπους από το Pittsburgh, και η δική τους αντίληψη ήταν ότι ο κόσμος δεν στρέφεται προς την Ευρώπη, αλλά προς την Ασία. " Ευρώπη πρέπει να είναι ενωμένη και ισχυρή ώστε να είναι πραγματικά παρούσα στις διαβουλεύσεις της παγκόσμιας ηγεσίας. Εάν δεν είμαστε παρόντες, δεν θα έχουμε κανένα κύρος, και δεν θα ασκούμε καμία επιρροή. Γι' αυτόν ακριβώς τον λόγο, η Συνθήκη της Λισαβόνας χαράζει μια πορεία· μια πορεία, όμως, την οποία θα πρέπει και να ακολουθήσουμε.
<SPEAKER ID="102" NAME="Andrew Duff" AFFILIATION="ALDE">
(EN) Κύριε Πρόεδρε, ειλικρινά, θα πρέπει να ευχαριστήσουμε τον κ. Farage για τη συμβολή του στην ιρλανδική εκστρατεία. Το ιδιότυπο ύφος του μετα-αποικιακού σοβινισμού που τον χαρακτηρίζει εξυπηρέτησε αναμφίβολα την προσέλκυση αρκετών ιρλανδών ρεπουμπλικάνων στην εκστρατεία υπέρ της Συνθήκης της Λισαβόνας.
<P>
Πιο παράδοξη, όμως, ήταν η παντελής απουσία από την εν λόγω εκστρατεία του βρετανικού Συντηρητικού Κόμματος, το οποίο καιροφυλακτούσε πίσω από τις αντιδράσεις του Declan Ganley και του προέδρου Klaus. Στην πραγματικότητα, το Συντηρητικό Κόμμα είναι το μοναδικό κόμμα με προοπτική σχηματισμού κυβέρνησης το οποίο εξακολουθεί να αντιτίθεται σε αυτήν τη σπουδαία ποιοτική εξέλιξη προς την ευρωπαϊκή ολοκλήρωση.
<P>
Αναλογιστείτε τον παραλογισμό των ευρωσκεπτικιστών, διότι η αντίθεσή τους προς τη Συνθήκη της Λισαβόνας σημαίνει την προσκόλληση στην ισχύουσα Συνθήκη της Νίκαιας και στην υφιστάμενη, μάλλον αδέξια και αδιαφανή -και συχνά ατελέσφορη- Ένωση που αποτυγχάνει να ανταποκριθεί στις απαιτήσεις της κοινής γνώμης και στις παγκόσμιες προκλήσεις. Στη Βρετανία αρμόζει κάτι πολύ καλύτερο από το Συντηρητικό Κόμμα, και η Ευρώπη χρειάζεται αναμφισβήτητα κάτι παραπάνω.
<SPEAKER ID="103" NAME="Reinhard Bütikofer" AFFILIATION="Verts/ALE">
(DE) Κύριε Πρόεδρε, όπως και πολλοί άλλοι που έλαβαν ήδη τον λόγο σήμερα, είμαι χαρούμενος για το θετικό αποτέλεσμα της ιρλανδικής ψηφοφορίας και θα ήθελα να συγχαρώ όλους όσοι αγωνίστηκαν για το αποτέλεσμα αυτό, και, ιδιαίτερα, τους ιρλανδούς Πράσινους του κόμματος Comhaontas Glas. Εντούτοις, εάν αληθεύει ότι η σημερινή ημέρα είναι ημέρα εορτασμού, τότε πρόκειται οπωσδήποτε για μια ημέρα εορτασμού που κατακτήθηκε με κόπο. Θα ήταν σφάλμα από μέρους μας να επιστρέψουμε, απολύτως ικανοποιημένοι με τους εαυτούς μας, στις συνήθεις τακτικές θεσμικές διαδικασίες μας σαν να μην έχει συμβεί ουσιαστικά τίποτα σημαντικό.
<P>
Ο Πρόεδρος του Κοινοβουλίου αναφέρθηκε, στην πρώτη του δήλωση επί του θέματος αυτού, στο γεγονός ότι θα πρέπει επίσης να ακούσουμε προσεκτικά τις αρνητικές ψήφους. Στο σημείο αυτό θα ήθελα να προσθέσω ότι θα πρέπει επίσης να ακούσουμε τις φωνές που μόλις ακούγονται, εκείνες που, κατά τη διάρκεια των ευρωπαϊκών εκλογών του Ιουνίου, έκριναν ότι ήταν περιττό να συμμετάσχουν στις εκλογές και να διαδραματίσουν τον ρόλο τους στην ενίσχυση αυτής της διαδικασίας. Εκείνο που θέλω να πω με αυτό είναι ότι πρέπει να λάβουμε υπόψη το γεγονός ότι μια στοχευμένη πορεία προς την πρόοδο μπορεί να είναι επιτυχής μόνον εάν καταβάλουμε σοβαρότερες προσπάθειες από εκείνες που έχουν καταβληθεί έως σήμερα όσον αφορά την προώθηση της συμμετοχής των πολιτών.
<P>
Είναι βέβαιο ότι έχουμε χάσει χρόνο. Έχουμε χάσει χρόνια. " Ευρώπη έχει μείνει πίσω σε διεθνές επίπεδο. Αρκεί να παρατηρήσουμε τις συνόδους της ομάδας των G20 για να το διαπιστώσουμε. Εντούτοις, η Ευρώπη θα αποκτήσει μεγαλύτερο δυναμισμό μόνον εάν επιτύχει υψηλότερη συμμετοχή εκ μέρους των πολιτών της. Δεν πιστεύω ότι θα πρέπει να ασκηθούν πιέσεις στον λαό της Τσεχικής Δημοκρατίας, εξαιτίας της διασπαστικής στάσης του προέδρου του, μέσω μιας ανακοίνωσης, σύμφωνα με την οποία δεν θα έχουν Επίτροπο εάν υπάρξουν αμφιβολίες.
<P>
Μολαταύτα, υπάρχει κάτι άλλο που είναι ακόμα πιο σημαντικό και αυτό είναι ότι θα ήταν σοβαρό σφάλμα να ληφθεί μια απόφαση υπέρ του Tony Blair ή οιουδήποτε άλλου υποψηφίου για τη θέση του Προέδρου του Συμβουλίου κεκλεισμένων των θυρών. Απεναντίας, η λήψη αυτής της απόφασης πρέπει να υποβληθεί σε ανοικτή συζήτηση με τους πολίτες της Ευρώπης. Προτείνω να διοργανώσουμε μια ακροαματική διαδικασία στο Κοινοβούλιο για όλους τους υποψηφίους στη συγκεκριμένη θέση.
<P>
(Ο Πρόεδρος διακόπτει τον ομιλητή)
<SPEAKER ID="104" NAME="Ashley Fox" AFFILIATION="ECR">
(EN) Κύριε Πρόεδρε, τον προηγούμενο Ιούνιο εξελέγην εκπρόσωπος της νοτιοδυτικής Αγγλίας και του Γιβραλτάρ και, κατά τη διάρκεια της προεκλογικής μου εκστρατείας, αιφνιδιάστηκα από τον μεγάλο αριθμό των πολιτών που συνάντησα, οι οποίοι δεν υποστήριζαν πλέον την ιδιότητα μέλους της Βρετανίας στην ΕΕ. Αιφνιδιάστηκα διότι πιστεύω ότι η ΕΕ έχει συνεισφέρει στην προαγωγή του κοινού συμφέροντος στον κόσμο. Έχει προωθήσει την ειρήνη και τη συμφιλίωση μεταξύ των λαών της Ευρώπης. Ευελπιστώ να συνεχίσει κατ' αυτόν τον τρόπο. " ενιαία αγορά ευνοεί τις εμπορικές συναλλαγές και την ευημερία· εταιρείες που κατέχουν ηγετική θέση στην παγκόσμια αγορά, όπως η Airbus στην εκλογική μου περιφέρεια, έχουν αποδείξει τι μπορούμε να επιτύχουμε όταν οργανώνουμε από κοινού τους βιομηχανικούς μας πόρους.
<P>
Κατά τα φοιτητικά μου χρόνια, έζησα στη Γαλλία 12 μήνες και επέστρεψα στην πατρίδα μου γαλλόφιλος. Θέλω η Βρετανία να διατηρεί θερμές και φιλικές σχέσεις με όλους τους ευρωπαίους γείτονές μας. " ανησυχία μου έγκειται στο γεγονός ότι η τρέχουσα πορεία προς την πολιτική ένωση χωρίς την υποστήριξη των λαών της Ευρώπης απειλεί να υπονομεύσει το χρηστό έργο που έχει επιτελέσει η ΕΕ. Σέβομαι το γεγονός ότι ο ιρλανδικός λαός ψήφισε αυτήν τη φορά υπέρ της Συνθήκης της Λισαβόνας, παρότι θεωρώ ανεπίτρεπτες τις πιέσεις που του ασκήθηκαν προκειμένου να διενεργήσει δεύτερη ψηφοφορία από χώρες οι οποίες δεν είχαν προβεί καν στη διοργάνωση δημοψηφίσματος. " συμπεριφορά του Gordon Brown είναι λίαν επίμεμπτη. " κληρονομιά που θα αφήσει στη Βρετανία δεν θα είναι μόνο η χρεοκοπία που θα μας κληροδοτήσει, αλλά επίσης η άρνησή του να επιτρέψει στον βρετανικό λαό να ψηφίσει για τούτη την τελευταία μεταβίβαση εξουσίας από το Westminster στις Βρυξέλλες. " αθέτηση της υπόσχεσής του για τη διεξαγωγή δημοψηφίσματος απειλεί να υπονομεύσει τη βρετανική υποστήριξη της ΕΕ και θλίβομαι βαθιά για το γεγονός αυτό. Αδυνατώ να κατανοήσω τον λόγο για τον οποίο οι υπέρμαχοι της πολιτικής ένωσης φαίνονται αποφασισμένοι να ανεγείρουν αυτό το οικοδόμημα επί των χείριστων θεμελίων. Δεν αντιλαμβάνονται άραγε ότι μια πολιτική ένωση που οικοδομείται χωρίς λαϊκή υποστήριξη τείνει να καταλήξει σε αποτυχία;
<SPEAKER ID="105" NAME="Jiří Maštálka" AFFILIATION="GUE/NGL">
(CS) Κυρίες και κύριοι, παρατηρώ στην Αίθουσα πολλές εκφράσεις ικανοποίησης, ακόμα δε και χαράς, όσον αφορά το αποτέλεσμα του επαναληπτικού δημοψηφίσματος στην Ιρλανδία. Παρότι η διαδικασία κύρωσης της Συνθήκης της Λισαβόνας δεν έχει περατωθεί ακόμα, θα ήθελα να προτείνω να συγκρατήσουμε την ικανοποίηση και τη χαρά μας έως ότου οι πολίτες της Ευρώπης βεβαιωθούν, επί παραδείγματι, κατά τις επόμενες εκλογές του Ευρωπαϊκού Κοινοβουλίου, ότι η Συνθήκη της Λισαβόνας αποσκοπούσε, πρωτίστως και κατ' εξοχήν, στο δικό τους όφελος, ότι βελτίωσε κοινωνικές συνθήκες, περιόρισε επικίνδυνες ένοπλες συγκρούσεις και συνέβαλε σημαντικά στην εικόνα μιας σύγχρονης και δημοκρατικής Ευρώπης. Παραδέχομαι ότι δεν εξεπλάγην από το αποτέλεσμα του επαναληπτικού δημοψηφίσματος στην Ιρλανδία. Γίναμε όλοι μάρτυρες του έκδηλου ενδιαφέροντος των ευρωπαϊκών οργανισμών, το οποίο άγγιξε τα όρια του εξαναγκασμού έναντι της Ιρλανδίας και το οποίο ενισχύθηκε από αντίστοιχα ποσά χρηματοδότησης.
<P>
Υπήρξα δεσμευμένος φεντεραλιστής από την περίοδο ακόμα που οι Τσέχοι και οι Σλοβάκοι μοιράζονταν το ίδιο κράτος. Είμαι, και θα παραμείνω, φεντεραλιστής υπό την καλύτερη έννοια του όρου. Εντούτοις, με ενοχλεί -και δεν συμβαίνει μόνο σε εμένα- το γεγονός ότι δεν επετράπη στους πολίτες της ΕΕ να αποφασίσουν για ένα τόσο σημαντικό έγγραφο μέσω δημοψηφίσματος που να καλύπτει όλα τα κράτη. Θεωρώ σφάλμα την προώθηση ενός εγγράφου το οποίο παρέχει τη δυνατότητα ενός ισχυρότερου ρόλου για τους χρηματοπιστωτικούς οργανισμούς χωρίς να ληφθεί υπόψη η κοινωνική Ευρώπη. Κατά την άποψή μου, η επανάληψη του δημοψηφίσματος στην Ιρλανδία δημιουργεί επικίνδυνο προηγούμενο για ολόκληρη την Ευρωπαϊκή Κοινότητα. Ο χρόνος είναι ο καλύτερος κριτής και εκτιμώ ότι θα καταδείξει πως το αποτέλεσμα του δεύτερου ιρλανδικού δημοψηφίσματος είναι μια πύρρειος νίκη. Θα ήθελα να παρακαλέσω να γίνουν σεβαστές οι συνταγματικές διευθετήσεις της Τσεχικής Δημοκρατίας και να μην ασκηθούν πιέσεις στις τσεχικές αρχές, και ιδίως στον πρόεδρο, επί της λήψης απόφασης...
<P>
(Ο Πρόεδρος διακόπτει τον ομιλητή)
<SPEAKER ID="106" NAME="Πρόεδρος">
Ζητώ συγγνώμη, κυρίες και κύριοι, αλλά εκτός από τους ανελκυστήρες που βρίσκονται εκτός λειτουργίας, δεν λειτουργεί ούτε το κουμπί που πρέπει να πιέσει ο Πρόεδρος για να διακόψει έναν αγορητή ο οποίος έχει υπερβεί τον χρόνο αγόρευσής του και χρησιμοποιεί τον χρόνο συναδέλφων βουλευτών που αναγράφονται στον κατάλογο των αγορητών. Σας παρακαλώ να διακόπτετε την αγόρευσή σας όταν σας το ζητώ, ειδάλλως, εφόσον εμείς που προεδρεύουμε δεν διαθέτουμε κουμπί για να κλείνουμε το μικρόφωνο, οι μισοί από τους βουλευτές που αναγράφονται στον κατάλογο των αγορητών της παρούσας λίαν σημαντικής συζήτησης δεν θα μπορέσουν να λάβουν τον λόγο, κάτι που θεωρώ προσωπικά ως δραματική ένδειξη μη συνεργασίας.
<SPEAKER ID="107" NAME="Fiorello Provera" AFFILIATION="EFD">
(IT) Κύριε Πρόεδρε, θα προσπαθήσω να τηρήσω τον χρόνο της αγόρευσής μου. Το κόμμα Λίγκα του Βορρά, το οποίο εκπροσωπώ, ψήφισε υπέρ της Συνθήκης της Λισαβόνας στο ιταλικό κοινοβούλιο, και εγώ προσωπικά ήμουν ο εισηγητής. Όσον αφορά το δημοψήφισμα, επιδείξαμε απόλυτο σεβασμό στην αντίθεση της Ιρλανδίας έναντι της Συνθήκης, και σεβόμαστε εξίσου την υπερψήφισή της κατά 67%, το οποίο αποτελεί αξιόλογο ποσοστό. " βούληση ενός λαού που εκφράζεται μέσω δημοψηφίσματος είναι άμεση και αναμφίλεκτη.
<P>
Επικροτώ τον λόγο που εκφώνησε ο Πρόεδρος του Κοινοβουλίου σήμερα το πρωί, επισημαίνοντας ότι θα πρέπει επίσης να ακούσουμε τα επιχειρήματα εκείνων που ψήφισαν "Όχι" και, κυρίως, να αναρωτηθούμε για ποιον λόγο ένα μεγάλο ποσοστό των πολιτών δεν ψήφισαν καν. Θεωρώ ότι πρόκειται για μια ευφυή και αντικειμενική θεώρηση, δεδομένου ότι η ευρωπαϊκή δημοκρατία δεν θεμελιώνεται με αποφάσεις που λαμβάνονται από την υψηλή ιεραρχία, αλλά με πολιτική ευαισθητοποίηση και την ανάπτυξη πολιτικής συνείδησης μεταξύ των λαών της Ευρώπης.
<P>
Πιστεύω ότι οι λαοί επιθυμούν να δουν περισσότερη δημοκρατία...
<P>
(Ο Πρόεδρος διακόπτει τον ομιλητή)
<SPEAKER ID="108" NAME="Andreas Mölzer" AFFILIATION="NI">
(DE) Κύριε Πρόεδρε, σε όλες τις συζητήσεις που διενεργήσαμε κατά τα τελευταία έτη σχετικά με τη Συνθήκη της Λισαβόνας, ακόμα και οι υποστηρικτές της δήλωναν εξαρχής ότι η Συνθήκη δεν είναι τόσο καλή όσο θα μπορούσε να είναι, ότι παρουσιάζει πολλές ελλείψεις και ότι δεν αποτελεί, στην πραγματικότητα, έναν ιδιαίτερα επιτυχή συμβιβασμό.
<P>
Οι ίδιοι υποστηρικτές δηλώνουν σήμερα χαρούμενοι διότι η εν λόγω Συνθήκη πρόκειται σύντομα να εφαρμοστεί, και τούτο είναι μάλλον θεμιτό. Εντούτοις, ακούγοντας τώρα αυτούς τους υποστηρικτές να δηλώνουν ότι η πλειοψηφία εξέφρασε την άποψή της με δημοκρατικό τρόπο και η μειοψηφία θα πρέπει απλώς να αποδεχτεί αυτό το γεγονός, έχουν όντως δίκαιο, αλλά θα περίμενα να είχα ακούσει αυτήν τη δήλωση και μετά το πρώτο δημοψήφισμα στην Ιρλανδία. Εξάλλου, ένα πράγμα είναι σαφές: δεν γνωρίζουμε εάν η εν λόγω Συνθήκη θα είναι επωφελής για την Ευρωπαϊκή Ένωση ή εάν -όπως θεωρώ εγώ- θα είναι ολέθρια. Εκτιμώ ότι θα οδηγήσει σε ένα συγκεντρωτικό υπερκράτος.
<P>
Εντούτοις, ένα πράγμα είναι σαφές: αυτή η Ευρώπη θα είναι μια χρηστή Ευρώπη μόνον εάν είναι δημοκρατική. Μια δημοκρατία στην οποία διεξάγεται ψηφοφορία έως ότου το κατεστημένο επιτύχει το αποτέλεσμα που θέλει δεν είναι δημοκρατία. Εύχομαι, λοιπόν, να μην επιχειρήσει τώρα να ασκήσει πιέσεις στην Τσεχική Δημοκρατία προκειμένου να περατώσει το έργο του το ταχύτερο δυνατόν.
<P>
(Ο Πρόεδρος διακόπτει τον ομιλητή)
<SPEAKER ID="109" NAME="Elmar Brok" AFFILIATION="PPE">
(DE) Κύριε Πρόεδρε, κύριε Προεδρεύων του Συμβουλίου, κύριε Αντιπρόεδρε της Επιτροπής, λυπάμαι πολύ που εκείνοι οι οποίοι διέσπειραν ψεύδη κατά τη διάρκεια του πρώτου δημοψηφίσματος οφείλουν σήμερα να αναγνωρίσουν ότι τα κοινοβούλια 26 χωρών έχουν επικυρώσει τη Συνθήκη, ότι η Ιρλανδία έχει επικυρώσει τη Συνθήκη μέσω δημοψηφίσματος και ότι, μέχρι στιγμής, όλες οι αποφάσεις που εξέδωσαν τα συνταγματικά δικαστήρια επί της Συνθήκης της Λισαβόνας είναι θετικές. Δεν μπορούν να αγνοήσουν αυτό το γεγονός.
<P>
Δεύτερον, συγκρινόμενη με τη Συνθήκη της Νίκαιας, η Συνθήκη της Λισαβόνας είναι μια Συνθήκη των κοινοβουλίων και των πολιτών και, επομένως, μια Συνθήκη για περισσότερη δημοκρατία.
<P>
Τρίτον, θα ήθελα να ευχαριστήσω τους ιρλανδούς βουλευτές, τον ιρλανδικό λαό, καθώς και τον ηγέτη της ιρλανδικής αντιπολίτευσης, Enda Kenny, ο οποίος θα έπρεπε να συμπεριληφθεί στον προαναφερθέντα κατάλογο.
<P>
Τέλος, θα ήθελα να δηλώσω την πεποίθησή μου ότι θα συνεχιστεί η διαδικασία κύρωσης της Συνθήκης, δεδομένου ότι έχει επικυρωθεί από όλα τα κοινοβούλια. Αδυνατώ να πιστέψω ότι η Τσεχική Δημοκρατία θα προτιμούσε να υποχωρήσει στις διά αλληλογραφίας εκκλήσεις του ηγέτη της αντιπολίτευσης μιας χώρας η οποία έχει ήδη επικυρώσει τη Συνθήκη, παρά στις γνωμοδοτήσεις του οικείου κοινοβουλίου και του οικείου συνταγματικού δικαστηρίου. Θα ήταν σαν να απευθύνει ο ηγέτης της γαλλικής αντιπολίτευσης επιστολή προς τη Βασίλισσα της Βρετανίας και να της ζητεί να μην υπογράψει μια νομοθεσία που ψηφίστηκε από τη Βουλή των Κοινοτήτων.
<P>
Και κάτι τελευταίο: κυρία Malmström, θα ήθελα να σας ζητήσω να λάβετε σοβαρά υπόψη τις απόψεις που διατυπώσαμε εχθές στο πλαίσιο των επιτροπών σχετικά με την Ευρωπαϊκή Υπηρεσία Εξωτερικής Δράσης. Τα έγγραφα που έχω μέχρι στιγμής στη διάθεσή μου...
<P>
(Ο Πρόεδρος διακόπτει τον ομιλητή)
<SPEAKER ID="110" NAME="Libor Rouček" AFFILIATION="S&amp;D">
(CS) Κυρίες και κύριοι, καταρχάς θα ήθελα να συγχαρώ τους Ιρλανδούς, τον ιρλανδικό λαό δηλαδή, για την επιτυχή διεξαγωγή του δημοψηφίσματος σχετικά με τη Συνθήκη της Λισαβόνας. Το ξεκάθαρο ιρλανδικό "Ναι" αποτελεί ευχάριστη είδηση για την Ιρλανδία και ευχάριστη είδηση για ολόκληρη την Ευρώπη. Μετά την ιστορική της διεύρυνση, η ΕΕ χρειάζεται μια νέα και ενισχυμένη συνταγματική βάση. Μόνο κατ' αυτόν τον τρόπο η Ευρώπη θα μπορέσει, σε μια περίοδο παγκόσμιας οικονομικής κρίσης και παγκόσμιου ανταγωνισμού από κάθε γωνιά του πλανήτη, να υπερπηδήσει τις προκλήσεις και τις παγίδες του 21ου αιώνα. Οι Τσέχοι δήλωσαν επίσης "Ναι" στη Συνθήκη της Λισαβόνας. Αμφότερα τα σώματα του τσεχικού κοινοβουλίου υποστήριξαν, με σαφή συνταγματική πλειοψηφία, τη Συνθήκη της Λισαβόνας.
<P>
" τσεχική κοινή γνώμη υποστήριξε τη Συνθήκη της Λισαβόνας, ακριβώς όπως έπραξε μια ξεκάθαρη πλειοψηφία εξ αυτών, όταν υποστήριξε την προσχώρηση της χώρας στην Ευρωπαϊκή Ένωση στο πλαίσιο του δημοψηφίσματος του 2003. Οι Τσέχοι γνωρίζουν πολύ καλά ότι ένα έθνος δέκα εκατομμυρίων ανθρώπων, όπως ακριβώς και η Ευρώπη στο σύνολό της, μπορεί να εδραιώσει ελευθερία, ανεξαρτησία, ασφάλεια και οικονομική και κοινωνική ευημερία μόνο μέσω της παρουσίας μιας δημοκρατικής, ισχυρής και αποτελεσματικής Ευρωπαϊκής Ένωσης. " Τσεχική Δημοκρατία είναι μια κοινοβουλευτική δημοκρατία. " δικαιοδοσία του προέδρου της εξαρτάται από τη βούληση του κοινοβουλίου. Ο τσέχος πρόεδρος δεν είναι απόλυτος μονάρχης ούτε ανώτατος εκπρόσωπος, όπως συνέβαινε στο πολιτικό σύστημα της πρώην Σοβιετικής Ένωσης.
<P>
Ως εκ τούτου, θα ήθελα να ζητήσω από τον Václav Klaus να σεβαστεί τη βούληση του τσεχικού λαού και, μετά την αποσαφήνιση της κατάστασης στο τσεχικό συνταγματικό δικαστήριο, να υπογράψει αμελλητί τη Συνθήκη της Λισαβόνας. Κατά την άποψή μου, οι υπεκφυγές και η κωλυσιεργία δεν προσθέτουν αξιοπρέπεια στον ρόλο και τη θέση του τσέχου προέδρου.
<SPEAKER ID="111" NAME="Olle Schmidt" AFFILIATION="ALDE">
(SV) Κύριε Πρόεδρε, κύριε Υπουργέ, κύριε Επίτροπε, για τη συντριπτική πλειονότητα των φιλοευρωπαίων, το ιρλανδικό αποτέλεσμα συνιστά μια ευχάριστη είδηση. Όπως πολλοί ανέφεραν, θα έχουμε πλέον μια περισσότερο δημοκρατική και ανοικτή ΕΕ. Οι Ιρλανδοί συνέβαλαν με τη σειρά τους στην έξοδο της ΕΕ από μια καταστατική κρίση. Εφεξής, η κατάσταση εξαρτάται από εμάς.
<P>
Θεωρώ ότι, αυτήν τη φορά, υπήρχαν πολλά σημεία που ήταν υπέρ της ΕΕ. Κανείς δεν βρίσκεται σε ισχυρή θέση, εάν είναι μόνος του όταν ο πλανήτης βρίσκεται σε αναταραχή. Νομίζω ότι όλοι μπορούμε να συμφωνήσουμε σε αυτό. Οι αμφιβολίες σχετικά με τη Συνθήκη εξαλείφθηκαν, αλλά εκτιμώ επίσης ότι στο σημείο αυτό ενεπλάκη μια παλαιά, ιστορική αντιπαράθεση. " Ιρλανδία δεν θέλει να συνδέεται με τον βρετανικό ευρωσκεπτικισμό. Το Δουβλίνο δεν είναι Λονδίνο!
<P>
Ορισμένοι είχαν δηλώσει ότι ένα δημοψήφισμα δεν μπορεί να διεξάγεται περισσότερες από μία φορά. Είναι σαν λέει κάποιος ότι οι εκλογές δεν μπορούν να διεξάγονται περισσότερες από μία φορά. Οι περισσότεροι από εμάς στο παρόν Κοινοβούλιο θεωρούμε θετικό το γεγονός ότι οι λαοί -και ενδεχομένως ακόμα και κάποιοι από τους βουλευτές του ΕΚ- μπορούν να αλλάζουν γνώμη, εάν αλλάζουν οι συγκυρίες. Αυτός είναι ο λόγος για τον οποίο έχουμε δημοκρατία και ψηφίζουμε αρκετές φορές.
<P>
Είναι πλέον η σειρά της Πολωνίας και της Τσεχικής Δημοκρατίας να επικυρώσουν τη Συνθήκη. Στην Πολωνία δεν αναμένονται προβλήματα. " κατάσταση ενδέχεται να είναι πιο δύσκολη με τον κ. Klaus στην Πράγα - φαίνεται να είναι ισχυρογνώμων. Ήταν ιδιαίτερα ένθερμος, αν όχι καυστικός, στην έκφραση της δυσπιστίας του απέναντι στη Συνθήκη της Λισαβόνας ενώπιον του παρόντος Σώματος την άνοιξη.
<P>
Πλέον γνωρίζουμε ότι πρόκειται για ένα λίαν ευαίσθητο ζήτημα και στο "νωμένο Βασίλειο. Εάν υπάρξει αλλαγή κυβέρνησης στο Λονδίνο την επόμενη άνοιξη -κάτι που είναι πολύ πιθανό να συμβεί- και εάν η τσεχική διαδικασία παραταθεί ή διατυπωθεί η επιθυμία διοργάνωσης δημοψηφίσματος, η ΕΕ κινδυνεύει να βρεθεί αντιμέτωπη με την αναζωπύρωση προβλημάτων που αφορούν την κύρωση της Συνθήκης της Λισαβόνας.
<P>
Είχα την πρόθεση να απευθυνθώ στον σουηδό πρωθυπουργό, αλλά δεν είναι παρών. Διατηρεί καλές σχέσεις με τον David Cameron. Ελπίζω να χρησιμοποιήσει αυτήν τη σχέση προκειμένου να διασφαλίσει τη διεξαγωγή καλύτερης συζήτησης σχετικά με την ΕΕ όχι μόνο στην Ευρώπη, αλλά και στο "νωμένο Βασίλειο. Χρειαζόμαστε ισχυρό...
<P>
(Ο Πρόεδρος διακόπτει τον ομιλητή)
<SPEAKER ID="112" NAME="Mirosław Piotrowski" AFFILIATION="ECR">
(PL) Κύριε Πρόεδρε, το διπλό δημοψήφισμα στην Ιρλανδία σχετικά με τη Συνθήκη της Λισαβόνας δημιουργεί επικίνδυνο προηγούμενο. Υπήρξαν ενδείξεις ότι εάν η Ιρλανδία δεν αποδεχόταν το έγγραφο, θα ακολουθούσαν επαναληπτικές ψηφοφορίες έως ότου επιτευχθεί το απαιτούμενο αποτέλεσμα. Κατά τη διάρκεια της εκστρατείας, επιστρατεύτηκε ένα ευρύτατο φάσμα τακτικών πίεσης, από παραχωρήσεις, όπως εγγυήσεις ότι η ΕΕ δεν θα παρέμβει στην εσωτερική νομοθεσία στον τομέα της δεοντολογίας, της θρησκείας και των οικονομικών, και απειλές, όπως την απώλεια του ιρλανδού Επιτρόπου, έως τον εκβιασμό ότι η Ιρλανδία θα απομονωθεί και θα εκδιωχθεί από τις κοινοτικές δομές.
<P>
Όλα τα ανωτέρω μέτρα, σε συνδυασμό με τους φόβους που πυροδοτήθηκαν από την κρίση, οδήγησαν σε αυτό το περιβόητο αποτέλεσμα. Χρησιμοποιώντας τεράστια χρηματοδοτικά μέσα, πολλοί υποκινητές της ΕΕ υποσχέθηκαν ακόμα και θέσεις εργασίας με αντάλλαγμα την αποδοχή της Συνθήκης, και δεν επικεντρώθηκαν στα καίρια ζητήματα. Πολιτικοί σχολιαστές επέστησαν την προσοχή στις αντιδημοκρατικές μεθόδους και την αλαζονεία της πολιτικής ηγεσίας της ΕΕ. Λαμβάνοντας υπόψη ότι εφαρμόστηκαν, εν προκειμένω, δύο μέτρα και δύο σταθμά, απευθύνω έκκληση για τη διοργάνωση ενός τρίτου δημοψηφίσματος στην Ιρλανδία και για τη δυνατότητα διεξαγωγής νέας ψηφοφορίας επί του εν λόγω εγγράφου στα εθνικά κοινοβούλια των κρατών μελών της ΕΕ.
<SPEAKER ID="113" NAME="Gerard Batten" AFFILIATION="EFD">
(EN) Κύριε Πρόεδρε, κάποιος από τους προηγούμενους αγορητές κατηγόρησε τον συνάδελφό μου, Nigel Farage, ότι δεν σέβεται την ιρλανδική δημοκρατία. Μπορώ να τον διαβεβαιώσω ότι την σέβεται. Εκείνο που δεν σέβεται καθόλου είναι ο αθέμιτος και μεροληπτικός τρόπος με τον οποίο διενεργήθηκε η εκστρατεία του δημοψηφίσματος. Πράγματι, ο σεβασμός προς τη δημοκρατία τόσο του ίδιου όσο και του κόμματος στο οποίο ανήκουμε είναι τόσο μεγάλος που θα θέλαμε να διενεργηθούν δημοψηφίσματα στις 26 χώρες στις οποίες δεν επετράπη η διοργάνωσή τους.
<P>
Ένας άλλος ομιλητής ανέφερε ότι το εν λόγω δημοψήφισμα δεν ήταν η πρώτη θετική ψηφοφορία, ότι προηγήθηκαν θετικές ψηφοφορίες στο Λουξεμβούργο και στην Ισπανία, αλλά τα συγκεκριμένα δημοψηφίσματα δεν αφορούσαν το Σύνταγμα και όχι τη Συνθήκη της Λισαβόνας; Είχαμε πληροφορηθεί ότι η Συνθήκη της Λισαβόνας είναι διαφορετική από το Σύνταγμα· άρα, τι από τα δύο ισχύει; Είχαμε τα ίδια δημοψηφίσματα σε έξι χώρες ή είχαμε σε τέσσερις χώρες δημοψηφίσματα για το Σύνταγμα και σε δύο χώρες δημοψηφίσματα για τη Συνθήκη της Λισαβόνας; Εάν ισχύει η πρώτη περίπτωση, έχουμε ισοπαλία 3-3. Εάν ισχύει η δεύτερη περίπτωση, τότε έχουμε μια ισοπαλία 2-2 και μια ισοπαλία 1-1. Ουδόλως σθεναρή υποστήριξη για τη Συνθήκη της Λισαβόνας.
<P>
(Ο Πρόεδρος διακόπτει τον ομιλητή)
<SPEAKER ID="114" NAME="Martin Ehrenhauser" AFFILIATION="NI">
(DE) Κύριε Πρόεδρε, αποτελεί αισχύνη για τη δημοκρατία το γεγονός ότι οι επαγγελματίες πολιτικοί αρνούνται στους πολίτες τους τη διοργάνωση δημοψηφίσματος στο οικείο κράτος μέλος τους, ενώ απαιτούν τη διεξαγωγή δύο δημοψηφισμάτων στην Ιρλανδία. Αποτελεί επίσης αισχύνη το γεγονός ότι οι εν λόγω πολιτικοί απαιτούν από εμάς να αποδεχτούμε το αποτέλεσμα του δεύτερου δημοψηφίσματος όταν οι ίδιοι δεν είχαν αποδεχθεί, στην πραγματικότητα, το αποτέλεσμα του πρώτου δημοψηφίσματος.
<P>
Ανεξάρτητα από το εάν θα τεθεί σε ισχύ ή όχι αυτή η Συνταγματική Μεταρρυθμιστική Συνθήκη της Λισαβόνας, χρειαζόμαστε μια νέα θεμελιώδη συνθήκη. Αυτή η νέα θεμελιώδης συνθήκη θα πρέπει να περιλαμβάνει την πραγματική διάκριση των εξουσιών, ένα ουσιαστικά ανεξάρτητο δικαστήριο για ζητήματα που άπτονται της επικουρικότητας, της πλήρους διαφάνειας και της οικονομίας και, το σημαντικότερο, δεσμευτικά δημοψηφίσματα. Με τον τρόπο αυτόν, θα μπορέσουμε να αποφύγουμε εντέλει την ευρωπαϊκή παγίδα, και αυτός είναι ένας στόχος για την επίτευξη του οποίου θα πρέπει να καταβάλουμε κάθε δυνατή προσπάθεια.
<SPEAKER ID="115" NAME="Mario Mauro" AFFILIATION="PPE">
(IT) Κύριε Πρόεδρε, δεν υπάρχει καμία αμφιβολία για το ζήτημα αυτό: η νίκη της θετικής ψήφου στο ιρλανδικό δημοψήφισμα για τη Συνθήκη της Λισαβόνας συνιστά μια άκρως θετική εξέλιξη για την αναζωογόνηση της Ευρωπαϊκής Ένωσης και για τις καίριες πολιτικές και θεσμικές μεταρρυθμίσεις που προβλέπονται από τη Συνθήκη. Χαίρομαι για τους πολίτες της Ιρλανδίας, οι οποίοι ψήφισαν "Ναι" με υπευθυνότητα και συνέβαλαν έτσι στην αποφυγή της πλήρους παράλυσης του ευρωπαϊκού εγχειρήματος. Ευελπιστώ ο πρόεδρος Klaus και ο πρόεδρος Kaczyński να μπορέσουν επίσης να πειστούν σχετικά, όπως είναι εξίσου ευκταία η συμβολή της ιρλανδικής κύρωσης μέσω του δημοψηφίσματος στις προσπάθειες για την επίτευξη της έναρξης ισχύος της Συνθήκης την 1η Ιανουαρίου 2010.
<P>
Ωστόσο, η ιρλανδική θετική ψηφοφορία καταδεικνύει ότι μια ενωμένη Ευρώπη είναι το μοναδικό πολιτικώς αξιόπιστο σχέδιο, το οποίο μπορεί να ωφελήσει τις χώρες και, κυρίως, τους πολίτες. Σήμερα, κανένας πολιτικός στην Ιρλανδία ή σε άλλο κράτος μέλος δεν είναι σε θέση να προτείνει αναπτυξιακή στρατηγική για τη χώρα του, εάν η τελευταία βρεθεί εκτός Ευρωπαϊκής Ένωσης ή εάν συμμετέχει, ενδεχομένως, σε αυτήν σε περιορισμένο βαθμό.
<P>
Εφεξής, είναι απαραίτητο να ενεργούμε εγκαίρως και με μεγαλύτερο σθένος εκ μέρους της Επιτροπής, μέσω θαρραλέων πιλοτικών πρωτοβουλιών σε διαφορετικά μέτωπα· για παράδειγμα, μεγαλύτερο σθένος για την έκδοση ευρωομολόγων, μεγαλύτερο σθένος για την κοινή διαχείριση του θέματος της μετανάστευσης και μεγαλύτερο σθένος για την αντιμετώπιση ενεργειακών ζητημάτων. Πάνω από όλα, όμως, πρέπει να λάβουμε υπόψη τα σοβαρά σφάλματα που διαπράχθηκαν κατά τα τελευταία έτη. Ο μαρασμός του πολιτικού εγχειρήματος που αποκαλούμε "Ευρωπαϊκή Ένωση" μπορεί να αποδοθεί σε συγκεκριμένο παράγοντα: επήλθε όταν επιμείναμε ότι το εν λόγω εγχείρημα δεν θα έπρεπε πλέον να ανταποκρίνεται στις επιθυμίες των πολιτών, αλλά στις επιθυμίες των γραφειοκρατών.
<P>
Ως εκ τούτου, όταν λέω "μεγαλύτερο σθένος", αναφέρομαι κατά πρώτο και κύριο λόγο σε μεγαλύτερο σθένος εκ μέρους της ηγεσίας της Επιτροπής, ώστε να μπορέσουμε να υλοποιήσουμε τους στόχους που έχουμε θέσει εμείς οι ίδιοι.
<SPEAKER ID="116" NAME="Wojciech Michał Olejniczak" AFFILIATION="S&amp;D">
(PL) Κύριε Πρόεδρε, ο ιρλανδικός λαός δήλωσε "Ναι" στην Ευρωπαϊκή Ένωση. Ήλθε πλέον η στιγμή να άρουμε τα δύο μεγαλύτερα εμπόδια στην Ευρώπη, τα οποία στην πραγματικότητα οι Ιρλανδοί τα έχουν ήδη αψηφήσει. Προς τους προέδρους της Πολωνίας και της Τσεχικής Δημοκρατίας: φτάνει πια αυτή η περιφρόνηση προς τους Ευρωπαίους! Ας μην σπαταλούμε χρόνο, όταν έχουμε τόσο λίγο χρόνο στη διάθεσή μας και όταν έχουμε τόσα πολλά να κάνουμε. Θέλω να απευθύνω έκκληση στον Donald Tusk, πρωθυπουργό της Πολωνίας, να εγκρίνει τον Χάρτη Θεμελιωδών Δικαιωμάτων στη χώρα μας, για προφανείς λόγους.
<P>
Έως τώρα, εμείς οι πολιτικοί δηλώναμε ότι δεν διαθέτουμε επαρκή μέσα και νομοθεσία για να μπορέσουμε να αναλάβουμε δράση. Τώρα, στο παρόν Σώμα, καλούμαστε να επιτελέσουμε ένα μεγάλο έργο. Λίαν συντόμως, θα έχουμε στη διάθεσή μας μια νέα Συνθήκη, και πρέπει να θέσουμε την Ευρωπαϊκή Ένωση σε τροχιά για την κοινή και ταχεία έξοδο από την κρίση, για τη δράση εξ ονόματος των πολιτών και για την ενίσχυση της θέσης της ΕΕ σε παγκόσμιο επίπεδο. Πρέπει να καταπολεμήσουμε την άνιση αμοιβή και να αγωνιστούμε για την καλύτερη και ισότιμη πρόσβαση στην εκπαίδευση, τον πολιτισμό και την υγειονομική περίθαλψη. " νέα νομοθεσία θα μας βοηθήσει να διατηρήσουμε την πολυμορφία στην ΕΕ, αλλά οφείλουμε να εδραιώσουμε μεγαλύτερη ισότητα, την οποία στερούνται σήμερα σε μεγάλο βαθμό οι πολίτες της ΕΕ. Στόχος μας θα πρέπει να είναι, επιπλέον, η απόδειξη σε όλους όσοι τάσσονται κατά της Συνθήκης της Λισαβόνας ότι μπορούμε επίσης να εργαστούμε για αυτούς, και ότι το "Όχι" τους ήταν και είναι για εμάς το σπουδαιότερο κίνητρο για την εκτέλεση του έργου μας.
<P>
Κυρίες και κύριοι, είμαι 35 ετών και προσδοκώ μεγαλύτερο δυναμισμό σε ό, τι κάνουμε. Προσδοκώ να επικοινωνούμε πιο άμεσα με την Ευρωπαϊκή Επιτροπή και το Ευρωπαϊκό Συμβούλιο όσον αφορά διαδικαστικά και προσωπικά ζητήματα, αλλά και ζητήματα επί της ουσίας. Πρόκειται να υποβάλουμε μεγάλα ευρωπαϊκά σχέδια. Θα ήθελα επίσης να υποβάλω στον Πρόεδρο του Ευρωπαϊκού Κοινοβουλίου, στη Διάσκεψη των Προέδρων και στους προέδρους των πολιτικών ομάδων τις ακόλουθες ερωτήσεις: σε ποιο στάδιο βρίσκονται οι προετοιμασίες μας; Θα είμαστε προετοιμασμένοι να εφαρμόσουμε τη Συνθήκη της Λισαβόνας, και, εάν ναι, πότε;
<SPEAKER ID="117" NAME="Riikka Manner" AFFILIATION="ALDE">
(FI) Κύριε Πρόεδρε, κυρίες και κύριοι, το αποτέλεσμα του ιρλανδικού δημοψηφίσματος ήταν σαφές και ήταν ένα εξαιρετικό μήνυμα τόσο για την Ευρώπη όσο και για την Ιρλανδία. Αξίζουν συγχαρητήρια στους Ιρλανδούς για το συγκεκριμένο αποτέλεσμα, και τούτο για πολλούς διαφορετικούς λόγους. Εγώ προσωπικά, όμως, είμαι ιδιαίτερα ευχαριστημένη διότι το ιρλανδικό δημοψήφισμα έγινε η αιτία για να φιλοξενηθεί ακόμα μία φορά η Ευρωπαϊκή Ένωση και το μέλλον της στους κύριους τίτλους των ειδήσεων. Χρειάζεται μια ουσιαστική συζήτηση, διότι οι απόπειρες για μια πραγματική θεώρηση του μέλλοντος της ΕΕ ήταν μάλλον θλιβερές κατά τα τελευταία έτη.
<P>
Δέον είναι επίσης να υπενθυμιστεί ότι η Συνθήκη της Λισαβόνας αποτελεί έναν συμβιβασμό επί του προηγούμενου σχεδίου Συντάγματος της ΕΕ. Εάν οι Ιρλανδοί απέρριπταν αυτήν τη φορά τη Συνθήκη, θα έπρεπε να εξετάσουμε και να συζητήσουμε πολύ σοβαρά την κατεύθυνση προς την οποία οδεύουμε ως Ευρωπαϊκή Ένωση. Θα έπρεπε επίσης να αναρωτηθούμε μήπως, κατά τα τελευταία έτη, είχαμε προωθήσει τις εξελίξεις ενδεχομένως με πολύ γοργό ρυθμό και πολύ λίγους περιορισμούς.
<P>
Κατά τη άποψή μου, τα προβλήματα που ανέκυψαν κατά τη διάρκεια της διαδικασίας κύρωσης καταδεικνύουν απλώς ότι έχει δημιουργηθεί η εντύπωση μιας Ευρωπαϊκής Ένωσης που είναι κάπως απόμακρη και δύσκολο να ελεγχθεί. Προκειμένου να επιλυθεί αυτό το πρόβλημα, εγώ, από την πλευρά μου, ελπίζω ότι η συζήτηση για το μέλλον της Ευρώπης δεν θα σταματήσει εδώ, αλλά θα συνεχιστεί σε απόλυτη διαφάνεια με τη Μεταρρυθμιστική Συνθήκη.
<P>
Οφείλουμε να δημιουργήσουμε μια ενωμένη Ευρώπη, και δεν μπορούμε να αγνοήσουμε ούτε την αρχική απόρριψη των λόγων που οδήγησαν στη δημιουργία αυτής της Συνθήκης. Φρονώ ότι, υπό αυτήν την έννοια, η Συνθήκη της Λισαβόνας και η εφαρμογή της αποτελούν αναμφισβήτητα τον ορθό τρόπο δράσης και ένα μεγάλο βήμα προς την εδραίωση μιας δημοκρατικότερης Ένωσης και μιας Ένωσης που την χαρακτηρίζει μεγαλύτερη αλληλεγγύη. Εντούτοις, για την επίτευξη αυτού του στόχου, θα χρειαστεί να συνεχίσουμε να διεξάγουμε ανοικτό διάλογο.
<P>
Χαίρομαι επίσης διότι η Συνθήκη της Λισαβόνας θα συμβάλει στην ενίσχυση της συνεργασίας μεταξύ των εθνικών κοινοβουλίων και των Βρυξελλών. Ήλθε πλέον η στιγμή να στρέψουμε την προσοχή μας από την Ιρλανδία προς την Τσεχική Δημοκρατία. Ελπίζω ότι η Ευρώπη δεν θα χρειάζεται πια να αγωνιά. Είναι σημαντικό η Συνθήκη της Λισαβόνας να καταστεί σύντομα πραγματικότητα και εμείς...
<P>
(Ο Πρόεδρος διακόπτει την ομιλήτρια)
<SPEAKER ID="118" NAME="James Nicholson" AFFILIATION="ECR">
(EN) Κύριε Πρόεδρε, η απόφαση ελήφθη. Μολονότι με λυπεί το γεγονός ότι η πρώτη απόφαση δεν έγινε σεβαστή, θα πρέπει να περιμένουμε για να διαπιστώσουμε τις συνέπειες της παρούσας απόφασης. Τώρα πρέπει άλλοι να αποφασίσουν, και ελπίζω να τους δοθούν τα περιθώρια για να λάβουν αυτήν την απόφαση. Εύχομαι μονάχα το υψηλό ποσοστό των πολιτών που ψήφισαν "Ναι" στη Δημοκρατία της Ιρλανδίας να μην μετανιώσουν για την ψήφο τους αργότερα. Δεν θέλω να πω τίποτα άλλο εν προκειμένω.
<P>
Εκείνοι που εύχονται και επιθυμούν ακόμα βαθύτερο συγκεντρωτισμό όσον αφορά τη διαδικασία λήψης αποφάσεων εδώ στις Βρυξέλλες επωμίζονται πλέον ένα πολύ βαρύ φορτίο και την αντίστοιχη ευθύνη. Τους ζητώ να μην προβαίνουν, ενώπιον των πολιτών, σε προκλητικές δηλώσεις ότι οι πολίτες δεν έχουν ιδέα προς τα πού οδεύουν ή ποια μπορεί να είναι τελικά η μοίρα τους. Δεν είμαι αντιευρωπαίος, αλλά θέλω πραγματικά μια Ευρώπη που θα είναι ικανοποιημένη από τον εαυτό της και ικανή να εκχωρεί σε εκείνους που διαφωνούν το δικαίωμα να διατυπώνουν μια εναλλακτική άποψη, και κάτι τέτοιο δεν το βλέπουμε πλέον πάντα σε αυτό το Σώμα.
<SPEAKER ID="119" NAME="Philip Claeys" AFFILIATION="NI">
(NL) Κάθε εκδήλωση ευφορίας για το δεύτερο δημοψήφισμα στην Ιρλανδία είναι εντελώς άτοπη. " νίκη της παράταξης του "Ναι" ήταν μια κλεμμένη νίκη διότι το αρχικό δημοψήφισμα διενεργήθηκε με απόλυτα νόμιμο τρόπο και σύμφωνα με τους κανονισμούς. " πλειοψηφία των πολιτών που ψήφισαν "Όχι" στο δημοψήφισμα του 2008 αισθάνθηκαν, ευλόγως, ότι η επίσημη ΕΕ δεν θα λάμβανε ποτέ υπόψη την απόφασή τους, εάν αυτή δεν εξυπηρετούσε την ΕΕ. Ως εκ τούτου, πολλοί ψηφοφόροι έμειναν στα σπίτια τους. " δημοκρατία της ΕΕ είναι μονόδρομος. Δεν υπήρξε δίκαιη εκστρατεία. " υπερίσχυση της παράταξης του "Ναι" στα μέσα ενημέρωσης ενισχύθηκε περαιτέρω από το δεκαεξασέλιδο ένθετο της Ευρωπαϊκής Επιτροπής σε όλες τις κυριακάτικες εφημερίδες: μια παράνομη χρήση των χρημάτων των φορολογουμένων για την οποία δεν έχει ειπωθεί ακόμα η τελευταία λέξη. Οι ψηφοφόροι πειθαναγκάστηκαν. " οικονομική κρίση χρησιμοποιήθηκε ως μέσο εξαναγκασμού των πολιτών για να ψηφίσουν "Ναι". Κυρίες και κύριοι συνάδελφοι του Ευρωπαϊκού Κοινοβουλίου, μπορώ να προβλέψω ότι η ταχυδακτυλουργική σας προπαγάνδα θα αποβεί αργά ή γρήγορα εις βάρος σας.
<SPEAKER ID="120" NAME="Íñigo Méndez de Vigo" AFFILIATION="PPE">
(ES) Κύριε Πρόεδρε, κυρίες και κύριοι, ας φανταστούμε ότι απόψε, μετά τη λήξη αυτής της ατέρμονης συζήτησης, βγαίνουμε από την Αίθουσα, συναντούμε στο ισόγειο 27 συναδέλφους βουλευτές και πρέπει να αποφασίσουμε ομόφωνα σε ποιο εστιατόριο θα πάμε. Εάν διαπραγματευτούμε αυτό το εμπόδιο, φανταστείτε, στην συνέχεια, ότι και οι 27 συνάδελφοι πρέπει να επιλέξουμε το ίδιο μενού και ότι και οι 27 συνάδελφοι πρέπει επίσης να αποφασίσουμε εάν θα παραγγείλουμε ή όχι κρασί.
<P>
Κύριε Πρόεδρε, η μεταφορά αυτή, η οποία παρατίθεται από κάποιον που βρίσκεται σε δίαιτα, παρέχει μια εύστοχη εικόνα της υφιστάμενης κατάστασης της Ευρωπαϊκής Ένωσης και των νέων δεδομένων της Συνθήκης της Λισαβόνας: κατά την άποψή μου, είναι το σημαντικότερο στοιχείο, ήτοι η κατάργηση της απαίτησης περί ομοφωνίας.
<P>
Εάν όλοι εμείς που λάβαμε τον λόγο σήμερα θέλουμε η Ευρωπαϊκή να λειτουργεί σωστά, να είναι αποτελεσματική και να παρέχει προστιθέμενη αξία στους πολίτες, τότε το πρώτο πράγμα που πρέπει να κάνουμε είναι να αντικαταστήσουμε την απαίτηση περί ομοφωνίας από μια απαίτηση περί υπερ-ειδικών πλειοψηφιών. Αυτή είναι το σημαντικότερο επίτευγμα της Συνθήκης της Λισσαβόνας.
<P>
Όσοι αντιτίθενται στη Συνθήκη της Λισαβόνας σημαίνει ότι δεν θέλουν η Ευρώπη να λειτουργεί σωστά ή να διαδραματίζει σημαίνοντα ρόλο σε παγκόσμιο επίπεδο.
<P>
Κύριε Πρόεδρε, δεν καταλαβαίνω, και θλίβομαι ταυτόχρονα, πώς ορισμένοι συνάδελφοι βουλευτές, οι οποίοι εξελέγησαν ελεύθερα στο παρόν Κοινοβούλιο, μπορούν να εμπιστεύονται περισσότερο το Συμβούλιο Υπουργών παρά το Ευρωπαϊκό Κοινοβούλιο. Επιπλέον, πρόκειται για πρόσωπα που δεν πρόκειται να συμμετάσχουν ποτέ στο Συμβούλιο των Υπουργών. Γιατί θεωρούν ότι το Συμβούλιο των Υπουργών προασπίζει καλύτερα τα συμφέροντά τους από ό, τι το παρόν Κοινοβούλιο, στο οποίο παρίστανται και στο οποίο μπορούν να ψηφίζουν;
<P>
Κύριε Πρόεδρε, κάτι άλλο που δεν καταλαβαίνω είναι ο λόγος για τον οποίο ορισμένοι συνάδελφοι βουλευτές δήλωσαν ότι αυτό που θέλουν είναι να βοηθήσουν τη χώρα τους -και αυτό αποτελεί θεμιτή άποψη- να αποχωρήσει από την Ευρωπαϊκή Ένωση. Σε αυτήν την περίπτωση, κυρίες και κύριοι, είναι απαραίτητη η υποστήριξη της Συνθήκης της Λισαβόνας, διότι η Συνθήκη της Λισαβόνας θεσπίζει, για πρώτη φορά, ρήτρα εξόδου. Ειλικρινά, πάντως, είναι απαραίτητο να έχει κανείς το σθένος και τη φιλοδοξία να δηλώσει στον λαό του ότι είναι αναγκαία η αποχώρηση από την Ευρωπαϊκή Ένωση. Αυτό είναι κάτι που θα ήθελα να το δω.
<P>
Κύριε Πρόεδρε, συνοψίζοντας, πιστεύω ότι, μέσω του αποτελέσματος του ιρλανδικού δημοψηφίσματος, ολοκληρώνουμε τη διαδικασία.
<P>
Κύριε Πρόεδρε, θα ήθελα να δηλώσω στους κκ. Rouček και Brok -οι οποίοι ανησυχούν για τη στάση του προέδρου της Τσεχικής Δημοκρατίας- ότι εγώ δεν έχω καμία αμφιβολία. Δεν έχω καμία αμφιβολία διότι ένα πρόσωπο που αρνείται να υπογράψει πράξη που έχουν εγκρίνει τα Σώματα που το εξέλεξαν, ένα πρόσωπο που αρνείται να υπογράψει τη Συνθήκη, είναι σαν τη Βασίλισσα της Αγγλίας που αρνείται να υπογράψει έναν νόμο από το Westminster. Αυτό είναι αδύνατον. Είμαι επίσης βέβαιος ότι κάποιος τόσο φιλόπατρις όσο ο κ. Klaus δεν θα ήθελε να δει τη χώρα του να βυθίζεται σε μια εσωτερική συνταγματική κρίση.
<P>
Κύριε Πρόεδρε, θεωρώ, συνεπώς, ότι έχει φτάσει η στιγμή να ενώσουμε τις δυνάμεις μας, να συνειδητοποιήσουμε ότι ο κόσμος δεν περιμένει εμάς, τους Ευρωπαίους, και ότι είτε εμείς, οι Ευρωπαίοι, πρέπει να ενωθούμε και να διατηρήσουμε εποικοδομητικές θέσεις όσον αφορά τα προβλήματα που αντιμετωπίζουν επί του παρόντος οι πολίτες μας είτε η Ευρώπη, ως δύναμη, να χαθεί από τον χάρτη.
<P>
Κύριε Πρόεδρε, πιστεύω ότι αυτό πρέπει να κάνουμε τώρα, με ενότητα, ως Ευρωπαίοι και ως Κοινοβούλιο.
<SPEAKER ID="121" NAME="Glenis Willmott" AFFILIATION="S&amp;D">
(EN) Κύριε Πρόεδρε, καταρχάς θα ήθελα να συγχαρώ συναδέλφους βουλευτές από την Ιρλανδία γι' αυτό το υπέροχο αποτέλεσμα. Στη Βρετανία έχουμε το Κόμμα Ανεξαρτησίας του "νωμένου Βασιλείου και το Συντηρητικό Κόμμα που, όπως θα γνωρίζετε όλοι, υποστήριξαν την αρνητικό ψήφο στο ιρλανδικό δημοψήφισμα. Το Κόμμα Ανεξαρτησίας του "νωμένου Βασιλείου μας λέει συνεχώς ότι δεν πρέπει να επεμβαίνουμε σε εθνικά ζητήματα, αλλά είναι βέβαιο ότι εκείνοι παρενέβησαν στην ψηφοφορία στην Ιρλανδία, δεν υπάρχει καμία αμφιβολία επ' αυτού του θέματος. Θα ήθελα να πω "ευχαριστώ" στον Nigel Farage. Θεωρώ ότι επιτέλεσε θαυμάσιο έργο διότι αντιλαμβάνομαι ότι η παρέμβασή του ενίσχυσε ουσιαστικά την εκστρατεία υπέρ του "Ναι". Αυτές είναι οι λεγόμενες απρομελέτητες επιπτώσεις, αλλά είμαστε ευγνώμονες για την παρέμβασή του.
<P>
Οι Συντηρητικοί, από την άλλη πλευρά, βρίσκονται σε απόλυτη σύγχυση. Έχουν διχόνοιες για το ζήτημα της Ευρώπης και αυτό επισκιάζει τη διάσκεψή τους που λαμβάνει χώρα αυτήν την εβδομάδα στο Μάντσεστερ. " θέση του David Cameron για τη Συνθήκη της Λισαβόνας είναι μάλλον αβάσιμη. Υπόσχεται συστηματικά ότι, εάν κερδίσει τις γενικές εκλογές, θα διοργανώσει δημοψήφισμα, εφόσον δεν θα έχει επικυρωθεί εν τω μεταξύ η Συνθήκη από τα 27 κράτη μέλη. Στην καλύτερη περίπτωση, μπορεί να κατηγορηθεί για αναποφασιστικότητα. Στη χειρότερη περίπτωση, θεωρώ ότι μπορεί να κατηγορηθεί για ανεντιμότητα απέναντι στον βρετανικό λαό, διότι δεν ξέρω πώς θα μπορέσει να το κάνει αυτό.
<P>
Και ακριβώς τώρα που τα μείζονα ζητήματα της εποχής χρειάζονται περισσότερη συνεργασία, όχι λιγότερη, ήτοι ζητήματα όπως η κλιματική αλλαγή, ο τρόπος καταπολέμησης της χρηματοπιστωτικής κρίσης και ο τρόπος αντιμετώπισης της αυξανόμενης ανεργίας, ακριβώς τώρα οι Συντηρητικοί αποφάσισαν ότι η Βρετανία θα απομονωθεί στο περιθώριο της ΕΕ. Μας θέλουν μάλλον θεατές παρά πρωταγωνιστές.
<P>
Αυτήν την εβδομάδα, μάλιστα, ακούσαμε και τα σχέδιά τους: πώς θα καταργήσουν τις δημόσιες υπηρεσίες και πώς θα αυξήσουν τα συνταξιοδοτικά όρια ηλικίας, καθώς και πώς θα συνδράμουν τους εύπορους καταργώντας τον φόρο κληρονομιάς. Ακόμα μία φορά μαλώνουν σαν τους ποντικούς μέσα στο σακί, όπως λέμε στο "νωμένο Βασίλειο, για την Ευρώπη. Παριστάνουν ότι έχουν αλλάξει, αλλά είναι εμφανές ότι δεν έχουν αλλάξει. Όχι, παραμένουν οι ίδιοι, αιώνιοι Συντηρητικοί, εξακολουθώντας να βοηθούν τους λίγους προνομιούχους εις βάρος των πολλών, εξακολουθώντας να θέτουν το δόγμα πάνω από το συμφέρον του βρετανικού λαού.
<P>
Ο λαός της Ιρλανδίας ψήφισε σαφώς υπέρ μιας δημοκρατικότερης, αποτελεσματικότερης και δυναμικότερης ΕΕ, και η ΕΕ αποτελεί πλέον έναν καλύτερο χώρο για την αντιμετώπιση των πραγματικών προκλήσεων του παρόντος. Οι βρετανοί Συντηρητικοί θα πρέπει τώρα να μας ομολογήσουν εάν προτίθενται να θέσουν σε κίνδυνο το μέλλον του βρετανικού λαού στην ΕΕ, με όλες τις σοβαρές επιπτώσεις που συνεπάγεται αυτό για τις θέσεις εργασίας και την ευημερία. Ελάτε, λοιπόν, κύριε Cameron, ομολογήστε μας όλη την αλήθεια.
<SPEAKER ID="123" NAME="Ryszard Czarnecki" AFFILIATION="ECR">
(PL) Κύριε Πρόεδρε, κυρία Malmström, κυρία Wallström, αντί να προβαίνουμε σε υπερφίαλες ομιλίες -και έχω την εντύπωση ότι υπάρχει πληθώρα υπερφίαλων ομιλιών στο Ευρωπαϊκό Κοινοβούλιο- αξίζει τον κόπο να αναρωτηθούμε ποιος είναι ο λόγος για τον οποίο ο ιρλανδικός λαός ψήφισε "Ναι", ενώ πέρυσι ψήφισε "Όχι".
<P>
Θεωρώ ότι εκείνοι που ισχυρίζονται ότι η κρίση ώθησε τους Ιρλανδούς να καταφύγουν στη Συνθήκη της Λισαβόνας απλοποιούν σε μεγάλο βαθμό το θέμα. Φαίνεται ότι ο βασικός λόγος για τον οποίο οι Ιρλανδοί, οι πολίτες της Πράσινης Νήσου, υποστήριξαν τη Συνθήκη είναι οι διασφαλίσεις που έλαβαν εν τω μεταξύ από την Ευρωπαϊκή Ένωση. " Ιρλανδία εξασφάλισε τον διορισμό, τόσο για την ίδια όσο και για όλα τα κράτη μέλη, οικείου, εθνικού Επιτρόπου. Θα πρέπει να ευχαριστήσουμε την Ιρλανδία γι' αυτό.
<P>
" ΕΕ διαβεβαίωσε επίσης ότι δεν θα παρέμβει στη φορολογία της Ιρλανδίας, και τούτο χάρη στο Δουβλίνο. Ας ευχηθούμε ότι αυτό θα αποτελέσει και την οριστική παραίτηση της Γερμανίας και της Γαλλίας από τα σχέδιά τους για την τυποποίηση της φορολογίας στην ΕΕ.
<P>
Τέλος, οι Βρυξέλλες υποσχέθηκαν ότι δεν θα παρέμβουν στη νομοθεσία της Δημοκρατίας της Ιρλανδίας στους τομείς των ηθικών και κοινωνικών κανόνων, συμπεριλαμβανομένης της προστασίας των αγέννητων τέκνων. Θα πρέπει να συγχαρούμε την ιρλανδική κυβέρνηση και το ιρλανδικό έθνος για τις αποτελεσματικές διαπραγματεύσεις τους.
<P>
Επί τη ευκαιρία, είναι διασκεδαστικό να βλέπει κανείς τους πανηγυρισμούς εκείνων που χάρηκαν με το αποτέλεσμα του δημοψηφίσματος στην Ιρλανδία. Εν πολλοίς, πρόκειται για τους ίδιους ανθρώπους που ήταν αντίθετοι προς τη διεξαγωγή δημοψηφισμάτων στα οικεία κράτη μέλη.
<SPEAKER ID="124" NAME="Diane Dodds" AFFILIATION="NI">
(EN) Όπως έχω ήδη δηλώσει στο παρόν Σώμα σε άλλη ευκαιρία, βρίσκομαι ενώπιον υμών ως οπαδός μιας Ευρώπης συνεργαζομένων εθνών. Έχω επιμόνως εκφράσει την αντίθεσή μου προς τον φεντεραλισμό της Συνθήκης της Λισαβόνας και την εκχώρηση εξουσιών από τα εθνικά κράτη. Το αποτέλεσμα του δεύτερου δημοψηφίσματος για τη Συνθήκη της Λισαβόνας στην Ιρλανδική Δημοκρατία δεν αλλάζει τίποτα στο "νωμένο Βασίλειο. Ένα έγγραφο που είναι επιζήμιο για τα βρετανικά εθνικά συμφέροντα στις 2 Οκτωβρίου 2009 παραμένει εξίσου επιζήμιο στις 2 Οκτωβρίου 2010. " κύρωσή του στην Πολωνία δεν θα το αλλάξει αυτό· η κύρωσή του στην Τσεχική Δημοκρατία δεν θα το αλλάξει αυτό· και, συνεπώς, θέλω να εκμεταλλευτώ αυτήν την ευκαιρία ενώπιον του παρόντος Σώματος για να ζητήσω τη διοργάνωση δημοψηφίσματος για τον βρετανικό λαό, όπως θα έπρεπε να γίνει, εξάλλου, και για καθένα από τα ευρωπαϊκά έθνη, επί του πλήρους και ολοκληρωμένου κειμένου της Συνθήκης της Λισαβόνας.
<SPEAKER ID="125" NAME="Paulo Rangel" AFFILIATION="PPE">
(PT) Κύριε Πρόεδρε, κυρίες και κύριοι, θα ήθελα απλώς να εκφράσω τη χαρά μου για το αποτέλεσμα του δημοψηφίσματος στην Ιρλανδία, όχι μόνο εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες), όπως έχουν ήδη κάνει πολλοί βουλευτές, αλλά ειδικότερα εξ ονόματος πορτογάλων βουλευτών της Ομάδας του PPE.
<P>
Εκτιμώ ότι το εν λόγω αποτέλεσμα ενισχύει καταφανώς τις προοπτικές ανάπτυξης και προόδου της Ευρωπαϊκής Ένωσης, και ότι εγκαινιάζει το στάδιο μιας νέας φάσης. Θα θέλαμε, φυσικά, να συγχαρούμε όλους όσοι συνέβαλαν στη δημιουργία της Συνθήκης της Λισαβόνας, ιδίως δε την Επιτροπή και την Επίτροπο που παρίσταται σήμερα εδώ, και επίσης, βεβαίως, την πορτογαλική Προεδρία της Ευρωπαϊκής Ένωσης, η οποία διαδραμάτισε λίαν σημαντικό ρόλο σε αυτήν τη διαδικασία. Συναφώς, θα ήθελα επίσης να δηλώσω ότι είμαστε ευτυχείς για το γεγονός ότι, παρόλες αυτές τις δυσκολίες και μολονότι περιμένουμε ακόμα με ανυπομονησία τη θέση της Τσεχικής Δημοκρατίας, ο πορτογαλικός λαός θα χαρεί πολύ να δει το όνομα της πρωτεύουσας της χώρας του να συνδέεται με ένα αποφασιστικό βήμα στην εξέλιξη της Ευρωπαϊκής Ένωσης. Εν προκειμένω, θα ήθελα επίσης να πω ότι θα μπορέσουμε να βασιστούμε και σε ένα άλλο έμβλημα, το οποίο, ομοίως, θα αποτελεί πάντα το έμβλημα των πορτογάλων βουλευτών της Ομάδας του PPE, και αυτό είναι το έμβλημα των εθνικών κοινοβουλίων.
<P>
Πιστεύω ότι η Συνθήκη της Λισαβόνας αποτελεί ένα αποφασιστικό βήμα προς τη συμμετοχή των εθνικών κοινοβουλίων στην ευρωπαϊκή δημοκρατία. Ως εκ τούτου, θεωρώ ότι αυτή η πτυχή, η οποία είναι η σημαντικότερη πτυχή της δημοκρατίας, ήτοι η αντιπροσώπευση και όχι, όπως ενίοτε ακούμε στο παρόν Σώμα, τα δημοψηφίσματα, είναι το ζωτικό και ουσιώδες στοιχείο της δημοκρατίας, δηλαδή η αντιπροσώπευση και όχι η άμεση ψηφοφορία. " Συνθήκη της Λισαβόνας αποτελεί επίσης ένα μείζον βήμα προς την ενίσχυση της συμμετοχής των εθνικών αντιπροσωπευτικών δημοκρατιών στην ευρωπαϊκή διαδικασία. Συνεπώς, είμαστε λίαν ευτυχείς με την απόφαση του ιρλανδικού λαού.
<SPEAKER ID="126" NAME="Stéphane Le Foll" AFFILIATION="S&amp;D">
(FR) Κύριε Πρόεδρε, κυρίες και κύριοι, θα επαναλάβω αναμφίβολα πράγματα που έχουν ήδη ειπωθεί και θα επικροτήσω, εν πάση περιπτώσει, το αποτέλεσμα της ιρλανδικής ψηφοφορίας σχετικά με τη Συνθήκη της Λισαβόνας.
<P>
Θα ήθελα απλώς να επιστήσω την προσοχή των συναδέλφων που παραμένουν στο Σώμα στους λόγους της αλλαγής, διότι είμαστε ικανοποιημένοι με το "Ναι", αλλά πέρυσι το αποτέλεσμα ήταν "Όχι". Τι άλλαξε; Το κείμενο; Ελάχιστα. Το πλαίσιο; Πολύ. Αυτό έχει σημασία. Μπορούμε, ασφαλώς, να συζητήσουμε θεσμικά ζητήματα. Εκείνο, όμως, που περιμένουν οι πολίτες από την Ευρώπη είναι πολιτικές απαντήσεις.
<P>
Αυτή είναι, κατά την άποψή μου, η ανάλυση που χρειάζεται να κάνουμε επί της συγκεκριμένης διπλής ψηφοφορίας. Δεν ήταν μία η ψηφοφορία· ήταν δύο. Αρχικά το "Όχι" και κατόπιν το "Ναι". Οι Ιρλανδοί δήλωσαν ότι χρειάζονται την Ευρώπη στην κρίση, και αυτό πρέπει να επισημανθεί ιδιαιτέρως διότι ζητούν από την Ευρώπη να τους προστατεύσει, και αυτό είναι σημαντικό.
<P>
Θα επαναλάβω αυτό που είπαν πολλοί βουλευτές. Θεωρώ ότι πρέπει πλέον να προχωρήσουμε με γοργό ρυθμό. Στρεφόμαστε, λοιπόν, προς της σουηδική Προεδρία του Συμβουλίου και στρεφόμαστε προς την Επιτροπή. Εάν θέλουμε να ικανοποιήσουμε το αίτημα του λαού της Ιρλανδίας, οφείλουμε να δώσουμε συγκεκριμένες απαντήσεις.
<P>
Οικονομική κρίση: είναι η Ευρώπη ικανή να τονώσει την ανάπτυξη σε ευρωπαϊκή κλίμακα; Κοινωνική κρίση: είναι η Ευρώπη ικανή να έχει πολιτική απασχόλησης; Αυτά είναι, κατ' εμέ, τα θέματα που βρίσκονται στο επίκεντρο της συζήτησης και είμαι επίσης ικανοποιημένος από μια άλλη δυνατότητα που μας παρέχει η Συνθήκη της Λισαβόνας, ήτοι το γεγονός ότι το Κοινοβούλιο θα έχει ενισχυμένες εξουσίες και, σε επίπεδο πολιτικής συζήτησης, θεωρώ ότι το Κοινοβούλιο θα έχει σημαίνοντα ρόλο να διαδραματίσει, δηλαδή να δείξει ότι υπάρχουν ποικίλες δυνατότητες επιλογής και ότι πρέπει να τεθούν υπό συζήτηση.
<P>
Για να είναι, όμως, δημοκρατική η εν λόγω συζήτηση και να κατορθώσει η Ευρώπη να παράσχει απαντήσεις, πρέπει να διορίσουμε άμεσα μια Επιτροπή και να διασφαλίσουμε ότι οι Τσέχοι θα προβούν στην κύρωση το ταχύτερο δυνατόν ώστε να μπορέσει η Ευρώπη να επιστρέψει στην πορεία της προς την ανάπτυξη και την ελπίδα.
<SPEAKER ID="127" NAME="Simon Busuttil" AFFILIATION="PPE">
(MT) Εκφράζω και εγώ, με τη σειρά μου, την ευαρέσκειά μου για το αποτέλεσμα του ιρλανδικού δημοψηφίσματος. Επιτρέψτε μου να κάνω μια παρατήρηση. Όσοι παρακολουθούν από το σπίτι ενδεχομένως θα αναρωτιούνται: "Με ποιον τρόπο θα επηρεάσει εμένα αυτό το αποτέλεσμα;". Θέλω να παραθέσω ορισμένα απτά παραδείγματα σχετικά με τον τρόπο που το εν λόγω αποτέλεσμα θα επηρεάσει αυτούς τους πολίτες, αντλώντας μερικά παραδείγματα από τον δικό μου τομέα, ήτοι τον τομέα της δικαιοσύνης και των εσωτερικών υποθέσεων.
<P>
Ο Χάρτης Θεμελιωδών Δικαιωμάτων είναι ένα παράδειγμα για το οποίο πρέπει να αισθανόμαστε υπερήφανοι, όχι απλώς ως πολίτες των μεμονωμένων χωρών μας, αλλά ως πολίτες της Ευρωπαϊκής Ένωσης. Τα ατομικά μας δικαιώματα, ως πολιτών, θα ενισχυθούν χάρη σε αυτήν τη Συνθήκη. Σε αυτά συμπεριλαμβάνονται τομείς όπως η προστασία των δεδομένων προσωπικού χαρακτήρα. Θα ενισχυθούν επίσης η ασφάλεια και η προστασία διότι η Ευρώπη σκοπεύει να επιτείνει, χάρη στη Συνθήκη, τις προσπάθειες για την καταπολέμηση της τρομοκρατίας κα της εγκληματικότητας. Θα ισχυροποιηθούν τα νομικά μας δικαιώματα, όπως, επί παραδείγματι, σε δικαστικές υποθέσεις που αφορούν ζητήματα διεθνούς υιοθεσίας ή διατροφής με διεθνείς επιπτώσεις. Επιπροσθέτως, θα εδραιωθούν τα συμφέροντά μας στον εξαιρετικά ευαίσθητο τομέα της μετανάστευσης κατά τη διευθέτηση της έννοιας της ευρείας αλληλεγγύης.
<P>
Αυτό σημαίνει ότι η Συνθήκη θα επηρεάσει, με απτό τρόπο, τους πολίτες. Για ποιον λόγο θα συμβεί αυτό άραγε; Για τον λόγο ότι η κυβέρνηση θα εκχωρήσει περισσότερες εξουσίες στο παρόν Κοινοβούλιο και το Κοινοβούλιο θα μεριμνήσει ώστε αυτές οι εξουσίες να ασκούνται υπεύθυνα, αλλά και με ζήλο, και να λειτουργούν προς όφελος των πολιτών. Σε όλα αυτά οφείλουμε, ως αντιπρόσωποι των πολιτών, να είμαστε πάντα με την πλευρά τους.
<SPEAKER ID="128" NAME="Adrian Severin" AFFILIATION="S&amp;D">
(EN) Κύριε Πρόεδρε, το σαρωτικό "Ναι" των Ιρλανδών δεν οφείλεται μόνο στην καλύτερη κατανόηση της Συνθήκης της Λισαβόνας, αλλά επίσης στη συνειδητοποίηση του γεγονότος ότι ο αληθινός σεβασμός πρέπει να είναι αμοιβαίος και ανθρωπιστικός. Οι ιρλανδοί συμπολίτες μας συνειδητοποίησαν επίσης ότι το τρένο της Ευρώπης δεν περιμένει επ' αόριστον όσους χάνουν το ραντεβού τους με την Ιστορία.
<P>
" περίπτωση της Τσεχίας είναι διαφορετική. Ο τσεχικός λαός έδειξε με τον κατάλληλο τρόπο την υποστήριξή του σε μια πιο πολιτική και κοινωνική, πιο αποτελεσματική και πιο δημοκρατική Ευρώπη. " κυβέρνηση υποστήριξε επίσης την κύρωση της Συνθήκης, και το κοινοβούλιο την επικύρωσε. Ως εκ τούτου, δεν επαφίεται σε εμάς να δείξουμε σεβασμό προς τον τσεχικό λαό, αλλά στον πρόεδρο της Τσεχικής Δημοκρατίας να δείξει σεβασμό προς τον λαό του και το κοινοβούλιό του.
<P>
Από την πλευρά μας, είναι σημαντικό να θέσουμε το όριο μεταξύ του μέτρου και της κατάχρησης και να προχωρήσουμε με τέτοιον τρόπο ώστε να δείξουμε, και να αποδείξουμε, ότι, για εμάς, το μέτρο σταματά εκεί όπου ξεκινά η κατάχρηση. Δεν είναι δυνατόν να δεχτούμε να γίνουμε δέσμιοι κωλυσιεργιών. Θα πρέπει να αναγνωρίσουμε ότι η Συνθήκη της Λισαβόνας επικυρώθηκε δεόντως από όλα τα κράτη μέλη και να κινήσουμε, επί αυτή τη βάσει, τις διαδικασίες σύστασης των θεσμικών οργάνων. Το Κοινοβούλιο θα πρέπει να έχει πλήρη συμμετοχή στην εν λόγω διαδικασία.
<SPEAKER ID="129" NAME="Carlo Casini" AFFILIATION="PPE">
(IT) Κύριε Πρόεδρε, ενημερώθηκα και εγώ ότι έχω στη διάθεσή μου τρία λεπτά, αλλά θα προσπαθήσω να ολοκληρώσω μέσα σε δύο λεπτά. Θα ήθελα να συνταχθώ με την άποψη πολλών συναδέλφων μου βουλευτών και να εκφράσω την ικανοποίησή μου. Θεωρώ ότι πρέπει πλέον να θέσουμε σε ισχύ, να εφαρμόσουμε τη Συνθήκη της Λισαβόνας μόλις πραγματοποιηθούν οι κυρώσεις, κάτι το οποίο ευελπιστούμε να γίνει λίαν προσεχώς.
<P>
" επιτροπή της οποίας προεδρεύω καταβάλλει κάθε δυνατή προσπάθεια στο πλαίσιο των αρμοδιοτήτων της εδώ και αρκετό καιρό, αλλά, καταρχάς, είναι σημαντικό για το Κοινοβούλιο να έχει επίγνωση των νέων ευθυνών του: δεν πρέπει να επιτρέψει την εν τοις πράγμασι απώλεια ουδεμίας πτυχής των ευρύτερων νομοθετικών λειτουργιών του.
<P>
Θα ήθελα, εντούτοις, να επισημάνω ένα ζήτημα το οποίο δεν νομίζω ότι θίχτηκε μέχρι στιγμής: υπήρξαν πολλοί λόγοι για τους οποίους ο ιρλανδικός λαός καταψήφισε αρχικά τη Συνθήκη, αλλά ένας εξ αυτών ήταν η ανησυχία, μεταξύ των ψηφοφόρων, ότι το ευρωπαϊκό νομοθετικό σύστημα ενδέχεται να παραβιάσει, στην Ιρλανδία, ορισμένες θεμελιώδεις αξίες σχετικά με το δικαίωμα στη ζωή και την έννοια της οικογένειας.
<P>
Οι ανησυχίες αυτές κατευνάστηκαν μέσω δηλώσεων που εξέδωσαν τα Ευρωπαϊκά Συμβούλια του Δεκεμβρίου του 2008 και του Ιουνίου του 2009. Θεωρώ σημαντικό αυτό το στοιχείο όχι μόνο για την Ιρλανδία, αλλά και για ολόκληρη την Ευρώπη. Στην πραγματικότητα, διασαφηνίστηκε ότι το κοινοτικό κεκτημένο δεν αφορά τον τομέα που σχετίζεται με το δικαίωμα στη ζωή και την οικογένεια. " εν λόγω διασαφήνιση δεν ισχύει μόνο για την Ιρλανδία, αλλά για όλα τα κράτη μέλη. Στην ουσία, ουδόλως ήταν απαραίτητη αυτή η διασαφήνιση διότι σε διάφορες αποφάσεις που αφορούσαν τη Γαλλία, το "νωμένο Βασίλειο και την Πολωνία, το Ευρωπαϊκό Δικαστήριο Ανθρωπίνων Δικαιωμάτων είχε ήδη αποφανθεί ότι, στους τομείς της ζωής, της αξίας της ζωής, του σεβασμού προς τη ζωή και την οικογένεια, πρέπει να επαφίεται στα κράτη μέλη η έκδοση συναφών αποφάσεων συναρτήσει της ιστορίας, της παράδοσης και του πολιτισμού τους.
<P>
Ωστόσο, η προσήλωση της Ιρλανδίας στις λεπτομέρειες δικαιώθηκε με επίσημη διασαφήνιση επί του σημείου αυτού, η οποία ισχύει πλέον, όπως προανέφερα, για ολόκληρη την Ευρωπαϊκή Ένωση. Θεωρώ ότι πρόκειται για ένα θετικό γεγονός, το οποίο προσδίδει νόημα στο διπλό δημοψήφισμα. Ασφαλώς, έχουμε πλήρη επίγνωση του γεγονότος ότι ο ευρωπαϊκός πολιτισμός αποτελείται από το σύνολο των πολιτισμών όλων των χωρών που τον συγκροτούν, και όλοι θέλουμε η Ευρώπη να αποτελεί όχι μόνο έναν οικονομικό χώρο, αλλά, επίσης, και κυρίως, μια κοινότητα αξιών. Συναφώς, φρονώ ότι είναι σκόπιμο να εκφράσουμε στην Ιρλανδία την ικανοποίηση, αλλά και την ευγνωμοσύνη μας για όλα όσα προσφέρει στην Ευρώπη όσον αφορά την ιστορία της και τα ιδανικά της.
<P>
" Ευρώπη χρειαζόταν την Ιρλανδία, όχι μόνο για τεχνικούς λόγους αναφορικά με τα μέσα και την οργανωτική διάρθρωσή της, αλλά επίσης για τη συνεισφορά της Ιρλανδίας σε αυτό που όλοι αναζητούμε: την ουσία της Ευρώπης.
<SPEAKER ID="130" NAME="Edite Estrela" AFFILIATION="S&amp;D">
(PT) " θετική ψηφοφορία στην Ιρλανδία αποτελεί ευχάριστη είδηση για την Ευρώπη και για εμένα προσωπικά, ως πολίτη της Πορτογαλίας και δεσμευμένη φιλοευρωπαία. Συμβολίζει τη νίκη του κοινού νου και την επικράτηση της λογικής έναντι της δημαγωγίας και της χειραγώγησης. Ο ιρλανδικός λαός δήλωσε ξεκάθαρα ότι πιστεύει στο ευρωπαϊκό εγχείρημα. Με τη θετική ψηφοφορία ήρθη το μείζον εμπόδιο για την έναρξη ισχύος της Συνθήκης της Λισαβόνας.
<P>
Ο πρόεδρος Klaus δεν έχει πλέον καμία δικαιολογία και οφείλει να σεβαστεί τη δημοκρατία και το κοινοβούλιο το οποίο τον εξέλεξε και το οποίο έχει ήδη εγκρίνει τη Συνθήκη της Λισαβόνας. " Συνθήκη της Λισαβόνας σηματοδοτεί την έναρξη μιας νέα εποχής. " Ευρωπαϊκή Ένωση θα λαμβάνει αποφάσεις με δραστικότερο τρόπο και θα είναι αποτελεσματικότερη στις εξωτερικές σχέσεις της. Θα είναι περισσότερο δημοκρατική και διαφανής, θα βρίσκεται πιο κοντά στο κοινό και θα εξαρτάται σε μικρότερο βαθμό από κυβερνήσεις. Με τη νέα Συνθήκη, η Ευρωπαϊκή Ένωση θα έχει στη διάθεσή της καλύτερα εφόδια για την καταπολέμηση της κλιματικής αλλαγής και την αντιμετώπιση των προκλήσεων της παγκοσμιοποίησης.
<SPEAKER ID="131" NAME="Mairead McGuinness" AFFILIATION="PPE">
(EN) Κύριε Πρόεδρε, η συζήτηση είναι παρατεταμένη αλλά όχι δραματική. Μπορείτε να φανταστείτε πώς θα ήταν, εάν το αποτέλεσμα ήταν "Όχι"; Αυτή η Αίθουσα θα ήταν γεμάτη βαρυθυμία και έξαψη, και υποθέτω πως το γεγονός ότι το αποτέλεσμα ήταν "Ναι" και είμαστε εξαιρετικά ήρεμοι σήμερα στην Ευρωπαϊκή Ένωση σημαίνει πολλά. Επικροτώ, ασφαλώς, το αποτέλεσμα του δημοψηφίσματος στην Ιρλανδία μαζί με τους συναδέλφους μου από το κόμμα Fine Gael που βρίσκονται στο Κοινοβούλιο. Εργάστηκα πολύ σκληρά για την επίτευξη αυτού του θετικού αποτελέσματος και θα έλεγα ότι ο ιρλανδικός λαός παραμέρισε εθνικά προβλήματα και άλλα εσωτερικά θέματα για να εξετάσει το ευρωπαϊκό ζήτημα και τη Συνθήκη της Λισαβόνας, καθώς επίσης το παρελθόν και τους δεσμούς μας με την Ευρωπαϊκή Ένωση, και δήλωσε κατά συντριπτική πλειοψηφία "Ναι" στην Ευρωπαϊκή Ένωση, και τούτο συνιστά μια υπέροχη έκβαση.
<P>
Από την άλλη πλευρά, η Επίτροπος Wallström, η οποία είχε την καλοσύνη να μεταβεί στην Ιρλανδία πολλές φορές, αντιμετώπισε οπωσδήποτε ένα υποβόσκον αίσθημα δυσαρέσκειας, το οποίο θεωρώ ότι υφίσταται σε όλα τα κράτη μέλη, εκ μέρους ανθρώπων που δεν έχουν επαφή με αυτό που πραγματικά είναι η Ευρωπαϊκή Ένωση. Εκτιμώ ότι όλοι εμείς υπέχουμε ευθύνη για την κατάσταση αυτή. Πιστεύω ότι δεν μιλούμε αρκετά για το ευρωπαϊκό εγχείρημα, για την Ευρωπαϊκή Ένωση, για την αλληλεγγύη, γι' αυτό που πραγματικά σημαίνει· μιλούμε περισσότερο για αυτά που μπορούμε να πάρουμε, για αυτά που δίνουμε και για σφάλματα σε οδηγίες ή ελλείψεις σε κανονισμούς. Επομένως, στην πολιτική μας, θα πρέπει ενδεχομένως να θίξουμε ορισμένα από τα εν λόγω ζητήματα διότι όταν βρισκόμαστε στο στάδιο του δημοψηφίσματος, όπως εμείς στην Ιρλανδία τώρα, είναι απαραίτητο να εξηγήσουμε στους πολίτες στον δρόμο, στα καταστήματα και στα σχολεία τι είναι η Ευρώπη, πώς λειτουργεί, τι κάνω εγώ, τι κάνει η Επιτροπή, και τούτο αποτελεί σπουδαία άσκηση. Είναι πράγματι μια πολύ δραστική άσκηση να μιλούμε απευθείας στους πολίτες για την Ευρωπαϊκή Ένωση. Οι άνθρωποι στην Ιρλανδία γνωρίζουν καλύτερα τώρα από ό, τι την προηγούμενη φορά επειδή εμείς συνεργαστήκαμε καλά μαζί τους.
<P>
Θα ήθελα, λοιπόν, να ζητήσω από όλους μας στο παρόν Σώμα να κινητοποιηθούμε περισσότερο σε αυτόν τον τομέα στα εθνικά κράτη μας και να αποφεύγομε να κατακρίνουμε ασκόπως την Ευρωπαϊκή Ένωση. " κριτική είναι ασφαλώς ευπρόσδεκτη όπου χρειάζεται, και σε εκείνους που ανησυχούν, όπως ο Nigel Farage, μήπως η Ιρλανδία είναι θύμα εκφοβισμού, θα ήθελα πω το εξής: δεν είναι εύκολο να μας εκφοβίσει κανείς. Δεν συνέβη κάτι τέτοιο. Και δεν πρόκειται ποτέ να συμβεί. Και επιτρέψτε μου να δηλώσω, κυρία Επίτροπε, ότι εάν δεν παρίσταμαι κατά τη λήξη της παρούσας συζήτησης, τούτο δεν θα οφείλεται σε έλλειψη σεβασμού προς το πρόσωπό σας ή προς τον Πρόεδρο ή την Προεδρία· θα οφείλεται σε ανειλημμένες υποχρεώσεις, αλλά σας ευχαριστώ όλους για την υποστήριξή σας καθ' όλη τη διάρκεια του δεύτερου δημοψηφίσματος.
<SPEAKER ID="132" NAME="Csaba Sándor Tabajdi" AFFILIATION="S&amp;D">
(HU) Κυρίες και κύριοι, ως βουλευτής του ΕΚ από την Ουγγαρία, την πρώτη χώρα που επικύρωσε τη Συνθήκη της Λισαβόνας, εκφράζω την ικανοποίησή μου για το αποτέλεσμα του ιρλανδικού δημοψηφίσματος. Εντούτοις, θα ήθελα πάρα πολύ να στρέψουμε την προσοχή μας πέρα από τη διαδικασία κύρωσης και να συζητήσουμε τον τρόπο με τον οποίο θα πρέπει να εφαρμόσουμε τη Συνθήκη της Λισαβόνας, η οποία αποτελεί ένα τεράστιο βήμα προς την πολιτική ένωση κα τη δημιουργία μιας κοινότητας αξιών. Θα επεκτείνει σημαντικά τα κοινωνικά δικαιώματα και θα τα προστατεύσει με τη νομικά δεσμευτική εφαρμογή του Χάρτη Θεμελιωδών Δικαιωμάτων. Θα καταστήσει επίσης κοινοτικό κανόνα τη γλωσσική και πολιτισμική πολυμορφία. " Συνθήκη της Λισαβόνας, όμως, περιέχει επίσης μια εξαιρετικά σημαντική διάταξη.
<P>
Για πρώτη φορά στην ιστορία της ΕΕ, γίνεται αναφορά στα δικαιώματα προσώπων που ανήκουν σε μειονότητες. Εθνικές και εθνοτικές μειονότητες, καθώς και μειονότητες μεταναστών, συγκροτούν το 15% του πληθυσμού της ΕΕ. Τώρα μπορούμε επιτέλους να δρομολογήσουμε τη δημιουργία μιας ευρωπαϊκής δομής για την προστασία των μειονοτήτων. Σας ευχαριστώ για την προσοχή σας.
<SPEAKER ID="133" NAME="Lena Barbara Kolarska-Bobińska" AFFILIATION="PPE">
(PL) Κύριε Πρόεδρε, η έγκριση της Συνθήκης της Λισαβόνας ολοκληρώνει την ιστορική διαδικασία της μεγαλύτερης διεύρυνσης της Ευρωπαϊκής Ένωσης κατά 10 νέα κράτη μέλη. " διαδικασία αυτή ξεκίνησε τη δεκαετία του 1990 και περατώνεται με τη συμφωνία επί των θεσμικών μεταβολών οι οποίες προσαρμόζουν την ΕΕ στη νέα πραγματικότητα.
<P>
" έγκριση της Συνθήκης της Λισαβόνας σηματοδοτεί μια νέα φάση και τη δυνατότητα για την ΕΕ να κάνει ένα βήμα προόδου. Τα θεσμικά όργανα που θα είμαστε σε θέση να συγκροτήσουμε αποτελούν μόνο μια ευκαιρία, και ο τρόπος που θα αξιοποιήσουμε αυτήν την ευκαιρία εξαρτάται από εμάς. Είναι επίσης η κατάλληλη στιγμή για να αποδείξουμε στους πολίτες που τηρούν σκεπτικιστική στάση απέναντι στο ευρωπαϊκό εγχείρημα ότι η ΕΕ "ζει", μεταβάλλεται και, κυρίως, ανταποκρίνεται στα προβλήματα των πολιτών. Επομένως, φαίνεται ότι το πλέον σημαντικό είναι να προταθεί μια νέα πολιτική, μια πολιτική που θα ανταποκρίνεται στις προκλήσεις που ανοίγονται μπροστά μας. Υπάρχει, ωστόσο, η ανησυχία ότι, αντί να επικεντρωθούμε σε αυτόν τον στόχο, θα υποκύψουμε σε διαβουλεύσεις σχετικά με διαδικαστικά και προσωπικά ζητήματα: ποιος πρέπει να επιλεγεί και σε ποια θέση; Δεν πρέπει να επιτρέψουμε στον εθνικό εγωισμό, ο οποίος ενδέχεται να εντείνεται σε περιόδους κρίσης, να υπονομεύσει την ευκαιρία που παρέχεται επί του παρόντος στην ΕΕ. Πάνω από όλα, χρειάζεται να πείσουμε τους πολίτες ότι η ΕΕ δεν είναι μόνο η προνομιούχα τάξη, με καθήκοντα και υπέρμετρη γραφειοκρατία, αλλά ότι η ΕΕ συνεπάγεται εξίσου νέους και αποτελεσματικότερους τρόπους επίλυσης των προβλημάτων τους.
<SPEAKER ID="134" NAME="Alan Kelly" AFFILIATION="S&amp;D">
(EN) Κύριε Πρόεδρε, παρίσταμαι σήμερα εδώ ως υπερήφανος ιρλανδός βουλευτής του ΕΚ. Χρειάστηκαν το αίμα, ο ιδρώτας και τα δάκρυα δημόσιων εκπροσώπων, αθλητών, επιχειρηματικών ομίλων, γεωργών και συνδικαλιστών για να εξασφαλιστεί μια ιστορική θετική ψηφοφορία. Είμαι επίσης υπερήφανος που, την προηγούμενη Παρασκευή, βρισκόμουν στη γενέτειρα πόλη μου, στο Tipperary, όπου παρακολούθησα να λαμβάνει χώρα ένας εκλογικός θρίαμβος, ο οποίος κατέδειξε κάτι που πίστευα ανέκαθεν, ότι η Ιρλανδία είναι ένθερμη υπέρμαχος της Ευρώπης, και σκοπεύουμε σαφώς να διαδραματίσουμε τον δικό μας ρόλο στο μέλλον.
<P>
Τώρα ξέρω ότι τα leprechauns (μικρά ξωτικά) του Κόμματος Ανεξαρτησίας του "νωμένου Βασιλείου, τα οποία παρίσταντο στο παρόν Σώμα πέρυσι μετά το πρώτο δημοψήφισμα, έχουν εξαφανιστεί. Πολλοί εξ υμών θα είστε ευτυχείς ακούγοντάς με να εκφράζω την ακλόνητη πεποίθησή μου πως ο ιρλανδικός λαός τα εξοβέλισε διά παντός. " απόφαση υπέρ της Συνθήκης της Λισαβόνας ήταν μια νίκη της αλήθειας επί των ανήθικων ψευδών που εξαπέλυσαν σε ορισμένες περιπτώσεις εξτρεμιστές της παράταξης του "Όχι", οι οποίοι αποπειράθηκαν να εκμεταλλευτούν τις αληθινές ανησυχίες του λαού. Αυτοί οι εξτρεμιστές έλαβαν το μάθημά τους την προηγούμενη Παρασκευή.
<P>
Εντούτοις, όλοι μας πρέπει να διδαχθούμε από αυτό. Όλοι εμείς που στηρίζουμε την προοδευτική πολιτική και μια προοδευτική Ευρώπη οφείλουμε συλλογικά να παράσχουμε στους πολίτες μεγαλύτερο κίνητρο για τη συνεργασία τους με τα ευρωπαϊκά θεσμικά όργανα. Δεν πρέπει ποτέ να τους θεωρούμε δεδομένους.
<SPEAKER ID="135" NAME="Damien Abad" AFFILIATION="PPE">
(FR) Κύριε Πρόεδρε, κυρίες και κύριοι, οι ιρλανδοί πολίτες επέλεξαν καταφανώς να τοποθετηθούν στο επίκεντρο της Ευρώπης, εγκρίνοντας με λίαν ισχυρή πλειοψηφία τη Συνθήκη της Λισαβόνας. Ως ο νεότερος μεταξύ των γάλλων βουλευτών του ΕΚ, επικροτώ αυτήν την επιλογή, η οποία θα μας επιτρέψει επιτέλους να στρέψουμε την προσοχή μας στις επιμέρους ανησυχίες των πολιτών μας.
<P>
Θα ήθελα, όμως, να κάνω δύο σχόλια. Πρώτον, κανείς δεν θα πρέπει να παραβλέψει το γεγονός ότι, κατά βάση, η κρίση κατέστησε τους Ιρλανδούς φιλοευρωπαίους και ότι αυτό το ιρλανδικό "Ναι" εκφράζει, συνεπώς, μια πραγματική ανάγκη για την ύπαρξη της Ευρώπης, μιας πολιτικής Ευρώπης που προστατεύει και προτείνει, την ανάγκη για την ύπαρξη μιας Ευρώπης η οποία είναι ικανή να αντιδρά στην κρίση και η οποία εγγυάται την ασφάλεια που απαιτούν οι πολίτες.
<P>
Δεύτερον, θα πρέπει να παραδειγματιστούμε και να διδαχτούμε από την αποτυχία του πρώτου δημοψηφίσματος στην Ιρλανδία. Δεν μπορούμε, κάθε φορά που θέλουμε να προαγάγουμε την Ευρώπη, να βρισκόμαστε στο έλεος διαδικασιών που δεν ενδείκνυνται για την Ευρώπη των 27. Με το ισχύον σύστημα, η καταψήφιση μιας Συνθήκης συμφέρει ενίοτε περισσότερο ένα κράτος μέλος από ό, τι η υπερψήφισή της. Αυτή η δυνατότητα καταψήφισης θα πρέπει να μας ενθαρρύνει για την εφαρμογή μιας πραγματικής διαδικασίας σε κοινοτικό επίπεδο η οποία θα αποτρέπει τον εγκλωβισμό των συζητήσεων σε εθνική κλίμακα.
<P>
Επί του παρόντος, ο ευρωπαϊκός δυναμισμός βρίσκεται εκ νέου σε εξέλιξη και εμείς, οι βουλευτές του ΕΚ, θα μπορέσουμε επιτέλους να διευθετήσουμε ευαίσθητα ζητήματα, όπως την κρίση στον τομέα των γαλακτοκομικών προϊόντων ή ακόμα και την κρίση του φυσικού αερίου του προηγούμενου χειμώνα. Επιτρέψτε μου να επιστήσω για λίγο την προσοχή του Σώματος στο μοναδικό μέλημα του κοινοτικού προϋπολογισμού για το έτος 2010, ήτοι τη χρηματοδότηση της δεύτερης φάσης του ευρωπαϊκού προγράμματος για την ανάκαμψη της οικονομίας, ύψους 2 δισεκατομμυρίων ευρώ. Ανήκω σε εκείνους που εκτιμούν πως πρέπει να διασφαλιστεί ότι το εν λόγω πρόγραμμα δεν θα χρηματοδοτηθεί αποκλειστικά μέσω γεωργικών πιστώσεων, διότι τούτο ενδέχεται να στείλει εσφαλμένα μηνύματα στους γεωργούς μας στο πλαίσιο της παρούσας κρίσης και ενδέχεται επίσης να θέσει σε κίνδυνο το μέλλον της επισιτιστικής μας ασφάλειας και των γαιών μας.
<P>
Κλείνοντας, θα ήθελα να ευχαριστήσω ακόμα μία φορά τους ιρλανδούς φίλους μας και τους απευθύνω τα πιο θερμά και εγκάρδια συγχαρητήριά μου για τη σαφώς ευρωπαϊκή επιλογή τους. Θα ήθελα τώρα να ζητήσω από τους πολωνούς και τσέχους φίλους μας να εξασφαλίσουν στην Ευρώπη αυτήν την εργαλειοθήκη που θα της επιτρέψει να αντιμετωπίσει τις προκλήσεις της παγκοσμιοποίησης κατά τις επόμενες δεκαετίες.
<SPEAKER ID="136" NAME="Juan Fernando López Aguilar" AFFILIATION="S&amp;D">
(ES) Κύριε Πρόεδρε, εν συντομία, τρία μηνύματα.
<P>
Πρώτον, όπως πολλοί προλαλήσαντες, επικροτώ το κατηγορηματικό "Ναι" που εκφράστηκε στο ιρλανδικό δημοψήφισμα.
<P>
Δεύτερον, ως πρόεδρος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, θα ήθελα να τονίσω τη σημασία της πιθανής έναρξης ισχύος της Συνθήκης της Λισαβόνας για την ενίσχυση της νομιμότητας του προγράμματος για την ευρωπαϊκή ολοκλήρωση, δεδομένου ότι αφορά την ιθαγένεια, τα δικαιώματα, τις ελευθερίες και την ικανότητά μας για την από κοινού καταπολέμηση του οργανωμένου εγκλήματος και της τρομοκρατίας και, βάσει του πεδίου εφαρμογής της Συνθήκης του Σένγκεν, για την αποτελεσματική αντιμετώπιση ευαίσθητων θεμάτων, όπως είναι το άσυλο, η μετανάστευση, το καθεστώς των αλλοδαπών και ο έλεγχος των εξωτερικών συνόρων της ΕΕ.
<P>
Τρίτον, θα ήθελα, απεναντίας, να επισημάνω, όπως έχουν ήδη επισημάνει προηγούμενοι ομιλητές, ότι αυτό δεν είναι το τέλος της ιστορίας. Τούτο αληθεύει όχι μόνο επειδή η Τσεχική Δημοκρατία δεν έχει επικυρώσει ακόμα τη Συνθήκη, αλλά επειδή οφείλουμε να διδαχθούμε από τις δυσκολίες που αντιμετωπίσαμε κατά την επίτευξη της κύρωσης της Συνθήκης της Λισαβόνας. Δεν ήταν εύκολη υπόθεση· προηγήθηκαν 10 χρόνια διαβουλεύσεων και αυτό θα μας καταστήσει περισσότερο απαιτητικούς, όχι μόνο από τους εαυτούς μας, αλλά επίσης έναντι μελλοντικών διευρύνσεων, όσον αφορά την απαίτηση αφοσίωσης, συνεργασίας και ανάληψης ευθύνης από όλους όσοι υπογράφουν τους νέους κανόνες που θα τεθούν σε λειτουργία από την ημερομηνία έναρξης ισχύος της Συνθήκης της Λισαβόνας.
<SPEAKER ID="137" NAME="Anne Delvaux" AFFILIATION="PPE">
(FR) Κύριε Πρόεδρε, λίγες ημέρες μετά το θετικό δημοψήφισμα στην Ιρλανδία, αισθάνομαι πραγματικά πως μπορούμε να δηλώσουμε ότι σήμερα είμαστε περισσότερο Ευρωπαίοι από ό, τι ήμασταν στο παρελθόν. Είμαι απόλυτα, ειλικρινά και γαλήνια ευτυχισμένη για την εξέλιξη αυτή. Δυστυχώς, δεν παύουμε να εξαρτόμαστε σε μεγάλο βαθμό από την απόφαση του συνταγματικού δικαστηρίου, καθώς και από την καλή θέληση του τσέχου προέδρου.
<P>
Πρέπει πλέον να στείλουμε ένα ξεκάθαρο μήνυμα υπευθυνότητας σε όσους κρατούν στα χέρια τους το μέλλον αυτής της στρατηγικής Συνθήκης για την Ένωση, για τους θεσμούς μας και για τους 500 εκατομμύρια Ευρωπαίους που εκπροσωπούμε. Δεν μπορούμε πλέον να κρατούμαστε όμηροι λίγων ανθρώπων, αποκλειστικός στόχος των οποίων είναι να μάχονται το γενικό ευρωπαϊκό συμφέρον. Εάν είναι θεμιτή η επιθυμία ορισμένων να μην ακολουθήσουν περαιτέρω την πορεία της ευρωπαϊκής ολοκλήρωσης, εάν είναι θεμιτή η διατύπωση ενδοιασμών εκ μέρους κάποιων άλλων, τότε είναι εξίσου θεμιτό να επιτραπεί σε εκείνους που θέλουν μεγαλύτερη ευρωπαϊκή ολοκλήρωση να προχωρήσουν παραπέρα.
<P>
Εν γένει, οι διαδικασίες για την κύρωση ευρωπαϊκών Συνθηκών προσιδιάζουν πολύ συχνά σε εποποιίες ή πυρρείους νίκες. Πρέπει άραγε να είμαστε συνεχώς αναγκασμένοι να ασκούμε τόση πίεση για να εξασφαλίζουμε την έναρξη ισχύος μιας Συνθήκης και των θεσμικών μεταρρυθμίσεων που απορρέουν από αυτήν;
<P>
Πρέπει να διδαχθούμε από αυτήν τη χαώδη διαδικασία κύρωσης και, προφανώς, από αυτήν τη δέσμευση διενέργειας διαβουλεύσεων για τη διοργάνωση δεύτερου δημοψηφίσματος στην Ιρλανδία, σαν να είναι φυσιολογικό να αναγκάζεται σε δεύτερη ψηφοφορία ένας λαός που έχει ήδη λάβει κυρίαρχη απόφαση, και σαν να είναι φυσιολογικό να χρησιμοποιείται η συναίνεση σε μια Συνθήκη ως "διαπραγματευτικό ατού". Διακυβεύεται η θεσμική συνέπεια και ισορροπία του ευρωπαϊκού εγχειρήματος.
<P>
" κύρωση μιας Συνθήκης συνιστά ελάχιστη απαίτηση αφοσίωσης και συνοχής από τη στιγμή που κάποιος επιλέγει την ένταξη της χώρας του στην Ευρωπαϊκή Ένωση. Θέλαμε να στείλουμε στους πολίτες ένα ηχηρό μήνυμα διασφαλίζοντας ότι η Συνθήκη θα επικυρωνόταν για τις ευρωπαϊκές εκλογές του Ιουνίου του 2009. Τι πιστεύετε ότι σκέφτονται οι πολίτες σήμερα για τη Συνθήκη της Λισαβόνας και, επιπλέον, για την εσωτερική μας συνέπεια και τη νομιμότητά μας;
<SPEAKER ID="138" NAME="Zoran Thaler" AFFILIATION="S&amp;D">
(SL) Το κατηγορηματικό "Ναι" της Ιρλανδίας στη Συνθήκη της Λισαβόνας αποτελεί ένα σημαντικό βήμα προς μια ενωμένη Ευρώπη και ένα ελαφρύ πλήγμα για τους ευρωσκεπτικιστές.
<P>
" απόφαση αυτή, μάλιστα, είναι σημαντική διότι ελήφθη από τον λαό, με ψηφοφορία δημοψηφίσματος, και από ένα έθνος το οποίο είχε στη διάθεσή του έναν χρόνο για εξετάσει εάν το αρχικό του "Όχι" θα ωφελήσει ή όχι πραγματικά την Ιρλανδία.
<P>
Εκτός από την Τσεχική Δημοκρατία, το ενδιαφέρον θα επικεντρωθεί τώρα και στην αξιοπιστία του "νωμένου Βασιλείου, ενός κράτους μέλους στο οποίο ο ηγέτης της αντιπολίτευσης, κ. David Cameron, είχε υποσχεθεί να διοργανώσει δημοψήφισμα για τη Συνθήκη, εάν κερδίσει τις εκλογές του 2010. Προέβη σε αυτήν την υπόσχεση, παρά το γεγονός ότι αμφότερα τα κοινοβουλευτικά σώματα του "νωμένου Βασιλείου επικύρωσαν τη Συνθήκη της Λισαβόνας στα μέσα του 2008.
<P>
Ποια θα είναι η αξιοπιστία των αποφάσεων και των διεθνών δεσμεύσεων του "νωμένου Βασιλείου, ενός από τα κράτη μέλη μας, το οποίο έχει ήδη επικυρώσει τη Συνθήκη, αλλά απειλεί τώρα να αναστείλει τις αποφάσεις και τις δεσμεύσεις του, δύο χρόνια μετά την υιοθέτησή τους;
<SPEAKER ID="139" NAME="Enikő Győri" AFFILIATION="PPE">
(HU) Κυρίες και κύριοι, όταν, την άνοιξη του 2003, το 84% περίπου των ούγγρων πολιτών ψήφισαν υπέρ της ένταξης της χώρας μας στην Ευρωπαϊκή Ένωση, αισθάνθηκαν ότι επέστρεφαν εκεί όπου ανήκαν, ήτοι σε μια ενωμένη οικογένεια ευρωπαϊκών λαών, από την οποία τους είχε αποκλείσει μια κομμουνιστική δικτατορία που διήρκησε 40 και πλέον χρόνια. Συνεπώς, οι Ούγγροι αντιμετώπισαν την Ευρωπαϊκή Ένωση όχι μόνο ως μια δομή οικονομικής συνεργασίας που βασίζεται σε ρυθμιστικούς κανόνες, αλλά επίσης ως μια κοινότητα που βασίζεται σε αξίες. Είμαστε ευτυχείς που η Ιρλανδία ενέκρινε τη Συνθήκη της Λισαβόνας, διότι η πράξη αυτή τοποθετεί τις αξίες μας στη θέση που τους αρμόζει στην Ιδρυτική Συνθήκη, και στις αξίες αυτές συμπεριλαμβάνεται αναμφισβήτητα η αναγνώριση των δικαιωμάτων προσώπων που ανήκουν σε μειονότητες.
<P>
Αυτός είναι ο λόγος, κύριε Πρόεδρε, για τον οποίο ύψωσα πρώτη τη γαλάζια κάρτα μου όταν ο κ Szegedi διατύπωνε τις παρατηρήσεις του. Εκείνη τη στιγμή, ήθελα να τον ρωτήσω εάν έχει διαβάσει τη Συνθήκη της Λισαβόνας διότι, εάν την έχει διαβάσει, θα γνωρίζει ασφαλώς το άρθρο σχετικά με τις μειονότητες που μόλις ανέφερα. Οι πολίτες της Ουγγαρίας είναι πεπεισμένοι ότι, μόλις τεθεί σε ισχύ η Συνθήκη της Λισαβόνας, η ΕΕ θα ευαισθητοποιηθεί περισσότερο επί των ζητημάτων που αφορούν τις μειονότητες, έτσι ώστε να χαρακτηρισθούν διά παντός απαράδεκτα μέτρα όπως ο νόμος περί της σλοβακικής γλώσσας. Αυτό σημαίνει ότι όλοι πρέπει να τηρούν το γράμμα του νόμου, αλλά, επιπλέον, πρέπει να σέβονται και τη στάση που υπαγορεύει η Ευρωπαϊκή Ένωση. Με άλλα λόγια, κάθε ευρωπαίος πολίτης μοιράζεται την ευθύνη για τη διασφάλιση ότι οι μειονότητες δύνανται να χρησιμοποιούν ελεύθερα τη μητρική τους γλώσσα χωρίς περιορισμούς και ότι αισθάνονται οικεία στο έδαφος όπου έχουν γεννηθεί.
<P>
Πιστεύω ακράδαντα ότι η Συνθήκη της Λισαβόνας θα μας διευκολύνει σε μεγάλο βαθμό να καταστήσουμε σαφέστερο στα θεσμικά όργανα της ΕΕ ότι πρέπει εξίσου να προστατεύουμε τις αξίες μας εντός της ΕΕ και ότι πρέπει να αναλαμβάνουμε άμεσα δράση όταν αυτές παραβιάζονται. Συνάδελφοι βουλευτές από τις Ομάδες των Σοσιαλιστών, των Φιλελευθέρων και των Μη Εγγεγραμμένων, είναι απλώς αδύνατον να δεχτούμε δύο μέτρα και δύο σταθμά. Άλλως ειπείν, αναφερόμαστε σε αυτές τις αξίες εάν αυτό υπαγορεύουν τα συμφέροντά μας, αλλά τις ξεχνούμε εάν αυτό μας εξυπηρετεί περισσότερο. " Ομάδα του Ευρωπαϊκού Λαϊκού Κόμματος (Χριστιανοδημοκράτες) δεν επιθυμεί μια τέτοια Ευρώπη.
<SPEAKER ID="140" NAME="Ivari Padar" AFFILIATION="S&amp;D">
(ET) Κύριε Πρόεδρε, την προηγούμενη εβδομάδα βρισκόμουν στην Ιρλανδία, υποστηρίζοντας τους φίλους μου στο ιρλανδικό Εργατικό Κόμμα. Χαίρομαι που η Ιρλανδία ψήφισε ένα ηχηρό "Ναι", διότι πρόκειται για μια πολύ σημαντική απόφαση τόσο για την Ιρλανδία όσο και για την Ευρωπαϊκή Ένωση. Ως γεωργός, είμαι ιδιαίτερα χαρούμενος που, αυτήν τη φορά, οι ιρλανδοί γεωργοί υποστήριξαν ευθύς εξαρχής την εκστρατεία του δημοψηφίσματος. Έλαβαν μια ορθή απόφαση, διότι όταν η Συνθήκη της Λισαβόνας τεθεί σε ισχύ, το Ευρωπαϊκό Κοινοβούλιο θα αποκτήσει ίσες εξουσίες με το Συμβούλιο όσον αφορά τα γεωργικά ζητήματα, συμπεριλαμβανομένης της διαδικασίας συναπόφασης στο πλαίσιο της κοινής γεωργικής πολιτικής, κάτι που αποτελεί ευχάριστη αναμφίβολα είδηση για τους ευρωπαίους γεωργούς.
<SPEAKER ID="141" NAME="Seán Kelly" AFFILIATION="PPE">
(GA) Κύριε Πρόεδρε, ως νεοεκλεγείς βουλευτής, θα ήθελα να δηλώσω υπερήφανος για το θετικό αποτέλεσμα της ψηφοφορίας του ιρλανδικού λαού στο πλαίσιο του δημοψηφίσματος για τη Συνθήκη της Λισαβόνας. Είμαι επίσης υπερήφανος για τη ζωηρή συζήτηση που λαμβάνει χώρα σήμερα.
<P>
(EN) Ο κόσμος ρωτά γιατί η Ιρλανδία άλλαξε γνώμη. Υπήρξαν τέσσερις ενδεχομένως βασικοί παράγοντες. Ο πρώτος, πιστεύω, ήταν το γεγονός ότι κερδίσαμε έναν Επίτροπο· ο δεύτερος ήταν οι εγγυήσεις· ο τρίτος ήταν το γεγονός ότι διενεργήσαμε τον δέοντα διάλογο και οι πολίτες έλαβαν αυτήν τη φορά, σε αντίθεση με την προηγούμενη, κατάλληλη πληροφόρηση. Επίσης, η οικονομική κρίση ήταν ένας παράγοντας, αλλά το καίριο σημείο ήταν ότι η εκστρατεία υπέρ του "Ναι" διεξήχθη δυναμικά αυτήν τη φορά, κάτι που δεν έγινε την πρώτη φορά. Ομάδες πολιτών και πολιτικοί συνεργάστηκαν και, για πρώτη φορά απ' όσο μπορώ να θυμηθώ, πολιτικά κόμματα -παραδοσιακά πολιτικά κόμματα- παραμέρισαν τις διαφορές τους και εκστράτευσαν υπέρ του συμφέροντος της Ιρλανδίας. Ο ιρλανδικός λαός ανταποκρίθηκε.
<P>
" παράταξη του "Όχι" ήταν εξίσου καλά οργανωμένη και όλοι είχαν λόγο, συμπεριλαμβανομένου του Κόμματος Ανεξαρτησίας του "νωμένου Βασιλείου (UKIP), το οποίο διασφάλισε την ευρεία διανομή στην Ιρλανδία του εγγράφου The truth about the treaty: Stop the EU bulldozer ("" αλήθεια για τη Συνθήκη: σταματήστε τη μπουλντόζα της ΕΕ"). Τελικά, ο ιρλανδικός λαός αποφάσισε ότι προτιμά πολύ περισσότερο να βρίσκεται στο τρένο της ΕΕ παρά στη μπουλντόζα του Κόμματος Ανεξαρτησίας του "νωμένου Βασιλείου.
<P>
Το προηγούμενο σαββατοκύριακο θριάμβευσε η επικοινωνία. Ακούτε συχνά να γίνεται λόγος για έλλειμμα επικοινωνίας. Το ιρλανδικό δημοψήφισμα ήταν ο θρίαμβος της επικοινωνίας και, εάν συνεχίσουμε κατ' αυτόν τον τρόπο, θα φέρουμε την Ευρώπη πιο κοντά στους πολίτες.
<P>
Τώρα είναι η σειρά του τσέχου προέδρου να υπογράψει τη συμφωνία και να την θέσει σε ισχύ διότι, εάν δεν το πράξει, θα πρόκειται, θεωρώ, για τη μεγαλύτερη δικτατορική πράξη στην ιστορία του κόσμου και για μια απόλυτη αποκήρυξη της δημοκρατίας.
<P>
Σας ευχαριστώ θερμά για την υποστήριξή σας, και προσδοκούμε να παραμείνουμε θετικοί Ευρωπαίοι από την Ιρλανδία και στο μακρινό μέλλον.
<SPEAKER ID="143" NAME="Jo Leinen" AFFILIATION="S&amp;D">
(DE) Κύριε Πρόεδρε, μετά από οκτώ χρόνια και πολλές διαβουλεύσεις και διαπραγματεύσεις, υπάρχει μεγάλη πιθανότητα να τεθεί πλέον σε ισχύ η Μεταρρυθμιστική Συνθήκη, χάρη στο κοπιώδες επίσης έργο πολλών ανθρώπων από το παρόν Σώμα, οι οποίοι αφοσιώθηκαν σε αυτό το εγχείρημα από την αρχή μέχρι το τέλος στο πλαίσιο της Συνέλευσης και στις διακυβερνητικές διασκέψεις αργότερα.
<P>
Θεωρώ ότι το Κοινοβούλιο διαδραμάτισε εποικοδομητικό ρόλο στην εν λόγω Μεταρρυθμιστική Συνθήκη. Εκτιμώ ότι, εάν το συνταγματικό δικαστήριο στην Πράγα της Τσεχικής Δημοκρατίας εκδώσει θετική απόφαση, ο πρόεδρος Klaus δεν θα έχει πλέον νομικούς λόγους για την περαιτέρω παρεμπόδιση της εξέλιξης της ΕΕ. Τα άλλα συνταγματικά όργανα στην Τσεχική Δημοκρατία θα βρουν επίσης τρόπους ώστε να υπερπηδήσουν τυχόν παράνομα εμπόδια αυτού του είδους.
<P>
Πληροφορούμαστε, βεβαίως, ότι ενέχεται νέος κίνδυνος προβλημάτων από την πλευρά του "νωμένου Βασιλείου. Εντούτοις, σε περίπτωση που η οιαδήποτε βρετανική κυβέρνηση επιτρέψει τη διενέργεια δημοψηφίσματος, τούτο δεν θα αφορά τη Συνθήκη της Λισαβόνας, αλλά το ερώτημα εάν ο βρετανικός λαός τάσσεται υπέρ της ΕΕ ή εάν επιθυμεί την έξοδο από την Ευρώπη. Αυτό θα έπρεπε να είναι το θέμα του δημοψηφίσματος και όχι μια Συνθήκη που έχει ήδη επικυρωθεί. Κάτι τέτοιο θα ήταν απολύτως απαράδεκτο. Φρονώ ότι οφείλουμε να διδαχθούμε κάτι από την εν λόγω κατάσταση, και αυτό είναι ότι οι πολίτες μας χρειάζονται περισσότερη πληροφόρηση. Ως εκ τούτου, ελπίζω ότι, στη νέα Επιτροπή, θα έχουμε επίσης έναν Αντιπρόεδρο που θα είναι αρμόδιος για την επικοινωνία και την πληροφόρηση και, ενδεχομένως, ακόμα και Επίτροπο αρμόδιο για την ευρωπαϊκή ιθαγένεια. Αυτή θα μπορούσε να είναι η απάντηση στις αντιπαραθέσεις επί της ευρωπαϊκής πολιτικής.
<SPEAKER ID="144" NAME="Jarosław Leszek Wałęsa" AFFILIATION="PPE">
(PL) Κύριε Πρόεδρε, χάρη στη Συνθήκη της Λισαβόνας, η Ευρώπη δύναται να αντιμετωπίσει προκλήσεις που εκτείνονται πολύ πιο πέρα από τα εσωτερικά προβλήματα των κρατών μελών. Θα είναι η Ευρώπη προετοιμασμένη για κάτι τέτοιο; Το ερώτημα είναι δύσκολο να απαντηθεί ακόμα. Το βέβαιο είναι ότι, επί του θέματος αυτού, πολλά θα εξαρτηθούν από τους πολίτες της Ευρώπης.
<P>
Ωστόσο, εκτός από τη Συνθήκη, η ΕΕ πρέπει να έχει επίσης τη βούληση να δράσει και να έχει παγκόσμια παρουσία. Πρέπει να έχει αίσθημα ευθύνης για τον κόσμο, για τη σταθερότητα και την ανάπτυξή του. Από αυτό εξαρτάται επίσης η ασφάλεια και η ανάπτυξη της ίδιας της ΕΕ. Οφείλουμε να αντισταθούμε στην κοινή παρομοίωση σύμφωνα με την οποία η Ευρώπη αποτελεί μια ασφαλή, ευήμερη κα δημοκρατική χώρα που προασπίζει τα ανθρώπινα δικαιώματα, αλλά απορροφάται από τις δικές της εσωτερικές υποθέσεις και έχει γυρίσει την πλάτη της στον κόσμο.
<P>
" Συνθήκη της Λισαβόνας μας προτρέπει να κατανοήσουμε καλύτερα τις προκλήσεις που ανοίγονται εμπρός μας. Μετά το ιρλανδικό "Ναι", μια ενωμένη Ευρώπη στρέφει πλέον το βλέμμα της προς την Πολωνία και την Τσεχική Δημοκρατία. Δεν έχω την παραμικρή αμφιβολία ότι η Συνθήκη της Λισαβόνας θα τεθεί σύντομα σε ισχύ. Εν αναμονή, ωστόσο, των υπογραφών του προέδρου Kaczyński και του προέδρου Klaus, ας αξιολογήσουμε την εξέλιξη των διαβουλεύσεων κατά τη διάρκεια της παρούσας μεταρρύθμισης, και ας συναγάγουμε συμπεράσματα από αυτό που συνέβη. Οφείλουμε να προετοιμαστούμε για το μέλλον. Οφείλουμε να προετοιμαστούμε για περαιτέρω μεταρρυθμίσεις διότι το υπέροχο σχέδιο που δημιουργούμε -η Ευρωπαϊκή Ένωση- είναι μια ιδέα που δεν έχει ακόμα ολοκληρωθεί. Τέλος, θα ήθελα να πω κάτι ακόμα - ευχαριστούμε, Ιρλανδία.
<SPEAKER ID="145" NAME="Paolo De Castro" AFFILIATION="S&amp;D">
(IT) Κύριε Πρόεδρε, κυρίες και κύριοι, η 2α Οκτωβρίου ήταν μια σπουδαία ημέρα για την Ευρώπη χάρη στους Ιρλανδούς που ψήφισαν υπέρ της Συνθήκης της Λισαβόνας. " έναρξη ισχύος της συναπόφασης θα αποτελέσει μια πραγματική δημοκρατική επανάσταση ιδίως για την κοινή γεωργική πολιτική. Το Κοινοβούλιο θα αποκτήσει επιτέλους ίσες εξουσίες λήψης αποφάσεων με εκείνες του Συμβουλίου των Υπουργών Γεωργίας, χάρη στη συναίνεση της Ιρλανδίας και τις θετικές ψήφους που ελήφθησαν από τα εθνικά κοινοβούλια, συμπεριλαμβανομένου του τσεχικού κοινοβουλίου.
<P>
Οποιαδήποτε καθυστέρηση θα συνεπαγόταν προβλήματα για τους γεωργούς σε όλα τα κράτη μέλη. Πράγματι, ο τομέας της γεωργίας διέρχεται μία από τις πιο ευαίσθητες και δύσκολες περιόδους των τελευταίων ετών, γνωρίζοντας μια πτώση στις τιμές των περισσότερων, και όχι μόνο των γαλακτοκομικών, προϊόντων, όπως διαπιστώσαμε τις τελευταίες ημέρες.
<P>
Αναμένοντας την επίσημη έναρξη ισχύος της Συνθήκης, προσδοκούμε από το Συμβούλιο και την Επιτροπή, κύριε Πρόεδρε, να προβεί, από σήμερα κιόλας, στην προσεκτική εξέταση των αποφάσεων που ελήφθησαν από το Κοινοβούλιο -το οποίο εξελέγη δημοκρατικά από όλους τους ευρωπαίους πολίτες- σχετικά με γεωργικά ζητήματα, ξεκινώντας με τη λήψη μέτρων για την αντιμετώπιση της κρίσης στον τομέα των γαλακτοκομικών προϊόντων.
<SPEAKER ID="146" NAME="Petru Constantin Luhan" AFFILIATION="PPE">
(RO) Κύριε Πρόεδρε, κυρίες και κύριοι, είμαι και εγώ ευτυχής που οι Ιρλανδοί ενέκριναν εντέλει τη Συνθήκη της Λισαβόνας, διότι θεωρώ αυτό το έγγραφο σημαντικό για την ευρωπαϊκή ολοκλήρωση.
<P>
Χρειαζόμαστε μια νέα Συνθήκη προκειμένου να παράσχουμε στην Ευρωπαϊκή Ένωση σύγχρονα μέσα και αναβαθμισμένες μεθόδους εργασίας που θα μας επιτρέψουν να αντιμετωπίσουμε αποτελεσματικά τις προκλήσεις του σύγχρονου κόσμου. " Συνθήκη αυτή αποτελεί, καταρχάς, ένα βήμα προόδου για την ενίσχυση της δημοκρατικής διαδικασίας λήψης αποφάσεων σε ευρωπαϊκό επίπεδο το οποίο θα επιτρέψει σε εμάς, στο Ευρωπαϊκό Κοινοβούλιο, να είμαστε από τους πρώτους που θα απολαύουμε τις θετικές ανταλλαγές απόψεων που προβλέπονται δυνάμει της εν λόγω Συνθήκης.
<P>
" επέκταση της διαδικασίας συναπόφασης θα θέσει το Ευρωπαϊκό Κοινοβούλιο επί ίσοις όροις με το Συμβούλιο υπό την έννοια των νομοθετικών εξουσιών επί του 95% της κοινοτικής νομοθεσίας. Για παράδειγμα, στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, στην οποία συμμετέχω, θα επεκτείνουμε τη διαδικασία συναπόφασης από 40 σε 80 τομείς εξειδίκευσης, ενισχύοντας κατ' αυτόν τον τρόπο τη δημοκρατική νομιμότητα της νομοθεσίας της ΕΕ.
<P>
Εκτιμώ ότι η νέα νομική βάση θα συμβάλει στην επιτάχυνση της διαδικασίας οικονομικής ανάπτυξης και την προσαρμογή των νομοθετικών συστημάτων των κρατών μελών. Είμαι επίσης απολύτως βέβαιος ότι το εν λόγω μέτρο θα μας διευκολύνει, στη συνέχεια, στην επίτευξη ενός από τους βασικούς στόχους της Ευρωπαϊκής Ένωσης, ήτοι τη δημιουργία οικονομικής, κοινωνικής και εδαφικής συνοχής.
<P>
Αναμένω με μεγάλο ενδιαφέρον την περάτωση της διαδικασίας κύρωσης και αδημονώ να ξεκινήσουμε την εφαρμογή της Συνθήκης.
<SPEAKER ID="147" NAME="José Manuel Fernandes" AFFILIATION="PPE">
(PT) Κυρίες και κύριοι, επικροτώ το ηχηρό "Ναι" που εξέφρασε ο ιρλανδικός λαός την προηγούμενη Κυριακή στο δημοψήφισμα για τη Συνθήκη της Λισαβόνας. Ας ελπίσουμε ότι η κοπιώδης διαδικασία κύρωσης αυτής της Συνθήκης επιτέλους θα ολοκληρωθεί.
<P>
Είμαι βέβαιος ότι η Συνθήκη θα επικυρωθεί επίσης από την Τσεχική Δημοκρατία. Θα ήταν, θεωρώ, αδιανόητο και απαράδεκτο να αναχαιτιστεί το μέλλον της Ευρώπης, να παρεμποδιστεί εξαιτίας μιας προσωπικής άποψης η οποία περιφρονεί την πλειοψηφία του οικείου κοινοβουλίου και αντιτίθεται σε αυτήν. Όλοι μας θέλουμε να βγούμε επιτέλους από αυτό το θεσμικό αδιέξοδο στο οποίο βρισκόμαστε επί σχεδόν 10 χρόνια.
<P>
Ως εκ τούτου, ευχαριστώ τον ιρλανδικό λαό, δεδομένου ότι η θέληση που επέδειξε μας έδωσε την ελπίδα για μια πιο ισχυρή και ευήμερη Ευρώπη, η οποία θα είναι περισσότερο ενωμένη και διευρυμένη, αναθέτοντας ταυτόχρονα σε όλα τα θεσμικά όργανα το καθήκον και την υποχρέωση να ενεργούν κατά τρόπο ώστε να μην προδώσουν αυτήν τη θέληση. Επιπλέον, την ίδια θέληση μοιράζεται η συντριπτική πλειοψηφία των ευρωπαίων πολιτών.
<P>
Ελπίζω να αξίζουμε όλοι μια Ευρώπη η οποία θα είναι ολοένα πιο εξέχουσα, θα έχει μεγαλύτερη συνοχή και η οποία θα προάγει τις δημοκρατικές αξίες, τα κοινωνικά και θεμελιώδη δικαιώματα και την οικονομική ανάπτυξη ανά τον κόσμο, ενώ θα προωθεί παράλληλα την προστασία του περιβάλλοντος.
<SPEAKER ID="148" NAME="Mário David" AFFILIATION="PPE">
(PT) Κύριε Πρόεδρε, κυρία Υπουργέ, κυρία Επίτροπε, κυρίες και κύριοι, θα ήθελα απλώς να πω λίγα λόγια προς επικρότηση του ιστορικού και φιλόδοξου αποτελέσματος του δημοψηφίσματος στην Ιρλανδία και προς επισήμανση του καθοριστικού ρόλου που διαδραμάτισε ως επικεφαλής αυτής της διαδικασίας το κόμμα Fine Gael και ο ηγέτης του, ο επόμενος πρωθυπουργός της Ιρλανδίας, Enda Kenny. Κατά την εν λόγω διαδικασία, κατέστη προφανές ότι η Ευρωπαϊκή Ένωση πρέπει να προσεγγίσει τους πολίτες της. Αυτοί ακριβώς οι πολίτες, και όλοι μας ουσιαστικά, θα είμαστε οι κύριοι αποδέκτες όλων των δράσεων της Ένωσης. Είναι ζωτικής σημασίας ο καθένας από εμάς να έχει επίγνωση των επιπτώσεων και των ωφελειών της Ευρώπης στην καθημερινή μας ζωή.
<P>
" Ευρώπη είναι το σπίτι μας. Ό, τι είναι καλό για την Ευρώπη είναι καλό για όλα τα κράτη μέλη και είναι καλό για τους πολίτες τους. Αυτό αληθεύει αναμφίβολα για τη Συνθήκη της Λισαβόνας. " εν λόγω Συνθήκη καθιστά σαφέστερο το γεγονός ότι οι άνθρωποι μπορούν να είναι υπερήφανοι και αφοσιωμένοι εθνικοί πολίτες, αλλά και προσηλωμένοι υποστηρικτές του ευρωπαϊκού εγχειρήματος. Έχοντας φθάσει στο τέλος μιας εξαιρετικά μακράς συζήτησης σχετικά με την οργάνωση και τη λειτουργία της, η Ευρωπαϊκή Ένωση θα είναι σε θέση να επικεντρωθεί περισσότερο, και με νέα, αποτελεσματικότερα μέσα, στα πραγματικά προβλήματα που αντιμετωπίζουν οι Ευρωπαίοι: την ανταγωνιστικότητα, την ανάπτυξη και την απασχόληση.
<P>
Θα ολοκληρώσω, κύριε Πρόεδρε, κυρία Υπουργέ, με μια πρόταση για τις μελλοντικές γενιές. Λόγω της πλημμελούς πληροφόρησης αναφορικά με τις αξίες, τις εξουσίες, τους στόχους και τον τρόπο λειτουργίας της Ευρωπαϊκής Ένωσης, δέον είναι το Κοινοβούλιο να προτείνει, μετά το πέρας της υποχρεωτικής εκπαίδευσης σε κάθε κράτος μέλος, ένα νέο υποχρεωτικό σύστημα ευρωπαϊκών σπουδών. Οι νέοι Ευρωπαίοι θα διδαχθούν αποτελεσματικά τις αρχές μας, την ταυτότητά μας, τη δράση μας και τον προσανατολισμό μας, με αντικειμενικό, ουσιαστικό και άμεσο τρόπο.
<P>
Διδασκόμενοι τα ανωτέρω από νεαρή ηλικία, θα κατανοήσουν, εφάπαξ, το δυναμικό και την τεράστια χρησιμότητα της ευρωπαϊκής ταυτότητας, η οποία δημιουργήθηκε από αυτό το μοναδικό εγχείρημα της βούλησης να μοιραστούμε την κυριαρχία μας σε ηπειρωτική κλίμακα.
<SPEAKER ID="149" NAME="David Casa" AFFILIATION="PPE">
(MT) Ναι, πρόκειται πράγματι για μια ιστορική στιγμή, όχι μόνο επειδή οι Ιρλανδοί αποδέχτηκαν τη Συνθήκη με ισχυρή θετική ψήφο, αλλά και επειδή η Πολωνία δήλωσε σήμερα ότι θα επικυρώσει τη Συνθήκη.
<P>
" εν λόγω Συνθήκη είχε μακρά πορεία. Προσωπικά, βρίσκομαι εδώ μόνο πέντε χρόνια, αλλά παρευρίσκονται μεταξύ ημών εκπρόσωποι οι οποίοι εργάστηκαν επί μακρόν για τη συγκεκριμένη ιστορική στιγμή. Μεταξύ αυτών συγκαταλέγεται ένας συνάδελφός μου, ο Méndez de Vigo. Αυτή η τεράστια ευκαιρία που μας δίνεται θα αυξήσει τις ευθύνες μας ως πολιτικών, και τούτο ισχύει επίσης για τον πρόεδρο της Τσεχικής Δημοκρατίας. " προσωπική του άποψη έχει όντως σημασία· εντούτοις, δεν μπορεί ένα πρόσωπο να κρατά όμηρο μια ολόκληρη χώρα, όπως και ολόκληρη την Ευρωπαϊκή Ένωση, λόγω της προσωπικής πολιτικής του άποψης.
<P>
Ως πολιτικοί, πρέπει να επωμιστούμε τεράστιες ευθύνες. Πρέπει να δώσουμε απαντήσεις και πρέπει να τις δώσουμε αποκλειστικά στους πολίτες της Ευρωπαϊκής Ένωσης διότι, εντέλει, αυτούς εκπροσωπούμε. " Ευρώπη βρίσκεται αντιμέτωπη με σκληρές προκλήσεις, οι οποίες αφορούν θέματα όπως η χρηματοπιστωτική κρίση, η κλιματική μεταβολή, τα προβλήματα της μετανάστευσης και η δημιουργία περισσότερων θέσεων εργασίας στην Ευρώπη. Για τον λόγο αυτόν, η άποψη του προέδρου της Τσεχικής Δημοκρατίας δεν μπορεί να ανακόψει την Ευρώπη από το έργο της για την επίτευξη των στόχων που έχουμε θέσει. Συμφωνώ με τον προηγούμενο ομιλητή, ο οποίος είπε ότι πρέπει να διοριστεί η Επιτροπή. Πρόεδρο έχουμε και, συνεπώς, δεν βλέπω τον λόγο να περιμένουμε την απόφαση του συνταγματικού δικαστηρίου της Τσεχικής Δημοκρατίας για να συγκροτήσουμε Επιτροπή. Πρέπει να διεκπεραιωθεί σημαντικός όγκος εργασιών και η Επιτροπή πρέπει να ξεκινήσει άμεσα το έργο της προκειμένου να διασφαλιστεί η περάτωση αυτών των εργασιών.
<SPEAKER ID="150" NAME="Iuliu Winkler" AFFILIATION="PPE">
(HU) Συμμερίζομαι τα συναισθήματα των πολυάριθμων συναδέλφων βουλευτών που έλαβαν τον λόγο πριν από εμένα, επικροτώντας την απόφαση που έλαβε το ιρλανδικό εκλογικό σώμα με την ψήφο του υπέρ της Συνθήκης της Λισαβόνας. Τώρα μπορούμε να αναμένουμε με αισιοδοξία την περάτωση της διαδικασίας κύρωσης. Ωστόσο, αυτό είναι το πρώτο μόνο βήμα μιας μακράς πορείας, στη διάρκεια της οποίας πρέπει, κατά την άποψή μου, να εκπληρώσουμε τρεις στόχους. Πρέπει να επιτείνουμε την αφομοίωση των νέων κρατών μελών, πρέπει να άρουμε τους φραγμούς οι οποίοι επέφεραν την Ευρώπη των δύο ταχυτήτων, και πρέπει να συνεχίσουμε τη διαδικασία της επέκτασης της ΕΕ προς τα Βαλκάνια.
<P>
" Συνθήκη της Λισαβόνας εδράζεται στην ευρωπαϊκή αλληλεγγύη, και ελπίζω αυτή η αλληλεγγύη να λειτουργήσει στην πράξη και να μην παραμείνει απλώς μια δήλωση πρόθεσης που διατυπώνεται στις διάφορες δημόσιες συζητήσεις των ευρωπαϊκών θεσμικών οργάνων. Θεωρώ ότι η οικονομική κρίση καταδεικνύει επίσης ότι η αλληλεγγύη αποτελεί το μοναδικό μέσο ανταπόκρισης στις προκλήσεις που αντιμετωπίζουμε και ότι μια ισχυρή ΕΕ θα επιτρέψει σε όλους εμάς να καταστούμε σημαντικοί παράγοντες στην διεθνή σκηνή.
<P>
" ημέρα μας ήταν μέχρι στιγμής μακρά και έντονη. Δεν μπορούμε να επιτρέψουμε στους εαυτούς μας την εξασθένιση των θεμελίων της ευρωπαϊκής ολοκλήρωσης. Πιστεύω ακλόνητα ότι η πραγματικότητα θα αποδείξει στους ευρωσκεπτικιστές ότι μαζί είμαστε ισχυρότεροι, πολύ δε περισσότερο ότι δεν μπορούμε να κερδίσουμε τίποτα εάν επιστρέψουμε στη γεωπολιτική κατάσταση των αρχών του 20ου αιώνα.
<SPEAKER ID="151" NAME="Diogo Feio" AFFILIATION="PPE">
(PT) Κύριε Πρόεδρε, κυρία Υπουργέ, κυρία Επίτροπε, με το αποτέλεσμα της προηγούμενης Παρασκευής, ελπίζω ότι η Ευρώπη θα μπορέσει να εξέλθει από αυτήν την κρίση των Συνθηκών και ότι θα καταστεί, ως εκ τούτου, δυνατή η λειτουργία ενός σταθερού θεσμικού οργάνου, κατάλληλου για μια δομή με 27 κράτη μέλη και διαφορετικού από εκείνο που βασίζεται στη Συνθήκη της Νίκαιας.
<P>
Κύριε Πρόεδρε, μια Συνθήκη δεν είναι στην πραγματικότητα ένα έργο τέχνης, ένα νομοθετικό έργο, το οποίο υπάρχει αποκλειστικά για το θαυμάζουμε. Πρέπει να είναι χρηστική και πρέπει να είναι αποτελεσματική. Αυτός είναι ο λόγος για τον οποίο, όσο σημαντικό και εάν είναι από πολιτικής πλευράς να διεξαχθεί συζήτηση σχετικά με το πρόσωπο, επί παραδείγματι, που θα διοριστεί στην θέση του Προέδρου του Συμβουλίου, σημαντικότερο είναι να περατωθεί η διαδικασία κύρωσης ώστε να τεθεί η Συνθήκη σε ισχύ, πολλώ δε μάλλον διότι, με το αποτέλεσμα στην Ιρλανδία, είναι σαφές ότι η Ευρώπη δεν μπορεί να οικοδομηθεί παρά τη βούληση των πολιτών. Είτε μέσω αντιπροσώπευσης είτε μέσω δημοψηφισμάτων, αυτή η ένωση είναι πραγματική.
<P>
Είναι επίσης σημαντικό να τονιστεί ότι μια αρνητική ψηφοφορία είναι εξίσου δημοκρατική με μια θετική ψηφοφορία. Φαίνεται ότι το σημείο αυτό προκαλεί σύγχυση σε ορισμένους. Ευελπιστώ ότι, με την κύρωση στην Ιρλανδία, στην Τσεχική Δημοκρατία και στην Πολωνία, θα καταστεί δυνατή η εδραίωση ενός εν τοις πράγμασι καθεστώτος αλληλεγγύης μεταξύ των κρατών μελών. Ελπίζω επίσης ότι θα προχωρήσουμε προς μια κατάσταση στην οποία αυτό το μεγάλο βήμα θα συνοδεύεται από ένα πρότυπο της Ευρώπης του Schuman: μια Ευρώπη που οικοδομείται βήμα προς βήμα, ημέρα με την ημέρα και, κυρίως, με την προαγωγή των ευρωπαϊκών ιδανικών.
<SPEAKER ID="152" NAME="Csaba Sógor" AFFILIATION="PPE">
(HU) Κύριε Πρόεδρε, η επιτυχής έκβαση του ιρλανδικού δημοψηφίσματος αποτελεί θρίαμβο για ολόκληρη την ευρωπαϊκή έννοια. Πού μπορεί να αποδοθεί; Ένας λόγος είναι ότι οι Ιρλανδοί έλαβαν εγγυήσεις. Με άλλα λόγια, η πλειοψηφία έλαβε υπόψη τις επιθυμίες της μειοψηφίας. " αληθινή δημοκρατία δεν αφορά μόνο την άποψη της πλειοψηφίας που κερδίζει την ψηφοφορία, αλλά αφορά και τις επιθυμίες της μειοψηφίας οι οποίες λαμβάνονται υπόψη. Αυτή η προϋπόθεση είναι εξίσου απαραίτητη για την προστασία των μειονοτήτων της Ευρώπης.
<P>
Ο δεύτερος λόγος για την επιτυχή έκβαση του δημοψηφίσματος εδράζεται στο γεγονός ότι η εκστρατεία των υποστηρικτών της Συνθήκης ήταν καλύτερη από την προηγούμενη φορά. " Ευρωπαϊκή Ένωση είναι μια ένωση που δηλώνει περισσότερο "Ναι" παρά "Όχι". Τελευταίος, αλλά εξίσου σημαντικός λόγος, είναι η οικονομική κρίση, η οποία διαδραμάτισε επίσης τον ρόλο της στη διαδικασία της ψηφοφορίας. " Ιρλανδία ήταν καταδικασμένη να ακολουθήσει τη μοίρα της Ισλανδίας, η οποία δεν είναι μέλος της ΕΕ. Μια κρίση καταδεικνύει ότι μαζί είμαστε ισχυρότεροι και ότι η συνεργασία και η αλληλεγγύη είναι καλύτερες από τη δημιουργία τεταμένων σχέσεων μεταξύ μας.
<SPEAKER ID="153" NAME="Ioan Mircea Paşcu" AFFILIATION="S&amp;D">
(EN) Κύριε Πρόεδρε, η νέα ιρλανδική ψηφοφορία, η οποία ενέκρινε αυτήν τη φορά τη Συνθήκη της Λισαβόνας αποτελεί, πράγματι, ευχάριστη είδηση. Εντούτοις, υπάρχουν δύο τουλάχιστον πτυχές που χρήζουν ιδιαίτερης προσοχής. " πρώτη είναι ότι η Συνθήκη χρειάζεται ακόμα την υπογραφή του προέδρου Klaus, τον οποίο κατορθώσαμε απλώς να εξοργίσουμε με την αντίδρασή μας στον πρόδηλο σκεπτικισμό και αντιευρωπαϊσμό του, κατά την ομιλία του ενώπιον του παρόντος Σώματος την προηγούμενη άνοιξη. Μακάρι να είχαμε ενεργήσει με πιο έξυπνο τρόπο τότε.
<P>
" δεύτερη πτυχή που χρήζει ιδιαίτερης προσοχής είναι οι υψηλές προσδοκίες που εναποθέτουμε στην επανεκκίνηση της ολοκλήρωσης, συμπεριλαμβανομένης της διεύρυνσης, μόλις τεθεί σε εφαρμογή η Συνθήκη της Λισαβόνας. " αλήθεια είναι ότι εάν επιβραδύνουμε τον ρυθμό μας, τούτο δεν οφείλεται στην απουσία της Συνθήκης της Λισαβόνας, η οποία αποτελεί απλώς πρόφαση, αλλά στις αρνητικές συνέπειες της υφιστάμενης κρίσης, η οποία ενθαρρύνει την επανεθνικοποίηση ορισμένων κοινοτικών πολιτικών και τις φυγόκεντρες τάσεις εντός της Ένωσης. Τα προβλήματα αυτά πρέπει να αντιμετωπισθούν δεόντως και ξεχωριστά εάν θέλουμε η Συνθήκη της Λισαβόνας να είναι αυτό που προσδοκούμε.
<SPEAKER ID="154" NAME="Íñigo Méndez de Vigo" AFFILIATION="PPE">
(ES) Κύριε Πρόεδρε, θεωρώ ότι ένα από τα συμπεράσματα της συζήτησης αυτής είναι ότι η επίτευξη υψηλότερης συμμετοχής και μεγαλύτερης υποστήριξης του ευρωπαϊκού σχεδίου είναι δυνατή όταν παρέχονται επεξηγήσεις, όταν υπάρχει διάλογος με τους πολίτες, όταν υπάρχει επικοινωνία και όταν αντικρούονται ψεύδη.
<P>
Ως εκ τούτου, τολμώ, σε συμφωνία με όσα ειπώθηκαν από πολλούς προηγούμενους ομιλητές, να κάνω ένα θετικό, εποικοδομητικό σχόλιο και να ζητήσω από την Ευρωπαϊκή Επιτροπή να εξετάσει το ενδεχόμενο, κατά τη σύσταση της νέας Επιτροπής, της σκοπιμότητας να συμπεριληφθεί σε ένα ευρύτερο χαρτοφυλάκιο, όπως παραδείγματος χάριν, του αρμόδιου Επιτρόπου για θέματα ιθαγένειας, το ζήτημα της επικοινωνίας, το οποίο είναι ζωτικής ανάγκης για τη διασφάλιση της ορθής επικοινωνίας, της ορθής παροχής πληροφοριών και της δυνατότητας έναρξης ενός πραγματικού διαλόγου επί του ευρωπαϊκού μας εγχειρήματος.
<SPEAKER ID="155" NAME="John Bufton" AFFILIATION="EFD">
(EN) Κύριε Πρόεδρε, το αποτέλεσμα του δημοψηφίσματος για τη Συνθήκη της Λισαβόνας στην Ιρλανδία το προηγούμενο σαββατοκύριακο αποτελεί ζωντανή απόδειξη ότι το παρόν Κοινοβούλιο δεν είναι ούτε δημοκρατικό, ούτε έντιμο, ούτε υπεύθυνο. Αλλά ποιος ενδιαφέρεται πραγματικά εδώ μέσα; Ε, λοιπόν, ενδιαφέρομαι εγώ. Το γεγονός ότι οι Ιρλανδοί αναγκάστηκαν να ψηφίσουν δύο φορές αποδεικνύει ότι η ΕΕ έχει γίνει πλέον δικτατορικό καθεστώς. Εάν η έκβαση της ψηφοφορίας δεν εξυπηρετεί τους δικτάτορες της ΕΕ, οι πολίτες απλούστατα ψηφίζουν ξανά και ξανά έως ότου επιτευχθεί το επιδιωκόμενο αποτέλεσμα.
<P>
Αυτό είναι άδικο και, κατά την άποψή μου, ηθικά λάθος. Οι ζηλωτές της Συνθήκης της Λισαβόνας στο παρόν Κοινοβούλιο θα σπεύσουν τώρα να δημιουργήσουν ένα νέο ευρωπαϊκό υπερκράτος 500 εκατομμυρίων ανθρώπων. " αδικία έγκειται στο γεγονός ότι οι πολίτες στη δική μου χώρα, το "νωμένο Βασίλειο, είχαν λάβει την υπόσχεση για τη διοργάνωση δημοψηφίσματος, αλλά η υπόσχεση αυτή δεν τηρήθηκε. " ειρωνεία είναι ότι, δυνάμει της Συνθήκης της Λισαβόνας, θα υπάρχει μόνιμος Πρόεδρος. Πιθανολογείται δε έντονα ότι θα είναι ο Tony Blair. Ο νέος Πρόεδρος της ΕΕ θα είναι ο αρχηγός κράτους.
<P>
Δεν μπορούν να υπάρχουν δύο αρχηγοί κρατών και, εφόσον η ΕΕ υπερέχει των εθνικών οργάνων, ο Πρόεδρος της ΕΕ -ενδεχομένως ο Tony Blair- θα υπερέχει της δικής μας Βασίλισσας. Οι πολίτες της χώρας μου δεν θα δεχτούν κάποιον μη εκλεγμένο ή οποιονδήποτε άλλον εν προκειμένω να υπερέχει της Βασίλισσάς μας. Ο Θεός σώζοι τη Βασίλισσα!
<SPEAKER ID="156" NAME="Corneliu Vadim Tudor" AFFILIATION="NI">
(RO) Όπως πολύ καλά γνωρίζετε, η Ρουμανία διέρχεται επί του παρόντος μια πρωτόγνωρη πολιτική κρίση, ως επιστέγασμα της οικονομικής και κοινωνικής κρίσης. Αυτήν τη στιγμή βρίσκονται εν εξελίξει οι προετοιμασίες για μια μείζονα εκλογική νοθεία. Αναφέρομαι στις ρουμανικές προεδρικές εκλογές, οι οποίες πρόκειται να διεξαχθούν στις 22 Νοεμβρίου. Όλες οι εκλογές στη Ρουμανία είναι νοθευμένες, αλλά το μέγεθος της επικείμενης νοθείας που σχεδιάζεται είναι απίστευτο.
<P>
Δεν κατηγορώ κανέναν συγκεκριμένα, αλλά έχουν δημιουργηθεί και έχουν "ακονιστεί" μηχανισμοί για τον εν λόγω τύπο νοθείας οι οποίοι είναι απολύτως σκανδαλώδεις. Περιλαμβάνουν ψευδείς δημοσκοπήσεις, εκλογικό τουρισμό, πρόσθετους εκλογικούς καταλόγους, ακύρωση ψήφων υπαρκτών προσώπων και έγκυρα ψηφοδέλτια νεκρών προσώπων, τεράστια χρηματικά ποσά και πλήθος καταναλωτικών αγαθών εν είδει δωροδοκίας φτωχών ανθρώπων, δωροδοκία μαθητών προκειμένου να πεισθούν οι γονείς τους, νοθεία ηλεκτρονικών υπολογιστών και πλείστες άλλες παράνομες πράξεις. Παρακαλώ, βοηθήστε να σωθεί η Ρουμανία. Εκπέμπω σήμα κινδύνου εξ ονόματος του ρουμανικού λαού.
<P>
Τα θεσμικά όργανα του Ευρωπαϊκού Συμβουλίου, συμπεριλαμβανομένου πρωτίστως του Ευρωπαϊκού Κοινοβουλίου, έχουν ηθικό καθήκον να βοηθήσουν ένα κράτος μέλος να παραμείνει πολιτισμένο. Μην επιτρέψετε στη βαλκανική μαφία να καταποντίσει το ευγενές εγχείρημα της Ευρωπαϊκής Ένωσης. Κρούω αυτόν τον κώδωνα του κινδύνου, διότι τα θεσμικά όργανα της Ευρωπαϊκής Ένωσης αποτελούν την ύστατη ελπίδα του ρουμανικού λαού.
<SPEAKER ID="157" NAME="Zoltán Balczó" AFFILIATION="NI">
(HU) Οι υποστηρικτές της Συνθήκης της Λισαβόνας δεν γιορτάζουν μια απλή νίκη, αλλά μια νίκη της ίδιας της δημοκρατίας με πρόφαση την πρόσφατη θετική ψηφοφορία σε ένα επιβληθέν δημοψήφισμα. Ωστόσο, το πραγματικό αποτέλεσμα είναι 3-1 υπέρ των πολέμιων της Συνθήκης. Ας μην ξεχνούμε τους πολίτες της Γαλλίας και των Κάτω Χωρών που δήλωσαν "Όχι" στη Συνταγματική Συνθήκη, η οποία περιείχε πανομοιότυπες διατάξεις. " δημιουργική, αλλά κυνική ιδέα που επινοήθηκε τότε ήταν η εξής: εάν οι λαοί της Ευρώπης δεν αποδέχονται αυτό το Σύνταγμα, ας το μετονομάσουμε σε Μεταρρυθμιστική Συνθήκη, και οι πολιτικοί ηγέτες θα το υπερψηφίσουν στα διάφορα εθνικά κοινοβούλια. Δυστυχώς, το ουγγρικό κοινοβούλιο ήταν το πρώτο που το έπραξε.
<P>
Αναγνωρίζω ότι πολλοί σκέφτονται πως η Συνθήκη της Λισαβόνας αποτελεί την οδό προς την ευτυχία για τους λαούς της Ευρώπης, αλλά αυτό δεν τους παρέχει καμία απολύτως νομική βάση ώστε να διατείνονται ότι αυτό ήθελαν οι λαοί της Ευρώπης.
<SPEAKER ID="158" NAME="Cristian Dan Preda" AFFILIATION="PPE">
(RO) Ήθελα απλώς να λάβω τον λόγο για να υπενθυμίσω στον κ. Vadim Tudor ότι το παρόν θέμα συζήτησης είναι το δημοψήφισμα στην Ιρλανδία και ότι οι παντελώς ψευδείς δηλώσεις στις οποίες προέβη είναι εντελώς εκτός θέματος. Ταυτόχρονα, θα ήθελα να εκφράσω την ικανοποίησή μου για τη νίκη που κέρδισε η φιλοευρωπαϊκή παράταξη στην Ιρλανδία.
<SPEAKER ID="159" NAME="Cecilia Malmström" LANGUAGE="EN">
Κύριε Πρόεδρε, διαπιστώνω ότι η συζήτηση για το ιρλανδικό δημοψήφισμα συνεχίζεται στην παρούσα Ολομέλεια και πολλά μπορούν να ειπωθούν για τη δημοκρατία. Είναι δημοκρατικό να επιτραπεί στους Ιρλανδούς να επαναλάβουν την ψηφοφορία; Ναι, είναι. Είναι πολύ δημοκρατικό. Εάν μιλάμε με τον κόσμο, υποβάλλουμε την εξής ερώτηση: γιατί ψηφίσατε "Όχι"; Έτσι μαθαίνουμε τους λόγους. Αποσαφηνίζουμε αυτά τα πράγματα, παρέχοντας νομικές εγγυήσεις στον ιρλανδικό λαό σχετικά με τη φορολογία, την ουδετερότητα, ορισμένα δεοντολογικά ζητήματα, αλλά και διασφαλίζοντας ότι όλα τα κράτη μέλη, συμπεριλαμβανομένης της Ιρλανδίας, θα έχουν Επίτροπο όταν θα τεθεί η νέα Συνθήκη σε ισχύ. Έχοντας προβεί σε αυτές τις αποσαφηνίσεις, μπορούμε να προβούμε σε νέο δημοψήφισμα. Ο λαός απάντησε "Ναι" κατά πλειοψηφία δύο-τρίτων και με υψηλότερο ποσοστό συμμετοχής από την προηγούμενη φορά. Αυτό είναι δημοκρατικό, και θεωρώ ότι πρέπει να χαρούμε και να συγχαρούμε γι' αυτό τον ιρλανδικό λαό.
<P>
Διαπιστώνω επίσης ότι υπάρχει σαφής εσωτερική αντιπαράθεση από το "νωμένο Βασίλειο μέσα στην Αίθουσα· είναι δελεαστικό να υπεισέλθω σε αυτό, αλλά δεν θα το κάνω. Θέλω απλώς να επισημάνω ότι, ανεξάρτητα από το ποιος θα βρίσκεται στη Downing Street την επόμενη χρονιά, η Βρετανία χρειάζεται την Ευρώπη και η Ευρώπη χρειάζεται τη Βρετανία.
<P>
Διαισθάνομαι επίσης κάποιου βαθμού απογοήτευση σχετικά με το χρονοδιάγραμμά μας. Το κατανοώ αυτό και το συμμερίζομαι, αλλά θέλω να διαβεβαιώσω το Σώμα ότι προχωρούμε κατά το ταχύτερο δυνατόν. Έχουμε εγγυήσεις ή υποσχέσεις, τις οποίες θα υπογράψει ο πολωνός πρόεδρος εντός των επομένων ημερών. Το χρονοδιάγραμμα στην Πράγα εξακολουθεί να παραμένει κάπως ασαφές. Θα μεταβώ στην Πράγα απόψε, εάν προλάβω το αεροπλάνο, και θα συναντήσω πολλούς ανθρώπους αύριο προκειμένου να αποκτήσω σαφέστερη εικόνα των διαφόρων εκδοχών, των διαφόρων χρονοδιαγραμμάτων που μπορούμε να αναμένουμε. Χρειαζόμαστε λίγες ημέρες για να συλλάβουμε και να αξιολογήσουμε την κατάσταση στο συνταγματικό δικαστήριο. " Συνθήκη βρίσκεται στο συνταγματικό δικαστήριο και, εάν δεν φύγει από εκεί, ο πρόεδρος δεν μπορεί να την υπογράψει. Είμαι αρκετά αισιόδοξη: πιστεύω ότι η εκκρεμότητα αυτή θα επιλυθεί σύντομα, αλλά πρέπει να περιμένουμε μερικές ημέρες για την εν λόγω αποσαφήνιση.
<P>
Εν τω μεταξύ, η Προεδρία ασφαλώς εργάζεται. Πολλές ομάδες εργασίας βρίσκονται εν εξελίξει για την προετοιμασία της πλήρους εφαρμογής της Συνθήκης. Πραγματοποιούνται διαβουλεύσεις με το Ευρωπαϊκό Κοινοβούλιο και με την Επιτροπή, προκειμένου να διευθετηθούν όλα όσα πρέπει να γίνουν ώστε να επιτευχθεί πολύ γρήγορα η έναρξη ισχύος της Συνθήκης.
<P>
Έλαβα μια ερώτηση από την κ. Flautre σχετικά με τους επιπλέον βουλευτές του ΕΚ· αυτό είναι ένα θέμα που θα πρέπει να διευθετήσουμε αμέσως μετά την έναρξη ισχύος της Συνθήκης, και θέλω να την διαβεβαιώσω, εάν ακούει αυτήν τη στιγμή, ότι καταβάλλουμε κάθε δυνατή προσπάθεια για να διασφαλίσουμε ότι η σχετική απόφαση θα ληφθεί το συντομότερο δυνατόν. Θέλω να ευχαριστήσω το Κοινοβούλιο που αποφάσισε να εκχωρήσει στους συγκεκριμένους βουλευτές το καθεστώς του παρατηρητή εν αναμονή των διατυπώσεων, αμέσως μετά την έγκριση της Συνθήκης. Παρέθεσε επίσης τα ονόματα πολλών ανδρών που αναφέρονται για τις κορυφαίες θέσεις, αλλά αυτοί οι άνδρες προτείνονται στα μέσα ενημέρωσης, τον Τύπο· δεν υπάρχουν ακόμα επίσημες υποψηφιότητες από το Συμβούλιο. Θα υπάρξουν βέβαια. Αλλά όλα αυτά τα αναφερόμενα ονόματα προτείνονται στα μέσα ενημέρωσης. Θα ήμουν ευτυχής εάν μεταξύ αυτών των προτεινόμενων ονομάτων για τις κορυφαίες θέσεις υπήρχε και ένα γυναικείο. Δεν μπορώ να σας εγγυηθώ ότι θα το επιτύχουμε αυτό, διότι η Προεδρία πρέπει να ακούσει όλες τις πρωτεύουσες και να καταλήξει σε υποψηφίους που μπορούν να επιτύχουν συμβιβασμό μεταξύ των 27 κρατών μελών, αλλά θα επικροτούσα με χαρά την υποψηφιότητα μιας γυναίκας· αυτή η υποψηφιότητα θα καθιστούσε την Ευρώπη πολύ πιο αντιπροσωπευτική από ό, τι είναι σήμερα.
<P>
Μου δημιουργείται επίσης, κύριε Πρόεδρε, μια πολύ έντονη αίσθηση στο παρόν Σώμα ότι η Ευρώπη θα πρέπει να προχωρήσει μπροστά ώστε να γίνει ισχυρότερος, μεγαλύτερος παράγοντας σε παγκόσμιο επίπεδο και να επιδείξει αποφασιστικότητα στον τομέα της οικονομίας, της εξάλειψης της ανεργίας, της αντιμετώπισης των προκλήσεων της παγκοσμιοποίησης και του ενεργειακού ζητήματος. Πρέπει να προχωρήσουμε. " Συνθήκη της Λισαβόνας αποτελεί για μας σημαντικό μέσο για να το πράξουμε· αλλά πρέπει επίσης να προχωρήσουμε ανεξάρτητα από την όποια Συνθήκη έχουμε, να δείξουμε απτά αποτελέσματα και να πετύχουμε. Μόνον όταν το πράξουμε αυτό, όταν επιτύχουμε αυτό που οι πολίτες προσδοκούν από εμάς -και αυτό αφορά το Συμβούλιο, την Επιτροπή και το Ευρωπαϊκό Κοινοβούλιο- θα κερδίσουμε νομιμότητα και την εμπιστοσύνη των πολιτών μας. Μπορώ να σας διαβεβαιώσω ότι η Προεδρία καταβάλλει κάθε δυνατή προσπάθεια για να προωθήσει τη διαδικασία σε όλα αυτά τα θέματα, με τη συνδρομή του Ευρωπαϊκού Κοινοβουλίου. Σας ευχαριστώ πολύ για την ενδιαφέρουσα συζήτηση, κύριε Πρόεδρε.
<SPEAKER ID="161" NAME="Margot Wallström" LANGUAGE="EN">
Κύριε Πρόεδρε, πρόκειται για μια ενδιαφέρουσα συζήτηση, στην οποία είμαι βέβαιη ότι επαναλαμβάνονται, έως κάποιον βαθμό, οι συζητήσεις που διεξήχθησαν στην Ιρλανδία και αλλού.
<P>
Επιτρέψτε μου να ξεκινήσω με ορισμένα δεδομένα. Επί της μεθόδου κύρωσης αποφασίζουν οι κυβερνήσεις των κρατών μελών. Σε καμία περίπτωση τα θεσμικά όργανα της ΕΕ δεν μπορούν να αναγκάσουν ένα κράτος μέλος να επιλέξει είτε δημοψήφισμα είτε κοινοβουλευτική κύρωση. Θεωρώ ότι είναι πολύ σημαντικό να επισημανθεί αυτό το στοιχείο. Είναι ενδιαφέρον το γεγονός ότι εκείνοι που τάσσονται σθεναρά υπέρ των ανεξάρτητων εθνικών κρατών είναι οι ίδιοι που θα ήταν επίσης πρόθυμοι να επιβάλουν δημοψήφισμα σε όλα τα κράτη μέλη, κάτι που θεωρώ λίγο παράδοξο.
<P>
" Ιρλανδία, από την πλευρά της, αποφάσισε να διοργανώσει δεύτερο δημοψήφισμα. Ας είμαστε απολύτως έντιμοι· αυτό ενέχει πάντα πολιτικό κίνδυνο, αλλά η ιρλανδική κυβέρνηση ήταν εκείνη που αποφάσισε ότι ήταν πρόθυμη να το πράξει. Και για ποιον λόγο το έκανε;
<P>
Συναφώς, δεν είναι σπάνια τα επαναληπτικά δημοψηφίσματα. Έχει ξανασυμβεί κάτι τέτοιο σε εσωτερικά ζητήματα, και ορισμένα κράτη μέλη ενδέχεται επίσης να επανέρχονται αρκετές φορές σε ένα εσωτερικό ζήτημα· ας είμαστε, λοιπόν, λογικώς έντιμοι σχετικά με όλη αυτήν τη διαδικασία.
<P>
Εκτιμώ ότι ακούσαμε μια πολύ καλή ανάλυση από τους ίδιους τους ιρλανδούς βουλευτές του ΕΚ, τον κ. Kelly, την κ. Mary MacDonald και τον κ. De Rossa: παρείχαν μια εξήγηση για την αλλαγή στη γνώμη του ιρλανδικού πληθυσμού, για τον λόγο που στράφηκαν προς τη θετική ψήφο, και πιστεύω ότι λάβαμε ικανοποιητικές απαντήσεις.
<P>
Εκτιμώ ότι ορισμένοι βουλευτές του ΕΚ έχουν μια πολύ παράξενη αντίληψη της δημοκρατίας, θεωρώντας την στατική και απόλυτη. Προτιμούν ενδεχομένως να ξεχνούν ότι η παρούσα συζήτηση αφορά μια μεταρρύθμιση. Πρόκειται για μια διαδικασία που ξεκίνησε στο Λάκεν πριν από πολλά χρόνια και ενέπλεξε διάφορα δημοκρατικά σώματα και πολυετείς συζητήσεις, σε μια προσπάθεια ανεύρεσης ενός κοινού μέσου λήψης αποφάσεων με έναν τρόπο πιο σύγχρονο, πιο δημοκρατικό και πιο αποτελεσματικό. Τα κράτη μέλη και οι ηγέτες τους έχουν επενδύσει, ασφαλώς, πολύ χρόνο και ενέργεια σε αυτήν τη διαδικασία, και γι' αυτόν ακριβώς τον λόγο δεν είναι στατική: δεν μπορεί να συγκριθεί με ποδοσφαιρικό αγώνα. Λυπάμαι, αλλά δεν είναι δυνατόν να καταγράφουμε "σκορ" με το ίδιο τρόπο που καταγράφονται σε έναν ποδοσφαιρικό αγώνα, διότι πρέπει επίσης να ακούμε ο ένας τον άλλον.
<P>
Και αυτό ακριβώς έγινε. Ακούσαμε τις ανησυχίες του ιρλανδικού λαού και το ίδιο έγινε και στο εσωτερικό της χώρας του. Γιατί πρέπει να εξηγήσουμε; Οι ίδιοι οι Ιρλανδοί, το εθνικό τους κοινοβούλιο, διεξήγαγε συζήτηση σε επίπεδο υποεπιτροπών σχετικά με τους λόγους για τους οποίους υπήρξε αρνητική ψηφοφορία - διότι πολλοί εξεπλάγησαν. Εξέτασαν, λοιπόν, αυτούς τους λόγους.
<P>
Ήμουν και εγώ παρούσα. Παραβρέθηκα στην έκθεση μόδας στο Δουβλίνο, επισκέφθηκα την ιχθυαγορά του Cork, ήμουν παρούσα στη δημόσια συνεδρίαση στο Donegal, και αυτό που πολλοί δήλωσαν καταρχάς ήταν το εξής: η αλήθεια είναι ότι δεν έχουμε διαβάσει το πλήρες κείμενο της Συνθήκης, είναι ένα περίπλοκο νομικό κείμενο και δύσκολα καταλαβαίνει κανείς περί τίνος ακριβώς πρόκειται.
<P>
Ορισμένοι είπαν ότι ανησυχούσαν ιδιαίτερα μήπως αληθεύουν αυτά που αναγράφονται στις αφίσες, ότι η ΕΕ θα αποφασίσει υπέρ ενός ελάχιστου μισθού της τάξης του 1,48 ευρώ: αληθεύει πράγματι αυτό; Ή λέγεται ότι η ΕΕ θα επιβάλει τη στρατιωτική θητεία σε ευρωπαϊκό στρατό και θα στέλνει πολύ νεαρά άτομα στο Αφγανιστάν με αποστολές ενός ευρωπαϊκού στρατού: αληθεύει πράγματι αυτό; Τι είδους δηλώσεις είναι αυτές; Πρέπει να τις πιστέψω; Συνεπώς, υπήρχαν πολλές ανησυχίες και πολλοί πραγματικοί φόβοι και, ιδίως, θα έλεγα, μια έλλειψη πληροφόρησης και μια ανάγκη να ληφθούν σοβαρά υπόψη αυτές οι ανησυχίες των πολιτών.
<P>
Έτσι και έγινε. Συνεργάστηκε επίσης η κοινωνία των πολιτών, όπως πολύ σωστά νομίζω διευκρίνισε ο κ. Kelly. Δεν ντρέπομαι για το γεγονός ότι καταρτίσαμε για τους πολίτες μια σύνοψη της Συνθήκης της Λισαβόνας, η οποία δημοσιεύτηκε τότε στις μεγάλες εφημερίδες -χωρίς να αμφισβητηθεί από κανέναν, επιτρέψτε μου να προσθέσω- οπότε οι πολίτες μπορούσαν οι ίδιοι να διαβάσουν, σε κατανοητή γλώσσα, μια περίληψη ολόκληρης της Συνθήκης και να μπορέσουν να κρίνουν οι ίδιοι το περιεχόμενό της και τι ήταν αλήθεια ή ψέμα.
<P>
Πιστεύω ότι οι νομικές εγγυήσεις συνέδραμαν, διότι με αυτές αποσαφηνίστηκε ότι δεν υπήρχε λόγος ανησυχίας σχετικά με την ουδετερότητα, την άμβλωση ή τις λοιπές ανησυχίες. Κατέστη και αυτό σαφές, παρασχέθηκαν εγγυήσεις και διασφαλίστηκε επίσης το ζήτημα του Επιτρόπου -και ευχαριστώ, Ιρλανδία, γιατί αυτό σημαίνει ότι θα υπάρχει εφεξής και σουηδός Επίτροπος, και γερμανός και έλληνας, κ.λπ, οπότε πιστεύω ότι θα πρέπει να ευχαριστήσουμε και τους Ιρλανδούς που ξεκαθάρισαν αυτό το θέμα.
<P>
Ασφαλώς, δεν συζητούμε αυτά τα πράγματα σε πολιτικό κενό. " πραγματικότητα θα επηρεάσει επίσης τον τρόπο με τον οποίο αντιλαμβανόμαστε αυτά τα ζητήματα, και αυτό δεν είναι καθόλου κακό, αλλά εκτιμώ ότι πρέπει πάντα, κατά την ανάλυση που έπεται ενός δημοψηφίσματος, να εξετάζουμε πολύ προσεκτικά τυχόν παράγοντες φόβου και από τις δύο πλευρές, διότι ο φόβος αποτελεί πολύ δυνατό συναίσθημα και δυνητικά αντικείμενο εκμετάλλευσης. Φρονώ, λοιπόν, ότι η συζήτηση που θα ακολουθήσει στην Ιρλανδία θα πρέπει επίσης να θίξει τον τρόπο με τον οποίο αποτρέπεται η χρήση ή η εκμετάλλευση οιουδήποτε παράγοντα φόβου. Εντούτοις, η πραγματικότητα κατέδειξε ότι ο ιρλανδικός λαός πιστεύει ότι η θέση του βρίσκεται στο επίκεντρο της Ευρώπης και ότι θα βοηθηθεί εάν ανήκει πλήρως στην Ευρώπη και όχι εάν ερωτάται σχετικά με το εάν αυτό αληθεύει ή όχι.
<P>
Ευελπιστώ επίσης η Επιτροπή να συνεχίσει να διαδραματίζει αυτόν τον ρόλο της παροχής τεκμηριωμένης, αντικειμενικής πληροφόρησης, αλλά η συζήτηση θα συνεχιστεί διότι, μην ξεχνάτε, η θετική πλευρά ενός δημοψηφίσματος είναι η συνεργασία με τους πολίτες. Οφείλουμε να παρέχουμε πληροφόρηση και διάλογο και συζήτηση. " αρνητική πλευρά ενός δημοψηφίσματος είναι ότι διχάζει τον πληθυσμό. " εξαναγκασμένη δήλωση ενός "Ναι" ή ενός "Όχι" μπορεί επίσης να παραμείνει χαραγμένη για καιρό στην καρδιά και τον νου των Ιρλανδών. Έχουμε καθήκον, δημοκρατική υποχρέωση, να λάβουμε εξίσου σοβαρά υπόψη την παράταξη του "Όχι", να συνεχίσουμε τη συζήτηση και να βεβαιωθούμε ότι τα θέματα της ΕΕ εντάσσονται στις τακτικές πολιτικές συζητήσεις, συμπεριλαμβανομένης εφεξής της κοινωνίας των πολιτών στην Ιρλανδία, αλλά και στην υπόλοιπη Ευρώπη κατά τον ίδιο τρόπο. Αυτός είναι εν μέρει ο λόγος για τον οποίο δεν είχαμε υψηλότερο ποσοστό συμμετοχής: το ζήτημα αυτό δεν αποτελεί μέρος των καθημερινών συζητήσεων επί της πολιτικής στο εκάστοτε κράτος μέλος.
<P>
Αυτό πρέπει να γίνει, όμως, και ευελπιστώ να υπάρχει εφεξής Επίτροπος που θα είναι αρμόδιος για την ιθαγένεια και για την επικοινωνία, και, αισιοδοξώ, δυνάμει της Συνθήκης της Λισαβόνας.
<SPEAKER ID="162" NAME="Πρόεδρος">
Σας ευχαριστώ, κυρία Επίτροπε, και ευχαριστώ όλους εσάς που λάβατε μέρος σε αυτήν τη λίαν σημαντική συζήτηση σχετικά με το αποτέλεσμα του ιρλανδικού δημοψηφίσματος.
<P>
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="163" NAME="Elena Oana Antonescu  " LANGUAGE="RO">
" ιρλανδική ψηφοφορία είναι μια κατηγορηματική ψήφος υπέρ της Ευρώπης. " έναρξη ισχύος της Συνθήκης της Λισαβόνας θα θέσει τέρμα στο αδιέξοδο στο οποίο βρίσκεται η Ευρώπη εδώ και αρκετά χρόνια.
<P>
Έχουν γίνει πολλές αναφορές στην έλλειψη δημοκρατίας από την οποία πάσχει η Ευρώπη και στο χάσμα μεταξύ της Ευρωπαϊκής Ένωσης και των πολιτών της. Ορισμένοι βουλευτές μιλούν επίσης για την αδυναμία των ευρωπαϊκών θεσμικών οργάνων ακόμα και να ανταπεξέλθουν στις διαφορετικές πραγματικότητες μιας Ευρώπης που απαρτίζεται από 27 κράτη μέλη, στην οποία πολλές από τις πρόσφατα ενταχθείσες χώρες παρουσιάζουν διαφορετικά επίπεδα ανάπτυξης και τύπους οικονομίας.
<P>
" ανεπαρκής θεσμική διάρθρωση της Κοινότητας, η ανάγκη ενίσχυσης της νομιμότητας της ΕΕ στα μάτια των πολιτών της και η ανάγκη εφοδιασμού της ΕΕ με συγκεκριμένα μέσα ώστε να μπορέσει να αναλάβει παγκόσμιες ευθύνες μέσα σε ένα δύσκολο οικονομικό κλίμα δικαιολογούν την αποφασιστικότητα των κρατών μελών να υποστηρίξουν τη στροφή προς μια δημοκρατικότερη Ευρώπη.
<P>
" έναρξη ισχύος της Συνθήκης της Λισαβόνας θα προλειάνει το έδαφος για τη μεταρρύθμιση της Ευρωπαϊκής Ένωσης, παρέχοντας τη θεσμική ικανότητα για την ανάληψη δράσης. Ωστόσο, απαιτείται πολιτική βούληση για την αντιμετώπιση αυτών των προκλήσεων. Ως εκ τούτου, η επιτυχής εφαρμογή της Συνθήκης της Λισαβόνας έχει να διαδραματίσει καίριο ρόλο.
<SPEAKER ID="164" NAME="Sebastian Valentin Bodu  " LANGUAGE="RO">
" Ευρωπαϊκή Ένωση φθάνει στην καμπή της πλέον σημαντικής μεταρρύθμισης στην ιστορία της: την εφαρμογή της Συνθήκης της Λισαβόνας. " Ιρλανδία είπε "Ναι" στη Συνθήκη 16 μήνες μετά το ηχηρό της "Όχι", το οποίο είχε εμπνεύσει εξίσου ανησυχία σε όλες τις κυβερνήσεις της Ευρώπης.
<P>
" ΕΕ αναμένει πλέον από τον πολωνό πρόεδρο να επικυρώσει τη Συνθήκη άμεσα, όπως υποσχέθηκε, και από το συνταγματικό δικαστήριο της Τσεχικής Δημοκρατίας να κάνει αυτό που αρνείται να κάνει ο τσέχος πρόεδρος. " νέα κατάσταση θα επιτρέψει μεγαλύτερη ευελιξία και ταχύτερη αντίδραση στην ΕΕ, αλλά δεν είναι μόνο αυτό. " Συνθήκη θα αναθερμάνει επίσης τις ελπίδες των κρατών που επιθυμούν να γίνουν μέλη της Κοινότητας. Τα κράτη των δυτικών Βαλκανίων υποδέχτηκαν με ενθουσιασμό την κύρωση της Συνθήκης από την Ιρλανδία.
<P>
Αυτό θα προσδώσει στην ΕΕ ισχυρότερο λόγο παγκοσμίως αμέσως μετά τη σύσταση και τη μεταρρύθμιση των θεσμικών της οργάνων. Συνακολούθως, η ΕΕ δεν θα είναι πλέον μόνο μια κοινή αγορά, αλλά και μια δύναμη στο πεδίο των διεθνών σχέσεων. " δύναμή της εξασφαλίζεται από τα 27 κράτη μέλη, ο αριθμός των οποίων ενδέχεται να αυξηθεί στο όχι και τόσο μακρινό μέλλον. Το 2010 σηματοδοτεί το έτος κατά το οποίο προσβλέπουμε στην έναρξη ισχύος της Συνθήκης. Θα μπορούσε επίσης να αποτελεί ένα έτος ανανέωσης για την ΕΕ, η οποία έχει κατορθώσει να επαναπροσδιορίζει συνεχώς την οντότητά της καθ' όλη τη διάρκεια της ιστορίας της.
<SPEAKER ID="165" NAME="Maria Da Graça Carvalho  " LANGUAGE="PT">
Το αποτέλεσμα του δημοψηφίσματος στην Ιρλανδία σχετικά με τη Συνθήκη της Λισαβόνας αποτελεί ένα βήμα ζωτικής σημασίας για την ευρωπαϊκή ολοκλήρωση και την ενίσχυση του ρόλου της Ευρώπης. " Συνθήκη της Λισαβόνας παρέχει στην ΕΕ τη δυνατότητα να εντείνει τον ρόλο της Ευρώπης στις πολιτικές για την ενέργεια, την κλιματική αλλαγή, την επιστήμη και τη συνεργασία με τις αναπτυσσόμενες χώρες.
<P>
" Συνθήκη της Λισαβόνας καθιστά τον αγώνα για την καταπολέμηση της κλιματικής αλλαγής ειδικό στόχο της περιβαλλοντικής πολιτικής της ΕΕ, αναγνωρίζοντας τον ηγετικό ρόλο της στη διεθνή καταπολέμηση της κλιματικής αλλαγής.
<P>
Για πρώτη φορά, θα συμπεριληφθεί κεφάλαιο για την ενέργεια, παρέχοντας στην πολιτική της ΕΕ τους στόχους της επίτευξης ενεργειακής ασφάλειας, της προώθησης της ενεργειακής απόδοσης και της ανάπτυξης ανανεώσιμων πηγών ενέργειας.
<P>
" Συνθήκη της Λισαβόνας θέτει τα θεμέλια για τη δημιουργία του Ευρωπαϊκού Χώρου Έρευνας, ενισχύοντας την ευρωπαϊκή δράση σε έναν ζωτικό τομέα για την οικονομική ανάπτυξη και την απασχόληση.
<P>
" Συνθήκη της Λισαβόνας εισάγει, για πρώτη φορά, ειδική νομική βάση για την ανθρωπιστική βοήθεια και ορίζει ότι η μείωση και η εξάλειψη της φτώχειας στις αναπτυσσόμενες χώρες συνιστά πρωτεύοντα στόχο της πολιτικής για την αναπτυξιακή συνεργασία της Ένωσης.
<SPEAKER ID="166" NAME="João Ferreira  " LANGUAGE="PT">
Το αποτέλεσμα του δεύτερου δημοψηφίσματος για τη Συνθήκη της Λισαβόνας, το οποίο διοργανώθηκε στην Ιρλανδία, δεν αλλάζει τον αντιδημοκρατικό χαρακτήρα μιας διαδικασίας που είχε αγνοήσει εξαρχής τη βούληση του λαού. Δεν θα επιτρέψουμε να ξεχαστεί το "Όχι" του γαλλικού και του ολλανδικού λαού στη Συνταγματική Συνθήκη ούτε η απογοήτευση που προκάλεσε η μετονομασία της τελευταίας σε Συνθήκη της Λισαβόνας.
<P>
" περιφρόνηση της αρνητικής ψήφου του ιρλανδικού λαού στο πρώτο δημοψήφισμα και ο απαράδεκτος εκβιασμός και η παρέμβαση που τον διαδέχτηκε, με αποκορύφωμα μια τεράστια εκστρατεία που περιελάμβανε την αναίσχυντη χρήση των πόρων του ιρλανδικού κράτους κα της Ευρωπαϊκής Ένωσης, θα καταγραφούν επίσης στην ιστορία. Ούτε η διαδικασία κύρωσης ούτε το περιεχόμενο της εν λόγω Συνθήκης νομιμοποιούν τη συνέχιση πολιτικών στις οποίες οφείλεται η σοβαρή οικονομική και κοινωνική κρίση που βιώνουμε στην ΕΕ, ιδιαίτερα στην Πορτογαλία, και την οποία θα επιδεινώσει αυτή η Συνθήκη.
<P>
Από την πλευρά μας, θα συνεχίσουμε, με ακλόνητη αποφασιστικότητα, να μαχόμαστε κατά του νεοφιλελευθερισμού, του φεντεραλισμού και της στρατοκρατίας εντός της Ευρωπαϊκής Ένωσης. Θα συνεχίσουμε, με ισχυρή πεποίθηση, να μαχόμαστε για μια άλλη Ευρώπη -μια Ευρώπη των εργαζομένων και των λαών- και κατά των ανανεωμένων απειλών που αντιμετωπίζουμε σήμερα στους τομείς των κοινωνικών δικαιωμάτων και των δικαιωμάτων των εργαζομένων, της δημοκρατίας, της κυριαρχίας, της ειρήνης και της συνεργασίας.
<SPEAKER ID="167" NAME="Bruno Gollnisch  " LANGUAGE="FR">
Κύριε Πρόεδρε, κυρίες και κύριοι, ποιον κοροϊδεύουμε; " μάλλον καταφρονητική ικανοποίηση που εκφράστηκε στο παρόν Σώμα σχετικά με το "Ναι" που αποσπάστηκε από τους Ιρλανδούς μετά από μήνες παρενόχλησης, εκστρατειών ενοχής, ψευδών και μισόλογων αποτελεί αισχύνη για τη δημοκρατία και προσβολή της βούλησης του λαού. Από πλευράς δικαιοσύνης, ομολογίες που εκμαιεύονται με εξαναγκασμό δεν έχουν καμία αξία: είναι μάλλον όμοιες με τις νοθευμένες κυρώσεις όπου είναι δυνατή μόνο μία απάντηση, την οποία είμαστε πρόθυμοι να αποκτήσουμε υποβάλλοντας τους πολίτες σε ψηφοφορίες κατά κόρον, όταν δεν τους παρακάμπτουμε τελείως ακολουθώντας την κοινοβουλευτική οδό. Επί του παρόντος, ο πρόεδρος της Τσεχικής Δημοκρατίας, Václav Klaus, είναι το μοναδικό πρόσωπο που απέμεινε για να προσπαθήσει να αντισταθεί σε αυτό το ελευθεριοκτόνο κείμενο της Συνθήκης της Λισαβόνας. Όλοι οι φιλοπάτριδες της Ευρώπης, όλοι όσοι απορρίπτουν το ευρωπαϊκό υπερκράτος, όλοι όσοι πιστεύουν ότι οι λαοί έχουν το δικαίωμα να ορίζουν οι ίδιοι το μέλλον τους πρέπει σήμερα να εκφράσουν την υποστήριξή τους προς το πρόσωπό του και να τον βοηθήσουν να ορθώσει το ανάστημά του απέναντι στην πίεση που δέχεται τώρα και στις ακόμα μεγαλύτερες πιέσεις που θα δεχτεί στο εγγύς μέλλον.
<SPEAKER ID="997" NAME="Lívia Járóka  " LANGUAGE="HU">
Θα ήθελα να εκμεταλλευτώ την ευκαιρία για να εκφράσω την ικανοποίησή μου σχετικά με το αποτέλεσμα του ιρλανδικού δημοψηφίσματος, το οποίο προετοιμάζει το έδαφος για την έναρξη ισχύος της Συνθήκης της Λισαβόνας, δημιουργώντας έτσι μια Ευρωπαϊκή Ένωση που θα προάγει μεγαλύτερη δημοκρατία και αλληλεγγύη. Θα ήθελα να επισημάνω ότι, από τη μία πλευρά, η Συνθήκη προσδίδει στα εθνικά κοινοβούλια μεγαλύτερη επιρροή και, από την άλλη, εδράζεται στον Χάρτη Θεμελιωδών Δικαιωμάτων της Ευρωπαϊκής Ένωσης, διατηρώντας και εδραιώνοντας, κατ' αυτόν τον τρόπο, τη δεσμευτική ισχύ αυτού του εγγράφου που ορίζει τα ανθρώπινα δικαιώματα και τα δικαιώματα των μειονοτήτων. Αυτό είναι ιδιαίτερα σημαντικό για την Ουγγαρία διότι η κατάργηση, που προβλέπεται από τον Χάρτη, των διακρίσεων εις βάρος προσώπων που ανήκουν σε εθνική μειονότητα συνιστά εξαιρετικά σημαντική κίνηση από την άποψη τόσο των Ούγγρων που διαμένουν εκτός Ουγγαρίας όσο και των Ούγγρων που διαμένουν στο έδαφος της Ουγγαρίας. Στο πλαίσιο της υφιστάμενης παγκόσμιας οικονομικής ύφεσης, είναι σημαντικό να αναγνωριστεί ότι η ενεργή και αποδοτική ευρωπαϊκή συνεργασία μπορεί να παράσχει σε μια μεσαίου μεγέθους χώρα, όπως είναι η Ιρλανδία ή η Ουγγαρία, ένα μέσο εξόδου από την κρίση.
<SPEAKER ID="169" NAME="Rareş-Lucian Niculescu  " LANGUAGE="RO">
Με την έναρξη ισχύος της Συνθήκης της Λισαβόνας θα απλοποιηθούν σε μεγάλο βαθμό οι νομοθετικές διαδικασίες. " σημαντικότερη πρόοδος εν προκειμένω είναι η αύξηση του αριθμού των τομέων επί των οποίων το Συμβούλιο της ΕΕ θα λαμβάνει αποφάσεις με ειδική πλειοψηφία (και όχι ομόφωνα), καθώς και η αύξηση του αριθμού των τομέων επί των οποίων το Ευρωπαϊκό Κοινοβούλιο θα έχει ρόλο συννομοθέτη, μαζί με το Συμβούλιο της ΕΕ. Αυτά τα νέα στοιχεία θα διευκολύνουν σημαντικά τη διαδικασία για τη λήψη αποφάσεων σε επίπεδο ΕΕ, ιδίως σε τομείς όπως τα διαρθρωτικά ταμεία και το Ταμείο Συνοχής, τα οποία είναι υψίστης σημασίας για τη Ρουμανία που χρειάζεται πόρους για να συνεχίσει την ανάπτυξή της. Επικροτώ επίσης το γεγονός ότι το Ευρωπαϊκό Κοινοβούλιο θα αποκτήσει ευρύτερες εξουσίες, όσον αφορά, παραδείγματος χάριν, τους γεωργικούς πόρους, έναν τομέα που έχει πληγεί σοβαρά από την οικονομική κρίση που διερχόμαστε, ενώ αποτελεί επίσης έναν τομέα ο οποίος χρήζει ειδικών μέτρων, ικανών να αποδώσουν ταχεία αποτελέσματα, προκειμένου να βελτιωθεί το επίπεδο ζωής των γεωργών και να εδραιωθεί η επισιτιστική ασφάλεια των πολιτών μας.
<SPEAKER ID="170" NAME="Joanna Senyszyn  " LANGUAGE="PL">
Παρά τη δημόσια υπόσχεσή του, ο πρόεδρος Lech Kaczyński δεν έχει υπογράψει ακόμα τη Συνθήκη της Λισαβόνας. " εν λόγω καθυστέρηση λαμβάνει χώρα επί ενάμισι χρόνο. Είναι αδικαιολόγητη, κατακριτέα, έως και παράνομη.
<P>
Την 1η Απριλίου 2008, το πολωνικό κοινοβούλιο ανέθεσε στον πρόεδρο να επικυρώσει τη Συνθήκη της Λισαβόνας. Σύμφωνα με το σύνταγμα της Δημοκρατίας της Πολωνίας, ο πρόεδρος υποχρεούται να υπογράψει. Δεν είναι ζήτημα καλής θέλησης ή διάθεσης - είναι υποχρέωση. Εάν δεν εκπληρώσει την υποχρέωσή του, παραβιάζει τη νομοθεσία. Καθιστώντας τη δική του υπογραφή της Συνθήκης εξαρτώμενη από την απόφαση των πολιτών μιας άλλης χώρας, ο πρόεδρος Kaczyński έθεσε την Πολωνία στον ρόλο μιας χώρας που δεν είναι ικανή να λάβει κυρίαρχη απόφαση, και αυτό έχει προσβάλει το πατριωτικό συναίσθημα των Πολωνών. Στην Ιρλανδία νίκησαν οι υποστηρικτές μιας ισχυρής και ενωμένης Ευρωπαϊκής Ένωσης. Στην Πολωνία, ο πρόεδρος εμμένει στον τρόπο με τον οποίο επιτεύχθηκε αυτή η νίκη, και δεν τυγχάνει πλέον σχεδόν καμίας υποστήριξης από την κοινωνία.
<P>
Μήπως κωλυσιεργεί για προσωπικούς λόγους, φοβούμενος ότι θα απολέσει ένα άκαμπτο αντιευρωπαϊκό εκλογικό σώμα, συμπεριλαμβανομένου εκείνου που συνδέεται με τον ραδιοφωνικό σταθμό Radio Maryja; Εάν ναι, είναι ο κατάλληλος χρόνος να κινηθεί η διαδικασία μομφής. Σύμφωνα με το σύνταγμα της Δημοκρατίας της Πολωνίας, υπάρχουν δύο δυνατοί τρόποι. Το δικαστήριο του κράτους ή η εφαρμογή του άρθρου 131, παράγραφος 2, εδάφιο 4, του συντάγματος της Δημοκρατίας της Πολωνίας - "δήλωση της Εθνικής Συνέλευσης σχετικά με τη μόνιμη ανικανότητα του Προέδρου να ασκήσει τα καθήκοντά του λόγω της κατάστασης της υγείας του". Ο πολωνικός λαός δεν θέλει να παρακωλύσει την πρόοδο της Ευρωπαϊκής Ένωσης. Αντιθέτως, θέλει να προβεί στην έναρξη των επωφελών αλλαγών στην Ευρώπη. Ο πρόεδρος Kaczyński δεν έχει το δικαίωμα να παρέμβει σε αυτό.
<SPEAKER ID="996" NAME="Czesław Adam Siekierski  " LANGUAGE="PL">
Παρά το γεγονός ότι η Ευρωπαϊκή Ένωση και τα θεσμικά της όργανα λειτουργούν αποδοτικά επί καθημερινής βάσης χωρίς τη Συνθήκη της Λισαβόνας, η αδυναμία έγκρισής της θα δημιουργούσε την εντύπωση μιας Κοινότητας που δεν είναι σε θέση να καταλήξει σε σημαντικές αποφάσεις και να τις εγκρίνει. " Συνθήκη της Λισαβόνας εισάγει νέες αρχές ψηφοφορίας, σύμφωνα με τις οποίες το δικαίωμα ψήφου μιας χώρας εξαρτάται σαφώς από τον αριθμό των κατοίκων της. Συγκριτικά με το ισχύον σύστημα ψηφοφορίας δυνάμει της Συνθήκης της Νίκαιας, οι μεγάλες χώρες, συμπεριλαμβανομένης της Γερμανίας, πλεονεκτούν έναντι των μεσαίου μεγέθους χωρών, συμπεριλαμβανομένης της Πολωνίας, οι οποίες βρίσκονται σε μειονεκτική θέση. Το κατανεμηθέν μερίδιο των ψήφων στην Πολωνία δυνάμει της Συνθήκης της Νίκαιας ήταν συμφέρον. " σύσταση ενός νέου θεσμικού οργάνου -του Προέδρου του Ευρωπαϊκού Συμβουλίου, κοινώς αποκαλούμενου ως Προέδρου της ΕΕ- ήγειρε ορισμένες ανησυχίες σχετικά με τη διάκριση των αρμοδιοτήτων. Ας θυμηθούμε ότι έχουμε ήδη Πρόεδρο Ευρωπαϊκής Επιτροπής και Πρόεδρο Κοινοβουλίου, υπάρχει επίσης ο ηγέτης της εκάστοτε χώρας που τίθεται επικεφαλής της ΕΕ ή ασκεί την επονομαζόμενη Προεδρία, και, επιπλέον, αναμένουμε τον διορισμό Ύπατου Εκπροσώπου για Θέματα Εξωτερικής Πολιτικής και Πολιτικής Ασφαλείας. Εκτός από τη δημιουργία της θέσης του Ύπατου Εκπροσώπου, γνωστού επίσης ως Υπουργού Εξωτερικών Υποθέσεων της ΕΕ, η Συνθήκη της Λισαβόνας ενισχύει την εξωτερική πολιτική της ΕΕ, καθιερώνοντας κοινή διπλωματία. Επιπροσθέτως, προβλέπεται η δυνατότητα εξόδου από την ΕΕ, έχει καταρτιστεί η πρωτοβουλία ευρωπαίων πολιτών, ενώ η Συνθήκη αναφέρει επίσης την ανάγκη χάραξης μιας ευρωπαϊκής ενεργειακής πολιτικής, η οποία είναι πολύ σημαντική για το μέλλον της Ευρώπης. Αναμένουμε με ελπίδα τις οριστικές κυρώσεις της Συνθήκης.
<SPEAKER ID="995" NAME="Silvia-Adriana Ţicău" AFFILIATION="S&amp;D">
γραπτώς. - (RO) " Συνθήκη της Λισαβόνας θα παράσχει τη δυνατότητα στα εθνικά κοινοβούλια να εντάξουν στην ημερήσια διάταξη των εθνικών συζητήσεων θέματα που σχετίζονται με την Ευρώπη. Κατ' ουσίαν, κάθε νομοθετική πρόταση που θα υποβάλλει η Ευρωπαϊκή Επιτροπή θα εξετάζεται από τα εθνικά κοινοβούλια προκειμένου να επιβεβαιώνεται η συμμόρφωση προς την αρχή της επικουρικότητας. Εάν το ένα τρίτο των εθνικών κοινοβουλίων ενημερώνει την Επιτροπή ότι η εν λόγω αρχή έχει παραβιαστεί, η Επιτροπή θα υποχρεούται να αναθεωρεί την πρότασή της. Εάν το ήμισυ των εθνικών κοινοβουλίων θεωρεί ότι παραβιάζεται η αρχή της επικουρικότητας, το Ευρωπαϊκό Κοινοβούλιο και το Συμβούλιο υποχρεούνται να προβούν σε δήλωση σχετικά με το εάν η εν λόγω αρχή έχει τηρηθεί ή παραβιαστεί. Μετά την έγκριση πράξης της ευρωπαϊκής νομοθεσίας, τα εθνικά κοινοβούλια θα δύνανται να ζητούν την κατάργησή της, προσφεύγοντας ενώπιον του Ευρωπαϊκού Δικαστηρίου εντός προθεσμίας δύο μηνών από τη δημοσίευσή της,. Δεδομένης της διάρκειας της νομοθετικής διαδικασίας σε ευρωπαϊκό επίπεδο, η συμπερίληψη θεμάτων που σχετίζονται με την Ευρώπη στην ημερήσια διάταξη των εθνικών συζητήσεων θα επιτρέπει στα κράτη μέλη να λαμβάνουν εγκαίρως τις υποδείξεις και τις κατευθυντήριες γραμμές ανάπτυξης και να εργάζονται σε εθνικό επίπεδο, παράλληλα με την ΕΕ. " Συνθήκη της Λισαβόνας επαναβεβαιώνει ότι η οικονομία της ΕΕ είναι μια κοινωνική οικονομία της αγοράς και εκχωρεί στην ΕΕ νέες εξουσίες σε τομείς όπως είναι η κλιματική αλλαγή και η ενεργειακή πολιτική. Οι εν λόγω εξουσίες θα είναι ιδιαίτερης σημασίας, λαμβάνοντας ιδίως υπόψη τον παράγοντα της ενεργειακής εξάρτησης της ΕΕ από τρίτες χώρες.
<SPEAKER ID="994" NAME="Rafał Kazimierz Trzaskowski  " LANGUAGE="EN">
Ένα ιρλανδικό "Ναι" στη Συνθήκη της Λισαβόνας συνιστά ευχάριστη είδηση για την Ευρώπη. Δεν υπάρχει καμία αμφιβολία ότι η Συνθήκη θα ωφελήσει την Ευρωπαϊκή Ένωση, απλοποιώντας τις διαδικασίες της για τη λήψη αποφάσεων και δημιουργώντας καλύτερο έδαφος για την αποτελεσματικότητά της. Σε αντίθεση με τις δηλώσεις των πολεμίων της, η Συνθήκη δεν επιφέρει μείζονες επαναστατικές αλλαγές. Εντούτοις, ποτέ στο παρελθόν δεν υπήρξε τόσο μεγάλη εξάρτηση από τη διαδικασία εφαρμογής. Το πρόβλημα έγκειται στις λεπτομέρειες. Με τις καινοτομίες της, η Συνθήκη μπορεί να ενισχύσει, επί παραδείγματι, την προβολή της ΕΕ στο διεθνές προσκήνιο. Πολλά θα εξαρτηθούν, ωστόσο, από τις τελικές διευθετήσεις που θα καθορίσουν τον χαρακτήρα των νέων μέσων, όπως της Ευρωπαϊκής Υπηρεσίας Εξωτερικής Δράσης. Κατά συνέπεια, είναι ουσιώδες το Ευρωπαϊκό Κοινοβούλιο να αναλάβει τον ενδεδειγμένο ρόλο του στη διαδικασία δημιουργίας του νέου θεσμικού πλαισίου που προβλέπεται από τη Συνθήκη της Λισαβόνας, όπου αυτό είναι εφικτό. Θα προσδώσει στη διαδικασία αυτή μεγαλύτερη διαφάνεια, θα ενισχύσει τη νομιμότητά της και, τέλος, θα συμβάλει, θεωρώ, στην καλύτερη έκβασή της.

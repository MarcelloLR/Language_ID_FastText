<CHAPTER ID="012">
Ώρα των Ερωτήσεων (ερωτήσεις προς το Συμβούλιο) 
<SPEAKER ID="321" NAME="Πρόεδρος">
" ημερήσια διάταξη προβλέπει την Ώρα των Ερωτήσεων προς το Συμβούλιο (Β6-0003/2007).
<P>
Οι παρακάτω ερωτήσεις υποβλήθηκαν προς το Συμβούλιο.
<P>
" πρώτη ερώτηση είναι του κ. Guerreiro, ο οποίος σήμερα το απόγευμα εκπροσωπείται από την κ. Figueiredo.
<P>
Θέμα: Αναθεώρηση του καταστατικού και των στόχων της Ευρωπαϊκής Κεντρικής Τράπεζας
<P>
Ποια προσέγγιση και ποιες προτάσεις συζητούνται από το Συμβούλιο ώστε, κατά στο πλαίσιο της επόμενης τριμερούς προεδρίας, να εξετασθεί η απαραίτητη και επείγουσα τροποποίηση του ρόλου της Ευρωπαϊκής Κεντρικής Τράπεζας, μεταξύ άλλων, και με την αναθεώρηση των στόχων της, δίνοντας προτεραιότητα στην απασχόληση και την βιώσιμη οικονομική ανάπτυξη, αλλά και την αναθεώρηση των διαδικασιών λήψεως των αποφάσεων και των εξουσιών, οι οποίες δεν πρέπει να υποσκελίζουν τις επιλογές των εθνικών κυβερνήσεων και κοινοβουλίων;
<SPEAKER ID="323" NAME="Günter Gloser">
Προεδρεύων του Συμβουλίου. (DE) Κυρία Πρόεδρε, μπορώ να απαντήσω στον ερωτώντα τα εξής: οι στόχοι του Ευρωπαϊκού Συστήματος Κεντρικών Τραπεζών (ΕΣΚΤ) ρυθμίζονται στο άρθρο 105 της Συνθήκης ΕΚ. Ο κύριος σκοπός της διάταξης είναι η διατήρηση της σταθερότητας των τιμών. Εκτός όμως από τον στόχο της σταθερότητας των τιμών, το ΕΣΚΤ υποστηρίζει τη γενική οικονομική πολιτική της Κοινότητας προκειμένου να συμβάλει στην επίτευξη των κοινοτικών στόχων σύμφωνα με το άρθρο 2 της Συνθήκης ΕΚ. Το ΕΣΚΤ ενεργεί σύμφωνα με τις αρχές της οικονομίας της αγοράς και του ελεύθερου ανταγωνισμού, στις οποίες συγκαταλέγεται ιδίως η αποτελεσματική διάθεση πόρων σε συμφωνία με τις αρχές της Συνθήκης ΕΚ. Οι διατάξεις του άρθρου 107 παράγραφος 5 της Συνθήκης ΕΚ μπορούν να συμπληρωθούν από το Συμβούλιο με ειδική πλειοψηφία, και μάλιστα είτε με ειδική πλειοψηφία μετά από σύσταση της Ευρωπαϊκής Κεντρικής Τράπεζας και ακρόαση της Επιτροπής, είτε ομόφωνα, μετά από πρόταση της Επιτροπής και ακρόαση της Ευρωπαϊκής Κεντρικής Τράπεζας. Και στις δύο περιπτώσεις είναι απαραίτητη η έγκριση του Ευρωπαϊκού Κοινοβουλίου. Εφόσον όμως το άρθρο 105 της Συνθήκης ΕΚ που αναφέρθηκε αρχικά δεν ανήκει στις διατάξεις που αναφέρονται στο άρθρο 107 παράγραφος 5, μπορεί να τροποποιηθεί μόνο με τη γενική διαδικασία τροποποίησης της Συνθήκης σύμφωνα με το άρθρο 48 της Συνθήκης ΕΕ. Αυτό το διάστημα, το Συμβούλιο δεν ασχολείται με ανάλογες προτάσεις.
<SPEAKER ID="324" NAME="Ilda Figueiredo " LANGUAGE="PT">
Κύριε Προεδρεύων του Συμβουλίου, πώς εξηγείτε το γεγονός ότι η Ευρωπαϊκή Κεντρική Τράπεζα απειλεί να αυξήσει κι άλλο τα επιτόκια, μετά τον διπλασιασμό τους σχεδόν τα τελευταία χρόνια; Αυτή η αύξηση είχε επιζήμιες συνέπειες στην οικονομία, στις μικρές και μεσαίες επιχειρήσεις και στις οικογένειες, ειδικά σε χώρες όπως η Πορτογαλία με τις ασθενέστερες οικονομίες.
<P>
Είναι αυτό παράδειγμα της κοινοτικής αλληλεγγύης και της οικονομικής και κοινωνικής συνοχής που υποστηρίζετε; Αν ναι, γιατί δεν τροποποιούμε τους στόχους και τον τρόπο λειτουργίας της Ευρωπαϊκής Κεντρικής Τράπεζας;
<SPEAKER ID="325" NAME="Günter Gloser">
Προεδρεύων του Συμβουλίου. (DE) Κατά τη σύσταση της Ευρωπαϊκής Κεντρικής Τράπεζας θεσπίσαμε μία σημαντική αρχή, συγκεκριμένα την ανεξαρτησία της. " Ευρωπαϊκή Κεντρική Τράπεζα πρέπει να αποφασίζει βάσει διαφόρων δεικτών πώς θα ρυθμίσει τελικά τη χρηματαγορά, μεταξύ άλλων και στο θέμα της αύξησης των επιτοκίων. Γι' αυτό, δεν είναι δυνατόν να ασκήσει επιρροή στη νομισματική πολιτική το Συμβούλιο ή κάποιο κράτος μέλος.
<SPEAKER ID="326" NAME="DanutBudreikait" AFFILIATION="ALDE">
(LT) " Ευρωπαϊκή Κεντρική Τράπεζα έχει τον δικό της δείκτη σταθερού πληθωρισμού, ο οποίος μόλις προσεγγίζει το 2%. Ωστόσο, όταν εφαρμόζονται τα κριτήρια του Μάαστριχτ, αυτό δεν λαμβάνεται υπόψη. Σύμφωνα με τα κριτήρια του Μάαστριχτ, ο δείκτης του πληθωρισμού υπολογίζεται βάσει μιας τελείως διαφορετικής μεθόδου, η οποία σε καμία περίπτωση δεν σχετίζεται με τον δείκτη πληθωρισμού της Ευρωπαϊκής Κεντρικής Τράπεζας. Δεν πιστεύετε ότι αυτοί οι δείκτες πρέπει να συντονιστούν, ώστε να είναι σαφές σε όλους ποιο ακριβώς είναι το ποσοστό σταθερού πληθωρισμού;
<SPEAKER ID="327" NAME="Günter Gloser">
Προεδρεύων του Συμβουλίου. (DE) Κυρία Budreikaitė, δεν μου είναι γνωστό ότι εδώ χρησιμοποιούνται διαφορετικές βάσεις υπολογισμού του πληθωρισμού. Το μόνο που μπορώ να κάνω είναι να διασαφηνίσω ότι οι ενέργειες με σκοπό την σταθερότητα των τιμών αποτελούν σημαντικό καθήκον της Ευρωπαϊκής Κεντρικής Τράπεζας, γιατί και αυτό είναι σημαντικό για το τελευταίο θέμα που συζητήσαμε εδώ στο Σώμα, δηλαδή για το θέμα της οικονομικής ανάπτυξης.
<P>
Θέμα: Ευρω-αφρικανική συνάντηση σε επίπεδο υπουργών
<P>
Μπορεί να αξιολογήσει το Συμβούλιο τα αποτελέσματα της πρόσφατης ευρω-αφρικανικής συνάντησης σε επίπεδο υπουργών, με θέμα τη μετανάστευση, που πραγματοποιήθηκε στην Τρίπολη;
<SPEAKER ID="329" NAME="Günter Gloser">
Προεδρεύων του Συμβουλίου. (DE) " διάσκεψη των υπουργών Ευρώπης-Αφρικής που πραγματοποιήθηκε στην Τρίπολη στις 22 και 23 Νοεμβρίου 2006 ήταν ένα σημαντικό γεγονός, καθώς συγκεντρώθηκαν για πρώτη φορά όλα τα κράτη μέλη της ΕΕ και -το υπογραμμίζω αυτό- όλα τα αφρικανικά κράτη, δηλαδή τα μέλη της Αφρικανικής Ένωσης και το Μαρόκο, προκειμένου να συζητήσουν για θέματα που αφορούν τη μετανάστευση και την ανάπτυξη. Στόχος της διάσκεψης ήταν να ενισχυθεί μέσα σε πνεύμα εταιρικής σχέσης η συνεργασία στους τομείς αυτούς, που έχουν κεντρική σημασία και για τις δύο πλευρές, και να αποφασιστούν και κοινά μέτρα.
<P>
Στο τέλος της διάσκεψης των υπουργών εγκρίθηκε πολιτική δήλωση που αναφέρει μια σειρά τομέων όπου απαιτείται η λήψη μέτρων, από θέματα ανάπτυξης μέχρι τις δυνατότητες νόμιμης μετανάστευσης και την καταπολέμηση της παράνομης μετανάστευσης. Επιπροσθέτως, εγκρίθηκε σχέδιο δράσης για την καταπολέμηση του εμπορίου ανθρώπων, ιδίως γυναικών και παιδιών. " εφαρμογή αυτών των δύο μέσων προβλέπεται να αρχίσει τους επόμενους μήνες.
<SPEAKER ID="330" NAME="Manuel Medina Ortega" AFFILIATION="PSE">
(ES) Όπως γνωρίζετε, η Επιτροπή κάνει αυτή τη στιγμή μια σειρά προτάσεων για τη ρύθμιση της λαθρομετανάστευσης, σε συμφωνία με τις χώρες προέλευσης, ιδιαίτερα με τις αφρικανικές χώρες. Θα ήθελα να μάθω αν, στο πλαίσιο αυτής της Διάσκεψης της Τρίπολης, το Συμβούλιο θα είναι σε θέση να στηρίξει την πρόταση της Επιτροπής σχετικά με αυτό.
<SPEAKER ID="331" NAME="Günter Gloser">
Προεδρεύων του Συμβουλίου. (DE) Κύριε Medina Ortega, στη Διάσκεψη της Τρίπολης συζητήθηκε μία ολόκληρη δέσμη μέτρων, διότι η άποψή μας είναι πως το πρόβλημα της μετανάστευσης δεν μπορεί να λυθεί με μία μόνο πρόταση ή λύση, αλλά χρειάζεται μια σειρά μέτρων γι' αυτό. Ωστόσο, συζητήθηκε και το θέμα της νόμιμης μετανάστευσης και διάφορα σημεία που αφορούν το ερώτημα κατά πόσον είναι εφικτή η αντιμετώπισή του. Συζητήθηκε όμως επίσης το κατά πόσον, για παράδειγμα, οι Αφρικανοί που ζουν στην Ευρώπη -δηλαδή κατά την άποψή τους στη διασπορά- μπορούν ενδεχομένως να επιστρέψουν για κάποιο διάστημα στις πατρίδες τους για να βοηθήσουν στη δημιουργία του εκπαιδευτικού συστήματος, καθώς και θέσεων εργασίας. Ακόμη, συζητήθηκε κατά πόσον θα μπορούσαν για παράδειγμα να μειωθούν οι δαπάνες μεταφοράς χρημάτων στις χώρες αυτές. Έτσι, μπορεί -για να αναφέρω μόνο ένα παράδειγμα- από έμβασμα 1 000 ευρώ σε μία χώρα να φθάσουν εκεί μόνο 800 ευρώ επειδή τα τέλη είναι πολύ υψηλά. Συζητήθηκε λοιπόν με τα κράτη της Αφρικανικής Ένωσης και το Μαρόκο μία ολόκληρη δέσμη μέτρων και θα συζητηθεί επίσης ποιες δυνατότητες μπορούν να δημιουργηθούν εκ μέρους της Ευρωπαϊκής Ένωσης και αυτών των χωρών προκειμένου να καταστεί π.χ. δυνατή η προσωρινή απασχόληση στην Ευρώπη.
<SPEAKER ID="332" NAME="Hubert Pirker" AFFILIATION="PPE-DE">
(DE) Κυρία Πρόεδρε, κύριε Προεδρεύων του Συμβουλίου, ένας στόχος αυτής της διάσκεψης ήταν ασφαλώς και να συζητηθεί πώς μπορούν να περιοριστούν οι παράγοντες που προκαλούν τη μετανάστευση, δηλαδή η λήψη αντίστοιχων προληπτικών μέτρων. Υπάρχουν πολλά θετικά παραδείγματα όπου αυτό επιτεύχθηκε πολύ καλά, όπως για παράδειγμα στη Δημοκρατία του Κονγκό, όπου ευρωπαϊκές αστυνομικές μονάδες προσέφεραν βοήθεια στον τομέα της νομικής κατάρτισης και στον στρατιωτικό τομέα, γεγονός που είχε ως αποτέλεσμα την ανάπτυξη του κράτους δικαίου με απώτερο στόχο την επίτευξη μεγαλύτερης σταθερότητας και τη δημιουργία των προϋποθέσεων για οικονομικές επενδύσεις.
<P>
Υπάρχει πρόθεση να επεκταθεί το πρότυπο αυτό και σε άλλα αφρικανικά κράτη, εφόσον γνωρίζουμε ότι τα μεταναστευτικά ρεύματα δεν έρχονται μόνο από τη Βόρεια Αφρική, αλλά και από την Κεντρική και τη Νότια Αφρική, όπου εμφανίζεται αυτή η έλλειψη σταθερότητας;
<SPEAKER ID="333" NAME="Günter Gloser">
Προεδρεύων του Συμβουλίου. (DE) Κύριε Pirker, μία διάσκεψη έγινε ήδη τον Ιούλιο, όχι όμως με τον τίτλο "Αφρικανική Ένωση και ΕΕ", αλλά μία διάσκεψη που έγινε στο Rabat με πρωτοβουλία του Μαρόκο, της Ισπανίας και της Γαλλίας και όπου συζητήθηκε η μεταναστευτική διαδρομή της Δυτικής Αφρικής. Στη διάσκεψη της Τρίπολης όμως φάνηκε ότι υπάρχει άλλη μία αφρικανική διαδρομή, από τα ανατολικά προς τα δυτικά, στην οποία πρέπει επίσης να επικεντρωθούμε.
<P>
Θα ήθελα όμως να επανέλθω στο συγκεκριμένο ερώτημά σας. Πραγματικά υπάρχουν παραδείγματα επιτυχίας. Επίσης, ήταν σημαντικό να διασαφηνίσουμε στη διάσκεψη αυτή ότι τα αίτια μπορούν να αντιμετωπιστούν και με τη χρηστή διακυβέρνηση, με το να επιλέξει η κυβέρνηση μια μορφή στην οποία οι πολίτες της θα έχουν τη δυνατότητα να συμμετάσχουν στην παραγωγή και πώληση πρώτων υλών και στην εκπαίδευση.
<P>
Επίσης, υπογραμμίστηκε η δέσμευση της Ευρωπαϊκής Ένωσης -των κρατών μελών- να προσφέρουν υποστήριξη, εφόσον ζητηθεί, στον τομέα της διοίκησης, της αστυνομίας και της δικαιοσύνης. Πριν από μερικά χρόνια αναφερθήκαμε σε διάφορες συζητήσεις στην Ευρώπη στις βέλτιστες πρακτικές -δηλαδή εξετάσαμε τι κάνουν οι γείτονες με επιτυχία. Αυτή η ιδέα ασφαλώς μπορεί να εφαρμοστεί και σε ορισμένες χώρες της Αφρικής. Συζητήθηκε αυτή η γενική προσέγγιση και τώρα εξαρτάται από εμάς πώς θα δραστηριοποιηθούμε στους διάφορους τομείς, πρέπει όμως να πω ότι δεν χρειάζονται όλα τα μέτρα σε όλες τις περιπτώσεις, γιατί υπάρχουν και χώρες που έχουν ήδη σημειώσει εξαιρετική πρόοδο χάρη σε εσωτερικές εξελίξεις. Ωστόσο, η Ευρωπαϊκή Ένωση δήλωσε εδώ ότι θα δείξει αλληλεγγύη και θα προσφέρει υποστήριξη.
<SPEAKER ID="334" NAME="DanutBudreikait" AFFILIATION="ALDE">
(LT) Κυρία Πρόεδρε, η Μάλτα είναι η χώρα που έχει υποστεί τις περισσότερες επιπτώσεις της παράνομης μετανάστευσης από την Αφρική. Πολλά έθνη, συμπεριλαμβανομένου του δικού μου, στο όνομα της αλληλεγγύης με τη Μάλτα, κάλεσαν τους παράνομους μετανάστες να έλθουν στις χώρες μας νομιμοποιώντας ταυτόχρονα το καθεστώς τους. Πιστεύει ο Υπουργός ότι αυτό θα έχει θετικό αποτέλεσμα ή ότι θα επηρεάσει αρνητικά την κατάσταση της παράνομης μετανάστευσης;
<SPEAKER ID="335" NAME="Günter Gloser">
Προεδρεύων του Συμβουλίου. (DE) Όπως ανέφερε προηγουμένως ο κ. Pirker, είναι σημαντικό να ασχοληθούμε με τα αίτια της μετανάστευσης. Πρέπει να βρούμε λύσεις. Μετανάστευση θα υπάρχει πάντα, για διάφορους λόγους, όμως σε πολλές περιοχές, ο λόγος που οδηγεί στη μετανάστευση είναι η έλλειψη προοπτικών στις χώρες αυτές. Γι' αυτό, προτεραιότητα έχει να αντιμετωπιστούν οι αιτίες που προκαλούν τη μετανάστευση στις χώρες αυτές. Παράλληλα με αυτό υπάρχουν διάφοροι άλλοι τομείς που αναφέρθηκαν προηγουμένως, όπως το ερώτημα πώς μπορούμε να νομιμοποιήσουμε τους ανθρώπους που θέλουν να εργαστούν για συγκεκριμένο διάστημα στην Ευρώπη και πώς μπορούν να αρχίσουν να εργάζονται. Τέλος, πρέπει να εξεταστεί πώς μπορούν να ενταχθούν οι άνθρωποι που αναζητούν εδώ εργασία ή θέλουν να ζήσουν εδώ. Το ουσιαστικότερο σημείο είναι όμως η πρώτη προσέγγιση, δηλαδή να αποτραπεί η φυγή εξαιτίας οικονομικών αναγκών και ενδεχομένως εξαιτίας παραβιάσεων των ανθρωπίνων δικαιωμάτων.
<P>
Θέμα: Δημογραφικές εξελίξεις στην Ευρώπη
<P>
Ενόψει των δημογραφικών αλλαγών στην Ευρώπη και του αυξημένου ενδιαφέροντος που έχει εκφράσει η Ευρωπαϊκή Ένωση για την επίλυση του δημογραφικού προβλήματος, προτίθεται η Γερμανική Προεδρία να καταρτίσει, κατ' αναλογία με τα Ευρωπαϊκά Σύμφωνα για τη Νεολαία (22-23 Μαρτίου 2005) και την Ισότητα των δυο φύλων (23-24 Μαρτίου 2006), ένα Ευρωπαϊκό Σύμφωνο για την ποιότητα της οικογενειακής ζωής;
<SPEAKER ID="337" NAME="Günter Gloser">
Προεδρεύων του Συμβουλίου. (DE) " δημογραφική αλλαγή στην Ευρώπη αφορά όλα τα κράτη μέλη της ΕΕ. Βασικό χαρακτηριστικό είναι οι χαμηλοί ή και μειούμενοι ρυθμοί γεννήσεων σε ολόκληρη την Ευρώπη. " σύνθεση του πληθυσμού αλλάζει και αυτό απαιτεί εκτενείς διαρθρωτικές μεταβολές στο πλαίσιο μίας μακροπρόθεσμης στρατηγικής προκειμένου να διατηρηθεί η κοινωνική συνοχή των γενεών και η ανταγωνιστικότητα της ευρωπαϊκής οικονομίας.
<P>
Στην ανακοίνωσή της με θέμα "Το δημογραφικό μέλλον της Ευρώπης, μετατροπή μιας πρόκλησης σε ευκαιρία" της 12ης Οκτωβρίου 2006, η Επιτροπή διαπιστώνει ότι ποτέ μέχρι σήμερα δεν υπήρξε στην ιστορία της Ευρώπης οικονομική ανάπτυξη χωρίς αύξηση του πληθυσμού. Ενόψει αυτού, η αντιμετώπιση της δημογραφικής πρόκλησης αποκτά ιδιαίτερη σημασία στο πλαίσιο της αναθεωρημένης στρατηγικής της Λισαβόνας για την ανάπτυξη και την απασχόληση.
<P>
" γερμανική Προεδρία του Συμβουλίου δίνει εδώ προτεραιότητα στο ερώτημα πώς μπορεί να δοθεί, μέσω μίας πολιτικής που προάγει την οικογένεια, στους άνδρες και στις γυναίκες η δυνατότητα να κάνουν οικογένεια. " πείρα από ορισμένα κράτη μέλη έδειξε ότι τα πολιτικά μέτρα είναι και αναγκαία και εφικτά. Μία ευρωπαϊκή "συμμαχία υπέρ της οικογένειας" θα πρέπει να χρησιμεύσει ως βήμα ανταλλαγής απόψεων και εμπειριών μεταξύ των κρατών μελών. Το πεδίο αρμοδιότητάς της θα περιλαμβάνει σημαντικά καθήκοντα που σχετίζονται με τη διαχείριση της δημογραφικής αλλαγής.
<P>
" συμμαχία αυτή πρέπει παράλληλα να συμπεριλάβει ενεργά και τους κοινωνικούς εταίρους, την κοινωνία των πολιτών, εκπροσώπους της επιστήμης και των επιχειρήσεων. Κεντρικός στόχος της πρέπει να είναι η υποστήριξη των κρατών μελών μέσω αυτής της διαρκούς ανταλλαγής. Παράλληλα με το πολιτικό σήμα εκκίνησης, υπό τη γερμανική Προεδρία θα δρομολογηθούν κάποια πρώτα συγκεκριμένα μέτρα για την υλοποίηση της συμμαχίας αυτής. Πρόκειται να αξιοποιηθούν οι υπάρχοντες πόροι και να γίνει σύνδεση με τις υφιστάμενες δομές. Τα ευρωπαϊκά δημογραφικά φόρουμ που δρομολογεί στην ανακοίνωσή της η Επιτροπή θα αποτελέσουν εδώ ουσιαστικά σημεία αναφοράς.
<P>
" Ευρωπαϊκή Επιτροπή συνέστησε ήδη ομάδα εμπειρογνωμόνων υψηλού επιπέδου για τον τομέα της δημογραφίας και της οικογένειας. " συμμαχία θα λειτουργεί συμπληρωματικά με τις ευρείες πρωτοβουλίες σε ευρωπαϊκό επίπεδο για την προώθηση της ισότητας ανδρών και γυναικών και ιδίως με το ευρωπαϊκό σύμφωνο για την ισότητα των φύλων και τον οδικό χάρτη της Επιτροπής για την ισότητα ανδρών και γυναικών 2006-2010.
<P>
Μόνο η βελτίωση της δυνατότητας συμβιβασμού οικογένειας και επαγγελματικής σταδιοδρομίας θα δώσει τη δυνατότητα στις γυναίκες και στους άντρες να αποφασίσουν να αποκτήσουν περισσότερα παιδιά χωρίς να εγκαταλείψουν τη σταδιοδρομία τους. Τα κράτη μέλη πρέπει να εργαστούν μαζί με τους κοινωνικούς εταίρους και τις επιμέρους επιχειρήσεις για την κατάργηση της ανισότητας ως προς την αμοιβή και την υποστήριξη των γονέων κατά τα πρώτα χρόνια της ανατροφής των παιδιών.
<P>
Τελικά, η βελτίωση της συμβατότητας οικογένειας και επαγγελματικής ζωής είναι και ένας από τους κεντρικούς στόχους του ευρωπαϊκού συμφώνου για τους νέους, με στόχο να δοθεί στους νέους ανθρώπους πρόσβαση στην επαγγελματική και κοινωνική ολοκλήρωση.
<SPEAKER ID="338" NAME="Μαρία Παναγιωτοπούλου-Κασσιώτου" AFFILIATION="PPE-DE">
Κύριε εκπρόσωπε του Συμβουλίου, σας ευχαριστώ για την απάντησή σας.
<P>
Θα ήθελα, ωστόσο, να με πληροφορήσετε, σε ό,τι αφορά το Σύμφωνο για τη Νεότητα, ποιες ειδικότερες δράσεις σκέφτεστε να εφαρμόσετε. Δεδομένου ότι η πολιτική που αφορά την οικογένεια είναι εθνική πολιτική και ότι, συνεπώς, κάθε κράτος μέλος έχει τη δική του πολιτική, ποια κοινά μέτρα μπορείτε να προβλέψετε ώστε να εφαρμόσετε αυτήν την πρόθεσή σας να βοηθήσετε τις οικογένειες;
<SPEAKER ID="339" NAME="Günter Gloser">
Προεδρεύων του Συμβουλίου. (DE) Προηγουμένως, κατά τη συζήτηση, ασχοληθήκαμε με την απασχόληση και με το γεγονός ότι οι δομές και οι εξελίξεις διαφέρουν στις επιμέρους χώρες. Υπάρχουν κοινά σημεία στις εξελίξεις στα διάφορα κράτη μέλη. Και εδώ πρέπει πρωταρχικά να προβούμε σε απογραφή και να δούμε ποιες συγκεκριμένες απαντήσεις μπορούν να βρεθούν.
<P>
Στην απάντησή μου έθιξα προ ολίγου διάφορους τομείς που θέλουμε να αναπτύξουμε για να φέρουμε το θέμα αυτό περισσότερο στο προσκήνιο, ορισμένοι από τους οποίους αφορούν τους νέους. Στο έτος της ισότητας, τίθεται το ερώτημα πώς μπορούν να βρουν οι νέοι μια θέση εκπαίδευσης ή εργασίας. Πού υπάρχουν προκαταλήψεις στην κοινωνία, π.χ. για τους νέους που προέρχονται από οικογένειες μεταναστών; Όλα αυτά είναι θέματα που σκοπεύουμε να συζητήσουμε εφέτος στο πλαίσιο διαφόρων διασκέψεων.
<SPEAKER ID="340" NAME="Jörg Leichtfried" AFFILIATION="PSE">
(DE) Κυρία Πρόεδρε, κύριε Προεδρεύων του Συμβουλίου, αν θέλουμε μια σωστή δημογραφική ανάπτυξη στην Ευρώπη, πρέπει οπωσδήποτε να εγκαταλείψουμε τις ιδεολογικά αρτηριοσκληρωτικές, υποκριτικές παρωπίδες μας και να μην ονειρευόμαστε ένα πρότυπο ζωής που ίσως υπήρχε πριν από δύο αιώνες. Δεν υπάρχει μόνο η παραδοσιακή οικογένεια, αλλά και άλλα πρότυπα ζωής μέσα στα οποία γεννιούνται παιδιά. Βλέπουμε στην Ευρωπαϊκή Ένωση -στη Γαλλία- ότι η δημογραφική ανάπτυξη λειτουργεί επειδή υπάρχουν αρκετοί και φθηνοί χώροι φύλαξης παιδιών. Θα ήθελα να μάθω τις προθέσεις σας πάνω σε αυτό.
<SPEAKER ID="341" NAME="Günter Gloser">
Προεδρεύων του Συμβουλίου. (DE) Κύριε Leichtfried, σας ευχαριστώ πολύ για τη συμπληρωματική σας ερώτηση. Και εδώ μπορούμε να συνεχίσουμε αναφερόμενοι σε παλιότερες συζητήσεις σε εαρινές συνόδους κορυφής όπου θίχθηκε το θέμα των επενδύσεων στα κράτη μέλη για να καταστεί δυνατός ο συμβιβασμός της οικογένειας με τη σταδιοδρομία. Ασφαλώς πρέπει να εξεταστούν διάφορες πτυχές, όμως ένα ουσιαστικό σημείο ήταν ότι έγινε αναφορά στη Γαλλία και σε άλλα κράτη μέλη όπου σημειώθηκαν κάποιες επιτυχίες. Εγώ κατάγομαι από μία χώρα όπου η κατάσταση δεν είναι ικανοποιητική, αλλά γίνονται προσπάθειες να λυθούν τα προβλήματα αυτά. Είναι σημαντικό να μην προσφέρουμε μία λύση κεντρικά αλλά να ακολουθήσουμε την αρχή να εξετάζουμε πώς λύνουν το πρόβλημα αυτό με επιτυχία οι γείτονες και κατά πόσον μπορούμε να εφαρμόσουμε τα ίδια στην πατρίδα μας. Έτσι θα έχουμε ένα αποτέλεσμα διαφορετικό από το σημερινό.
<SPEAKER ID="342" NAME="Justas Vincas Paleckis" AFFILIATION="PSE">
(DE) " ερώτησή μου αφορά τα κοινά μέτρα που θα μπορούσαν να μας βοηθήσουν. Ποια είναι η γνώμη σας για την πρόταση να επιλεγούν και να προταθούν από τη γερμανική Προεδρία -φυσικά, μαζί με την Ευρωπαϊκή Επιτροπή- τα καλύτερα παραδείγματα στην Ευρώπη; Αναφέρατε τη Γαλλία, υπάρχουν όμως και άλλα θετικά παραδείγματα. Αυτό θα ήταν ιδιαίτερα σημαντικό για τα νέα κράτη μέλη.
<SPEAKER ID="343" NAME="Günter Gloser">
Προεδρεύων του Συμβουλίου. (DE) Ευχαρίστως θα επανέλθω στην πρόταση αυτή. Είναι πολύτιμη ιδέα να μην αγνοήσουμε τρόπον τινά όσα εξελίσσονται θετικά και είχαν θετικά αποτελέσματα στην Ευρωπαϊκή Ένωση, αλλά να εξετάσουμε μήπως είναι κατάλληλα και για την δική μας χώρα επειδή υπάρχουν εκεί παρόμοιες δομές. Θα μεταβιβάσω επίσης ευχαρίστως αυτήν την ιδέα στην υπουργό μας κ. von der Leyen, που είναι τώρα η υπεύθυνη πρόεδρος του Συμβουλίου για τους τομείς της οικογένειας, των γυναικών, των νέων και των ηλικιωμένων.
<SPEAKER ID="344" NAME="Πρόεδρος">
Σας ευχαριστώ, κύριε Υπουργέ. Έλαβα αιτήματα για περαιτέρω συμπληρωματικές ερωτήσεις επί αυτού του θέματος, αλλά δυστυχώς πρέπει να λάβουμε υπόψη τον χρόνο, την πολιτική ισορροπία και το ποιος έχει ήδη μιλήσει.
<P>
Θέμα: Δικαιώματα των Ρομ
<P>
Ποια προτεραιότητα έχει το Συμβούλιο δώσει στο Ευρωπαϊκό Έτος Ίσων Ευκαιριών για Όλους, όσον αφορά την άμεση αντιμετώπιση της κρίσης στον τομέα των ανθρωπίνων δικαιωμάτων στην ΕΕ που είναι οι διακρίσεις, οι παρενοχλήσεις και η βία κατά των 8 εκατομμυρίων πολιτών Ρομ στην ΕΕ (και διπλασίων στην ευρύτερη Ευρώπη), καθώς και η ανησυχητική αύξηση των αναγκαστικών εξώσεων, των καταπατήσεων των δικαιωμάτων τους και των προκαταλήψεων;
<SPEAKER ID="346" NAME="Günter Gloser">
Προεδρεύων του Συμβουλίου. (DE) " απόφαση να ανακηρυχθεί το 2007 Ευρωπαϊκό Έτος Ίσων Ευκαιριών για Όλους ελήφθη από το Ευρωπαϊκό Κοινοβούλιο και το Συμβούλιο το 2006. Το Συμβούλιο συμφώνησε να εξεταστούν και να συζητηθούν με ισορροπημένο τρόπο και με τη συμμετοχή όλων των ενδιαφερομένων ομάδων όλες οι αιτίες διάκρισης που αναφέρονται στο άρθρο 13 της Συνθήκης μαζί με τα διάφορα μέτρα που πρέπει να εφαρμοστούν σε ευρωπαϊκό και εθνικό επίπεδο.
<P>
Στις διαπραγματεύσεις με το Ευρωπαϊκό Κοινοβούλιο, το Συμβούλιο δήλωσε ότι συμφωνεί να αναφερθούν ρητά στην απόφαση για το ευρωπαϊκό έτος ισότητας ευκαιριών και οι Ρομ. Το κείμενο περιλαμβάνει μία αιτιολογική σκέψη που αναφέρεται στην κατάσταση των Ρομ στην Ευρώπη, όπου το Ευρωπαϊκό Κοινοβούλιο επισημαίνει τη μεγάλη επικράτηση της εχθρότητας απέναντι στους Ρομ και τις διακρίσεις που συνεπάγεται αυτό στους τομείς της απασχόλησης, της εκπαίδευσης και των κοινωνικών υπηρεσιών γι' αυτήν την εθνοτική μειονότητα της Ευρώπης που βρίσκεται στην πιο μειονεκτική θέση.
<P>
Πρέπει, ωστόσο, να ληφθεί υπόψη ότι η εργασία στο πλαίσιο του ευρωπαϊκού έτους ισότητας 2007 βασίζεται στις αρχές της ιδίας ευθύνης και της επικουρικότητας. Ως εκ τούτου κάθε κράτος μέλος είναι υπεύθυνο για τα μέτρα που θα εφαρμόσει τους επόμενους μήνες.
<SPEAKER ID="347" NAME="Sarah Ludford" AFFILIATION="ALDE">
(EN) Κύριε Υπουργέ, ένα πρόβλημα είναι ότι οι εξώσεις και ο διαχωρισμός συχνά συγχωρούνται ή ακόμα και προκαλούνται από την τοπική ή περιφερειακή διοίκηση και οι κεντρικές κυβερνήσεις δεν έχουν καταφέρει να τις καταπολεμήσουν. Θα ενθαρρύνει η Προεδρία όλα τα κράτη μέλη να το πράξουν;
<P>
Δεύτερον, δεν είμαι ιδιαίτερα ικανοποιημένη με την αναφορά σας στην επικουρικότητα. " νομοθεσία για την καταπολέμηση των διακρίσεων δεν αρκεί για να αντιμετωπιστούν οι συστηματικές διακρίσεις. Πρέπει να υπάρχει θετική δράση και προορατικά μέτρα. Σε ορισμένα κράτη μέλη, οι δημόσιες αρχές έχουν ένα θετικό καθήκον να προωθήσουν την ισότητα. Ασφαλώς μπορείτε να ενθαρρύνετε όλα τα κράτη μέλη να το κάνουν αυτό μέσω μιας διαδικασίας αξιολόγησης από ομοτίμους.
<SPEAKER ID="348" NAME="Günter Gloser">
Προεδρεύων του Συμβουλίου. (DE) Βαρόνη Ludford, αναφορικά με την επικουρικότητα, στην πραγματικότητα αρμόδια είναι τα κράτη μέλη. Στο πλήθος εκθέσεων προόδου που εκπονήθηκαν στο πλαίσιο της ένταξης των κρατών μελών της Ανατολικής Ευρώπης εξετάστηκε επανειλημμένα και το ζήτημα των μειονοτήτων και ιδίως όλες οι πτυχές της κατάστασης των Ρομ. Είναι σημαντικό να το θυμόμαστε πάντα αυτό. Από την άλλη όμως υπάρχουν και δυνατότητες προώθησης της ένταξης του πληθυσμού Ρομ στο πλαίσιο προγραμμάτων, και με συμμετοχή της Παγκόσμιας Τράπεζας. Θεωρώ ότι αυτό είναι ένα θέμα που δεν μπορεί να το λύσει το εκάστοτε κράτος μέλος μόνο του, αλλά χρειάζεται και την υποστήριξη άλλων για να επιτύχει την ένταξη αυτών των ομάδων του πληθυσμού.
<SPEAKER ID="349" NAME="Jörg Leichtfried" AFFILIATION="PSE">
(DE) Κύριε Προεδρεύων, έχω μια ερώτηση για το θέμα αυτό. Συμφωνούμε ότι η μη διάκριση είναι θέμα χρόνου. Στην πατρίδα μου, για παράδειγμα, καταβάλλονται αυτό το διάστημα προσπάθειες από υπηρεσίες που δεν ενεργούν σε κρατικό, παρά σε κατώτερο από αυτό επίπεδο, για να επιτύχουν την απαγόρευση της επαιτείας. Θεωρούν ότι έτσι θα μπορέσουν να προσφέρουν λύσεις τουλάχιστον σχετικά με συγκεκριμένα φαινόμενα. Εγώ θεωρώ ότι αυτός ο δρόμος δεν είναι σωστός. Ποια είναι η γνώμη του Συμβουλίου γι' αυτό;
<SPEAKER ID="350" NAME="Günter Gloser">
Προεδρεύων του Συμβουλίου. (DE) Κύριε Leichtfried, όλα τα μέτρα που λαμβάνονται σε τοπικό επίπεδο, εμπίπτουν στην αρμοδιότητα του εκάστοτε κράτους μέλους. Το Συμβούλιο δεν έχει τη δυνατότητα να προβάλει εδώ απαιτήσεις. Σε ορισμένους τομείς, π.χ. αναφορικά με την οδηγία για τη μη διάκριση, μπορεί κανείς ασφαλώς να λάβει κάποια μέτρα, τελικά όμως αυτό είναι απόφαση του κράτους μέλους και όχι κάτι για το οποίο μπορεί να διατυπωθεί άποψη σε ευρωπαϊκό επίπεδο.
<P>
Θέμα: Περιβαλλοντικό σύστημα εμπορίας δικαιωμάτων εκπομπής
<P>
Ποια είναι η άποψη του Συμβουλίου σχετικά με την πρόοδο ως προς την επίτευξη των στόχων που θέτει το ευρωπαϊκό σύστημα εμπορίας εκπομπών; Έχουν σημειώσει τα κράτη μέλη ουσιαστική πρόοδο στον περιορισμό των εκπομπών άνθρακα;
<P>
Ποια μέτρα προτίθεται να λάβει η εν ενεργεία Προεδρία για να ενθαρρύνει τη δράση των κρατών μελών;
<SPEAKER ID="352" NAME="Günter Gloser">
Προεδρεύων του Συμβουλίου. (DE) Το σύστημα εμπορίας εκπομπών αερίων της Ευρωπαϊκής Ένωσης είναι ένα από τα σημαντικότερα πολιτικά μέσα που διαθέτει η Ευρωπαϊκή Κοινότητα και τα κράτη μέλη της για την κατά το δυνατόν οικονομικά αποδοτική υλοποίηση των στόχων του Κιότο. Όπως γνωρίζετε, τα κράτη μέλη οφείλουν βάσει της οδηγίας 2003/87/ΕΚ να δημοσιεύουν τα εθνικά σχέδια κατανομής, τα οποία πρέπει να κοινοποιήσουν στην Επιτροπή και στα άλλα κράτη μέλη τουλάχιστον 18 μήνες πριν από την έναρξη της πρώτης περιόδου δέσμευσης του πρωτοκόλλου του Κιότο, που είναι το διάστημα 2008-2012. " Επιτροπή προέβη σε αξιολόγηση των σχεδίων κατανομής των κρατών μελών. " Προεδρία θα συνεχίσει την εξέταση του συστήματος εμπορίας εκπομπών της Ευρωπαϊκής Ένωσης επί τη βάσει της ανακοίνωσης της Επιτροπής, όπου επισημαίνονται τα θέματα που έχουν προτεραιότητα. Εκτός αυτού, η προεδρία θα εξετάσει και την πρόταση για συμπερίληψη των αερομεταφορών στο σύστημα αυτό. " Προεδρία εργάζεται με στόχο να έχει το σύστημα εμπορίας εκπομπών την αναμενόμενη συμβολή στην υλοποίηση των στόχων του Κιότο και τάσσεται υπέρ της βελτίωσης και της επέκτασης αυτού του κοινοτικού συστήματος προκειμένου να δημιουργηθεί μία παγκόσμια αγορά άνθρακα που θα επιφέρει τις απαιτούμενες μειώσεις εκπομπών για να αντιμετωπιστεί η αλλαγή του κλίματος.
<SPEAKER ID="353" NAME="Claude Moraes" AFFILIATION="PSE">
(EN) Κανείς δεν αμφισβητεί την αποφασιστικότητα του Συμβουλίου στο θέμα του συστήματος εμπορίας εκπομπών. Κανείς δεν αμφισβητεί τα καλά νέα που ακούσαμε πρόσφατα. Το ερώτημα που θέτουν οι πολίτες της ΕΕ, ωστόσο, είναι ποιος είναι ο μηχανισμός κινήτρων για να λειτουργήσει πραγματικά; Πρόκειται για ένα τεράστιο έργο και ποιο κατά τη διάρκεια της γερμανικής Προεδρίας θα ήταν το πεδίο εφαρμογής για περαιτέρω κίνητρα ώστε να ενθαρρυνθούν τα κράτη μέλη να επιτύχουν τους στόχους και μάλιστα να υποχρεωθούν να εκπληρώσουν αυτούς τους στόχους, τώρα που οι πολίτες της Ευρωπαϊκής Ένωσης πιστεύουν πραγματικά ότι κάτι κινείται εδώ και υπάρχει κάτι πολύ θετικό;
<SPEAKER ID="354" NAME="Günter Gloser">
Προεδρεύων του Συμβουλίου. (DE) Κύριε Moraes, ουσιαστικά χρησιμοποιούμε ήδη το μέσον αυτό και θεωρώ ότι έχετε δίκιο όταν λέτε ότι φυσικά το σύστημα πρέπει να γίνει ακόμα πιο αποτελεσματικό και ότι μπορούν ενδεχομένως να χρησιμοποιηθούν κίνητρα για τη διαχείρισή του. " προεδρία θα ασχοληθεί με αυτό, όπως όμως γνωρίζετε, πρόκειται πάντα για μία μακρόχρονη διαδικασία - ούτε αυτό μπορεί να λυθεί πατώντας ένα κουμπί. Ωστόσο, η προεδρία θα ασχοληθεί με το ζήτημα αυτό.
<SPEAKER ID="355" NAME="Alexander Stubb" AFFILIATION="PPE-DE">
(EN) Έχω μια σύντομη ερώτηση. " Επιτροπή ανέπτυξε την πρότασή της για την ενέργεια και την αλλαγή του κλίματος πριν από λίγες εβδομάδες. Σε αυτή την πρόταση, το επίπεδο των εκπομπών άνθρακα για τα αυτοκίνητα αυξήθηκε από 120g/km σε 130g/km. Πιστεύει η Προεδρία ότι αυτό βοηθά ή εμποδίζει το θέμα των εκπομπών;
<SPEAKER ID="356" NAME="Günter Gloser">
Προεδρεύων του Συμβουλίου. (DE) Γνωρίζετε ότι η Επιτροπή υπέβαλε σχετική πρόταση, που τώρα θα εξεταστεί και θα συζητηθεί στα κράτη μέλη και θα δοθούν απαντήσεις. Είμαι βέβαιος ότι την άνοιξη, όταν θα συζητηθεί το σχέδιο δράσης για την ενέργεια, θα βρεθεί μία ανεκτή λύση στην οποία θα συμπεριλαμβάνονται οι διάφοροι τρόποι μεταφοράς και οι πηγές εκπομπών που παίζουν ρόλο σε αυτό.
<SPEAKER ID="357" NAME="David Martin" AFFILIATION="PSE">
(EN) Το σύστημα εμπορίας εκπομπών είναι σαφώς καλό και ικανοποιήθηκα όταν άκουσα τη δέσμευση του Προεδρεύοντα του Συμβουλίου ότι θα προσπαθήσει να το επεκτείνει ώστε να περιλαμβάνει και τις αερομεταφορές. Ωστόσο, δέχεται ότι το κλίμα -χωρίς να έχω πρόθεση να κάνω λογοπαίγνιο- είναι τώρα σωστό για διαπραγμάτευση εκτός της Ευρωπαϊκής Ένωσης με χώρες όπως οι "νωμένες Πολιτείες προκειμένου να καταστεί ένα πραγματικά παγκόσμιο σύστημα εμπορίας, το οποίο θα είχε φυσικά πολύ μεγαλύτερη επίπτωση στο περιβάλλον;
<SPEAKER ID="358" NAME="Günter Gloser">
Προεδρεύων του Συμβουλίου. (DE) Κύριε Martin, πραγματικά, δεν θα ήταν αρκετό να περιοριστούμε μόνο στην Ευρωπαϊκή Ένωση. " Γερμανία έχει άλλωστε και την προεδρία της G8 και διαφαίνεται ότι σημαντικά θέματα της συζήτησης με τις χώρες μεγάλης κατανάλωσης όπως η Κίνα και οι "ΠΑ είναι και η ενέργεια, η προστασία του κλίματος και η προστασία του περιβάλλοντος.
<P>
Αυτό όμως δεν σημαίνει πως θα περιμένουμε μέχρι να επιτευχθεί ίσως εκεί συμφωνία. Πρέπει να δώσουμε πρώτοι το καλό παράδειγμα στις πρόσφατα εκβιομηχανισμένες χώρες, παράλληλα όμως πρέπει και να διεξαγάγουμε διαπραγματεύσεις με τις χώρες καταναλωτές.
<P>
Θέμα: Μετάδοση των συζητήσεων του Συμβουλίου μέσω διαδικτύου
<P>
Πώς κρίνονται τα αποτελέσματα της μετάδοσης των νομοθετικών συζητήσεων του Συμβουλίου μέσω διαδικτύου σε συνάρτηση με την επιδίωξη να καταστούν οι διαδικασίες της ΕΕ περισσότερο ανοικτές και διαφανείς;
<SPEAKER ID="360" NAME="Günter Gloser">
Προεδρεύων του Συμβουλίου. (DE) " Προεδρία θα ήθελε να απαντήσει στην ερώτηση του κ. Davis παραπέμποντας στην έκθεση της προεδρίας για την εφαρμογή της γενικής πολιτικής της διαφάνειας και την αξιολόγηση του αντίκτυπού της στην αποτελεσματικότητα των εργασιών του Συμβουλίου -φοβάμαι πως ο τίτλος είναι πολύ μακρύς- που παρουσιάστηκε στις 11 Δεκεμβρίου 2006. Παράλληλα με την προσωρινή αξιολόγηση της επίδρασης της αύξησης του αριθμού των δημοσίων συζητήσεων και διαβουλεύσεων στην αποτελεσματικότητα των εργασιών του Συμβουλίου, η έκθεση περιλαμβάνει και στοιχεία για την επισκεψιμότητα της νέας ιστοσελίδας Video Streaming του Συμβουλίου και της ιστοσελίδας που προσφέρει πρόσβαση σε έγγραφα του Συμβουλίου που σχετίζονται με δημόσιες διαβουλεύσεις και συζητήσεις. Ήδη κατά τους πρώτους τεσσερισήμισι μήνες μετά από την θέσπιση των νέων μέτρων για την αύξηση της διαφάνειας καταγράφηκαν πάνω από 28 000 επισκέψεις γι' αυτά τα νέα θέματα της ιστοσελίδας. Ο αριθμός αυτός δείχνει τη θετική αντίδραση του κοινού και των μέσων ενημέρωσης στα νέα μέτρα για βελτίωση της διαφάνειας. Έτσι, το Webcast και η διαθεσιμότητα των εγγράφων στο Διαδίκτυο σε συνδυασμό με τις ανοιχτές συνεδριάσεις βελτίωσαν σημαντικά τη δυνατότητα παρακολούθησης των συζητήσεων και των διαδικασιών λήψης αποφάσεων στο Συμβούλιο. Το Συμβούλιο καταβάλλει διαρκείς προσπάθειες για βελτίωση αυτής της προσφοράς. Αναφορικά με την επίδραση αυτών των μέτρων διαφάνειας στην αποτελεσματικότητα των εργασιών του Συμβουλίου υπενθυμίζουμε ότι όταν έγινε η πρώτη αξιολόγηση που είχε ζητηθεί από το Ευρωπαϊκό Συμβούλιο τον Ιούνιο του 2006, οι νέοι κανόνες βρίσκονταν σε ισχύ για λιγότερο από έξι μήνες, στους οποίους συμπεριλαμβάνεται και ο Αύγουστος. Ως εκ τούτου, ήταν και εξακολουθεί να είναι πολύ νωρίς για μία οριστική αξιολόγηση.
<SPEAKER ID="361" NAME="Marian Harkin " AFFILIATION="ALDE">
αναπληρώτρια συντάκτη. - (EN) Κυρία Πρόεδρε, χαίρομαι κι εγώ ιδιαίτερα που μπορώ να σας απευθύνω τον λόγο με αυτή την ιδιότητά σας.
<P>
Χαίρομαι ιδιαίτερα διότι μαθαίνω ότι έχουν καταγραφεί 28 000 επισκέψεις και ότι οι πολίτες μπορούν να παρακολουθούν τις συζητήσεις στο δίκτυο. Μιλάμε πολύ για τη δημοκρατία και για το σχέδιο Δ για τον διάλογο και αυτή είναι μια ευκαιρία για τους πολίτες να το δουν στην πράξη. Πιστεύω ότι αυτή είναι μια πραγματική κίνηση προς μεγαλύτερη διαφάνεια. Είπατε όμως ότι το Συμβούλιο εργάζεται σκληρά για να το βελτιώσει αυτό και εκείνο που θέλω να μάθω είναι, είστε ικανοποιημένος και θεωρείτε ότι λειτουργεί επιτυχώς; Έχετε σχέδια να το προωθήσετε ή να το διαφημίσετε σε ένα ευρύτερο κοινό; Και έχετε συγκεκριμένες ιδέες σχετικά με τις βελτιώσεις που μπορεί να κάνετε, αν και λειτουργεί μόνο για σύντομο χρονικό διάστημα;
<SPEAKER ID="362" NAME="Günter Gloser">
Προεδρεύων του Συμβουλίου. (DE) Εξήγησα ήδη ότι λειτουργεί μόνο λίγους μήνες, δηλαδή πολύ λίγο για να μπορούμε να κάνουμε από τώρα έναν οριστικό απολογισμό. Θεωρώ όμως ότι τα αριθμητικά στοιχεία δείχνουν το ενδιαφέρον που εκδηλώθηκε. Σήμερα μιλήσαμε αρκετές φορές για τη διαφάνεια και την κοινοποίηση της ευρωπαϊκής πολιτικής, καθώς και για λήψη αποφάσεων πιο φιλικών για τον πολίτη. Παραμένει διαρκές καθήκον πολλών φορέων στην Ευρωπαϊκή Ένωση να αναζητούν λύσεις για να γίνει η πολιτική αυτή πιο διαφανής. Αργότερα, όταν θα διαθέτουμε αξιόπιστα στοιχεία, θα εξετάσουμε τι μπορεί να βελτιωθεί και πώς μπορούμε ίσως να διευρύνουμε τον κύκλο των χρηστών. Σας ζητώ να κάνετε λίγη υπομονή μέχρι να έχουμε πιο αξιόπιστα αριθμητικά στοιχεία.
<SPEAKER ID="363" NAME="Alexander Stubb" AFFILIATION="PPE-DE">
(EN) Κύριε Προεδρεύων του Συμβουλίου, ως πρώην δημόσιος υπάλληλος και έχοντας κρατήσει αμέτρητες σημειώσεις στις συνεδριάσεις του Συμβουλίου, ξέρω ότι αυτές οι συνεδριάσεις δεν είναι απαραίτητα τα πιο συναρπαστικά γεγονότα στον κόσμο και, άρα, 28 000 θεατές..., νομίζω ότι καταλαβαίνω!
<P>
Θα ήθελα να κάνω μια πρακτική πρόταση και να δω πώς σας φαίνεται. Αντί να κάθεστε σε κύκλο στο Συμβούλιο με τον Μόνιμο Αντιπρόσωπο δίπλα σας, γιατί δεν κάθεστε σε ημικύκλιο χωρίς καμία βοήθεια; Ίσως αυτό θα έκανε τη συζήτηση πιο ενδιαφέρουσα και θα είχατε λίγο περισσότερες επισκέψεις στον δικτυακό τόπο. Τι νομίζετε;
<SPEAKER ID="364" NAME="Günter Gloser">
Προεδρεύων του Συμβουλίου. (DE) Δεν γνωρίζω βέβαια ποια εντύπωση αποκομίσατε γενικά από την εργασία σας ως υπαλλήλου της Ευρωπαϊκής Ένωσης, ωστόσο θα ήθελα να πω μόνο ότι έγιναν προσπάθειες για μεγαλύτερη διαφάνεια. Άλλωστε, πολλές φορές αυτό εξαρτάται και από τα θέματα που πρέπει να εξεταστούν και ίσως να δίνουν την εντύπωση προς τα έξω ότι είναι πολύ τεχνοκρατικά. Επαναλαμβάνω ότι το ζητούμενο είναι η βελτίωση της διαφάνειας. Οπωσδήποτε, έγινε ένα βήμα προόδου. Συνειδητοποιώ απόλυτα ότι δεν αρκεί και ασφαλώς υπάρχουν κι άλλες δυνατότητες, όμως οι βοηθοί, στους οποίους αναφερθήκατε, οπωσδήποτε δεν είναι τόσοι πολλοί.
<P>
Θέμα: Το καθεστώς του Κοσσυφοπεδίου
<P>
Πώς κρίνει η Γερμανική Προεδρία τις πιθανότητες για τις μελλοντικές αποφάσεις όσον αφορά το καθεστώς του Κοσσυφοπεδίου και προετοιμάζει την ΕΕ για να αναλάβει μεγαλύτερη δέσμευση για τη διοίκηση αυτής της χώρας και την επίτευξη ασφάλειας σε αυτή;
<SPEAKER ID="366" NAME="Günter Gloser">
Προεδρεύων του Συμβουλίου. (DE) Κύριε Posselt, μπορώ να απαντήσω στην ερώτησή σας ως εξής: η Ευρωπαϊκή Ένωση υποστηρίζει απεριόριστα τις προσπάθειες του Martti Ahtisaari. Στρατηγικός στόχος εξακολουθεί να είναι να επιτευχθεί γρήγορα μία μόνιμη ρύθμιση για το Κοσσυφοπέδιο που δεν θα θέτει σε κίνδυνο τη δημοκρατία στη Σερβία και τη σταθερότητα σε ολόκληρη την περιοχή. Αυτό το διάστημα, η Ευρωπαϊκή Ένωση ασχολείται επιπροσθέτως με τον προγραμματισμό τριών σχεδίων: της διεθνούς πολιτικής αποστολής (ICM), μίας αποστολής κράτους δικαίου και προγραμμάτων για την περαιτέρω προώθηση της οικονομικής ανάπτυξης και της ευρωπαϊκής προοπτικής του Κοσσυφοπεδίου. Και στις τρεις περιπτώσεις, ο προγραμματισμός γίνεται σε στενή συνεργασία με τις τοπικές αρχές και τους άλλους διεθνείς φορείς που συμμετέχουν, ιδίως δε με τις "ΠΑ και το ΝΑΤΟ.
<P>
Στο μεταξύ, η ομάδα προετοιμασίας της διεθνούς πολιτικής αποστολής ανέλαβε το έργο της στην Πρίστινα στις 9 Οκτωβρίου 2006. Έχει δύο καθήκοντα, συγκεκριμένα, να προγραμματίσει τη δομή και το προσωπικό που θα έχει η αποστολή και να εξετάσει ποιες υποδομές χρειάζεται και παράλληλα να προετοιμάσει μαζί με την UNMIK και τις αρμόδιες υπηρεσίες του Κοσσυφοπεδίου την ενδεχόμενη μεταβίβαση αρμοδιοτήτων αφενός στις τοπικές αρχές και αφετέρου στην ICM.
<P>
Από τον Μάιο του 2006 βρίσκεται στο Κοσσυφοπέδιο μία ομάδα προγραμματισμού για να προετοιμάσει μία ενδεχόμενη αποστολή για την επιβολή του κράτους δικαίου στο πλαίσιο της ευρωπαϊκής πολιτικής ασφάλειας και άμυνας (ΕΠΑΑ). " προβλεπόμενη αποστολή θα έχει γενικά ρόλο καθοδηγητή, παρατηρητή και συμβούλου σε θέματα συνταγματικής νομιμότητας. Επίσης, θα έχει εκτελεστικές αρμοδιότητες σε ορισμένους τομείς που αφορούν την αστυνομία, τη δικαιοσύνη και τα τελωνεία. Το ακριβές εύρος της εντολής θα πρέπει να οριστεί μετά από τη ρύθμιση του καθεστώτος. " αποστολή, που θα δρομολογηθεί μετά από την ολοκλήρωση της διαδικασίας για το καθεστώς και από μία μεταβατική φάση συνεργασίας με την UNMIK, θα ήταν η μεγαλύτερη μέχρι σήμερα πολιτική αποστολή στο πλαίσιο της ΕΠΑΑ.
<P>
" επιτυχής ολοκλήρωση της διαδικασίας για το καθεστώς που διεξάγεται υπό την καθοδήγηση του κ. Ahtisaari συνιστά καθοριστική προϋπόθεση για να μπορέσει να δοθεί στον λαό του Κοσσυφοπεδίου μία σαφής προοπτική, αλλά και για τη σταθερότητα σε ολόκληρη την περιοχή. Είναι το τελευταίο σημείο της διαδικασίας διάλυσης της πρώην Γιουγκοσλαβίας.
<SPEAKER ID="367" NAME="Bernd Posselt" AFFILIATION="PPE-DE">
(DE) Κύριε Πρόεδρε, σας ευχαριστώ για την πολύ καλή και ακριβή σας απάντηση. Όσο περισσότερο καθυστερεί η διευκρίνιση του θέματος του καθεστώτος, τόσο μεγαλύτερος είναι ο κίνδυνος αποσταθεροποίησης στο Κοσσυφοπέδιο και αυτό θα μπορούσε να χρησιμοποιηθεί προκειμένου να διαιρεθεί τελικά το Κοσσυφοπέδιο, έστω και από την πίσω πόρτα. Το ερώτημά μου είναι, συγκεκριμένα, αν θα μπορούσε να προβλεφθεί για παράδειγμα για πιθανές περιοχές κρίσεων όπως η Mitrovica μία πιο έντονη διεθνής παρουσία και παρουσία της ΕΕ -τόσο ως προς τις πολιτικές όσο και ως προς τις στρατιωτικές δυνάμεις- που θα ξεπερνούσε κατά πολύ τις σημερινές διαστάσεις και θα μπορούσε να συγκριθεί π.χ. με αυτά που είδαμε στο Vukovar.
<SPEAKER ID="368" NAME="Günter Gloser">
Προεδρεύων του Συμβουλίου. (DE) Κύριε Posselt, μιλήσατε για το θέμα της καθυστέρησης και των ενδεχομένων κινδύνων που μπορεί να προκαλέσει. Είναι πολύ σημαντικό το ότι δηλώσαμε -το Συμβούλιο Γενικών Υποθέσεων και Εξωτερικών Σχέσεων ασχολήθηκε ως γνωστόν πολύ εντατικά με αυτό τη Δευτέρα- ότι χρειαζόμαστε μία λύση.
<P>
Τα συμπεράσματα του Συμβουλίου δεν δείχνουν σε καμία περίπτωση ότι το θέμα θα παραπεμφθεί στις καλένδες. Αντίθετα, με αφορμή τις απόψεις που διατυπώθηκαν -και επ' ευκαιρία της συνάντησης της τρόικα της ΕΕ στο Βελιγράδι- είπαμε ότι σχηματίζεται ένα νέο κοινοβούλιο από τις δημοκρατικές δυνάμεις, θα σχηματιστεί και μία νέα κυβέρνηση, και πρέπει να τους δώσουμε κάποιο χρόνο ακόμα για να μπορεί να οριστεί η νέα διαπραγματευτική ομάδα και να συμμετάσχει στις διαπραγματεύσεις. Το Συμβούλιο, ωστόσο, είχε επίγνωση του γεγονότος ότι δεν πρέπει να αρχίσει και πάλι από την αρχή η όλη διαδικασία, αλλά και ότι η χρονική στιγμή παίζει πραγματικά σημαντικό ρόλο για την αποφυγή της αστάθειας για την οποία μιλήσατε. Γι' αυτό δεν θέλω να κάνω τώρα υποθέσεις για άλλα πράγματα που μπορεί να συμβούν, ή και όχι.
<SPEAKER ID="369" NAME="Sarah Ludford" AFFILIATION="ALDE">
(EN) Κύριε Υπουργέ, λέτε ότι οι Υπουργοί Εξωτερικών της ΕΕ θέλουν να αποφύγουν την αόριστη καθυστέρηση, αλλά υπάρχει μια ανησυχία ότι η αποστολή του Ahtisaari για το καθεστώς κινδυνεύει να παραταθεί κάπως. Οι θλιβεροί θάνατοι του περασμένου Σαββάτου σε μια διαδήλωση στην οποία συμμετείχαν, απ' όσο γνωρίζουμε, 3 000 άτομα -θα έλεγα μάλιστα "μόνο" 3 000 άτομα- δεν θέτουν υπό αμφισβήτηση την εμπειρογνωμοσύνη και την ικανότητα αστυνόμευσης των διαδηλώσεων και δεν καθιστούν επιτακτική την ανάγκη για καλύτερη διαχείριση αυτής της κατάστασης ώστε να μην βγει εκτός ελέγχου;
<SPEAKER ID="370" NAME="Günter Gloser">
Προεδρεύων του Συμβουλίου. (DE) Επιτρέψτε μου να επαναλάβω ότι πρόκειται για μία πολύ σημαντική φάση της διαδικασίας για το καθεστώς. Πρέπει, ωστόσο, να λαμβάνονται πάντα υπόψη και οι εξελίξεις στη Σερβία. " μικρή προθεσμία που ορίστηκε τώρα, είναι σημαντική για να συνεχιστεί η διαδικασία. Γνωρίζουμε ότι δεν το αποφασίζουμε αυτό μόνοι μας εδώ στην Ευρωπαϊκή Ένωση, αλλά φυσικά ο ειδικός αντιπρόσωπος του γενικού γραμματέα πρέπει να υποβάλει προτάσεις στα "νωμένα Έθνη για να δρομολογηθούν τα απαραίτητα βήματα.
<SPEAKER ID="371" NAME="Bart Staes" AFFILIATION="Verts/ALE">
(NL) Κυρία Πρόεδρε, κύριε Gloser, πιστεύω ότι η υπόθεση της de facto ανεξαρτησίας του Κοσσυφοπεδίου θα αποδειχθεί μία από τις μεγαλύτερες προκλήσεις για τη διεθνή κοινότητα τους προσεχείς μήνες, στην οποία η Ευρωπαϊκή Ένωση θα πρέπει να διαδραματίσει σημαντικό ρόλο. Εσείς ο ίδιος μιλήσατε για τη διεθνή πολιτική αποστολή, τον πολιτικό κλάδο της ευρωπαϊκής πολιτικής άμυνας και ασφάλειας. Τα στοιχεία που ακούω ότι χρησιμοποιούνται συνεχώς κάνουν λόγο για διορισμό 71 υπαλλήλων στη διεθνή πολιτική αποστολή και περίπου 1 000 ακόμα στην Ευρωπαϊκή Ένωση για να εργαστούν για την ευρωπαϊκή πολιτική άμυνας και ασφάλειας. Έχετε ιδέα πώς αυτό μεταφράζεται σε δημοσιονομικούς όρους; Έχει προβεί το Συμβούλιο στις κατάλληλες διευθετήσεις προκειμένου να προετοιμαστεί για ενδεχόμενη δημοσιονομική αλλαγή;
<SPEAKER ID="372" NAME="Günter Gloser">
Προεδρεύων του Συμβουλίου. (DE) Σε κάθε περίπτωση, το μέγεθος του επιτελείου που θα χρησιμοποιηθεί δεν θα φθάνει αυτό που αναφέρατε προ ολίγου, θα είναι όμως η μεγαλύτερη πολιτική αποστολή στον τομέα της δικαιοσύνης και της αστυνομίας. Είμαι όμως πρόθυμος να ανακοινώσω τους συγκεκριμένους αριθμούς που προβλέπονται για την αποστολή αυτήν και να εξηγήσω τι σημαίνει τελικά αυτό. Οι πόροι που απαιτούνται για την αποστολή αυτή είναι σημαντικοί και αποτελούν σημαντικό μέρος του προϋπολογισμού μας.
<P>
Θέμα: 50ή έκθεση της Βουλής των Λόρδων με θέμα "Χρηματοοικονομική διαχείριση και απάτη στην Ευρωπαϊκή Ένωση: Απόψεις, γεγονότα και προτάσεις" (δημοσιεύτηκε στις 13 Νοεμβρίου του 2006)
<P>
Στην ανωτέρω έκθεσή της (σ. 47 αριθ. 172), η Βουλή των Λόρδων προβαίνει στην ακόλουθη διαπίστωση: "Θεωρούμε ότι οι λογαριασμοί της Ευρωπαϊκής Ένωσης θα πρέπει να απασχολούν το Συμβούλιο Προϋπολογισμού στον ίδιο βαθμό με την κατάρτιση του προϋπολογισμού. Για το λόγο αυτό, θεωρούμε ότι το Συμβούλιο του Προϋπολογισμού θα πρέπει να συντάσσει έκθεση για τον ετήσιο έλεγχο και τη δήλωση αξιοπιστίας του Ελεγκτικού Συνεδρίου. " έκθεση αυτή θα συζητείται στο Ευρωπαϊκό Κοινοβούλιο παράλληλα με την έκθεση του Ελεγκτικού Συνεδρίου".
<P>
Ποια είναι η θέση του Συμβουλίου σχετικά με αυτή την έκθεση που προτείνει η Βουλή των Λόρδων;
<SPEAKER ID="374" NAME="Günter Gloser">
Προεδρεύων του Συμβουλίου. (DE) Το Συμβούλιο θεωρεί πάρα πολύ σημαντικό τον ετήσιο έλεγχο και τη δήλωση αξιοπιστίας του Ελεγκτικού Συνεδρίου και έχει δηλώσει επανειλημμένα ότι τάσσεται κατηγορηματικά υπέρ μίας χρηστής δημοσιονομικής διαχείρισης στην Ευρωπαϊκή Ένωση.
<P>
Το Συμβούλιο στέλνει στο Ευρωπαϊκό Κοινοβούλιο βάσει του άρθρου 276 παράγραφος 1 της Συνθήκης ΕΚ σύσταση χορήγησης απαλλαγής για κάθε οικονομικό έτος, μετά από εξονυχιστική εξέταση της ετήσιας έκθεσης του Ευρωπαϊκού Ελεγκτικού Συνεδρίου στα ανάλογα όργανα του Συμβουλίου. Μέρος της εν λόγω σύστασης είναι τα εκτενή συμπεράσματα του Συμβουλίου για την ετήσια έκθεση του Ελεγκτικού Συνεδρίου, στα οποία το Συμβούλιο εξετάζει διεξοδικά τις διαπιστώσεις του Ελεγκτικού Συνεδρίου και τις αντίστοιχες γνωμοδοτήσεις της Επιτροπής.
<P>
Τα συμπεράσματα περιλαμβάνουν και συστάσεις προς την Επιτροπή και τα κράτη μέλη για τον τρόπο με τον οποίο πρέπει να διορθωθούν οι διαπιστωθείσες ελλείψεις και αδυναμίες. Το Ευρωπαϊκό Κοινοβούλιο συζητεί αυτά τα συμπεράσματα του Συμβουλίου μαζί με την ετήσια έκθεση του Ελεγκτικού Συνεδρίου στο πλαίσιο της διαδικασίας απαλλαγής. Εκτός από αυτά τα εκτενή συμπεράσματα, το Συμβούλιο δεν θεωρεί σκόπιμο να παρουσιάσει και μία έκθεση που θα είχε κατά βάσιν το ίδιο περιεχόμενο.
<SPEAKER ID="375" NAME="Ingeborg Gräßle" AFFILIATION="PPE-DE">
(DE) Επιτρέψτε μου να κάνω μία ερώτηση: το πρόβλημα με τη δήλωση αξιοπιστίας έγκειται στην κοινή διαχείριση. Μια τέτοια έκθεση θα μπορούσε να είναι μία λύση για να έχουμε τελικά μία θετική δήλωση αξιοπιστίας για την κοινή διαχείριση. Γιατί δεν το θέλει αυτό το Συμβούλιο;
<SPEAKER ID="376" NAME="Günter Gloser">
Προεδρεύων του Συμβουλίου. (DE) Μπορώ να σας δώσω μία σχετικά σύντομη απάντηση. Δεν υπάρχει πλειοψηφία των κρατών μελών για να γίνει αλλαγή σε αυτό.
<SPEAKER ID="377" NAME="Richard Corbett" AFFILIATION="PSE">
(EN) Κύριε Προεδρεύων του Συμβουλίου, συμφωνείτε ότι δεν χρειάζεται να γίνει ανάληψη ευθύνης από τα κράτη μέλη; Το 80% των δαπανών της Ευρωπαϊκής Ένωσης γίνεται εξ ονόματός της από τις εθνικές κυβερνήσεις και εκεί διαπιστώνονται τα περισσότερα λάθη που εντοπίζει κάθε χρόνο το Ελεγκτικό Συνέδριο -ευτυχώς ούτε λόγω απάτης ούτε λόγω κακοδιαχείρισης- αλλά εκεί διαπιστώνονται, και, μέχρι τα κράτη μέλη να αναλάβουν την ευθύνη τους, πιθανόν θα αντιμετωπίζουμε το ίδιο πρόβλημα κάθε χρόνο, καταφέρνοντας τεράστιο πλήγμα στην εικόνα της Ευρωπαϊκής Ένωσης.
<SPEAKER ID="378" NAME="Günter Gloser">
Προεδρεύων του Συμβουλίου. (DE) Αυτό το θέμα δεν είναι καινούργιο και απασχολεί πολλούς εμπειρογνώμονες. Επαναλαμβάνω, ωστόσο, κατηγορηματικά ότι όταν γίνεται δημοσιονομικός έλεγχος, δεν αφορά οπωσδήποτε αίτημα του Ελεγκτικού Συνεδρίου, αλλά περισσότερο το ερώτημα πώς θα γίνουν οι διατάξεις, και οι δημοσιονομικές, πιο αποτελεσματικές, διαφανείς και ενιαίες, προκειμένου να μπορεί να επιτευχθεί ο απαραίτητος έλεγχος. Δεν υπάρχει η αναγκαία πλειοψηφία των κρατών μελών για να γίνει αλλαγή.
<SPEAKER ID="379" NAME="Bart Staes" AFFILIATION="Verts/ALE">
(NL) Κυρία Πρόεδρε, κύριε Gloser, είπατε δύο φορές ότι αυτός ο κανονισμός δεν κατάφερε να επιτύχει πλειοψηφική ψηφοφορία στο Συμβούλιο. Μπορείτε να είστε αρκετά ειλικρινής και να πείτε ποια κράτη μέλη προτίθενται να εγκρίνουν αυτόν τον κανονισμό και ποια όχι; Εκτιμώ ότι αυτό θα ασκούσε σημαντική δημοκρατική πίεση στα κράτη μέλη που δεν προτίθενται να το πράξουν και δεν θέλουν να κληθούν να λογοδοτήσουν για τους πόρους που δαπανούν.
<SPEAKER ID="380" NAME="Günter Gloser">
Προεδρεύων του Συμβουλίου. (DE) Αυτή τη στιγμή, πραγματικά δεν ξέρω για ποια κράτη μέλη πρόκειται. Μπορώ, ωστόσο, να σας διαβεβαιώσω ότι είναι η συντριπτική πλειοψηφία. Άλλωστε, δεν έχει νόημα τώρα το cherry picking. Υπάρχουν όμως και άλλες προτάσεις, και από την πλευρά της Επιτροπής, όπως για παράδειγμα η δημιουργία ενός ολοκληρωμένου ελεγκτικού πλαισίου. Αλλά και από αυτό εξαιρείται η εθνική δήλωση αξιοπιστίας. Υπάρχουν πολλά άλλα στοιχεία που θα μπορούσαν να συμβάλουν ώστε τελικά να γίνεται σωστά ο δημοσιονομικός έλεγχος, και στο πλαίσιο της ιδίας ευθύνης. Εκτός αυτού, ο τομέας που αναφέρατε δεν προβλέπεται στη Συνθήκη ΕΚ, ανεξάρτητα από το εάν υπάρχει η πολιτική βούληση. Πιστεύω πάντως ότι οι άλλες δυνατότητες για απλουστευμένες διαδικασίες, τις οποίες ανέφερα προηγουμένως, είναι καίρια στοιχεία.
<SPEAKER ID="381" NAME="Πρόεδρος">
Σας ευχαριστούμε, κύριε Προεδρεύων του Συμβουλίου.
<P>
Οι ερωτήσεις στις οποίες δεν δόθηκε απάντηση ελλείψει χρόνου θα λάβουν γραπτές απαντήσεις (βλ. Παράρτημα).
<P>
" Ώρα των Ερωτήσεων έληξε.
<P>
(" συνεδρίαση διακόπτεται στις 19.00 και επαναλαμβάνεται στις 21.00)

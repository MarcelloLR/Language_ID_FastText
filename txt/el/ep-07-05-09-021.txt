<CHAPTER ID="021">
Η προστασία του περιβάλλοντος από την ακτινοβολία μετά τη συντριβή στρατιωτικού αεροσκάφους στη Γροιλανδία (αναφορά αριθ. 720/2002) (συζήτηση) 
<SPEAKER ID="221" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Diana Wallis, εξ ονόματος της Επιτροπής Αναφορών, σχετικά με τις συνέπειες για τη δημόσια υγεία της συντριβής αεροσκάφους στο Thule το 1968 (αναφορά 720/2002).
<SPEAKER ID="222" NAME="Diana Wallis " AFFILIATION="ALDE">
εισηγήτρια. - (EN) Κυρία Πρόεδρε, κύριε Επίτροπε, η έκθεση αυτή αποτελεί ομαλή συνέχεια της τελευταίας συζήτησης, η οποία αναφερόταν στη γενική φύση της Συνθήκης Ευρατόμ - στο παρελθόν, το παρόν και το μέλλον. Πρόκειται για πραγματική, συγκεκριμένη, μεμονωμένη περίπτωση, η οποία σαφώς υπογραμμίζει τους λόγους για τους οποίους η εν λόγω Συνθήκη χρειάζεται να μελετηθεί, ώστε να διασφαλιστεί η μελλοντική ασφάλεια των πολιτών της Ευρώπης σε περίπτωση πυρηνικών συμβάντων.
<P>
Το εν λόγω πυρηνικό συμβάν και οι θλιβερές συνέπειές του για ορισμένα άτομα έχουν ευρύτερες επιπτώσεις στην υγεία και την ασφάλεια όλων των πολιτών μας. Αποτελεί, βεβαίως, το ισχυρό σημείο του συστήματος αναφορών που έχουμε και το οποίο επιτρέπει σε άτομα να μας εφιστούν την προσοχή σε τέτοια ζητήματα, όταν τα ευρωπαϊκά όργανα ή το εκάστοτε νομοθετικό πλαίσιο δεν παρέχουν την αρωγή που θα επιθυμούσαν ή θα ανέμεναν. Οι πολίτες μας δηλώνουν έτσι ότι η Συνθήκη Ευρατόμ δεν λειτουργεί, επομένως οφείλουμε να τους ακούσουμε.
<P>
Θα σας μεταφέρω τώρα νοερά σε μια αρκτική νύχτα τον Ιανουάριο του 1968, την εποχή του Ψυχρού Πολέμου - όντως, τα δεδομένα του περιστατικού αυτού μοιάζουν με διεθνές θρίλερ. Ένα αμερικανικό βομβαρδιστικό τύπου B-52 παρουσιάζει βλάβη, το πλήρωμα προσπαθεί να εγκαταλείψει το σκάφος με ασφάλεια και αυτό συντρίβεται στη Γροιλανδία, μεταφέροντας τεράστιες ποσότητες πλουτωνίου για στρατιωτικούς σκοπούς. Κάτοικοι της Γροιλανδίας που εργάζονταν στην αμερικανική βάση του Thule αμέσως σπεύδουν στις παγωμένες εκτάσεις, ανά ομάδες με σκύλους χάσκι, για να προσεγγίσουν το συντριβέν αεροπλάνο, ενώ οι Αμερικανοί αγωνιούν να φτάσουν εκεί πριν από οποιονδήποτε άλλον. Τις ακόλουθες εβδομάδες, συμμετείχαν στον καθαρισμό της περιοχής πολλοί εργαζόμενοι στο Thule. Αυτοί δεν εργάζονταν σε συνθήκες εργαστηρίου. Δεν φορούσαν προστατευτικό ρουχισμό, εκτός για την αντιμετώπιση του κρύου - και μάλιστα ο ρουχισμός πολλών εξ αυτών ήταν τόσο μολυσμένος από τη ραδιενέργεια, ώστε χρειάστηκε να καταστραφεί. Τους επόμενους μήνες και έτη, οι εργάτες του Thule άρχισαν να υποφέρουν από παντός είδους φοβερές επιπτώσεις στην υγεία τους. Ο κ. Carswell, ο αναφέρων εν προκειμένω, υπήρξε ένας από αυτούς.
<P>
Πρόκειται για μακροσκελή ιστορία, η οποία απασχόλησε εκτενώς τη δανική δικαιοσύνη και αποτέλεσε αντικείμενο πολλών εκθέσεων, αντιπαραθέσεων και συζητήσεων. Εξετάζουμε εν προκειμένω ένα πολύ συγκεκριμένο ζήτημα στην όλη ιστορία: τα δικαιώματα των εργαζομένων του Thule υπό την οδηγία του Συμβουλίου 96/29/Ευρατόμ της 13ης Μαΐου 1996, στην οποία ορίζονται οι βασικές προδιαγραφές ασφαλείας για την προστασία της υγείας των εργαζομένων και του ευρύτερου κοινού έναντι των κινδύνων από την ιοντίζουσα ακτινοβολία. Νομικά επιχειρήματα παντός είδους έχουν προβληθεί κατά των αναφερόντων και δεν προτίθεμαι να ασχοληθώ σε βάθος μαζί τους εν προκειμένω· αναφέρω απλώς ότι παρατίθενται και αντιμετωπίζονται με σοβαρότητα στην έκθεση - το ζήτημα τόσο της χρονικής όσο και της γεωγραφικής εφαρμογής της Συνθήκης στη Γροιλανδία και το ζήτημα της εφαρμογής σε στρατιωτικά συμβάντα. Εκείνο δεν ήταν στρατιωτικό συμβάν, σε ό,τι αφορά το εμπλεκόμενο κράτος μέλος. " στρατιωτική παράμετρος ανήκει σε τρίτη χώρα· επομένως εμείς, ακολουθώντας τη διαδικασία του Δικαστηρίου, ισχυριζόμαστε ότι η οδηγία όντως έχει εφαρμογή.
<P>
Ωστόσο, δεν πρόκειται για αποκλειστικά νομικό ζήτημα· είναι προπαντός ζήτημα πολιτικό - ζήτημα το οποίο θα μπορούσε να στηριχθεί ακόμη και στην Ευρωπαϊκή Σύμβαση των Ανθρωπίνων Δικαιωμάτων, αναφορικά με την υποχρέωση ενός κράτους να λαμβάνει τα κατάλληλα μέτρα για την περιφρούρηση της ζωής όσων βρίσκονται εντός της επικράτειάς του. Ωστόσο, είμαστε απολύτως σαφείς ότι υφίσταται δικαίωμα στο πλαίσιο της οδηγίας για την ιατρική παρακολούθηση των επιζησάντων, κατάλληλη επίβλεψη και παρεμβατικά μέτρα - όχι απλώς στατιστικές ασκήσεις όπως γινόταν μέχρι τώρα, αλλά κατάλληλη κλινική, ιατρική παρακολούθηση η οποία θα ωφελούσε όχι μόνο τους εν λόγω επιζήσαντες αλλά και την υγεία και ασφάλεια όλων των πολιτών της Ευρώπης σε περίπτωση τέτοιων συμβάντων στο μέλλον. Εάν δεν επιτραπεί αυτό, τότε σημαίνει ότι η συνθήκη δεν λειτουργεί, και γι' αυτό χρειάζεται αναθεώρηση και προσοχή.
<P>
Φοβάμαι ότι πρέπει επίσης να παροτρύνω τους συναδέλφους να απορρίψουν τις τροπολογίες. Είναι συγκεχυμένες ή αναφέρονται σε απροσδιόριστα γεγονότα που δεν περιλαμβάνονται στην αναφορά, ή προσπαθούν να υπονομεύσουν την επιχειρηματολογία της έκθεσης. Επομένως, εξ ονόματος των επιζησάντων του Thule, και με την ελπίδα της μελλοντικής αναθεώρησης της συνθήκης, συνιστώ την υπερψήφιση της έκθεσης άνευ τροπολογιών.
<SPEAKER ID="223" NAME="Andris Piebalgs">
Μέλος της Επιτροπής. - (EN) Κυρία Πρόεδρε, καταρχάς θέλω να ευχαριστήσω την εισηγήτρια για το έργο της επί της πολύ σημαντικής αυτής αναφοράς. " Επιτροπή συμπονεί πλήρως τους αναφέροντες οι οποίοι πέρασαν δυσμενέστατες στιγμές κατόπιν της συμμετοχής τους στις διασωστικές επιχειρήσεις μετά τη συντριβή του αεροσκάφους το 1968. Συγχρόνως, θα έλεγα ότι τα τελευταία πέντε χρόνια η Επιτροπή παρακολούθησε την υπόθεση αυτή εκ του σύνεγγυς. Την μελέτησε προσεκτικά από νομικής απόψεως και συνεργάστηκε με την Επιτροπή Αναφορών και την εισηγήτριά της.
<P>
" Επιτροπή κατέληξε στο συμπέρασμα ότι οι ισχυρισμοί των αναφερόντων στη συγκεκριμένη υπόθεση δεν μπορούν να στηριχθούν στο κοινοτικό δίκαιο παρά μόνον στην εθνική νομοθεσία της Δανίας ενώπιον της δανικής διοίκησης και των δανικών δικαστηρίων. Δεδομένων των παραμέτρων αυτών, η εν λόγω υπόθεση απαιτεί λύση πολιτική, παρά νομική. Φρονώ ότι η πρόταση ψηφίσματος του Ευρωπαϊκού Κοινοβουλίου θα μπορούσε να αποτελέσει ένα από τα στοιχεία που θα συμβάλουν σε μια πολιτική λύση.
<P>
Για να διασφαλίσει ότι η νομοθεσία της Ευρατόμ καλύπτει μελλοντικές καταστάσεις όπως εκείνη που έγινε αφορμή για την αναφορά, η Επιτροπή θα εξετάσει την πιθανότητα να θεσπίσει σχετική διάταξη για την εφαρμογή των απαιτήσεων προστασίας από την ακτινοβολία σε καταστάσεις εφαρμογών στρατιωτικής φύσεως. " συμπερίληψη αυτής της διάταξης μπορεί να αναληφθεί στο πλαίσιο της επικείμενης αναθεώρησης και αναμόρφωσης της οδηγίας 96/29/Ευρατόμ στην οποία θεσπίζονται βασικές προδιαγραφές ασφαλείας για την προστασία της υγείας των εργατών και του ευρύτερου κοινού από κινδύνους λόγω ιοντίζουσας ακτινοβολίας. Εντούτοις, η συμβατότητα μιας τέτοιας διάταξης με τη νομολογία χρειάζεται να εξεταστεί λεπτομερώς.
<SPEAKER ID="224" NAME="Michael Cashman">
εξ ονόματος της Ομάδας PSE. - (EN) Κυρία Πρόεδρε, δεν θα διαβάσω τις σημειώσεις μου. Θα πω αυτά που αισθάνομαι, και όχι αυτά που πρέπει να πω.
<P>
Ο Επίτροπος εκφράζει τη λύπη του, ωστόσο δεν έχουμε ανάγκη από συλλυπητήρια. Εκείνο που απαιτείται είναι η επιβολή των θεμελιωδών δικαιωμάτων, τα οποία είναι εν προκειμένω κρίσιμα - το δικαίωμα πρόσβασης σε πληροφόρηση, ώστε να είναι κάποιος εντελώς βέβαιος ότι αυτό που του συνέβη δεν απειλεί τη ζωή του.
<P>
Το πλέον εύκολο εν προκειμένω θα ήταν να επιτεθεί κανείς στην κυβέρνηση ενός κράτους μέλους. Δεν επιθυμώ να το πράξω. Θέλω να επιδιώξω την εξεύρεση λύσης εκ μέρους των αναφερόντων.
<P>
Κύριε Επίτροπε, κάνετε λόγο για λύση πολιτική. Να σας ενημερώσω, λοιπόν, ότι το Κοινοβούλιο είναι θεσμός πολιτικός, και αυτός είναι ο λόγος που προσεγγίζουμε την Ευρωπαϊκή Επιτροπή, για να μας βοηθήσει να εξεύρουμε τη λύση αυτή.
<P>
" λύση δεν πρόκειται να έλθει από τη συμπόνια, αλλά από την αποφασιστικότητα να κληθεί η δανική κυβέρνηση, στο πλαίσιο της καλής και πιστής συνεργασίας, η οποία κατοχυρώνεται στις συνθήκες του Μάαστριχτ και του Άμστερνταμ, να συναινέσει στο αίτημα πληροφόρησης των αναφερόντων και εργατών οι οποίοι συνέστησαν ομάδα και καθάρισαν την περιοχή μετά το συμβάν. Συνεπώς, μην τους συλλυπείστε, αλλά δώστε τους την επιρροή και τη στήριξη της Επιτροπής, και ρωτήστε το κράτος μέλος εάν προτίθεται να κοινοποιήσει πληροφορίες ουσιαστικές για τους ανθρώπους αυτούς, για να διασφαλιστεί ότι δεν βρίσκονται σε κίνδυνο και ότι οι ζωές τους είναι ασφαλείς και σε καλά χέρια. Αυτό μόνο ζητούμε.
<P>
Δεν θα απασχολήσω άλλο το Σώμα. Κουράζομαι από απαντήσεις της Επιτροπής σε ύφος "δεν μας αφορά". Αυτός είναι ο απλούστερος τρόπος για την ενίσχυση του ευρωσκεπτικισμού ο οποίος αυξάνεται στους κόλπους της ΕΕ και ο οποίος, δυστυχώς, είναι διαδεδομένος στη Δανία.
<SPEAKER ID="225" NAME="Μάριος Ματσάκης">
εξ ονόματος της Ομάδας ALDE. - (EN) Κυρία Πρόεδρε, αυτή είναι μια μοναδική έκθεση για μια μοναδική αναφορά και η κ. Wallis την επεξεργάστηκε άψογα. Πέραν των νομικών πτυχών, η αναφορά επί της οποίας βασίζεται η έκθεση εγείρει ορισμένα σημαντικά ζητήματα. Θα αναφέρω εν συντομία τρία.
<P>
Σημείο πρώτο: ακόμη και όταν ισχύουν άριστα προληπτικά μέτρα ασφαλείας, ένα ατύχημα με πυρηνικά όπλα είναι πάντοτε πιθανό. Κατά κάποιον τρόπο, η συντριβή του B-52 της αμερικανικής αεροπορίας στη Γροιλανδία ήταν λίαν ευτυχής. Φανταστείτε τις επιπτώσεις εάν συνέβαινε σε πυκνοκατοικημένη περιοχή, για παράδειγμα κοντά σε μια βάση των "ΠΑ στην κεντρική Ευρώπη. Συνεπώς, οποιοσδήποτε ισχυριστεί ότι τα πυρηνικά όπλα είναι απολύτως ασφαλή εν καιρώ ειρήνης, δεν λέει την πλήρη αλήθεια.
<P>
Σημείο δεύτερο: μετά από ένα πυρηνικό ατύχημα, πρέπει να εφαρμόζονται αμέσως καλά καταρτισμένα σχέδια, τα οποία να αποσκοπούν στην ελαχιστοποίηση των βραχυπρόθεσμων και μακροπρόθεσμων επιπτώσεων στην ανθρώπινη υγεία και το περιβάλλον. Φαίνεται ότι οι αρμόδιες αρχές, εν προκειμένω η πολεμική αεροπορία των "ΠΑ και η δανική κυβέρνηση, ήταν απροετοίμαστες και δεν χειρίστηκαν κατάλληλα το πρόβλημα, ιδίως όσον αφορά την προστασία του πολιτικού προσωπικού και την παροχή σε αυτό μακροπρόθεσμης παρακολούθησης και ελέγχου της υγείας. " έλλειψη αυτή συντέλεσε σε πλήθος πρόωρων θανάτων από καρκίνο σε περιπτώσεις όπου η πρώιμη ανίχνευση θα είχε αυξήσει κατά πολύ τις πιθανότητες επιβίωσης· επομένως, οποιοσδήποτε ισχυρίζεται ότι οι αρμόδιες αρχές μπορούν να χειριστούν ικανότατα τα επακόλουθα ενός ατυχήματος με πυρηνικά όπλα, ούτε αυτός λέγει την πλήρη αλήθεια.
<P>
Σημείο τρίτο: ύστερα από ένα ατύχημα με πυρηνικά όπλα, αναμένει κανείς η εμπλεκόμενη κυβέρνηση να επιδείξει πνεύμα διαφάνειας και συνεργασίας κατά την αντιμετώπιση του πληγέντος πληθυσμού. Αυτό δεν συνέβη με τη συντριβή στη Γροιλανδία, καθώς η δανική κυβέρνηση αρνήθηκε να παράσχει πρόσβαση στα σχετικά περιβαλλοντικά αρχεία περί ακτινοβολίας, τα αναγκαία για την εκτίμηση των δόσεων ακτινοβολίας στις οποίες εκτέθηκαν οι πληγέντες εργάτες. Επιπλέον, η πληροφόρηση από τις δανικές αρχές ήταν επικίνδυνα παραπλανητική. Συνεπώς, ακόμη και οι κυβερνητικές επιστημονικές εκθέσεις μετά από ένα ατύχημα με πυρηνικά όπλα δεν μπορούν να είναι αξιόπιστες.
<P>
Το γενικό μήνυμα είναι, επομένως, σαφές. Τα πυρηνικά όπλα μπορούν να προκαλέσουν τον θάνατο και τον πόνο ακόμη και εν καιρώ ειρήνης· συνεπώς, ο καλύτερος τρόπος να τα αντιμετωπίσουμε είναι να απαλλαγούμε εξ ολοκλήρου από αυτά. Αφού άκουσα τον Επίτροπο, η τελική μου παρατήρηση είναι ότι αναφέροντες οι οποίοι υπέμειναν χρόνια ολόκληρα πόνου και προσπαθειών φαίνεται να εισπράττουν αρκετή συμπόνια από την ΕΕ, αλλά καθόλου πρακτική αρωγή.
<SPEAKER ID="226" NAME="Marcin Libicki">
εξ ονόματος της Ομάδας UEN. - (PL) Κυρία Πρόεδρε, επιθυμώ καταρχάς να ευχαριστήσω την Diana Wallis για την -ως συνήθως- άψογη έκθεση, λέγοντας με χαρά και ικανοποίηση ότι διαθέτουμε στο Σώμα αυτό μια εισηγήτρια η οποία πάντοτε παραδίδει ακριβέστατες εκθέσεις, ιδίως από νομική άποψη, γεγονός εξαιρετικά σημαντικό εν προκειμένω.
<P>
Το 1968, ένα σκάφος της πολεμικής αεροπορίας των "ΠΑ κατέπεσε, ενώ μετέφερε πυρηνικά όπλα. Ο συντάκτης μιας αναφοράς την οποία έλαβε η επιτροπή μας, παρουσίαζε προβλήματα υγείας και φρονεί ότι δεν αποζημιώθηκε επαρκώς.
<P>
" επιτροπή κατέστη και πάλι η εσχάτη προσφυγή για πολύ κόσμο που δεν μπορούσε να δικαιωθεί αλλού. Εξ αυτού προέκυψε ένα ενδιαφέρον νομικό ζήτημα, το οποίο η κ. Wallis αντιμετώπισε έξοχα. Το ατύχημα συνέβη το 1968, ενώ η Δανία με τη Γροιλανδία προσχώρησαν στην Ευρωπαϊκή Ένωση το 1973, και το 1985 η Γροιλανδία αποχώρησε από την Ευρωπαϊκή Ένωση, ενώ η οδηγία που θέσπιζε βασικές προδιαγραφές ασφαλείας σε περίπτωση τέτοιων ατυχημάτων (δηλαδή, η οδηγία 96/29/Ευρατόμ του Συμβουλίου), χρονολογείται στις 13 Μαΐου 1996. Μολονότι από τις ίδιες τις ημερομηνίες προκύπτει ότι ο συντάκτης της αναφοράς δεν είχε ελπίδες να δικαιωθεί εδώ, η Diana Wallis απέδειξε ότι, σύμφωνα με τα υφιστάμενα προηγούμενα στο Δικαστήριο των Ευρωπαϊκών Κοινοτήτων, οι νέες διατάξεις κοινοτικού δικαίου είναι κατά βάση εφαρμόσιμες στη μελλοντική έκβαση γεγονότων τα οποία συνέβησαν προτού να τεθούν σε ισχύ πρότερες νομοθετικές πράξεις, όπως η αποχώρηση της Γροιλανδίας από την Ευρωπαϊκή Ένωση.
<P>
Εάν τα κράτη εφάρμοζαν στην πράξη τις σχετικές οδηγίες, η Επιτροπή Αναφορών θα αντιμετώπιζε λιγότερα προβλήματα. Θέλω να θυμίσω απλώς τρεις περιπτώσεις - την υπόθεση Lloyds, την υπόθεση Equitable Life και το ζήτημα των καταχρήσεων χωροταξικής οργάνωσης στην Ισπανία, οι οποίες προέκυψαν απλώς επειδή οι σχετικές οδηγίες δεν εφαρμόστηκαν σωστά στις αντίστοιχες χώρες. Οι ζημιωθέντες δικαιούνται αποκατάσταση για τη ζημία που υπέστησαν, και όλοι μας δικαιούμαστε ασφάλεια στο μέλλον.
<SPEAKER ID="227" NAME="Margrete Auken">
εξ ονόματος της Ομάδας Verts/ALE. - (DA) Κυρία Πρόεδρε, η παρούσα κατάσταση είναι ζοφερή. Είναι παράλογο και εν πολλοίς αδικαιολόγητο να μεταφέρονται από αέρος πυρηνικά όπλα με τόση αμέλεια κατά τον Ψυχρό Πόλεμο. Αυτό είναι το πραγματικά σκανδαλώδες στην υπόθεση του Thule. Μολονότι είναι απαράδεκτη τέτοια απερίσκεπτη μεταχείριση των πυρηνικών όπλων, αυτός δεν είναι λόγος να επιτρέπουμε στον εαυτό μας να δηλώνει κάτι που είναι αποδεδειγμένα αναληθές. Δεν διαθέτουμε τεκμηρίωση που να μαρτυρεί ότι οποιοσδήποτε από τους εργάτες του Thule απεβίωσε εξαιτίας της ραδιενέργειας. Ούτε μπορούμε να ισχυριζόμαστε ότι δεν εκτελέστηκαν οι σχετικοί υγειονομικοί έλεγχοι. Όντως εκτελέστηκαν, και τα αποτελέσματα καταδεικνύουν τα αντίθετα από ό,τι διατείνονται ο αναφέρων, και πλέον επίσης η έκθεση. Αυτό πρέπει να το σεβαστούμε.
<P>
Οι τροπολογίες της Ομάδας των Πρασίνων/Ευρωπαϊκής Ελεύθερης Συμμαχίας αποσκοπούν στην άρση σφαλμάτων και αναιτιολόγητων ισχυρισμών. Εντούτοις, συμφωνούμε με την κ. Wallis ότι η Δανία δεν μπορεί να παραβλέπει το γεγονός ότι η ΕΕ διαθέτει ενεργό αρμοδιότητα επί του θέματος. Το συμβάν με το βομβαρδιστικό αεροπλάνο B-52 δεν αποτελεί τη μόνη πυρηνική δραστηριότητα που έχει ρυπάνει την περιοχή του Thule. Πρέπει να εξεταστεί κάθε πτυχή, και η ΕΕ πρέπει να διασφαλίσει ότι θα διενεργηθούν οι σχετικές έρευνες. Εάν, ωστόσο, επιθυμούμε να έχει κάποια σημασία η έκθεση, τότε δεν πρέπει να περιέχει αντικειμενικά σφάλματα. Εάν εγκρίνουμε μια έκθεση που περιέχει σφάλματα, το μόνο που θα κατορθώσουμε είναι να βλάψουμε την αξιοπιστία μας. Δεν έχω κανένα συμφέρον να υπερασπιστώ την κυβέρνηση της Δανίας εν προκειμένω. Αντιθέτως· αυτή αντιμετώπισε την κ. Wallis άσχημα, και καθυστέρησε πάρα πολύ να διαβιβάσει τα πορίσματα των πολλών ερευνών στο Κοινοβούλιο. Ευελπιστούμε, εντούτοις, πραγματικά ότι η έκθεση θα εγκριθεί δεόντως, ούτως ώστε να καταστεί ακολούθως αρκετά πρακτική και αποτελεσματική, για να μπορεί να επηρεάζει καταστάσεις και να μην απορριφθεί απλώς επειδή δεν έλαβε υπόψη τα πραγματικά γεγονότα.
<SPEAKER ID="228" NAME="Søren Bo Søndergaard">
εξ ονόματος της Ομάδας GUE/NGL. - (DA) Κυρία Πρόεδρε, η συντριβή του αεροπλάνου στις 21 Ιανουαρίου 1968 στη βορειοδυτική Γροιλανδία δεν προξένησε απλώς φλόγες ύψους 850 μέτρων αλλά και εκτενή ραδιενεργό ρύπανση. Οι αρχές της Δανίας θέλησαν να αποκρύψουν το ζήτημα. Γνώριζαν ότι η σιωπηρή αποδοχή εκ μέρους τους ενός αμερικανικού αεροσκάφους που έφερε πυρηνικό οπλισμό στον εναέριο χώρο της Γροιλανδίας θα προκαλούσε αντιδράσεις στην κοινή γνώμη τόσο της Δανίας όσο και της Γροιλανδίας. Για τον λόγο αυτόν, παρήλθαν 18 χρόνια προτού οι αρχές ξεκινήσουν να ενδιαφέρονται για την υγεία όσων Γροιλανδών επηρεάστηκαν από το συμβάν και των εργατών που συμμετείχαν στην επιχείρηση απορρύπανσης. Ακόμη και σήμερα, τα εμπλεκόμενα άτομα δεν έχουν λάβει πλήρη εικόνα για το τι τους συνέβη. Αυτό οφείλεται εν μέρει στο γεγονός ότι αλλεπάλληλες δανικές κυβερνήσεις αρνήθηκαν να συμμορφωθούν προς τις διατάξεις της Συνθήκης Ευρατόμ, την οποία ωστόσο υπέγραψαν.
<P>
Κατά την άποψη της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστεράς των Πρασίνων των Βορείων Χωρών, αυτό είναι το καίριο σημείο στην πρόταση της κ. Wallis. Είμαστε σε θέση να στηρίξουμε τις πρώτες τέσσερις από τις πέντε τροπολογίες της Ομάδας των Πρασίνων/Ευρωπαϊκής Ελεύθερης Συμμαχίας, αλλά εν πάση περιπτώσει θα υπερψηφίσουμε την πρόταση στην τελική ψηφοφορία.
<SPEAKER ID="229" NAME="Jens-Peter Bonde">
εξ ονόματος της Ομάδας IND/DEM. - (DA) Κυρία Πρόεδρε, για πρώτη φορά τα τελευταία 28 χρόνια, αύριο θα ψηφίσω υπέρ του να επικριθεί η κυβέρνησή μου στη Δανία. Ντρέπομαι για τον τρόπο με τον οποίο συμπεριφερθήκαμε προς τις λίγες εκατοντάδες επιζήσαντες του αμερικανικού πυρηνικού ατυχήματος στη Γροιλανδία το 1968. Με στόχο την απόκρυψη του γεγονότος ότι το συγκεκριμένο ατύχημα ήταν πυρηνικό, οι αρχές παρέλειψαν να τους παράσχουν προσωπική προστασία όταν τους ανέθεσαν να καθαρίσουν τον χώρο μετά το συμβάν. Πολλοί έχουν έκτοτε πεθάνει από καρκίνο, ενώ έχουν γεννηθεί ζώα με ανωμαλίες, οι οποίες προφανώς αποδίδονται στο ατύχημα. Ο κ. Carswell έθιξε το ζήτημα στην Επιτροπή Αναφορών. Ο ίδιος έχει νοσηλευθεί 50 φορές εξαιτίας του ατυχήματος. " κ. Wallis επιτέλεσε εμπεριστατωμένο έργο για την αρμόδια επιτροπή τα τελευταία τρία χρόνια, το οποίο περιλάμβανε ακροάσεις και επισκέψεις, και τώρα η κ. Auken προσέρχεται στην παρούσα συνεδρίαση όπου αναμένεται να ψηφίσουμε και θέλει να δει όλο το έργο να ξεκινά εκ του μηδενός. Το ζήτημα είναι απλούστατο και δεν αφορά την παρουσία ή όχι ραδιενέργειας. Αυτό που αφορά είναι το γεγονός ότι, στο πλαίσιο της Συνθήκης Ευρατόμ, οι επιζήσαντες δικαιούνται ετήσιους υγειονομικούς ελέγχους, σε οποιονδήποτε βαθμό και αν έχει επηρεαστεί η υγεία τους ή όχι, και δικαιούνται να έχουν πρόσβαση στις ιατρικές αναφορές που τους αφορούν. " Δανία οφείλει τώρα να συμμορφωθεί με τους δύο αυτούς όρους.
<P>
Επιθυμώ να ευχαριστήσω την κ. Wallis και την αρμόδια επιτροπή του Κοινοβουλίου για το πολύ υπεύθυνο έργο τους επί του θέματος. Εγώ ο ίδιος συμμετείχα σε όλες τις συναντήσεις, και εάν η κ. Auken είχε επιδείξει ενδιαφέρον όταν συζητείτο το θέμα, δεν θα είχε καταθέσει τροπολογίες την τελευταία στιγμή. Φανταστείτε να έπρεπε να συζητηθούν από το Κοινοβούλιο εκ νέου όλες οι άλλες εκθέσεις επειδή η κ. Auken δεν είχε λάβει μέρος στην ανάγνωση της επιτροπής. Σας καλώ να υπερψηφίσετε την έκθεση αύριο χωρίς τροπολογίες της τελευταίας στιγμής.
<P>
" Επιτροπή δηλώνει τώρα ότι είναι αναγκαία η εξεύρεση πολιτικής λύσης. Ορισμένοι εξ ημών έχουν προσπαθήσει να επιτύχουν τέτοια λύση. Έχω αποστείλει κατ' ιδίαν επιστολές προς τον πρωθυπουργό, ώστε να αποσαφηνιστεί πολιτικά το ζήτημα αυτό. " στάση του υπήρξε συγκαταβατική, ωστόσο δεν εξευρέθηκε λύση διότι η υπαλληλοκρατία δεν επιθυμεί να υποχωρήσει στο ζήτημα αυτό. Επομένως, δεν είναι θετικό το γεγονός ότι οι πολίτες έχουν πρόσβαση στην Επιτροπή Αναφορών, όπου μπορούν να απευθύνονται όταν οι αξιωματούχοι δεν είναι διατεθειμένοι να τους εισακούσουν;
<SPEAKER ID="230" NAME="Andris Piebalgs">
Μέλος της Επιτροπής. - (EN) Κυρία Πρόεδρε, αξιότιμοι βουλευτές, η επιβολή δικαιωμάτων μπορεί να γίνει επί τη βάσει της νομοθεσίας. " Επιτροπή έχει αναλύσει το θέμα διεξοδικώς. Δυστυχώς, δεν μπορώ να προσθέσω τίποτε περαιτέρω, ακόμη και μετά την πολύ επαγγελματική αυτή συζήτηση.
<P>
Συγχρόνως, μπορώ να πω ότι η έκθεση θα αποτελέσει έγγραφο αναφοράς για τη μελλοντική κοινοτική δράση στον τομέα αυτόν.
<SPEAKER ID="231" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο, Πέμπτη.

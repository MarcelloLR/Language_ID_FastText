<CHAPTER ID="013">
Ώρα των Ερωτήσεων (ερωτήσεις προς το Συμβούλιο)
<SPEAKER ID="232" NAME="Πρόεδρος">
" ημερήσια διάταξη προβλέπει την Ώρα των Ερωτήσεων (B6-0138/2007).
<P>
Οι ακόλουθες ερωτήσεις υποβλήθηκαν προς το Συμβούλιο:
<P>
Θέμα: Σφαιρική προσέγγιση στη μετανάστευση
<P>
Υπό το φως των συμπερασμάτων του Συμβουλίου Γενικών Υποθέσεων, που πραγματοποιήθηκε στο Λουξεμβούργο στις 17 και 18 Ιουνίου 2007 σχετικά με την επέκταση και εδραίωση της σφαιρικής προσέγγισης στη μετανάστευση, καθώς και των προβλημάτων που θέτει η εφαρμογή πάγιων μέτρων διακυβερνητικής συνεργασίας σε αυτόν τον τομέα, τι μέτρα θα μπορούσε να εξετάσει το Συμβούλιο με στόχο την ανάπτυξη πιο αποτελεσματικών πολιτικών της Ένωσης, μεταξύ άλλων, κυρίως, πραγματικών εξουσιών στην Επιτροπή ή στον Frontex για τη λήψη αποφάσεων ή για θέματα όπως η θέσπιση πιλοτικών έργων σύνδεσης;
<SPEAKER ID="233" NAME="Manuel Lobo Antunes">
Προεδρεύων του Συμβουλίου. - (PT) Τα θεσμικά όργανα της ΕΕ εφαρμόζουν τη σειρά μέτρων που περιέχονται στα συμπεράσματα του Συμβουλίου της 18ης Ιουνίου 2007 εντός του πεδίου αρμοδιοτήτων τους, όπως αυτές καθορίζονται από τη Συνθήκη, σε συνεργασία με τα κράτη μέλη και, όποτε ενδείκνυται, με τις τρίτες ενδιαφερόμενες χώρες.
<P>
" ευθύνη για τον έλεγχο και την εποπτεία των εξωτερικών συνόρων εναπόκειται στα κράτη μέλη. Ωστόσο, είναι προς το συμφέρον όλων των κρατών μελών που έχουν υπογράψει τη συμφωνία Σένγκεν, όχι απλώς εκείνων που έχουν εξωτερικά σύνορα, να διασφαλίσουν ότι είναι αποτελεσματικοί οι εξωτερικοί συνοριακοί έλεγχοι• ελήφθησαν, επομένως, ορισμένα μέτρα για την προώθηση της αλληλεγγύης και της συνεργασίας μεταξύ των κρατών μελών σε αυτόν τον τομέα.
<P>
" ίδρυση ευρωπαϊκού οργανισμού για τη διαχείριση της επιχειρησιακής συνεργασίας στα εξωτερικά σύνορα των κρατών μελών της Ευρωπαϊκής Ένωσης, οργανισμού γνωστού γενικότερα ως Frontex, δυνάμει του κανονισμού (ΕΚ) αριθ. 2007/2004, αποτέλεσε σημαντικό βήμα για την προώθηση της αλληλεγγύης.
<P>
Κατά τον ίδιο τρόπο, η ικανότητα του οργανισμού Frontex ενισχύθηκε περαιτέρω με την έγκριση στις 12 Ιουνίου του τρέχοντος έτους της πρότασης κανονισμού του Ευρωπαϊκού Κοινοβουλίου και του Συμβουλίου σχετικά με την εγκαθίδρυση μηχανισμού για τη σύσταση ομάδων ταχείας επέμβασης στα σύνορα, καθώς και τη δημιουργία, κατά τη διάρκεια του 2007, ενός κεντρικού μητρώου του διαθέσιμου τεχνικού εξοπλισμού -γνωστού ως "εργαλειοθήκη" που διατηρούν τα κράτη μέλη και δύναται να είναι διαθέσιμο σε άλλα κράτη μέλη.
<P>
Οι κοινές επιχειρήσεις και τα πιλοτικά προγράμματα ενεργοποιούνται με τη συναίνεση του ενδιαφερόμενου κράτους μέλους. Οι ομάδες ταχείας επέμβασης στα σύνορα συγκροτούνται ως απάντηση σε αίτημα που διατυπώνεται από ένα ή περισσότερα κράτη μέλη. Ο Frontex συντονίζει αυτές τις δραστηριότητες.
<P>
Δεν υπάρχουν επί του παρόντος σχέδια να επεκταθεί το πεδίο αρμοδιότητας λήψης αποφάσεων της Επιτροπής ή του Frontex σε αυτό το πλαίσιο. Επιπλέον, η έγκριση της απόφασης αριθ. 574/2007/EΚ του Ευρωπαϊκού Κοινοβουλίου και του Συμβουλίου, με την οποία θεσπίζεται το Ταμείο Εξωτερικών Συνόρων για την περίοδο 2007-2013 ως σκέλος του γενικού προγράμματος "Αλληλεγγύη και διαχείριση των μεταναστευτικών ροών", είναι άλλο ένα σημαντικό βήμα για την προώθηση της αλληλεγγύης και θα θεσπίσει ένα νέο μέσο επέκτασης της χρηματοδοτικής ενίσχυσης στα κράτη μέλη που εφαρμόζουν τις διατάξεις της Συμφωνίας Σένγκεν στα εξωτερικά τους σύνορα.
<SPEAKER ID="234" NAME="Manuel Medina Ortega" AFFILIATION="PSE">
(ES) Κύριε Προεδρεύων του Συμβουλίου, σας ευχαριστώ πολύ για τις πληροφορίες που μου δώσατε. Γνωρίζω τους συνταγματικούς περιορισμούς στην ανάπτυξη αυτών των μέτρων συνεργασίας, καθώς και την αντίσταση πολλών κρατών μελών στην ανάληψη μεγαλύτερων δεσμεύσεων, αλλά διατρέχουμε πάντα τον κίνδυνο τα λόγια της Ευρωπαϊκής Ένωσης να μην επιβεβαιώνονται από τα έργα, και συγκεκριμένα στη λειτουργία του μηχανισμού Frontex. Ως αποτέλεσμα του αυστηρά διακυβερνητικού και εθελοντικού χαρακτήρα της συνεργασίας, συχνά τα λόγια της Ευρωπαϊκής Ένωσης είναι μόνο λόγια, δηλαδή ένα πρόγραμμα αρχίζει να λειτουργεί και διακόπτεται επειδή είτε οι κυβερνήσεις δεν παρέχουν τους υλικούς πόρους ή, ενώ τους έχουν προσφέρει, τους αποσύρουν, πράγμα που σημαίνει ότι καταλήγουμε με επανειλημμένες δηλώσεις που απογοητεύουν πραγματικά την κοινή γνώμη, ανακοινώνοντας την απόσυρση κεφαλαίων μόλις αρχίσει η επιχείρηση ή μετά από πολύ περιορισμένες ή σύντομες χρονικές περιόδους.
<P>
Ελπίζω ότι η Προεδρία θα ενθαρρύνει την παγίωση ενός συστήματος που θα δώσει μεγαλύτερη μονιμότητα σε αυτό το είδος επιχειρήσεων.
<SPEAKER ID="235" NAME="Manuel Lobo Antunes">
Προεδρεύων του Συμβουλίου. - (PT) Κατανοώ την ανησυχία σας. Σε κάθε περίπτωση, πρέπει, νομίζω, και εδώ, να βλέπουμε με θετικό τρόπο την πρόοδο που έχει σημειωθεί. Αν αναλογιστούμε από πού ξεκινήσαμε και πού βρισκόμαστε, η ίδρυση του οργανισμού Frontex αποτελεί ήδη, κατά την άποψή μου, πρόοδο και ένα βήμα προόδου στη συνεργασία εντός της Ευρωπαϊκής Ένωσης για θέματα που αφορούν τη διαχείριση των εξωτερικών συνόρων.
<P>
Μπορεί, όπως είπατε, να αναπτύξουμε τις ικανότητες και αρμοδιότητες του Frontex, αν τα κράτη μέλη το επιθυμούν. Ωστόσο, εδώ ισχύει επίσης μια λέξη, νομίζω, και δεν είναι μια διακυβερνητική λέξη, αλλά μια θεμελιώδης λέξη, μια λέξη, θα έλεγα, πάνω στην οποία θεμελιώθηκε η Ένωσή μας - και αυτή η λέξη είναι η αλληλεγγύη.
<P>
Πρέπει να βασιστούμε, και εδώ, σε αυτήν την αλληλεγγύη, αλληλεγγύη με τα κράτη μέλη που ενδεχομένως σε δεδομένη στιγμή να την έχουν ανάγκη. Αυτή η λέξη -και δεν υπάρχει υποκατάστατό της- είναι μια λέξη που δηλώνει όχι μια διακυβερνητική κατάσταση, αλλά μάλλον μια ένωση.
<SPEAKER ID="236" NAME="Hubert Pirker" AFFILIATION="PPE-DE">
(DE) Κύριε Προεδρεύων του Συμβουλίου, θα γίνω κάπως πιο συγκεκριμένος. Ο Frontex είναι μια εξαίρετη ιδέα, αλλά η εφαρμογή της είναι κακή. Ένας λόγος γι' αυτό είναι ότι τα κράτη μέλη δεν προσφέρουν το προσωπικό και τον εξοπλισμό που υποσχέθηκαν. Ο κ. Frattini διαπίστωσε ότι διατέθηκε μόνο το 10%. Θα ήθελα να μου πείτε -και σας παρακαλώ να ενημερώσετε το Κοινοβούλιο- πόσο προσωπικό και ποιον τεχνικό εξοπλισμό από αυτόν που είχαν υποσχεθεί διέθεσαν μέχρι σήμερα ποια κράτη μέλη, τι εκκρεμεί ακόμα και σε ποιες ενέργειες προτίθεστε να προβείτε προκειμένου όλα τα κράτη μέλη να προσφέρουν επιτέλους αυτά που υποσχέθηκαν για να λειτουργεί ο Frontex ολόκληρο τον χρόνο.
<SPEAKER ID="237" NAME="Manuel Lobo Antunes">
Προεδρεύων του Συμβουλίου - (PT) Επίσης, κατανοώ την ερώτηση του αξιότιμου βουλευτή του ΕΚ. Πρέπει να έχουμε υπόψη τις δεσμεύσεις που αναλάβαμε εντός του χώρου Frontex, είτε αυτές αφορούν τον εξοπλισμό, είτε τη χρηματοδότηση, είτε το προσωπικό, και πρέπει να τιμήσουμε τις δεσμεύσεις μας, και θέλω να επισημάνω ότι η Προεδρία δεν παρέλειψε να επιστήσει την προσοχή σε αυτές τις πτυχές.
<P>
Αν υπάρχει παράλειψη τήρησης των δεσμεύσεών μας, τότε πρέπει να το θέσουμε ως κατεπείγον ζήτημα. Αυτός είναι ο μόνος τρόπος για να δώσουμε στον οργανισμό Frontex τη δυνατότητα να ασκήσει αποτελεσματικά τον ρόλο και τις αρμοδιότητες που του έχουν ανατεθεί.
<SPEAKER ID="238" NAME="Paul Rübig" AFFILIATION="PPE-DE">
(DE) Θα ήθελα να μάθω αν έχει εξεταστεί το ενδεχόμενο να συμπεριληφθούν στον τομέα αυτόν οι μικρομεσαίες επιχειρήσεις, που ως γνωστόν συμβάλλουν σημαντικά στην απασχόληση στην Ευρώπη. Θα ήθελα επίσης να μάθω κατά πόσον -όπως είδαμε να συμβαίνει στις "ΠΑ- ιδίως η απασχόληση των γυναικών προσέθεσε νέα μέτρα στην ατζέντα της Λισαβόνας. Έχει μεριμνήσει το Συμβούλιο για να ενσωματωθεί ανάλογα το εργατικό δυναμικό;
<SPEAKER ID="239" NAME="Manuel Lobo Antunes">
Προεδρεύων του Συμβουλίου. - (PT) Θέλω να πω ότι, όσον αφορά τη διαχείριση του οργανισμού Frontex, και γενικότερα του ζητήματος της μετανάστευσης, οι βασικοί στόχοι της πορτογαλικής Προεδρίας είναι η πιο αποτελεσματική καταπολέμηση της παράνομης μετανάστευσης και η βελτίωση της προσαρμογής, ενσωμάτωσης και ποιότητας ζωής αυτών που εργάζονται ανάμεσά μας και συμβάλλουν νομίμως στην οικονομική και κοινωνική μας ανάπτυξη.
<P>
" πορτογαλική Προεδρία σχεδιάζει διάφορες πρωτοβουλίες σε σχέση με αυτό. Θα συνεχίσουμε να έχουμε υπόψη τα μέτρα που είναι θεμελιώδη και ουσιαστικά σε αυτόν τον τομέα όσον αφορά τις σχέσεις μας με τρίτες χώρες. " μετανάστευση θα περιλαμβάνεται πάντα στην ημερήσια διάταξη της Προεδρίας και του Συμβουλίου στον διάλογό τους με τρίτες χώρες.
<SPEAKER ID="240" NAME="Πρόεδρος">

<P>
Θέμα: Εκσυγχρονισμός της εργατικής νομοθεσίας για την ισότητα των φύλων
<P>
Τι διαφορές στη μεταχείριση μεταξύ ανδρών και γυναικών έχει επισημάνει το Συμβούλιο σε σχέση με την αμειβόμενη απασχόληση;
<P>
Ποια είναι η γεωγραφική κατανομή αυτών των διαφορών στα κράτη μέλη;
<P>
Τι συμβολή θα κομίσει το Συμβούλιο στο πλαίσιο των συζητήσεων σχετικά με τον εκσυγχρονισμό της εργατικής νομοθεσίας για την καταπολέμηση των διακρίσεων, ούτως ώστε οι άνδρες και οι γυναίκες να έχουν πρόσβαση σε ποιοτικές θέσεις εργασίας, που να παρέχουν ευελιξία και ασφάλεια;
<P>
Είναι δυνατόν να υπάρξει συμφωνία σε σχέση με τις ρήτρες προφύλαξης για την προστασία της μητρότητας και το συνταίριασμα του εργασιακού με τον οικογενειακό βίο στον ιδιωτικό τομέα;
<SPEAKER ID="241" NAME="Manuel Lobo Antunes">
Προεδρεύων του Συμβουλίου. - (PT) Σε ό,τι αφορά τις διαφορές στη μεταχείριση ανδρών και γυναικών σε σχέση με την αμειβόμενη απασχόληση, η βασική νομοθεσία εγκρίθηκε ήδη, περιλαμβανομένων ορισμένων οδηγιών που θεσπίζουν την ίση μεταχείριση σε ό,τι αφορά τις αμοιβές, την πρόσβαση στην εργασία, την επαγγελματική κατάρτιση, τις προαγωγές και τις συνθήκες εργασίας.
<P>
Επιπλέον, η Επιτροπή και η Eurostat έχουν την ευθύνη της παρακολούθησης της κατάστασης σε αυτόν τον τομέα στα διάφορα μέρη της Ευρωπαϊκής Ένωσης. Είναι σαφές ότι, για να διατυπώσουμε πολιτικές, υπάρχει μια βασική ανάγκη για στοιχεία υψηλής ποιότητας που να καλύπτουν την Ευρωπαϊκή Ένωση στο σύνολό της. Εν προκειμένω, με χαροποιεί ιδιαιτέρως να υπενθυμίσω τη συμφωνία που επιτεύχθηκε πρόσφατα μεταξύ Συμβουλίου και Κοινοβουλίου για τη δημιουργία του Ευρωπαϊκού Ινστιτούτου για την Ισότητα των Φύλων, που θα δραστηριοποιηθεί σε αυτόν ακριβώς τον τομέα.
<P>
Στο θέμα του εκσυγχρονισμού της εργατικής νομοθεσίας, το Συμβούλιο δύναται να αναλάβει δράση μόνο κατόπιν νομοθετικής πρότασης της Επιτροπής. Ωστόσο, το Συμβούλιο εφαρμόζει επίσης πιο ανοικτές μεθόδους συντονισμού στο πλαίσιο της ευρωπαϊκής στρατηγικής για την απασχόληση. Σε αυτό το πεδίο πολιτικής, η προσοχή μας εστιάζεται επί του παρόντος στην πρόσφατη ανακοίνωση της Επιτροπής για την ευελισφάλεια, όπου η ισότητα των φύλων αναφέρεται ρητώς ως μία από τις πιθανές κοινές αρχές που πρόκειται να συμφωνηθούν σε επίπεδο Ευρωπαϊκής Ένωσης.
<P>
Επικροτούμε, επίσης, το γεγονός ότι το εαρινό Ευρωπαϊκό Συμβούλιο του 2007 συμφώνησε στη δημιουργία μιας οικογενειακής συμμαχίας για να χρησιμεύσει ως πλατφόρμα για την ανταλλαγή απόψεων και γνώσης σχετικά με ορθές πρακτικές και πολιτικές για την οικογένεια.
<P>
Σε ό,τι αφορά την ερώτηση για τη θέσπιση ρητρών διασφάλισης με στόχο την προστασία της μητρότητας και το συνταίριασμα του εργασιακού και του οικογενειακού βίου στον ιδιωτικό τομέα, χαίρομαι που αναφέρω τις σημαντικές οδηγίες που ήδη εγκρίθηκαν στον τομέα της άδειας μητρότητας και της προστασίας της μητρότητας και των νεογνών στον χώρο εργασίας.
<SPEAKER ID="242" NAME="Μαρία Παναγιωτοπούλου-Κασσιώτου" AFFILIATION="PPE-DE">
Κύριε Πρόεδρε, ευχαριστώ τον προεδρεύοντα του Συμβουλίου για την επανάληψη των γνωστών μέτρων για την ισότητα. " ερώτησή μου είναι εάν η θετική διάκριση που ορισμένα κράτη μέλη έχουν στη νομοθεσία τους, προβλέποντας, παραδείγματος χάριν, μικρότερα όρια συνταξιοδότησης για τις μητέρες, είναι καταδικαστέα σήμερα από την Ευρωπαϊκή Επιτροπή η οποία και προσάγει τα κράτη αυτά στο Ευρωπαϊκό Δικαστήριο. Πρόκειται το Συμβούλιο να αποφασίσει την έγκριση αυτής της θετικής διάκρισης;
<SPEAKER ID="243" NAME="Manuel Lobo Antunes">
Προεδρεύων του Συμβουλίου. - (PT) Μια προσεκτική ανάγνωση των προγραμμάτων της γερμανικής, της σλοβένικης και της πορτογαλικής Προεδρίας θα δείξει ότι τα κοινωνικά ζητήματα, ιδίως τα θέματα ισότητας των φύλων και προστασίας της οικογένειας, είναι πολύ ψηλά στον κατάλογο με τα μελήματά μας.
<P>
Σε συνεργασία με την Επιτροπή και ο καθένας εντός του πεδίου αρμοδιοτήτων του θα παρουσιάσουμε, βεβαίως, μέτρα που δύνανται να είναι ευνοϊκότερα και μπορούν μάλιστα να αντανακλούν τα μελήματά μας για τα κοινωνικά θέματα. Αυτά τα μελήματα είναι ουσιαστικά σε μια σύγχρονη κοινωνία, όπως αυτή της ΕΕ, λαμβάνοντας υπόψη τις αντίστοιχες αρμοδιότητες της ΕΕ και των κρατών μελών.
<P>
Επιτρέψτε μου να διαβεβαιώσω την αξιότιμη βουλευτή του ΕΚ ότι τα κοινωνικά θέματα, ιδίως σε ό,τι αφορά την προστασία της οικογένειας, αποτελούν προτεραιότητα και για τις τρεις Προεδρίες και, στη συγκεκριμένη περίπτωση, για την πορτογαλική Προεδρία. Ελπίζω μέχρι τον Δεκέμβριο να μην την έχουμε απογοητεύσει σε αυτόν τον τομέα.
<SPEAKER ID="244" NAME="DanutBudreikait" AFFILIATION="ALDE">
(LT) Ήδη από το 1975 η Ευρωπαϊκή Ένωση ενέκρινε νομικές πράξεις με τις οποίες απαγορευόντουσαν οι διακρίσεις στην παροχή μισθού και οριζόταν ότι γυναίκες και άνδρες πρέπει να λαμβάνουν ίδιο μισθό για ίδια εργασία. Πέρασαν ήδη 30 χρόνια και, ωστόσο, αυτές οι νομικές πράξεις δεν εφαρμόστηκαν ακόμη. Θέλω να ζητήσω από το Συμβούλιο να εκθέσει την άποψή του. Μπορούν τα ίδια τα κράτη μέλη να επιλέγουν ποιες πράξεις θα εφαρμόσουν και ποιες όχι; Ποια είναι η κατάσταση στην Πορτογαλία;
<SPEAKER ID="245" NAME="Manuel Lobo Antunes">
Προεδρεύων του Συμβουλίου. - (PT) Για μία ακόμη φορά θέλω να επισημάνω εδώ τι εμπίπτει στην αρμοδιότητα της ΕΕ, δηλαδή η πολιτική και η νομοθεσία, και τι στην αρμοδιότητα των κρατών μελών -αυτό πρέπει να ληφθεί υπόψη- και θέλω να πω ότι η ισότητα των φύλων είναι βασικό θέμα για την Πορτογαλία.
<P>
Πρέπει, επίσης, να πω ότι στην ΕΕ και στη συγκεκριμένη περίπτωση στη νέα Μεταρρυθμιστική Συνθήκη -όπως ήδη αποτυπώνεται στη Συνταγματική Συνθήκη- η ισότητα είναι για εμάς ένα βασικό και θεμελιώδες θέμα στην ευρωπαϊκή ολοκλήρωση και είναι τμήμα του κεκτημένου αυτών των θεμελιωδών αρχών, που αναμφίβολα πάντα θα είναι στις προτεραιότητες των μελημάτων μας.
<SPEAKER ID="246" NAME="Πρόεδρος">

<P>
Θέμα: Παλαιστίνη
<P>
Ποια είναι η τρέχουσα θέση του Συμβουλίου σχετικά με την άμεση επικοινωνία με εκλεγμένους εκπροσώπους του παλαιστινιακού λαού, που υπηρετούν στη διοίκηση στη Γάζα;
<SPEAKER ID="247" NAME="Manuel Lobo Antunes">
Προεδρεύων του Συμβουλίου. - (PT) Θέλω να υπενθυμίσω στο Σώμα ότι το Συμβούλιο, στα συμπεράσματά του της 23ης και 24ης Ιουλίου 2007, επανέλαβε την πλήρη στήριξή του στον Πρόεδρο Abbas και στην κυβέρνηση υπό τον Πρωθυπουργό Fayyad.
<P>
Το Συμβούλιο επαναβεβαίωσε τη θέση του για τα γεγονότα στη Γάζα: η επίτευξη των εθνικών στόχων της Παλαιστίνης με ειρηνικά, νόμιμα και δημοκρατικά μέσα μπορεί να εξασφαλιστεί μόνο μέσω της συμφιλίωσης και της εθνικής ενότητας με βάση το ειρηνευτικό πρόγραμμα που εκπόνησε ο Πρόεδρος Abbas.
<P>
Το Συμβούλιο δήλωσε, επίσης, ότι η ΕΕ αντιτίθεται σε κάθε είδους διαίρεση των παλαιστινιακών εδαφών και επιβεβαίωσε ότι η ΕΕ είναι έτοιμη να συνεργαστεί με όλα τα παλαιστινιακά κόμματα, η πολιτική και οι δράσεις των οποίων διέπονται από τις αρχές της Τετραμερούς.
<P>
" ΕΕ αποκατέστησε τις σχέσεις με τους θεσμούς της Παλαιστινιακής Αρχής. Αρχίσαμε να παρέχουμε απευθείας οικονομική και τεχνική βοήθεια στην παλαιστινιακή κυβέρνηση. Στα συμπεράσματά του της 23ης και 24ης Ιουλίου 2007, το Συμβούλιο επαναβεβαίωσε τη δέσμευσή του να συμβάλει στην εγκαθίδρυση των θεσμών και της οικονομίας του μελλοντικού παλαιστινιακού κράτους και υπογράμμισε την ανάγκη να αναπτυχθεί πλήρως η οικονομία στα κατεχόμενα παλαιστινιακά εδάφη, μεταξύ άλλων μέσω της προώθησης της συνεργασίας με τον ιδιωτικό τομέα της Παλαιστίνης.
<P>
Το Συμβούλιο επιβεβαίωσε τη στήριξή του στην παλαιστινιακή μη στρατιωτική αστυνομία μέσω της επανασύστασης της αποστολής EUPOL COPPS. " Επιτροπή κάλεσε, επίσης, το Ισραήλ να διασφαλίσει τις συνθήκες που απαιτούνται γι' αυτήν την αποστολή.
<SPEAKER ID="248" NAME="Chris Davies" AFFILIATION="ALDE">
(EN) " πολιτική της Ευρωπαϊκής Ένωσης είναι, μετά τις παλαιστινιακές εκλογές, η άρνηση των συνομιλιών με τους εκλεγμένους εκπροσώπους που έχουν σχέση με τη Χαμάς. Κάθε φορά που η Χαμάς κάνει ένα μικρό βήμα που μπορεί να ερμηνευθεί ότι είναι προς την κατεύθυνσή μας, της κλείνουμε την πόρτα κατάμουτρα.
<P>
Από συζητήσεις που είχα με ορισμένους συναδέλφους του ασκούντος την Προεδρία στη Λισαβόνα, γνωρίζω ότι υπάρχουν μέλη της κυβέρνησής του που πιστεύουν ότι αυτή η πολιτική υπήρξε καταστροφικά ανεπιτυχής. Όμως, σε αυτήν την περίπτωση, δουλειά του είναι να ομιλεί εξ ονόματος του Συμβουλίου και να υπερασπίζεται το ανυπεράσπιστο. Μπορεί να πει στο Σώμα με ποιο τρόπο πιστεύει το Συμβούλιο ότι αυτή η πολιτική έχει αποδειχθεί επιτυχής;
<SPEAKER ID="249" NAME="Manuel Lobo Antunes">
Προεδρεύων του Συμβουλίου. - (PT) Θέλω να επισημάνω ότι η Τετραμερής για την ειρήνη στη Μέση Ανατολή είχε πρόσφατα συνάντηση στη Λισαβόνα. Είμαστε πεπεισμένοι και πιστεύουμε ότι θα μπορέσουμε να εκπονήσουμε μέτρα εντός του πεδίου αρμοδιότητας της Τετραμερούς, καθώς και εντός του πεδίου αρμοδιότητας της Ευρωπαϊκής Ένωσης, που θα μπορέσουν να συμβάλουν στην πρόοδο της ειρηνευτικής διαδικασίας στη Μέση Ανατολή. " κατάσταση εκεί έχει παραμείνει στάσιμη επί πολλά χρόνια και γνωρίζουμε ότι είναι μια περίπλοκη και δύσκολη κατάσταση που δεν μπορεί να επιλυθεί εν μία νυκτί.
<P>
Ωστόσο, πιστεύουμε ότι ενδεχομένως τώρα έχουν διαμορφωθεί οι πολιτικές συνθήκες για να μπορέσουμε να σημειώσουμε θετική πρόοδο. " πορτογαλική Προεδρία θέλει να εργαστεί προς αυτήν την κατεύθυνση, το ίδιο και το Συμβούλιο της Ευρωπαϊκής Ένωσης.
<P>
Πρέπει να εκμεταλλευτούμε τη χρονική στιγμή και να αδράξουμε την ευκαιρία. Πρέπει να επωφεληθούμε του πολιτικού πλαισίου και να καταβάλουμε κάθε δυνατή προσπάθεια, έχοντας συναίσθηση του κατεπείγοντος, προκειμένου να επιλύσουμε αυτό το πρόβλημα, που πιστεύω πως όλοι νιώθουμε ότι υφίσταται αυτήν τη στιγμή σε σχέση με την ειρηνευτική διαδικασία στη Μέση Ανατολή. Πρέπει να είμαστε πραγματιστές, αλλά να έχουμε σιγουριά, και δεν πρέπει να μας περάσει από το νου να τα παρατήσουμε.
<SPEAKER ID="250" NAME="David Martin" AFFILIATION="PSE">
(EN) Επιτρέψτε μου να αναδιατυπώσω την πολύ καλή ερώτηση του κ. Davies. Πιστεύει το Συμβούλιο ότι μπορούμε να σημειώσουμε πρόοδο στη Μέση Ανατολή χωρίς να συζητήσουμε με τη Χαμάς; Εάν η Χαμάς δεν συμμετάσχει σε συζητήσεις, η Τετραμερής μπορεί να εκπληρώσει όλα όσα επιθυμεί, αλλά δεν θα υπάρξει λύση. Δέχεται το Συμβούλιο ότι κάποια μέρα θα πρέπει να καθίσει ενώπιος ενωπίω με τη Χαμάς προκειμένου να επιλύσει αυτήν την κατάσταση;
<SPEAKER ID="251" NAME="Manuel Lobo Antunes">
Προεδρεύων του Συμβουλίου. - (PT) Όπως γνωρίζετε, το Συμβούλιο συμφώνησε με τις αρχές και τις κατευθύνσεις πολιτικής για την ειρηνευτική διαδικασία στη Μέση Ανατολή, τις οποίες προτίθεται να διαφυλάξει• πιστεύει σε αυτές τις αρχές και σε αυτές τις κατευθύνσεις πολιτικής, που διαμορφώνουν την πολιτική δράση του και προτίθεται να τις τηρήσει απαρέγκλιτα.
<SPEAKER ID="252" NAME="Πρόεδρος">
Δεδομένου ότι ο συντάκτης της απουσιάζει, η ερώτηση αριθ. 4 καθίσταται άκυρη.
<P>
Θέμα: Βοήθεια για το εμπόριο
<P>
" φινλανδική και η γερμανική Προεδρία αξίζουν συγχαρητηρίων για την προτεραιότητα που έδωσαν στη βοήθεια για το εμπόριο.
<P>
Σε τι ενέργειες θα προβεί η πορτογαλική Προεδρία για να διασφαλίσει ότι οι δαπάνες για τη σχετική με το εμπόριο ενίσχυση από την Επιτροπή και ιδίως από τα κράτη μέλη, συνεχίζονται προς τη σωστή κατεύθυνση με στόχο να ανέρχονται ετησίως σε ένα δισεκατομμύριο ευρώ από το 2010; Μάλιστα, έχει η Προεδρία ή θα επιδιώξει να έχει σαφή εικόνα της χρηματοδοτικής δέσμευσης της κάθε χώρας για την εκπλήρωση του στόχου του ενός δισεκατομμυρίου ευρώ;
<P>
Με ποιόν τρόπο θα διασφαλίσει η πορτογαλική Προεδρία ότι τα κράτη μέλη και η Επιτροπή παρέχουν επαρκή βοήθεια σε αυτές τις πτυχές της βοήθειας για το εμπόριο, που επεσήμανε η ειδική ομάδα του ΠΟΕ σχετικά τη βοήθεια για το εμπόριο το 2006, όπως η σχετική με το εμπόριο προσαρμογή και οι σχετικές με το εμπόριο υποδομές, που δεν εμπίπτουν στον ορισμό της σχετικής με το εμπόριο ενίσχυσης και, επομένως, δεν εμπίπτουν στον στόχο των δύο δισεκατομμυρίων ευρώ;
<SPEAKER ID="253" NAME="Manuel Lobo Antunes">
Προεδρεύων του Συμβουλίου. - (PT) " πορτογαλική Προεδρία είναι σταθερά αποφασισμένη να συνεχίσει το έργο που ανέλαβαν επιτυχώς η φινλανδική και η γερμανική Προεδρία και να υλοποιήσει τα συμπεράσματα για τη βοήθεια για το εμπόριο που ενέκρινε το Συμβούλιο στις 15 Μαΐου 2007, ιδίως σε ό,τι αφορά την έγκαιρη ολοκλήρωση της στρατηγικής της ΕΕ σχετικά με τη βοήθεια για το εμπόριο ώστε να περιληφθεί στην επόμενη παγκόσμια αξιολόγηση του ΠΟΕ σχετικά με τη βοήθεια για το εμπόριο, που πρόκειται να πραγματοποιηθεί τον Νοέμβριο του 2007.
<P>
Ένας από τους στόχους της Προεδρίας είναι μάλιστα η επίτευξη συμφωνίας για τη στρατηγική της ΕΕ σχετικά με τη βοήθεια για το εμπόριο στο Συμβούλιο Γενικών Υποθέσεων και Εξωτερικών Σχέσεων του Οκτωβρίου, περιλαμβανομένης μιας σκιαγράφησης των συγκεκριμένων βημάτων που εξετάζονται για την επίτευξη της ύψους δύο δισεκατομμυρίων ευρώ σχετικής με το εμπόριο ενίσχυσης που έχει συμφωνηθεί μέχρι το 2010, ιδίως το ένα δισεκατομμύριο ευρώ από τα κράτη μέλη, προκειμένου να ικανοποιηθούν οι ανάγκες που επεσήμαναν οι αναπτυσσόμενες χώρες.
<P>
" Προεδρία είναι πεπεισμένη ότι αυτό θα επιτευχθεί. " στρατηγική στοχεύει, επίσης, να συμβάλει στην ευρύτερη ατζέντα της βοήθειας για το εμπόριο και στον καθορισμό των μέτρων που πρέπει να εφαρμοστούν.
<P>
Κατά συνέπεια, στις 5 Ιουλίου 2007, η πορτογαλική Προεδρία παρουσίασε ένα σχέδιο στρατηγικής της ΕΕ σχετικά με τη βοήθεια για το εμπόριο, που είναι υπό συζήτηση στα αρμόδια όργανα του Συμβουλίου. Το σχέδιο στρατηγικής πρέπει να ειδωθεί στο πλαίσιο της συνέχειας των συστάσεων που πρότεινε το 2006 η ειδική ομάδα του ΠΟΕ σχετικά με τη βοήθεια για το εμπόριο.
<SPEAKER ID="254" NAME="David Martin" AFFILIATION="PSE">
(EN) Είναι πολύ ενθαρρυντική η απάντηση του Προεδρεύοντος και του εύχομαι κάθε επιτυχία για τη συνάντηση του Οκτωβρίου. Ελπίζω ότι θα καταλήξει με μια επιτυχημένη δέσμη.
<P>
Σε αυτήν την περίπτωση, θα εξετάσει το ενδεχόμενο να δημοσιοποιήσει προς το τέλος του έτους πόσο έχει συμβάλει το κάθε κράτος μέλος υπό τη μορφή βοήθειας για το εμπόριο; Γνωρίζουμε ότι το 1 δισ. ευρώ της Επιτροπής είναι πολύ διαφανές, και είναι πολύ προφανές πώς δαπανάται. Δεν είναι τόσο ξεκάθαρο από πού υποτίθεται ότι προέρχεται το 1 δισ. ευρώ των κρατών μελών, εάν πράγματι συμβαίνει κάτι τέτοιο και από ποιον προέρχεται. Εξετάζει το Συμβούλιο το ενδεχόμενο να δημοσιοποιήσει αυτά τα στοιχεία τον Νοέμβριο ή τον Δεκέμβριο;
<SPEAKER ID="255" NAME="Manuel Lobo Antunes">
Προεδρεύων του Συμβουλίου. - (PT) Ευχαριστώ τον αξιότιμο βουλευτή του ΕΚ για τα ενθαρρυντικά του λόγια και την ένδειξη εμπιστοσύνης του. " Προεδρία και το Συμβούλιο θα αναλάβουν την κατάλληλη δράση γι' αυτό το θέμα σύμφωνα με τις ισχύουσες πρακτικές, όρους και νομοθετικές διατάξεις.
<SPEAKER ID="256" NAME="Πρόεδρος">

<P>
Θέμα: Πολιτική Βόρειας Διάστασης
<P>
" πορτογαλική Προεδρία του Συμβουλίου δήλωσε ότι θα επιδιώξει την προώθηση της συνεργασίας της ΕΕ με τις μεσογειακές χώρες. Δεδομένου ότι η ΕΕ έχει και μια βόρεια διάσταση, πώς θα προωθήσει ταυτόχρονα η Προεδρία του Συμβουλίου τη βόρεια διάσταση της πολιτικής της ΕΕ και την εφαρμογή της;
<SPEAKER ID="257" NAME="Manuel Lobo Antunes">
Προεδρεύων του Συμβουλίου. - (PT) Από τις αρχές του έτους εφαρμόζουμε την πολιτική βόρειας διάστασης βάσει δύο εγγράφων που εγκρίθηκαν στη Σύνοδο Κορυφής της Βόρειας Διάστασης στο Ελσίνκι τον Νοέμβριο του 2006.
<P>
Το έγγραφο για το πλαίσιο πολιτικής και η πολιτική δήλωση που εγκρίθηκαν στο Ελσίνκι αντιπροσωπεύουν ένα σημείο καμπή για τη βόρεια διάσταση, στον βαθμό που μετατρέπουν την πολιτική σε κοινή πολιτική που ασπάζονται όλοι οι εταίροι της βόρειας διάστασης, δηλαδή η ΕΕ, η Ρωσία, η Νορβηγία και η Ισλανδία. " κοινή αποδοχή της νέας πολιτικής είναι καίριος στόχος και περιλαμβάνει την πλήρη συμμετοχή της Ρωσίας σε όλες τις δομές και δραστηριότητες της βόρειας διάστασης.
<P>
Οι άλλοι βασικοί συμμετέχοντες και παράγοντες στη βόρεια διάσταση, ιδίως τα τέσσερα Βόρεια Περιφερειακά Συμβούλια και τα διεθνή χρηματοπιστωτικά ιδρύματα, επίσης θα εμπλακούν στη διαδικασία. " βόρεια διάσταση αντιπροσωπεύει τώρα μια σταθερή πλατφόρμα συζητήσεων για τα βόρεια θέματα και μελήματα.
<P>
" πορτογαλική Προεδρία θα δώσει, βεβαίως, περαιτέρω ώθηση σε αυτόν τον τομέα. Προγραμματίζεται συνάντηση της Διευθύνουσας Ομάδας για τα τέλη Σεπτεμβρίου, αρχές Οκτωβρίου στο Ρέικιαβικ. " Διευθύνουσα Ομάδα έχει στόχο να διασφαλίζει τη συνέχεια ανάμεσα στις υπουργικές συναντήσεις και τις συναντήσεις των υψηλόβαθμων αξιωματούχων. Προγραμματίζεται συνάντηση υψηλόβαθμων αξιωματούχων στη διάρκεια της πορτογαλικής Προεδρίας, η οποία θα διεξαχθεί στις 21 Νοεμβρίου στη Ρωσία.
<P>
Ως μεσογειακή χώρα, η Πορτογαλία θα επιθυμούσε μια εντατικότερη και ευρύτερη πολιτική συζήτηση με τους εταίρους μας των νοτίων ακτών της Μεσογείου στο πλαίσιο της ευρωμεσογειακής εταιρικής σχέσης. " ΕΕ και οι χώρες της ευρωμεσογειακής εταιρικής σχέσης έχουν κοινά συμφέροντα και αντιμετωπίζουν παρόμοιες προκλήσεις.
<P>
Είναι προς το συμφέρον μας να διευρύνουμε τη συνεργασία της ΕΕ με αυτές τις χώρες, ιδίως σε σχέση με την αντιμετώπιση των μεταναστευτικών ροών και την κοινωνική ανάπτυξη. Ταυτόχρονα, θα συνεχίσουμε να εργαζόμαστε για την εφαρμογή της νέας πολιτικής της βόρειας διάστασης. Όπως και στην περίπτωση της ευρωμεσογειακής εταιρικής σχέσης, πολλά μπορούν να επιτευχθούν μέσω της πρακτικής συνεργασίας με βάση την καλή γειτονία, μια ισότιμη εταιρική σχέση, συνυπευθυνότητα και διαφάνεια.
<SPEAKER ID="258" NAME="Esko Seppänen" AFFILIATION="GUE/NGL">
(FI) Κύριε Πρόεδρε, κύριε Προεδρεύων του Συμβουλίου, ο ρόλος της Ρωσίας είναι καίριας σημασίας για την ανάπτυξη της βόρειας διάστασης. Οι σχέσεις της Ευρωπαϊκής Ένωσης με τη Ρωσία είναι σημαντικές από την άποψη αυτή. Προτίθεται η Προεδρία εντός του φθινοπώρου να προωθήσει τις συζητήσεις με τη Ρωσία σχετικά με τη συμφωνία εταιρικής σχέσης και συνεργασίας;
<SPEAKER ID="259" NAME="Manuel Lobo Antunes">
Προεδρεύων του Συμβουλίου. - (PT) Όπως γνωρίζετε, στη διάρκεια της θητείας της η πορτογαλική Προεδρία πρόκειται να οργανώσει μια σύνοδο με τη Ρωσία που θα διεξαχθεί στη Mafra, μια πόλη σχετικά κοντά στην πρωτεύουσά μας, τη Λισαβόνα. Ελπίζουμε να εξετάσουμε στη διάρκεια της συνόδου όλα τα θέματα, που αφορούν τη συνεργασία και τις σχέσεις ΕΕ-Ρωσίας, στον οικονομικό, επιστημονικό και πολιτιστικό τομέα, όπως και στους τομείς που άπτονται ευθέως της ελεύθερης κυκλοφορίας των ατόμων στον ευρωπαϊκό χώρο.
<P>
Θεωρούμε ουσιαστικής και στρατηγικής σημασίας τη σύναψη μιας αμοιβαία επικερδούς και επωφελούς σχέσης με τη Ρωσία με βάση κοινές αρχές και αξίες.
<SPEAKER ID="260" NAME="Πρόεδρος">

<P>
Θέμα: Frontex
<P>
Ποια ήταν η εμπειρία του Συμβουλίου τους τελευταίους μήνες από τον Οργανισμό Frontex και ποια είναι η άποψή του για την ιδέα να αναπτυχθεί αυτός σε πραγματική ευρωπαϊκή συνοριακή υπηρεσία, με βάση τη γερμανική συνοριακή αστυνομία;
<SPEAKER ID="261" NAME="Manuel Lobo Antunes">
Προεδρεύων του Συμβουλίου. - (PT) Ο ευρωπαϊκός οργανισμός για τη διαχείριση της επιχειρησιακής συνεργασίας στα εξωτερικά σύνορα των κρατών μελών της Ευρωπαϊκής Ένωσης, γνωστός ως Frontex, που ιδρύθηκε με τον κανονισμό (ΕΚ) αριθ. 2007/2004, όπως προανέφερα, στοχεύει στη βελτίωση της ολοκληρωμένης διαχείρισης των εξωτερικών συνόρων της ΕΕ.
<P>
Ο ρόλος και τα καθήκοντα του οργανισμού Frontex παρατίθενται στον κανονισμό, όπου λαμβάνεται υπόψη το γεγονός ότι τα κράτη μέλη διατηρούν την ευθύνη για τον έλεγχο και την εποπτεία των εξωτερικών συνόρων. Οι εξουσίας του οργανισμού Frontex ενισχύθηκαν πρόσφατα με την έγκριση, στις 12 Ιουνίου 2007, της πρότασης κανονισμού του Ευρωπαϊκού Κοινοβουλίου και του Συμβουλίου σχετικά με τη θέσπιση μηχανισμού για τη σύσταση ομάδων ταχείας επέμβασης στα σύνορα.
<P>
Το Ευρωπαϊκό Συμβούλιο, στα συμπεράσματά του τον Ιούνιο του 2007, χαιρέτισε τη συμφωνία που επιτεύχθηκε σχετικά με τις ομάδες ταχείας επέμβασης στα σύνορα και την έναρξη λειτουργίας του ευρωπαϊκού δικτύου περιπόλων και τη δημιουργία μιας κεντρικής εργαλειοθήκης τεχνικού εξοπλισμού, που θα τίθεται στη διάθεση από και προς οποιοδήποτε κράτος μέλος.
<P>
Επί του παρόντος, δεν υπάρχουν άλλες προτάσεις για τροποποίηση του κανονισμού του Frontex. Το πρόγραμμα της Χάγης για την ενίσχυση της ελευθερίας, της ασφάλειας και της δικαιοσύνης, καλεί την Επιτροπή να υποβάλει στο Συμβούλιο μια αξιολόγηση του οργανισμού μέχρι τέλους του 2007. Στην αξιολόγηση αυτή πρέπει να αναλύονται οι λειτουργίες του οργανισμού και να σημειώνεται αν πρέπει να αναληφθούν άλλες ευθύνες που σχετίζονται με πτυχές της διαχείρισης των συνόρων.
<SPEAKER ID="262" NAME="Bernd Posselt" AFFILIATION="PPE-DE">
(DE) Εμένα με ενδιαφέρει το όραμα πιο πολύ από τον κανονισμό. Παρουσίασα στο Σώμα το 1998 μια έκθεση για τη διεύρυνση και την εσωτερική ασφάλεια, όπου πρότεινα μια ευρωπαϊκή δύναμη συνοριοφυλάκων. Αυτό συζητήθηκε στη σύνοδο κορυφής του Τάμπερε, όπως και η ιδέα μιας ευρωπαϊκής αστυνομικής ακαδημίας. Ως πρώτο βήμα προς αυτήν την κατεύθυνση συστάθηκε ο Frontex. Έχει η Προεδρία του Συμβουλίου το όραμα της περαιτέρω εξέλιξης του Frontex και των δυνάμεων επέμβασης σε μια πραγματική ευρωπαϊκή υπηρεσία συνόρων για την κοινή προστασία των εξωτερικών μας συνόρων;
<SPEAKER ID="263" NAME="Manuel Lobo Antunes" LANGUAGE="PT">
Πιστεύω ότι ο οργανισμός Frontex θα αναπτύξει και θα διευρύνει τις αρμοδιότητές του σύμφωνα με τις ανάγκες και, βεβαίως, τη βούληση των κρατών μελών.
<SPEAKER ID="264" NAME="Πρόεδρος">

<P>
Θέμα: Βελτίωση της αστυνομικής συνεργασίας
<P>
Ποιες είναι οι προθέσεις της πορτογαλικής Προεδρίας όσον αφορά την πρόοδο δύο σημαντικών προτάσεων της Επιτροπής, που στοχεύουν στην ενίσχυση της ασφάλειας των πολιτών της ΕΕ έναντι του εγκλήματος και της τρομοκρατίας, δηλαδή την πρόταση τελικό για τη βελτίωση της αστυνομικής συνεργασίας μεταξύ των κρατών μελών στα εσωτερικά σύνορα και την πρόταση τελικό για την ανταλλαγή πληροφοριών με βάση την αρχή της διαθεσιμότητας;
<P>
Δεν έχουν ενσωματωθεί όλα τα στοιχεία αυτών των δύο προτάσεων στην απόφαση "Prüm", συνεπώς, δεν συμφωνεί η Προεδρία ότι η αποτυχία των κρατών μελών να συμφωνήσουν σε αυτά αποστέλλει ένα ασθενές μήνυμα για τη σημασία και τον κατεπείγοντα χαρακτήρα που προσδίδουν στην αντιμετώπιση της πρόκλησης της διασυνοριακής επιβολής του νόμου;
<SPEAKER ID="265" NAME="Manuel Lobo Antunes">
Προεδρεύων του Συμβουλίου. - (PT) " Προεδρία συμφωνεί ότι η βελτίωση της διασυνοριακής συνεργασίας με στόχο την επιβολή του νόμου δεν αποτελεί μόνο σημαντικό και επιτακτικό ζήτημα, αλλά και πρόκληση.
<P>
Το σχέδιο απόφασης του Συμβουλίου για την κλιμάκωση της διασυνοριακής συνεργασίας, ιδίως σε σχέση με την καταπολέμηση της τρομοκρατίας και του διασυνοριακού εγκλήματος -της ευρέως γνωστής απόφασης "Προυμ" επί της οποίας το Συμβούλιο κατέληξε σε πολιτική συμφωνία τον Ιούνιο του 2007, αποτελεί σημαντική πρόοδο στην εφαρμογή της αρχής της διαθεσιμότητας και της ενίσχυσης της διασυνοριακής αστυνομικής συνεργασίας, ιδίως μέσω κοινών επιχειρήσεων και της παροχής συνδρομής για μαζικής έκτασης συμβάντα, καταστροφές και σοβαρά ατυχήματα.
<P>
" Προεδρία είναι της άποψης ότι η απόφαση "Προυμ" πρέπει να εφαρμοστεί το συντομότερο δυνατόν, προκειμένου να δώσει τη δυνατότητα για την επίτευξη απτών αποτελεσμάτων. " Προεδρία προτίθεται, επομένως, να επικεντρώσει τις προσπάθειές της στο να σημειωθεί πρόοδος στους αμέσως προσεχείς μήνες όσον αφορά το σχέδιο απόφασης του Συμβουλίου για την εφαρμογή της απόφασης "Προυμ".
<P>
" Προεδρία συμφωνεί με την αξιότιμη βουλευτή του ΕΚ ότι δεν περιλαμβάνονται όλα τα σημεία της απόφασης "Προυμ" στις δύο προτάσεις της Επιτροπής - ένα για τη βελτίωση της αστυνομικής συνεργασίας και το άλλο σχετικά με την αρχή της διαθεσιμότητας. Ωστόσο, σημαντικό μέρος της πρότασης της Επιτροπής σχετικά με την αστυνομική συνεργασία καλύπτεται από την απόφαση "Προυμ" και η Προεδρία δεν έχει κανέναν λόγο να πιστεύει ότι η εκ νέου έναρξη της συζήτησης για τα υπόλοιπα μέρη θα οδηγούσε σε διαφορετικό αποτέλεσμα από εκείνο που επιτεύχθηκε τον Απρίλιο του 2006.
<P>
Μολονότι η πρόταση της Επιτροπής για την αρχή της διαθεσιμότητας θεσπίζει τις γενικές αρχές και καλύπτει έξι τύπους δεδομένων, η απόφαση "Προυμ" στην πράξη αφορά μόνο τα στοιχεία DNA, τα δακτυλικά αποτυπώματα και τα δεδομένα σχετικά με την ταξινόμηση οχημάτων. " Προεδρία πιστεύει ότι η σταδιακή εφαρμογή της αρχής της διαθεσιμότητας είναι η πιο ρεαλιστική και πρακτική προσέγγιση, παράλληλα δε συγκαταλέγεται μεταξύ των προσεγγίσεων που κατά πάσα πιθανότητα θα αποδώσουν πρακτικά αποτελέσματα σε βραχυπρόθεσμο ορίζοντα στην καθημερινή αστυνομική συνεργασία και στη βελτίωση της ασφάλειας των πολιτών της ΕΕ.
<P>
" Προεδρία πιστεύει ότι αυτά τα πρακτικά αποτελέσματα θα στείλουν ένα ισχυρό μήνυμα όσον αφορά τη σημασία και τον επείγοντα χαρακτήρα της διασυνοριακής συνεργασίας, καταδεικνύοντας με αυτόν τον τρόπο ότι η πρακτική συνεργασία είναι εφικτή και εφαρμόζεται, έστω και εν μέρει. Αυτό δεν σημαίνει ότι δεν χρειάζεται να συνεχίσουμε τις προσπάθειες για την επίτευξη ακόμη πιο στενής συνεργασίας στην επιβολή του νόμου, ιδίως μέσω των στοιχείων που περιέχονται στις προτάσεις της Επιτροπής.
<P>
Ευελπιστούμε, πάντως, ότι αυτό μπορεί να γίνει με βάση τα αποτελέσματα που θα προκύψουν από την υλοποίηση της απόφασης "Προυμ".
<SPEAKER ID="266" NAME="Sarah Ludford" AFFILIATION="ALDE">
(EN) Κύριε Πρόεδρε, μπορεί, επομένως, το Συμβούλιο να επιβεβαιώσει ότι έχουν αναβληθεί οι συζητήσεις στο Συμβούλιο όσον αφορά τόσο την αρχή της διαθεσιμότητας όσο και το μέτρο για την αστυνομική συνεργασία; Αναγνωρίσατε ότι η Συνθήκη του Προυμ είναι λιγότερο φιλόδοξη σε σύγκριση με αυτές, και έτσι τις αναβάλατε; Γιατί μπορεί το Συμβούλιο να συνεχίσει να νομοθετεί για πράγματα που παραβιάζουν την ιδιωτική ζωή των ατόμων, αλλά δεν μπορούν να φτάσουν στη ρίζα της συνεργασίας μεταξύ της αστυνομίας; Βεβαίως, ένα από τα εμπόδια για αυτό είναι η έλλειψη ενός γενικού πλαισίου για την προστασία δεδομένων. " γερμανική Προεδρία μας υποσχέθηκε ότι θα εγκρινόταν φέτος ένα τέτοιο μέσο. Υπάρχει ενεργή πρόοδος σε αυτό από την πορτογαλική Προεδρία, και ποια είναι τα βασικά εμπόδια; Το Συμβούλιο και τα κράτη μέλη πρέπει να συνεχίσουν με την πρακτική συνεργασία αστυνόμευσης εντός ενός σταθερού πλαισίου για την προστασία δεδομένων.
<SPEAKER ID="267" NAME="Manuel Lobo Antunes">
Προεδρεύων του Συμβουλίου. - (PT) " πορτογαλική Προεδρία λειτουργεί σε αυτόν τον τομέα με φιλόδοξη, αλλά και πραγματιστική προσέγγιση. Όταν εξετάζουμε τα μέτρα που λαμβάνονται ή αυτά που προτείνουμε να ληφθούν, κοιτάμε πάντα το σημείο αφετηρίας και τον προορισμό που θέλουμε να φθάσουμε και, μάλιστα, σε αυτό το θέμα αστυνομικής συνεργασίας, πιστεύω ότι σημειώσαμε αξιοσημείωτη και αισθητή πρόοδο σε σχέση με το σημείο αφετηρίας μας. Ενδεχομένως, όχι τόση πρόοδο όση θα περίμεναν κάποιοι, έγινε όμως κάτι και γίνεται κάτι, αν το επιθυμούν τα κράτη μέλη.
<P>
" πορτογαλική Προεδρία, επομένως, θα στηρίξει, θα αναπτύξει και θα εφαρμόσει τα μέτρα που συμφωνήθηκαν και που, κατά τη γνώμη μας, αντιπροσωπεύουν τη θετική πρόοδο στην αστυνομική συνεργασία σε σχέση με την προηγούμενη κατάσταση.
<SPEAKER ID="268" NAME="Πρόεδρος">

<P>
Θέμα: Οικουμενικός χαρακτήρας του Πατριαρχείου της Κωνσταντινούπολης
<P>
Πολυάριθμα γεγονότα είναι ενδεικτικά των προσπαθειών των τουρκικών αρχών να αμφισβητήσουν τον οικουμενικό χαρακτήρα του Πατριαρχείου της Κωνσταντινούπολης. Ο υπουργός Εξωτερικών, για παράδειγμα, έχει ρητώς αποκλείσει την αναγνώριση από την τουρκική κυβέρνηση του οικουμενικού χαρακτήρα του Πατριαρχείου της Κωνσταντινούπολης. Επιπλέον, απαγορεύτηκε σε τούρκους αξιωματούχους να παρευρεθούν σε δεξίωση που παρέθεσε ο Πατριάρχης Κωνσταντινούπολης, διότι στην πρόσκληση αναφέρεται ο Πατριάρχης ως Οικουμενικός. Επιπροσθέτως, η νέα πολιτική εθνικής ασφάλειας της Τουρκίας αναφέρει ότι "πρέπει να αποτραπεί κάθε προσπάθεια υπέρβασης του ισχύοντος καθεστώτος του Πατριαρχείου" και, τέλος, στις 26 Ιουνίου 2007, το Ανώτατο Δικαστήριο της Τουρκίας αποφάνθηκε ότι το Πατριαρχείο Κωνσταντινούπολης δεν είναι οικουμενικό και ότι ο Πατριάρχης είναι επικεφαλής της ελληνορθόδοξης κοινότητας της Ιστανμπούλ.
<P>
Θα πει το Συμβούλιο αν η θέση των τουρκικών αρχών σχετικά με το Πατριαρχείο της Κωνσταντινούπολης συνάδει με τα πολιτικά κριτήρια της Κοπεγχάγης και της υποχρεώσεις της Τουρκίας με βάση την προενταξιακή διαδικασία; Σε ποιες άμεσες παραστάσεις θα προβεί ενώπιον των τουρκικών αρχών;
<SPEAKER ID="269" NAME="Manuel Lobo Antunes">
Προεδρεύων του Συμβουλίου. - (PT) Το Συμβούλιο υπογράμμισε επανειλημμένως τη σημασία που προσδίδει στο ζήτημα της θρησκευτικής ελευθερίας στην Τουρκία. Οι θρησκευτικές μειονότητες και κοινότητες εξακολουθούν να αντιμετωπίζουν δυσχέρειες που συνδέονται με τη νομική προσωπικότητα, τα ιδιοκτησιακά δικαιώματα, τα σχολεία, την εσωτερική διαχείριση και κατάρτιση, τις άδειες παραμονής και τις άδεις εργασίας του τουρκικού και μη τουρκικού κλήρου, πέραν της δυσχέρειας σε ό,τι αφορά τη δυνατότητα ξένου ιερωμένου να εκλεγεί επικεφαλής της θρησκευτικής του κοινότητας.
<P>
Τα ειδικά προβλήματα που αντιμετωπίζει το Ορθόδοξο Πατριαρχείο, ιδίως η χρήση του εκκλησιαστικού τίτλου του Οικουμενικού Πατριάρχη, πρέπει επίσης να εξεταστεί σε αυτό το πλαίσιο. Αυτή η κατάσταση δεν πρέπει να πλήττει τα δικαιώματα που κατοχυρώνονται με την Ευρωπαϊκή Σύμβαση Ανθρωπίνων Δικαιωμάτων. " θρησκευτική ελευθερία είναι θεμελιώδης τομέας, στον οποίο πρέπει να σημειωθεί οπωσδήποτε απτή πρόοδος• απαιτεί, επίσης, ειδική δράση για την έγκριση και εφαρμογή κατάλληλης νομοθεσίας σύμφωνα με την Ευρωπαϊκή Σύμβαση Ανθρωπίνων Δικαιωμάτων και τη νομολογία του Ευρωπαϊκού Δικαστηρίου Ανθρωπίνων Δικαιωμάτων.
<P>
Ειδικότερα, μία από τις βραχυπρόθεσμες προτεραιότητες στις σχέσεις της Ευρωπαϊκής Ένωσης με την Τουρκία είναι η έγκριση νομοθεσίας που να συνάδει με τα αντίστοιχα ευρωπαϊκά πρότυπα και να αντιμετωπίζει όλες τις δυσχέρειες που βιώνουν οι μειονότητες και οι μη μουσουλμανικές θρησκευτικές κοινότητες. Παρομοίως, πρέπει να αναπτυχθεί η κοινωνική ανοχή.
<P>
Σε αυτό το πλαίσιο, μπορώ να διαβεβαιώσω τον αξιότιμο βουλευτή του ΕΚ ότι θα συνεχίσουμε να παρακολουθούμε στενά το ζήτημα της θρησκευτικής ελευθερίας, ως σκέλος των προενταξιακών διαπραγματεύσεων στο πλαίσιο του κεφαλαίου 23, "Δικαιοσύνη και Θεμελιώδη Δικαιώματα", και της τρέχουσας διαδικασίας μεταρρυθμίσεων στην Τουρκία, και θα τίθεται ως θέμα σε όλα τα επίπεδα, όποτε γίνονται σχετικές συζητήσεις. Αυτό συνέβη και στην τελευταία συνάντηση υπουργών της Τρόικα της ΕΕ μεταξύ Ευρωπαϊκής Ένωσης και Τουρκίας, η οποία πραγματοποιήθηκε στην Άγκυρα στις 4 Ιουνίου.
<SPEAKER ID="270" NAME="Δημήτριος Παπαδημούλης" AFFILIATION="GUE/NGL">
Κύριε Πρόεδρε, κύριε Προεδρεύοντα μιλούσατε επί δυόμισι λεπτά, διαπιστώσατε το πρόβλημα που σας έθεσα με την ερώτησή μου, αλλά δεν πήρατε σαφή θέση.
<P>
Στις 22 Αυγούστου, ο Επίτροπος Rehn μιλώντας εκ μέρους της Επιτροπής δήλωσε: "Ο Πατριάρχης και το Πατριαρχείο πρέπει και μπορούν να χρησιμοποιούν ελεύθερα τον εκκλησιαστικό τίτλο "Οικουμενικός""· και επίσης δήλωσε: "" Τουρκία οφείλει να διασφαλίσει ότι μη μουσουλμανικές κοινότητες μπορούν να αποκτήσουν νομική προσωπικότητα".
<P>
Συμμερίζεται το Συμβούλιο αυτή τη σαφή τοποθέτηση της Επιτροπής; Αν ναι, γιατί δεν το λέτε καθαρά; Αν όχι, για ποιους λόγους; Ποιος σας έχει δέσει τη γλώσσα;
<SPEAKER ID="271" NAME="Manuel Lobo Antunes">
Προεδρεύων του Συμβουλίου. - (PT) Κύριε Παπαδημούλη, νομίζω πως σε ό,τι αφορά τα ζητήματα ανθρωπίνων δικαιωμάτων με την Τουρκία, η Προεδρία και το Συμβούλιο επεδείκνυαν σαφή, απαιτητική και σταθερή στάση τόσο στο παρελθόν όσο και τώρα, το ίδιο θα συμβεί δε και στο μέλλον. Νομίζω, λοιπόν, ότι ίσως είναι άτοπο να εκφράζονται αμφιβολίες, επιφυλάξεις ή σκεπτικισμός σε αυτό το θέμα.
<P>
Θα διατηρήσουμε τη στάση μας στις συζητήσεις μας με την Τουρκία, ιδίως στη διαπραγματευτική διαδικασία στο πλαίσιο των προενταξιακών διαπραγματεύσεων της Τουρκίας με την ΕΕ.
<SPEAKER ID="272" NAME="Bernd Posselt" AFFILIATION="PPE-DE">
(DE) Αυτό το έχουμε ήδη συζητήσει πολλές φορές στην Ώρα των Ερωτήσεων, και θα ήθελα να ρωτήσω πότε θα ψηφιστεί τελικά ο τουρκικός νόμος για τις θρησκείες. Μας το έχουν υποσχεθεί εδώ και πάνω από έναν χρόνο και δεν έχει γίνει τίποτα. Αυτό είναι ένα εντελώς συγκεκριμένο σημείο όχι μόνο των ενταξιακών διαπραγματεύσεων της εν λόγω χώρας, αλλά και της εκπλήρωσης των πολιτικών κριτηρίων της Κοπεγχάγης. Ένα κράτος δεν έχει δικαίωμα να αναμιγνύεται στις εσωτερικές υποθέσεις μιας εκκλησίας και να της στερεί αυθαίρετα κάθε νομικό καθεστώς.
<SPEAKER ID="273" NAME="Manuel Lobo Antunes" LANGUAGE="PT">
Όπως γνωρίζει ο αξιότιμος βουλευτής του ΕΚ, υπάρχει ένα είδος ετήσιας ανασκόπησης της διαδικασίας ένταξης της Τουρκίας στην ΕΕ. Αυτή η ανασκόπηση, ή καταγραφή της διαδικασίας, πραγματοποιείται στο δεύτερο εξάμηνο κάθε έτους και περιλαμβάνει την ανάλυση και τη συζήτηση για όλα τα ζητήματα βάσει των εκθέσεων της Επιτροπής.
<P>
Αυτό θα πραγματοποιηθεί και φέτος στη διάρκεια της πορτογαλικής Προεδρίας και, επιπλέον, θα δώσει την κατάλληλη ευκαιρία, τη μάλιστα ευκαιρία, να συζητηθούν αυτά τα ζητήματα -και θα συζητηθούν- στο Συμβούλιο.
<SPEAKER ID="274" NAME="Πρόεδρος">
Δεδομένου ότι ο συντάκτης της απουσιάζει, η ερώτηση αριθ. 10 καθίσταται άκυρη.
<P>
Θέμα: Έκβαση της συνόδου κορυφής ΕΕ-Βραζιλίας
<P>
Θα μπορούσε το Συμβούλιο να δώσει την εκτίμησή του για τη σύνοδο κορυφής ΕΕ-Βραζιλίας, που πραγματοποιήθηκε στις 4 Ιουλίου 2007, ιδίως σε ό,τι αφορά τη διάσταση των οικονομικών και εμπορικών σχέσεων;
<SPEAKER ID="275" NAME="Manuel Lobo Antunes">
Προεδρεύων του Συμβουλίου. - (PT) Όπως γνωρίζετε, η Σύνοδος Κορυφής ΕΕ-Βραζιλίας πραγματοποιήθηκε στη Λισαβόνα στις 4 Ιουλίου με στόχο την έναρξη μιας διμερούς στρατηγικής εταιρικής σχέσης για την ενίσχυση της συνεργασίας μεταξύ των δύο μερών σε ένα ευρύ φάσμα θεμάτων κοινού ενδιαφέροντος.
<P>
Εγκρίθηκε μια κοινή δήλωση, που καλύπτει διάφορους τομείς, στους οποίους πρέπει να ενισχυθούν οι διμερείς μας σχέσεις και συμφωνήθηκε ότι αυτή η εταιρική σχέση με τη Βραζιλία πρέπει να είναι λειτουργική και με μελλοντική προοπτική. " ΕΕ και η Βραζιλία εργάστηκαν από κοινού για την εκπόνηση ενός σχεδίου δράσης που θα περιλαμβάνει πρακτικές, κοινές, συντονισμένες προτάσεις σε θέματα που θα συμβάλουν στη διαμόρφωση μιας κοινής ατζέντας.
<P>
" ενδιαφέρουσα συζήτηση κάλυψε τις διμερείς σχέσεις μεταξύ της Ευρωπαϊκής Ένωσης και της Βραζιλίας, περιφερειακά ζητήματα, ιδίως τις εξελίξεις στην Ευρώπη και στη Λατινική Αμερική, αλλά και παγκόσμια θέματα, όπως το Αναπτυξιακό Πρόγραμμα της Ντόχα, η αποτελεσματική πολυμερής συνεργασία, η αλλαγή του κλίματος, η καταπολέμηση της φτώχειας και του κοινωνικού αποκλεισμού, καθώς και θέματα σχετικά με την ενέργεια.
<P>
Σε ό,τι αφορά τις εμπορικές σχέσεις, μολονότι η Σύνοδος Κορυφής της Λισαβόνας δεν ήταν το κατάλληλο φόρουμ για τεχνικές διαπραγματεύσεις, υπήρξε μια ενδιαφέρουσα ανταλλαγή απόψεων. Ο Επίτροπος για το Εμπόριο, ο Peter Mandelson, επανέλαβε ότι η επίτευξη θετικών αποτελεσμάτων στον Αναπτυξιακό Γύρο της Ντόχα ήταν και θα συνεχίσει να είναι προτεραιότητα της ΕΕ.
<P>
Παρά τα απογοητευτικά αποτελέσματα της πρόσφατης συνάντησης της Ομάδας G4 στο Πότσδαμ, οι συζητήσεις συνεχίζονται στη Γενεύη και κανείς δεν ήθελε να χάσει την ευκαιρία για την επίτευξη μιας φιλόδοξης, ισορροπημένης και συνολικής συμφωνίας.
<P>
" Βραζιλία θεώρησε ότι οι δύο διαπραγματευτικές θέσεις δεν απείχαν και πάρα πολύ μεταξύ τους. " συνέχιση των συζητήσεων και ο στενότερος συντονισμός αναμένεται να καταστήσουν δυνατή την επίτευξη συμφωνίας. Αμφότερα τα μέρη συμφώνησαν ότι η επίτευξη συμφωνίας στη Ντόχα θα συμβάλει στη σύναψη συμφωνίας μεταξύ της ΕΕ και της Mercosur (Κοινής Αγοράς του Νότου).
<P>
Στα θέματα της αλλαγής του κλίματος και της ενέργειας, αμφότερα τα μέρη αναφέρθηκαν στη Διεθνή Διάσκεψη για τα Βιοκαύσιμα, που διεξήχθη στις 5 και 6 Ιουλίου στις Βρυξέλλες, ως ένα βήμα προς τη σωστή κατεύθυνση, προκειμένου να καθησυχαστούν οι φωνές κριτικής, σύμφωνα με τις οποίες η χρήση βιοκαυσίμων φέρεται να είναι επιζήμια.
<P>
Σε αυτό το πλαίσιο, ο Πρόεδρος της Επιτροπής, ο José Manuel Barroso, ανέφερε τους τρεις βασικούς τομείς: τη θέσπιση κοινών τεχνικών προτύπων για μια βιώσιμη διεθνή αγορά βιοκαυσίμων, όπου τα βιοκαύσιμα θα αποτελούν μέσο για τη μείωση των ρύπων που προκαλούν το φαινόμενο του θερμοκηπίου και για την εξασφάλιση του επισιτιστικού εφοδιασμού.
<P>
Ο Πρόεδρος Λούλα, με τη σειρά του, συνέδεσε τη συζήτηση για την αλλαγή του κλίματος με τη μείωση της ρύπανσης, δηλώνοντας ότι η συνδυασμένη προσέγγιση που ακολουθεί η Βραζιλία στον ενεργειακό τομέα τα τελευταία 20 χρόνια αποδείχθηκε φιλικότερη προς το περιβάλλον και βιωσιμότερη για το περιβάλλον σε σύγκριση με τις μηχανές προηγμένης τεχνολογίας της ΕΕ. Επιπλέον, απέκρουσε τους ισχυρισμούς περί απειλών σε βάρος του δάσους του Αμαζονίου και της επάρκειας του επισιτιστικού εφοδιασμού.
<SPEAKER ID="276" NAME="Mairead McGuinness" AFFILIATION="PPE-DE">
(EN) Σας ευχαριστώ πάρα πολύ για την πλήρη περιγραφή του φάσματος των θεμάτων που συζητήθηκαν. Σαφώς, η γεωργία ήταν μεταξύ αυτών, αλλά μπορώ να ρωτήσω εάν τέθηκε το αντιφατικό θέμα της εξαγωγής βοοειδών από τη Βραζιλία προς την Ευρωπαϊκή Ένωση, καθώς και οι ανησυχίες σχετικά με τα πρότυπα που τις αφορούν, και εάν υπάρχει κοινή βάση στον ΠΟΕ -τον γύρο της Ντόχα- μεταξύ των δύο μερών; Τέθηκε ως μέρος των συνομιλιών το θέμα των διπλών προτύπων - των υψηλότερων προτύπων εντός της Ευρωπαϊκής Ένωσης, σε σύγκριση με τις χώρες εκτός αυτής και συγκεκριμένα, στην προκειμένη περίπτωση, με τη Βραζιλία;
<SPEAKER ID="277" NAME="Manuel Lobo Antunes">
Προεδρεύων του Συμβουλίου. - (PT) " σύνοδος κορυφής ήταν, όπως αναφέρθηκε εδώ, πρωτοβουλία της πορτογαλικής Προεδρίας• ήταν η πρώτη σύγκληση συνόδου κορυφής με τη Βραζιλία, και ελπίζουμε ότι θα οδηγήσει στην ανάπτυξη στρατηγικών σχέσεων με αυτήν τη χώρα.
<P>
Αυτή ήταν μια πρώτη πρωτοβουλία. Πρόθεση ήταν η επισήμανση εκείνων των τομέων και κλάδων, όπου πρέπει να επιδιώξουμε την ανάπτυξη στενότερων σχέσεων με τη Βραζιλία. Τέθηκαν οικονομικά θέματα, αντιλαμβάνεστε όμως ότι τέθηκαν σε ένα γενικότερο και στρατηγικότερο πλαίσιο, που εστιάζει ιδίως σε θέματα που περιλαμβάνονται στην ημερήσια διάταξη των συζητήσεων στο πλαίσιο της διαπραγματευτικής διαδικασίας της Ντόχα.
<P>
Σαφώς και θα πρέπει να εξεταστούν πιο ειδικά ζητήματα σε πιο τεχνικό και πιο κατάλληλο επίπεδο. Στο μεταξύ, τα εμπορικά θέματα εν γένει και οι ανησυχίες που εκφράζουν τόσο η ΕΕ όσο και η Βραζιλία σε σχέση με αυτά τα ζητήματα συζητήθηκαν σε πολύ ανοικτό και ειλικρινές πνεύμα και το κάθε μέρος εξέθεσε τις απόψεις του και εξέφρασε την ελπίδα να καταστεί δυνατή η αίσια έκβαση της διαπραγματευτικής διαδικασίας της Ντόχα.
<SPEAKER ID="278" NAME="Jim Allister" AFFILIATION="NI">
(EN) Θεωρώ ότι αυτή η απάντηση είναι ένα "όχι" στην ερώτηση της κ. McGuinness· ότι δεν μπήκατε στον κόπο να πιέσετε τις αρχές τις Βραζιλίας όσον αφορά τις αξιοθρήνητες προδιαγραφές υγείας που σχετίζονται με τις εξαγωγές βοείου κρέατος που πραγματοποιούν και την παντελή έλλειψη ιχνηλασιμότητας όσον αφορά τα κοπάδια των ζώων τους.
<P>
Θα αποτελέσει μεγάλη απογοήτευση για τα αγροτικά και καταναλωτικά συμφέροντα σε ολόκληρη την Ευρώπη το γεγονός ότι, όταν είχατε την ευκαιρία, δεν καταφέρατε να ασκήσετε πιέσεις σχετικά με αυτό το εξαιρετικά σημαντικό θέμα.
<P>
Πότε θα αφυπνιστεί το Συμβούλιο αναφορικά με τις επιπτώσεις στην υγεία των πολιτών της Ευρώπης και θα πιέσει τη Βραζιλία για ρεαλιστική ιχνηλασιμότητα όσον αφορά το ζωικό της κεφάλαιο;
<SPEAKER ID="279" NAME="Manuel Lobo Antunes">
Προεδρεύων του Συμβουλίου. - (PT) Νομίζω ότι, με την έναρξη αυτής της πρωτοβουλίας με την πορτογαλική Προεδρία, συντρέχουν πλέον όλες οι προϋποθέσεις για έναν ανοικτό και ειλικρινή διάλογο με τη Βραζιλία για όλα τα θέματα που μπορούν να διαταράξουν τις διμερείς σχέσεις μας, αλλά και για όλα τα θέματα που μπορούν να αναπτύξουν και να ενισχύσουν αυτές τις σχέσεις.
<P>
Πιστεύω, επίσης, ότι σε θέματα όπου ενδεχομένως να διίστανται οι απόψεις μεταξύ της ΕΕ και της Βραζιλίας, η σύνοδος κορυφής και η πρωτοβουλία της πορτογαλικής Προεδρίας είναι εξαιρετικά χρήσιμα μέσα για το άνοιγμα και τη διεύρυνση της ειλικρινούς συζήτησης που απαιτείται για ζητήματα όπου οι θέσεις των δύο μερών ενδεχομένως να μην συμπίπτουν πλήρως.
<SPEAKER ID="280" NAME="Πρόεδρος">

<P>
Θέμα: Βοήθεια της ΕΕ στην Εσθονία σχετικά με τις αλιευτικές συμφωνίες με τη Ρωσία για τη Λίμνη Peipsi
<P>
Το Συμβούλιο γνωρίζει, δίχως αμφιβολία, ότι 126 χιλιόμετρα των συνόρων μεταξύ ΕΕ και Ρωσίας διέρχονται από τη Λίμνη Peipsi. Διμερείς εσθονο-ρωσικές συμφωνίες συντονίζουν την προστασία του ευαίσθητου οικοσυστήματος και των αλιευτικών αποθεμάτων της Peipsi. Ωστόσο, συσσωρεύονται τα τεκμήρια για τον κίνδυνο που διατρέχουν τα αλιευτικά αποθέματα λόγω της ρωσικής παραβίασης συμφωνιών.
<P>
Ειδικότερα, το δανέζικο γρι-γρι χρησιμοποιείται από τη ρωσική πλευρά στη διάρκεια σχεδόν όλου του χρόνου, αντί στη διάρκεια της πολύ περιορισμένης περιόδου, που έχει συμφωνηθεί. Οι ρωσικές αγορές παρέχουν αξιόπιστα τεκμήρια ότι τα ρωσικά επίσημα μέτρα είναι ανεπαρκή για την προστασία των διαφόρων ειδών επαπειλούμενων ψαριών της Λίμνης Peipsi.
<P>
" ρωσική πλευρά καθυστέρησε τις διαπραγματεύσεις για τη φθινοπωρινή περίοδο του 2007 με διάφορες προφάσεις.
<P>
Τι προτίθεται να κάνει το Συμβούλιο για να συνδράμει το κράτος μέλος της ΕΕ Εσθονία στις διαπραγματεύσεις κατά βάση μεταξύ ΕΕ και Ρωσίας σχετικά με τις ποσοστώσεις και τη διαχείρισή τους στο μέλλον;
<SPEAKER ID="281" NAME="Manuel Lobo Antunes">
Προεδρεύων του Συμβουλίου. - (PT) Απαντώντας στην αξιότιμη βουλευτή του ΕΚ σχετικά με τις διαπραγματεύσεις της ΕΕ με τη Ρωσία για τις ποσοστώσεις και τη μελλοντική τους διαχείριση, το Συμβούλιο επιθυμεί να υπογραμμίσει ότι, μολονότι η κοινή αλιευτική πολιτική καλύπτει ρητά τη διατήρηση, διαχείριση και εκμετάλλευση των έμβιων αλιευτικών πόρων, ο κανονισμός του Συμβουλίου (EΚ) αριθ. 2371/2002 της 20ης Δεκεμβρίου 2002 σχετικά με τη διατήρηση και βιώσιμη εκμετάλλευση των αλιευτικών πόρων στο πλαίσιο της κοινής αλιευτικής πολιτικής ορίζει ως "έμβιους υδάτινους πόρους" τα "διαθέσιμα και προσιτά έμβια θαλάσσια υδάτινα είδη, συμπεριλαμβανομένων των ανάδρομων και κατάδρομων ειδών κατά τη διάρκεια της θαλάσσιας ζωής τους".
<P>
Επιπλέον, στις 28 Ιουλίου 2006 η Ευρωπαϊκή Κοινότητα και η κυβέρνηση της Ρωσικής Ομοσπονδίας ξεκίνησαν τις διαπραγματεύσεις για μια διμερή συμφωνία για τη συνεργασία στον τομέα της αλιείας και τη διατήρηση των έμβιων θαλάσσιων πόρων στη Βαλτική Θάλασσα. Αυτή η συμφωνία πρόκειται να υπογραφεί και να τεθεί σε ισχύ στο προσεχές μέλλον, αμέσως μόλις η Ρωσική Ομοσπονδία ολοκληρώσει τις εσωτερικές διαδικασίες για την υπογραφή της.
<P>
Αυτή η συμφωνία καλύπτει όλα τα ύδατα της Βαλτικής Θάλασσας και τα στενά της, εξαιρεί όμως τα εσωτερικά ύδατα. Χωρίς να λαμβάνεται υπόψη η γεωγραφική περιοχή εφαρμογής της συμφωνίας, το άρθρο 13 ορίζει ότι τα συμβαλλόμενα μέρη δύνανται να συμφωνήσουν να επεκτείνουν τη συνεργασία για τη διαχείριση ανάδρομων και κατάδρομων ειδών, εξαιρεί όμως τα είδη που ζουν ολόκληρο τον κύκλο ζωής τους σε εσωτερικά ύδατα.
<P>
Κατά συνέπεια, βάσει του ισχύοντος κοινοτικού δικαίου, το μόνο που το Συμβούλιο μπορεί να υποδείξει στην αξιότιμη βουλευτή του ΕΚ είναι να απευθύνει την ερώτησή της στην Ευρωπαϊκή Επιτροπή, ούτως ώστε το θέμα να τεθεί στο πλαίσιο της διμερούς συμφωνίας της Ευρωπαϊκής Κοινότητας και της κυβέρνησης της Ρωσικής Ομοσπονδίας, αμέσως μόλις τεθεί σε εφαρμογή αυτή η συμφωνία.
<SPEAKER ID="282" NAME="Marianne Mikko" AFFILIATION="PSE">
(ET) " απάντηση, όμως, σε ό,τι αφορά τη λίμνη Peipsi δεν με ικανοποιεί πλήρως: από πλευράς μεγέθους, είναι η τρίτη μεγαλύτερη λίμνη στην Ευρωπαϊκή Ένωση και η μόνη όπου λειτουργεί επαγγελματική αλιευτική βιομηχανία. Δεν πρόκειται για εσωτερικά ύδατα της Εσθονίας, αλλά για λίμνη όπου διέρχονται σύνορα με τρίτη χώρα, ήτοι τη Ρωσία. Σε ό,τι αφορά τη συνετή εκμετάλλευση των αλιευτικών αποθεμάτων, η Εσθονία, ένα κράτος μέλος της Ευρωπαϊκής Ένωσης, κάνει ό,τι περνάει από το χέρι της για να διασφαλίσει τη διατήρηση των αλιευτικών αποθεμάτων στη λίμνη Peipsi. Δεν μπορεί, όμως, να ειπωθεί το ίδιο για τη Ρωσία.
<P>
Συνεπεία τούτου, θέλω σε κάθε περίπτωση να μου πει ο Προεδρεύων του Συμβουλίου με ποιον τρόπο το Συμβούλιο προτίθεται να ασκήσει επιρροή στη Ρωσία για να διατηρήσει τα αλιευτικά αποθέματα της λίμνης Peipsi, όπως πράττει και η Εσθονία. Τι είδους συγκεκριμένη ιδία ευθύνη μπορείτε να προτείνετε εδώ σήμερα ως Πρόεδρος της Ευρωπαϊκής Ένωσης; Αναφερθήκατε στην Επιτροπή, η απάντηση όμως που δώσατε αφορούσε περισσότερο τα θαλάσσια ύδατα. " λίμνη Peipsi είναι μια λίμνη όπου διέρχονται σύνορα, η κατάσταση της οποίας είναι πολύ ιδιαίτερη, δεν πρόκειται για εσωτερικά ύδατα.
<SPEAKER ID="283" NAME="Manuel Lobo Antunes">
Προεδρεύων του Συμβουλίου. - (PT) " αξιότιμη βουλευτής του ΕΚ θέλει να επισημάνει ότι είναι βάσιμη η ερώτησή της και εγώ, δυστυχώς, πρέπει να πω ότι είναι βάσιμη και η δική μου απάντηση. Προτείνω, όπως πρότεινα στο τέλος της προ ολίγου ομιλίας μου, να απευθύνει η αξιότιμη βουλευτής του ΕΚ το ερώτημά της στην Ευρωπαϊκή Επιτροπή.
<SPEAKER ID="284" NAME="Πρόεδρος">

<P>
Θέμα: Σχέσεις ΕΕ-Βοσνίας
<P>
Μπορεί το Συμβούλιο να προβεί σε δήλωση, παρέχοντας μια επικαιροποιημένη εκτίμηση των πολιτικών σχέσεων ΕΕ-Βοσνίας αυτή την περίοδο;
<SPEAKER ID="285" NAME="Manuel Lobo Antunes">
Προεδρεύων του Συμβουλίου. - (PT) " πολιτική κατάσταση στη Βοσνία-Ερζεγοβίνη είναι σε πολύ ευαίσθητη φάση.
<P>
" ετυμηγορία του Διεθνούς Δικαστηρίου στην υπόθεση προσφυγής που κατέθεσε στα τέλη Φεβρουαρίου η Βοσνία-Ερζεγοβίνη εναντίον της Σερβίας και του Μαυροβουνίου σχετικά με την εφαρμογή της Σύμβασης για τη Γενοκτονία, έφερε στην επιφάνεια τους ανταγωνισμούς, που φαινόταν ότι σε κάποιον βαθμό είχαν αμβλυνθεί μετά τη συγκρότηση του Υπουργικού Συμβουλίου στις 9 Φεβρουαρίου.
<P>
" ΕΕ εξέφρασε στις βοσνιακές αρχές τον φόβο της πως η επιδείνωση του πολιτικού κλίματος στη χώρα, η επιστροφή στην εθνικιστική ρητορεία και η έλλειψη πολιτικής βούλησης για την επίτευξη συμφωνίας έθεταν σε κίνδυνο τη διαδικασία των μεταρρυθμίσεων. " Βοσνία-Ερζεγοβίνη πρέπει να λειτουργήσει αποτελεσματικά ως ενιαίος οικονομικός και διοικητικός χώρος, προκειμένου να διασφαλιστεί πρόοδος για τους πολίτες της και στην πορεία με στόχο την ένταξη στην ΕΕ.
<P>
Σε ό,τι αφορά τις σχέσεις με την ΕΕ και τη διαδικασία σταθεροποίησης και σύνδεσης, οι τεχνικές συζητήσεις για τη Συμφωνία Σταθεροποίησης και Σύνδεσης ολοκληρώθηκαν τον Δεκέμβριο, αφού όλα τα κράτη μέλη παρείχαν την πλήρη στήριξή τους στο αποτέλεσμα των τεχνικών διαπραγματεύσεων γι' αυτήν τη συμφωνία στις 3 Μαΐου. " ολοκλήρωση των συζητήσεων για τη Συμφωνία Σταθεροποίησης και Σύνδεσης παραμένει όμηρος της έλλειψης απτής προόδου σε σχέση με τη μεταρρύθμιση της αστυνομίας.
<P>
Ο προσφάτως ορισθείς Ύπατος Εκπρόσωπος/Ειδικός Απεσταλμένος της ΕΕ, Miroslav Lajčak, που ανέλαβε καθήκοντα στις αρχές Ιουλίου, έθεσε ως αρχικές και άμεσες προτεραιότητες, ως αντανάκλαση και των ανησυχιών της επιτελικής ομάδας του Συμβουλίου για την εφαρμογής της ειρήνης και του Συμβουλίου της Ευρωπαϊκής Ένωσης, τη δημιουργία εποικοδομητικού πολιτικού κλίματος και την αναδιάρθρωση της αστυνομίας. Σε αυτό το πλαίσιο, ο Ύπατος Εκπρόσωπος/Ειδικός Απεσταλμένος της ΕΕ είναι πεπεισμένος ότι μπορεί να επιτευχθεί πρόοδος μέχρι το τέλος του τρέχοντος μήνα.
<SPEAKER ID="286" NAME="Brian Crowley" AFFILIATION="UEN">
(EN) Θα ήθελα να ευχαριστήσω τον Προεδρεύοντα για την απάντησή του. Αντί να αναφερθώ σε κάθε θέμα ξεχωριστά, θα επικεντρωθώ στο ζήτημα της αστυνομικής μεταρρύθμισης, διότι αυτό είναι το πιο επείγον θέμα επί του παρόντος. Υπάρχουν προτάσεις από το Συμβούλιο όσον αφορά τη δημιουργία μιας ομάδας διαμεσολαβητών, προκειμένου να δοθεί η δυνατότητα σύγκλισης των διαφορετικών παραδόσεων της Βοσνίας-Ερζεγοβίνης ώστε να συμφωνήσουν σε ένα κοινό πρότυπο ή έναν κοινό κώδικα σχετικά με τον τρόπο που θα πρέπει να εργάζεται η αστυνομική δύναμη; Ήδη υπάρχει κάτι τέτοιο στον τομέα της προστασίας των συνόρων αλλά όχι στον τομέα της αστυνομίας.
<SPEAKER ID="287" NAME="Manuel Lobo Antunes">
Προεδρεύων του Συμβουλίου. - (PT) Σας ευχαριστώ για την ερώτησή σας, την πρόταση και τη γνώμη σας. Φυσικά, περιμένουμε με μεγάλη ανυπομονησία και με μεγάλο ενδιαφέρον να ακούσουμε τι προτάσεις θα υποβάλει ο νέος Ειδικός Απεσταλμένος για το συγκεκριμένο θέμα της μεταρρύθμισης της αστυνομίας στη Βοσνία-Ερζεγοβίνη στο πλαίσιο αυτού του κεφαλαίου για την αστυνομική συνεργασία. Αν λάμβαναν τη μορφή ενός θέματος που το είχε θέσει ο Ειδικός Απεσταλμένος στο Συμβούλιο και μιας λύσης ή πρότασης εκ μέρους του Ύπατου Εκπροσώπου -που ασχολείται προσωπικά με αυτήν την υπόθεση που, όπως ορθώς είπατε, είναι θεμελιώδους σημασίας για τη σταθερότητα της Βοσνίας-Ερζεγοβίνης- αν μια τέτοια πρόταση γινόταν και μας υποβαλόταν, φυσικά το Συμβούλιο θα την εξέταζε.
<P>
Πιστεύουμε ότι πρέπει να ληφθούν υπόψη τυχόν υποδείξεις, μέσα και προτάσεις που δύνανται να συμβάλουν πραγματικά στην επίτευξη του τελικού και θεμελιώδους στόχου για σταθερότητα και πρόοδο στη Βοσνία-Ερζεγοβίνη.
<SPEAKER ID="288" NAME="Πρόεδρος">
Οι ερωτήσεις αριθ. 14, 15 και 16 απεσύρθησαν.
<SPEAKER ID="289" NAME="Πρόεδρος">
Δεδομένου ότι ο συντάκτης της απουσιάζει, η ερώτηση αριθ. 17 καθίσταται άκυρη.
<P>
Θέμα: Το Ευρωπαϊκό Ελεγκτικό Συνέδριο
<P>
" Συνθήκη του Μάαστριχ του 1992 άλλαξε σε σημαντικό βαθμό το θεσμικό πλαίσιο της ΕΕ, ενσωματώνοντας σε αυτό το Ευρωπαϊκό Ελεγκτικό Συνέδριο (άρθρο 7 της Συνθήκης). Καθιστώντας το Ελεγκτικό Συνέδριο ως ένα από τα θεμελιώδη θεσμικά της όργανα, η Ένωση κατέδειξε τη σημασία που προσέδιδε στη διαφάνεια και στην ανάγκη βελτίωσης του έργου της.
<P>
" Συνθήκη για τη θέσπιση Συντάγματος για την Ευρώπη επίσης άλλαξε το θεσμικό πλαίσιο, αποκλείοντας από αυτό το Ελεγκτικό Συνέδριο, το οποίο υπήχθη στο "Λοιπά θεσμικά όργανα και συμβουλευτικά όργανα της Ένωσης" του Τίτλου 5, του Κεφαλαίου 2 της Συνθήκης.
<P>
Το συνεχιζόμενο έργο για μια νέα Συνθήκη δεν περιέχει σχέδια για την τροποποίηση του "θεσμικού πλαισίου", με αποτέλεσμα την υποβάθμιση του καθεστώτος του εξωτερικού ελεγκτή των ευρωπαϊκών θεσμικών οργάνων. Δεδομένου ότι η Ένωση πρέπει να βελτιώσει τη λογοδοσία της έναντι των πολιτών, μπορεί το Συμβούλιο να εξηγήσει την απόφασή του για υποβάθμιση του καθεστώτος του Ελεγκτικού Συνεδρίου;
<SPEAKER ID="290" NAME="Manuel Lobo Antunes">
Προεδρεύων του Συμβουλίου. - (PT) Αυτή η ερώτηση πιθανώς θα λάβει την ταχύτερη απάντηση σε αυτήν τη συνεδρίαση διότι δεν είναι, στην πράξη, αρμοδιότητα του Συμβουλίου να σχολιάσει το έργο της Διακυβερνητικής Διάσκεψης για τη μεταρρύθμιση των Συνθηκών που, όπως γνωρίζουμε, ξεκίνησε στις 23 Ιουλίου 2007.
<SPEAKER ID="291" NAME="Lidia Joanna Geringer de Oedenberg" AFFILIATION="PSE">
(PL) Κύριε Πρόεδρε, πραγματικά θεωρώ ότι αυτή η ερώτηση είναι κατεξοχήν κατάλληλη να τεθεί στο Συμβούλιο, δεδομένου ότι επί του παρόντος συζητάμε για μια νέα συνθήκη που προορίζεται να φέρει την επανάσταση στη νέα Ευρωπαϊκή Ένωση, και η ένταξη του Ελεγκτικού Συνεδρίου στο τμήμα "Λοιπά θεσμικά όργανα και συμβουλευτικά όργανα" συνιστά σαφή υποβάθμιση αυτού του θεσμικού οργάνου από τη σκοπιά που το βλέπουν οι πολίτες.
<P>
" ελεγκτική λειτουργία του Ελεγκτικού Συνεδρίου δεν βασίζεται μόνο στην παρακολούθηση των δαπανών και στον έλεγχο του αν οι κοινοί πόροι μας -οι δημόσιοι πόροι της Ευρωπαϊκής Ένωσης- κατανεμήθηκαν ορθώς• είναι ο θεματοφύλακας της δημοσιονομικής πειθαρχίας σε ολόκληρη την Ευρωπαϊκή Ένωση, περιλαμβανομένου του Συμβουλίου, του Ευρωπαϊκού Κοινοβουλίου και της Ευρωπαϊκής Επιτροπής. Οι συστάσεις και αποφάσεις του συνεπικουρούν όλους μας στο έργο μας. " ισχυρή θέση του Ελεγκτικού Συνεδρίου πρέπει να είναι σαφής και προφανής σε όλους τους πολίτες της ΕΕ, δεδομένου ότι είναι το θεσμικό όργανο που επιβεβαιώνει την εμπιστοσύνη των πολιτών στην ΕΕ, συνολικά.
<P>
Αν δεν πιστεύετε ότι αυτό είναι θέμα που αφορά το Συμβούλιο, τότε θέλω να μάθω ποιον αφορά, διότι η αρμοδιότητα του Συμβουλίου -και η αρμοδιότητα του έργου που επιτελείται στην παρούσα φάση- περιλαμβάνει επίσης το θέμα της ένταξης του Ελεγκτικού Συνεδρίου στο σωστό μέρος και, κατά την άποψή μου, το σωστό μέρος είναι εκεί όπου περιλαμβάνονται τα πλέον σημαντικά θεσμικά όργανα της ΕΕ (μιλάω για τη νέα συνθήκη που επεξεργαζόμαστε στην παρούσα φάση).
<SPEAKER ID="292" NAME="Manuel Lobo Antunes">
Προεδρεύων του Συμβουλίου. - (PT) Φυσικά και σημείωσα τις ανησυχίες και τα σχόλιά σας, είμαι όμως εδώ ως εκπρόσωπος του Συμβουλίου. Το Συμβούλιο, ως έχει, δεν διαθέτει αρμοδιότητα να μιλήσει για το θέμα της Διακυβερνητικής Διάσκεψης, όπου τα κράτη μέλη κάθονται γύρω από ένα τραπέζι ακριβώς για να συζητήσουν με την ιδιότητά τους των κρατών μελών, ως δηλαδή ανεξάρτητα κυρίαρχα κράτη που ενεργούν με πλήρη ανεξαρτησία ως κράτη μέλη. Το Συμβούλιο, επομένως, δεν έχει καμία αρμοδιότητα σε αυτό το θέμα. " Διακυβερνητική Διάσκεψη διαθέτει, πάντως, τα δικά της όργανα, τις δικές της δομές και προεδρείο και φυσικά θα ληφθούν δεόντως υπόψη, αν το επιθυμείτε, οι όποιες υποδείξεις, άσκηση κριτικής και συμβουλές θέλετε να εκφράσετε σε σχέση με την περάτωση του έργου στο πλαίσιο της Διακυβερνητικής Διάσκεψης. Ωστόσο, το Συμβούλιο της Ευρωπαϊκής Ένωσης υπ' αυτήν του την ιδιότητα δεν έχει, όπως είπα, αρμοδιότητα να σχολιάσει το έργο της Διακυβερνητικής Διάσκεψης, δεδομένης της συντακτικής φύσης αυτής της διάσκεψης.
<SPEAKER ID="293" NAME="Πρόεδρος">
Δεδομένου ότι οι συντάκτες τους απουσιάζουν, οι ερωτήσεις αριθ. 19 και 20 καθίστανται άκυρες.
<P>
Θέμα: Διάκριση μεταξύ κρατών μελών σε εντός και εκτός Σένγκεν
<P>
Λαμβάνοντας υπόψη τις δηλώσεις τόσο του ιρλανδού Πρωθυπουργού (Taoiseach), Bertie Ahern, όσο και του βρετανού πρωθυπουργού, Gordon Brown, που δήλωσε ότι και οι δύο χώρες πρέπει να καταργήσουν τη διάκριση μεταξύ κρατών μελών σε εντός και εκτός Σένγκεν και έχοντας υπόψη τις προτεραιότητες της πορτογαλικής Προεδρίας σε σχέση με το Σένγκεν, μπορεί το Συμβούλιο να προβεί σε ένα σχόλιο σχετικά με το πώς προτίθεται να ανοίξει περαιτέρω τους συνοριακούς ελέγχους και τη συνεργασία μεταξύ των κρατών μελών εντός και εκτός Σένγκεν πριν από τη λήξη της Προεδρίας;
<SPEAKER ID="294" NAME="Manuel Lobo Antunes" LANGUAGE="PT">
Στη συνεδρίασή του στις 12 και 13 Ιουνίου 2007 το Συμβούλιο ζήτησε από την πορτογαλική Προεδρία να τηρήσει το χρονοδιάγραμμα των επισκέψεων αξιολόγησης του Συστήματος Πληροφοριών Σένγκεν, με στόχο την έγκριση, μέχρι τον Νοέμβριο του 2007, των αποφάσεων που εμπεριέχονται στην παράγραφο 2 του άρθρου 3 της Πράξης Προσχώρησης του 2003 σχετικά με τα κράτη μέλη, που εντάχθηκαν στην Ευρωπαϊκή Ένωση το 2004 και τους δόθηκε προθεσμία μέχρι τέλους του 2007 για να άρουν τους συνοριακούς ελέγχους στα εσωτερικά χερσαία σύνορα και στα θαλάσσια σύνορα, και το αργότερο μέχρι τον Μάρτιο του 2008 στα εναέρια σύνορα, αμέσως μόλις εκπληρωνόντουσαν όλες οι προϋποθέσεις. Σε ό,τι αφορά την Ιρλανδία και το "νωμένο Βασίλειο, το άρθρο 4 του Πρωτοκόλλου 2 της Συνθήκης του Άμστερνταμ, όπου ενσωματώνεται το κεκτημένο Σένγκεν στο πεδίο αρμοδιότητας της Ευρωπαϊκής Ένωσης, αναφέρει ότι η Ιρλανδία και το "νωμένο Βασίλειο της Μεγάλης Βρετανίας και της Βόρειας Ιρλανδίας, που δεν δεσμεύονται από το κεκτημένο Σένγκεν, μπορούν ανά πάσα στιγμή να συμμετάσχουν σε ορισμένες ή σε όλες τις διατάξεις αυτού του κεκτημένου. Αυτά τα κράτη μέλη δεν έχουν μέχρι σήμερα ζητήσει να εφαρμόσουν τις διατάξεις του κεκτημένου Σένγκεν σχετικά με την κατάργηση των ελέγχων των προσώπων στα εσωτερικά σύνορα. Εφόσον η Ιρλανδία και το "νωμένο Βασίλειο δεν υπέβαλαν ανάλογο αίτημα, η Προεδρία του Συμβουλίου δεν μπορεί να κάνει και πολλά γι' αυτό το θέμα.
<SPEAKER ID="295" NAME="Marian Harkin" AFFILIATION="ALDE">
(EN) Σας ευχαριστώ για την απάντησή σας. Ο βρετανός πρωθυπουργός, Γκόρντον Μπράουν, και ο ιρλανδός πρωθυπουργός, Μπέρτι Άχερν, δήλωσαν ότι και οι δύο χώρες έχουν ανάγκη να τεθεί τέρμα στη διάκριση μεταξύ των χωρών εντός και εκτός Σένγκεν. Ωστόσο, στην απάντησή σας λέτε ότι δεν έχετε λάβει επίσημο αίτημα από καμία εκ των δύο χωρών. Υπήρξε κάποιο ανεπίσημο αίτημα ή προσέγγιση είτε από το "Β είτε από την Ιρλανδία επί του θέματος, και μπορείτε να μου περιγράψετε, εάν είναι δυνατόν, πώς θα είναι δυνατή η εφαρμογή μέρους και όχι ολόκληρου του κεκτημένου Σένγκεν;
<SPEAKER ID="296" NAME="Manuel Lobo Antunes" LANGUAGE="PT">
Δεν μπορώ να προσθέσω κάτι γι' αυτό το ζήτημα, πέραν των όσων είπα στην αρχική μου παρέμβαση. Φυσικά, η Συμφωνία Σένγκεν περιέχει τις δικές της διατάξεις και άρθρα σχετικά με την εφαρμογή και το πεδίο εφαρμογής της συμφωνίας, και πρέπει να τηρήσουμε πιστά αυτά τα άρθρα και τις διατάξεις.
<SPEAKER ID="297" NAME="Πρόεδρος">

<P>
Θέμα: Συγκρότηση Υποεπιτροπής Ανθρωπίνων Δικαιωμάτων ΕΕ-Ισραήλ
<P>
Το Νοέμβριο του 2005 η Υποεπιτροπή ΕΕ-Ισραήλ για τον πολιτικό διάλογο και τη συνεργασία συγκρότησε μια ομάδα εργασίας ΕΕ-Ισραήλ για τα ανθρώπινα δικαιώματα.
<P>
Θα εξετάσει το Συμβούλιο το ενδεχόμενο αναβάθμισης της ομάδας εργασίας ΕΕ-Ισραήλ για τα ανθρώπινα δικαιώματα σε υποεπιτροπή ανθρωπίνων δικαιωμάτων, που θα συναντάται πιο τακτικά από ό,τι η ομάδα εργασίας (που μέχρι τον Φεβρουάριο του 2007 συναντήθηκε μόνο δύο φορές) και που θα μπορεί να πραγματοποιεί τακτικές και συστηματικές διαβουλεύσεις με την κοινωνία των πολιτών στο Ισραήλ, στα Κατεχόμενα Παλαιστινιακά Εδάφη και στην ΕΕ για την αξιολόγηση της κατάστασης των ανθρωπίνων δικαιωμάτων στο Ισραήλ και στα Κατεχόμενα Παλαιστινιακά Εδάφη;
<SPEAKER ID="298" NAME="Manuel Lobo Antunes">
Προεδρεύων του Συμβουλίου. -(PT) " ομάδα εργασίας ΕΕ-Ισραήλ για τα ανθρώπινα δικαιώματα, που συγκροτήθηκε στη συνάντηση της υποεπιτροπής ΕΕ-Ισραήλ για τον πολιτικό διάλογο και τη συνεργασία, στις 21 Νοεμβρίου 2005, είναι η πλατφόρμα που καθιστά δυνατή μια τακτική, συστηματική και εμπεριστατωμένη ανάλυση, καθώς και τις συζητήσεις μεταξύ των δύο μερών σχετικά με τα ζητήματα των ανθρωπίνων δικαιωμάτων, όπως επιθυμεί η αξιότιμη βουλευτής του ΕΚ και όπως επιθυμεί και το ίδιο το Συμβούλιο.
<P>
Επιπλέον, τα ανθρώπινα δικαιώματα είναι σταθερό θέμα σε όλα τα επίπεδα των συνεχιζόμενων πολιτικών επαφών μεταξύ της ΕΕ και του Ισραήλ. Οι οργανώσεις της κοινωνίας των πολιτών, όπως αναφέρεται στην ερώτηση της αξιότιμης βουλευτού του ΕΚ, συμβάλλουν ήδη σε αυτές τις ανταλλαγές απόψεων.
<SPEAKER ID="299" NAME="Proinsias De Rossa" AFFILIATION="PSE">
(EN) Ειλικρινά, αυτή είναι αρνητική απάντηση. Εγώ ρώτησα εάν η ομάδα εργασίας, η οποία έχει συνεδριάσει μόνο δύο φορές από το 2005, θα αναβαθμιστεί σε υποεπιτροπή ανθρωπίνων δικαιωμάτων.
<P>
Μετά από 40 χρόνια κατοχής των παλαιστινιακών εδαφών, υπάρχουν σαφώς συνεχείς παραβιάσεις των ανθρωπίνων δικαιωμάτων των Παλαιστινίων εξαιτίας της ισραηλινής κατοχής των παλαιστινιακών εδαφών.
<P>
Ζητώ από το Συμβούλιο να δηλώσει ποια είναι η στάση του όσον αφορά την αναβάθμιση της ομάδας εργασίας για τα ανθρώπινα δικαιώματα σε υποεπιτροπή, η οποία θα συνεδρίαζε σε τακτά χρονικά διαστήματα και θα ασκούσε ένα είδος πίεσης στις ισραηλινές αρχές ώστε να συμμορφωθούν με τους κανόνες που αφορούν τα ανθρώπινα δικαιώματα, με τους οποίους όλοι αναμένουμε να συμμορφώνονται οι πολιτισμένες κοινωνίες και οι δημοκρατίες.
<SPEAKER ID="300" NAME="Manuel Lobo Antunes" LANGUAGE="PT">
Θέλω να πω στον αξιότιμο βουλευτή του ΕΚ ότι, όπως είπα, ο σεβασμός και η προστασία των ανθρωπίνων δικαιωμάτων είναι σταθερά θέματα των διαλόγων μεταξύ της ΕΕ και τρίτων χωρών.
<P>
Είναι ένα από τα μελήματα του Συμβουλίου και ένα συνεχές και σταθερό μέλημα των διαδοχικών Προεδριών του Συμβουλίου και αυτό ισχύει και για την πορτογαλική Προεδρία. " Πορτογαλία επιδεικνύει ιδιαίτερη ευαισθησία για τα ανθρώπινα δικαιώματα, για τους δικούς της ιστορικούς λόγους. Μόλις χθες είχα την ευκαιρία να επισημάνω εδώ σε ορισμένους αξιότιμους βουλευτές του Ευρωπαϊκού Κοινοβουλίου ότι, εφόσον οι ίδιοι βιώσαμε μια δικτατορία στην Πορτογαλία μέχρι το 1974, επιδεικνύουμε ιδιαίτερη ευαισθησία σε οτιδήποτε αφορά τη δημοκρατία, το κράτος δικαίου και τα ανθρώπινα δικαιώματα. Αυτά τα θέματα μας είναι εξόχως προσφιλή και, επομένως, περιλαμβάνονται στον διάλογό μας με τρίτες χώρες, μεταξύ άλλων με το Ισραήλ• θα περιλαμβάνουμε πάντα αυτά τα σημεία στον τακτικό διάλογο που διεξάγουμε με τις ισραηλινές αρχές.
<SPEAKER ID="301" NAME="Πρόεδρος">

<P>
Θέμα: Κατάσταση στη Ζιμπάμπουε
<P>
" πολιτική και οικονομική κατάσταση στη Ζιμπάμπουε σύμφωνα με αναφορές έχει πάρει "απειλητικές για τη ζωή διαστάσεις". " αστυνομία συνέλαβε περισσότερους από 1 300 καταστηματάρχες και διευθυντές, που αρνήθηκαν να μειώσουν στο μισό την τιμή των προϊόντων τους, όπως είχε δώσει εντολές η κυβέρνηση του Προέδρου Mugabe. " μείωση των τιμών κατά το ήμισυ οδήγησε σε πανικόβλητες αγορές σε μεγάλες αλυσίδες καταστημάτων. Βασικά είδη όπως η ζάχαρη, το μαγειρικό λάδι και το ψωμί διατίθενται πλέον μόνο στη μαύρη αγορά. Τα βενζινάδικα είναι άδεια. Σύμφωνα με αυτόπτες μάρτυρες, πολλά καταστήματα λεηλατήθηκαν από οπαδούς του κυβερνητικού κόμματος. Ο πληθωρισμός -ο υψηλότερος στον κόσμο- είναι αποτέλεσμα της ατέλειωτης έκδοσης χρήματος, με το οποίο η κυβέρνηση πληρώνει τους δημοσίους υπαλλήλους, τους αστυνομικούς και τους στρατιώτες. Σύμφωνα με το κόμμα της αντιπολίτευσης MDC, η κυβέρνηση επιχειρεί, εννέα μήνες πριν από τις προεδρικές εκλογές, να διασφαλίσει τις ψήφους των φτωχών. Σύμφωνα με πληροφορίες, αντιπρόσωποι του κυβερνητικού κόμματος Zanu-PF απέρριψαν αίτημα του Νοτιοαφρικανού Προέδρου Mbeki να μεταβούν στην Πρετόρια.
<P>
Ποια είναι η θέση του Συμβουλίου; Θα καλέσει την κυβέρνηση να επωμιστεί σε μεγαλύτερο βαθμό τις ευθύνες της στην κρίση;
<SPEAKER ID="302" NAME="Manuel Lobo Antunes" LANGUAGE="PT">
Το Συμβούλιο παρακολουθεί στενά την κρίσιμη πολιτική και οικονομική κατάσταση στη Ζιμπάμπουε. Το Συμβούλιο συζήτησε αυτό το θέμα κατά τη συνεδρίασή του της 23ης Απριλίου 2007 και έλαβε περαιτέρω πληροφορίες για το πρόβλημα στη συνεδρίασή του της 22ας Ιουλίου, επομένως πολύ πρόσφατα.
<P>
" στρατηγική του Συμβουλίου έχει δημοσιοποιηθεί από τότε κιόλας που τα περιοριστικά μέτρα θεσπίστηκαν για πρώτη φορά. Το 2002, το Συμβούλιο αποφάσισε να θεσπίσει περιοριστικά μέτρα κατά των ηγετών της Ζιμπάμπουε, δηλώνοντας ότι, για όσο θα συνεχιζόταν η παραβίαση των ανθρωπίνων δικαιωμάτων το Συμβούλιο θα θεωρούσε αναγκαία τη διατήρηση των περιοριστικών μέτρων κατά της κυβέρνησης της Ζιμπάμπουε και κατά εκείνων που ευθύνονταν για αυτές τις παραβιάσεις και για την παραβίαση του δικαιώματος ελευθερίας της γνώμης, του συνέρχεσθαι και των ειρηνικών συναθροίσεων. Επιπλέον, το Συμβούλιο δήλωσε ότι αυτά τα μέτρα θα ανακαλούνταν μόνο όταν θα υπήρχαν οι προϋποθέσεις για τη διασφάλιση του σεβασμού των ανθρωπίνων δικαιωμάτων, των δημοκρατικών αρχών και του κράτους δικαίου.
<P>
Σε απάντηση στα πρόσφατα κρούσματα βίας και παραβίασης των ανθρωπίνων δικαιωμάτων, στις 23 Απριλίου το Συμβούλιο αποφάσισε να διευρύνει τον κατάλογο απαγόρευσης χορήγησης θεωρήσεων. Μετά τη θέσπιση των περιοριστικών μέτρων, το Συμβούλιο προσπάθησε να εμπλακούν οι πολυμερείς θεσμοί της Αφρικής. Το Συμβούλιο συμπεριέλαβε συστηματικά το ζήτημα της Ζιμπάμπουε στην ημερήσια διάταξη όλων των υπουργικών συναντήσεων που οργανώθηκαν με την Κοινότητα για την Ανάπτυξη της Μεσημβρινής Αφρικής, αφότου θεσπίστηκαν αυτά τα μέτρα. " ΕΕ έθεσε επίσης το ζήτημα της Ζιμπάμπουε στην Επιτροπή Ανθρωπίνων Δικαιωμάτων των "νωμένων Εθνών.
<P>
Το Συμβούλιο εγκωμίασε ιδίως την πρωτοβουλία της Κοινότητας για την Ανάπτυξη της Μεσημβρινής Αφρικής και την εντολή που δόθηκε στον Πρόεδρο Mbeki να διευκολύνει τον διάλογο μεταξύ της αντιπολίτευσης και της κυβέρνησης, καθώς και τον διορισμό του κ. Kikwete ως προέδρου του οργάνου της Κοινότητας για την Ανάπτυξη της Μεσημβρινής Αφρικής. Το Συμβούλιο προσμένει με ανυπομονησία να δει τα πρώτα αποτελέσματα αυτών των αφρικανικών πρωτοβουλιών• εφόσον ενδείκνυται, θα επανεξετάσει αναλόγως τη θέση του.
<SPEAKER ID="303" NAME="Johan Van Hecke" AFFILIATION="ALDE">
(NL) Κύριε Πρόεδρε, η κατάσταση στη Ζιμπάμπουε βαθμιαία καθίσταται απέλπιδα - και αυτό για να το θέσουμε επιεικώς. Δυστυχώς, η διεθνής κοινότητα, περιλαμβανομένης της ΕΕ, παρατηρεί ανίσχυρη.
<P>
Θέλω να θέσω μια σύντομη συμπληρωματική ερώτηση στο Συμβούλιο, δεδομένου ότι η πορτογαλική Προεδρία διοργανώνει μια Σύνοδο Κορυφής ΕΕ-Αφρικής στη Λισαβόνα στις 8 και 9 Δεκεμβρίου. Αυτό δεν κατέστη δυνατό τα τελευταία χρόνια, καθώς δεν μπορούσε να επιτευχθεί συμφωνία σχετικά με το ζήτημα της πρόσκλησης ή όχι του Προέδρου Mugabe. " ερώτησή μου είναι πολύ συγκεκριμένη και αναμένω ομοίως συγκεκριμένη απάντηση: προτίθεται η Προεδρία να προσκαλέσει τον Πρόεδρο Mugabe στη Λισαβόνα τον Δεκέμβριο; Δεύτερον, με ποιον τρόπο ελπίζει το Συμβούλιο να θέσει στη σύνοδο κορυφής το θέμα της κατάστασης στη Ζιμπάμπουε;
<SPEAKER ID="304" NAME="Manuel Lobo Antunes" LANGUAGE="PT">
Όπως είπα, η ΕΕ παρακολουθεί στενά την κατάσταση στη Ζιμπάμπουε και έλαβε τα μέτρα που θεωρεί ως πλέον ενδεδειγμένα ως προς αυτό. Το Ευρωπαϊκό Συμβούλιο με τη σειρά του ανέκαθεν καθιστούσε σαφές στα συμπεράσματα των συνεδριάσεών του ότι είναι στρατηγικής σημασίας για την Ευρωπαϊκή Ένωση να συνεχίσει έναν σφαιρικό, περιεκτικό και αναλυτικό διάλογο με την Αφρική στο σύνολό της.
<P>
Αυτή η εντολή, που μας δόθηκε από το Ευρωπαϊκό Συμβούλιο, αντανακλά το ενδιαφέρον και τις δεσμεύσεις έναντι αυτού του σφαιρικού διαλόγου, τον οποίο πρέπει να διεξάγουμε με τις αφρικανικές χώρες, διότι έχουμε πολλά θέματα προς συζήτηση, αλλά και προς συνεργασία, με την Αφρική. Με αυτό τον στόχο και αυτήν την πρόθεση η πορτογαλική Προεδρία είναι αποφασισμένη να διεξαγάγει τη δεύτερη Σύνοδο Κορυφής ΕΕ-Αφρικής στη Λισαβόνα τον Δεκέμβριο. Είμαστε πεπεισμένοι ότι η σύνοδος κορυφής είναι προς το συμφέρον μας και προς το συμφέρον των άλλων κρατών μελών, προς το συμφέρον της ΕΕ, αλλά και της Αφρικής.
<P>
Με την Αφρική πρέπει να συζητήσουμε τη μετανάστευση, την οικονομία, το εμπόριο, την ενέργεια, το κλίμα, όπως βεβαίως και τα ανθρώπινα δικαιώματα και τη χρηστή διακυβέρνηση, θέματα που ήδη συζητούμε και τα οποία συζητήθηκαν και εξετάστηκαν στην πρώτη σύνοδο κορυφής, που διεξήχθη στο Κάιρο το 2000 στη διάρκεια της προηγούμενης πορτογαλικής Προεδρίας.
<P>
Είναι ένας στόχος που θέσαμε για την Προεδρία μας και είναι ένας στόχος για τον οποίο προτιθέμεθα να συνεχίσουμε να εργαζόμαστε σε στενή συνεργασία με τους εταίρους μας, τόσο εντός της ΕΕ όσο και στην Αφρική.
<SPEAKER ID="305" NAME="Πρόεδρος">

<P>
Θέμα: Βορειοευρωπαϊκός Αγωγός Φυσικού Αερίου
<P>
Στη διάρκεια της γερμανικής Προεδρίας της ΕΕ, ένας εκπρόσωπος αυτής της χώρας δήλωσε ότι το Nord Stream ήταν έργο, στο οποίο συμμετείχαν ιδιωτικές εταιρείες και στο οποίο η ΕΕ δεν μπορούσε να ασκήσει καμία επιρροή.
<P>
Στις 15 Ιουλίου 2007, σε μια συνέντευξη που έδωσε στη λιθουανική τηλεόραση, ο γερμανός υπουργός Εξωτερικών, ο Frank-Walter Steinmeier, δήλωσε ότι το Nord Stream δεν ήταν γερμανορωσικό, αλλά διευρωπαϊκό έργο. " ΕΕ θα ήταν αντίθετη με το έργο, αν ζημιώνονταν τα ενεργειακά και οικολογικά συμφέροντα της Λιθουανίας.
<P>
Ποια είναι η γνώμη της πορτογαλικής Προεδρίας για το θέμα; Είναι το Nord Stream ιδιωτικό έργο ή έργο της ΕΕ; Ποια είναι η θέση του στη μελλοντική κοινή ενεργειακή πολιτική της ΕΕ;
<SPEAKER ID="306" NAME="Manuel Lobo Antunes" LANGUAGE="PT">
Όσον αφορά τα σημεία που έθεσε η αξιότιμη βουλευτής του ΕΚ και την πρώτη ερώτηση, το Συμβούλιο θέλει να επισημάνει ότι δεν σχολιάζει αναφορές των ΜΜΕ.
<P>
Δεύτερον, απαντώντας στη δεύτερη ερώτηση, το Συμβούλιο θέλει να υπενθυμίσει στην αξιότιμη βουλευτή του ΕΚ ότι το έργο Nord Stream είναι ιδιωτικό έργο, που το έχει αναλάβει η 'Nord Stream AG' ως κοινοπραξία. Επιπλέον, όπως ανέφερε το Συμβούλιο στην απάντησή του στην προφορική ερώτηση του Nils Lundgren σχετικά με τον ρωσο-γερμανικό αγωγό φυσικού αερίου στη Βαλτική Θάλασσα, η ανάπτυξη του αγωγού μεταξύ της Ρωσίας και της Γερμανίας μέσω της Βαλτικής Θάλασσας κηρύχτηκε έργο ευρωπαϊκού ενδιαφέροντος με την απόφαση αριθ. 1364/2006/EΚ του Ευρωπαϊκού Κοινοβουλίου και του Συμβουλίου. Για πιο αναλυτική αιτιολόγηση αυτής δήλωσης, το Συμβούλιο παραπέμπει την αξιότιμη βουλευτή του ΕΚ στην απάντηση σε εκείνη την ερώτηση.
<P>
Σε ό,τι αφορά την τρίτη ερώτηση, το Συμβούλιο επισημαίνει ότι η κατασκευή του νέου αγωγού φυσικού αερίου στη Βόρεια Ευρώπη σύμφωνα με αυτήν τη χάραξη συνάδει με τον στόχο της ενεργειακής πολιτικής της ΕΕ για τη βελτίωση της ασφάλειας του εφοδιασμού της Κοινότητας. " αποτελεσματική διαφοροποίηση των πηγών ενέργειας και των οδών μεταφοράς αναφερόταν στο κοινοτικό σχέδιο δράσης του Ευρωπαϊκού Συμβουλίου του Μαρτίου του 2007 ως ένα από τα μέσα για τη βελτίωση της ασφάλειας του εφοδιασμού. Το κοινοτικό κεκτημένο θα εφαρμόζεται πάντα πλήρως, όποτε είναι αναγκαίο, περιλαμβανομένης ιδίως της κοινοτικής νομοθεσίας για το περιβάλλον, σε εκείνα τα τμήματα του αγωγού φυσικού αερίου που κατασκευάστηκαν εντός της επικράτειας των κρατών μελών της ΕΕ.
<SPEAKER ID="307" NAME="DanutBudreikait" AFFILIATION="ALDE">
(LT) Δυσκολεύομαι να κατανοήσω αν είναι ιδιωτικό έργο ή έργο της ΕΕ. Ο αγωγός φυσικού αερίου περνάει μέσω της Βαλτικής Θάλασσας και με αυτόν γειτνιάζουν όχι μόνο δύο, αλλά αρκετές χώρες. Υπάρχει μεγάλος κίνδυνος να εκραγούν όπλα που κείτονται στον βυθό της θάλασσας. Το έργο δεν έχει καν ξεκινήσει στο χερσαίο σκέλος και ήδη η Ρωσία και η Γερμανία άλλαξαν τη διαδρομή, διότι ανακαλύφθηκε ότι υπάρχει τεράστια συσσώρευση όπλων από την εποχή του Δευτέρου Παγκοσμίου Πολέμου κοντά στη Δανία, τη Φινλανδία, την Εσθονία και τη Σουηδία. Μπορεί να είναι ιδιωτικό έργο, αν δημιουργεί όχι μόνο πρόβλημα ενεργειακού ανεφοδιασμού -δηλαδή, πρόβλημα ανεφοδιασμού με φυσικό αέριο- για τις γειτνιάζουσες χώρες, αλλά και οικολογικό πρόβλημα στη Βαλτική Θάλασσα;
<SPEAKER ID="309" NAME="Manuel Lobo Antunes">
Προεδρεύων του Συμβουλίου. - (PT) Σε αυτό το ζήτημα, δεν έχω και πολλά να προσθέσω, πέραν των όσων είπα στην πρώτη απάντησή μου, δηλαδή να επαναλάβω συγκεκριμένα την υπόσχεσή μας ότι το κοινοτικό κεκτημένο θα εφαρμόζεται στο σύνολό του όποτε είναι αναγκαίο και πάντοτε όταν προκύπτουν περιβαλλοντικά θέματα. Ελπίζω, επομένως, η δήλωσή μας να καθησυχάζει και να δίνει απάντηση στις ανησυχίες που εξέφρασε η αξιότιμη βουλευτής του ΕΚ.
<SPEAKER ID="310" NAME="Πρόεδρος">

<P>
Θέμα: Καταδίκη του Mordechai Vanunu σε εξάμηνη φυλάκιση
<P>
Στις 2 Ιουλίου 2007, ο Mordechai Vanunu -ένας πρώην πυρηνικός τεχνικός και ειρηνιστής για πάνω από 20 χρόνια- καταδικάστηκε από δικαστήριο της Ιερουσαλήμ σε έξι μήνες φυλάκιση διότι (σύμφωνα με τις ισραηλινές αρχές) παραβίασε τους όρους μιας διοικητικής απόφασης, με την οποία περιοριζόταν η ελευθερία του λόγου του και η ελευθερία κινήσεών τους.
<P>
Ο Vanunu απήχθη στη Ρώμη και μεταφέρθηκε στο Ισραήλ, όπου φυλακίστηκε και κατηγορήθηκε για εσχάτη προδοσία, διότι μίλησε στην εφημερίδα Sunday Times για το πρόγραμμα πυρηνικών όπλων του Ισραήλ. Δικάστηκε κεκλεισμένων των θυρών και καταδικάστηκε σε 18 χρόνια φυλάκιση, εκ των οποίων 11 χρόνια θα έπρεπε να τα εκτίσει σε καθεστώς πλήρους απομόνωσης. Μετά την αποφυλάκισή του το 2004, επιβλήθηκαν σημαντικοί περιορισμοί (βάσει της ανωτέρω διοικητικής απόφασης) στην ελευθερία του: ειδικότερα, του απαγορεύτηκε κάθε επικοινωνία με πρόσωπα από χώρες άλλες πλην του Ισραήλ και δεν του επιτρεπόταν να πλησιάσει πρεσβείες ή προξενεία, να είναι κάτοχος κινητού τηλεφώνου, να έχει πρόσβαση στο Διαδίκτυο ή να φύγει από το Ισραήλ.
<P>
Τι δράση προτίθεται να αναλάβει το Συμβούλιο έναντι των ισραηλινών αρχών ως απάντηση σε αυτές τις παραβιάσεις των θεμελιωδών δικαιωμάτων της ελευθερίας του λόγου και της ελεύθερης κυκλοφορίας;
<SPEAKER ID="311" NAME="Manuel Lobo Antunes">
Προεδρεύων του Συμβουλίου. - (PT) Όπως μπορείτε να διαπιστώσετε από τις απαντήσεις μας στις ερωτήσεις,, και, το Συμβούλιο παρακολουθεί με ενδιαφέρον την υπόθεση του Mordechai Vanunu, ιδίως την κατάστασή του μετά την αποφυλάκισή του το 2004, που ανέφερε η αξιότιμη βουλευτής του ΕΚ στην ερώτησή της.
<SPEAKER ID="312" NAME="Πρόεδρος">

<P>
Θέμα: Πρόοδος στην οδηγία για τους προσωρινά απασχολούμενους μέσω εταιρείας προσωρινής απασχόλησης
<P>
Ποια είναι τα αποτελέσματα των αρχικών διαβουλεύσεων, που πραγματοποίησε η πορτογαλική Προεδρία με στόχο την επιδίωξη συμφωνίας για το σχέδιο οδηγίας για τους προσωρινά απασχολούμενους μέσω εταιρείας προσωρινής απασχόλησης.
<P>
Αναμένει ο Προεδρεύων του Συμβουλίου να θέσει σε ψηφοφορία την τροποποιημένη πρόταση οδηγίας στο Συμβούλιο στη διάρκεια της τρέχουσας Προεδρίας και ποιο χρονοδιάγραμμα θέσπισε για τις άτυπες και τυπικές διαπραγματεύσεις σε σχέση με αυτό;
<SPEAKER ID="313" NAME="Manuel Lobo Antunes" LANGUAGE="PT">
Θέλω να σας πω ότι, ως αποτέλεσμα των προκαταρκτικών διαβουλεύσεων με τα κράτη μέλη, η πορτογαλική Προεδρία αποφάσισε να αρχίσει εκ νέου τις συζητήσεις σχετικά με την πρόταση οδηγίας για τους προσωρινά απασχολούμενους μέσω εταιρείας προσωρινής απασχόλησης, που το θεωρεί ως σημαντικό στοιχείο στη συζήτηση για την ευελισφάλεια.
<P>
Αφού ο φάκελος δεν εξετάστηκε από το Συμβούλιο μετά το 2004, είναι σημαντικό να καταγράψουμε την τρέχουσα κατάσταση στην οποία φθάσαμε και να εξετάσουμε τις πιθανές κατευθύνσεις που μπορούμε να ακολουθήσουμε. " Προεδρία σύντομα θα λάβει μέτρα προς τον σκοπό αυτόν.
<SPEAKER ID="314" NAME="Richard Howitt" AFFILIATION="PSE">
(EN) Θα ήθελα να ευχαριστήσω τον Προεδρεύοντα για τα θερμά του λόγια. Πράγματι, η ευελισφάλεια είναι μια καλή αρχή, όπως λέμε σε αυτήν την Αίθουσα και στα ευρωπαϊκά θεσμικά όργανα. Ωστόσο, πολλοί υποστηρίζουν ότι η υπάρχει μεγάλη ευελισφάλεια, αλλά πού είναι η ασφάλεια; " οδηγία για τους προσωρινά απασχολούμενους μέσω εταιρείας προσωρινής απασχόλησης παραμένει μια πραγματική δοκιμασία ως προς το εάν θα υπάρξει αυτή η πτυχή της ασφάλειας. Αναρωτιέμαι ποια θεωρεί ο Προεδρεύων ότι είναι τα εμπόδια επί του παρόντος, εντός του Ευρωπαϊκού Συμβουλίου Υπουργών, τα οποία παρακωλύουν την πρόοδο. Παρά τις καλές υπηρεσίες που προσφέρει η Προεδρία, πόσο πεπεισμένος είναι ότι το Συμβούλιο θα μπορέσει πράγματι να καταλήξει σε συμφωνία κατά τη διάρκεια της θητείας των πορτογάλων συναδέλφων μας;
<SPEAKER ID="315" NAME="Manuel Lobo Antunes" LANGUAGE="PT">
Ευχαριστώ τον αξιότιμο βουλευτή του ΕΚ για την ερώτησή του. Όπως επεσήμανα, αυτός είναι ένας φάκελος για τον οποίο η πορτογαλική Προεδρία θέλει να εργαστεί και να τον προωθήσει. Ανέκαθεν λέγαμε ότι η επιτυχία μιας Προεδρίας εξαρτάται πρωτίστως από την ίδια την Προεδρία, αλλά ότι πρέπει επίσης να βασίζεται στη δέσμευση, τη συνεργασία και τη βούληση όλων των κρατών μελών για περαιτέρω πρόοδο. Αυτή είναι μια υπόθεση που δεν θα ήταν δυνατό να φέρουμε σε πέρας, ούτως ειπείν, δίχως να έχουμε στο πλευρό μας όλα τα κράτη μέλη.
<P>
Θα είμαστε ικανοποιημένοι αν, κατά τη διάρκεια της πορτογαλικής Προεδρίας, μπορέσουμε τουλάχιστον να σημειώσουμε σημαντική πρόοδο, έστω και αν δεν μπορέσουμε να καταλήξουμε σε πλήρη συμφωνία. Θα εργαστούμε προς αυτήν την κατεύθυνση με την ελπίδα, όπως είπα, οι εταίροι μας να μπορέσουν να αποδεχθούν τις υποδείξεις και τις προτάσεις μας, υιοθετώντας παράλληλα μια πραγματιστική προσέγγιση σε αυτό το ζήτημα, διότι γνωρίζουμε ότι είναι μια περίπλοκη συζήτηση και ένα περίπλοκο θέμα, όπως δείχνει η ιστορία αυτής της οδηγίας.
<P>
Σε ό,τι αφορά την ευελισφάλεια, μπορώ να σας πω ότι για την Πορτογαλία και γι' αυτήν την πορτογαλική Προεδρία ευελισφάλεια σημαίνει ευελιξία αλλά και ασφάλεια, και για εμάς αυτά τα δύο συμβαδίζουν. Σας ευχαριστώ πολύ.
<SPEAKER ID="316" NAME="Πρόεδρος">
Οι ερωτήσεις στις οποίες δεν δόθηκε απάντηση ελλείψει χρόνου θα λάβουν γραπτές απαντήσεις (βλ. Παράρτημα).
<P>
" Ώρα των Ερωτήσεων έληξε.
<P>
(" συνεδρίαση διακόπτεται στις 19.00 και συνεχίζεται στις 21.00)

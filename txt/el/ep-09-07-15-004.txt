<CHAPTER ID="004">
Αποτελέσματα του Ευρωπαϊκού Συμβουλίου (18-19 Ιουνίου 2009) - Εξάμηνο δραστηριοτήτων της Τσεχικής Προεδρίας (συζήτηση) 
<SPEAKER ID="013" NAME="Πρόεδρος">
" ημερήσια διάταξη προβλέπει την κοινή συζήτηση για τα εξής:
<P>
η έκθεση του Ευρωπαϊκού Συμβουλίου και η δήλωση της Επιτροπής σχετικά με τα αποτελέσματα του Ευρωπαϊκού Συμβουλίου (18-19 Ιουνίου 2009)
<P>
η δήλωση της εξερχόμενης Προεδρίας του Συμβουλίου για το εξάμηνο δραστηριοτήτων της Τσεχικής Προεδρίας.
<P>
Θα ήθελα με την ευκαιρία να καλωσορίσω τον Πρωθυπουργό της Τσεχικής Δημοκρατίας, κ. Jan Fischer. Θα ήθελα επίσης να καλωσορίσω θερμά τον Πρόεδρο της Ευρωπαϊκής Επιτροπής, κ. José Manuel Barroso.
<P>
Έχουμε ενώπιον μας τη δήλωση της εξερχόμενης Προεδρίας του Συμβουλίου για το εξάμηνο δραστηριοτήτων της Τσεχικής Προεδρίας. Παρακαλώ επιτρέψτε μου να πω αρχικά λίγα λόγια. Χτες εγκαινιάσαμε την έβδομη θητεία του Ευρωπαϊκού Κοινοβουλίου. Μου αναθέσατε αυτό το έργο, την ευθύνη, το μεγάλο προνόμιο και την τιμή της προεδρίας του Ευρωπαϊκού Κοινοβουλίου για τα επόμενα δυόμισι χρόνια. Σήμερα, τη δεύτερη ημέρα, θα ήθελα να σας ευχαριστήσω θερμά και πάλι, να σας ευχαριστήσω για την εμπιστοσύνη που μου δείξατε. Θα κάνω τα πάντα για να σας πείσω ότι η απόφαση που πήρατε ήταν σωστή.
<P>
Το πρώτο εξάμηνο του 2009, την Προεδρία κατείχε μια δεύτερη χώρα από την ομάδα των χωρών που προσχώρησαν στην Ευρωπαϊκή Ένωση πριν από μόλις πέντε χρόνια. Επομένως, έχουμε την ευκαιρία να αποκτήσουμε ολοένα και μεγαλύτερη ενότητα και να έρθουμε πιο κοντά. Γνωρίζουμε ότι ήταν μια δύσκολη Προεδρία εξαιτίας της κρίσης και επίσης εξαιτίας των ενεργειακών προβλημάτων. Υπήρξε ακόμη κρίση στη Γάζα. Είχαμε και τις εκλογές του Ευρωπαϊκού Κοινοβουλίου. Ωστόσο, όπως γνωρίζετε, κατά τη διάρκεια των εκλογών προς το Ευρωπαϊκό Κοινοβούλιο, υπάρχει μικρότερη επαφή μεταξύ της Προεδρίας, του Κοινοβουλίου και της Ευρωπαϊκής Επιτροπής. Σήμερα θέλουμε να μάθουμε πως αντιλαμβάνεται η εξερχόμενη Τσεχική Προεδρία τους προηγούμενους έξι μήνες και ποια είναι τα συμπεράσματα και τα κύρια σχόλια της σχετικά με αυτά που πρέπει να κάνουμε στο εγγύς μέλλον.
<P>
Επομένως, θα ήθελα να ζητήσω από τον Πρωθυπουργό της Τσεχικής Δημοκρατίας να μιλήσει και να παρουσιάσει τη γνώμη της Προεδρίας για τους προηγούμενους έξι μήνες και για αυτά που πρέπει να γίνουν στο εγγύς μέλλον.
<SPEAKER ID="014" NAME="Jan Fischer">
Ασκών την προεδρία του Συμβουλίου. - (CS) Κύριε Πρόεδρε, κυρίες και κύριοι, είναι μεγάλη τιμή για μένα που μπορώ να σας χαιρετώ κατά την έναρξη της πενταετούς θητείας σας. " Τσεχική Προεδρία έληξε και ένα νέο Ευρωπαϊκό Κοινοβούλιο τώρα ξεκινά. Θα ήθελα με την ευκαιρία αυτή να σας συγχαρώ για την εκλογή σας και για το γεγονός ότι λάβατε την εμπιστοσύνη των ψηφοφόρων στις χώρες σας για να τους εκπροσωπείτε σε αυτό το σημαντικό ευρωπαϊκό όργανο. Συγχαίρω τον Jerzy Buzek για την εκλογή του ως Πρόεδρος του Ευρωπαϊκού Κοινοβουλίου, καθώς και όλους τους Αντιπροέδρους που εκλέχθηκαν χτες, και σας εύχομαι καλή επιτυχία στο σημαντικό έργο σας και στην εκπλήρωση όλων των ιδεών με τις οποίες ξεκινάτε την εργασία σας στο Ευρωπαϊκό Κοινοβούλιο.
<P>
" Τσεχική Δημοκρατία κάνει έναν απολογισμό της εξάμηνης προεδρίας του Ευρωπαϊκού Συμβουλίου για ένα διαφορετικό Κοινοβούλιο από αυτό που υπήρχε όταν ανέλαβε τον ρόλο. Βεβαίως, αυτό δεν αλλάζει κάτι όσον αφορά τη δική μας αξιολόγηση της Προεδρίας μας. Αντίθετα, το βλέπω ως επιβεβαίωση της συνέχειας των ευρωπαϊκών πολιτικών. Κατά τον ίδιο τρόπο, αντιμετωπίζοντας τις επιπτώσεις της παγκόσμιας οικονομικής κρίσης και τα ζητήματα ενέργειας και ενεργειακής ασφάλειας, η νέα Σουηδική Προεδρία θα συνεχίσει να εκπληρώνει δύο από τις κύριες αποστολές που μας απασχόλησαν. Το πρώτο εξάμηνο του έτους αυτού θα καταγραφεί στην ιστορία της Ευρωπαϊκής Ένωσης ως μια περίοδος απαιτητικών δοκιμασιών που προκύπτουν από μια πολύπλοκη οικονομική και πολιτική κατάσταση. Είχαμε προβλέψει κάποιες από αυτές τις δοκιμασίες, ιδίως τη συνεχιζόμενη και ήδη σε πλήρη εξέλιξη οικονομική κρίση και την ανάγκη ολοκλήρωσης της θεσμικής μεταρρύθμισης ΕΕ. Άλλες ήταν μη αναμενόμενες και ορισμένες εντελώς απρόσμενες, όπως η σύγκρουση στη Γάζα και η κρίση για την παροχή φυσικού αερίου από τη Ρωσία κατά τις πρώτες ώρες της Τσεχικής Προεδρίας. Βεβαίως, στη συνέχεια, η ικανότητά μας να διευθύνουμε την Προεδρία δοκιμάστηκε, λόγω των γεγονότων στην εγχώρια πολιτική σκηνή, όταν η Τσεχική Δημοκρατία άλλαξε κυβέρνηση όταν είχαμε ήδη διανύσει τα δύο τρίτα της Προεδρίας. Αντίθετα με πολλούς ανθρώπους, δεν πιστεύω ότι η πολιτική κρίση στην Τσεχική Δημοκρατία προκάλεσε σοβαρή ζημιά στην ΕΕ στο σύνολό της, αν και συμφωνώ ότι η πτώση της κυβέρνησης ήταν ατυχής. Ωστόσο, πιστεύω σθεναρά ότι αναλάβαμε τη διαχείριση της Προεδρίας μας χωρίς δισταγμούς και ότι καταφέραμε καθ' όλη τη διάρκεια του εξαμήνου να ανταποκριθούμε στις προτεραιότητές μας - τα προγραμματισμένα καθήκοντα που προέκυψαν από την ατζέντα της ΕΕ - και να αντιμετωπίσουμε τα αναπάντεχα τοπικά ζητήματα σε συνεχή βάση και με πλήρη δέσμευση. Κάτι τέτοιο οφείλεται στο ότι οι εξειδικευμένες ομάδες στην Τσεχική Δημοκρατία συνέχισαν όλες να εργάζονται με πλήρη δέσμευση, πίστη και πλήρη επαγγελματισμό. Οφείλεται επίσης στο ότι η Τσεχική Προεδρία έλαβε πλήρη υποστήριξη από την Επιτροπή μετά την αλλαγή κυβέρνησης. Προσωπικά επωφελήθηκα από την υποστήριξη του Προέδρου της Επιτροπής José Manuel Barroso και έλαβα επίσης σημαντική υποστήριξη εκείνη την περίοδο - αν μου επιτρέπεται να προσθέσω μια προσωπική σημείωση εδώ - από διάφορους εκπροσώπους κρατών μελών. Ήταν τεράστια βοήθεια εκείνη την περίοδο, τόσο για την τσεχική κυβέρνηση όσο και μένα προσωπικά.
<P>
Θα ήθελα να σημειώσω ότι δεν θα προβώ σε οποιεσδήποτε φιλοσοφικές ή πολιτικές αναλύσεις. Δεν θέλω να υπολογίσω τις πολιτικές διαστάσεις ή τη βασιμότητα της ηγεσίας της ΕΕ σε μεγάλες έναντι μικρές χώρες ή παλαιές έναντι νέες χώρες ή τα υπέρ και τα κατά των πολιτικών έναντι γραφειοκρατικών κυβερνήσεων στη χώρα που κατέχει την Προεδρία. Αυτό θα το αφήσω στους άλλους και για τα υπόλοιπα θα πω μόνο ότι μια αξιοπρεπή και απροκατάληπτη ανάλυση απαιτεί την τήρηση ορισμένων αποστάσεων και την απάρνηση συναισθημάτων και βραχυπρόθεσμων συμφερόντων. Στο εξής θα αποφεύγω τα μεγάλα λόγια και το πάθος της έκφρασης. Θα επικεντρωθώ περισσότερο στα καθ' αυτού γεγονότα που υποστηρίζονται από στατιστικά στοιχεία κατά περίπτωση - καθώς η στατιστική είναι εξ άλλου το επάγγελμα της ζωής μου και ίσως και το πάθος μου - ή σε αυτό που ονόμασε ο Tomáš Garrigue Masaryk, ο πρώτος Πρόεδρος της Τσεχοσλοβάκικης Δημοκρατίας, μικρά καθημερινά καθήκοντα. Όπως γνωρίζετε, η Τσεχική Δημοκρατία εξέφρασε τις κύριες προεδρικές προτεραιότητές της ως το εξής τρίπτυχο: οικονομία, ενεργειακή πολιτική και ρόλος της ΕΕ στον κόσμο. Πιστεύω ότι οι περιστάσεις έχουν δείξει σαφώς ότι επρόκειτο για εξαιρετικά τοπικά, έγκυρα θέματα και η ισχύς τους δεν περιορίζεται με κανένα τρόπο στο πρώτο ήμισυ του 2009. Υπάρχουν τομείς που θα εξακολουθήσουν να απαιτούν το σύνολο των συνδυασμένων προσπαθειών μας στο μέλλον, προκειμένου η Ευρωπαϊκή Ένωση να ορθοποδήσει σε καιρούς αστάθειας και να ωφελήσει τους πολίτες της - ο οποίος είναι και ο βασικός λόγος για τον οποίο υπάρχει. Υπάρχουν προτεραιότητες που υποβάλλουν σε δοκιμή την ιδέα της ενοποίησης, αποδεικνύοντας στην πράξη πόσο πιστοί είμαστε στις αξίες που θεσπίστηκαν κατά τη δημιουργία της Κοινότητας και που ορίζουν την Ευρώπη ως κοινό χώρο ελευθερίας, ασφάλειας και ευημερίας. Επιλέξαμε το σύνθημα "Ευρώπη χωρίς σύνορα" για να περιγράψουμε συμβολικά αυτή την προσπάθεια. " οικονομική κρίση υπέβαλε σε δοκιμή την πίστη μας στην ιδέα της πλήρους ενοποίησης, δίνοντας ακόμη μεγαλύτερη επείγουσα σημασία στο σύνθημα της Τσεχικής Προεδρίας. Τα αποτελέσματα των πολλών συζητήσεων που πραγματοποιήθηκαν κατά τη διάρκεια του προηγούμενου εξαμήνου και τα συμπεράσματα των Ευρωπαϊκών Συμβουλίων δείχνουν ότι τα είκοσι επτά κράτη μέλη πέρασαν αυτό το τεστ με επιτυχία. Υπό την Τσεχική Προεδρία, γυρίσαμε την πλάτη στον προστατευτισμό και συμφωνήσαμε σε μια κοινή και συντονισμένη προσέγγιση για την αντιμετώπιση των επιπτώσεων της κρίσης τόσο στα πλαίσια της ΕΕ όσο και σε διεθνές επίπεδο.
<P>
Κατά τον ίδιο τρόπο, καταφέραμε να εκπληρώσουμε ένα καθήκον για το οποίο πολλοί πίστευαν ότι δεν ήμασταν ικανοί· το ζήτημα της θεσμικής μεταρρύθμισης. " ίδια η Τσεχική Δημοκρατία ολοκλήρωσε επιτυχώς την επικύρωση της Συνθήκης της Λισαβόνας και από τα δύο σώματα του Κοινοβουλίου. Ήταν μια σαφή και πειστική έκφραση πολιτικής θέλησης και άνοιξε το δρόμο για μια αξιόπιστη επίλυση του ζητήματος των ιρλανδικών εγγυήσεων. Πιστεύω σθεναρά ότι, ως αποτέλεσμα των εγγυήσεων που συμφωνήθηκαν κατά το Ευρωπαϊκό Συμβούλιο του Ιουνίου, είναι πολύ πιθανόν η Ιρλανδία να ολοκληρώσει και τη διαδικασία επικύρωσης της Συνθήκης, έτσι ώστε να τεθεί σε ισχύ έως τα τέλη του 2009. " προσέγγιση της Τσεχικής Προεδρίας ήταν επίσης σοβαρή απέναντι σε ένα καθήκον που συνδέεται με την εκλογή αυτού του νέου Ευρωπαϊκού Κοινοβουλίου, ξεκινώντας δηλαδή τη διαδικασία διορισμού μιας Επιτροπής για την επόμενη κοινοβουλευτική περίοδο 2009-2014. Κατά το Ευρωπαϊκό Συμβούλιο του Ιουνίου, επιτεύχθηκε σαφής πολιτική συναίνεση σχετικά με τον José Manuel Barroso ως υποψήφιο Πρόεδρο της επόμενης Επιτροπής. " εξουσία της Τσεχικής Προεδρίας και της επερχόμενης Σουηδικής Προεδρίας να πραγματοποιεί συνομιλίες με το Ευρωπαϊκό Κοινοβούλιο δημιουργεί τις προϋποθέσεις για την προστασία της θεσμικής συνέχειας. Γενικότερα, η Τσεχική Προεδρία κατάφερε να επιτύχει μια σειρά από συγκεκριμένα αποτελέσματα ή ορατή πρόοδο και στους τρεις τομείς προτεραιότητας. Στον νομοθετικό τομέα, οι διαπραγματεύσεις για πάνω από 80 συγκεκριμένα μέτρα είχαν επιτυχή έκβαση, πάνω απ' όλα χάρη στη στενή συνεργασία με τα κράτη μέλη και τα όργανα της ΕΕ, ιδίως το Ευρωπαϊκό Κοινοβούλιο. Στον μη νομοθετικό τομέα, επιτεύχθηκε επίσης μια σειρά από αξιοσημείωτες επιτυχίες, συμπεριλαμβανομένου του χειρισμού κρίσεων εξωτερικής πολιτικής και ενέργειας στις αρχές του έτους, της απόρριψης των τάσεων προστατευτισμού, αποφασιστικών μέτρων υπέρ της ευρωπαϊκής οικονομίας, βημάτων προς την ενεργειακή διαφοροποίηση και την προστασία του κλίματος και των αποτελεσμάτων των διαπραγματεύσεων με σημαντικούς εταίρους στην Ευρωπαϊκή Ένωση.
<P>
Όσον αφορά τις ξεχωριστές προτεραιότητες, το σημαντικότερο καθήκον στον οικονομικό τομέα ήταν η αντιμετώπιση των επιπτώσεων της παγκόσμιας κρίσης και η συνέχιση της εφαρμογής του ευρωπαϊκού σχεδίου για οικονομική ανάκαμψη ως ένα από τα κύρια μέσα για την αποκατάσταση της οικονομικής ευημερίας. Περάσαμε επίσης το τεστ όσον αφορά τα μέτρα που υιοθετήθηκαν για τη σταθεροποίηση του τραπεζικού τομέα. Τα μέτρα που υιοθετήσαμε είναι αποτελεσματικά. Μέσω εγγυήσεων και ανακεφαλαιοποίησης, τα κράτη μέλη παρείχαν στις τράπεζες δυνητική υποστήριξη έως άνω του 30% του ΑΕΠ της Ευρωπαϊκής Ένωσης. Ο συμβιβασμός που επιτεύχθηκε σχετικά με το πακέτο 5 δισεκατομμυρίων ευρώ για έργα στον τομέα της ενέργειας και του ευρυζωνικού Διαδικτύου και μέτρα για την εξακρίβωση της αποτελεσματικότητας της κοινής γεωργικής πολιτικής έδωσε ένα θετικό μήνυμα από το εαρινό Ευρωπαϊκό Συμβούλιο. " συμφωνία για τη συνεισφορά των κρατών μελών της ΕΕ σε δάνειο ύψους 75 δισεκ. ευρώ για την ενίσχυση των πόρων του Διεθνούς Νομισματικού Ταμείου είχε μεγάλη σημασία για την αντιμετώπιση της παγκόσμιας οικονομικής κρίσης. Υπό την Τσεχική Προεδρία, η ΕΕ, με τη σημαντική υποστήριξη της Επιτροπής, συνέβαλε σημαντικά στην άριστη προετοιμασία και την επιτυχή πορεία της συνόδου κορυφής του G20 στο Λονδίνο, που κατέληξε σε συμφωνία για τη σημαντική ενίσχυση των πόρων του ΔΝΤ και για τους πόρους που χορηγούνται μέσω άλλων διεθνών οργανισμών για την καταπολέμηση των επιπτώσεων της παγκόσμιας οικονομικής ύφεσης. " ΕΕ πέτυχε επίσης ισχυρή θέση στη σύνοδο χάρη στα κοινά συμπεράσματα που υιοθετήθηκαν κατά το εαρινό Ευρωπαϊκό Συμβούλιο. Κατά αυτόν τον τρόπο επιβεβαίωσε τη φιλοδοξία της να αποτελεί ισχυρό παγκόσμιο παράγοντα. Όπως δήλωσα νωρίτερα, όλα τα μέτρα που αποσκοπούσαν στην καταπολέμηση της κρίσης κατά της διάρκεια της Τσεχικής Προεδρίας πρέπει να εξεταστούν έναντι του υπόβαθρου της κοινής και κατηγορηματικής απόρριψης του προστατευτισμού.
<P>
Στον τομέα των νομοθετικών μέτρων, η Τσεχική Προεδρία κατάφερε να πετύχει συναίνεση στα πλαίσια του σχεδίου ανάκαμψης για την πιθανότητα εφαρμογής χαμηλότερων ποσοστών ΦΠΑ για υπηρεσίες με ένταση εργασίας που παρέχονται τοπικά. " συμφωνία αυτή συνεισφέρει σημαντικά στη διατήρηση της απασχόλησης στους πλέον ευαίσθητους τομείς της οικονομίας και θα πρέπει να βοηθήσει ιδιαίτερα τις μικρομεσαίες επιχειρήσεις. Οι αλλαγές στη ρύθμιση της χρηματοπιστωτικής αγοράς και στην επιτήρηση της αγοράς συνιστούν ολόκληρο κεφάλαιο στην προσπάθεια καταπολέμησης της τρέχουσας χρηματοπιστωτικής και οικονομικής κρίσης. Κατά τη διάρκεια της Τσεχικής Προεδρίας επιτεύχθηκε σημαντική πρόοδος όσον αφορά την αποκατάσταση της εμπιστοσύνης. Ολοκληρώθηκαν οι διαπραγματεύσεις σχετικά με όλες τις σημαντικές νομοθετικές προτάσεις που θέσπισε η Προεδρία ως στόχους της. Σημαντικότερη αυτών ήταν η οδηγία "φερεγγυότητα ΙΙ" για τους τομείς ασφάλισης, οι κανονισμοί για τους οργανισμούς αξιολόγησης της πιστοληπτικής ικανότητας και λοιπά. Κατά την ενδιαφέρουσα συζήτηση για τη ρύθμιση και την επιτήρηση των χρηματοπιστωτικών αγορών, επιτεύχθηκε συμφωνία για τα βασικά στοιχεία της μεταρρύθμισης, που θα πρέπει να παρέχουν σταθερότητα σε επίπεδο κράτους μέλους και σε επίπεδο ξεχωριστών χρηματοπιστωτικών οργανισμών και των κανόνων τους. Το Ευρωπαϊκό Συμβούλιο του Ιουνίου επιβεβαίωσε τη θέση που έλαβε η Επιτροπή. " υποστήριξη που εκφράστηκε για τα σχέδια της Επιτροπής θα πρέπει να οδηγήσει στην κατάρτιση και έγκριση συγκεκριμένων νομοθετικών προτάσεων φέτος το φθινόπωρο.
<P>
" ενεργειακή πολιτική, η δεύτερη προτεραιότητα της Τσεχικής Προεδρίας, δοκιμάστηκε σε μεγάλο βαθμό κατά τις πρώτες μέρες της Προεδρίας. Την ίδια στιγμή, διαπιστώσαμε ότι δεν ήταν πάντα συνετή η αντιμετώπιση των προβλημάτων των ενεργειακών κρίσεων σε ειδική βάση, από τη στιγμή που ξεσπάει μια κρίση περίπου κάθε έξι μήνες. Θα πρέπει αντί αυτού να υιοθετηθούν συστηματικά μέτρα ούτως ώστε η ΕΕ να μπορεί να είναι ασφαλής και εύκαμπτη ως προς τον ενεργειακό εφοδιασμό. Υπό την Τσεχική Προεδρία πήραμε μέτρα για την ενίσχυση της ενεργειακής ασφάλειας, εστιάζοντας σε δραστηριότητες που θα αυξήσουν τη διαφοροποίηση των ενεργειακών πόρων και των οδών εφοδιασμού μέσω του λεγόμενου νότιου διαδρόμου. " υποστήριξη της ενεργειακής αποδοτικότητας που συμπεριλαμβάνεται στους αναθεωρημένους κανονισμούς για το Ευρωπαϊκό Ταμείο Περιφερειακής Ανάπτυξης συμβάλλει επίσης σημαντικά στην ενεργειακή ασφάλεια. Επιτρέπει την πραγματοποίηση χρηματοοικονομικών επενδύσεων στη μεγαλύτερη ενεργειακή αποδοτικότητα και στη χρήση ανανεώσιμων πηγών ενέργειας σε κτίρια κατοικιών. Κάτι τέτοιο παρέχει έναν σύνδεσμο με τη Σουηδική Προεδρία, που θέτει την ενεργειακή αποδοτικότητα ως μία εκ των σημαντικών προτεραιοτήτων της. " συνέχεια που είναι απαραίτητη για το έργο όλης της ΕΕ είναι και πάλι προφανής. Τέλος, εξίσου σημαντικό είναι το ότι τα Συμβούλια του Μαρτίου και του Ιουνίου επιβεβαίωσαν πλήρως ότι δεν θα ήταν συνετό να εγκαταλειφθούν οι φιλόδοξοι στόχοι μας για μείωση των εκπομπών των αερίων του θερμοκηπίου ή για χρηματοδότηση των μέτρων μετριασμού και προσαρμογής σε αναπτυσσόμενες χώρες. Ταυτόχρονα, θεσπίσαμε σαφείς προτεραιότητες και στόχους που πρέπει να εκπληρωθούν πριν από τη Διάσκεψη της Κοπεγχάγης για την αλλαγή του κλίματος αυτό το Δεκέμβριο, προκειμένου η ΕΕ να υπερασπιστεί τη θέση της ως ηγέτης στο ζήτημα της αλλαγής του κλίματος.
<P>
" τρίτη προτεραιότητα - ή αν θέλετε το τρίτο μέρος του τριπτύχου - της Τσεχικής Προεδρίας αφορούσε την ΕΕ στον κόσμο και τα γεγονότα δείχνουν σαφώς πόσο σημαντικό είναι για την ΕΕ να αναπτύξει και να ακολουθήσει κοινή εξωτερική πολιτική. Κάτι τέτοιο επιβεβαιώθηκε ευρέως κατά τη διάρκεια της Τσεχικής Προεδρίας. Ενώ η ΕΕ κατάφερε να επιλύσει την κρίση φυσικού αερίου χάρη στην ενότητά της, η δεύτερη κρίση από τις αρχές του έτους, η κρίση στη Γάζα, έδειξε ξανά ότι αν η ΕΕ θέλει να συνιστά πραγματικά παγκόσμιος παράγοντας, πρέπει να μάθει να μιλάει με μία φωνή. Και οι δύο αυτές κρίσεις συνέβησαν υπό μία Προεδρία, πράγμα που δείχνει ότι το ζήτημα του ποιος πραγματικά ηγείται της ΕΕ δεν έχει τόσο μεγάλη σημασία όσο η ενότητα και των είκοσι επτά κρατών μελών. " Τσεχική Προεδρία κατάφερε να ξεκινήσει το σχέδιο "ανατολική εταιρική σχέση" που συνιστά συνέχεια της πολιτικής γειτονίας, αυτή τη φορά προς ανατολική κατεύθυνση. " κύρια προτεραιότητα εξωτερικής πολιτικής της Τσεχικής Προεδρίας ήταν να συνεχίσει τη διαδικασία της διεύρυνσης της ΕΕ. Κάτι τέτοιο συνεπάγετο κυρίως μια ευρωπαϊκή προοπτική για τις χώρες των Δυτικών Βαλκανίων. Λόγω της κατάστασης στην περιοχή, η Προεδρία είχε περιορισμένο περιθώριο χειρισμών. Ωστόσο, παρά τη διακοπή των συνομιλιών με την Κροατία περί προσχώρησης, σημειώθηκε πρόοδος όσον αφορά τη διαδικασία ελευθέρωσης του καθεστώτος θεωρήσεων. Παρουσίασα μια σύντομη και ρεαλιστική περίληψη των προτεραιοτήτων της Τσεχικής Προεδρίας και της εκπλήρωσής τους. Διατίθενται βεβαίως πιο λεπτομερείς πληροφορίες και είμαι στη διάθεσή σας να απαντήσω στις ερωτήσεις και τα σχόλιά σας.
<SPEAKER ID="015" NAME="José Manuel Barroso" LANGUAGE="FR">
Κύριε Πρόεδρε, κυρίες και κύριοι, η πρώτη ολομέλεια του νεοεκλεγέντος Ευρωπαϊκού Κοινοβουλίου αποτελεί μοναδική πολιτική στιγμή. Ανοίγει μια νομοθετική θητεία που θα επηρεάσει τις την καθημερινότητα εκατοντάδων εκατομμυρίων Ευρωπαίων πολιτών και τη μοίρα μιας ολόκληρης ηπείρου.
<P>
Θα ήθελα ειλικρινά να συγχαρώ όλους τους ευρωβουλευτές που μόλις εξελέγησαν. " παρουσία σας στην αίθουσα αυτή είναι αποτέλεσμα της μεγαλύτερης άσκησης διεθνικής δημοκρατίας που οργανώθηκε ποτέ ανά τον κόσμο. Σας εύχομαι κάθε επιτυχία στη θητεία σας.
<P>
Οι προκλήσεις που αντιμετωπίζει η Ευρώπη και αυτές που θα κληθεί να αναλάβει τα επόμενα χρόνια είναι τεράστιες. Αρχικά, υπάρχει η οικονομική και χρηματοπιστωτική κρίση, που απαιτεί εκ μέρους μας να συνεχίσουμε τη συστηματική και συντονισμένη δράση που ξεκινήσαμε. Υπάρχει το κοινωνικό κόστος της κρίσης, που αποτελεί βασική προτεραιότητά μας. Υπάρχει η καταπολέμηση της κλιματικής αλλαγής και η μετάβαση σε μια πράσινη και βιώσιμη οικονομία, που δείχνει την πολιτική κατεύθυνση που πρέπει να ακολουθήσουμε.
<P>
Όλες αυτές οι προκλήσεις διέκριναν επίσης την Προεδρία της Τσεχίας, η οποία μόλις ολοκληρώθηκε. Θα ήθελα να συγχαρώ τον πρωθυπουργό Fischer και τον προκάτοχό του Mirek Topolánek, για τα αποτελέσματα που επιτεύχθηκαν κατά τη διάρκεια μιας ιδιαίτερα δύσκολης φάσης. Τους ευχαριστώ, καθώς και ολόκληρη την ομάδα τους για την εξαιρετική τους συνεργασία, παρά τις κάποιες εσωτερικές πολιτικές δυσκολίες.
<P>
Θα ήθελα επίσης να τονίσω την πολιτική σημασία αυτής της τσεχικής Προεδρίας. Για πρώτη φορά, μια χώρα που μόλις μερικά χρόνια πριν ήταν μέλος του Συμφώνου της Βαρσοβίας, ανέλαβε το ευρωπαϊκό μας σχέδιο για ελευθερία και αλληλεγγύη. Πρόκειται για ένα πολύ σημαντικό στοιχείο, που δείχνει το βαθμό προόδου μέσα στην Ευρώπη μας.
<P>
Κατά την Προεδρία της Τσεχίας, καταφέραμε να επιτύχουμε στην πράξη μερικά εντυπωσιακά αποτελέσματα. 54 κείμενα υιοθετήθηκαν με συναπόφαση. Θα ήθελα να αναφερθώ ειδικά στη συμφωνία για ευρεία κλίμακα μέτρων για τη ρύθμιση των χρηματοπιστωτικών αγορών και για τα 5 δις ευρώ, στο πλαίσιο του ευρωπαϊκού σχεδίου ανασυγκρότησης, και γνωρίζετε όλοι πολύ καλά πόσο σκληρά χρειάστηκε να εργαστούμε, η Επιτροπή και το Κοινοβούλιο, για να το επιτύχουμε. Θα ανέφερα επίσης την επανεξέταση του Ευρωπαϊκό Ταμείο Προσαρμογής στην Παγκοσμιοποίηση. Χαιρετίζω την ανάπτυξη της εσωτερικής αγοράς ενέργειας και της εσωτερικής αγοράς μεταφορών.
<P>
Σε όλους αυτούς τους τομείς υπήρξαν φιλόδοξες προτάσεις από την Επιτροπή, οι οποίες στηρίχθηκαν από το Κοινοβούλιο. Χαιρετίζω την ομόφωνη υποστήριξη του πρόσφατου Ευρωπαϊκού Συμβουλίου για το χάρτη πορείας που πρότεινε η Επιτροπή σχετικά με την επιτήρηση των χρηματοπιστωτικών αγορών. Έχουμε τώρα μια φιλόδοξη συναίνεση που κανείς δεν θα μπορούσε να ελπίζει πριν από μερικούς μήνες όταν συγκάλεσα μια ομάδα εμπειρογνωμόνων υψηλού επιπέδου, υπό την προεδρία του κ. de Larosière. Αυτό θα μας επιτρέψει να ηγηθούμε στη μεταρρύθμιση του διεθνούς χρηματοπιστωτικού συστήματος. Επιπλέον, μέσα στο ίδιο πνεύμα συμμετείχαμε στη σύνοδο της G20 στο Λονδίνο, προτρέποντας προς τη λήψη ορισμένων πολύ σημαντικών αποφάσεων
<P>
Πέρα από το νομοθετικό της έργο, η τσεχική Προεδρία μπόρεσε επίσης να αντιμετωπίσει προκλήσεις πολιτικής φύσης, μερικές από τις οποίες ήταν εξαιρετικά ευαίσθητες, και πράγματι εξαιρετικά σοβαρές. Χρειάστηκε να διαχειριστούμε την κρίση αερίου μεταξύ Ουκρανίας και Ρωσίας, η οποία επεσήμανε και πάλι την ανάγκη να ενισχύσει η Ευρώπη την ενεργειακή της ασφάλεια. Κατά τους τελευταίους έξι μήνες σημειώσαμε αρκετή πρόοδο, αναπτύσσοντας για παράδειγμα το σχέδιο διασύνδεσης της Βαλτικής.
<P>
Προχθές, παρακολούθησα την τελετή για την υπογραφή του σχεδίου Nabucco μεταξύ της Τουρκίας και τεσσάρων κρατών μελών μας - της Αυστρίας, της Ουγγαρίας, της Βουλγαρίας και της Ρουμανίας - υπό την παρουσία πολλών χωρών από τις οποίες ευελπιστούμε να εισάγουμε αέριο στο μέλλον. Πρόκειται για ένα πραγματικά ευρωπαϊκό σχέδιο, και είμαι ικανοποιημένος που η Επιτροπή μπόρεσε να ενεργήσει ως διαμεσολαβητής σε αυτό, εφόσον ο ρόλος αυτός στάθηκε σημαντικός για όλους τους συμμετέχοντες.
<P>
Πρόεδρος της Επιτροπής. - Κύριε Πρόεδρε, κατά την Προεδρία της Τσεχίας, υπήρξαν επίσης πολύ σημαντικές εξελίξεις σχετικά με τη Συνθήκη της Λισαβόνας. Το τελευταίο Ευρωπαϊκό Συμβούλιο συμφώνησε σχετικά με τις απαραίτητες εγγυήσεις που επιτρέπουν στην ιρλανδική κυβέρνηση να συγκαλέσει δεύτερο δημοψήφισμα, έχοντας πλήρως διασφαλίσει ότι οι ανησυχίες που εκφράστηκαν από τον ιρλανδικό λαό αντιμετωπίστηκαν ικανοποιητικά. Ας μην ξεχνάμε ότι κατά την τσεχική Προεδρία επίσης, η τσεχική Γερουσία ολοκλήρωσε την κοινοβουλευτική επικύρωση, αυξάνοντας το συνολικό αριθμό των κρατών μελών που έχουν ολοκληρώσει τη διαδικασία έγκρισης του κοινοβουλίου στα 26.
<P>
" τσεχική Προεδρία έδωσε τώρα τη σκυτάλη στη σουηδική Προεδρία, αλλά οι προκλήσεις που αντιμετωπίζει η Ευρώπη εξακολουθούν να ξεπερνούν το αντικείμενο μιας μόνο Προεδρίας.
<P>
Το ευρωπαϊκό σχέδιο πάντα ήταν μακροπρόθεσμο. Σημειώνουμε πρόοδο όταν εργαζόμαστε ως ομάδα. Όπως και σε μια ομάδα, κάθε μέλος είναι ζωτικό για την επιτυχία: το Συμβούλιο, η Επιτροπή και το Κοινοβούλιο, όλοι έχουν σημαντικό ρόλο για την επίτευξη των κοινών μας ευρωπαϊκών φιλοδοξιών στην υπηρεσία των ευρωπαίων πολιτών.
<P>
" Ευρώπη που πρέπει να συνεχίσουμε να οικοδομούμε μαζί είναι μια δυνατή Ευρώπη, μια ανοιχτή Ευρώπη, μια Ευρώπη αλληλεγγύης. Είναι μια Ευρώπη που προσφέρει τις μέγιστες ευκαιρίες στους πολίτες της· μια Ευρώπη που οικοδομεί πάνω στην ηπειρωτική της διάσταση και εκμεταλλεύεται πλήρως το δυναμικό της εσωτερικής της αγοράς, που είναι τόσο σημαντική για τους καταναλωτές και τις μικρομεσαίες εταιρείες· μια Ευρώπη γνώσης και καινοτομίας· μια Ευρώπη που σέβεται το περιβάλλον και διασφαλίζει την ενεργειακή της ασφάλεια· μια Ευρώπη που απευθύνεται σε άλλους παγκόσμιους φορείς σε εταιρικό πνεύμα προκειμένου να αντιμετωπιστούν αμοιβαίες προκλήσεις από κοινού.
<P>
Στην εποχή αυτή της παγκόσμιας κρίσης, χρειαζόμαστε μια ισχυρή Ευρώπη περισσότερο από ποτέ - και ισχυρή Ευρώπη σημαίνει ενωμένη Ευρώπη έτοιμη να αναλάβει και να διαμορφώσει τη μοίρα της.-Ας εργαστούμε μαζί - Κοινοβούλιο, Συμβούλιο Επιτροπή - για να δείξουμε ότι οι προσδοκίες των ευρωπαίων πολιτών είναι ασφαλείς στα χέρια μας· ότι η επιθυμία τους για ελευθερία, δικαιοσύνη και αλληλεγγύη δεν θα αγνοηθεί.
<P>
(Χειροκροτήματα)
<SPEAKER ID="017" NAME="Ádám Kósa">
εξ ονόματος της Ομάδας PPE. - (HU) Κύριε Πρόεδρε, κυρίες και κύριοι, αισθάνομαι βαθιά συγκινημένος να βρίσκομαι εδώ στο Ευρωπαϊκό Κοινοβούλιο ως το πρώτο κουφό άτομο απευθυνόμενος στη μητρική μου γλώσσα, την ουγγρική νοηματική γλώσσα. Το κάνω αυτό όχι μόνο για τον εαυτό μου και την κοινότητα των κωφών, αλλά και για κάθε άτομο με αναπηρία. Αρχίζω τώρα να αισθάνομαι ότι ανήκω σε μια ευρωπαϊκή κοινότητα όπου ακόμα και οι μειονότητες μπορούν να επιτύχουν. Παραδειγματιστείτε από τον Robert Schuman, που καταγόταν από την Αλσατία - Λορένη και κατάφερε να γίνει ο πατέρας της ΕΕ 50 χρόνια πριν. Κατά το τέλος της απερχόμενης τσεχικής Προεδρίας, τα γεγονότα έλαβαν δυστυχώς μια τροπή, την οποία θα ήθελα και εγώ να θέσω το επίκεντρο της προσοχής της επερχόμενης σουηδικής προεδρίας της ΕΕ. Πριν από δύο εβδομάδες το κοινοβούλιο της Σλοβακίας υιοθέτησε ένα κανονισμό που θα περιορίσει σοβαρά τα δικαιώματα των μειονοτήτων που ζουν στην εν λόγω χώρα να χρησιμοποιούν τη γλώσσα τους. Ως χρήστης της νοηματικής, αισθάνομαι ότι είναι καθήκον μου να υπερασπιστώ τα δικαιώματα των ανθρώπων στην Ευρώπη να χρησιμοποιούν τη γλώσσα τους καθώς και τη σημασία αυτού. Αυτός είναι ο λόγος για τον οποίο θα εργάζομαι εδώ στο Ευρωπαϊκό Κοινοβούλιο. Εντούτοις, θέλω να δώσω ένα μήνυμα σε κάθε ευρωπαίο πολίτη. Θέλω μια Ευρώπη όπου ο καθένας θα έχει διασφαλίσει το δικαίωμα να ζήσει τη ζωή του στο έπακρο και να αξιοποιήσει τις δυνατότητές του. Θέλω μια Ευρώπη όπου τα κουφά άτομα που θα εκπροσωπούνται από εμένα ή κάθε άτομο που ζει με αναπηρία γενικότερα, θα απολαμβάνουν πράγματι ίσες ευκαιρίες. Θα ήθελα να εκφράσω ιδιαίτερες ευχαριστίες στον Joseph Daul, πρόεδρο της Ομάδας του Ευρωπαϊκού Λαϊκού Κόμματος (Χριστιανοδημοκράτες), που μου έδωσε την ευκαιρία να απευθυνθώ προς αυτή τη ξεχωριστή ημέρα. Και αυτό το γεγονός αποδεικνύει ότι η Ευρώπη σημαίνει ποικιλομορφία, ανεκτικότητα και ίσες ευκαιρίες.
<SPEAKER ID="018" NAME="Libor Rouček">
εξ ονόματος της Ομάδας S&D. - (CS) Πρωθυπουργέ Fischer, Επίτροπε Πρόεδρε Barroso, κυρίες και κύριοι, τον Ιανουάριο αυτού του έτους προειδοποίησα τη συνέλευση αυτή ότι η τσεχική Προεδρία δεν θα ήταν εύκολη και ότι θα χαρακτηριζόταν πιθανότατα από μεγάλη αστάθεια. Ο λόγος των φόβων μου ήταν η αστάθεια μέσα στον τσεχικό κυβερνητικό συνασπισμό, οι διαφωνίες μεταξύ της κυβέρνησης και της αντιπολίτευσης και οι διαμάχες μεταξύ κυβέρνησης και προέδρου. Θα ήθελα να πω σύντομα ότι η ομιλία του τσέχου Προέδρου Václav Klaus προς την αξιότιμη αυτή συνέλευση, δυστυχώς επιβεβαίωσε τους φόβους μου για αστάθεια, καταδεικνύοντας ότι η Προεδρία θα χαρακτηριζόταν πράγματι από αστάθεια, και όχι μόνο λόγω της κατάρρευσης της κυβέρνησης. Εντούτοις, ορισμένα πράγματα είχαν επιτυχία τους περασμένους έξι μήνες, άλλα μικρότερη. Στα θετικά θα ανέφερα την πολιτική ενέργειας που αναφέρθηκε νωρίτερα. Πιστεύω ότι η Δημοκρατία της Τσεχίας κατάφερε επιτυχώς να επιλύσει την κρίση αερίου του Ιανουαρίου του έτους αυτού. " υπογραφή της συμφωνίας Nabucco που αναφέρθηκε εδώ από τον κ. Barroso, υπήρξε επίσης αποτέλεσμα της δουλειάς που έκανε η τσεχική Προεδρία. Δυστυχώς, ο χειρισμός της οικονομικής κρίσης δεν ανταποκρίθηκε στις προσδοκίες της Ευρώπης και του Ευρωπαϊκού Κοινοβουλίου. Ας θυμηθούμε την ομιλία του πρώην πρωθυπουργού της Τσεχίας Topolánek, όταν έστειλε στο διάολο τον αμερικανό πρόεδρο Obama, μαζί με την οικονομική πολιτική του.
<P>
Εντούτοις, θα ήθελα κλείνοντας να ευχαριστήσω τον πρωθυπουργό Fischer, ειδικότερα γιατί έσωσε τη Δημοκρατία της Τσεχίας. " σύνοδος κορυφής του Ιουνίου το αποδεικνύει, εφόσον ολόκληρη η ημερήσια διάταξη της συνάντησης εφαρμόστηκε με επιτυχία. Θα ήθελα επίσης να ευχαριστήσω τις εκατοντάδες των τσέχων αξιωματούχων, όχι μόνο στις Βρυξέλλες αλλά και σε όλα τα τσεχικά υπουργία. Κατά τη γνώμη μου αυτοί οι αξιωματούχοι έκαναν πολύ καλή και επαγγελματική δουλειά και δεν μπορούν να τους καταλογιστούν ευθύνες για όσα συνέβαιναν στην πολιτική σκηνή της Τσεχίας.
<SPEAKER ID="019" NAME="Alexander Graf Lambsdorff" LANGUAGE="DE">
Κύριε Πρόεδρε, επιτρέψτε μου αρχικά να σας συγχαρώ για την εκλογή σας. Σας εύχομαι κάθε επιτυχία για τα επόμενα δυόμισι χρόνια. Μπόρεσα ακόμα και να καταλάβω το τελευταίο σας αίτημα να διατηρήσουμε το χρόνο ομιλίας μας χωρίς τη χρήση ακουστικών.
<P>
Πρωθυπουργέ, ο προκάτοχός σας δεν είχε εύκολο και θετικό ξεκίνημα. " έμφαση δόθηκε δικαίως στην ενέργεια, την οικονομία και τις εξωτερικές σχέσεις, αλλά όπως συμβαίνει συχνά στη ζωή, όσα συμβαίνουν στην πραγματικότητα είναι συχνά πολύ διαφορετικά από όσα προγραμματίζουμε. Στη διαμάχη στη Γάζα, η Προεδρία του Συμβουλίου έσπευσε αμέσως χωρίς να έχει πρώτα συμφωνηθεί κοινή ευρωπαϊκή προσέγγιση. Στη διαμάχη για το αέριο μεταξύ Ρωσίας και Ουκρανίας, εκατομμύρια άτομα πάγωσαν πριν η κυβέρνησή σας παρέμβη και ενεργήσει ως μεσάζων, με πολύ επιτυχή αποτελέσματα.
<P>
Παρά την κριτική, είχατε επιτυχίες και σε άλλους τομείς. Αποτελεί μακροπρόθεσμο κατόρθωμα της τσεχικής Προεδρίας το ότι η Ευρωπαϊκή Ένωση δεν έκανε το λάθος να κυλήσει προς τον προστατευτισμό, όπως συνέβη τη δεκαετία του '30. Αποτελούσε και εξακολουθεί να αποτελεί πραγματικό κίνδυνο. Επί του θέματος, η Προεδρία είχε ξεκάθαρη γραμμή, που στηριζόταν ιδιαίτερα από τον Επίτροπο για τον Ανταγωνισμό. Πολλοί άνθρωποι θέλουν να χρησιμοποιήσουν την κρίση για να προωθήσουν ένα νέο οικονομικό εθνικισμό. Αυτό θα ήταν καταστροφικό. Για τους Φιλελευθέρους και τους Δημοκρατικούς, ο ελεύθερος και δίκαιος ανταγωνισμός, όπως αυτός προβλέπεται στις Συνθήκες, αποτελεί το μέσο για ανάπτυξη και ευημερία.
<P>
Ωστόσο, για να δεχτούν οι πολίτες μας τον ελεύθερο ανταγωνισμό, θέλουν και χρειάζονται να είναι σίγουροι ότι οι κανόνες είναι ίδιοι για όλους. " στρέβλωση του ανταγωνισμού, η στεγανοποίηση, η προτίμηση ενός κράτους προς τις εταιρείες του - όλα αυτά θα οδηγήσουν όχι στο τέλος της κρίση, αλλά κατευθείαν σε αδιέξοδο. Κατά την Προεδρία της, η Δημοκρατία της Τσεχίας, ως νέο κράτος μέλος, χρειάστηκε να ανακαλέσει στην τάξη δικαίως πολλά παλαιά κράτη μέλη, γεγονός δυστυχώς απαραίτητο δεδομένου ότι η εσωτερική αγορά δεν πρέπει να διαβρώνεται και οι κανόνες πρέπει να ακολουθούνται.
<P>
" τσεχική κυβέρνηση αποδείχτηκε τελικά ανήμπορη μπροστά στη συνεχή παρενόχληση από το Κάστρο της Πράγας και την ψήφο δυσπιστίας. " πτώση της εν μέσω της Προεδρίας της δεν είχε προηγούμενο. Ολόκληρη η Ευρώπη παρακολουθούσε την Πράγα με κατάπληξη. Με αυτή την κίνηση, η τσεχική πολιτική τάξη πρόσφερε κακές υπηρεσίες τόσο στη χώρα της όσο και στην Ευρώπη.
<P>
Πρωθυπουργέ, δείξατε ωστόσο ότι, στην πολιτική όπως και στο ποδόσφαιρό, ένα παιχνίδι μπορεί να γυρίσει ακόμα και αν δεν γίνουν αλλαγές παρά στην παράταση. Στο Ευρωπαϊκό Συμβούλιο τον Ιούνιο δρομολογήθηκε γενική επιθεώρηση της επιτήρησης της χρηματοπιστωτικής αγοράς. Είναι πλέον καθήκον της Επιτροπής να προωθήσει αυτή την πρωτοβουλία με αποφασιστικότητα. Διαπραγματευτήκατε τις εγγυήσεις με την Ιρλανδία ώστε, αν όλα πάνε καλά, το δημοψήφισμα στις 2 Οκτωβρίου να είναι επιτυχές. Τα κράτη μέλη συμφώνησαν επίσημα σχετικά με ένα υποψήφιο για τη θητεία του Προέδρου της Επιτροπής και επομένως ικανοποίησαν ένα σημαντικό αίτημα της ομάδας μας.
<P>
Πρωθυπουργέ, προσωπικά κάνατε καλή δουλειά και κερδίσατε το σεβασμό. Εντούτοις, η πρώτη τσεχική Προεδρία δεν θα έχει τη θέση που όλοι ελπίζαμε στην ιστορία. Αυτό που πρέπει ανεξαρτήτως να θυμόμαστε είναι το σύνθημά σας: "Ευρώπη χωρίς σύνορα".
<SPEAKER ID="020" NAME="Rebecca Harms">
εξ ονόματος της Ομάδας Verts/ALE. - (DE) Κύριε Πρόεδρε, Πρωθυπουργέ, Πρόεδρε της Επιτροπής, δεν είναι εύκολο να αποτιμήσουμε την πρόοδο που έπρεπε να είχε σημειωθεί κατά την Προεδρία της Τσεχίας. Προσπάθησα επισταμένα να το κάνω εκ μέρους της ομάδας μου, αλλά αυτά που θα θέλαμε να έχουμε δει - δηλαδή την τσεχική Προεδρία να ανταποκρίνεται στις προκλήσεις - δεν συνέβη στην πραγματικότητα.
<P>
Σχετικά με τη χρηματοπιστωτική κρίση - όταν θα συναντηθούμε εδώ το Σεπτέμβριο μετά από την εαρινή διακοπή, θα έχουμε μιλήσει σχετικά με τον απαιτούμενο νέο κανονισμό των χρηματοπιστωτικών αγορών για ένα ολόκληρο χρόνο, αλλά χωρίς καμία πραγματική πρόοδο επί του θέματος. Πολλές δηλώσεις έχουν γίνει που προορίζονται να καθησυχάσουν τους πολίτες, αλλά δεν έχουν γίνει πολλά πράγματα στην πραγματικότητα.
<P>
Σχετικά με την οικονομική κρίση, το ευρωπαϊκό σχέδιο ανασυγκρότησης - το βρίσκω σχεδόν δυσάρεστο το γεγονός ότι αναφέρεται τόσο συχνά - είναι ωστόσο απλώς ένα ενδεικτικό πρόγραμμα για να μας επιτρέψει να μιλήσουμε για ευρωπαϊκό σχεδιασμό ανασυγκρότησης, αλλά στερείται πραγματικής ουσίας. Ανέρχεται μόνο σε 5 δις ευρώ και έπειτα υπάρχει και η ατυχής διαμάχη για το πώς πρέπει να χρησιμοποιηθούν αυτά τα 5 δις. Δεν πιστεύω ότι πρόκειται για κάτι για το οποίο πρέπει να είμαστε περήφανοι. Ένα πρόγραμμα πάνω στο οποίο έχουμε εργασθεί σκληρά, δηλαδή ένα συνεπές πρόγραμμα για την ενεργειακή επάρκεια στην Ευρώπη, που θα διασφάλιζε εκατομμύρια θέσεις εργασίας, δεν έχει εξεταστεί ουσιαστικά.
<P>
Αναφέρομαι τώρα στην κλιματική κρίση όπου σχεδόν δεν χρειάζεται να ρωτήσω τους πρασίνους να αξιολογήσουν την πολιτική στον εν λόγω τομέα. Ο Ivo de Boer, ο ανώτατος αξιωματούχος των "νωμένων Εθνών για την κλιματική αλλαγή και ο Ban Ki-moon μας ξάφνιασαν μετά την τελευταία διάσκεψη στη Βόννη αναφέροντας ότι όλες οι χώρες του κόσμου που υποστήριζαν ότι θα αναλάμβαναν ηγετικό ρόλο στην παγκόσμια πολιτική για την καταπολέμηση της κλιματικής κρίσης, απέχουν κατά πολύ από το να κάνουν όσα θα έπρεπε να συμβαίνουν στην πραγματικότητα. Εάν λάβουμε την ευρωπαϊκή ενεργειακή πολιτική ως μέτρο για το τι εμείς ως Ευρωπαίοι είμαστε πραγματικά πρόθυμοι να κάνουμε, δεν πιστεύω ότι μπορούμε πραγματικά να αντιμετωπίζουμε την σταθερά ανταγωνιστική στρατηγική που χρησιμοποιήθηκε ξεκάθαρα για τα σχέδια North Stream και Nabucco ως αφετηρία για μια κοινή, προσανατολισμένη προς το μέλλον, ευρωπαϊκή ενεργειακή πολιτική.
<P>
Γιατί συμβαίνει αυτό; Ποιοι είναι οι λόγοι; Πιστεύω ότι η σχετική κριτική δεν θα πρέπει να απευθύνεται στην πραγματικότητα προς εσάς, κ. Fischer. " χώρα, την οποία ο πρόεδρος της ομάδας μου, κ. Cohn-Bendit, επισκέφτηκε φέροντας την ευρωπαϊκή σημαία στις αποσκευές του για να την δώσει στον Πρόεδρο, ήταν στην πραγματικότητα αδύναμη. Και δυστυχώς,, κ. Barroso, παρόλο που συχνά γίνεται λόγος για τη δύναμή σας, πού ήταν η δύναμη αυτή κατά την περίοδο αδυναμίας της συγκεκριμένης Προεδρίας του Συμβουλίου; Δεν είδαμε δείγματά της.
<P>
(Χειροκροτήματα)
<SPEAKER ID="021" NAME="Jan Zahradil">
εξ ονόματος της Ομάδας ECR. - (CS) Πρωθυπουργέ, Επίτροπε Πρόεδρε, είναι μεγάλη τιμή για εμένα να μπορώ να στέκομαι εδώ σήμερα ως ο πρώτος ομιλητής των πολλών νέων σχηματισμών των ευρωπαίων συντηρητικών και μεταρρυθμιστών και επίσης, ως τσέχος ευρωβουλευτής που μιλά για την τσεχική προεδρία. Εντούτοις, θα μιλήσω ως μέλος του Ευρωπαϊκού Κοινοβουλίου και όχι απλώς από στενά εθνική σκοπιά. Ταυτόχρονα, θα μιλήσω και ως εκπρόσωπος της ομάδας μου και επομένως θα συνυπολογίσω τις πολιτικές της προτεραιότητες. Είχα ήδη την ευκαιρία να μιλήσω στην ολομέλεια τον Ιανουάριο, όταν ο τσέχος πρωθυπουργός Topolánek παρουσίασε τις προτεραιότητες της τσεχικής Προεδρίας εδώ, και μιλώ σήμερα καθώς ο τσέχος πρωθυπουργός Fischer υποβάλλει την έκθεση σχετικά με τα όσα έχει επιτύχει η τσεχική Προεδρία. Δεν το αναφέρω τυχαία. Θέλω να επιστήσω την προσοχή στο γεγονός ότι η τσεχική κυβέρνηση κατάφερε να διατηρήσει τόσο την πολιτική όσο και την οργανωτική συνέχεια της Προεδρίας, παρά την κατάρρευση της κυβέρνησης, που ήταν αποτέλεσμα αμιγώς εσωτερικών πολιτικών παραγόντων. Θα ήθελα στο σημείο αυτό να χαιρετίσω το ύφος της ομιλίας του πρωθυπουργού, καθώς αντικατόπτριζε ακριβώς το ύφος της τσεχικής προεδρίας, σε επαφή με την πραγματικότητα και προσανατολισμένη προς τα αποτελέσματα. Κατά τη γνώμη μου, ορισμένες από τις επικριτικές αξιολογήσεις βασίζονταν στα υποκειμενικά αισθήματα ορισμένων ευρωπαίων αντιπροσώπων ή συντελεστών των μέσων ενημέρωσης και δεν συνεισέφεραν τίποτα στην πολυδιαφημισμένη ευρωπαϊκή μας συνοχή, εν αντιθέσει, ανήκαν σε ιδιωτικές πολιτικές εκστρατείες με στόχο εγχώρια κοινά.
<P>
Θα ήθελα τώρα να στραφώ στις τρεις προτεραιότητες της τσεχικής Προεδρίας. Σε σχέση με την οικονομία θα ήθελα να τονίσω και πάλι ότι η Δημοκρατία της Τσεχίας κατάφερε να αποτρέψει ένα δυσοίωνο κύμα μέτρων εθνικού προστατευτισμού, τα οποία θα είχαν υπονομεύσει σοβαρά τις θεμελιώδεις αξίες της ευρωπαϊκής ολοκλήρωσης και ειδικότερα τις αρχές της ενωμένης ενιαίας αγοράς. Σχετικά με την ενεργειακή πολιτική, το ζήτημα ασφαλούς και συντηρήσιμης προμήθειας στον τομέα της ενέργειας αποδείχτηκε σωστά επιλεγμένο θέμα. Κατά τις πρώτες μέρες της τσεχικής Προεδρίας μια επίμονη κρίση σχετικά με την παροχή αερίου αντιμετωπίστηκε επιτυχώς, λαμβάνοντας υπόψη ασφαλώς ότι οποιαδήποτε πραγματική πρόοδος επί του θέματος απαιτεί μακροπρόθεσμα στρατηγικά μέτρα, συμπεριλαμβανομένης της διαφοροποίησης παροχής και της ελευθέρωσης της εσωτερικής ενεργειακής αγοράς. Από τη συμβολική σκοπιά του άλλου στόχου των ευρωπαϊκών εξωτερικών σχέσεων, θα ήθελα να επισημάνω τις συνόδους με σημαντικούς παγκόσμιους φορείς, δηλαδή τη σύνοδο ΕΕ - "ΠΑ που επιβεβαίωσε τη θεμελιώδη σημασία των διατλαντικών σχέσεων, καθώς και τη σύνοδο ΕΕ - Ρωσίας και τη σύνοδο ΕΕ - Κίνας. Θα ήθελα επίσης να τονίσω τη σημασία της πρωτοβουλίας για την ανατολική εταιρική σχέση και της εφαρμογής της. Τέλος, πιστεύω ότι η τσεχική Προεδρία μπορεί να συνοψιστεί, γενικά, ως η απόδειξη ότι χώρες μεσαίου μεγέθους και τα αποκαλούμενα νέα κράτη μέλη μπορούν να αναλάβουν ένα τέτοιο ρόλο με αξιοπρέπεια και σε υψηλό επίπεδο.
<SPEAKER ID="023" NAME="Miloslav Ransdorf">
εξ ονόματος της Ομάδας GUE/NGL. - (CS) Θα ήθελα να πω ότι η τσεχική Προεδρία διασώθηκε στην πραγματικότητα από την κυβέρνηση του κ. Fischer και τον ίδιο τον κ. Fischer. Θα ήθελα να επισημάνω ότι η Προεδρία συνέπεσε με την εικοστή επέτειο των πολιτικών αλλαγών που τα μέσα χαρακτηρίζουν ως ελευθέρωση, αλλά υπήρξαν επίσης είκοσι χρόνια ανεκπλήρωτων υποσχέσεων, καθώς τα επίπεδα ικανότητας της διαχείρισης των δημόσιων υποθέσεων έπεσαν κατακόρυφα στη Δημοκρατία της Τσεχίας. Θα ήθελα επίσης να πω ότι από αυτή την οπτική γωνία, η κυβέρνηση του κ. Fischer αποτέλεσε ευχάριστη έκπληξη. Είναι ένα πρωθυπουργός και ένας άνθρωπος που αρνείται να πει ψέματα. Το όνομά του κέντρισε την προσοχή μου πρώτη φορά όταν έπαιρνε θέση κατά της παραποίησης στατιστικών στοιχείων στη Δημοκρατία της Τσεχίας. Πρόκειται για ένα άντρα που αποφεύγει τις μεγάλες κουβέντες που έχουμε ακούσει εδώ από διάφορες Προεδρίες, και ενεργεί με περίσκεψη. Κατά τη γνώμη μου, είναι πολύ θετικό που ένας τέτοιος άντρας βρέθηκε τελικά στην ηγεσία της τσεχικής Προεδρίας. Καθώς συμπληρώνουμε τα 500 χρόνια από τη γέννηση του Καλβίνου, που γεννήθηκε στη Γαλλία στις 10 Ιουλίου 1509, θα ήθελα να πω ότι το μόνο πράγμα που θα μπορούσε πραγματικά να μας σώσει από τη δύσκολη αυτή κατάσταση με δύο κρίσεις... (η Πρόεδρος διακόπτει τον ομιλητή)
<SPEAKER ID="024" NAME="Nigel Farage">
εξ ονόματος της Ομάδας EFD. - Κυρία Πρόεδρε, η τσεχική Προεδρία ακολούθησε ένα λυπηρά οικείο μοτίβο: τη συνέχεια, ακόμα μια φορά, τη συνεχή εμμονή με την κλιματική αλλαγή και τη συνεχή παρόρμηση για νέα νομοθεσία. Είπατε ότι υπό την Προεδρία αυτή η νομοθεσία σε 18 νέους τομείς επεξεργάστηκε και φαίνεστε περήφανοι για αυτό. Θα έλεγα ότι είναι καιρός να πάρουμε τις αποστάσεις μας και να δούμε ότι αυτό που έχουμε στην Ευρωπαϊκή Ένωση είναι ένα υπέρμετρα ρυθμισμένο μοντέλο που μας υπηρετεί πολύ κακά μέσα στα βάθη μιας ύφεσης.
<P>
Ωστόσο, ακόμα περισσότερο κατεστημένο. Υποστηρίξατε την ιδέα να αναδείξουμε τον κ. Barroso χωρίς να υπάρξει πραγματικός συναγωνισμός, αλλά η Συνθήκη της Λισαβόνας με ενδιαφέρει περισσότερο. Επικυρώσατε τη Συνθήκη μέσω των κοινοβουλίων σας, αλλά χωρίς ασφαλώς τη σκέψη να έχουν οι λαοί στις χώρες σας ένα δημοψήφισμα για να εκφράσουν τη γνώμη τους. Αλλά το ενδιαφέρον μου κεντρίζεται περισσότερο σχετικά με την Ιρλανδία. Είπατε ότι θέλετε να υπάρξει αξιόπιστη πολιτική στην Ιρλανδία σχετικά με το δεύτερο δημοψήφισμα, και επομένως παρείχατε τις εγγυήσεις, και ιδού - εγγυήσεις σχετικά με το δικαίωμα στη ζωή, στη φορολόγηση, την ασφάλεια και την άμυνα.
<P>
Το έγγραφο αυτό δεν έχει νομική ισχύ, ωστόσο. Δεν αξίζει ούτε όσο το χαρτί πάνω στο οποίο είναι γραμμένο. Είστε συντάκτες μιας ατιμωτικής απόπειρας να ξεγελάσετε τον ιρλανδικό λαό να ψηφίσει υπέρ της Συνθήκης της Λισαβόνας στο επερχόμενο δημοψήφισμα. Ασφαλώς, σας στήριξε ο κ. Barroso. Δεν σέβεται ποτέ τα αποτελέσματα δημοκρατικών δημοψηφισμάτων είτε γίνονται στη Γαλλία, την Ολλανδία ή την Ιρλανδία. Λέει ότι πρέπει να τα αγνοήσουμε, ότι πρέπει να συνεχίσουμε. Όλα είναι θέμα εξουσίας. Όλα αφορούν την απόκτηση μεγαλύτερης δύναμης από εκείνον και τα όργανα της ΕΕ εις βάρος των κρατών μελών. Ελπίζω οι Ιρλανδοί να σας στείλουν εκεί που πρέπει στο δεύτερο δημοψήφισμα στις 2 Οκτωβρίου - και μπορεί μάλιστα να το κάνουν!
<P>
(Ανάμεικτες αντιδράσεις)
<P>
Εντούτοις, δεν επιθυμώ να είμαι κακεντρεχής, καθώς υπήρχε μια υπέροχη, λαμπρή, αισιόδοξη στιγμή κατά την τσεχική Προεδρία, μια στιγμή κατά την οποία όλοι εμείς που πιστεύουμε στα εθνικά κράτη, που πιστεύουμε στη δημοκρατία, που πιστεύουμε αυθεντικά στο κράτος δικαίου θα μπορούσαμε να έρθουμε στην αίθουσα αυτή και να αισθανόμαστε για πρώτη φορά στην εμπειρία μου υπερήφανοι που αποτελούμε μέλη του Ευρωπαϊκού Κοινοβουλίου. Αναφέρομαι ασφαλώς στην επίσκεψη του Václav Klaus. Τι υπέροχη ομιλία: ερχόμενος στην αίθουσα αυτή και αναφέροντας μερικές εγχώριες αλήθειες και δείχνοντας ότι οι ευρωβουλευτές και οι ηγέτες δεν ακούν τους λαούς της Ευρώπης - όπου 200 από εσάς σηκωθήκατε και αποχωρήσατε από την αίθουσα. Επομένως τουλάχιστον για τον Václav Klaus σας ευχαριστούμε πολύ για τους τελευταίους έξι μήνες.
<P>
(Χειροκροτήματα)
<SPEAKER ID="025" NAME="José Manuel Barroso">
Πρόεδρος της Επιτροπής. - Κυρία Πρόεδρε, θα ήθελα απλά να θέσω ένα ερώτημα. Δεν κάνω κριτική, αλλά οι σημαίες επιτρέπονται στο Σώμα;
<P>
(Αντιρρήσεις. Ο κύριος Farage παρουσίασε μια σημαία του "νωμένου Βασιλείου.)
<P>
Διότι, αν επιτρέπεται, θα ήθελα απλά κι εγώ να αναρτήσω σήμερα εδώ τη σημαία της Ευρωπαϊκής Ένωσης, εάν μου επιτρέπεται κάτι τέτοιο.
<P>
(Ο κύριος Barroso τοποθέτησε μια σημαία της Ευρωπαϊκής Ένωσης στην έδρα του. Χειροκρότημα.)
<SPEAKER ID="026" NAME="Andreas Mölzer" AFFILIATION="NI">
(DE) Κυρία Πρόεδρε, στα πλαίσια της Ευρωπαϊκής ολοκλήρωσης, το γεγονός ότι μια από τις νέες χώρες της ΕΕ, σε αυτή την περίπτωση η Τσεχική Δημοκρατία, είχε την Προεδρία του Συμβουλίου αποτελεί, αναμφίβολα, θετική έκβαση. Εντούτοις, το χάος στο οποίο οδηγούμαστε, για το οποίο η Προεδρία είναι εν μέρει υπεύθυνη, είναι λιγότερο ευπρόσδεκτο.
<P>
Φυσικά, δεν θα μπορούσαμε να αναμένουμε τελειότητα από μια νέα χώρα με μικρή εμπειρία σε ευρωπαϊκά θέματα, αλλά θα μπορούσαμε να αναμένουμε τουλάχιστον μια στοιχειώδη σοβαρή αντιμετώπιση. Το σκάνδαλο με τις τέχνες στην αρχή της Προεδρίας θα μπορούσε να μην είχε καταλογιστεί σε βάρος της κυβέρνησης στην Πράγα αλλά η Προεδρία του Συμβουλίου μπορεί να θεωρηθεί πλήρως υπεύθυνη για την απρόθυμη απάντηση που έδωσε και για το γεγονός ότι τα έργα τέχνης συνέχισαν να εκτίθενται.
<P>
Εντούτοις, η τσεχική προεδρία απέδειξε την πολιτική της ικανότητα ιδιαίτερα ως προς τη διαχείριση δυσκολιών και τη διαχείριση κρίσης. Αναφορικά με το γεγονός αυτό παρουσιάστηκαν σημαντικές ελλείψεις: μια 20ήμερη ενεργειακή κρίση στην Ευρώπη κατά τη διάρκεια της διαμάχης μεταξύ της Ρωσίας και της Ουκρανίας σχετικά με το αέριο θα μπορούσε να ξεπεραστεί με τον ένα ή τον άλλο τρόπο, ή το θέμα της διαχείρισης της κρίσης στη Μέση Ανατολή ήταν, κατά τη γνώμη μου, κάτι περισσότερο από λίγο αδέξια. Και σαν να μην έφτανε το γεγονός ότι η Τσεχική Δημοκρατία ήταν υπό την προστασία των "ΠΑ, η εξάρτηση από τις "ΠΑ αντικατοπτρίστηκε επίσης στα πλαίσια της Προεδρίας, για παράδειγμα στον τρόπο με τον οποίο η Τσεχία χαρακτήρισε κοινότοπα την εισβολή των ισραηλινών δυνάμεων στη Γάζα ως αμυντική και όχι ως επιθετική.
<P>
Ακόμη και η Συνθήκη της Λισαβόνας έγινε αντικείμενο απρόθυμης κριτικής καθώς επίσης και η εφαρμογή της καθυστερήθηκε από την ηγεσία της Πράγας. Ως αποτέλεσμα, χάσαμε μια μεγάλη ευκαιρία επαναφοράς της δημοκρατίας στην Ευρωπαϊκή Ένωση.
<P>
Το γεγονός ότι, τελικά, δεν βρέθηκε συμφωνία μεταξύ της Σλοβενίας και της Κροατίας αναφορικά με τα θαλάσσια σύνορα είναι επίσης ιδιαίτερα απογοητευτικό. Σε κάθε περίπτωση, η Κροατία είναι εξίσου ανέτοιμη προς ένταξη στην ΕΕ όσο ήταν και τα δέκα νέα ΚΜ τη στιγμή της ένταξής τους. Αντιθέτως, ίσως είναι καλύτερα προετοιμασμένη. Ακόμη περισσότερο απογοητευτικό, κατά τη γνώμη μου, είναι το γεγονός ότι η Σουηδία δεν επιθυμεί να συνεχίσει τις συμφιλιωτικές προσπάθειες. " Κροατία δεν αξίζει κάτι τέτοιο..
<P>
Συνολικά, τα συμπεράσματά μας σχετικά με την επιτυχία της Προεδρίας της Τσεχικής Δημοκρατίας είναι κάπως ανάμεικτα.
<SPEAKER ID="027" NAME="Jan Fischer">
Προεδρεύων του Συμβουλίου. - (CS) Κυρίες και Κύριοι, θα ήθελα να απαντήσω πολύ σύντομα εξ ονόματος του Συμβουλίου και της προηγούμενης Προεδρίας της Τσεχικής Δημοκρατίας. Πρώτον- σε προσωπικό επίπεδο- το να έρχεσαι αντιμέτωπος με την ατμόσφαιρα ενός Κοινοβουλίου, είτε με το Κοινοβούλιο της Τσεχικής Δημοκρατίας είτε με το Ευρωπαϊκό Κοινοβούλιο, αποτελεί πάντα μεγάλο μάθημα για κάποιον που είναι βασικά ειδικός με δυνατή ακαδημαϊκή κλίση. Αποτελεί μάθημα ως προς το πόσο μπορεί να διαφέρουν οι ιδέες κατά καιρούς αναφορικά με την ταχύτητα και την ένταση της Ευρωπαϊκής ολοκλήρωσης, ή με τη φύση της ΕΕ. Όλα αυτά απλά αντικατοπτρίζουν την ευρύτητα του φάσματος των απόψεών σας το οποίο θεωρώ ότι αποτελεί αναπόσπαστο μέρος της γνήσιας δημοκρατίας. Θα ήθελα, επομένως, να σας ευχαριστήσω για την έκφραση των απόψεών σας καθώς επίσης και για τις κριτικές προτάσεις που παρουσιάσατε στο παρόν Σώμα.
<P>
Ως προς τον λόγο που εκφώνησε ο κύριος Kósa, δεν θα ήθελα να τον σχολιάσω ενδελεχώς, αλλά θεωρώ ότι αντικατοπτρίζει τη σημασία του ρητού "Ευρώπη χωρίς σύνορα" και ελπίζω ότι η ΕΕ θα συνεχίσει να ενεργεί ανάλογα με αυτό το ρητό. Θεωρώ ακράδαντα ότι τα μέτρα που αποσκοπούν στο να μετριάσουν τις συνέπειες της πολύ δυνατής οικονομικής και χρηματοοικονομικής κρίσης ήταν κατάλληλα και επίκαιρα τη στιγμή που ελήφθησαν. Οι επικρίσεις κλιμακώθηκαν στο Σώμα σύμφωνα με τους ρυθμούς της ρύθμισης της χρηματοοικονομικής αγοράς. Υιοθετήσαμε θεμελιώδη μέτρα σε αυτόν τον τομέα τα οποία συμφωνήθηκαν κατόπιν μιας πολύ έντονης, ενδιαφέρουσας και αντιφατικής συζήτησης στα πλαίσια της οποίας παλέψαμε με τις λεπτομέρειες μέχρι στο επίπεδο του Ευρωπαϊκού Συμβουλίου του Ιουνίου παράγοντας ένα αποτέλεσμα το οποίο ίσως να μην τους ικανοποίησε όλους, καθώς υπάρχουν κάποιοι που θεωρούν ότι ο κόσμος είναι υπερβολικά ρυθμιζόμενος. Εντούτοις, είμαστε έτοιμοι για τις νομοθετικές λύσεις του σχεδίου της Επιτροπής για τη ρύθμιση της χρηματοοικονομικής αγοράς και την εποπτεία των τραπεζών σε μια Ευρωπαϊκή μορφή αυτό το φθινόπωρο. Το γεγονός ότι δεν υπήρξαν εκδηλώσεις προστατευτισμού αποτελεί - επαναλαμβάνω- γεγονός θεμελιώδους σημασίας, καθώς επίσης και το γεγονός ότι καταφέραμε να συμφωνήσουμε περί της εφαρμογής της αρχής της αλληλεγγύης, ειδικά προς ορισμένες χώρες όπου η οικονομία υφίσταται τα μεγαλύτερα εμπόδια.
<P>
Απόψε το βράδυ θα συναντηθώ με τον Πρόεδρο Klaus και θα του μεταβιβάσω τους επαίνους του αξιότιμου Μέλους. Ειδάλλως, η επικύρωση της Συνθήκης της Λισαβόνας στη Τσεχική Δημοκρατία έχει προβεί φυσικά σε πλήρη συμφωνία με το σύνταγμα της Τσεχικής Δημοκρατίας. " συνθήκη επικυρώθηκε και στα δυο κοινοβουλευτικά σώματα και αναμένουμε την υπογραφή της από τον Πρόεδρο της Δημοκρατίας. Ελπίζω ότι θα είναι τελική, καθοριστική και ορθή. Το γεγονός ότι δεν έλαβε χώρα κανένα δημοψήφισμα στη Τσεχική Δημοκρατία με σκοπό να επικυρώσει την Συνθήκη αποτελεί εξ ολοκλήρου εσωτερικό θέμα για τη Τσεχική Δημοκρατία καθώς επίσης και θέμα πλήρως συμβατό και σε πλήρη συμμόρφωση με το σύνταγμα της Τσεχικής Δημοκρατίας. Εδώ ολοκληρώνεται η παρέκβασή μου στα εσωτερικά θέματα.
<P>
Θα ήθελα να ευχαριστήσω τους πολλούς ομιλητές που επήραν το επίπεδο συνέχειας που πέτυχε η τσεχική προεδρία. Προσωπικά, το θεώρησα μεγάλη πρόκληση για το υπουργείο μου και εμένα τον ίδιο. Αποτέλεσε δοκιμασία για το νέο υπουργείο και για όλους τους υπουργούς και τις ομάδες ειδικών, και όλοι πέρασαν την δοκιμασία με μεγάλη επιτυχία- όπως έχει αναφερθεί στον λόγο μου καθώς επίσης και στις εκτιμήσεις ορισμένων αξιότιμων Μελών. Θεώρησα το μερίδιο ενός τρίτου της Προεδρίας ως προσωπικό καθήκον και είμαι ευτυχής που η Προεδρία της Τσεχίας την έφερε σε πέρας με επιτυχία.
<SPEAKER ID="028" NAME="Zuzana Roithová" AFFILIATION="PPE">
(CS) Πρόεδρε της Επιτροπής, κύριε ασκούντα την Προεδρία του Συμβουλίου, κυρίες και κύριοι, είμαι περήφανη για το γεγονός ότι η τσεχική προεδρία θα περάσει στην ιστορία της ΕΕ ως μοντέλο συνδιαλλακτικής, επαγγελματικής, αμερόληπτης και ορθά προετοιμασμένης διοίκησης. Παρά την αντίθετη γνώμη των αυθαίρετων επικρίσεων εκ μέρους των ευρωπαϊκών ΜΜΕ και της αντιπολίτευσης της Τσεχίας, οι Τσέχοι κατάφεραν με επιτυχία να ολοκληρώσουν συμφωνίες περί δεκάδων νομοθετικών προτύπων. Οι Τσέχοι το κατάφεραν αυτό στα μισά του χρόνου- πριν από το τέλος της θητείας του Κοινοβουλίου με την εκλογική περίοδο. Οι συμφωνίες κάλυψαν, για παράδειγμα, τις υπηρεσίες περιαγωγής, το πακέτο ενέργειας και μέτρα καταπολέμησης της κρίσης. Οι Τσέχοι κατάφεραν τελικά τη ρηξικέλευθη εισαγωγή χαμηλότερου ΦΠΑ για υπηρεσίες με ένταση εργασίας, μέτρο το οποίο προάγει την ανάπτυξη και αντιμετωπίζει την κρίση. Οι Τσέχοι κατάφεραν επίσης όχι μόνο να συμβάλουν στη συνέχιση των προμηθειών πετρελαίου και φυσικού αερίου από τη Ρωσία στην Ευρώπη αλλά και στη σύναψη συμφωνίας σχετικά με το νότιο αγωγό φυσικού αερίου Nabucco και στην προετοιμασία υπογραφής της από τον Πρόεδρο της Επιτροπής.
<P>
Δυστυχώς, η Τσεχική Δημοκρατία θα περάσει επίσης στην ιστορία της ΕΕ ως παράδειγμα πολιτικής αστάθειας, διότι ο σοσιαλδημοκράτης Paroubek έβαλε τις προσωπικές του φιλοδοξίες πάνω από τα συμφέροντα της ΕΕ και- μαζί με κάποιους προδότες- σχεδίασαν την πτώση της Τσεχικής Κυβέρνησης στα μισά της επιτυχούς θητείας της Προεδρίας. Θα ήθελα να ευχαριστήσω τις ομάδες των Πρωθυπουργών Topolánek και Fischer καθώς επίσης και την Τσεχική αποστολή στις Βρυξέλλες η οποία εργάστηκε σκληρά στην προώθηση των συμφερόντων της ΕΕ και της Τσεχικής Δημοκρατίας. Οι ομάδες απέδειξαν ότι αυτά τα συμφέροντα δεν είναι αμοιβαία αποκλειστικά, ακόμη και σε περιόδους κρίσης. Επιπροσθέτως, έπεισαν τον γάλλο Πρόεδρο, μεταξύ άλλων, ότι ο προστατευτισμός είναι βρώμικη λέξη. Θα ήθελα να συγχαρώ εσάς και όλους εμάς για αυτό.
<P>
Σε αυτό το σημείο θα ήθελα να καλέσω τη σουηδική προεδρία να αρχίσει άμεσα συζητήσεις σχετικά με την αναστολή των Καναδέζικων θεωρήσεων για τους Τσέχους πολίτες. Θεωρώ ότι αυτές οι συζητήσεις θα είναι επίσης επιτυχείς. Τελικά, η έννοια της αλληλεγγύης είναι η μεγαλύτερη δύναμη της Ευρωπαϊκής Ένωσης.
<SPEAKER ID="029" NAME="Edite Estrela" AFFILIATION="S&amp;D">
(PT) Κυρία Πρόεδρε, ο Πρωθυπουργός Fischer δήλωσε ότι η τσεχική προεδρία ήταν πολύ επιτυχής. Κύριε Fischer, μετά λύπης δηλώνω ότι διαφωνώ. Ο Πρωθυπουργός θα αναλάβει ελάχιστη ευθύνη για αυτό αλλά η τσεχική προεδρία δεν ήταν σε καμία περίπτωση συναινετική. Θα ήθελα, αρχικά, να αναφέρω τις διαφωνίες περί των έργων τέχνης, διαφωνίες που ευχαριστούσαν τους καλλιτέχνες αλλά όχι την Προεδρία. Έπειτα προέκυψε η εσωτερική πολιτική αστάθεια, η οποία αμαύρωσε την εικόνα της Ευρωπαϊκής Ένωσης ή, με άλλα λόγια, την εικόνα όλων μας. Κύριε Fischer, αληθεύει ότι η Τσεχική Δημοκρατία κατάφερε να επικυρώσει τη Συνθήκη της Λισαβόνας αλλά εκκρεμεί ακόμη η υπογραφή του Προέδρου Václav Klaus, και συμφωνούμε όλοι ότι η ύπαρξη ενός ευρωσκεπτικιστή Προέδρου ενώ έχει την ίδια στιγμή την Προεδρία της Ευρωπαϊκής Ένωσης, δεν βοηθάει καθόλου. Ο τσέχος Πρόεδρος απέστειλε διάφορα μηνύματα ευρωσκεπτικισμού, αρνούμενος αρχικά να χρησιμοποιήσει τη σημαία της ΕΕ. Εντούτοις, πιο σημαντικό είναι το γεγονός έλλειψης υπογραφής της Συνθήκης της Λισαβόνας. Αυτή είναι μια πράξη ασέβειας απέναντι σε όλους εμάς και απέναντι στο λαό της Ευρώπης.
<P>
Εντούτοις, η τσεχική προεδρία έκανε ιδιαίτερα λανθασμένες κινήσεις σχετικά με την οδηγία περί άδειας μητρότητας. Γνωρίζω πολύ καλά το θέμα διότι ήμουν εισηγήτρια σχετικά με την έκθεση αυτή. " εμπλοκή της Προεδρίας στο θέμα αυτό ήταν ιδιαίτερα αρνητική και ενισχύθηκε από την κυρία Lulling, η οποία μποϊκόταρε την ψήφο υπέρ της έκθεσής μου. " τσεχική προεδρία ήταν κατά της παράτασης της άδειας μητρότητας στις 20 εβδομάδες καθώς επίσης και της συμπερίληψης της άδειας πατρότητας η οποία είναι απαραίτητη προκειμένου να διασφαλιστεί ο ίσος καταμερισμός των ευθυνών μεταξύ γυναικών και αντρών και επομένως να προωθηθεί η ισότητα των δύο φύλων.
<P>
Πρωθυπουργέ, οι άντρες χρειάζονται στο σπίτι όσο ακριβώς χρειάζονται και οι γυναίκες στην αγορά εργασίας. Οι άντρες έχουν ακριβώς το ίδιο δικαίωμα να βλέπουν τα παιδιά τους να μεγαλώνουν όσο και οι γυναίκες να απολαμβάνουν την επαγγελματική τους επιτυχία. Πρωθυπουργέ, σας παρακαλώ μην υποτιμάτε τα δικαιώματα των γυναικών ούτε τις ικανότητές τους.
<SPEAKER ID="030" NAME="Bairbre de Brún" AFFILIATION="GUE/NGL">
(GA) Κυρία Πρόεδρε, ένας συντριπτικός αριθμός ανθρώπων ψήφισε κατά της Συνθήκης της Λισαβόνας πέρυσι, διότι θεωρήθηκε ότι θα μπορούσε να επιτευχθεί μια καλύτερη Ευρώπη. Μια Ευρώπη που θα είναι δημοκρατική και υπεύθυνη. Μια Ευρώπη που θα προωθεί τα δικαίωμα των εργατών, που θα υπερασπίζεται τις δημόσιες υπηρεσίες και που θα αποσκοπεί σε ένα θετικό ρόλο στον κόσμο.
<P>
Έχουμε ενημερωθεί ότι το Ευρωπαϊκό Συμβούλιο έχει συμφωνήσει περί ενός συνόλου νομικών δεσμευτικών εγγυήσεων που θα επικεντρώνεται στα συμφέροντα του Ιρλανδικού λαού αλλά αυτό που έχει δημοσιευτεί είναι απλά μια διασαφήνιση της Συνθήκης της Λισαβόνας. Δεν αλλάζει σε καμία περίπτωση τη μορφή ή την ουσία.
<P>
Όταν θα ψηφίσουμε σχετικά τον Οκτώβριο, θα ψηφίσουμε περί της ίδιας ακριβώς Συνθήκης που απορρίφτηκε πέρυσι- χωρίς καμία τροπολογία, χωρίς κανένα συμπληρωματικό κείμενο, χωρίς καμία διαγραφή. Περί της ίδιας ακριβώς Συνθήκης της Λισαβόνας που απέρριψε το 53% των ψηφοφόρων. Χρειαζόμαστε μια νέα Συνθήκη για μια νέα εποχή.
<SPEAKER ID="031" NAME="Mario Mauro" AFFILIATION="PPE">
(IT) Κυρία Πρόεδρε, κυρίες και κύριοι, είμαι ευγνώμων απέναντι στην τσεχική προεδρία για τις προσπάθειες που κατέβαλε, οι οποίες μπορεί ίσως να ερμηνευτεί ακριβώς ως παραβολή της κατάστασης στην οποία βρίσκονται σήμερα οι θεσμοί μας.
<P>
Αναγνωρίζουμε όλοι μας ότι η Ευρωπαϊκή Ένωση αποτελεί τη μοναδική δυνατή πλατφόρμα για τον χειρισμό μερικών εκ των μεγαλύτερων προκλήσεων που αντιμετωπίζουμε. Για παράδειγμα, κανείς δεν μπορεί να φανταστεί ότι η Μάλτα από μόνη της, ή η Ιταλία με 5.000 χιλιόμετρα ακτής, θα μπορούσε να λύσει τα προβλήματα μετανάστευσης, όπως και τόσες άλλες χώρες δεν μπορούν να λύσουν τα προβλήματα που συνδέονται με την προμήθεια ενέργειας.
<P>
Εντούτοις, αποτελεί ακριβώς θέμα της τσεχικής προεδρίας- ειδικά, η αντιμετώπιση σοβαρών εσωτερικών δυσχερειών, αλλά και η αντιμετώπιση μιας διαφορετικής ερμηνείας της Ευρώπης- που μας βοηθά να κατανοήσουμε καλύτερα αυτό που καλούμαστε να κάνουμε. Δεν έφερα καμία σημαία μαζί μου σήμερα το πρωί αλλά για ένα πράγμα είμαι σίγουρος: ο αμβλύνοος εθνικισμός που προκαλεί υποψίες καθώς επίσης και τα γραφειοκρατικά τέρατα που μπορούν να καταρρακώσουν την πολιτική μας εμπειρία και να μας κάνουν να ξεχάσουμε όσα καλούμαστε να καταφέρουμε.
<P>
" αλήθεια είναι ότι πληρώνουμε το τίμημα της αναποφασιστικότητας. Πληρώνουμε το τραγικό τίμημα της έλλειψης θάρρους στη λήψη ορισμένων αποφάσεων που, σήμερα, αποτελούν κοσμοϊστορικές αποφάσεις, και αυτό ίσως αντικατοπτρίζεται στο γεγονός ότι δεν έχουμε, αυτή τη στιγμή, τη δύναμη να αντιμετωπίσουμε τις πλέον άμεσες συνθήκες, οι οποίες είναι αυτές που είναι συνδεδεμένες με την απαρχή μιας πολύ προβληματικής νέας κοινοβουλευτικής περιόδου.
<P>
Εντούτοις, θεωρώ ότι μας δίνεται μια τεράστια ευκαιρία. Κάποιοι τα πήγαν καλύτερα από εμάς σε αυτές τις εκλογές αλλά όλοι γνωρίζουμε με σιγουριά ότι δεν θα είμαστε σε θέση να χειριστούμε άλλες προκλήσεις εάν δεν συνεργαστούμε. Επομένως πιστεύω ότι πρέπει να αναλάβουμε τις ευθύνες μας και να δώσουμε σε αυτούς τους θεσμούς τη δύναμη προκειμένου να είναι σε θέση να επανασυνδεθούν με τους πολίτες μας διότι ένα πράγμα είναι σίγουρο: αυτό που πληρώνουμε πιο ακριβά είναι το γεγονός ότι πληρώνουμε αρχικά, διότι αυτό οδηγεί στην αποξένωση των πολιτών μας οι οποίοι αποστασιοποιούνται από τα ιδανικά μας.
<SPEAKER ID="032" NAME="Jiří Havel" AFFILIATION="S&amp;D">
(CS) Κύριε Πρωθυπουργέ, κυρία Πρόεδρε, Πρόεδρε της Επιτροπής, κυρίες και κύριοι, έχουμε συγκεντρωθεί εδώ προκειμένου να αξιολογήσουμε την προηγούμενη Προεδρία. Αυτή η Προεδρία είχε δυο πρόσωπα. Ας μην ξεχνάμε κανένα από αυτά, ακόμη κι αν υπάρχουν κάποια πράγματα που ίσως θα θέλαμε να ξεχάσουμε. Πολλοί άνθρωποι εδώ παραπονούνται ότι η τσεχική προεδρία δεν ήταν αρκετά ενεργή προκειμένου να καταπολεμήσει την χρηματοοικονομική κρίση. Άλλοι θυμούνται την αντιφατική κοινοβουλευτική ομιλία του Προέδρου Klaus. Άλλοι ακόμη παραπονούνται για την αδιάκριτη περιγραφή του προγράμματος αντιμετώπισης της κρίσης του Barack Obama ως δρόμο προς την κόλαση. Παρ' όλ' αυτά, η τσεχική προεδρία συνδέθηκε επίσης με κάποιες αναμφισβήτητα επιτυχείς εξελίξεις. Ας θυμηθούμε, για παράδειγμα, το περιβαλλοντικό πακέτο και την πρόοδο υπέρ της υιοθέτησης της Συνθήκης της Λισαβόνας. " τσεχική προεδρία είχε δυο πρόσωπα και, συμβολικά, είχε δυο Πρωθυπουργούς. Σήμερα, ο πλέον επιτυχής από τους δυο στέκεται ενώπιον σας. Κύριε Πρωθυπουργέ, θα ήθελα να ευχαριστήσω εσάς και την κυβέρνησή σας για τις προσπάθειες που καταβάλατε και θα ήθελα να ευχαριστήσω και τα στελέχη στους ευρωπαϊκούς και τσεχικούς θεσμούς για το έργο που επετέλεσαν. Κυρίες και κύριοι, παρακαλώ δώστε το δυνατό χειροκρότημά σας για τον Πρωθυπουργό της Τσεχικής Δημοκρατίας.
<SPEAKER ID="033" NAME="Joe Higgins" AFFILIATION="GUE/NGL">
Κυρία Πρόεδρε, το παρόν Κοινοβούλιο είναι κυριευμένο από ένα μεγάλο κυνικό συνασπισμό μεταξύ του βασικού κόμματος του Ευρωπαϊκού καπιταλισμού, το EPP, και τους Σοσιαλδημοκράτες που υποκρίνονται ότι είναι η αριστερά αλλά που, στην πραγματικότητα, εφαρμόζουν την ίδια νεοφιλελεύθερη ατζέντα εξαναγκασμού των εργαζόμενων να πληρώσουν την τρέχουσα κρίση του διεθνούς καπιταλισμού.
<P>
Τώρα αυτός ο μεγάλος συνασπισμός επιθυμεί να επιβληθεί η Συνθήκη της Λισαβόνας στον ιρλανδικό λαό και στον λαό της Ευρώπης διότι η Λισαβόνα εκπροσωπεί τη νεοφιλελεύθερη ατζέντα- συμπεριλαμβανομένων των επιθέσεων περί των δικαιωμάτων των εργαζομένων- καθώς επίσης και να προαχθεί η στρατιωτικοποίηση και η βιομηχανία πολεμικών εξοπλισμών. Οι επονομαζόμενες εγγυήσεις που δόθηκαν στον ιρλανδικό λαό δεν αλλάζουν τίποτε, δε σημαίνουν τίποτε και είναι άσχετες.
<P>
Ως Ιρλανδός Σοσιαλιστής, προκαλώ αυτόν τον συνασπισμό. Προκαλώ τον Πρόεδρο Buzek, τον κύριο Barroso, τον κύριο Schulz, και τον κύριο Verhofstadt: ελάτε στην Ιρλανδία τον Σεπτέμβριο, συζητήστε μαζί μας ενώπιον ακροατηρίου εργατών για ποιο λόγο θα πρέπει να στηρίξουν το σχέδιο της Λισαβόνας, το οποίο είναι τελείως αντίθετο με τα συμφέροντά τους.
<P>
(GA) Να είστε προετοιμασμένοι για μια δυνατή εκστρατεία κατά της Συνθήκης της Λισαβόνας στην Ιρλανδία. Θα μιλάμε εξ ονόματος των εκατομμυρίων Ευρωπαίων οι οποίοι δεν είχαν την ευκαιρία να ψηφίσουν κατά της Συνθήκης της Λισαβόνας, μιας Συνθήκης που δεν είναι προς όφελος της πλειοψηφίας του λαού της Ευρώπης αλλά προς όφελος των γραφειοκρατών, των μεγάλων οργανισμών και των στρατιωτικών βιομηχανιών.
<SPEAKER ID="036" NAME="Manfred Weber" AFFILIATION="PPE">
(DE) Κύριε Πρόεδρε, Πρόεδρε της Επιτροπής, κυρίες και κύριοι, κατά τη διάρκεια αυτής της συζήτησης πολλοί εξέφρασαν την ευγνωμοσύνη τους προς την τσεχική προεδρία για το γεγονός ότι κατάφερε και ολοκλήρωσε ορισμένα έργα, σε διοικητικό επίπεδο, μέχρι το τέλος της θητείας της.
<P>
Θέτω στον εαυτό μου το εξής ερώτημα με κάθε σοβαρότητα: γίναμε όντως συντηρητικοί ως προς τις προσδοκίες μας; Είμαστε στον τομέα της πολιτικής. Αυτό που στην ουσία προσδοκούμε, στο πλαίσιο της ευρύτερης οικονομικής κρίσης που συνέβη εδώ και δεκαετίες σε συνδυασμό με περιβαλλοντικές προκλήσεις, είναι μια Προεδρία η οποία θα επιδεικνύει ηγεσία και όραμα. Αυτό είναι που πραγματικά προσδοκούμε. Είδαμε ότι η διοικητική εργασία έχει ολοκληρωθεί για αυτό που ακόμη εκκρεμεί στο τέλος της θητείας. Ειλικρινά θα περίμενα περισσότερα.
<P>
Πρωθυπουργέ, εάν συναντηθείτε με τον Πρόεδρο Klaus απόψε το βράδυ, παρακαλώ πείτε του ότι είχε την ευκαιρία αυτούς τους έξι μήνες να κάνει την εθνική ταυτότητα και κυριαρχία της Τσεχίας ξεκάθαρη στην Ευρώπη επιδεικνύοντας δυνατή ηγεσία. Φυσικά, όντως προήγαγε τη σημασία της εθνικής κυριαρχίας εδώ στο Κοινοβούλιο. Δυστυχώς, έχασε την ευκαιρία.
<SPEAKER ID="037" NAME="Mairead McGuinness" AFFILIATION="PPE">
Κύριε Πρόεδρε, έχουμε μόνο ένα λεπτό επομένως δεν θα προβώ σε αστεϊσμούς. Κύριε Πρόεδρε, θα ήθελα να σας υπερασπιστώ απέναντι σε έναν από τους ιρλανδούς συναδέλφους μου, τον Joe Higgins. Θα ήθελα να σας υπενθυμίσω, κύριε Higgins, ότι εσείς, στο έργο σας στα πλαίσια του Κινήματος Εργατικής Αλληλεγγύης, υπεραμυνθήκατε τους εργάτες και τα δικαιώματά τους, και θεωρώ ότι τα ιστορικά γεγονότα θα πρέπει να αντικατοπτρίζονται στο παρόν Σώμα. Λίγη αντιπαράθεση δεν είναι κακή αλλά είναι κάπως ασυνήθιστο να έχουμε σήμερα το πρωί από την μια πλευρά τον Nigel Farage και τους Sinn Féin και Joe Higgins από την άλλη - τους ακραίους εκπρόσωπους της δεξιάς και της αριστεράς- να μιλούν κατά της Συνθήκης της Λισαβόνας.
<P>
Θεωρώ ότι αποτελεί έναν αρκετά καλό λόγο για τους υπόλοιπους από εμάς να ψηφίσουμε "ναι" στη Συνθήκη της Λισαβόνας και για τους ιρλανδούς ψηφοφόρους, οι οποίοι θα πρέπει να λάβουν αποφάσεις στις 2 Οκτωβρίου, να αφουγκραστούν τις φωνές που τους καλούν να ψηφίσουν "όχι" και να τις αφουγκραστούν πολύ προσεκτικά προκειμένου να κρίνουν τι είναι αυτό που πρεσβεύουν αυτές οι φωνές. Στη συνέχεια να αφουγκραστούν τις φωνές της λογικής και να αναλογιστούν το γεγονός ότι η Ευρωπαϊκή Ένωση έχει υπάρξει πολύ καλή προς την Ιρλανδία και η Ιρλανδία πολύ καλή προς αυτήν και ότι θα συνεχίσουμε να παραμένουμε στην καρδιά της Ευρώπης στηρίζοντας αυτή τη Συνθήκη.
<SPEAKER ID="038" NAME="Jean-Pierre Audy" AFFILIATION="PPE">
(FR) Κύριε Πρόεδρε, κύριε Fischer, κύριε Barroso, η Προεδρία σας, κύριε Fischer, αποδεικνύει για άλλη μια φορά, πόσο επείγον είναι για την Ευρωπαϊκή Ένωση να έχει μια σταθερή Προεδρία. Περαιτέρω, αυτό είναι που παρέχει η Συνθήκη της Λισαβόνας.
<P>
Σας βρίσκω κάπως σιωπηλό, κύριε Fischer, και θα ήθελα να ξέρω την άποψή σας περί του προγράμματος της Τρόικα, το οποίο υπέγραψε η κυβέρνησή σας τον Ιούνιο του 2008 με τη Γαλλία και τη Σουηδία. Ανυπομονούμε επίσης να ακούσουμε περί του εργατικού προγράμματος της Σουηδίας περί του θέματος και περί τριών θεμάτων συγκεκριμένα: το Πρόγραμμα Doha, οι Αναπτυξιακοί Στόχοι της Χιλιετίας και η Ένωση για τη Μεσόγειο.
<P>
Ποια είναι η γνώμη σας, κύριε Fischer, σχετικά με το εν λόγω όργανο και ποια είναι η εκτίμησή σας για την Τρόικα, η οποία είναι ήδη το πρώτο σημάδι μιας σταθερής προεδρίας της Ευρωπαϊκής Ένωσης;
<SPEAKER ID="039" NAME="Zoltán Balczó" AFFILIATION="NI">
(HU) Κύριε Πρόεδρε, κυρίες και κύριοι, ο σύντομος και αδρός διαπληκτισμός μεταξύ του ηγέτη κόμματος κύριου Farage και του Πρόεδρου Barroso ήταν ιδιαιτέρως διαφωτιστικός από την προοπτική του μέλλοντος της Ευρώπης. Έγινε ολοφάνερα σαφές ότι ο απόλυτος προορισμός της πορείας που χαράσσει η Συνθήκη της Λισαβόνας ήταν η κατάργηση των κρατών-εθνών, το οποίο επίσης εξηγεί για ποιον λόγο ο Πρόεδρος Barroso θα είχε ενοχληθεί στην όψη μιας εθνικής σημαίας στο παρόν Σώμα. Μοιραζόμαστε, φυσικά, τον ίδιο κοινό Ευρωπαϊκό στόχο. Αλλά, θα θέλαμε να κάνουμε σαφές ότι, αντί να διαλαλούμε το ρητό "Ενωμένοι στη διαφορετικότητα", επιθυμούμε να παλέψουμε για συνεργασία στα πλαίσια της διαφορετικότητας, γεγονός το οποίο σημαίνει ότι είμαστε υπέρ της διατήρησης των εθνικών κρατών. Αυτό είναι το πλαίσιο στο οποίο επιθυμούμε να εργαστούμε για μια ενιαία Ευρώπη.
<SPEAKER ID="040" NAME="Elmar Brok" AFFILIATION="PPE">
(DE) Κύριε Πρόεδρε, θα ήθελα να δηλώσω, για άλλη μια φορά ότι, υπό συνθήκες για τις οποίες δεν ευθύνονται ούτε ο Πρωθυπουργός Topolánek αλλά ούτε και ο Πρωθυπουργός Fischer, η Προεδρία του Συμβουλίου ήταν πιο επιτυχής απ' ό,τι φαίνεται ότι ήταν, και θα ήθελα επίσης να ευχαριστήσω τον Saša Vondra για την προετοιμασία αυτής της Προεδρίας.
<P>
Θα ήθελα να κάνω ακόμη ένα σχόλιο και αυτό εις απάντηση προς τον κύριο Higgins. " Συνθήκη της Λισαβόνας περιέχει μια οριζόντια κοινωνική ρήτρα. Μας δίνει περισσότερα κοινωνικά δικαιώματα και τον Χάρτη των Θεμελιωδών Δικαιωμάτων. Εάν δεν καταφέρουμε αυτή τη Συνθήκη, θα έχουμε μια Ευρώπη με λιγότερα κοινωνικά δικαιώματα. Θεωρώ ότι αυτό θα πρέπει να γίνει σαφές προκειμένου να αποφευχθούν περαιτέρω ψέματα προς τον λαό της Ιρλανδίας. " αλήθεια θα πρέπει να ειπωθεί. Χωρίς τη Συνθήκη της Λισαβόνας, μας απομένει η Συνθήκη της Νίκαιας και με ακόμη λιγότερα κοινωνικά δικαιώματα στην Ευρώπη. Θα πρέπει, επομένως, να σταματήσουμε αυτή την απαράδεκτη εκστρατεία και να πούμε στο λαό της Ιρλανδίας την αλήθεια.
<P>
(Χειροκρότημα)
<SPEAKER ID="041" NAME="Bernd Posselt" AFFILIATION="PPE">
(DE) Κύριε Πρόεδρε, θα ήθελα να κάνω σαφές ότι η τσεχική προεδρία όχι μόνο κατάφερε περισσότερα απ' όσα της έχουν αναγνωριστεί αλλά, επίσης, την χαρακτήρισε και η διαφορετικότητα. Υψηλόβαθμα στελέχη και εξέχοντες υπουργοί, όπως ο Karel Schwarzenberg, ο Saša Vondra, ο Ondřej Liška και άλλοι, όπως επίσης και ο Πρωθυπουργός Fischer, έκαναν εξαιρετική δουλειά. Θα ήθελα να τους ευχαριστήσω για αυτό. Αυτή η χώρα έχει μόνο ένα πρόβλημα και αυτό είναι ο Πρόεδρος Klaus, ο οποίος έβλαψε σοβαρά τη χώρα υπονομεύοντας συνειδητώς και σκοπίμως αυτή την επιτυχή Προεδρία. Θα ήθελα να ευχαριστήσω τον Πρωθυπουργό Fischer για τον επιτακτικό τρόπο με τον οποίο απέρριψε το γεγονός, πήγε ο ίδιος στη Σύνοδο Κορυφής των Βρυξελλών και ολοκλήρωσε επιτυχώς την Προεδρία του Συμβουλίου.
<SPEAKER ID="042" NAME="Jan Fischer">
Προεδρεύων του Συμβουλίου. - (CS) Κύριε Πρόεδρε, κυρίες και κύριοι, αυτή τη φορά η απάντησή μου θα είναι πολύ σύντομη. Θα ήθελα να σας ευχαριστήσω για τη συμβολή σας στη συζήτηση, με την οποία αποδείξατε, για άλλη μια φορά, την διαφορετικότητα των γνωμών και το εύρος των διαφορετικών ιδεών στην Ευρώπη. Πόσο δύσκολο και, ταυτόχρονα, πόσο απαραίτητο είναι να αναζητήσουμε κάποιο είδος κοινού παρονομαστή και κοινής φωνής. Εντούτοις, θεωρώ ότι αυτή η ποικιλότητα είναι τονωτική για την ήπειρό μας και για την πρόοδο ολοκλήρωσης και ότι ανήκει εδώ. Δεν υπάρχει αμφιβολία ότι κουβαλάτε τις θέσεις, τις αναλυτικές απόψεις και τις εκτιμήσεις σας από εδώ και ίσως δεν υπάρχει για μένα κανένας λόγος να σας πείσω διαφορετικά, εφόσον η παρούσα δεν αποτελεί ακαδημαϊκή συζήτηση. Και η δική μου κυβέρνηση και- ας ειπωθεί- η προηγούμενη κυβέρνηση, κατέβαλαν κάθε δυνατή προσπάθεια να εκπληρωθεί το πρόγραμμά μας και η ατζέντα της Προεδρίας, και μάλιστα με μεγάλη καρτερικότητα, ανεξαρτήτως από την πρόοδο που έγινε από τη Τσεχική Δημοκρατία στην επικύρωση της Συνθήκης της Λισαβόνας. Θα ήθελα να το κάνω πολύ σαφές αυτό. Όσον αφορά στην Τρόικα και το έργο της στην εμπλοκή της Γαλλίας, της Τσεχικής Δημοκρατίας και της Σουηδίας, η εκτίμησή μου για αυτόν τον μηχανισμό είναι μεγάλη. Μας δόθηκε η ευκαιρία να συνεργαστούμε πολύ στενά στις καθημερινές ατζέντες. Πρόκειται περί μηχανισμού με τεράστια συμβολή στη συνέχεια και στην ομαλή παράδοση της Προεδρίας και το εκτιμώ βαθύτατα αυτό. Όσον αφορά στις φιλοδοξίες της τσεχικής προεδρίας και κατά πόσο η Προεδρία ήταν τεχνοκρατική, κατά πόσο επέδειξε ικανή ηγεσία, κατά πόσο είχε όραμα ή οτιδήποτε άλλο- είμαι σίγουρος ότι ξεκίνησε με όραμα για την ΕΕ και με πρόγραμμα καθώς επίσης ότι κατάφερε να ολοκληρώσει αυτό το πρόγραμμα. Από εσάς εξαρτάται να κρίνετε κατά πόσο τα κατάφερε. Από την άλλη, από την πλευρά μου εμμένω στην άποψή μου ότι αυτή ήταν μια Προεδρία που εκπλήρωσε τους στόχους και φιλοδοξίες της μολονότι πάντα θα υπάρχουν επικρίσεις και κάποιοι τομείς στους οποίους αποτύχαμε- όποιος κι αν ήταν ο λόγος. Για άλλη μια φορά λοιπόν θα ήθελα να σας ευχαριστήσω για τη συζήτηση και τις κριτικές παρατηρήσεις, και θα ήθελα επίσης να ευχαριστήσω όλους από εσάς που δείξατε κατανόηση και εκτίμηση, τόσο σε πολιτικό όσο και σε προσωπικό επίπεδο. Και πάλι, σας εύχομαι κάθε επιτυχία στο έργο σας.
<SPEAKER ID="043" NAME="José Manuel Barroso">
Πρόεδρος της Επιτροπής. - Κύριε Πρόεδρε, παρουσιάστηκαν κάποια συγκεκριμένα θέματα.
<P>
Πρώτον, σχετικά με την εισαγωγή εκ νέου της υποχρεωτικής θεώρησης για τους υπηκόους της Τσεχικής Δημοκρατίας που ταξιδεύουν στον Καναδά, η Επιτροπή εκφράζει τη δυσαρέσκειά της που ο Καναδάς εισήγαγε εκ νέου την υποχρεωτική θεώρηση. Συζήτησα το θέμα με τον καναδό Πρωθυπουργό στο πλαίσιο της τελευταίας συνάντησης των G8. Ελπίζω ότι αυτό το μέτρο θα είναι προσωρινό και ότι η πλήρης θεώρηση ταξιδίου μεταξύ της Τσεχικής Δημοκρατίας και του Καναδά θα αποκατασταθεί σύντομα.
<P>
Ζήτησα από τον Επίτροπο Barrot να συναντηθεί με στελέχη της Τσεχικής Δημοκρατίας προκειμένου να συζητήσουν το θέμα επειγόντως, και αντιλαμβάνομαι ότι η πρώτη συνάντηση μεταξύ της των στελεχών της Επιτροπής και των στελεχών εξωτερικών υποθέσεων της Τσεχία έλαβε χώρα χθες στις Βρυξέλες. Σε αυτή τη βάση, η Επιτροπή θα εξετάσει την κατάσταση προσεκτικά και θα ενημερώσει σχετικά στην έκθεση αμοιβαιότητας για την υποχρέωση θεώρησης η οποία θα εκδοθεί, κατά πάσα πιθανότητα, τον Σεπτέμβριο του 2009. Σε συνεργασία με την τσεχική κυβέρνηση, θα υπάρξουν διαβουλεύσεις με τις καναδικές αρχές προκειμένου να αποκτήσουμε περισσότερες πληροφορίες σχετικά με τους λόγους πίσω από την απόφασή τους και θα προβούμε σε όλες τις αναγκαίες προσπάθειες προκειμένου να αποκατασταθεί η μετακίνηση χωρίς υποχρέωση θεώρησης.
<P>
Αναφορικά με τα θέματα ρύθμισης και εποπτείας της χρηματοοικονομικής αγοράς, τα οποία προέκυψαν κατά τη διάρκεια της συζήτησης, φυσικά και υπάρχει ακόμη μια ατζέντα προς εκπλήρωση, ειδικά σχετικά με το ποια θέματα υιοθετήθηκαν στο Ευρωπαϊκό Συμβούλιο ως συμβιβασμός βάσει της έκθεσης de Larosière - έκθεση την οποία ανέλαβα από αυτή την υψηλόβαθμη ομάδα- αλλά επίσης θα πρέπει να υπογραμμιστεί και η πρόοδος που σημειώθηκε.
<P>
Οι προτάσεις της Επιτροπής περί κεφαλαιακών απαιτήσεων, εγγυήσεων των καταθέσεων, οργανισμών αξιολόγησης της πιστοληπτικής ικανότητας και περί της Οδηγίας Φερεγγυότητας για τον ασφαλιστικό τομέα υιοθετήθηκαν όλες από το Ευρωπαϊκό Κοινοβούλιο και το Συμβούλιο. Το Συμβούλιο παρουσίασε νομοσχέδιο περί αμοιβαίων κεφαλαίων αντιστάθμισης κινδύνου και ιδιωτικών επενδύσεων, περί τιτλοποίησης και αποδοχών στον τραπεζικό τομέα. Τώρα είναι η στιγμή για το Ευρωπαϊκό Κοινοβούλιο και το Συμβούλιο να τα υιοθετήσουν- εάν συμφωνούν- και μάλιστα γρήγορα.
<P>
Ένα άλλο θέμα που σημειώθηκε κατά τη διάρκεια της συζήτησης ήταν το θέμα της αντίστασης στον προστατευτισμό. Στην ουσία, πρόκειται περί ενός πολύ σημαντικού θέματος κατά το Ευρωπαϊκό Συμβούλιο της 1ης Μαρτίου. Κατά τη διάρκεια του δεύτερου εξαμήνου του 2008 έλαβαν χώρα επικίνδυνες προσπάθειες για κάποια προστατευτικά εσωτερικά μέτρα εντός της Ευρωπαϊκής Ένωσης. Θεωρώ ότι είναι δίκαιο να ειπωθεί ότι η τσεχική προεδρία, και πολλά ΚΜ, έκαναν σαφές ότι δεν μπορούμε να αποδεχτούμε τέτοιου είδους κατακερματισμό της εσωτερικής μας αγοράς, επομένως η συζήτηση που έλαβε χώρα κατά τη διάρκεια αυτών των μηνών ήταν επίσης μια σοβαρή εξέλιξη.
<P>
Τελικά, αναφορικά με τις επικρίσεις σχετικά με την κοινοβουλευτική επικύρωση της Συνθήκης της Λισαβόνας, επιτρέψτε μου να πω ότι δεν καταλαβαίνω πώς κάποιος ο οποίος έχει εκλεχθεί σε κοινοβούλιο μπορεί να αμφισβητήσει την κοινοβουλευτική επικύρωση μιας συνθήκης. Το κοινοβούλιο είναι η βάση της δημοκρατίας και η κοινοβουλευτική επικύρωση είναι το ίδιο νόμιμη όσο ένα δημοψήφισμα.
<P>
(Χειροκρότημα)
<SPEAKER ID="044" NAME="Πρόεδρος">
Θα ήθελα για άλλη μια φορά να πω στον Πρωθυπουργό της Τσεχικής Δημοκρατίας: ευχαριστούμε πολύ για την Προεδρία σας, για την περίληψή σας και τη συμμετοχή σας στη σημερινή συζήτηση.
<P>
" συζήτηση έληξε.
<P>
(" συνεδρίαση διακόπτεται στις 10.35 και συνεχίζεται στις 10.40)
<P>
Γραπτές δηλώσεις (Κανονισμός 149)
<SPEAKER ID="102" NAME="João Ferreira  " AFFILIATION="GUE/NGL">
γραπτώς. - (PT) Ο κόσμος αντιμετωπίζει μια από τις σοβαρότερες κρίσεις καπιταλισμού, με δραματικές συνέπειες για τους εργάτες και τον κόσμο γενικότερα.
<P>
Στην ΕΕ, η κρίση είναι το αποτέλεσμα νεοφιλελεύθερων πολιτικών οι οποίες ακόμη επιδιώκονται. Αυτές οι πολιτικές διατηρούνται φυλαγμένες στη Συνθήκη και στην επονομαζόμενη "Στρατηγική της Λισαβόνας" την οποία η Συνθήκη της Λισαβόνας προσπαθεί να κάνει καθεστώς, με μεγαλύτερο βάθος και ευρύτερο αντικείμενο. Αντί να αντιμετωπίζει με κατάλληλο τρόπο τις αιτίες της κρίσης, το Συμβούλιο επαναλαμβάνει τις θεμελιώδεις γραμμές των πολιτικών που προκάλεσαν την κρίση, οι οποίες συνιστούν μια ανησυχητική και ανεύθυνη απόπειρα συνέχισης αυτών των πολιτικών παρά όλες τις ενδείξεις. Κατά συνέπεια, το Συμβούλιο στηρίζει:
<P>
την πρόθεση υιοθέτησης της Συνθήκης της Λισαβόνας, τώρα με μέσα εξαπάτησης, το οποίο συνεπάγεται την αποδοχή του ίδιου πράγματος που είχε ήδη απορριφθεί από τον Ιρλανδικό λαό, ως κάτι διαφορετικό
<P>
ελεύθερη και ανεξέλεγκτη κίνηση του κεφαλαίου και ύπαρξη υπεράκτιων οικονομικών κέντρων
<P>
απελευθέρωση των αγορών, ιδιωτικοποίηση των δημόσιων υπηρεσιών και αύξηση της χρηματιστηριοποίησης της οικονομίας
<P>
απορύθμιση των εργατικών σχέσεων, υποτίμηση των απολαβών, ένταση της εκμετάλλευσης και υπεράσπιση της ευελισφάλειας
<P>
αποτυχία στη σωστή διαχείριση της ανεργίας, εμμένοντας στη διοχέτευση τεράστιων ποσών για την ενίσχυση του χρηματοοικονομικού τομέα, χωρίς να καταβάλλεται η ίδια προσοχή στους παραγωγικούς τομείς.

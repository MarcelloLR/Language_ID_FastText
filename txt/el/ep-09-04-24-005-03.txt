<CHAPTER ID="005-03">
3. Ανθρωπιστική κατάσταση των ατόμων στον καταυλισμό Ashraf 
<SPEAKER ID="078" NAME="Πρόεδρος">
" ημερήσια διάταξη προβλέπει συζήτηση επί έξι προτάσεων ψηφισμάτων σχετικά με την ανθρωπιστική κατάσταση των ατόμων στον καταυλισμό Ασράφ .
<SPEAKER ID="079" NAME="Ana Maria Gomes">
συντάκτρια. - Κύριε Πρόεδρε, ορισμένοι σε αυτή την αίθουσα θέλουν να παρουσιάζουν τους Μουτζαχεντίν του λαού ως ήρωες ή ως πραγματική εναλλακτική λύση στο ιρανικό καθεστώς. Δεν είναι ούτε το ένα ούτε το άλλο.
<P>
Στα ταξίδια μου στον Ιράκ άκουσα κούρδους, σουνίτες, σιίτες, χριστιανούς, τουρκομάνους ηγέτες και άλλους να διαμαρτύρονται για τον ρόλο των Μουτζαχεντίν του Λαού ως εργαλείο του Σαντάμ Χουσεΐν στην εκστρατεία στην Ανφάρ το 1988, η οποία κορυφώθηκε με σφαγιασμούς, όπως στη Halabja. Αυτό μας επιβεβαίωσε και η ιρακινή αντιπροσωπεία που βρισκόταν εδώ την εβδομάδα αυτή, ενώ μας διαβεβαίωσε ότι το ιρακινό σύνταγμα δεσμεύει την κυβέρνηση του Ιράκ να σέβεται πλήρως τα ανθρώπινα δικαιώματα των ατόμων στο στρατόπεδο Ασράφ, τα οποία, με τη βοήθεια του UNHCR και της Διεθνούς Επιτροπής του Ερυθρού Σταυρού, επιθυμούν να επιστρέψουν στο Ιράν ή να φύγουν για οποιοδήποτε άλλο προορισμό, ή επιθυμούν να παραμείνουν ως πολιτικοί πρόσφυγες τηρώντας τους νόμους του Ιράκ.
<P>
Πρέπει να κατανοήσουμε την απροθυμία της ιρακινής κυβέρνησης να αφήσει το στρατόπεδο Ασράφ να αποτελεί πληγή στις καλές γειτονικές σχέσεις της με το Ιράν. Για τους Ιρακινούς, το Ιράν δεν μπορεί να εξαφανιστεί. Βρίσκεται εκεί. Είναι ένας ισχυρός γείτονας. Είναι γεγονός ότι οι Μουτζαχεντίν του Λαού δεν συγκαταλέγονται πλέον στον κατάλογο των τρομοκρατικών οργανώσεων, εξακολουθούν όμως να αποτελούν μια ασαφή αιρετική τάση η οποία κακοποιεί όσα μέλη της επιθυμούν να αποσκιρτήσουν. Πάνω από όλα, οι άνθρωποι στο στρατόπεδο Ασράφ είναι ανθρώπινα όντα των οποίων τα ανθρώπινα δικαιώματα απαιτούν σεβασμό, ανεξάρτητα από την τύχη της ίδιας της οργάνωσης ή του παρελθόντος της. " μεταχείρισή τους πρέπει να είναι σύμφωνη με τη Σύμβαση του 1951 για τους Πρόσφυγες και κανένας - επαναλαμβάνω, κανένας - δεν πρέπει να εξαναγκαστεί να επιστρέψει στο Ιράν.
<P>
Ας καταστήσουμε, όμως, σαφές ένα πράγμα. Το ψήφισμα αυτό δεν αφορά το ιρανικό καθεστώς, το οποίο καταπιέζει τον λαό του, κακοδιοικεί τη χώρα και προκαλεί αποσταθεροποίηση στη Μέση Ανατολή εδώ και δεκαετίες. Όποιος ψηφίσει υπέρ των τροπολογιών της PSE και των Πρασίνων, οι οποίες επιδιώκουν να ισορροπήσουν τους τόνους αυτού του ψηφίσματος, ως ψήφο υπέρ του ιρανικού καθεστώτος, είτε επιχειρηματολογεί κακοπροαίρετα, είτε απλώς δεν έχει άλλα επιχειρήματα.
<P>
Το πνεύμα των τροπολογιών μας είναι αρκετά απλό. Θέλουμε να παρουσιάσουμε την όλη εικόνα των παραβιάσεων των ανθρωπίνων δικαιωμάτων και των απειλών στο στρατόπεδο Ασράφ και γύρω από αυτό. Για παράδειγμα, ζητούμε να επιτραπεί σε όλα τα άτομα στο στρατόπεδο Ασράφ να υποβληθούν σε συνέντευξη από τη ΔΕΕΣ και την Ύπατη Αρμοστεία των "νωμένων Εθνών για τους Πρόσφυγες σε ουδέτερη τοποθεσία και χωρίς την παρουσία αξιωματούχων των Μουτζαχεντίν του Λαού, προκειμένου να διευκρινιστούν οι πραγματικές τους επιθυμίες. Επίσης, πρέπει να ζητήσουμε από την ηγεσία των Μουτζαχεντίν να σταματήσουν να ελέγχουν τις ζωές των ατόμων στο στρατόπεδο Ασράφ, μην αφήνοντάς τα δηλαδή να εγκαταλείψουν το στρατόπεδο. Πάνω από όλα, εκφράζουμε την ανησυχία μας σχετικά με τις φημολογούμενες πρακτικές ψυχικής και σωματικής κακοποίησης και τις σοβαρές παραβιάσεις των ανθρωπίνων δικαιωμάτων μεταξύ των οπαδών. Εν ολίγοις, το ζήτημα είναι τα ατομικά ανθρώπινα δικαιώματα των ανθρώπων στο στρατόπεδο Ασράφ. Όταν θα ψηφίζουμε ας έχουμε υπόψη μας αυτούς τους ανθρώπους και τα ανθρώπινα δικαιώματά τους.
<SPEAKER ID="080" NAME="Alejo Vidal-Quadras">
συντάκτης. - Κύριε Πρόεδρε, σήμερα το πρωί θα ψηφίσουμε επί μιας κοινής πρότασης ψηφίσματος την οποία συνυπογράφουν τέσσερα πολιτικά κόμματα σχετικά με την κατάσταση του στρατοπέδου προσφύγων Ασράφ στο Ιράκ. Τρεις χιλιάδες πεντακόσιοι Ιρανοί, άνδρες και γυναίκες, μέλη της δημοκρατικής αντιπολίτευσης του φονταμενταλιστικού καθεστώτος του Ιράν, ζουν εκεί τελείως ανυπεράσπιστοι. Τις περασμένες εβδομάδες υπέστησαν πιέσεις και παρενοχλήσεις από την ομάδα της ιρακινής κυβέρνησης υπό την επιρροή του ιρανικού καθεστώτος, και υπάρχουν μεγάλες πιθανότητες να ξεσπάσει ανά πάσα στιγμή μια τραγωδία αντίστοιχη αυτών που γνωρίσαμε στα Βαλκάνια, όχι πολύ παλιά.
<P>
Όλοι θυμόμαστε τη Srebrenica,και δεν αμφιβάλλω ότι κανείς βουλευτής στην αίθουσα θέλει μια δεύτερη Srebrenica στο Ιράκ. " πρόταση ψηφίσματός μας είναι ένα κάλεσμα αφύπνισης της κοινής γνώμης σε όλο τον κόσμο πριν ξεσπάσει καταστροφή. Δυστυχώς, ορισμένοι συνάδελφοι έχουν καταθέσει τροπολογίες οι οποίες θα μπορούσαν να αυξήσουν τον κίνδυνο για τους διαμένοντες στο στρατόπεδο Ασράφ και να δώσει αφορμή στο ιρανικό καθεστώς και τους οπαδούς του στο Ιράκ να τους σφαγιάσουν.
<P>
Πρόσφατα επισκέφθηκα ο ίδιος το στρατόπεδο και σας διαβεβαιώ ότι οι ισχυρισμοί οι οποίοι περιλαμβάνονται στις κατατεθειμένες τροπολογίες είναι απολύτως αβάσιμοι. Οι διαμένοντες στο Ασράφ βρίσκονται εκεί οικειοθελώς. Είναι ελεύθεροι να φύγουν όποτε θελήσουν και οι σχέσεις τους με τον ιρακινό πληθυσμό της περιοχής είναι φιλικότατες. " πρόθεση του ψηφίσματός μας είναι να προστατεύσει αυτούς τους ανθρώπους. Κανείς δεν θα καταλάβαινε - εάν όμως οι εν λόγω τροπολογίες εγκριθούν το αποτέλεσμα του ψηφίσματος θα είναι ακριβώς το αντίθετο.
<P>
Δεν πρόκειται για πολιτικό ζήτημα, κύριοι συνάδελφοι: είναι καθαρά ανθρωπιστικό και είναι πολύ επιτακτικό. Σας εκλιπαρώ να καταψηφίσετε τις τροπολογίες οι οποίες κατατέθηκαν σε αυτή την κοινή πρόταση με την υποστήριξη των τεσσάρων αυτών κομμάτων, και να στηρίξετε την πρόταση σαν να είχε συμφωνηθεί από αυτές τις τέσσερις ομάδες οι οποίες πρεσβεύουν πολύ διαφορετικές πολιτικές θέσεις. Οι ζωές πολλών αθώων και άκακων ανθρώπων εξαρτάται από την ψήφο σας. Σας παρακαλώ, μην τους απογοητεύσετε.
<SPEAKER ID="081" NAME="Angelika Beer" LANGUAGE="DE">
Κύριε Πρόεδρε, κυρίες και κύριοι, η ομάδα μου δεν έχει υπογράψει αυτό το ψήφισμα και προτιθέμεθα να ψηφίσουμε υπέρ του μόνο εάν εγκριθούν οι τροπολογίες τις οποίες κατέθεσα μαζί με τη συντάκτρια, κ. Gomes, εξ ονόματος της Σοσιαλιστικής Ομάδας στο Ευρωπαϊκό Κοινοβούλιο και της Ομάδας των Πρασίνων/Ευρωπαϊκής Ελεύθερης Συμμαχίας.
<P>
Αφορά τη διαμάχη για τους Μουτζαχεντίν ή την MKO. Δεν πρόκειται για δημοκρατική αντιπολίτευση. Θα ήθελα να πω ορισμένα πράγματα σχετικά. " MKO είναι μια εκφυλισμένη οργάνωση, η οποία ισοδυναμεί με θρησκευτική σέκτα και η οποία καταδυναστεύει σημαντικά τα ίδια της τα μέλη, συμπεριλαμβανομένων και των διαμενόντων εντός του στρατοπέδου. Ψυχική και σωματική πίεση χρησιμοποιείται για να εξαναγκάζονται τα μέλη να παραμείνουν στο στρατόπεδο αυτό. Όσοι αρνούνται, καταστρέφονται οι σχέσεις τους, εξαναγκάζονται σε διαζύγιο και τους παίρνουν τα παιδιά τους - ένα από πιο στυγνά μέσα καταπίεσης.
<P>
" MKO έχει απομονώσει τελείως όλα τα μέλη της που ζουν εντός και εκτός στρατοπέδου. Κάθε πρόσβαση στον διεθνή τύπο και τα διεθνή μέσα απαγορεύεται. Όλες οι συνεντεύξεις τις οποίες διεξήγαγαν οι "ΠΑ έλαβαν χώρα παρουσία των στελεχών της MKO, γεγονός το οποίο σήμαινε ότι οι άνθρωποι δεν μπορούσαν να μιλήσουν σχετικά με τα πραγματικά προβλήματα και τις ανησυχίες τους.
<P>
Στο παρελθόν, μέλη της MKO από το βόρειο Ιράκ παραδόθηκαν στα πρωτοπαλίκαρα του Σαντάμ Χουσεΐν και βασανίστηκαν και σκοτώθηκαν με ανελέητο τρόπο στο στρατόπεδο Abu Greib. Αυτά είναι μερικά μόνο παραδείγματα και επεξηγήσεις για τις κοινές τροπολογίες τις οποίες σας προτρέπω να υποστηρίζετε. Όποιος τις απορρίψει - και θέλω να το πω αυτό ξεκάθαρα - και όποιος εγκρίνει το κείμενο του εν λόγω ψηφίσματος χωρίς τροποποιήσεις, ψηφίζει υπέρ του να επιτρέπεται στη MKO να συνεχίσει την πολιτική της καταπίεσης σε ένα στρατόπεδο το οποίο τελεί υπό τον έλεγχό τους. Τότε, επίσης, θα είστε εν μέρει υπεύθυνοι για ό,τι τώρα απειλεί να πράξει η MKO, δηλαδή εάν το στρατόπεδο διαλυθεί υπό διεθνή επιτήρηση, θα ζητήσουν από τα μέλη τους εκεί να αυτοπυρποληθούν. Αυτό είναι ακριβώς το αντίθετο από ό,τι θέλουμε να κάνουμε εκεί, και επομένως σας προτρέπω να ψηφίσετε υπέρ των τροπολογιών τις οποίες κατέθεσε η PSE και η δική μου ομάδα.
<SPEAKER ID="082" NAME="Erik Meijer">
συντάκτης. - Κύριε Πρόεδρε, επί τριάντα χρόνια το Ιράν διοικείται από ένα καθεστώς θεοκρατικής δικτατορίας. " δικτατορία όχι μόνο αναγκάζει τους κατοίκους να ζουν σε συμμόρφωση με τα θρησκευτικά πρότυπα, αλλά προσπαθεί επίσης να δολοφονεί όποιους δεν συμμορφώνονται με το σύστημά της. Ως συνέπεια, πολλοί Ιρανοί πρέπει να ζουν εξόριστοι, όχι μόνο στην Ευρώπη, αλλά και στις γειτονικές χώρες.
<P>
Μετά την αγγλοαμερικανική εισβολή στο Ιράκ, οι Ιρανοί οι οποίο ζουν εκεί εξόριστοι έλαβαν εγγύηση για την προστασία τους από το Ιράν. Τώρα τα ξένα στρατεύματα ετοιμάζονται να αποσυρθούν από το Ιράκ. Υποστηρίζω αυτή την απομάκρυνση, αλλά μια απρόβλεπτη συνέπεια θα μπορούσε να είναι ότι το θεοκρατικό καθεστώς του Ιράν θα έβρισκε ευκαιρία να επιτεθεί στην αντιπολίτευση εκτός των συνόρων του. Πασχίζει για την απέλαση αυτών των ανθρώπων στο Ιράν προκειμένου να τους σκοτώσει. Στο Ιράκ, η αλληλεγγύη προς τους εξόριστους Ιρανούς είναι μεγάλη. Ωστόσο, η ισχύς του Ιράν στο Ιράκ έχει αυξηθεί λόγω του ότι η πλειοψηφία των κατοίκων και στο Ιράκ, είναι σιίτες μουσουλμάνοι.
<P>
Μέσω γραπτών ερωτήσεων προς το Συμβούλιο επέστησα την προσοχή του στην κατάσταση των 3.400 ατόμων που διαμένουν στο στρατόπεδο Ασράφ. " μόνη απάντηση ήταν ότι το Συμβούλιο δεν είχε συζητήσει το ζήτημα. Σήμερα συζητούμε ένα πολύ σημαντικό, επείγον ψήφισμα σχετικά με το στρατόπεδο Ασράφ. Σε δύο προηγούμενα ψηφίσματα το 2007 και το 2008, το Κοινοβούλιό μας επιβεβαίωσε το νομικό καθεστώς των διαμενόντων στο στρατόπεδο Ασράφ στο πλαίσιο της Τέταρτης Σύμβασης τη Γενεύης. Σήμερα, το Κοινοβούλιο δίδει ιδιαίτερη προσοχή στην τρέχουσα κατάσταση εγκρίνοντας ένα ψήφισμα σχετικά μόνο με το Ασράφ. Πρόκειται για ένα κοινό κείμενο, το οποίο εγκρίθηκε από τις περισσότερες πολιτικές ομάδες και είναι ισορροπημένο. Θέλω να στείλω ένα ηχηρό μήνυμα στην ιρακινή κυβέρνηση ότι τα δικαιώματα αυτών των 3.400 ανθρώπων στο Ασράφ, συμπεριλαμβανομένων 1.000 γυναικών, δεν μπορούν να παραβιάζονται λόγω πιέσεων των μουλάδων στο Ιράν.
<P>
Επομένως, πρέπει να στείλουμε ένα ενωμένο μήνυμα, χωρίς τροπολογίες οι οποίες θα υποβάθμιζαν και θα αποδυνάμωναν αυτό το ψήφισμα, το οποίο καλύπτει μόνο τα ανθρωπιστικά ζητήματα των διαμενόντων στο Ασράφ. Πρέπει να αποφύγουμε κάθε αλλαγή στο τελικό κείμενο του ψηφίσματος που θα περιέπλεκε την κατάσταση ή θα έθετε σε κίνδυνο τις ζωές αυτών των ανυπεράσπιστων ανθρώπων.
<P>
Οι κάτοικοι του Ασράφ βομβαρδίστηκαν από τις αμερικανικές δυνάμεις στις αρχές της εισβολής το 2003. Αργότερα, ελέγχθηκαν εξονυχιστικά από τις "ΠΑ. " ιρακινή κυβέρνηση ανέκρινε επίσης εξονυχιστικά κάθε έναν από τους ανθρώπους στο Ασράφ - αυτό συνέβη τον Απρίλιο αυτού του έτους. Καθένας από αυτούς υπεβλήθη σε συνέντευξη, εκτός του Ασράφ. Ενθαρρύνθηκαν και παροτρύνθηκαν να εγκαταλείψουν το στρατόπεδο ή να επιστρέψουν στο Ιράν. Μόνο έξι από αυτούς συμφώνησαν να φύγουν - έξι από τους 3.400 ανθρώπους! Επομένως, πρέπει να σεβαστούμε την απόφασή τους.
<SPEAKER ID="083" NAME="Mogens Camre">
συντάκτης. - Κύριε Πρόεδρε, η κατάσταση του στρατοπέδου Ασράφ, στέγη 3.500 μελών της κύριας δημοκρατικής αντιπολιτευόμενης ομάδας του Ιράν, της Οργάνωσης Μουτζαχεντίν του λαού του Ιράν, έχει αποτελέσει θέμα μεγάλης ανησυχίας για ένα διάστημα και αντικείμενο πολλών ψηφισμάτων στο Κοινοβούλιο κατά τα τελευταία χρόνια. Μαζί με μια αντιπροσωπεία τεσσάρων βουλευτών αυτού του Κοινοβουλίου, επισκέφθηκα το στρατόπεδο Ασράφ τον περασμένο Οκτώβριο και συνάντησα τους αμερικανούς, τους ιρακινούς αξιωματούχους και τους αξιωματούχους των "νωμένων Εθνών που βρίσκονται εκεί. Όλοι ενίσχυσαν τον προβληματισμό μας για το νομικό καθεστώς των διαμενόντων στο Ασράφ, επειδή η ασφάλειά του μεταβιβάστηκε από τα αμερικανικά στρατεύματα σε ιρακινές δυνάμεις στις αρχές του τρέχοντος έτους.
<P>
Έκτοτε, η κατάσταση επιδεινώθηκε ακόμη περισσότερο. Ο ιρανός ανώτατος ηγέτης, σε επίσημη ανακοίνωση στην οποία προέβη στα τέλη Φεβρουαρίου, ζήτησε από τον ιρακινό πρόεδρο που είχε επισκεφθεί το Ιράν να υλοποιήσει την αμοιβαία συμφωνία για το κλείσιμο του στρατοπέδου Ασράφ και την εκδίωξη όλων των κατοίκων του από το Ιράκ.
<P>
Έκτοτε, ιρακινές δυνάμεις άρχισαν να πολιορκούν το στρατόπεδο. Ιρακινά στρατεύματα εμποδίζουν την είσοδο στο στρατόπεδο οικογενειών κατοίκων του Ασράφ, κοινοβουλευτικών αντιπροσωπειών, οργανώσεων ανθρωπίνων δικαιωμάτων, δικηγόρων, δημοσιογράφων, ακόμη και γιατρών, και δεν επιτρέπουν την παροχή υλικοτεχνικών προμηθειών στο Ασράφ.
<P>
Το Κοινοβούλιο, επομένως, έκρινε απολύτως αναγκαίο να αντιμετωπίσει την περίπτωση αυτή ως ζήτημα επιτακτικής ανάγκης στο στάδιο αυτό. Τώρα έχουμε συνεργαστεί με όλες τις ομάδες και έχουμε συντάξει ένα κοινό κείμενο, το οποίο είναι διακρίνεται από ισορροπία και αντιμετωπίζει όλες τις ανησυχίες μας στο ζήτημα αυτό, και καλεί τα διεθνή όργανα να ορίσουν ένα μακροπρόθεσμο νομικό καθεστώς για τους κατοίκους του Ασράφ.
<P>
Δυστυχώς υπάρχουν ορισμένες τροπολογίες οι οποίες κατατέθηκαν από ορισμένους εκπροσώπους γα την Τεχεράνη, όσους πιστεύουν τα ψεύδη τα οποία έχουν ειπωθεί από την Τεχεράνη. Θεωρώ ότι θα πρέπει να κατανοήσουμε ξεκάθαρα ότι οι τροπολογίες αυτές είναι αντίθετες προς την ασφάλεια των κατοίκων του Ασράφ και θα πρέπει να τις καταψηφίσουμε. Καλούμε όλους τους συναδέλφους να εμμείνουν στο κοινό κείμενο και να απορρίψουν οποιεσδήποτε τροπολογίες.
<SPEAKER ID="084" NAME="Marco Cappato">
συντάκτης. - (IT) Κύριε Πρόεδρε, κυρίες και κύριοι, εδώ μιλούμε για ένα "στρατόπεδο", το οποίο στην πραγματικότητα είναι μια μικρή πόλη με ανθρώπους οι οποίοι κατέθεσαν τα όπλα τους βάσει μιας δύσκολης πολιτικής απόφασης· άνθρωποι οι οποίοι εμπιστεύθηκαν την υπεράσπισή τους, ουσιαστικά, στη διεθνή κοινότητα. Ο λόγος για τον οποίο συζητούμε αυτό το σημείο σήμερα στο πλαίσιο της έκτακτης διαδικασίας, είναι ο κίνδυνος τα άτομα αυτά να απελαθούν μαζικά και όλα τα δικαιώματά τους όσον αφορά το ιρανικό καθεστώς να καταστρατηγηθούν μια για πάντα.
<P>
Βεβαίως, εγείρονται ερωτήματα σχετικά με το επίπεδο και την έκταση της δημοκρατίας των Μουτζαχεντίν του Λαού του Ιράν, την οργάνωσή τους, αλλά αυτό δεν αποτελεί το θέμα της συζήτησης που πρέπει να κάνουμε, και αυτός δεν είναι ο λόγος για τον οποίο ζητήσαμε να χρησιμοποιηθεί η έκτακτη διαδικασία. Ο λόγος για τον οποίο ζητήσαμε την εφαρμογή της έκτακτης διαδικασίας είναι για να αποτρέψουμε μια επίθεση σε ολόκληρη αυτή τη μικρή πόλη, την αφαίρεση των θεμελιωδών δικαιωμάτων της και την παράδοσή της στα χέρια της ιρανικής δικτατορίας.
<P>
Αυτός είναι ο λόγος για τον οποίο οι κατατεθείσες τροπολογίες υπέχουν ευθύνη απλώς για την πρόκληση σύγχυσης όσον αφορά την επιτακτικότητα και την αναγκαιότητα αυτού του μηνύματος, και αυτός είναι ο λόγος για τον οποίο ελπίζω ότι δεν θα εγκριθούν.
<SPEAKER ID="085" NAME="Tunne Kelam">
εξ ονόματος της Ομάδας PPE-DE. - Κύριε Πρόεδρε, βρισκόμαστε εδώ σήμερα για να αποτρέψουμε μια πιθανή, μεγάλης κλίμακας, ανθρώπινη τραγωδία.
<P>
Σχεδόν 4.000 άνθρωποι, μέλη της ιρανικής αντιπολίτευσης κινδυνεύουν άμεσα να απελαθούν από τις ιρακινές αρχές πίσω στο Ιράν, το καθεστώς του οποίου έχει ήδη εκτελέσει περισσότερους από 22.000 φίλους τους. Παρεμπιπτόντως, αυτοί είναι οι άνθρωποι οι οποίοι έφεραν στο φως το μυστικό πυρηνικό πρόγραμμα της Τεχεράνης και αντιτίθενται ειρηνικά στο καθεστώς εξαγωγής τρομοκρατίας.
<P>
Προς όφελος της δημοκρατικής αξιοπιστίας της ιρακινής κυβέρνησης, καθώς και της αμερικανικής διοίκησης, η οποία τους απέδωσε καθεστώς προστατευόμενων προσώπων, πρέπει να προστατευτούν οι ζωές τους, να καταστεί σεβαστή η ελεύθερη βούληση και η αξιοπιστία τους και να υπάρξει εγγύηση για ασφαλές μέλλον στο πλαίσιο του διεθνούς δικαίου. Όμως, πρώτα απ' όλα, ζητούμε από την ιρακινή κυβέρνηση να άρει τον αποκλεισμό του στρατοπέδου Ασράφ.
<SPEAKER ID="086" NAME="Nicholson of Winterbourne">
εξ ονόματος της Ομάδας ALDE. - Κύριε Πρόεδρε, πιστεύω ότι ο Alejo Vidal-Quadras, καλός μου φίλος, και άλλοι οι οποίο μίλησαν κάνουν μεγάλο λάθος ότι θα πρέπει να στηρίξουμε τις τροπολογίες, επειδή η ιρακινή κυβέρνηση έχει ανακοινώσει σε αρκετές περιστάσεις τον τελευταίο καιρό ότι δεν προτίθεται διόλου να αναγκάσει τους διαμένοντες στο στρατόπεδο Ασράφ να φύγουν για το Ιράν ή να εγκατασταθούν οπουδήποτε αλλού στη χώρα.
<P>
" ιρακινή κυβέρνηση έχει ζητήσει επανειλημμένως από διάφορες χώρες, συμπεριλαμβανομένων πολλών κρατών μελών της ΕΕ, να τους δεχτούν, αλλά εμείς δεν έχουμε συμφωνήσει.
<P>
Από τους 3.400 διαμένοντες στο στρατόπεδο, οι 1.015 έχουν άδειες παραμονής και καθεστώς κατοίκου σε διάφορες χώρες, πολλές από τις οποίες είναι κράτη μέλη της ΕΕ, και εμείς δεν τους δεχόμαστε. Γιατί;
<P>
Οι περισσότεροι διαμένοντες στο στρατόπεδο έχουν λάβει επαγγελματική στρατιωτική κατάρτιση κατά τη διάρκεια του προηγούμενου καθεστώτος του Σαντάμ Χουσεΐν και συμμετείχαν μαζί με την προεδρική φρουρά του και με άλλες δυνάμεις ασφαλείας στη βίαιη σύγκρουση της λαϊκής εξέγερσης του ιρακινού λαού μετά την απελευθέρωση του Κουβέιτ το 1991.
<P>
Υπάρχουν άφθονες αποδείξεις ότι οι άνθρωποι αυτοί έβλαψαν τον ιρακινό λαό όταν ο ιρακινός στρατός αρνήθηκε να εκτελέσει τις δολοφονίες που είχε ζητήσει ο Σαντάμ Χουσεΐν. Οι οικογένειες των θυμάτων στο Ιράκ δεν μπορούν να ξεχάσουν αυτό το γεγονός, και το ιρακινό σύνταγμα δεν επιτρέπει την παρουσία ομάδων όπως το NKO ή το PKK σε ιρακινό έδαφος.
<P>
Δύο χιλιάδες από αυτούς τους ανθρώπους έχουν εγγραφεί στην Ύπατη Αρμοστεία για τους Πρόσφυγες, ελπίζοντας να μεταφερθούν σε άλλες χώρες οι οποίες είναι πρόθυμες να τους δεχθούν, και εδώ και πολλά χρόνια η ιρακινή κυβέρνηση εργάζεται στενά με την UNHCR ζητώντας από άλλες χώρες να τους δεχθεί.
<P>
Αγαπητοί συνάδελφοι, αυτά είναι τα ζητήματα του Ιράκ. " κυριαρχία του Ιράκ διακυβεύεται, και εμείς θα πρέπει να εναποθέσουμε την εμπιστοσύνη μας σε αυτή τη δημοκρατικά εκλεγμένη κυβέρνηση του Ιράκ. Αυτό είναι δικαίωμά της, καθήκον της, και σας διαβεβαιώ ότι το εκπληρώνει ορθά.
<SPEAKER ID="087" NAME="Charles Tannock" AFFILIATION="PPE-DE">
Κύριε Πρόεδρε, δεν υπήρξα ποτέ μεγάλος υποστηρικτής των Μουτζαχεντίν του λαού του Ιράν, οι φιλοσοφικές ρίζες των οποίων είναι ισλαμο-μαρξιστικές - γεγονός το οποίο αποτελεί αντίφαση - και βρίσκονταν φυσικά πολλά χρόνια υπό την προστασία του Σαντάμ Χουσεΐν, του μακελάρη της Βαγδάτης, τον οποίο υποστήριζαν στρατιωτικά.
<P>
Εντούτοις, τα τελευταία χρόνια έχουν μεταρρυθμιστεί, και έχουν δώσει πολύτιμες πληροφορίες στη Δύση σχετικά με παραβιάσεις των ανθρωπίνων δικαιωμάτων στο Ιράν και τη γεωγραφική τοποθεσία των μυστικών εγκαταστάσεων εμπλουτισμένου ουρανίου στο Ιράν. Επομένως, αμφισβητούταν το αν θα έπρεπε να παραμείνουν στον κατάλογο απαγορευμένων τρομοκρατικών οργανώσεων της ΕΕ. Αυτό το οποίο δεν αμφισβητείται, κατά την άποψή μου, είναι ότι οι κάτοικοι του στρατοπέδου Ασράφ χρήζουν νομικής προστασίας στο Ιράκ από την κυβέρνησή του και τις συμμαχικές δυνάμεις, και δεν πρέπει να απελαθούν στο Ιράν, όπου αντιμετωπίζουν σχεδόν σίγουρα το ενδεχόμενο βασανισμού και πιθανής εκτέλεσης.
<SPEAKER ID="088" NAME="Richard Howitt" AFFILIATION="PSE">
Κύριε Πρόεδρε, η συζήτηση αυτή για άλλη μία φορά δείχνει τα όρια των χρονικών περιθωρίων, με τεράστιους αριθμούς διαβημάτων, επειδή δεν έχει υπάρξει επαρκής χρόνος για κατάλληλες διαπραγματεύσεις και διαβουλεύσεις.
<P>
Θέλω να αναφέρω επίσημα ότι το αρχικό σοσιαλιστικό κείμενο αντιτίθεται σαφώς σε κάθε περίπτωση εξαναγκαστικής απέλασης, και ζητεί πλήρη συμμόρφωση με τη Σύμβαση της Γενεύης και εξασφάλιση πλήρους πρόσβασης σε διεθνείς οργανισμούς ανθρωπίνων δικαιωμάτων. Στον κ. Vidal-Quadras και άλλους, έχοντας επιζητήσει ο ίδιος ένα συμβιβασμό εξασφαλίζοντας διακομματική υποστήριξη μόνο για τις τροπολογίες 2, 3 και 6 και μετά την υποστήριξη των Σοσιαλιστών για το κοινό ψήφισμα, θα προκαλέσω πλήρη στρέβλωση αν πω ότι οι τροπολογίες αυτές θα μπορούσαν να χρησιμοποιηθούν ως πρόφαση για τον σφαγιασμό των διαμενόντων στο στρατόπεδο. Είτε οι άνθρωποι στηρίζουν είτε επικρίνουν τους Μουτζαχεντίν του λαού του Ιράν, σε μια συζήτηση για τα ανθρώπινα δικαιώματα κανένας σε αυτή την αίθουσα δεν θα πρέπει να διαφωνήσει με τις τροπολογίες οι οποίες επιδιώκουν να στηρίξουν τις υποχρεώσεις ανθρωπίνων δικαιωμάτων προς οποιοδήποτε ή προς όλα τα μέρη οπουδήποτε στον κόσμο.
<SPEAKER ID="089" NAME="Jan Zahradil" AFFILIATION="PPE-DE">
- (CS) Κύριε Πρόεδρε, 30 δευτερόλεπτα μου αρκούν. Θα ήθελα να πω ότι χαίρομαι που οι Μουτζαχεντίν του λαού του Ιράν αφαιρέθηκαν από τον κατάλογο των υπό απαγόρευση οργανώσεων της ΕΕ στη διάρκεια της τσεχικής Προεδρίας, και χαίρομαι που συνεχίζουμε να προστατεύουμε την ιρανική αντιπολίτευση κατά του καθεστώτος μέσω του σημερινού ψηφίσματος για το στρατόπεδο Ασράφ. Θα ήθελα να ευχαριστήσω όλους όσους συμμετέχουν από όλες τις πολιτικές ομάδες ανεξάρτητα από τα χρώματα ή τις πεποιθήσεις τους και ελπίζω ότι το ψήφισμα θα εγκριθεί στην προτεινόμενη μορφή του χωρίς τις προτάσεις τροποποίησης, οι οποίες θα παραποιούσαν κατά κάποιον τρόπο τη μορφή του.
<SPEAKER ID="090" NAME="Paulo Casaca" AFFILIATION="PSE">
(PT) Κύριε Πρόεδρε, και εγώ θέλω να ζητήσω να ψηφιστεί η κοινή πρόταση ψηφίσματος στην τρέχουσα μορφή της. Οι τροπολογίες οι οποίες κατατέθηκαν εδώ στο Κοινοβούλιο είναι έντονα λανθασμένες.
<P>
Είναι απολύτως λανθασμένο να λέει κανείς ότι μεταφέρθηκε ακόμη και ένας πρόσφυγας από το στρατόπεδο Ασράφ ή το άλλο στρατόπεδο στην Ευρώπη ή εντός του Ιράκ με την υποστήριξη του Ύπατου Αρμοστή. Προκαλώ τους πάντες να ρωτήσουν τον Ύπατο Αρμοστή εάν μεταφέρθηκαν οποτεδήποτε πρόσφυγες.
<P>
Όλα αυτά είναι απολύτως ψευδή, και αποσκοπούν αποκλειστικά στην πρόκληση μακελειού. Αυτό είναι όλο, τίποτε άλλο, και θα ήθελα να ζητήσω από τους συντάκτες να αφαιρέσουν αυτές τις απολύτως επονείδιστες τροπολογίες, καθώς αποτελούν προσβολή για αυτό το Κοινοβούλιο.
<SPEAKER ID="091" NAME="Antonio Tajani">
Αντιπρόεδρος της Επιτροπής. - (IT) Κύριε Πρόεδρε, ζητώ τη δυνατότητα να μιλήσω, αλλά να το πράξω αυτό σε συνθήκες οι οποίες το επιτρέπουν. Με όλους τους βουλευτές να περιφέρονται αυτό είναι, πραγματικά, πολύ δύσκολο· σέβομαι ιδιαίτερα το Κοινοβούλιο, αλλά μου φαίνεται πραγματικά αδύνατο να αγορεύσω υπό αυτές τις συνθήκες.
<SPEAKER ID="092" NAME="Πρόεδρος">
Έχετε δίκιο.
<P>
Κυρίες και κύριοι, η συζήτηση αυτή δεν θα λήξει εάν δεν καθίσετε όλοι και επικρατήσει ησυχία.
<P>
Θα μπορούσαν οι βουλευτές οι οποίοι συνομιλούν στους διαδρόμους να ακούσουν ότι δεν πρόκειται να λήξει η συζήτηση, εάν δεν παύσουν να ομιλούν, ώστε να μπορέσουμε να ακούσουμε προσεκτικά τον Αντιπρόεδρο της Επιτροπής με τον δέοντα σεβασμό;
<SPEAKER ID="093" NAME="Antonio Tajani">
Αντιπρόεδρος της Επιτροπής. - (IT) Κύριε Πρόεδρε, θα ήθελα να σας ευχαριστήσω, επειδή πιστεύω ότι είναι ορθό να συμμετέχουμε σε συζητήσεις ακούγοντας προσεκτικά όσα λέγονται και μιλώντας όπως αρμόζει.
<P>
(FR) Τώρα θα μιλήσω στα Γαλλικά. Κύριε Πρόεδρε, κυρίες και κύριοι, η Επιτροπή παρακολουθεί τακτικά την εξέλιξη της κατάστασης στο Ιράκ, ιδίως όσον αφορά το στρατόπεδο Ασράφ.
<P>
Όπως γνωρίζουμε όλοι, τον Ιανουάριο του 2009, η ιρακινή κυβέρνηση έλαβε ξανά υπό τον έλεγχό της την περιοχή αυτή. Όσον αφορά την ανθρωπιστική κατάσταση στο στρατόπεδο, η Επιτροπή ενημερώθηκε από τη Διεθνή Επιτροπή του Ερυθρού Σταυρού και άλλες διεθνείς οργανώσεις οι οποίες παρακολουθούσαν την εξέλιξη της κατάστασης, ότι δεν έχουν αναφερθεί σημαντική επιδείνωση των συνθηκών διαβίωσης ή παραβιάσεις των διεθνών συμβάσεων.
<P>
" Επιτροπή συμφωνεί απολύτως με την άποψη ότι το κλείσιμο του στρατοπέδου θα πρέπει να περιβάλλεται από ένα νομικό πλαίσιο και ότι οι ζωές και η σωματική και ηθική ευημερία των διαμενόντων δεν θα πρέπει να απειλείται. Διεθνή ανθρωπιστικά πρότυπα θα πρέπει να εφαρμοστούν, ιδίως η αρχή της μη επιστροφής.
<P>
Σε πολλές περιπτώσεις, η ιρακινή κυβέρνηση έχει πει ότι είναι πρόθυμη να συμπεριφερθεί ευπρεπώς στους διαμένοντας στο στρατόπεδο και ότι δεν είχε πρόθεση να απελάσει παρανόμως τα μέλη της εν λόγω οργάνωσης ή να τα εξαναγκάσει να εγκαταλείψουν το Ιράκ.
<P>
Βάσει αυτών, η Επιτροπή εντούτοις τονίζει την ανάγκη, όπως πάντα, σεβασμού του κράτους δικαίου, και προσδοκεί από την ιρακινή κυβέρνηση να συμπεριφερθεί αναλόγως.
<P>
Όταν συναντήθηκαν με την Επιτροπή τον Μάρτιο του 2009, οι ιρακινές αρχές επανέλαβαν τη δέσμευσή τους να σεβαστούν τα διεθνή ανθρωπιστικά πρότυπα και να μην χρησιμοποιήσουν βία, και ειδικότερα να μην προβούν σε αναγκαστικές επιστροφές στο Ιράκ.
<P>
Ο ιρακινός υπουργός Ανθρωπίνων Δικαιωμάτων πραγματοποιεί επί του παρόντος επί μέρους συναντήσεις με τους διαμένοντες προκειμένου να θεσπίσει τα δικαιώματά τους και να καθορίσει κατά πόσον επιθυμούν να επιστρέψουν στο Ιράκ ή σε τρίτη χώρα.
<P>
Κατά τις τελευταίες εβδομάδες, ορισμένα μέλη επέλεξαν να εγκαταλείψουν το στρατόπεδο και αυτό το κατάφεραν χωρίς να συναντήσουν δυσκολίες. " Επιτροπή στηρίζει αυτές τις προσπάθειες. Εάν οι κάτοικοι του στρατοπέδου επιθυμούν να φύγουν, η ιρακινή κυβέρνηση πρέπει να τους δώσει την άδεια να εγκατασταθούν σε μια άλλη χώρα και να διευκολύνει τη διαδικασία.
<P>
" Επιτροπή, σε συνεργασία με τους εκπροσώπους των κρατών μελών στη χώρα, θα συνεχίσει να παρακολουθεί την πορεία της κατάστασης
<P>
(Χειροκροτήματα)
<SPEAKER ID="095" NAME="Πρόεδρος">
" συζήτηση έληξε.
<P>
Θα ακολουθήσει ψηφοφορία.

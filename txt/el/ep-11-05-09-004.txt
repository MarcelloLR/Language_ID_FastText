<CHAPTER ID="004">
Αίτηση υπεράσπισης βουλευτικής ασυλίας
<SPEAKER ID="009" NAME="Πρόεδρος">
Ορισμένες διοικητικές ανακοινώσεις τώρα. Ο κ. de Magistris έχει υποβάλει δύο αιτήσεις για την άσκηση βουλευτικής ασυλίας και προνομίων στο πλαίσιο δύο δικαστικών υποθέσεων στις οποίες εμπλέκεται στην Cosenza και το Μιλάνο αντίστοιχα. Ο κ. Uspaskich έχει υποβάλει αίτηση για την άσκηση βουλευτικής ασυλίας και προνομίων στο πλαίσιο δικαστικής υπόθεσης στην οποία εμπλέκεται επί του παρόντος στο Βίλνιους. Ο κ. Tudor έχει υποβάλει αίτηση για την άσκηση βουλευτικής ασυλίας και προνομίων. Σύμφωνα με το άρθρο 6, παράγραφος 3, του Κανονισμού, οι αιτήσεις αυτές θα αποσταλούν στην αρμόδια επιτροπή, την Επιτροπή Νομικών Θεμάτων.
<SPEAKER ID="010" NAME="Sergio Paolo Francesco Silvestris" AFFILIATION="PPE">
(IT) Κύριε Πρόεδρε, δεν πρόκειται για ένσταση επί της διαδικασίας, απλά δεν κατανόησα τι ακριβώς είπατε.
<P>
Αν δεν κάνω λάθος, ο κ. de Magistris ζήτησε την υπεράσπιση της βουλευτικής του ασυλίας. Πρέπει να υπάρχει κάποια παρεξήγηση. Δεδομένου ότι ο κ. de Magistris αποτελεί πρωτοπόρο στη μάχη κατά της ασυλίας στη χώρα μου, μάλλον η αίτησή του παρερμηνεύθηκε. Νομίζω ότι είναι μάλλον απίθανο ο κ. de Magistris να ζήτησε την υπεράσπιση της βουλευτικής του ασυλίας. Πρέπει να έχω παρανοήσει και θα ήθελα, ως εκ τούτου, ορισμένες διευκρινίσεις ως προς το θέμα αυτό.
<SPEAKER ID="011" NAME="Πρόεδρος">
Όπως ανέφερα, υπήρξε αίτηση για την υπεράσπιση της ασυλίας του. Θα αποφασιστεί από την επιτροπή μας, ως συνήθως, σύμφωνα με το άρθρο 6, παράγραφος 3, του Κανονισμού.

<CHAPTER ID="009">
Υποδοχή
<SPEAKER ID="133" NAME="Πρόεδρος">
- Κυρίες και κύριοι, με ικανοποίηση σας ενημερώνω ότι, στο πλαίσιο των διακοινοβουλευτικών συνόδων, αντιπροσωπεία του μαροκινού κοινοβουλίου, υπό την ηγεσία του προέδρου της Βουλής των Αντιπροσώπων, κ. Abdel Wahid Al-Radi, και του προέδρου της Βουλής των Συμβούλων, κ. Mohamed Sheikh Biadillah, πραγματοποιεί επί του παρόντος επίσκεψη εργασίας στο Ευρωπαϊκό Κοινοβούλιο, σκοπός της οποίας είναι η εναρκτήρια συνεδρίαση της μεικτής κοινοβουλευτικής επιτροπής ΕΕ-Μαρόκου. Θα ήθελα να καλωσορίσω θερμότατα όλα τα μέλη της εν λόγω αντιπροσωπείας. Οι συμπρόεδροι αυτού του πρώτου μεικτού οργάνου μεταξύ του Κοινοβουλίου μας και μιας από τις χώρες του Μαγκρέμπ είναι η κ. Mbarka Bouaida, πρόεδρος της Κοινοβουλευτικής Επιτροπής Εξωτερικών Υποθέσεων, Εθνικής Άμυνας και Ισλαμικών Υποθέσεων, και ο κ. Panzeri, βουλευτής του Ευρωπαϊκού Κοινοβουλίου.
<P>
Το Ευρωπαϊκό Κοινοβούλιο με ικανοποίηση επισημαίνει ότι οι σχέσεις μεταξύ της ΕΕ και του Μαρόκου είναι άριστες, όπως αποδεικνύεται από την έγκριση του κοινού εγγράφου που θεσπίζει το προηγμένο καθεστώς του Μαρόκου. Αυτό το νέο πλαίσιο διαλόγου ενισχύει περαιτέρω τις σχέσεις με τις αντιπροσωπείες του Ευρωπαϊκού Κοινοβουλίου για τις σχέσεις με τις χώρες του Μαγκρέμπ και καθιστά δυνατή τη διεύρυνση των συνομιλιών μεταξύ της ΕΕ και του Μαρόκου για θέματα κοινού ενδιαφέροντος. Ευελπιστώ και πιστεύω ότι η συνεδρίαση που διεξήχθη στο Ευρωπαϊκό Κοινοβούλιο ήταν εποικοδομητική, και ότι θα συμβάλει ενεργά στη στενότερη προσέγγιση των δύο κοινοβουλίων.

<CHAPTER ID="013">
Η κατάσταση του ευρωπαϊκού συστήματος ασύλου μετά την τελευταία απόφαση του Ευρωπαϊκού Δικαστηρίου Ανθρωπίνων Δικαιωμάτων (συζήτηση) 
<SPEAKER ID="438" NAME="Πρόεδρος">
" ημερήσια διάταξη προβλέπει τη συζήτηση για την κατάσταση του ευρωπαϊκού συστήματος ασύλου μετά την τελευταία απόφαση του Ευρωπαϊκού Δικαστηρίου Ανθρωπίνων Δικαιωμάτων.
<SPEAKER ID="439" NAME="Cecilia Malmström">
μέλος της Επιτροπής. - (EN) Κύριε Πρόεδρε, η απόφαση του Ευρωπαϊκού Δικαστηρίου Ανθρωπίνων Δικαιωμάτων της 21ης Ιανουαρίου στην υπόθεση M.S.S. κατά Ελλάδας και Βελγίου έδειξε με σαφήνεια ότι η ΕΕ πρέπει να θεσπίσει επειγόντως ένα κοινό ευρωπαϊκό σύστημα ασύλου και ότι πρέπει να υποστηρίξουμε τα κράτη μέλη ως προς την εκπλήρωση της υποχρέωσής τους να παράσχουν επαρκή διεθνή προστασία.
<P>
" Επιτροπή υποστήριζε πάντα ότι στην εφαρμογή του κοινοτικού κεκτημένου -και ο κανονισμός "Δουβλίνο" είναι ένα σημαντικό στοιχείο του σημερινού κοινοτικού κεκτημένου για το άσυλο- τα κράτη μέλη δεν απαλλάσσονται ποτέ από την υποχρέωση να διασφαλίζουν την προστασία των θεμελιωδών δικαιωμάτων. Το Ευρωπαϊκό Δικαστήριο υπενθύμισε αυτήν την αρχή στην απόφασή του.
<P>
" απόφαση δεν θίγει τις υποκείμενες αρχές της λειτουργίας του συστήματος του Δουβλίνου: την ύπαρξη ενός σαφούς συστήματος για τον προσδιορισμό του κράτους μέλους που είναι υπεύθυνο, για την εξέταση μιας αίτησης ασύλου, για την εγγύηση της πραγματικής πρόσβασης στις διαδικασίες καθορισμού του καθεστώτος του πρόσφυγα, και την αποτροπή της κατάχρησης των διαδικασιών ασύλου που συνιστούν οι πολλαπλές αιτήσεις.
<P>
Ωστόσο, η αξιολόγηση του συστήματος του Δουβλίνου στην οποία προέβη η Επιτροπή έδειξε ότι υπάρχει περιθώριο βελτιώσεων. Ήδη το 2008, η Επιτροπή πρότεινε έναν αναθεωρημένο κανονισμό του Δουβλίνου για να αντιμετωπίσει τις αδυναμίες που εντοπίστηκαν. Είχε ως στόχο να ενισχύσει τόσο τα πρότυπα προστασίας για τους ενεχόμενους αιτούντες άσυλο όσο και το επίπεδο αποδοτικότητας του συστήματος του Δουβλίνου προς όφελος των κρατών μελών.
<P>
Επικροτώ τη σθεναρή στήριξη του Ευρωπαϊκού Κοινοβουλίου για τις προτάσεις της Επιτροπής και καλώ το Συμβούλιο και το Ευρωπαϊκό Κοινοβούλιο να συνεργαστούν για έναν ισορροπημένο συμβιβασμό που θα οδηγήσει σε έναν βελτιωμένο κανονισμό "Δουβλίνο ΙΙ".
<P>
Ένας τέτοιος συμβιβασμός πρέπει επίσης να περιλαμβάνει έναν μηχανισμό έκτακτης ανάγκης για την αναστολή των μεταφορών σε καταστάσεις εξαιρετικής και ιδιαίτερης πίεσης στο σύστημα ασύλου ως ύστατη λύση. Θα παρείχε μια κοινή, συνολική λύση σε υποθέσεις που αντιμετωπίζονται σήμερα με διακριτικό τρόπο προκειμένου να οικοδομηθεί περισσότερη εμπιστοσύνη και μια πραγματική υποστήριξη μεταξύ των εταίρων του κανονισμού "Δουβλίνο".
<P>
" Επιτροπή γνωρίζει τις αδυναμίες του ελληνικού συστήματος ασύλου, που βρίσκεται αντιμέτωπο με εξαιρετική πίεση εξαιτίας των υψηλών αριθμών μεικτών μεταναστευτικών ροών στην ελληνική επικράτεια και της έλλειψης ενός κατάλληλου και λειτουργικού εθνικού συστήματος ασύλου. Έχουμε ήδη προβεί σε ενέργειες για την εξέταση των αδυναμιών αυτών.
<P>
" Επιτροπή κίνησε διαδικασίες επί παραβάσει εναντίον της Ελλάδας τον Νοέμβριο του 2009, εκφράζοντας ανησυχίες σχετικά με διάφορες διατάξεις του κοινοτικού δικαίου. " ίδια η Ελλάδα έχει δεσμευτεί να μεταρρυθμίσει το σύστημα ασύλου της, βάσει ενός σχεδίου δράσης που υποβλήθηκε στην Επιτροπή τον Αύγουστο του περασμένου έτους και το οποίο καθορίζει άμεσα και μακροπρόθεσμα μέτρα. Έκτοτε έχουν σημειωθεί στην Ελλάδα σημαντικές νομοθετικές εξελίξεις.
<P>
Ταυτόχρονα, η Επιτροπή συμμετέχει στις σημαντικές προσπάθειες παροχής βοήθειας στην Ελλάδα, μαζί με τα κράτη μέλη, την Ύπατη Αρμοστεία του Ο"Ε για τους Πρόσφυγες και οργανισμούς της ΕΕ. Αυτή η στήριξη συνδυάζει σημαντική οικονομική και πρακτική βοήθεια για τη μεταρρύθμιση του εθνικού συστήματος ασύλου, για τη διαχείριση των συνόρων και της επιστροφής, και για την αποδοτικότερη χρήση των κοινοτικών πόρων για τη διαχείριση της μετανάστευσης, καθώς και για την καλύτερη συνεργασία με τις γειτονικές χώρες, ειδικότερα την Τουρκία.
<P>
Επιτρέψτε μου να ολοκληρώσω υπενθυμίζοντας ότι η Ένωσή μας εδράζεται στις αξίες του σεβασμού της ανθρώπινης αξιοπρέπειας, της ελευθερίας, της δημοκρατίας, της ισότητας, του κράτους δικαίου και του σεβασμού των θεμελιωδών δικαιωμάτων. Το άσυλο είναι ένα από τα ανθρώπινα δικαιώματα που η Ευρωπαϊκή Ένωση έχει δεσμευτεί να σέβεται και να προάγει. " Επιτροπή είναι σταθερά προσηλωμένη στην επιδίωξη ενός δίκαιου, αποδοτικού και προσανατολισμένου στην προστασία κοινού ευρωπαϊκού συστήματος ασύλου. Αυτός είναι ο καλύτερος τρόπος να υποστηρίξουμε από κοινού τα ανθρώπινα δικαιώματα ως έναν από τους σημαντικούς πυλώνες του χώρου ελευθερίας, δικαιοσύνης και ασφάλειας.
<SPEAKER ID="440" NAME="Manfred Weber" LANGUAGE="DE">
Κύριε Πρόεδρε, κυρία Malmström, η πολιτική ασύλου είναι ένα εξαιρετικά επίκαιρο ζήτημα, όπως διαπιστώσαμε πρόσφατα στη Lampedusa και την Ελλάδα. Είναι ένα θέμα που αφορά τους πολίτες της Ευρώπης. Θα πρέπει να είμαστε υπερήφανοι γι' αυτά που έχουμε καταφέρει στην Ευρώπη, μεταξύ των οποίων τα κοινά πρότυπά μας, η κατάλληλη επεξεργασία των αιτήσεων ασύλου και ο τρόπος που αντιμετωπίζουμε παιδιά και οικογένειες. Θα πρέπει να είμαστε υπερήφανοι για όλα αυτά. " Ευρώπη είναι μια περιοχή που προσφέρει βοήθεια και συνεργασία σε ανθρώπους που υφίστανται διώξεις σε όλο τον κόσμο. Ωστόσο, ο αποφασιστικός παράγοντας δεν είναι τα έγγραφα που συντάσσουν οι επιτροπές του Κοινοβουλίου, η Επιτροπή και το Συμβούλιο, αλλά αυτά που συμβαίνουν επί τόπου. Το Βέλγιο και η Ελλάδα καταδικάστηκαν πρόσφατα από το Ευρωπαϊκό Δικαστήριο Ανθρωπίνων Δικαιωμάτων για τη μη εφαρμογή και τη μη τήρηση της υφιστάμενης νομοθεσίας. Το γεγονός αυτό καθιστά σαφές ότι η διαδικασία επιβολής της νομοθεσίας δεν λειτουργεί.
<P>
Θα ήθελα να ζητήσω από την Επιτροπή να σημειώσει ταχύτερη πρόοδο, παράλληλα με τα υφιστάμενα σχέδια δράσης της. Πρέπει να είμαστε σε θέση να θεσπίζουμε και να εφαρμόζουμε τα σημαντικά πρότυπα πιο γρήγορα εντός της Ευρωπαϊκής Ένωσης. Στη συγκεκριμένη περίπτωση της Ελλάδας, θα ήθελα να επισημάνω ότι έχουμε ένα σύνορο το οποίο μπορεί να διασφαλιστεί και από τις δύο πλευρές. Είμαι απογοητευμένος από τη συμπεριφορά του εταίρου μας, τη Τουρκίας, στο θέμα αυτό. Υπογράψαμε μια συμφωνία επανεισδοχής με την Τουρκία, η οποία απαιτεί από τη χώρα να κάνει πολύ λιγότερα από αυτά που θα ήταν υποχρεωμένη να κάνει αν ήταν μέλος της Ευρωπαϊκής Ένωσης. Ως εκ τούτου, νομίζω ότι θα πρέπει να προσδοκούμε από την Τουρκία να καταβάλει μεγαλύτερες προσπάθειες σε αυτόν τον τομέα.
<P>
Κανείς δεν αμφισβητεί το αίσθημα της αλληλεγγύης μας. Θέλουμε να παράσχουμε πρακτική βοήθεια υπό τη μορφή του Ευρωπαϊκού Ταμείου Προσφύγων και του Frontex, τόσο στην περίπτωση της Ελλάδας, στην οποία ήδη παρέχεται βοήθεια, όσο και στην περίπτωση της Lampedusa στην Ιταλία. " ευρωπαϊκή αλληλεγγύη δεν αμφισβητείται. Είναι σήμερα περισσότερο απαραίτητη παρά ποτέ.
<SPEAKER ID="441" NAME="Σταύρος Λαμπρινίδης">
εξ ονόματος της Ομάδας S&D. - Κύριε Πρόεδρε, όπως ανέδειξε η απόφαση του Δικαστηρίου, είμαστε όλοι παγιδευμένοι στο Δουβλίνο ΙΙ. Ως αποτέλεσμα της ανισομερούς κατανομής των βαρών έχουμε τα κράτη μέλη σε ένα πινγκ πονγκ ευθυνών και καταγγελιών εδώ και χρόνια με τους ατυχείς πρόσφυγες εγκλωβισμένους στη μέση.
<P>
Τον τελευταίο χρόνο η Ελλάδα έχει υποδεχθεί το 90% των μεταναστών και αιτούντων άσυλο στην Ευρώπη. Τώρα με την Αλγερία η πίεση μεταφέρεται στην Ιταλία. Ως πότε κάποιοι θα επιμένουν να προσποιούνται ότι αυτό είναι ελληνικό, ιταλικό, μαλτέζικο, κυπριακό πρόβλημα; Τα σύνορα των χωρών μας είναι σύνορα ευρωπαϊκά. " αναπτυξιακή μας πολιτική, η εξωτερική μας πολιτική ή η έλλειψή τους είναι ζητήματα ευρωπαϊκά.
<P>
Με τη σθεναρή συνδρομή της Ευρωπαϊκής Επιτροπής, η χώρα μου έχει κάνει τον τελευταίο χρόνο τεράστια βήματα για τη βελτίωση της κατάστασης του ασύλου. Αλλά αυτό προφανώς δεν αρκεί. Πρέπει το νέο Δουβλίνο να σταματήσει τις μαζικές επιστροφές στο πρώτο κράτος μέλος. Πρέπει να εγκαθιδρύσει μία πραγματική ουσιαστική αλληλεγγύη μεταξύ των κρατών μελών. Αυτό το έχει ζητήσει το Κοινοβούλιο. Ήρθε καιρός πια κάποια κράτη στο Συμβούλιο να σταματήσουν να παίζουν τους Πόντιους Πιλάτους και να νίπτουν τα χείρας τους.
<SPEAKER ID="442" NAME="Cecilia Wikström" LANGUAGE="SV">
Κύριε Πρόεδρε, η απόφαση του Ευρωπαϊκού Δικαστηρίου Ανθρωπίνων Δικαιωμάτων καθιστά σαφές ότι το Βέλγιο και η Ελλάδα παραβίασαν τα άρθρα 3 και 13 της Ευρωπαϊκής Σύμβασης για την προάσπιση των Δικαιωμάτων του Ανθρώπου και των Θεμελιωδών Ελευθεριών. Συνεπώς, αμφότερες οι χώρες είναι ένοχες για απάνθρωπη και εξευτελιστική μεταχείριση ενός αφγανού αιτούντος άσυλο κατά τη μεταφορά του από το Βέλγιο στην Ελλάδα. Δυστυχώς, η περίπτωση αυτή δεν είναι καθόλου μοναδική. Ωστόσο, η απόφαση του Ευρωπαϊκού Δικαστηρίου Ανθρωπίνων Δικαιωμάτων δημιουργεί προηγούμενο και, ως εκ τούτου, είναι σημαντική.
<P>
Ως εισηγήτρια του Κοινοβουλίου για την επανεξέταση του κανονισμού "Δουβλίνο ΙΙ", επικροτώ αυτήν την απόφαση. Καταδεικνύει, με την απαιτούμενη σαφήνεια, ότι όλα τα κράτη μέλη πρέπει να σταματήσουν να μεταφέρουν άτομα στην Ελλάδα όσο η κατάσταση στη χώρα παραμένει όπως σήμερα. Καταδεικνύει επίσης την ανάγκη για ευρωπαϊκή αλληλεγγύη. Αν αντιμετωπίζουμε με σοβαρότητα τη δημιουργία ενός κοινού συστήματος ασύλου έως το 2012, πρέπει να μοιραστούμε την ευθύνη και να αλληλοβοηθηθούμε.
<P>
Θα ήθελα να ρωτήσω την Επιτροπή αν η απόφαση αυτή μεταβάλλει την άποψή της για το σύστημα του Δουβλίνου ως ακρογωνιαίο λίθο του κοινού συστήματος ασύλου και θα ήθελα να μάθω αν η Επιτροπή έχει πρόσβαση στις στατιστικές που υποδεικνύουν τα ερείσματα στα οποία τα κράτη μέλη βασίζουν τις αποφάσεις τους σχετικά με τις μεταφορές. Είναι σημαντικό να αποφύγουμε άλλες τέτοιου είδους περιπτώσεις.
<P>
Το Κοινοβούλιο έχει μια σαφή άποψη για τον κανονισμό "Δουβλίνο" και περιμένουμε τώρα με ανυπομονησία να μπορέσουμε να αρχίσουμε τις διαπραγματεύσεις. Οι προτεραιότητές μας είναι το ζήτημα της κράτησης, ο μηχανισμός αλληλεγγύης, τα δικαιώματα των ανηλίκων και αυστηρότερες διατάξεις όσον αφορά τα ένδικα μέσα. Αναμένω την απάντησή σας, κυρία Malmström, και προσβλέπω στη συνέχιση της εξαίρετης συνεργασίας μας.
<SPEAKER ID="443" NAME="Judith Sargentini" LANGUAGE="NL">
Κύριε Πρόεδρε, το ερώτημα είναι το εξής: τι θα κάνουμε τώρα που το Ευρωπαϊκό Δικαστήριο Ανθρωπίνων Δικαιωμάτων απεφάνθη ότι "δεν πρέπει να μεταφέρετε πλέον αιτούντες άσυλο στην Ελλάδα"; Ο Υπουργός Δικαιοσύνης στην πατρίδα μου, τις Κάτω Χώρες, πρότεινε μια λύση. Είπε: "Θα αναλάβουμε άμεση δράση για να βοηθήσουμε τους Έλληνες να ελέγχουν πιο αυστηρά τα σύνορά τους, να οργανώσουν το σύστημα ασύλου τους, και τότε θα μπορούμε να μεταφέρουμε στην Ελλάδα αιτούντες δυνάμει του κανονισμού "Δουβλίνο”". Φυσικά, αυτό δεν αποτελεί, τελικά, λύση σε καμία περίπτωση.
<P>
Και αυτό γιατί, σε αυτό το Σώμα, όλα τα κόμματα, από όλο το πολιτικό φάσμα, είπαν ότι πρέπει να εισαγάγουμε μια ρήτρα αλληλεγγύης στο σύστημα του Δουβλίνου. Αν δεν συμβεί αυτό, οι νότιες χώρες θα βρίσκονται πάντα σε δυσκολότερη θέση από τη δική μου χώρα, στη Βόρεια Θάλασσα, που δεν βλέπει τόσα πολλά πλοιάρια με πρόσφυγες να φτάνουν στις ακτές της.
<P>
Από τη συρροή των μεταναστών στη Lampedusa, κυρία Επίτροπε, μπορούμε να δούμε ότι, ακόμη και αν είναι κανείς ικανός να εργαστεί πολύ σκληρά για να επιτηρήσει τα σύνορά του, πρέπει επίσης να είναι προετοιμασμένος για απροσδόκητα γεγονότα. Συμφωνείτε με την Ομάδα των Πρασίνων/Ευρωπαϊκή Ελεύθερη Συμμαχία ότι το σύστημα του Δουβλίνου είναι τώρα υπό διάλυση, και πότε μπορούμε να δούμε κάποια δυναμική προς την κατεύθυνση της μεταβολής του συστήματος του Δουβλίνου; Συμφωνείτε με εμάς εδώ πως ό,τι σπείρεις θα θερίσεις και ότι οι βόρειες χώρες αναγκάζονται τώρα να επιδείξουν αλληλεγγύη;
<P>
Θα ήθελα επίσης να ακούσω τη γνώμη σας για την απόφαση που εξέδωσε το Δικαστήριο του Στρασβούργου την περασμένη εβδομάδα, η οποία δηλώνει ότι οι περιπτώσεις του άρθρου 39 του κανονισμού, δηλαδή οι αιτήσεις για την αναστολή της απέλασης, αυξήθηκαν κατά 4.000% τον περασμένο χρόνο, γιατί οι άνθρωποι βλέπουν ότι το Δουβλίνο απλά δεν λειτουργεί.
<P>
Το τελευταίο που θέλω να πω είναι ότι, στην υπόθεση μεταξύ της Maritime Support Services (MSS) και των βελγικών αρχών, το τελικό πόρισμα ήταν ότι οι βελγικές αρχές είχαν άδικο. Υποχρεώθηκαν να καταβάλουν τη μέγιστη οικονομική αποζημίωση. Υπήρξε αμέλεια από την πλευρά τους. Πότε μπορούμε να περιμένουμε αλλαγές στο σύστημα του Δουβλίνου, έτσι ώστε οι άνθρωποι αυτοί να μην εκτίθενται πλέον σε απάνθρωπες συνθήκες;
<P>
(" ομιλήτρια δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="444" NAME="Barry Madlener" AFFILIATION="NI">
(NL) Κύριε Πρόεδρε, κυρία Sargentini, γιατί δεν σας άκουσα να λέτε ότι η Τουρκία είναι εκείνη που συμπεριφέρεται άσχημα, καθώς επιτρέπει σε όλους εκείνους τους ανθρώπους να εισέρχονται κατά πρώτο λόγο στο τουρκικό έδαφος; Γιατί δεν σας άκουσα να λέτε ότι η υπερβολικά περίπλοκη ευρωπαϊκή νομοθεσία για το άσυλο παραβιάζεται από τόσους πολλούς ανθρώπους, από διακινητές ανθρώπων και τυχοδιώκτες, αποκλειστικά και μόνο επειδή είναι υπερβολικά περίπλοκη. Γιατί δεν το λέτε αυτό;
<SPEAKER ID="445" NAME="Judith Sargentini" AFFILIATION="Verts/ALE">
(NL) Σας ευχαριστώ, κύριε Πρόεδρε, που μου δίνετε την ευκαιρία να απαντήσω σε αυτήν την ερώτηση.
<P>
Πιστεύω ότι θα πρέπει πρώτα να ασχοληθούμε με το δικό μας πρόβλημα. " Ευρώπη έχει δημιουργήσει ένα χάος όσον αφορά το σύστημα ασύλου της. Όσο συνεχίζουμε την ίδια τακτική και όσο παραμένουμε απρόθυμοι να βοηθήσουμε την Ελλάδα να απαλλαγεί οριστικά από τους αιτούντες άσυλο και να διασφαλίσουμε ότι θα έχουμε όλοι μια ενιαία διαδικασία για την αξιολόγηση του αν κάποιος είναι πραγματικός πολιτικός πρόσφυγας ή όχι, δεν θα είμαστε ποτέ σε θέση να μεταθέσουμε την ευθύνη σε άλλους.
<P>
Συμφωνώ μαζί σας, κύριε Madlener, ότι οι διακινητές ανθρώπων θα πρέπει να συλλαμβάνονται και ότι η Τουρκία θα πρέπει πραγματικά να αποκτήσει ένα αξιοπρεπές σύστημα ασύλου, ένα σύστημα που αναγνωρίζει τους πολιτικούς πρόσφυγες που δεν προέρχονται από την Ευρωπαϊκή Ένωση, αλλά από αλλού. Τούτου λεχθέντος, θα φρόντιζα πρώτα να λύσω τα δικά μας προβλήματα και να βάλω σε μια τάξη τα του οίκου μας.
<SPEAKER ID="446" NAME="Timothy Kirkhope" LANGUAGE="EN">
Κύριε Πρόεδρε, θέλω να πω στην Επίτροπο ότι είναι σαφές πως ασχολούμαστε με ένα σύστημα που είναι διαλυμένο. Αυτό που είναι σαφές, είναι ότι υπάρχει μια σύγκρουση μεταξύ των ευρωπαϊκών δικαστηρίων και της ευρωπαϊκής νομοθεσίας. Δεν έχουμε να κάνουμε πλέον με μια κατάσταση όπου ένας νόμος εφαρμόζεται, αντίθετα, μάλλον ερμηνεύεται με ασυνήθιστο τρόπο.
<P>
Πιστεύω ότι ο καλύτερος τρόπος για να αντιμετωπίσει η Ευρωπαϊκή Ένωση τις προκλήσεις της μετανάστευσης είναι μέσω ενός διαφοροποιημένου συστήματος το οποίο δεν θα είναι αυταρχικό, και όχι μέσω πιο εναρμονισμένης ευρωπαϊκής νομοθεσίας ή των ηθικοπλαστικών αποφάσεων των ευρωπαϊκών δικαστηρίων, αλλά αντίθετα μέσω της αλληλεγγύης, της συνεργασίας και της καλής επικοινωνίας μεταξύ των ευρωπαίων γειτόνων.
<P>
Πρέπει να έχουμε υπόψη μας ότι το βάρος που φεύγει από ένα μέρος δεν μεταφέρεται απλά σε άλλο. Φυσικά, έχουμε καθήκον απέναντι στα άλλα κράτη μέλη της ΕΕ και στους ανθρώπους που επιζητούν μια ασφαλέστερη και πιο ελεύθερη ζωή, αλλά η πρόσφατη απόφαση του Δικαστηρίου επισημαίνει κάποια γενικότερα προβλήματα, που είναι η σχέση μεταξύ των ευρωπαϊκών δικαστηρίων, των ευρωπαίων νομοθετών και των κρατών μελών και του ελέγχου των συνόρων τους.
<P>
Κυρία Επίτροπε, θα με ενδιέφερε να μάθω πώς επιχειρεί η Επιτροπή να αντιμετωπίσει αυτά τα ζητήματα σε μακροπρόθεσμο ορίζοντα. Μπορείτε σας παρακαλώ να διαβεβαιώσετε αυτό το Σώμα ότι δεν θα στραφούμε απλά στη δημιουργία περισσότερης κοινοτικής νομοθεσίας, η οποία αναμφίβολα κάποια στιγμή στο μέλλον θα ανατραπεί από κάποιο ευρωπαϊκό δικαστήριο, και αντί γι' αυτό να μας πείτε πώς μπορούμε να υποστηρίξουμε αποτελεσματικά την Ελλάδα και άλλα κράτη μέλη τα οποία αντιμετωπίζουν σήμερα τόσο μεγάλα βάρη;
<SPEAKER ID="447" NAME="Cornelis de Jong" LANGUAGE="NL">
Κύριε Πρόεδρε, καταρχάς θέλω να εκφράσω τις ευχαριστίες και τη στήριξή μου στην Επίτροπο Malmström. Την περασμένη εβδομάδα απηύθυνε πολύ σωστά έκκληση στα κράτη μέλη να αναλάβουν και πάλι δράση όσον αφορά το σύνολο της δέσμης για το άσυλο. Πράγματι, δεν πρόκειται για ένα μενού α λα καρτ.
<P>
" ξαφνική εισροή προσφύγων από την Τυνησία είναι μια νέα απόδειξη γι' αυτό. " Ιταλία αντιμετωπίζει τις μεγαλύτερες δυσκολίες όσον αφορά τη διασφάλιση ότι τηρούνται οι κατάλληλες διαδικασίες υποδοχής και ασύλου. Αν τα άλλα κράτη μέλη εξακολουθήσουν να παρακολουθούν αμέτοχα, θα είναι ζήτημα χρόνου να αποφασίσει το Ευρωπαϊκό Δικαστήριο Ανθρωπίνων Δικαιωμάτων ότι η μεταφορά των αιτούντων άσυλο στην Ιταλία θα πρέπει να ανασταλεί όπως έγινε πράγματι και στην περίπτωση της Ελλάδας.
<P>
Ως εκ τούτου, είναι προς το συμφέρον όλων να αναπτύξουμε μια επείγουσα διαδικασία εντός του πλαισίου του συστήματος "Δουβλίνο", όπως πρότεινε η Επιτροπή και να συνάψουμε γρήγορα δεσμευτικές συμφωνίες για την υποδοχή και μια διαδικασία ασύλου υψηλής ποιότητας.
<P>
Θα ήθελα να μάθω από την Επίτροπο αν πιστεύει ότι οι ενδιαφερόμενοι βουλευτές του ΕΚ θα μπορούσαν να την συνδράμουν περαιτέρω, πείθοντας τα κράτη μέλη να αναλάβουν τελικά αυτήν την απολύτως απαραίτητη δράση. Σε κάθε περίπτωση, η Επίτροπος μπορεί να υπολογίζει στη δέσμευσή μου.
<SPEAKER ID="448" NAME="Barry Madlener" AFFILIATION="NI">
(NL) Κύριε Πρόεδρε, οι Κάτω Χώρες πρέπει για μία ακόμη φορά να πληρώσουν τα σπασμένα της Ελλάδας! Αρχικά, οι ολλανδοί φορολογούμενοι αναγκάστηκαν να πληρώσουν δισεκατομμύρια ευρώ για να διασωθεί αυτή η σχεδόν χρεοκοπημένη χώρα, και τώρα μας φορτώνονται δύο χιλιάδες αιτούντες άσυλο από την Ελλάδα τους οποίους δεν επιτρέπεται να στείλουμε πίσω.
<P>
Οι Κάτω Χώρες δεν θέλουν αυτούς τους αιτούντες άσυλο. Οι Κάτω Χώρες έχουν υποφέρει αρκετά, και συνεχίζουν να υποφέρουν, από τη μαζική μετανάστευση και το αποτυχημένο πολυπολιτισμικό πείραμα. Οι Κάτω Χώρες θέλουν λιγότερους μετανάστες χωρίς προοπτική και η Ευρώπη πρέπει να αρχίσει να εφαρμόζει μια πολύ πιο αυστηρή μεταναστευτική πολιτική. Διαφορετικά, η Ευρώπη θα γίνει στο τέλος Ευραβία.
<P>
Ωστόσο, η Ελλάδα είναι επίσης θύμα του κακού γείτονά της, της Τουρκίας. " Ελλάδα θα πρέπει, συνεπώς, να οικοδομήσει ένα τοίχος για να κρατήσει απέξω τους τούρκους μετανάστες και εκείνους στους οποίους η Τουρκία επιτρέπει να διέλθουν από το έδαφός της. Θα πρέπει να τιμωρήσουμε την Τουρκία, φυσικά, για το γεγονός ότι προσφέρει στους παράνομους μετανάστες πέρασμα προς την Ελλάδα.
<P>
Τέλος, η ευρωπαϊκή νομοθεσία για το άσυλο θα πρέπει να είναι πολύ πιο αυστηρή. Ας είμαστε ειλικρινείς: το 99% των αιτούντων άσυλο, στην πραγματικότητα δεν είναι άτομα που ζητούν άσυλο, αλλά άτομα που αναζητούν την οικονομική τους τύχη καταχρώμενα τους νόμους μας για το άσυλο.
<SPEAKER ID="449" NAME="Γεώργιος Παπανικολάου" AFFILIATION="PPE">
Κύριε Πρόεδρε, για να συνεχίσω και εγώ τη συζήτηση, θα κάνω μία υπόθεση: Βλέπουμε την αναταραχή που υπάρχει στις χώρες της Μεσογείου και στις χώρες του αραβικού κόσμου. Βλέπουμε ότι πολλοί πολίτες των χωρών αυτών επιδιώκουν να αναζητήσουν μια καλύτερη τύχη στην Ευρώπη. Ήδη αυτό είναι μια πραγματικότητα και φοβάμαι ότι και η υπόθεση που θα αναπτύξω μπορεί σύντομα να γίνει πραγματικότητα.
<P>
Έρχονται λοιπόν οι πολίτες των τρίτων αυτών χωρών στην Ευρώπη. Φτάνουν στη Λαμπεντούζα -βλέπουμε τα προβλήματα που ενέκυψαν εκεί-, κάποιοι άλλοι προσπαθούν μέσω της Τουρκίας να φτάσουν στην Ελλάδα και αξιοποιούν τη δυνατότητα να μην αιτούνται βίζα με βάση τις συμφωνίες που έχουν πολλές από τις τρίτες χώρες αυτές με την Τουρκία, κάποιοι άλλοι πηγαίνουν στη Μάλτα, κάποιοι άλλοι ενδεχομένως στην Πορτογαλία και στην Ισπανία. Στη συνέχεια, κάποιοι από αυτούς αιτούνται άσυλο. Είναι δεδομένο ότι εκεί θα έχουμε πάλι εφαρμογή του Δουβλίνου ΙΙ. Και ξέρετε πως, αν και τότε υπάρξει προσφυγή κάποιου αιτούντα άσυλο για τα θέματα αυτά, και πάλι θα υπάρχουν καταδικαστικές αποφάσεις, όπως και μέχρι σήμερα είχαμε καταδικαστικές αποφάσεις από εθνικά δικαστήρια, πριν φτάσουμε στην απόφαση του Ευρωπαϊκού Δικαστηρίου. Ας μην υποκρινόμαστε λοιπόν!
<P>
Και κάτι ακόμη: Υπάρχουν κάποιοι που θα συλληφθούν και δεν θα δικαιούνται άσυλο. Ξέρετε, με βάση τη συμφωνία της οποίας το πέρας των διαπραγματεύσεων ανακοίνωσε η Επιτροπή, για να επιστραφούν με επανεισδοχή στην Τουρκία όσοι μπουν από την Τουρκία, θα πρέπει να περιμένουμε δύο χρόνια για να εφαρμοστεί η συμφωνία και τρία χρόνια που είναι η μεταβατική περίοδος για τους υπηκόους τρίτων χωρών, το όλον πέντε χρόνια. Αυτούς δηλαδή που θα συλλάβουμε αυτήν την περίοδο, με βάση την κρίση που αντιμετωπίζουμε, θα πρέπει να περιμένουμε το 2016 ή το 2017 για να τους δεχθεί πίσω η Τουρκία.
<P>
Επιτρέψτε μου να πω ότι, με τέτοια διαχείριση, πολύ φοβάμαι ότι η Ευρώπη δεν στέκεται σήμερα στο ύψος των περιστάσεων.
<SPEAKER ID="450" NAME="Sylvie Guillaume" AFFILIATION="S&amp;D">
(FR) Κύριε Πρόεδρε, πιστεύω ότι είναι πάντα χρήσιμο να υπενθυμίζουμε στους εαυτούς μας ορισμένες δεσμεύσεις, και ειδικότερα εκείνη που έγινε τον Οκτώβριο του 2008, μέσω του Ευρωπαϊκού Συμφώνου για τη Μετανάστευση και το Άσυλο, το οποίο εξήγγειλε ότι ήταν καιρός να αναληφθούν νέες πρωτοβουλίες για την ολοκλήρωση της καθιέρωσης ενός κοινού ευρωπαϊκού συστήματος ασύλου, και συνεπώς την παροχή ενός υψηλότερου επιπέδου προστασίας εντός της Ευρωπαϊκής Ένωσης.
<P>
Πάνω από δύο χρόνια μετά από αυτήν την υπόσχεση, οι προτάσεις της Επιτροπής είναι στο τραπέζι των διαπραγματεύσεων. Δεν μπορούμε να μην παρατηρήσουμε, ωστόσο, ότι αυτό το ευρωπαϊκό σύστημα ασύλου και η διαδικασία εναρμόνισης πασχίζουν σε κάποιο βαθμό να δουν το φως της ημέρας.
<P>
Αυτή η πρόσφατη απόφαση του Ευρωπαϊκού Δικαστηρίου Ανθρωπίνων Δικαιωμάτων είναι ένα σημαντικό σημείο καμπής, κατά την άποψή μου. Προφανώς, υπογραμμίζει τις αδυναμίες του ελληνικού συστήματος ασύλου, αλλά στέλνει επίσης ένα ηχηρή μήνυμα σε μια εποχή όπου η Ελλάδα αρχίζει να μεταρρυθμίζει το σύστημα ασύλου της και, την ίδια στιγμή, να αναλαμβάνει άλλου τύπου πρωτοβουλίες.
<P>
Πέρα από αυτήν την ιδιαίτερη κατάσταση, ωστόσο, αυτή η απόφαση θέτει γενικότερα υπό αμφισβήτηση το ευρωπαϊκό σύστημα ασύλου στο σύνολό του, ιδιαίτερα όσον αφορά μία από τις θεμελιώδεις συνιστώσες του -τον κανονισμό "Δουβλίνο" και την κύρια αρχή του, την ισοτιμία των εθνικών συστημάτων ασύλου εντός της Ένωσης. " απόφαση αυτή δείχνει πώς, παραδόξως, το κοινό ευρωπαϊκό σύστημα ασύλου έχει δημιουργήσει ένα είδος αδικίας, τόσο για τους αιτούντες άσυλο όσο και για τα κράτη μέλη.
<P>
Κατόπιν αυτής της απόφασης, απαιτείται τώρα η άμεση λήψη σαφών μέτρων. Μέχρι να υπάρξει ένα λειτουργικό σύστημα ασύλου στην Ελλάδα, τα κράτη μέλη πρέπει να αναστείλουν την επιστροφή των αιτούντων άσυλο στην Ελλάδα και να χρησιμοποιήσουν τη ρήτρα κυριαρχίας αυτού του κανονισμού που τους επιτρέπει να αναλάβουν την ευθύνη για την εξέταση μιας αίτησης.
<P>
" απόφαση του Ευρωπαϊκού Δικαστηρίου Ανθρωπίνων Δικαιωμάτων στέλνει επίσης ένα μήνυμα σε όλα τα ενεχόμενα μέρη. Θεωρώ ότι αυτή η απόφαση θα πρέπει να δράσει ως καταλύτης στη διαδικασία εναρμόνισης και αναδιατύπωσης, ιδιαίτερα, όσον αφορά τον κανονισμό "Δουβλίνο".
<P>
Πρώτα απ' όλα, πρόκειται βεβαίως για τον μηχανισμό αναστολής των μεταφορών που προανέφερα, ο οποίος προτείνεται από την Επιτροπή. " απόφαση του Ευρωπαϊκού Δικαστηρίου Ανθρωπίνων Δικαιωμάτων διασαφηνίζει αυτόν τον μηχανισμό, αφενός, και την ενδοευρωπαϊκή αλληλεγγύη, αφετέρου. " απόφαση αναμένεται να ανοίξει εκ νέου τη συζήτηση για την ανάγκη ενός μηχανισμού αναστολής, όπως ανέφερα, υπό όρους που θα είναι σαφώς καθορισμένοι.
<P>
Δεύτερον, πέρα αυτόν τον μηχανισμό, η απόφαση πρέπει επίσης να λειτουργήσει ως μοχλός -ή τουλάχιστον ελπίζω ότι θα το κάνει- για την παροχή υποστήριξης, κατά τη διάρκεια των διαπραγματεύσεων, στις υπόλοιπες τροποποιήσεις του κανονισμού που προτείνονται από την Επιτροπή, συμπεριλαμβανομένων εκείνων που αφορούν τις εγγυήσεις οι οποίες παρέχονται σε αυτό το μέσο.
<P>
Τέλος, η απόφαση του Ευρωπαϊκού Δικαστηρίου Ανθρωπίνων Δικαιωμάτων θα μας επιτρέψει να αρχίσουμε να προβληματιζόμαστε σχετικά με την εγγενή ευαισθησία της κατάστασης στην οποία βρίσκονται οι αιτούντες άσυλο. Θα πρέπει επίσης να καταστήσει απαραίτητη την εισαγωγή ενός μηχανισμού προσφυγής για την αναστολή της μεταφοράς των αιτούντων άσυλο που υπόκεινται σε απόφαση μεταφοράς δυνάμει της εφαρμογής του κανονισμού "Δουβλίνο".
<P>
Σήμερα, πολλά από τα προειδοποιητικά φώτα είναι κόκκινα· μας υποδεικνύουν ότι είναι καιρός να μεταρρυθμίσουμε αυτόν τον κανονισμό και να δημιουργήσουμε ένα πραγματικό κοινό σύστημα ασύλου που θα εδράζεται στην αλληλεγγύη και την ευθύνη.
<SPEAKER ID="451" NAME="Nadja Hirsch" AFFILIATION="ALDE">
(DE) Κύριε Πρόεδρε, κυρία Malmström, συζητούμε σήμερα για την απόφαση που εξέδωσε το Ευρωπαϊκό Δικαστήριο Ανθρωπίνων Δικαιωμάτων. Αυτή αφορά πρωτίστως το Βέλγιο, αλλά και κάθε άλλο κράτος μέλος της Ευρωπαϊκής Ένωσης. " Γερμανία αποφάσισε επίσης να μην επιστρέφει πλέον αιτούντες άσυλο στην Ελλάδα.
<P>
Όπως ανέφερε ένας από τους συναδέλφους μου, πρέπει να αναρωτηθούμε εάν θέλουμε να χτίσουμε τείχη γύρω από την Ευρώπη ή αν θέλουμε να διατηρήσουμε και να αναπτύξουμε το δικαίωμα στο άσυλο, κάτι που εγώ, ως Φιλελεύθερη, υποστηρίζω σθεναρά. Ωστόσο, αυτό σημαίνει επίσης ότι πρέπει να δώσουμε σε κάθε αιτούντα άσυλο την ευκαιρία μιας σωστά οργανωμένης διαδικασίας. Πρέπει να συνειδητοποιήσουμε ότι είναι άδικο και δείχνει έλλειψη αλληλεγγύης να αφήσουμε τις νότιες χώρες να επωμίζονται μόνες τους αυτό το βάρος. Εξαιτίας της γεωγραφικής τους θέσης, οι χώρες αυτές εκτίθενται σε μια αυξημένη εισροή μεταναστών. Στη Lampedusa, αυτό οφείλεται στα τρέχοντα γεγονότα στην Τυνησία. Ωστόσο, πρόκειται επίσης για μια συνεχιζόμενη κατάσταση την οποία οι τοπικές αρχές ασύλου δεν μπορούν να αντιμετωπίσουν.
<P>
" πρόσφατη ελευθέρωση σε σχέση με το Κοσσυφοπέδιο κατέληξε επίσης σε μια τεράστια εισροή αιτούντων άσυλο στη Γερμανία πριν από μερικές εβδομάδες. Είχαμε επίσης το πρόβλημα ότι δεν μπορούσαμε αρχικά να επεξεργαστούμε κατάλληλα όλες τις αιτήσεις. Ως εκ τούτου, αν θέλουμε πραγματικά να διατηρήσουμε αυτό το δικαίωμα στο άσυλο, πρέπει να αναδιαρθρώσουμε το σύστημα προκειμένου να διασφαλίσουμε ότι θα προσφέρει μεγαλύτερη αλληλεγγύη στο μέλλον. Ο κανονισμός "Δουβλίνο ΙΙ" δεν μπορεί να συνεχίσει υπό την παρούσα μορφή του.
<SPEAKER ID="452" NAME="Carmen Romero López" AFFILIATION="S&amp;D">
(ES) Κύριε Πρόεδρε, κυρίες και κύριοι, ο αφγανός πολίτης στον οποίο αναφέρεται η απόφαση του Δικαστηρίου Ανθρωπίνων Δικαιωμάτων δεν ήταν μετανάστης, δεν καταχράστηκε το σύστημα και δεν ήταν θύμα εμπορίας ανθρώπων. Επίσης, δεν τον κάλυπτε η Σύμβαση της Γενεύης γιατί δεν διωκόταν. Ήταν ένας αιτών άσυλο, επομένως θα είχε επικουρική προστασία και διεθνή προστασία. " απόφαση είναι, ως εκ τούτου, σημαντική λόγω του προηγουμένου που δημιουργεί.
<P>
Πόσοι άνθρωποι θα μπορούσαν να είναι εν αναμονή αποφάσεων μετά από εφέσεις που άσκησαν για απορριφθείσες αιτήσεις ασύλου; Πόσοι άνθρωποι θα μπορούσαν να υποβάλουν αίτηση για αποζημίωση λόγω καθυστερήσεων στη διαδικασία; Τι θα συνέβαινε αν υπήρχαν περισσότερες από χίλιες αποφάσεις του Δικαστηρίου Ανθρωπίνων Δικαιωμάτων κατά κρατών μελών; Τι επίπτωση θα είχε αυτό στη φήμη της Ευρώπης;
<P>
Μπορούμε να συνεχίσουμε να θεωρούμε εαυτούς υπερασπιστές των θεμελιωδών δικαιωμάτων αν μεταχειριζόμαστε τους αιτούντες άσυλο που δραπετεύουν από εμπόλεμες καταστάσεις χειρότερα από εγκληματίες;
<P>
Κυρία Επίτροπε, οι αιτούντες άσυλο μπορεί να περιμένουν τη δίκη σε κέντρα κράτησης -αν είναι πρόσφυγες ή λαμβάνουν επικουρική προστασία- έως και επτά μήνες, χωρίς δικονομικά δικαιώματα. Είναι αυτό ανθρώπινη μεταχείριση;
<P>
" δέσμη για το άσυλο καθυστέρησε για μεγάλο χρονικό διάστημα, και το κοινό σύστημα ασύλου δεν υπάρχει, κύριε Weber. Ούτε έχουν όλα τα κράτη μέλη τις ίδιες διαδικασίες. Υπάρχει έλλειψη αλληλεγγύης, και σε αυτό οφείλεται η κατάσταση που βιώνουμε.
<P>
Ο αφγανός πολίτης αποζημιώθηκε για ηθική βλάβη, όχι βάσει του κανονισμού "Δουβλίνο", αλλά πόση είναι η αποζημίωση που μπορούν άραγε να αξιώσουν για ηθική βλάβη άτομα που έχουν διαφύγει από εμπόλεμες καταστάσεις και πηγαινοέρχονται για χρόνια μεταξύ καταυλισμών; Έχουμε κουραστεί να μιλάμε για κατάχρηση και για λαθρεμπόρους. Δεν θα θελήσουμε να αποστρέψουμε το βλέμμα και να αρνηθούμε την ύπαρξη μιας κατάστασης την οποία τείνουμε να παραβλέπουμε ξανά και ξανά; Ο κανονισμός "Δουβλίνο" μπορεί πραγματικά να τελειοποιηθεί, αλλά πρέπει να γίνουν πολύ περισσότερα. Το θέμα αυτό είναι επείγον, κυρία Επίτροπε.
<SPEAKER ID="453" NAME="Simon Busuttil" AFFILIATION="PPE">
(MT) Κύριε Πρόεδρε, η απόφαση του Ευρωπαϊκού Δικαστηρίου δεν συνιστά τόσο μια καταδίκη του Βελγίου και της Ελλάδας όσο μια καταδίκη του κανονισμού "Δουβλίνο", διότι αυτός ακριβώς ο κανονισμός ήταν που επέτρεψε στο Βέλγιο να μεταφέρει έναν αφγανό υπήκοο πίσω στην Ελλάδα. Αυτό δεν είναι δίκαιο. Δεν είναι δίκαιο οι μεθοριακές χώρες να επωμίζονται μόνες τους το βάρος, διότι -ας είμαστε ειλικρινείς- ο ρόλος των χωρών αυτών δεν είναι να λειτουργούν ως αστυνομία ή συνοριοφυλακή για τις υπόλοιπες χώρες της Ευρωπαϊκής Ένωσης.
<P>
Ως εκ τούτου, μετά από την απόφαση που εξέδωσε το Ευρωπαϊκό Δικαστήριο, είναι σαφές τώρα ότι όταν μια ευρωπαϊκή χώρα μεταφέρει έναν αιτούντα άσυλο πίσω σε μια άλλη ευρωπαϊκή χώρα που υφίσταται τεράστια πίεση, αυτό αντιβαίνει στην Ευρωπαϊκή Σύμβαση για τα Ανθρώπινα Δικαιώματα.
<P>
Χώρες όπως η Γερμανία και το "νωμένο Βασίλειο έχουν ήδη αρχίσει να το αναγνωρίζουν αυτό και έχουν αναστείλει τις μεταφορές. Ωστόσο, αυτό που χρειαζόμαστε είναι η χωρίς καθυστέρηση τροποποίηση του κανονισμού "Δουβλίνο".
<SPEAKER ID="454" NAME="Κυριάκος Μαυρονικόλας" AFFILIATION="S&amp;D">
Κύριε Πρόεδρε, ο λόγος για τον οποίο νιώθω την ανάγκη να μιλήσω στη σημερινή συνεδρία είναι ακριβώς διότι δεν έχει αναφερθεί το θέμα της Κύπρου και το πρόβλημα της μετανάστευσης που αντιμετωπίζουμε.
<P>
" Κύπρος, ένα μικρό κράτος μισού εκατομμυρίου, δέχεται καθημερινώς μετανάστες μέσω των κατεχομένων περιοχών, οι οποίοι περνούν την πράσινη γραμμή, σε έναν αριθμό που μπορεί να φτάνει και τα 30 με 50 άτομα ημερησίως επί ενός πληθυσμού μισού εκατομμυρίου.
<P>
Εμείς δεν διαθέτουμε κέντρα συγκέντρωσης των αιτούντων άσυλο. Και αποτέλεσμα τούτου είναι ότι, εάν δεν γίνει δεκτή η αίτησή τους, δεν μπορούμε στο τέλος της ημέρας να τους στείλουμε πίσω στη χώρα από την οποία προέρχονται. Εισέρχονται από τα κατεχόμενα, πλείστες των χωρών καταστρέφουν τα έγγραφά τους και ουσιαστικά οι μετανάστες αυτοί παραμένουν στο νησί.
<SPEAKER ID="455" NAME="Gesine Meissner" AFFILIATION="ALDE">
(DE) Κύριε Πρόεδρε, κυρία Malmström, σίγουρα δεν χρειαζόμαστε τείχη για να λύσουμε το πρόβλημα του ασύλου. Διατυπώθηκε μια πρόταση για οικοδόμηση τείχους και αυτός είναι ο λόγος για τον οποίο αποφάσισα να παρέμβω. Οποιοσδήποτε κάνει μια τέτοια δήλωση, δεν έχει κατανοήσει καθόλου τις ευρωπαϊκές αξίες.
<P>
Για εμάς, η ουσία είναι η προστασία των θεμελιωδών δικαιωμάτων και των ανθρωπίνων δικαιωμάτων. Δεν μπορούμε να λέμε για ανθρώπους που εγκατέλειψαν τη χώρα τους και αναζήτησαν άσυλο στην Ευρώπη, για οποιονδήποτε λόγο, και για ανθρώπους που σκαρφάλωσαν οικειοθελώς σε ένα υπερπλήρες πλοιάριο θέτοντας σε κίνδυνο τη ζωή τους: "Θέλουμε να στείλουμε πίσω τους ανθρώπους αυτούς πριν καν φτάσουν". Χρειαζόμαστε συνετές διαδικασίες ασύλου γι' αυτά τα άτομα οι οποίες να λειτουργούν σωστά. Δεν μπορούμε να αφήσουμε τις νότιες ευρωπαϊκές χώρες, στις οποίες φθάνουν αυτοί οι άνθρωποι, να αντιμετωπίσουν μόνες τους το πρόβλημα. Συμφωνώ απολύτως με τη συνάδελφό μου, κ. Hirsch, επ' αυτού.
<P>
Από μια άλλη οπτική γωνία, είναι λάθος να λέμε ότι θέλουμε όλοι αυτοί οι άνθρωποι να μείνουν εκτός Ευρώπης και ότι δεν θέλουμε να τους δεχτούμε. Στην Ευρώπη σημειώνεται δημογραφική αλλαγή και στο μέλλον, θα χρειαστούμε ολοκλήρωση, καθώς και αιτούντες άσυλο που επιθυμούν να μείνουν εδώ. Δεν πρόκειται μόνο για ζήτημα ανθρωπιάς, αλλά και κοινής λογικής. Για τον λόγο αυτόν, πρέπει να εξεύρουμε γρήγορα λύσεις σε αυτό το πρόβλημα.
<SPEAKER ID="456" NAME="Andreas Mölzer" AFFILIATION="NI">
(DE) Κύριε Πρόεδρε, σύμφωνα με την απόφαση που εξέδωσε το Ευρωπαϊκό Δικαστήριο Ανθρωπίνων Δικαιωμάτων, το σύστημα ασύλου στην Ελλάδα είναι απάνθρωπο, και αυτό γιατί μπορεί να χρειαστούν μέχρι και πέντε έτη για την έκδοση τελικής απόφασης. Ωστόσο, οι διαδικασίες σε ολόκληρη την Ευρώπη είναι χρονοβόρες, γιατί λέγονται ψέματα, έγγραφα καίγονται ή πλαστογραφούνται, αποφάσεις αγνοούνται και το σύστημα το ασύλου πολύ απλά γίνεται αντικείμενο εκμετάλλευσης και κατάχρησης. Αυτό ισχύει ειδικά για τις περιπτώσεις όπου δεν υπάρχει αληθινός λόγος για τη χορήγηση ασύλου και, μετά από μια διαδικασία που έχει διαρκέσει χρόνια, ο αιτών αξιώνει ξαφνικά το δικαίωμα διαμονής για ανθρωπιστικούς λόγους.
<P>
Υπό το πρίσμα του αποτυχημένου ευρωπαϊκού συστήματος ασύλου, πρέπει επιτέλους να φανούμε ειλικρινείς και να παραδεχθούμε ότι η ΕΕ δεν μπορεί να δέχεται μετανάστες από όλο τον κόσμο, ιδίως όταν, την ίδια στιγμή, δαπανά δισεκατομμύρια ευρώ για αναπτυξιακή βοήθεια και στήριξη της δημοκρατίας στις χώρες από τις οποίες προέρχονται αυτοί οι άνθρωποι.
<P>
Χρειαζόμαστε τελικά έναν σαφή ορισμό του δικαιώματος στο άσυλο, η οποία θα συνδέεται στενά με τη Σύμβαση της Γενεύης, προκειμένου να τεθεί τέλος στην οικονομική μετανάστευση. Πρέπει επίσης να περιλαμβάνει την υποχρέωση των αιτούντων άσυλο να συνεργάζονται στη διαδικασία. Αυτό θα αφαιρέσει τη νομική βάση για την εξαπάτηση για ανθρωπιστικούς λόγους.
<SPEAKER ID="457" NAME="Salvatore Iacolino" AFFILIATION="PPE">
(IT) Κύριε Πρόεδρε, κυρίες και κύριοι, η προοδευτική απαλλαγή από την υποχρέωση θεώρησης, αφενός, και η νέα, πρόσφατη αύξηση των μεταναστευτικών ροών, αφετέρου, σημαίνουν ότι η δέσμη για το άσυλο πρέπει πραγματικά να τεθεί σε προτεραιότητα στο Συμβούλιο. Αν υποστηριζόταν από την Επιτροπή, η πρωτοβουλία αυτή θα είχε το θετικό αποτέλεσμα της ρύθμισης ενός περίπλοκου ζητήματος και της θέσπισης μιας ενιαίας πολιτικής για την εφαρμογή της απόφασης που συζητούμε σήμερα, καθώς και της παροχής της δυνατότητας να αποφύγουμε μεταφορές όπως αυτές που συζητήσαμε σήμερα.
<P>
Προφανώς, είμαστε υπέρ της προστασίας των ανθρωπίνων δικαιωμάτων, συνδυάζοντας όμως ταυτόχρονα αυτήν την απαίτηση με τον αυστηρό έλεγχο των απαιτήσεων. Κυρία Επίτροπε, επειδή η κατάσταση έχει γίνει μη βιώσιμη, πρέπει τώρα να αρχίσουμε να αναζητούμε μια θετική δέσμη κανόνων και ένα σαφές κανονιστικό πλαίσιο. Πρόκειται για ένα σημαντικό βήμα το οποίο είμαι σίγουρος ότι, με τη βοήθειά σας, θα μπορέσει να διαβιβαστεί στο Συμβούλιο για αξιολόγηση εντός εύλογου χρονικού διαστήματος.
<SPEAKER ID="458" NAME="Nathalie Griesbeck" AFFILIATION="ALDE">
(FR) Κύριε Πρόεδρε, η ερώτησή μου θα είναι πολύ σύντομη, καθώς η συζήτηση ήταν ιδιαίτερα μεστή και έχω την αίσθηση ότι, πέρα από ορισμένα ακραία στοιχεία, συμμεριζόμαστε την ίδια ανησυχία.
<P>
Θέλω να ρωτήσω την Επίτροπο πώς σκοπεύει να αντιμετωπίσει την εικονοκλαστική ιδέα της οικοδόμησης τείχους ανάμεσα στην Τουρκία και την Ελλάδα, ακόμη και αν αυτή μπορεί να δικαιολογηθεί από την πολύ ισχυρή πίεση που δέχεται η εν λόγω χώρα και ακόμη και αν, όπως είπαν ορισμένοι συνάδελφοι, οι συνθήκες είναι ιδιαίτερα δύσκολες για όσους καταλήγουν σε κέντρα κράτησης.
<P>
Παρόλο που τα κράτη μέλη είναι ελεύθερα να κάνουν τα δικά τους κατασκευαστικά σχέδια -ακόμη και αν αυτό σημαίνει την οικοδόμηση τείχους, ακόμη και αν πρόκειται για μια μη ρεαλιστική λύση- εμείς οι Ευρωπαίοι εμπλεκόμαστε ιδιαίτερα, και μάλιστα συγκυριακά, με όσα συμβαίνουν στο νησί της Lampedusa και με τις αποφάσεις του Ευρωπαϊκού Δικαστηρίου Ανθρωπίνων Δικαιωμάτων, και διαρθρωτικά, με την κατάσταση των χωρών του Νότου.
<P>
Έχει έρθει, επομένως η ώρα να επανεξετάσουμε επειγόντως τον κανονισμό "Δουβλίνο", έτσι ώστε να μπορέσουμε να αναλάβουμε από κοινού την ευθύνη για αυτές τις καταστάσεις σε ολόκληρη την Ευρώπη, δείχνοντας αλληλεγγύη και μια ανθρωπιστική προσέγγιση. Θα μπορέσουμε να το κάνουμε μόνο αν θεσπίσουμε ένα γνήσιο ευρωπαϊκό δίκαιο για το άσυλο, κάτι που καθίσταται πιο επείγον από ποτέ.
<SPEAKER ID="459" NAME="Sergio Paolo Francesco Silvestris" AFFILIATION="PPE">
(IT) Κύριε Πρόεδρε, κυρίες και κύριοι, οι αξίες στις οποίες εδράζεται η Ευρωπαϊκή Ένωση -ανθρώπινα δικαιώματα και θεμελιώδη δικαιώματα- δεν μπορούν να τίθενται προς συζήτηση. " απόφαση του Ευρωπαϊκού Δικαστηρίου απαιτεί επείγουσα εξέταση και ταχεία, αποτελεσματική δράση. Αυτή η απόφαση απαιτεί την ανάπτυξη, τον καθορισμό και την εφαρμογή μιας ενιαίας στρατηγικής και κοινής δέσμευσης. Οι διαδικασίες χορήγησης ασύλου πρέπει να αντιμετωπίζονται άμεσα και με τον καλύτερο δυνατό τρόπο.
<P>
Ωστόσο, η Ευρώπη δεν μπορεί να εγκαταλείψει αυτές τις μεθοριακές χώρες που αναγκάζονται να διαχειριστούν επείγουσες μεταναστευτικές ροές που δεν επηρεάζουν μόνο τις ίδιες αλλά, κατ' επέκταση, το σύνολο της Ευρώπης. Οι μεθοριακές χώρες δεν μπορούν να επωμίζονται μόνες τους όλη την ευθύνη του κόστους και της οργάνωσης που είναι αναγκαία για την εξέταση των αιτήσεων ασύλου, η οποία συχνά απαιτεί πολύ χρόνο και εκτενή και προσεκτική αξιολόγηση. Αυτά τα χρονοδιαγράμματα και οι προσεκτικές αξιολογήσεις δεν πρέπει να επηρεάζουν την αξιοπρέπεια των μεταναστών, η οποία πρέπει πάντα να προστατεύεται σε κάθε περίπτωση.
<SPEAKER ID="460" NAME="Cecilia Malmström">
μέλος της Επιτροπής. - (EN) Κύριε Πρόεδρε, θέλω να ευχαριστήσω όλους όσοι συνέβαλαν στη συζήτηση. " απόφαση αυτή είναι εξαιρετικά ενδιαφέρουσα, αλλά δεν υπονομεύει εντελώς το σύστημα του Δουβλίνου με τη σημερινή μορφή του. Το σύστημα αυτό λίγο-πολύ λειτουργεί και, ανεξάρτητα από την απόφαση, υποχρεώνει ήδη τα κράτη μέλη να διασφαλίσουν τον σεβασμό των θεμελιωδών δικαιωμάτων. Εντούτοις, επισημαίνει ορισμένα σημαντικά σημεία και για τον λόγο αυτόν είναι απαραίτητο να μεταρρυθμίσουμε τη Σύμβαση του Δουβλίνου και να τη βελτιώσουμε.
<P>
Για τον σκοπό αυτόν η Επιτροπή έχει προτείνει βελτιώσεις, και είμαι ιδιαίτερα ευτυχής που γνωρίζω ότι εργάζεστε επ' αυτών και ότι αντιλαμβάνεστε επίσης την ανάγκη ύπαρξης κάποιου είδους μηχανισμού στο θέμα αυτό. Σας υποστηρίζουμε πλήρως εν προκειμένω.
<P>
Πρέπει επίσης να επιταχύνουμε το έργο μας για τη θέσπιση ενός κοινού συστήματος ασύλου. Οι περισσότεροι από τους ομιλητές εδώ συμφωνούν ως προς αυτό, και είμαι ιδιαίτερα ευγνώμων για το έργο που επιτελείτε. Ο καλύτερος τρόπος για να το επιτύχουμε είναι να συνεχίσουμε το έργο μας, να δημοσιεύσουμε τις εκθέσεις και να ενθαρρύνουμε το Συμβούλιο να ξεκινήσει τις διαπραγματεύσεις.
<P>
Υπάρχουν πάρα πολλές διαφορές μεταξύ των κρατών μελών σήμερα και αυτό δεν μπορεί να συνεχιστεί. Σε μια κοινή Ένωση, με κοινές αξίες και κοινή εφαρμογή των διεθνών προτύπων και συμβάσεων, δεν μπορούν να υπάρχουν τέτοιου είδους διαφορές όπως αυτές που υπάρχουν σήμερα. Οι άνθρωποι πρέπει να τυγχάνουν αξιοπρεπούς μεταχείρισης. Πρέπει να διασφαλίσουμε την προστασία των πιο ευάλωτων. Πρέπει να έχουμε αποτελεσματικά συστήματα έτσι ώστε οι άνθρωποι να μην τελούν υπό κράτηση επί μήνες, μερικές φορές και χρόνια. Αυτό είναι πολύ οδυνηρό για το άτομο και πολύ δαπανηρό επίσης για την κοινωνία. Πρέπει να το βελτιώσουμε. Επαναλαμβάνω ότι μπορώ μόνο να ενθαρρύνω εσάς και το Συμβούλιο να συνεχίσετε να εργάζεστε επ' αυτού.
<P>
Όσον αφορά την Ελλάδα, η Επιτροπή καταβάλλει μεγάλες προσπάθειες για να βοηθήσει. " ελληνική κυβέρνηση εργάζεται με βάση το σχέδιο δράσης της. Πρόκειται για ένα πολύ φιλόδοξο σχέδιο, αλλά αυτό που κατέστη σαφές εξαρχής είναι ότι δεν πρόκειται να λυθεί μέσα σε ένα σαββατοκύριακο. Υπάρχουν μακροχρόνια προβλήματα. Είμαστε εδώ για να προσφέρουμε τη στήριξή μας και το γεγονός ότι όλα τα κράτη μέλη συμμετέχουν στη λειτουργία του Frontex, αλλά έχουν προσφέρει και διαφορετικά είδη βοήθειας -οικονομική βοήθεια ή τεχνική εμπειρογνωμοσύνη, διερμηνεία, διοικητική βοήθεια- αποδεικνύει ότι υπάρχει πραγματική ευρωπαϊκή αλληλεγγύη.
<P>
Πρέπει να βοηθήσουμε την Ελλάδα γιατί η Ελλάδα υφίσταται τεράστια πίεση και αυτή είναι επίσης μια ευρωπαϊκή πρόκληση. Φυσικά, η Ελλάδα φέρει την κύρια ευθύνη. Έχει κάνει πολλά, αλλά πρέπει να κάνει ακόμη περισσότερα. Δεν είμαι πεπεισμένη ότι ένας φράκτης ή ένα τείχος είναι η λύση, γιατί υπάρχουν άλλες μεταρρυθμίσει που είναι πολύ πιο σημαντικές. Συνεργαζόμαστε επίσης με την Ευρωπαϊκή Υπηρεσία Υποστήριξης για θέματα Ασύλου (EASO), τη νέα υπηρεσία υποστήριξης για το άσυλο στη Valletta. Συνεργαζόμαστε και με την Ύπατη Αρμοστεία του Ο"Ε για τους Πρόσφυγες.
<P>
Το τελευταίο διάστημα η Τουρκία έχει επιδείξει μια εποικοδομητική στάση συνεργασίας. Ολοκληρώσαμε τις διαπραγματεύσεις για μια συμφωνία επανεισδοχής μετά από οκτώ χρόνια. Ελπίζω ότι τα κράτη μέλη θα την αποδεχτούν κατά την επικείμενη σύνοδο του Συμβουλίου την επόμενη εβδομάδα.
<P>
Όσον αφορά τα αριθμητικά στοιχεία που ζήτησε η κ. Wikström, αυτά που έχω στη διάθεσή μου για την περίοδο 2009 και 2010 δείχνουν ότι υπήρχαν 16.328 αιτήσεις που υποβλήθηκαν από κράτη μέλη προς την Ελλάδα σχετικά με την ανάληψη της ευθύνης ή την επιστροφή μεταναστών. Από αυτές, 12.638 αιτήσεις (77%) έγιναν αποδεκτές. Εντούτοις, τα κράτη μέλη εκτέλεσαν μόνο 2.251 από αυτές τις μεταφορές, δηλαδή λίγο λιγότερο από 14%.
<P>
Θα ήθελα να σας ευχαριστήσω για μία ακόμη φορά για την υποστήριξη που προσφέρετε στο έργο το οποίο προσπαθούμε να κάνουμε με τη δέσμη για το άσυλο. Οι νομοθετικές πράξεις είναι στο τραπέζι. Ας συνεχίσουμε να εργαζόμαστε μαζί -Επιτροπή, Κοινοβούλιο και Συμβούλιο- για καταφέρουμε το συντομότερο δυνατό να έχουμε, επιτέλους, ένα κοινό ευρωπαϊκό σύστημα ασύλου.
<SPEAKER ID="461" NAME="Πρόεδρος">
" συζήτηση έληξε.

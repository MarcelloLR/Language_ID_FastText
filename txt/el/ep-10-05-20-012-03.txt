<CHAPTER ID="012-03">
3. Βιρμανία
<SPEAKER ID="268" NAME="Πρόεδρος">
" ημερήσια διάταξη προβλέπει τη συζήτηση επί των επτά προτάσεων ψηφίσματος σχετικά με την Βιρμανία/Μιανμάρ.
<SPEAKER ID="269" NAME="Anneli Jäätteenmäki" LANGUAGE="EN">
Κυρία Πρόεδρε, με αυτό το ψήφισμα, το Ευρωπαϊκό Κοινοβούλιο ζητεί από την κυβέρνηση της Βιρμανίας να θέσει τέλος στις παραβιάσεις των ανθρωπίνων δικαιωμάτων και να αρχίσει πραγματικό διάλογο με την αντιπολίτευση και τους εθνοτικούς εκπροσώπους της Βιρμανίας/Μιανμάρ, καθώς και με τη διεθνή κοινότητα, και να λάβει συγκεκριμένα μέτρα προς την ειρηνική μετάβαση σε ένα δημοκρατικό σύστημα διακυβέρνησης.
<P>
" Βιρμανία/Μιανμάρ θα διενεργήσει εκλογές αυτό το έτος για πρώτη φορά σε 30 χρόνια. Δυστυχώς, η εκλογική νομοθεσία που δημοσιεύτηκε εξασφαλίζει δίκαιες και ελεύθερες εκλογές. " αντιπολίτευση δεν συμμετέχει στη διαδικασία και πολλοί από τους ηγέτες της αντιπολίτευσης βρίσκονται ακόμη σε κατ' οίκον περιορισμό. Πολλοί πολιτικοί ακτιβιστές βρίσκονται στη φυλακή και το κόμμα της αντιπολίτευσης αποφάσισε να μποϋκοτάρει εντελώς τις εκλογές.
<P>
Το τελευταίο πράγμα που θέλω να πω είναι ότι ο Ειδικός Εισηγητής των "νωμένων Εθνών για τη Βιρμανία/Μιανμάρ έχει καταδικάσει τις κατάφωρες και συστηματικές παραβιάσεις των ανθρωπίνων δικαιωμάτων. Ελπίζω ότι Κοινοβούλιο θα πράξει το ίδιο.
<SPEAKER ID="270" NAME="Filip Kaczmarek" LANGUAGE="PL">
" κατάσταση στη Βιρμανία/Μιανμάρ μας αναγκάζει να στρέψουμε επανειλημμένα την προσοχή μας σε αυτήν τη χώρα.
<P>
Σήμερα, καταδικάζουμε την πρόθεση να διεξαχθούν εκλογές υπό εντελώς μη δημοκρατικές συνθήκες και βάσει αρχών οι οποίες έχουν αποκλείσει το κυριότερο κόμμα της αντιπολίτευσης και στερούν από εκατοντάδες χιλιάδες Βιρμανούς το δικαίωμα του εκλέγειν και του εκλέγεσθαι. Πρόκειται για μια εμφανή προσπάθεια να τηρηθεί η αντιπολίτευση εκτός εκλογικής διαδικασίας. Σε τέτοιες συνθήκες, ακόμη και η ίδια η έκφραση "εκλογές" δεν ανταποκρίνεται στην πραγματικότητα.
<P>
Καταδικάζουμε επίσης το γεγονός ότι βάσει του νέου συντάγματος, ο στρατός θα κρατήσει τουλάχιστον το 25% των εδρών στο κοινοβούλιο και θα έχει την εξουσία να αναστείλει τις πολιτικές ελευθερίες και τη λειτουργία του νομοθετικού σώματος κάθε φορά που κρίνει ότι είναι απαραίτητο προς όφελος της εθνικής ασφάλειας.
<P>
Καταδικάζουμε τη συνεχιζόμενη και συστηματική παραβίαση των ανθρωπίνων δικαιωμάτων, των θεμελιωδών ελευθεριών και των δημοκρατικών δικαιωμάτων του βιρμανικού λαού, αλλά απευθύνουμε επίσης έκκληση στις κυβερνήσεις των άλλων χωρών -της Κίνας, της Ινδίας και της Ρωσίας- να πράξουν ό,τι μπορούν ασκώντας οικονομική και πολιτική πίεση στις αρχές της Βιρμανίας για να επέλθει αλλαγή σε αυτήν τη χώρα.
<SPEAKER ID="271" NAME="Véronique De Keyser" LANGUAGE="FR">
Κυρία Πρόεδρε, το έναυσμα γι' αυτό το ψήφισμα είναι η σχεδόν mezza voce διάλυση του κόμματος του οποίου ηγείτο η Aung San Suu Kyi, στην οποία έχει απονεμηθεί το Βραβείο Ζαχάρωφ και η οποία βρίσκεται επί πολλά έτη σε κατ' οίκον περιορισμό. Με τη διάλυση του κόμματός της, του Εθνικού Συνδέσμου για τη Δημοκρατία, νικητή των τελευταίων εκλογών, η στρατιωτική χούντα προσπαθεί να εξαλείψει ένα ολόκληρο τμήμα της αντιπολίτευσης πριν από τις εκλογές του προσεχούς Οκτωβρίου. Ωστόσο, για να τεθεί το κερασάκι στην τούρτα σε αυτό που δεν θα είναι τόσο μια δημοκρατική ψηφοφορία όσο μια πλήρης εκλογική φάρσα, οι πολιτικοί κρατούμενοι και οι μοναχοί αποκλείονται τώρα επίσης από την ψηφοφορία. " χούντα συνεχίζει να κάνει κατάχρηση εξουσίας, οι μεγάλες πολυεθνικές εταιρείες εξακολουθούν να επωφελούνται από τις συμβάσεις τους με τη χούντα, και η Επιτροπή έχει μειώσει τη βοήθεια για τους πρόσφυγες που κατέφυγαν στα σύνορα με την Ταϊλάνδη.
<P>
Δυστυχώς, έχουμε σειρά παραδειγμάτων χωρών και περιοχών όπου η διεθνής κοινότητα είναι αδύναμη να αποκαταστήσει τη δημοκρατία και το κράτος δικαίου. " Βιρμανία είναι μια εξ αυτών, με τη δική της στρατιά μαχητών και μαρτύρων της αντίστασης, εκ των οποίων η Aung San Suu Kyi, είναι η διασημότερη φυσιογνωμία. Είναι υπερβολικό να ζητάμε από την Ευρωπαϊκή Ένωση, θα έλεγα σχεδόν από ευπρέπεια, να μην διακόψει τη βοήθεια για τους πρόσφυγες στη μεθόριο Ταϊλάνδης και Βιρμανίας, και να αρχίσει αμέσως να χρηματοδοτεί διασυνοριακή βοήθεια, ιδιαίτερα δε ιατρική βοήθεια; Δεν είναι θέμα κατεπείγοντος η Ύπατη Εκπρόσωπος κ. Ashton και τα κράτη μέλη να στηρίξουν τις συστάσεις του Ειδικού Εισηγητή του Ο"Ε για τη Βιρμανία/Μιανμάρ, να δημιουργηθεί μια επιτροπή για να ερευνήσει τα εγκλήματα πολέμου και τα εγκλήματα κατά της ανθρωπότητας, η οποία θα μπορούσε να περιληφθεί σε ψήφισμα της Γενικής Συνέλευσης των "νωμένων Εθνών αυτό το έτος;
<P>
Ας κάνουμε την Βιρμανία/Μιανμάρ μια υποδειγματική υπόθεση, μια υπόθεση η οποία να δείχνει τη δυνατότητά μας να προωθούμε τη δημοκρατία χωρίς τη χρήση βομβών και τεθωρακισμένων.
<SPEAKER ID="272" NAME="Barbara Lochbihler" LANGUAGE="DE">
Κυρία Πρόεδρε, το 1990, το Ευρωπαϊκό Κοινοβούλιο απένειμε το Βραβείο Ζαχάρωφ στην βιρμανή ακτιβίστρια για τα ανθρώπινα δικαιώματα Aung San Suu Kyi. Στα χρόνια πριν και μετά από αυτήν την ημερομηνία, η κρίσιμη κατάσταση των ανθρωπίνων δικαιωμάτων στην Βιρμανία υπήρξε αντικείμενο πολλών κοινοβουλευτικών ψηφισμάτων. Παρομοίως, άλλες διεθνείς οργανώσεις ανθρωπίνων δικαιωμάτων έχουν ασχοληθεί με την κατάσταση που επικρατεί εκεί. Παρότι έχουν γίνει βελτιώσεις σε μεμονωμένες περιπτώσεις, η κατάσταση των ανθρωπίνων δικαιωμάτων στην Βιρμανία/Μιανμάρ παραμένει εξαιρετικά άσχημη.
<P>
Με βάση το πλαίσιο μιας πολύ καλής και περιεκτικής έκθεσης, ο Ειδικός Εισηγητής του Ο"Ε για τη Βιρμανία ζητεί τώρα τη σύσταση διεθνούς επιτροπής έρευνας η οποία θα έχει την εντολή να διερευνήσει εγκλήματα πολέμου και εγκλήματα κατά της ανθρωπότητας. " Ύπατη Εκπρόσωπος για Θέματα Εξωτερικής Πολιτικής, βαρόνη Ashton, πρέπει να ασχοληθεί και να στηρίξει αυτό το αίτημα, για παράδειγμα, στην προσεχή Γενική Συνέλευση των "νωμένων Εθνών.
<P>
Οι εκλογές αναμένεται να διεξαχθούν στη Βιρμανία/Μιανμάρ στα τέλη του 2010 και η κυβέρνηση έχει τώρα εφαρμόσει μέτρα τα οποία στερούν από πολλούς πολίτες το δικαίωμα του εκλέγειν και του εκλέγεσθαι. Αυτό ισχύει, ιδιαίτερα, για τους πολιτικούς κρατουμένους και τους βουδιστές μοναχούς, οι οποίοι ανέρχονται συνολικά σε 400.000 άτομα. Διαμαρτυρόμαστε κατά αυτής της κατάστασης και ζητούμε από την Ύπατη Εκπρόσωπο να εκφράσει αυτήν την κριτική με σαφήνεια στις διμερείς και πολυμερείς συνομιλίες της.
<P>
Τέλος, υπό το φως των σύνθετων προβλημάτων των ανθρωπίνων δικαιωμάτων στην Βιρμανία, είναι ακατανόητο το γεγονός ότι η Ευρωπαϊκή Ένωση έχει περικόψει την οικονομική βοήθεια για τους πρόσφυγες στη μεθόριο Ταϊλάνδης-Βιρμανίας. Αυτό δεν είναι αποδεκτό και ζητούμε από την Επιτροπή να αντιστρέψει αυτές τις περικοπές και να αρχίσει να παρέχει εκ νέου διασυνοριακή βοήθεια στους βιρμανούς πρόσφυγες.
<SPEAKER ID="273" NAME="Marie-Christine Vergiat" LANGUAGE="FR">
Κυρία Πρόεδρε, είναι η δεύτερη φορά από την έναρξη του έτους που συζητούμε την κατάσταση στην Βιρμανία/Μιανμάρ. Οι ανησυχίες που εκφράσαμε στις 10 Μαρτίου του τρέχοντος έτους όσον αφορά την αποκαλούμενη εκλογική διαδικασία που κίνησε η χούντα της Βιρμανίας έχουν απλά επιβεβαιωθεί. Οι προϋποθέσεις που επιβάλλει η εκλογική νομοθεσία έχουν οδηγήσει το κόμμα του Εθνικού Συνδέσμου για τη Δημοκρατία να αρνηθεί να συμμετάσχει στη διαδικασία. Πρέπει να σημειωθεί ότι αυτή η εκλογική νομοθεσία απαγορεύει στους φυλακισμένους να ψηφίσουν και, κατά συνέπεια, αποκλείει εκατοντάδες πολιτικούς κρατούμενους.
<P>
Έκτοτε, ο Εθνικός Σύνδεσμος για τη Δημοκρατία έχει τεθεί εκτός νόμου. Χαιρετίζουμε τον τόνο αυτού του ψηφίσματος με το οποίο ζητείται η επιβολή αυξημένων οικονομικών κυρώσεων. Λυπούμαστε επίσης για τη μείωση της ανθρωπιστικής βοήθειας για τους πρόσφυγες. Προσωπικά, θα ήθελα να προχωρούσαμε περισσότερο και, όπως έχουν πράξει ο πρόεδρος Obama και οι "νωμένες Πολιτείες, η Ευρωπαϊκή Ένωση να απαγορεύσει οιαδήποτε επένδυση σε ευρώ στην Βιρμανία. Ωστόσο, ορισμένοι σημαντικοί οικονομικοί όμιλοι στην Ευρώπη έχουν μεγάλα συμφέροντα σε αυτήν τη χώρα. Χαίρομαι που ζητούμε διεθνές εμπάργκο όπλων, και ελπίζω ειλικρινά η ΕΕ να μπορέσει να διαδραματίσει ενεργό ρόλο στο να επιτύχει παγκόσμια συναίνεση επί αυτού του θέματος.
<P>
Κύριε Επίτροπε, θα ήθελα να μας ενημερώσετε για τη θέση σας επί αυτού του θέματος, είτε σήμερα είτε αργότερα.
<SPEAKER ID="274" NAME="Charles Tannock" LANGUAGE="EN">
Κυρία Πρόεδρε, τι μπορούμε να πούμε για τη Βιρμανία/Μιανμάρ το οποίο να μην έχει ήδη ειπωθεί, περιλαμβανομένης της νέας έκκλησης για την απελευθέρωση των πολιτικών κρατουμένων όπως η Aung San Suu Kyi η οποία έχει γίνει παγκόσμιο σύμβολο στον αγώνα για την ελευθερία; Αυτό το ψήφισμα, όπως πολλά πριν από αυτό που εγκρίθηκαν στο Κοινοβούλιο, αποτελούν το χρονικό της σκληρής καταστολής του βιρμανικού λαού από μια στρατιωτική χούντα την οποία ουδέποτε εξέλεξαν και αγωνίζονται σκληρά πολλά χρόνια για να απαλλαγούν από αυτή.
<P>
Ο τρόπος με τον οποίο αυτή η χούντα προσπαθεί τώρα κυνικά να διεξάγει εκλογές παρωδία όπως το να εξασφαλίσει ότι η αντιπολίτευση θα είναι φιμωμένη είναι εντελώς χαρακτηριστικός αυτών των στρατηγών και ο τρόπος με τον οποίο περιφρονούν αλαζονικά τη γνώμη όχι μόνο του βιρμανικού λαού -του δικού τους λαού- αλλά και των δημοκρατικών ηγετών σε ολόκληρο τον ελεύθερο κόσμο.
<P>
Παρά την εστίαση αυτού του ψηφίσματος στα άμεσα γεγονότα που συμβαίνουν στη Βιρμανία/Μιανμάρ, καλώ μετ' επιτάσεως το Συμβούλιο και την Επιτροπή να εξετάσουν δεόντως ποιος είναι ο καλύτερος τρόπος παροχής στήριξης στη Βιρμανία/Μιανμάρ όταν και πάλι αυτή τελικά θα είναι ελεύθερη και δημοκρατική. " Βιρμανία/Μιανμάρ θα χρειαστεί τη βοήθειά μας, κυρίως δε για να αναπτυχθεί μια ισχυρή κοινωνία των πολιτών και ένα νομικό σύστημα το οποίο θα εστιάζει στη μεταβατική δικαιοσύνη για τα πολλά εγκλήματα που έχει διαπράξει η χούντα. Όλα αυτά μπορεί να φαίνονται μακρινά, αλλά αν ο θαρραλέος λαός της Βιρμανίας/Μιανμάρ μπορεί να διδαχθεί οτιδήποτε από εμάς σε αυτό το Κοινοβούλιο στην Ευρώπη, αυτό είναι ότι το φως της ελευθερίας δεν μπορεί ποτέ να σβήσει από την τυραννία και ότι η ελευθερία που αποτελεί αναφαίρετο δικαίωμά του κάποια μέρα θα γίνει δική του.
<SPEAKER ID="275" NAME="Elena Băsescu" LANGUAGE="RO">
" κατάσταση των ανθρωπίνων δικαιωμάτων στη Βιρμανία αποτελεί ιδιαίτερο λόγο ανησυχίας. Αυτή η χώρα έχει κυβερνηθεί για πολλές δεκαετίες από στρατιωτική δικτατορία η οποία καταπιέζει βίαια τους αντιπάλους του καθεστώτος. Οι αρχές έχουν ανακοινώσει τη διεξαγωγή εκλογών κατά τη διάρκεια αυτού του έτους για πρώτη φορά από το 1990. Ωστόσο, αυτές θα διεξαχθούν βάσει ενός μη δημοκρατικού πλαισίου. Εκατοντάδες χιλιάδες πολίτες δεν θα έχουν το δικαίωμα του εκλέγειν και του εκλέγεσθαι, και τουλάχιστον το 25% των βουλευτών θα προέρχεται από τον στρατό.
<P>
Το κυριότερο κόμμα της αντιπολίτευσης του οποίου ηγείται η Aung San Suu Kyi, βραβευμένη με το Βραβείο Νόμπελ και το Βραβείο Ζαχάρωφ, δεν θα συμμετάσχει στις εκλογές. Καλώ μετ' επιτάσεως την Ευρωπαϊκή Ένωση, μέσω της Ύπατης Αρμοστή, και τη διεθνή κοινότητα να εντείνουν τις προσπάθειές τους για να αποκατασταθεί η δημοκρατία στη Βιρμανία και να διασφαλιστεί το συντομότερο δυνατό η απελευθέρωση της Aung San Suu Kyi. Αυτή βρίσκεται σε κατ' οίκον περιορισμό από το 2003 και αποτελεί σημαντικό σύμβολο του αγώνα για τη δημοκρατία και τα ανθρώπινα δικαιώματα.
<SPEAKER ID="276" NAME="Ana Gomes" LANGUAGE="EN">
Κυρία Πρόεδρε, διοργανώνοντας εκλογές παρωδία και αρνούμενοι τον εθνικό διάλογο με τη συμμετοχή όλων των πολιτικών και εθνοτικών ομάδων, η χούντα δείχνει ότι η "πραγματική" δέσμευση με αυτήν ουδόλως λειτουργεί. " διεθνής κοινότητα πρέπει να αναλάβει δράση κατά των καταπιεστών του βιρμανικού λαού.
<P>
" ΕΕ μπορεί να κάνει πολλά περισσότερα από το να ανανεώνει μόνο κυρώσεις επί του καθεστώτος. Πρέπει να χρησιμοποιήσει όλα τα μέσα για να ενισχύσει την κοινωνία των πολιτών και να βοηθήσει αυτούς οι οποίοι αντιστέκονται στην καταπίεση στη Βιρμανία/Μιανμάρ. Πρέπει να εργαστεί για να κινητοποιήσει τον Ο"Ε, τον ASEAN και τις "ΠΑ προκειμένου να ασκήσουν πίεση στην Κίνα και την Ινδία ώστε αυτές να θέσουν τέλος στην στήριξή τους στο βιρμανικό καθεστώς και να σταματήσουν τη συνέχιση του εμπορίου όπλων, συγκεκριμένα με τη Βόρεια Κορέα.
<P>
Ο ειδικός εισηγητής του Ο"Ε για την κατάσταση των ανθρωπίνων δικαιωμάτων στη Βιρμανία/Μιανμάρ κατέληξε στο συμπέρασμα τον περασμένο Μάρτιο ότι "οι παραβιάσεις των ανθρωπίνων δικαιωμάτων είναι αποτέλεσμα κρατικής πολιτικής στην οποία συμμετέχουν αρχές από την εκτελεστική, τη στρατιωτική και τη δικαστική εξουσία σε όλα τα επίπεδα" και ότι αυτές οι παραβιάσεις των ανθρωπίνων δικαιωμάτων "μπορεί να συνεπάγονται κατηγορίες εγκλημάτων κατά της ανθρωπότητας ή εγκλήματα πολέμου βάσει των όρων του Καταστατικού της Ρώμης του Διεθνούς Ποινικού Δικαστηρίου". Ο προκάτοχός του είχε ήδη ζητήσει από το Συμβούλιο Ασφαλείας του Ο"Ε να διενεργήσει έρευνα για εγκλήματα κατά της ανθρωπότητας στη Βιρμανία, όπως έκανε στη Ρουάντα, τη Βοσνία και το Νταρφούρ.
<P>
Τι περιμένουν τα κράτη μέλη της ΕΕ για να ζητήσουν από το Συμβούλιο Ασφαλείας του Ο"Ε να παραπέμψει τους εγκληματίες που είναι στην εξουσία στη Βιρμανία στο Διεθνές Ποινικό Δικαστήριο;
<SPEAKER ID="277" NAME="Marietje Schaake" LANGUAGE="EN">
Κυρία Πρόεδρε, αυτό το έτος η Βιρμανία/Μιανμάρ θα διοργανώσει ψευδο-εκλογές. Ωστόσο, αυτές δεν μπορούν να είναι ελεύθερες και έντιμες αν οι βουδιστές μοναχοί αποκλείονται από την ψηφοφορία και η αντιπολίτευση δεν συμμετέχει καν. Ο Εθνικός Σύνδεσμος για τη Δημοκρατία διαλύθηκε δια νόμου αυτόν τον μήνα και η Aung San Suu Kyi, πολιτική κρατούμενη και βραβευμένη με το Βραβείο Ζαχάρωφ του Ευρωπαϊκού Κοινοβουλίου για την ελευθερία της σκέψης, δεν μπορεί να συμμετάσχει στις εκλογές.
<P>
" δημοκρατία και το κράτος δικαίου είναι ουσιώδη για την οικονομική ανάπτυξη και το Ευρωπαϊκό Κοινοβούλιο παραμένει σθεναρά δεσμευμένο έναντι του βιρμανικού λαού. Οι ασιατικές χώρες ενθαρρύνονται να πράξουν το ίδιο και να χρησιμοποιήσουν την οικονομική τους μόχλευση σε αυτήν τη διαδικασία. Ο βιρμανικός λαός χρειάζεται την στήριξή μας όσο οι κατάφωρες και συστηματικές παραβιάσεις των ανθρωπίνων δικαιωμάτων συνεχίζονται στα χέρια του δικτατορικού κράτους. Αυτά τα σοβαρά εγκλήματα πρέπει να ερευνηθούν, αν και η κυβέρνηση στην Βιρμανία/Μιανμάρ επιλέγει την αυτοαπομόνωση και αρνείται να επιτρέψει στον απεσταλμένο της ΕΕ για την Βιρμανία/Μιανμάρ να εισέλθει στη χώρα. " αυτοαπομόνωση έχει επιπτώσεις στον πληθυσμό σε πολλά επίπεδα, όπως στα μέσα ενημέρωσης τα οποία δεν μπορούν να λειτουργήσουν ελεύθερα στη χώρα.
<P>
Δυστυχώς, το νέο σύνταγμα δεν εξασφαλίζει τα ανθρώπινα δικαιώματα, και ζητούμε από την Επιτροπή και το Συμβούλιο να στηρίξουν τις συστάσεις του Ο"Ε για τη δημιουργία επιτροπής ερευνών για τις παραβιάσεις των ανθρωπίνων δικαιωμάτων. Εν τω μεταξύ, οι περιορισμοί στην ελευθερία του συνέρχεσθαι, του συνεταιρίζεσθαι και της έκφρασης, περιλαμβανομένων των ελευθεριών που αφορούν το Διαδίκτυο και τα κινητά τηλέφωνα, πρέπει να σταματήσουν. Έως τότε, τα περιοριστικά μέτρα που προβλέπονται στην απόφαση της ΕΕ πρέπει να ενισχυθούν.
<P>
Με την απαγόρευση του εμπορίου όπλων και με τη χρηματοδότηση προγραμμάτων για τους πρόσφυγες, η ΕΕ συνεχίζει να στηρίζει τον βιρμανικό λαό και τα ανθρώπινα δικαιώματα και τις θεμελιώδεις ελευθερίες του.
<SPEAKER ID="278" NAME="Raül Romeva i Rueda" LANGUAGE="EN">
Κυρία Πρόεδρε, μόλις έμαθα ένα δυσάρεστο νέο. Πριν μια ώρα, πληροφορήθηκα ότι το ηγετικό στέλεχος του Εθνικού Συνδέσμου για τη Δημοκρατία, Takin Soe Myint, απεβίωσε.
<P>
Είναι μια πολύ θλιβερή είδηση την οποία πρέπει να προσθέσουμε σε αυτό το ειδικό ανέκδοτο που ορισμένοι αποκαλούν εκλογές στην Βιρμανία/Μιανμάρ. Προσθέτω και τη δική μου φωνή στη φωνή εκείνων που καταδικάζουν απερίφραστα αυτές τις εκλογές, ειδικά δε το γεγονός ότι εκατοντάδες χιλιάδες Βιρμανών στερούνται πρόσβασης στο παθητικό ή ενεργητικό δικαίωμά τους να ψηφίσουν. Αυτό περιλαμβάνει επίσης την κατάσταση της Aung San Suu Kyi, η οποία είναι στη φυλακή.
<P>
Αυτό είναι κάτι για το οποίο δεν μπορούμε να παραμείνουμε σιωπηλοί. Ακόμη μια φορά, πρέπει να ζητήσουμε από το βιρμανικό καθεστώς να εισακούσει τις εκκλήσεις της διεθνούς κοινότητας και να επιτρέψει σε όλους αυτούς τους κρατουμένους συνείδησης να απελευθερωθούν. Αυτό είναι σημαντικό επίσης υπό την έννοια ότι αναφέρθηκε από την Ana Gomes. Αντιλαμβάνομαι επίσης ότι έχουμε μεγάλη ευθύνη να ζητήσουμε, να παροτρύνουμε και να ωθήσουμε την Ινδία, τη Ρωσία και την Κίνα να σταματήσουν να πωλούν όπλα στο χουντικό καθεστώς της Βιρμανίας/Μιανμάρ.
<P>
Υπάρχουν και ευχάριστες ειδήσεις που αφορούν στο θέμα που συζητούμε. Πρέπει να χαιρετίσουμε την στήριξη της ΕΕ για το παγκόσμιο εμπάργκο όπλων, και, ακόμη μια φορά, πρέπει να παροτρύνουμε τα ευρωπαϊκά κράτη μέλη να έχουν μια σαφή συμμαχία όσον αφορά τη συναίνεση για μια τέτοια απαγόρευση.
<P>
Είναι επίσης σημαντικό να θυμόμαστε -και αυτό έχει ήδη ειπωθεί- ότι δεν μπορούμε τώρα να περικόψουμε τα κονδύλια για τους πρόσφυγες οι οποίοι ζουν στη μεθόριο. Πρέπει να χαράξουμε μια σαφή πολιτική στήριξης για αυτούς τους ανθρώπους. Έχω επισκεφθεί την περιοχή πολλές φορές. Πρέπει να πούμε ξεκάθαρα ότι δεν είναι η κατάλληλη στιγμή για να σταματήσουμε τη βοήθεια που χρειάζονται αυτοί οι άνθρωποι, ειδικά δε ιατρική βοήθεια αυτήν τη στιγμή.
<SPEAKER ID="279" NAME="Cristian Dan Preda" AFFILIATION="PPE">
(RO) " Βιρμανία/Μιανμάρ δεν είναι δημοκρατία, παρότι θα διοργανώσει εκλογές, επειδή, όπως γνωρίζουμε, οι αρχές σε αυτήν τη χώρα δείχνουν βαθιά περιφρόνηση για οιαδήποτε δημοκρατική αρχή. Αυτή η στρατιωτική δικτατορία δεν έχει καθόλου ενδοιασμούς και διατηρεί, όπως έχει ήδη ειπωθεί, έδρες στο κοινοβούλιο για τους στρατιωτικούς και απαγορεύει, γενικά, σε πολίτες με δημοκρατικές πεποιθήσεις τη συμμετοχή στην πολιτική.
<P>
Δεν υφίσταται θέμα βελτίωσης του πολιτικού κλίματος σε αυτήν τη χώρα παρά μόνο αν η Aung San Suu Kyi απελευθερωθεί. Ένας άλλος ηγέτης του Εθνικού Συνδέσμου για τη Δημοκρατία είπε επίσης ότι δεν είναι σε θέση να υπηρετήσει τη χώρα του αφού έμεινε 20 χρόνια στη φυλακή για τις πεποιθήσεις του, απλά επειδή οι στρατιωτικοί στην Βιρμανία απαγορεύουν σε άτομα που έχουν εκτίσει τέτοιες ποινές, τις οποίες βέβαια επέβαλαν οι ίδιοι οι στρατιωτικοί, να θέτουν υποψηφιότητα. Ζητώ έναν εθνικό διάλογο επειδή αυτός θα είναι ο μόνος τρόπος για να δοθεί η δυνατότητα στην κοινωνία αυτής της χώρας να αλλάξει.
<SPEAKER ID="280" NAME="Eija-Riitta Korhola" AFFILIATION="PPE">
(FI) Κυρία Πρόεδρε, η Βιρμανία/Μιανμάρ διοργανώνει τις πρώτες βουλευτικές εκλογές εδώ και 20 χρόνια. Δεν θα αποτελούσε βεβαίως έκπληξη για κανέναν το γεγονός ότι οι εκλογές, ήδη σε αυτό το στάδιο, φαίνεται να είναι οτιδήποτε άλλο εκτός από ελεύθερες και δημοκρατικές.
<P>
" τροποποίηση του συντάγματος του 2008 εγγυάται ότι το 25% των εδρών στο κοινοβούλιο της χώρας θα προορίζονται για τους στρατιωτικούς. Επιπλέον, οι νομοθετικές μεταρρυθμίσεις αυτού του έτους θα αποκλείσουν δεκάδες χιλιάδες Βιρμανών από το δικαίωμα ψήφου, περιλαμβανομένων των πολιτικών κρατουμένων και των θρησκευτικών μειονοτήτων. Οι βουδιστές μοναχοί υπήρξαν από μακρού στόχος ενός ειδικού είδους διώξεων.
<P>
" διεθνής κοινότητα χρειάζεται να καταβάλει προσπάθειες για να κάνει κάτι. Είναι λυπηρό το γεγονός ότι η Επιτροπή έχει περικόψει τη χρηματοδότηση για τα στρατόπεδα προσφύγων στη μεθόριο μεταξύ Ταϊλάνδης και Βιρμανίας. " ανθρωπιστική βοήθεια είναι απαραίτητη σε αφθονία, και πρέπει να καταβληθούν διεθνείς προσπάθειες για να φθάνει εκεί. Είναι επίσης σημαντικό η Βιρμανία/Μιανμάρ να αρχίσει διάλογο μεταξύ πολιτικών και εθνοτικών ομάδων.
<SPEAKER ID="281" NAME="Antonio Tajani">
Αντιπρόεδρος της Επιτροπής. - (FR) Κυρία Πρόεδρε, αξιότιμοι βουλευτές, η κατάσταση στη Βιρμανία/Μιανμάρ εξακολουθεί να μας ανησυχεί. Όπως γνωρίζετε, ο χάρτης πορείας συνεχίζει να εφαρμόζεται, με προετοιμασίες για τις πρώτες εκλογές που διοργανώνει η κυβέρνηση για πρώτη φορά εδώ και 20 χρόνια.
<P>
Τριάντα ένα πολιτικά κόμματα έχουν έως τώρα υποβάλει συμμετοχή στις εκλογές. " κοινωνία των πολιτών είναι δραστήρια. Ο Εθνικός Σύνδεσμος για τη Δημοκρατία της Aung San Suu Kyi αποσύρθηκε από τις εκλογές κατόπιν πιέσεων από την κυβέρνηση· κατά συνέπεια, διαλύθηκε. Ένα νέο κόμμα, το Εθνικό Μέτωπο για τη Δημοκρατία, το οποίο μπορεί να συμμετάσχει στις εκλογές, αποτελείται εν μέρει από πρώην ηγετικά στελέχη του Εθνικού Συνδέσμου για την Δημοκρατία, με άλλα λόγια, του πρώην κόμματος της Aung San Suu Kyi.
<P>
Αποδέχεται την απόφαση των εθνοτικών ομάδων για το αν θα συμμετάσχουν στις εκλογές ή όχι. Αν μποϋκοτάρουν τις εκλογές, κατόπιν διαφωνίας για την αντικατάσταση των εθνοτικών στρατών με μεθοριακούς φύλακες, αυτό θα αφαιρέσει την αξιοπιστία που χρειάζονται αυτές οι εκλογές. Αυτό δείχνει τον βαθμό στον οποίο η κατάσταση εξακολουθεί να μεταβάλλεται, και αμφιβάλω αν η Ευρωπαϊκή Ένωση θα προσκληθεί να παρακολουθήσει τις εκλογές ως παρατηρητής.
<P>
Εξακολουθούμε επίσης να ανησυχούμε ιδιαιτέρως σχετικά με την κατάσταση των ανθρωπίνων δικαιωμάτων. " έκθεση του κ. Quintana, του Ειδικού Εισηγητή του Ο"Ε, είναι σαφέστατη. Πολλοί πολιτικοί κρατούμενοι δεν έχουν ακόμη απελευθερωθεί, παρά τις εκκλήσεις της διεθνούς κοινότητας. Τα θεμελιώδη δικαιώματα όπως η ελευθερία της έκφρασης και η ελευθερία του συνέρχεσθαι εξακολουθούν να μην είναι σεβαστά. Οι κοινωνικοοικονομικές συνθήκες είναι δυσχερείς για το μεγαλύτερο τμήμα του πληθυσμού, ειδικά σε περιοχές όπου κατοικούν εθνοτικές ομάδες.
<P>
Πώς μπορούμε πραγματικά να βοηθήσουμε; Οι δηλώσεις της Ευρωπαϊκής Ένωσης αποτελούν απόδειξη της κριτικής μας άποψης και της προθυμίας μας να συμβάλουμε σε μια λύση. " προσέγγισή μας περιλαμβάνει την αναπτυξιακή βοήθεια· στην πραγματικότητα, η ΕΕ είναι ένας από τους πιο γενναιόδωρους δωρητές βοήθειας. Επιπλέον, οι αναπτυξιακοί στόχοι της χιλιετίας και ο συνεχιζόμενος διάλογος με την κυβέρνηση της Βιρμανίας/Μιανμάρ σχετικά με τομεακές πολιτικές είναι ζωτικής σημασίας. Επιπλέον των περιοχών που επλήγησαν από τον τυφώνα του 2008, η βοήθειά μας εστιάζει στις περισσότερο ευπαθείς περιοχές της χώρας, καθώς και στα στρατόπεδα προσφύγων κατά μήκος της μεθορίου Ταϊλάνδης -Βιρμανίας/Μιανμάρ.
<P>
Για να απαντήσω στις ερωτήσεις σας, μπορώ να σας διαβεβαιώσω ότι η Επιτροπή θα συνεχίσει να βοηθά εκριζωμένες κοινότητες προκειμένου να τους δώσει τη δυνατότητα να βρουν αξιοπρεπείς συνθήκες διαβίωσης. Οι προϋποθέσεις που χρειάζονται για να επιστρέψουν στη χώρα τους δεν υφίστανται. Πρέπει να προσέξουμε για να αποφύγουμε τη θεσμοποίηση των στρατοπέδων και, συνεπώς, το εύρος της βοήθειάς μας θα προσδιορίζεται από τις τοπικές ανάγκες.
<P>
Επιπλέον, η Επιτροπή είναι σε επικοινωνία με τις αρχές της Ταϊλάνδης. Πρέπει να θυμόμαστε ότι υπάρχουν προγράμματα βοήθειας που εστιάζουν στην εκπαίδευση, τη γεωργία και την επισιτιστική ασφάλεια. Επιπλέον, τα προγράμματα ανθρωπιστικής βοήθειας της Ευρωπαϊκής Επιτροπής παρέχουν βοήθεια στον τομέα της ύδρευσης και της επισιτιστικής ασφάλειας. Υπάρχει επίσης βοήθεια η οποία στοχεύει στην αποκατάσταση των κοινωνικοοικονομικών συνθηκών στην Βιρμανία/Μιανμάρ. Έκαστος πολίτης λαμβάνει περίπου 2,4 δολάρια "ΠΑ κατά μέσο όρο, σε σύγκριση με τα 36 δολάρια "ΠΑ στο Λάος και τα 60 δολάρια "ΠΑ στην Καμπότζη.
<P>
Εν κατακλείδι, μπορώ να επιβεβαιώσω ότι θα διπλασιάσουμε τις προσπάθειές μας για να προωθήσουμε τις αξίες μας. Ο λαός της Βιρμανίας/Μιανμάρ δικαιούται να λαμβάνει βοήθεια και να γνωρίζει ότι η Ευρωπαϊκή Ένωση δεν θα παύσει να ενδιαφέρεται για το μέλλον του.
<SPEAKER ID="282" NAME="Thomas Mann" AFFILIATION="PPE">
(DE) Κυρία Πρόεδρε, είστε αναμφισβήτητα μια ικανή αντιπρόεδρος και διαθέτετε επίσης μεγάλη επιρροή. Χαιρετίζω ιδιαίτερα αυτό το γεγονός. Δεν δώσατε την ευκαιρία σε κάποιους βουλευτές να λάβουν τον λόγο στο πλαίσιο της διαδικασίας "catch-the-eye", όχι διότι δεν θέλατε, αλλά επειδή το πρόγραμμά μας είναι ασφυκτικό.
<P>
Το Ευρωπαϊκό Κοινοβούλιο είναι η φωνή των ανθρωπίνων δικαιωμάτων και αρκούμαστε σε μία μόνο ώρα. Τόσοι πολλοί από εμάς έχουν κάτι να πουν και θέλουν να ασκήσουν πίεση στην Επιτροπή για να πετύχει αποτελέσματα. Επικροτείτε εσείς προσωπικά την ιδέα διεξαγωγής της ψηφοφορίας όχι στις 16.00 ή στις 16.30, αλλά αντίθετα στις 17.00 ή στις 17.30, για παράδειγμα, έτσι ώστε να μπορούμε να έχουμε μια επιπλέον ώρα και να αλλάξει τελικά αυτό το άρθρο του Κανονισμού; Χρειαζόμαστε την ευκαιρία να μιλήσουμε. Πρέπει να έχουμε τη δυνατότητα να ασκούμε πίεση στην Επιτροπή, αλλά κατά προτίμηση όχι υπό μια τέτοια αυστηρή πίεση χρόνου. Γνωρίζω ότι δεν είναι δική σας ευθύνη, αλλά ελπίζω ότι θα παρέμβετε υπέρ ημών έτσι ώστε να μπορέσουμε τελικά να αλλάξουμε αυτό το άρθρο του Κανονισμού.
<SPEAKER ID="283" NAME="Πρόεδρος">
Κύριε Mann, αντιλαμβάνομαι την απογοήτευσή σας. Απεχθάνομαι να μην έχω τη δυνατότητα να δίνω τον λόγο στους βουλευτές για θέματα τέτοιας σημασίας, αλλά σωστά είπατε ότι αυτό θα απαιτήσει αλλαγή του Κανονισμού.
<P>
Το άλλο που θα ήθελα να πω είναι ότι αν κατά τη διάρκεια της συζήτησης, όλοι οι βουλευτές που έλαβαν τον λόγο τηρούσαν τον χρόνο ομιλίας τους, θα είχαμε τη δυνατότητα να συμπεριλάβουμε περισσότερους ομιλητές στη διαδικασία "catch-the-eye". Αυτό, φοβάμαι, είναι το πρόβλημα, αλλά τα σχόλιά σας έχουν σημειωθεί.
<P>
" συζήτηση έληξε.
<P>
" ψηφοφορία θα διεξαχθεί εντός ολίγου.

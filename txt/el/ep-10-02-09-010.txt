<CHAPTER ID="010">
Η κατάσταση των χωρών της Ευρωζώνης που αντιμετωπίζουν δυσκολίες (συζήτηση)
<SPEAKER ID="195" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με την κατάσταση των χωρών της Ευρωζώνης που αντιμετωπίζουν δυσκολίες.
<SPEAKER ID="196" NAME="Diego López Garrido" LANGUAGE="ES">
Κυρία Πρόεδρε, έχουμε περιέλθει σε μια πρωτοφανή για τη ζώνη του ευρώ κατάσταση, διότι πρόκειται για την πρώτη παγκόσμια χρηματοπιστωτική κρίση μετά την κυκλοφορία του ευρώ. Αυτό που συμβαίνει στην ευρωζώνη και σε ολόκληρη την Ευρωπαϊκή Ένωση είναι ότι, παρόλο που δεν ευθύνεται για την κρίση και δεν αποτελεί την περιοχή όπου ξέσπασε αρχικά η κρίση -γνωρίζουμε ότι ξεκίνησε στις "νωμένες Πολιτείες- υφιστάμεθα τις επιπτώσεις της στον ίδιο βαθμό με τη χώρα στην οποία ξεκίνησε.
<P>
Είναι προφανές ότι η κατάσταση των δημόσιων ελλειμμάτων ενέσκηψε συνεπεία της κρίσης και της θετικής δράσης που ανέλαβαν οι κυβερνήσεις για να αποτραπεί, μεταξύ άλλων, η κατάρρευση του χρηματοπιστωτικού συστήματος. Αυτά τα ελλείμματα σημαίνουν αναπόφευκτα ότι οι κυβερνήσεις διαθέτουν μικρότερα περιθώρια ελιγμών όσον αφορά τις δημοσιονομικές πολιτικές τους.
<P>
" παρούσα συζήτηση άπτεται της οικονομικής, νομισματικής και κοινωνικής κατάστασης. Όσον αφορά την οικονομική κατάσταση, πρέπει να επισημανθεί ότι, στο σύνολό της, η ευρωζώνη έχει εξέλθει από την ύφεση και έχει αποφύγει επίσης τον κίνδυνο του αποπληθωρισμού, μολονότι υπάρχουν εμφανείς ανισότητες μεταξύ των ρυθμών ανάπτυξης, ενώ η οικονομική μεγέθυνση δεν έχει σταθεροποιηθεί ακόμα πλήρως. Πρέπει φυσικά να διασφαλίσουμε τη σταθεροποίηση και την εδραίωση της οικονομικής μεγέθυνσης, η οποία αποτελεί θεμελιώδη στόχο της οικονομικής πολιτικής σε ολόκληρη την ευρωζώνη, αλλά δεν βρισκόμαστε πλέον σε περίοδο ύφεσης. " ευρωζώνη στο σύνολό της δεν βρίσκεται πλέον σε περίοδο ύφεσης.
<P>
Είναι αλήθεια, εντούτοις, ότι υπολείπεται η δημιουργία θέσεων απασχόλησης. " ανεργία θα παραμείνει και φέτος εξαιρετικά υψηλή σε ολόκληρη την ευρωζώνη, αλλά βρισκόμαστε στον σωστό δρόμο προς την οικονομική μεγέθυνση. Στην πραγματικότητα, πρόκειται για ένα από τα θέματα που θα εξεταστούν κατά την άτυπη σύνοδο του Ευρωπαϊκού Συμβουλίου την ερχόμενη Πέμπτη: η σημασία της οικονομικής μεγέθυνσης για την επάνοδο στη βιώσιμη οικονομική μεγέθυνση, τη διατήρηση του ευρωπαϊκού κοινωνικού μοντέλου και την επανέναρξη δημιουργίας θέσεων απασχόλησης, ποιοτικών θέσεων απασχόλησης.
<P>
Όσον αφορά το νομισματικό σύστημα, παρά το γεγονός ότι υπάρχει ένταση στις αγορές κινητών αξιών, η Ευρωπαϊκή Ένωση και τα θεσμικά της όργανα έδρασαν με ορθό τρόπο. " Ευρωπαϊκή Κεντρική Τράπεζα επιτέλεσε σωστά το έργο της και εξακολουθεί να το πράττει, εκτιμώντας με ακρίβεια τις στρατηγικές για να εξέλθουμε από την κρίση. Ως εκ τούτου, είναι εύλογο να μην εγκαταλειφθούν τα κίνητρα κατά το έτος 2010. Ουσιαστικά, η Ευρωπαϊκή Κεντρική Τράπεζα καταργεί σταδιακά αυτά τα κίνητρα, και ήδη αποσύρει ορισμένα από τα μέτρα που είχε εγκρίνει. Παράδειγμα αυτής της απόσυρσης αποτελούν τα ταμειακά πλεονεκτήματα που χορηγήθηκαν σε τραπεζικά ιδρύματα, απόσυρση που κατέστη εφικτή λόγω της σταδιακής επαναφοράς των πιστωτικών αγορών σε κανονικά επίπεδα.
<P>
Δέον είναι επίσης να επισημανθεί ότι η Ευρωομάδα και το Συμβούλιο ECOFIN διαχειρίστηκαν σωστά την κρίση, και δημιούργησαν επιπλέον μια δομή εποπτείας για το χρηματοπιστωτικό σύστημα που πρόκειται να συζητηθεί στην παρούσα Αίθουσα. Ευελπιστούμε δε να αποτελέσει ένα από τα κεντρικά στοιχεία των πολιτικών διαβουλεύσεων κατά τη διάρκεια της ισπανικής Προεδρίας.
<P>
Όσον αφορά την κοινωνική κατάσταση, υφιστάμεθα εμφανώς τις επιπτώσεις της υψηλής ανεργίας μέσω της ευρωζώνης. Μολονότι υπάρχουν ανισότητες και μεταξύ των ποσοστών ανεργίας στη ζώνη του ευρώ, πρόκειται αδιαμφισβήτητα για το κύριο ζήτημα που ενδιαφέρει επί του παρόντος τους Ευρωπαίους. Θέλουν απασχόληση, θέλουν επάνοδο στην οικονομική μεγέθυνση, η οποία θα δημιουργήσει θέσεις απασχόλησης. Όχι ασταθή, επισφαλή απασχόληση, όπως έχει παρατηρηθεί ενδεχομένως σε ορισμένες χώρες της ευρωζώνης, αλλά ποιοτική απασχόληση.
<P>
Επίσης, θα πρέπει να επισημανθεί, μεταξύ άλλων, ότι η υψηλή ανεργία αποτέλεσε προφανώς το έναυσμα για τη λειτουργία των "αυτόματων σταθεροποιητών", οι οποίοι οδήγησαν στην παροχή επιδομάτων και επιδοτήσεων ανεργίας. Οι ενισχύσεις αυτές επηρέασαν, με τη σειρά τους, τα ελλείμματα που παρουσιάζουν τα κράτη μέλη συνεπεία του πολιτικού και κοινωνικού μας συστήματος, το οποίο προστατεύει τους πολίτες που βρίσκονται στην πλέον ευάλωτη θέση, όπως εκείνους που χάνουν τη δουλειά τους.
<P>
Στο μέλλον -και πρόκειται για ένα ακόμα ζήτημα που θα εξεταστεί κατά την άτυπη σύνοδο του Συμβουλίου την ερχόμενη Πέμπτη- θα πρέπει να υπάρξει μια πολιτική για την απασχολησιμότητα, την οποία αποκαλούμε "Ευρώπη 2020", που θα λειτουργεί ως πρότυπο οικονομικής μεγέθυνσης και δημιουργίας ποιοτικών θέσεων εργασίας.
<P>
Ολοκληρώνοντας, κυρία Πρόεδρε, εκτιμώ ότι, στην προκείμενη περίπτωση, καταδείχθηκε ότι ήταν απολύτως ζωτικής σημασίας να συντονιστεί και να ενισχυθεί η ευρωζώνη, καθώς και να συνεχίσει να αποτελεί έναν χώρο όπου υπάρχει σημαντική νομισματική και οικονομική προστασία. Καταδείχθηκε ότι η ευρωζώνη χρήζει ενίσχυσης και ότι η επέκτασή της θα είναι δυνατή όταν θα υπάρχουν χώρες που θα είναι σε θέση να πληρούν τις απαιτήσεις, αλλά και ότι η επέκταση αυτή αποτελεί επίσης θετικό στοιχείο.
<P>
Επιπλέον -και ολοκληρώνω με αυτό- είναι ουσιώδες να προχωρήσουμε προς την ολοκλήρωση και την οικονομική σύγκλιση στην Ευρωπαϊκή Ένωση. Εξακολουθούν να υπάρχουν ανισότητες μεταξύ των οικονομικών θέσεων στην Ένωση. Πρέπει να στραφούμε από τη νομισματική ένωση προς την πραγματική οικονομική ένωση, όπως ορίζεται στις συνθήκες. Στις συνθήκες γίνεται λόγος για οικονομική και νομισματική ένωση, και ως τέτοια χαρακτηρίστηκε, αλλά η νομισματική ένωση τέθηκε σε εφαρμογή πριν από την οικονομική ένωση.
<P>
Ο συντονισμός της οικονομικής πολιτικής, της πολιτικής απασχόλησης και της κοινωνικής πολιτικής προβλέπεται στις συνθήκες. Συνιστά υποχρέωση και αποτελεί μία από τις αρχές, μία από τις κατευθύνσεις ή ιδέες που έθιξε η ισπανική Προεδρία. Οι συντονισμένες δημόσιες πολιτικές απέβησαν αποτελεσματικές όταν υποβλήθηκαν σε πραγματικό συντονισμό. Τούτο συνέβη στην περίπτωση της θέσπισης του ευρωπαϊκού σχεδίου για την ανάκαμψη της οικονομίας, όταν οι δημοσιονομικές πολιτικές εφαρμόστηκαν με πυρήνα τη διατήρηση της αξιοπιστίας του συμφώνου σταθερότητας και ανάπτυξης, πράγμα που ήταν καίριας σημασίας. Το ίδιο συνέβη και στην περίπτωση στην οποία εφαρμόστηκαν συντονισμένες δημοσιονομικές πολιτικές, όπως, για παράδειγμα, οι τραπεζικές εγγυήσεις και η αύξηση των ταμείων εγγύησης των καταθέσεων. Εν ολίγοις, πρόκειται για αυτό που οι οικονομολόγοι ονομάζουν άσκηση των "οικονομιών κλίμακας" και σε πολιτικό επίπεδο, διότι, σε πολιτικό επίπεδο, ο υψηλού βαθμού συντονισμός έχει θετικά αποτελέσματα.
<P>
Υπό αυτό το πρίσμα αντιμετωπίζει το Συμβούλιο την παρούσα δύσκολη κατάσταση, την οποία όμως υπερβαίνουμε, και από την οποία πρέπει να εξέλθουμε με πολύ μεγαλύτερο σθένος και ομοφωνία. Αυτό ακριβώς θα αποτελέσει αναμφίβολα έναν από τους πρωταρχικούς στόχους της άτυπης συνόδου του Ευρωπαϊκού Συμβουλίου την ερχόμενη Πέμπτη.
<SPEAKER ID="197" NAME="Joaquín Almunia" LANGUAGE="EN">
Κυρία Πρόεδρε, η Επιτροπή εκφράζει ανησυχίες σχετικά με τις σημαντικές οικονομικές και φορολογικές προκλήσεις με τις οποίες βρίσκεται αντιμέτωπη η Ελλάδα. " δύσκολη κατάσταση στην Ελλάδα αποτελεί ζήτημα κοινής ανησυχίας για την ευρωζώνη και την ΕΕ στο σύνολό της, δεδομένου ότι οι μεγάλες και συνεχιζόμενες εθνικές εξωτερικές ανισορροπίες συνιστούν απειλή για τη μακροοικονομική σταθερότητα της χώρας, με σοβαρό κίνδυνο επιπτώσεων σε άλλα τμήματα της ευρωζώνης.
<P>
Οι ελληνικές αρχές και ο ελληνικός λαός έχουν επίγνωση της πρόκλησης που παρουσιάζεται εμπρός τους. Στις 15 Ιανουαρίου, η κυβέρνηση παρουσίασε ένα μεγαλόπνοο πρόγραμμα σταθερότητας το οποίο στοχεύει στην αντιμετώπιση αυτών των ζητημάτων. Το εν λόγω πρόγραμμα προβλέπει μείωση του ελλείμματος από το εκτιμώμενο ποσοστό της τάξης του 12,7% το 2009 σε ποσοστό χαμηλότερο του 3% το 2012, ξεκινώντας με προσαρμογή τεσσάρων ποσοστιαίων μονάδων του ΑΕγχΠ κατά το τρέχον έτος. Το συγκεκριμένο πρόγραμμα παρουσιάζει τον ενδεδειγμένο βαθμό φιλοδοξίας, λαμβανομένου υπόψη του μεγέθους της εξυγίανσης που απαιτείται, και είναι ένα εμπροσθοβαρές πρόγραμμα. Αναλυτικότερα, οι ελληνικές αρχές ανακοίνωσαν δέσμη συγκεκριμένων μέτρων για το 2010. Ορισμένα από τα μέτρα αυτά έχουν ήδη υποβληθεί στο ελληνικό κοινοβούλιο και αναμένεται σύντομα η εφαρμογή τους. Τα σχέδια για τα μεταγενέστερα έτη του προγράμματος περιγράφονται με λιγότερες λεπτομέρειες στον παρόν στάδιο.
<P>
Την προηγούμενη εβδομάδα, συγκεκριμένα στις 3 Φεβρουαρίου, η Επιτροπή ενέκρινε έναν μηχανισμό ολοκληρωμένης προσέγγισης και επιτήρησης, ο οποίος συνδυάζει την αξιολόγησή μας όσον αφορά το πρόγραμμα σταθερότητας, μια σύσταση σχετικά με τη διαδικασία μείωσης του υπερβολικού ελλείμματος σε ποσοστό χαμηλότερο του 3% το 2012, όπως προβλέπει η κυβέρνηση στο πρόγραμμά της, και μία ακόμα σύσταση -με χρήση για πρώτη φορά του άρθρου 121, παράγραφος 4, της Συνθήκης ΕΕ- προκειμένου να διασφαλιστεί ότι η οικονομική πολιτική της Ελλάδας δεν αντιβαίνει προς τους γενικούς προσανατολισμούς της οικονομικής πολιτικής μας και την καλή λειτουργία της Οικονομικής και Νομισματικής μας Ένωσης. Επίσης, έχουμε κινήσει διαδικασία επί παραβάσει προκειμένου να διασφαλισθεί ότι η Ελλάδα θα διευθετήσει τα προβλήματα που έχουν παρεμποδίσει μέχρι στιγμής την υποβολή αξιόπιστων δημοσιονομικών στατιστικών στοιχείων, και η Επιτροπή ανακοίνωσε την άμεση ανάληψη πρωτοβουλίας επί των ελεγκτικών αρμοδιοτήτων της Eurostat.
<P>
Όσον αφορά το πρόγραμμα σταθερότητας, η Επιτροπή στηρίζει πλήρως την Ελλάδα στις προσπάθειές της για την αντιμετώπιση της δύσκολης οικονομικής και δημοσιονομικής κατάστασης στην οποία έχει περιέλθει. Τα μέτρα και οι πολιτικές προθέσεις που σκιαγραφούνται στο εν λόγω πρόγραμμα αποτελούν σημαντικό βήμα προς τη σωστή κατεύθυνση. " επιτυχής έκδοση μεγάλων κρατικών ομολόγων στις 25 Ιανουαρίου φαίνεται να υποδηλώνει ότι οι παράγοντες της αγοράς συμμερίζονται την ίδια άποψη, αν και με υψηλή επιτοκιακή προσαύξηση, ενώ οι συνακόλουθες αυξήσεις στα επιτόκια απόδοσης των κρατικών ομολόγων καταδεικνύουν επίσης ότι παραμένουν επιφυλακτικοί.
<P>
Ωστόσο, οι στόχοι του προγράμματος και η μεσοπρόθεσμη δημοσιονομική προσαρμογή ενέχουν κινδύνους. Το μακροοικονομικό σενάριο που περιγράφεται αδρομερώς στο πρόγραμμα είναι μάλλον αισιόδοξο και υπάρχει κάποια αβεβαιότητα ως προς τις υποκείμενες προβλέψεις περί εσόδων, ιδίως δε όσον αφορά τον εκτιμώμενο αντίκτυπο των προσπαθειών για την πάταξη της φοροδιαφυγής κατά την περίοδο οικονομικής ύφεσης. Δεδομένων των πρόσφατων εξελίξεων της αγοράς, οι προβλέψεις περί τόκων και δαπανών φαίνεται να είναι επίσης υποεκτιμημένες. Όσον αφορά τη σύσταση σχετικά με τη διαδικασία επί του υπερβολικού ελλείμματος, οι συστάσεις μας ως προς τη λήψη μέτρων κατά το τρέχον έτος ερείδονται πλήρως στα μέτρα που ανακοινώνουν οι ελληνικές αρχές στο οικείο πρόγραμμα σταθερότητας. Περιλαμβάνουν μέτρα τα οποία πρέπει να εφαρμοστούν κατά το πρώτο τρίμηνο του τρέχοντος έτους, όπως περικοπές στις μισθολογικές δαπάνες, περιορισμό των θέσεων απασχόλησης στη δημόσια διοίκηση, πρόοδο των μεταρρυθμίσεων στον τομέα της υγειονομικής περίθαλψης και του συνταξιοδοτικού συστήματος, αυξήσεις φόρων και ειδικών φόρων κατανάλωσης, καθώς και αναμόρφωση της φορολογικής διοίκησης. Ορισμένα από τα μέτρα δημοσιονομικής εξυγίανσης έχουν ήδη κατατεθεί στο ελληνικό κοινοβούλιο και αναμένεται σύντομα η εφαρμογή τους. Στην πρότασή μας προς το Συμβούλιο, οι ελληνικές αρχές καλούνται από την Επιτροπή να υποβάλουν έως τα μέσα Μαρτίου έκθεση εφαρμογής, στην οποία θα ανακοινώνονται τα εγκριθέντα μέτρα και το χρονοδιάγραμμα των ανακοινωθέντων μέτρων. Επίσης, θα πρέπει να εκπονηθεί αξιολόγηση των κινδύνων, ούτως ώστε να τεθούν σε εφαρμογή τα ενδεδειγμένα αντισταθμιστικά μέτρα σε περίπτωση επέλευσης των εν λόγω κινδύνων.
<P>
Σε αυτό το πλαίσιο, η Επιτροπή επικροτεί την ανακοίνωση της 2ας Φεβρουαρίου περί της λήψης περαιτέρω μέτρων, κυρίως το ονομαστικό πάγωμα των μισθών στον δημόσιο τομέα και την αύξηση του ειδικού φόρου κατανάλωσης επί των καυσίμων, προκειμένου να διασφαλιστεί ο δημοσιονομικός στόχος για το τρέχον έτος, καθώς και η ετοιμότητα των ελληνικών αρχών για την έγκριση και την ταχεία εφαρμογή πρόσθετων μέτρων, εφόσον αυτό κριθεί αναγκαίο.
<P>
Όσον αφορά τα μεταγενέστερα έτη του προγράμματος, ζητούμε περαιτέρω προσαρμογές μόνιμου χαρακτήρα, συνεχιζόμενες μεταρρυθμίσεις της φορολογικής διοίκησης και βελτίωση του δημοσιονομικού πλαισίου. Είναι ευνόητο ότι η Ελλάδα ζήτησε επίσης να συνεχιστούν περαιτέρω οι προσπάθειες για τη συγκέντρωση και επεξεργασία γενικών κρατικών ενισχύσεων. Λαμβάνοντας υπόψη ότι τα σχέδια περιέχουν λιγότερες λεπτομέρειες, προτείνουμε τη θέσπιση ενός αυστηρού συστήματος υποβολής εκθέσεων, στο πλαίσιο του οποίου οι ελληνικές αρχές θα υποβάλλουν, επί τριμηνιαίας βάσης, εκθέσεις σχετικά με τα μέτρα που θα έχουν εφαρμόσει, τα επιτευχθέντα αποτελέσματα και τα μέτρα που θα πρέπει να εφαρμοστούν. Αυτό το αυστηρό σύστημα υποβολής εκθέσεων θα διασφαλίζει την υλοποίηση των σχεδίων όπως έχουν καταρτιστεί. Επιπλέον, εγκρίναμε τη σύσταση προκειμένου να τερματιστεί η ασυνέπεια με τους γενικούς προσανατολισμούς των οικονομικών πολιτικών στην Ελλάδα και να εξαλειφθεί ο κίνδυνος υπονόμευσης της εύρυθμης λειτουργίας της Oικονομικής και Nομισματικής Ένωσης, δεδομένης της συνεχιζόμενης απώλειας της ανταγωνιστικότητας της ελληνικής οικονομίας, καθώς και της όξυνσης των εξωτερικών ανισορροπιών λόγω, μεταξύ άλλων, των υψηλών διαφορών μεταξύ των χρηματοπιστωτικών αγορών έναντι των ομολόγων αναφοράς.
<P>
Επιπλέον, παράλληλες κινήσεις των επιτοκίων απόδοσης κρατικών ομολόγων σε άλλες χώρες αποτελούν επίσης ένδειξη σαφούς κινδύνου επιπτώσεων και σε άλλα κράτη μέλη. Στο πλαίσιο αυτό, αναμένεται από την Ελλάδα η έγκριση ενός προγράμματος διεξοδικών διαρθρωτικών μεταρρυθμίσεων με στόχο την αύξηση της αποτελεσματικότητας της δημόσιας διοίκησης, την επιτάχυνση της μεταρρύθμισης στον τομέα της υγειονομικής περίθαλψης και του συνταξιοδοτικού συστήματος, τη βελτίωση της λειτουργίας της αγοράς εργασίας και την αποτελεσματικότητα του συστήματος μισθολογικών διαπραγματεύσεων, την αναβάθμιση της λειτουργίας των αγορών προϊόντων και του επιχειρηματικού περιβάλλοντος, καθώς και τη διατήρηση της σταθερότητας του τραπεζικού και χρηματοπιστωτικού τομέα.
<P>
Ποια είναι τα επόμενα βήματα σε αυτήν την ιδιαίτερα διεξοδική διαδικασία επιτήρησης; Οι συστάσεις μας θα συζητηθούν από την Ευρωομάδα και το Συμβούλιο ECOFIN την προσεχή εβδομάδα, και, εν συνεχεία, μια πρώτη έκθεση αναμένεται να υποβληθεί στα μέσα Μαρτίου σχετικά με την κατάρτιση του χρονοδιαγράμματος εφαρμογής για τη διασφάλιση των στόχων του 2010. Κατόπιν, σε τρίμηνη βάση, αρχής γενομένης από τον ερχόμενο Μάιο, η Ελλάδα θα πρέπει να υποβάλλει εκθέσεις αναφορικά με τον τρόπο ανταπόκρισής της στην απόφαση και τη σύσταση του Συμβουλίου. Έκαστη έκθεση θα υπόκειται σε αξιολόγηση της Επιτροπής. Είναι σαφές ότι θα χρειαστεί η εφαρμογή πρόσθετων μέτρων σε περίπτωση που υπάρξουν ενδείξεις επέλευσης των κινδύνων. Για τον λόγο αυτόν, είναι ζωτικής σημασίας η ελληνική κυβέρνηση να βρίσκεται σε ετοιμότητα για την έγκριση επιπλέον ενδεχομένως μέτρων, όπως άλλωστε έχει ήδη υποδείξει.
<P>
Εν κατακλείδι, βιώνουμε μια πρωτόγνωρη κατάσταση, την οποία όμως αντιμετωπίζουμε. " Ελλάδα έχει εγκρίνει ένα φιλόδοξο πρόγραμμα για τη διόρθωση του ελλείμματός της και για τη μεταρρύθμιση της δημόσιας διοίκησης και της οικονομίας της. Χρειάζεται στήριξη σε αυτό το δυσχερές έργο, και η Επιτροπή στηρίζει την Ελλάδα. Ο ολοκληρωμένος μηχανισμός επιτήρησης, σε συνδυασμό με την προθυμία των αρχών να αντιμετωπίσουν τα προβλήματα, αποτελεί τον θεματοφύλακα της επιτυχούς εφαρμογής της δημοσιονομικής εξυγίανσης και των διαρθρωτικών μεταρρυθμίσεων που θα θέσουν εκ νέου την Ελλάδα σε βιώσιμη πορεία. " έγκαιρη και αυστηρή εφαρμογή των δημοσιονομικών μέτρων και των διαρθρωτικών μεταρρυθμίσεων -και τόσο τα δημοσιονομικά μέτρα όσο και οι διαρθρωτικές μεταρρυθμίσεις περιλαμβάνονται στο πρόγραμμα που εγκρίθηκε στην Ελλάδα από τις οικείες αρχές- σε συνδυασμό με την εκ του σύνεγγυς παρακολούθηση της κατάστασης, αποτελεί το κλειδί για την εξεύρεση κατάλληλης λύσης στις υφιστάμενες εντάσεις των αγορών μας.
<SPEAKER ID="198" NAME="Corien Wortmann-Kool">
εξ ονόματος της Ομάδας PPE. - (NL) " Ομάδα τoυ Ευρωπαϊκού Λαϊκού Κόμματος (Χριστιανοδημοκράτες) ανέλαβε την πρωτοβουλία για τη διεξαγωγή της παρούσας συζήτησης, διότι τα προβλήματα στις χώρες της ευρωζώνης καθιστούν κατεπείγουσα την υιοθέτηση σθεναρής ευρωπαϊκής προσέγγισης. Αυτό ακριβώς είναι το ζήτημα που μας προβληματίζει.
<P>
Κατά τα τελευταία χρόνια, τα κράτη μέλη έχουν παρουσιάσει πάρα πολύ συχνά αποκλίσεις από το σύμφωνο σταθερότητας και ανάπτυξης. Αυτός είναι ο λόγος για τον οποίο ζητώ σήμερα από το Συμβούλιο, και όχι μόνο σε ό,τι αφορά την Ελλάδα, να δεσμευθεί πλήρως και σε ευρύτερη κλίμακα υπέρ ενός πολύ μεγαλύτερου συντονισμού της νομισματικής πολιτικής κατά την άτυπη σύνοδο κορυφής της ερχόμενης Πέμπτης και κατά τη συνεδρίαση του Συμβουλίου ECOFIN την προσεχή εβδομάδα.
<P>
" ισπανική Προεδρία μπορεί επίσης να δώσει το καλό παράδειγμα στη δική της χώρα, δεδομένου ότι η κατάσταση επείγει και εκεί.
<P>
Κυρία Πρόεδρε, εξ ονόματος της Ομάδας μου, θα ήθελα να δηλώσω την ειλικρινή μου στήριξη ως προς τον τρόπο με τον οποίο η Ευρωπαϊκή Επιτροπή χειρίζεται το πρόβλημα της Ελλάδας. Αν και με καθυστέρηση, ομολογουμένως, πολλών μηνών, κρίνεται απολύτως αναγκαία. Το ίδιο πρέπει επίσης να συμβεί και με άλλες χώρες που βρίσκονται στην επικίνδυνη ζώνη. " λύση δεν έγκειται στη διάθεση περισσότερων πόρων από τον ευρωπαϊκό προϋπολογισμό, αλλά στην εφαρμογή των μεταρρυθμιστικών σχεδίων στην πράξη.
<P>
Ευελπιστώ να εργάζεστε επίσης επί ενός σεναρίου έκτακτης ανάγκης, σε περίπτωση που καταστεί απαραίτητο, και να διερευνάτε, συνεπώς, όλες τις δυνατές επιλογές, περιλαμβανομένης της συνεργασίας με το Διεθνές Νομισματικό Ταμείο (ΔΝΤ). Ταυτόχρονα, οφείλουμε να διατηρήσουμε την ψυχραιμία μας, διότι, λαμβάνοντας υπόψη την έκταση του δημοσιονομικού προβλήματος, οι αντιδράσεις στις χρηματοπιστωτικές αγορές είναι εξαιρετικά υπερβολικές. Τούτο υπογραμμίζει την επείγουσα ανάγκη να ενισχυθεί άμεσα το ευρωπαϊκό ρυθμιστικό πλαίσιο των χρηματοπιστωτικών αγορών.
<SPEAKER ID="199" NAME="Udo Bullmann" LANGUAGE="DE">
Κυρία Πρόεδρε, κύριε Almunia, ιδιαίτερα κατά την παρούσα μεταβατική περίοδο, σας ευχαριστώ για την αφοσίωσή σας κατά την προηγούμενη εντολή σας και σας εύχομαι καλή τύχη στον νέο σας ρόλο. Θα ήθελα επίσης να απευθύνω την ίδια ευχή και στον προκάτοχό σας, τον κ. Rehn. Του εύχομαι κουράγιο και καλή τύχη στα σημαντικά καθήκοντα που αναλαμβάνει.
<P>
Τρία πράγματα μπορούμε να διδαχθούμε από την παρούσα κατάσταση. Το πρώτο είναι ότι αυτό που μας παρουσίασε ο κ. Barroso ως "Ευρώπη 2020" στερείται ουσίας. Απέχει πάρα πολύ από το να είναι επαρκής για τη δημιουργία της συνεκτικότητας που χρειαζόμαστε επειγόντως στην Ευρωπαϊκή Ένωση προκειμένου να αποτρέψουμε στο μέλλον την επανεμφάνιση της κατάστασης που αντιμετωπίζουμε σήμερα. " στρατηγική αυτή χρειάζεται ουσία, και ευελπιστώ οι προγραμματισμένες συνεδριάσεις "σταθμοί" κατά τις προσεχείς εβδομάδες να παράσχουν τη δυνατότητα βελτίωσής της. Χρειαζόμαστε επειγόντως καλύτερο συντονισμό της οικονομικής πολιτικής. Ορθώς προσδίδει έμφαση σε αυτό η ισπανική Προεδρία και δεν θα πρέπει να επιτρέψει στον εαυτό της να πτοηθεί εν προκειμένω.
<P>
Το δεύτερο πράγμα που μπορούμε να διδαχθούμε από την παρούσα κατάσταση είναι ότι σε ορισμένα κράτη μέλη χρειάζεται ασφαλώς εκσυγχρονισμός, και οι αριθμοί είναι αναμφίβολα σωστοί ως προς αυτό. Εντούτοις, η ανάγκη για εκσυγχρονισμό υφίσταται σε περισσότερες από μία χώρες. Υπάρχουν επίσης χώρες οι οποίες οφείλουν να προσπαθήσουν περισσότερο, διότι είναι σε θέση να το πράξουν. Δεν έχω καμία αμφιβολία ότι ο νέος έλληνας υπουργός Οικονομικών, ο κ. Παπακωνσταντίνου, θα επιτελέσει εξαίρετο έργο, και δεν γνωρίζω κανέναν ειλικρινή πολιτικό που θα μπορούσε να το αμφισβητήσει αυτό. Αξίζει την εμπιστοσύνη μας και θα πρέπει να του παράσχουμε την υποστήριξή μας.
<P>
Το τρίτο πράγμα που μπορούμε να διδαχθούμε είναι ότι η Ευρωπαϊκή Ένωση πρέπει να εξοπλιστεί καταλλήλως. Εάν οι αγορές υποβάλουν το ευρώ σε δοκιμασία, η Ευρώπη πρέπει να βρίσκεται σε θέση να ανταποκριθεί, και η ανταπόκριση αυτή πρέπει να μπορεί να είναι αντισυμβατική. Εάν συνεχιστεί η κερδοσκοπία εις βάρος μεμονωμένων κρατών, πρέπει να είμαστε σε θέση να καταστήσουμε διαθέσιμες πιστώσεις υπό όρους μέσης ευρωπαϊκής πιστοληπτικής επιφάνειας. Αυτό θα πρέπει να οργανωθεί. Μπορούμε να λάβουμε στήριξη για την ανάληψη αυτού του είδους δράσης από τη Συνθήκη της Λισαβόνας. Θα ήθελα να δηλώσω στο Συμβούλιο και στην Επιτροπή: έστε προετοιμασμένοι για διαπραγματεύσεις.
<SPEAKER ID="200" NAME="Guy Verhofstadt">
εξ ονόματος της Ομάδας ALDE. - (NL) Πιστεύω ότι, σε αντίθεση με τους εκπροσώπους του Ευρωπαϊκού Λαϊκού Κόμματος (Χριστιανοδημοκράτες), μάλλον δεν είμαι θιασώτης της παρέμβασης εκ μέρους της Επιτροπής.
<P>
Πρωτίστως και κατ' εξοχήν, οφείλουμε να παραδεχτούμε ότι αυτό που παρατηρούμε να συμβαίνει στην Ελλάδα αποτελεί επίσης συνέπεια της αποτυχίας της Συνθήκης της Λισαβόνας. Στην πραγματικότητα, οι χώρες εξελίχθηκαν ανεξάρτητα μεταξύ τους κατά τα τελευταία δέκα χρόνια. " απόκλιση μεταξύ της Γερμανίας και της Ελλάδας δεν μειώθηκε κατά την τελευταία δεκαετία· απεναντίας, αυξήθηκε, και η αύξηση αυτή είναι συνέπεια του γεγονότος ότι ακολουθήσαμε μια υπερβολικά αποδυναμωμένη στρατηγική της Λισαβόνας.
<P>
Δεύτερον, θεωρώ επίσης ότι, μη προβαίνοντας σε άμεση ανάληψη δράσης, τα ευρωπαϊκά θεσμικά όργανα -η Ευρωπαϊκή Επιτροπή και η Ευρωπαϊκή Κεντρική Τράπεζα- υπέπεσαν σε σφάλμα τακτικής, σε σφάλμα στρατηγικής. Υπήρξε υπερβολικά μεγάλη καθυστέρηση πριν από την ανάληψη δράσης. Επί έξι εβδομάδες, διατυπώνονταν κάθε είδους δηλώσεις από τους ευρωπαίους ηγέτες, οι οποίοι δήλωναν ότι οι έλληνες ηγέτες έπρεπε να λάβουν μέτρα, ότι τα μέτρα δεν ήταν αρκετά δυναμικά ή ακόμα και ότι δεν είχαν εμπιστοσύνη στην ικανότητα των ελλήνων ηγετών, κ.ο.κ. Τα ακούσαμε όλα. Σας δηλώνω ότι εμείς οι ίδιοι είμαστε εν μέρει υπεύθυνοι για την αντίδραση των χρηματοπιστωτικών αγορών απέναντι στην Ελλάδα. Πώς είναι δυνατόν να αναμένετε από τις χρηματοπιστωτικές αγορές να έχουν εμπιστοσύνη σε μια ομάδα, εάν τα ίδια τα μέλη αυτής της ομάδας δεν εμπιστεύονται πλέον την Ελλάδα και τα μέτρα που προτείνει η Ελλάδα; Για τον λόγο αυτόν, θεωρώ ότι η προσέγγιση ήταν εσφαλμένη. Εάν η Ευρωπαϊκή Κεντρική Τράπεζα και η Ευρωπαϊκή Επιτροπή είχαν θεσπίσει εξαρχής άμεση δέσμη μέτρων για την Ελλάδα, δεν θα είχαμε στην ευρωζώνη καμία απολύτως επίπτωση από αυτές που βιώνουμε επί του παρόντος.
<P>
Ούτε, όμως, θα πρέπει να ειπωθεί ότι ουδείς είχε γνώση των προβλημάτων της Ελλάδας. Μέλη ομάδων πίεσης της Ευρωπαϊκής Επιτροπής αναφέρονταν στο ελληνικό ζήτημα επί τρεις ή τέσσερις μήνες και δήλωναν ότι θα ανέκυπτε κάποια στιγμή πρόβλημα με την Ελλάδα. Αυτός είναι ουσιαστικά ο μοναδικός λόγος, κυρίες και κύριοι, που αιτιολογεί την επιβολή επιτοκίου στην Ελλάδα, η οποία παρουσιάζει έλλειμμα της τάξης του 12,7%, και όχι στο "νωμένο Βασίλειο, το οποίο παρουσιάζει έλλειμμα 12,9%. Κατά συνέπεια, το ζήτημα δεν αφορά πλέον πραγματικά τους αμιγείς αριθμούς· αφορά τις χρηματοπιστωτικές αγορές, οι οποίες, εξαιτίας τους γεγονότος ότι εμείς οι ίδιοι δεν επιδεικνύουμε επαρκή συνοχή, εμπιστοσύνη και αλληλεγγύη, εφορμούν κατά της Ελλάδας. Αυτή η κατάσταση θα μπορούσε να είχε αποφευχθεί με μια πολύ ισχυρή παρέμβαση εκ μέρους της Ευρωπαϊκής Επιτροπής και της Ευρωπαϊκής Κεντρικής Τράπεζας.
<P>
Ιδού μια στρατηγική ή μια σύσταση, κύριε Επίτροπε: αφήστε μας να λύσουμε αυτό το πρόβλημα μόνοι μας! Διαφωνώ κατηγορηματικά με το γεγονός ότι καλούμε το ΔΝΤ, το Διεθνές Νομισματικό Ταμείο, για να επιλύσουμε προβλήματα στην ευρωζώνη. Τα προβλήματα στη ζώνη του ευρώ θα τα λύσουμε μόνοι μας, άρα δεν χρειαζόμαστε το ΔΝΤ.
<P>
Ολοκληρώνω με το τελευταίο μου σχόλιο, το οποίο δεν αφορά μόνο την Ελλάδα. " παρούσα κατάσταση αποτελεί πεδίο δοκιμασίας για τη συνοχή και την εσωτερική ενότητα του ευρώ.
<SPEAKER ID="201" NAME="Pascal Canfin" LANGUAGE="FR">
Κυρία Πρόεδρε, εξ ονόματος της Ομάδας τωv Πρασίνων/Ευρωπαϊκή Ελεύθερη Συμμαχία, θα ήθελα να δηλώσω στην ισπανική Προεδρία ότι στηρίζουμε πλήρως την ανάλυσή της περί της πολιτικής βούλησης να προχωρήσουμε προς νέα μέσα διακυβέρνησης και προς μια οικονομική ένωση, και όχι μόνο προς μια νομισματική ένωση, όπως επεσήμανε και ο κ. Bullmann. Θα έχετε την απόλυτη στήριξη της πολιτικής μας Ομάδας σε αυτό το εγχείρημα.
<P>
Στην πραγματικότητα, εάν αφήσουμε κατά μέρος την περίπτωση της Ελλάδας -η οποία διακυβεύεται- θεωρώ ότι χρειάζεται να αναθεωρήσουμε όλα τα μέσα οικονομικής διακυβέρνησης στην ευρωζώνη και, ιδίως, το σύμφωνο σταθερότητας και ανάπτυξης. Το ήμισυ και πλέον των κρατών μελών της ευρωζώνης έχουν πάψει να τηρούν το σύμφωνο σταθερότητας και ανάπτυξης.
<P>
Επιπλέον, ας μην ξεχνούμε ότι, μέχρι λίαν προσφάτως -ήτοι μέχρι την εμφάνιση της κρίσης- η Ισπανία πληρούσε απόλυτα τα κριτήρια του συμφώνου σταθερότητας και ανάπτυξης, ωστόσο αυτό δεν την εμπόδισε, δύο χρόνια αργότερα, να περιπέσει σε μια ριζικά διαφορετική κατάσταση, με ποσοστό ανεργίας της τάξης του 20%, ή να αψηφήσει τελείως αυτά τα κριτήρια.
<P>
Τι σημαίνει αυτό; Σημαίνει ότι, με το σύμφωνο σταθερότητας και ανάπτυξης το οποίο εστιάζει αυστηρά σε κριτήρια δημόσιων οικονομικών, που είναι απολύτως απαραίτητα μεν, ανεπαρκή δε, η Ισπανία έλεγχε μέχρι προσφάτως το δημόσιο χρέος της και το δημόσιο έλλειμμά της, αλλά, ταυτόχρονα, επέτρεψε το χρέος της προς ιδιώτες πιστωτές να εκτιναχθεί στα ύψη. Παρουσιάστηκε δραματική αύξηση του ιδιωτικού χρέους, κερδοσκοπική "φούσκα" στην αγορά ακινήτων, καθώς και ύφεση πολύ μεγαλύτερης κλίμακας από οπουδήποτε αλλού, με αποτέλεσμα να απαιτείται μαζική εισφορά δημόσιου χρήματος. Τούτο καταδεικνύει όντως ότι, εάν κάποιος διατηρεί μονομερή αντίληψη σχετικά με το σύμφωνο σταθερότητας και ανάπτυξης και μια αντίληψη για τη διακυβέρνηση της ευρωζώνης η οποία επικεντρώνεται αποκλειστικά στο δημόσιο χρέος, αδυνατεί να συλλάβει ολόκληρη την εικόνα, πράγμα που θα επέτρεπε την πρόβλεψη και, συνεπώς, την πρόληψη της επόμενης κρίσης.
<P>
Θα ήθελα, λοιπόν, να πληροφορηθώ τι είδους προτάσεις έχουν υποβάλει προς συζήτηση αμφότερες η ισπανική Προεδρία και η Επιτροπή, προκειμένου να επαναβεβαιωθεί η ισχύς του συμφώνου σταθερότητας και ανάπτυξης και, πάνω από όλα, να ενσωματωθεί σε ένα πληρέστερο σύστημα.
<P>
Κατά δεύτερον, δηλώνετε -και έχετε δίκαιο- ότι τα δημόσια οικονομικά πρέπει να υποβάλλονται σε καλύτερο έλεγχο, ότι κρίνεται απαραίτητη η επιστροφή σε σταθερότερα επίπεδα χρέους. Κατά την άποψή σας, τούτο εξαρτάται αποκλειστικά και μόνο από τη μείωση των δημόσιων δαπανών ή εξαρτάται και από την ικανότητα αύξησης ορισμένων φόρων; Εάν ναι, ποιοι είναι αυτοί οι φόροι; Επίσης, ποιον ρόλο μπορεί να διαδραματίσει η φορολογική συνεργασία μεταξύ ημών ώστε να παρασχεθεί στα κράτη μέλη η δυνατότητα να ανακτήσουν κάποια περιθώρια ελιγμών που θα τους επιτρέψουν να προσαρμόσουν τα ελλείμματά τους, όχι μόνο περικόπτοντας τις δαπάνες, αλλά και ανακτώντας κάποια περιθώρια ελιγμών με στόχο την αύξηση των εσόδων τους;
<SPEAKER ID="202" NAME="Kay Swinburne">
εξ ονόματος της Ομάδας ECR. - (EN) Κυρία Πρόεδρε, τα επιτόκια απόδοσης κρατικών χρεωστικών τίτλων αυξήθηκαν δραματικά σε ορισμένα κράτη μέλη της ευρωζώνης κατά τους τελευταίους μήνες και οδήγησαν σε μεγαλύτερη κερδοσκοπική δραστηριότητα στις αγορές σχετικά με την αδυναμία εκπλήρωσης υποχρεώσεων, τις παρεμβάσεις ενίσχυσης, ακόμα δε και τη βιωσιμότητα κάποιων κρατών μελών εντός του πλαισίου της ευρωζώνης.
<P>
" ΕΕ, μέσω της ΕΚΤ, δεν είναι αρμόδια να επιβάλει δημοσιονομικά μέτρα στα εν λόγω κράτη μέλη. Εντούτοις, οι επιπτώσεις της παρούσας κρίσης έχουν αντίκτυπο στην ΕΕ και στην ΕΚΤ, διότι οφείλουν να οργανώσουν την εξεύρεση λύσης, τη διεθνή εμπιστοσύνη στο μοντέλο του ευρώ και τη μελλοντική ομαλή λειτουργία των αγορών κρατικών χρεωστικών τίτλων της ευρωζώνης.
<P>
Πέρυσι καταναλώσαμε πολύ χρόνο και ενέργεια ως προς τις διαδικασίες διερεύνησης, την εποπτεία, τη διαφάνεια και την αποτελεσματική διαχείριση κινδύνων των παραγόντων της διεθνούς κεφαλαιαγοράς. Τα μέτρα αυτά επηρεάζουν τη δευτερογενή αγορά χρεογράφων, αλλά φρονώ ότι υπάρχουν σοβαρότατες ενδείξεις για την εφαρμογή των ίδιων αρχών και στην πρωτογενή αγορά, ειδικότερα δε στην ιδιάζουσα κατάσταση των μελών της ευρωζώνης που εκδίδουν κρατικούς χρεωστικούς τίτλους.
<P>
Στο "νωμένο Βασίλειο συγκεκριμένα, η τράπεζα Northern Rock κατέστη αφερέγγυα κατόπιν άντλησης χρημάτων από τις βραχυπρόθεσμες αγορές για τη χρηματοδότηση μακροπρόθεσμων υποχρεώσεων. Όταν η αγορά αμφισβήτησε το εν λόγω επιχειρηματικό μοντέλο και αρνήθηκε τον δανεισμό, το επιχειρηματικό μοντέλο κατέρρευσε εκ των πραγμάτων. Με τα ίδια ζητήματα βρίσκονται αυτήν τη στιγμή αντιμέτωπα και ορισμένα κράτη μέλη της ευρωζώνης. Προτείνω ότι η ΕΚΤ, μολονότι δεν έχει καμία δικαιοδοσία επί των προϋπολογισμών ή επί της άντλησης κεφαλαίων, θα μπορούσε να παράσχει στοιχεία σχετικά με το χρονοδιάγραμμα ληκτότητας χρεωστικών τίτλων, εάν έκρινε ότι ένα κράτος μέλος εκτίθεται υπερβολικά μέσω κινήσεων σε βραχυπρόθεσμες αγορές.
<P>
" Ελλάδα πρέπει να συγκεντρώσει 31 δισεκατομμύρια ευρώ μέσα στις επόμενες εβδομάδες. " Πορτογαλία πρέπει να αναχρηματοδοτήσει το υφιστάμενο χρέος της, το οποίο αντιστοιχεί σε ποσοστό 17% του ΑΕγχΠ της, ενώ, την ίδια στιγμή, η Γαλλία πρέπει να αναχρηματοδοτήσει το δικό της χρέος, που ισοδυναμεί με το 20% του ΑΕγχΠ της. " κατάρτιση του χρονοδιαγράμματος ληκτότητας των χρεωστικών τίτλων εναπόκειται στα κράτη μέλη, αλλά οι σωρευτικές επιπτώσεις της εκμετάλλευσης της αγοράς αφήνουν ταυτόχρονα εκτεθειμένη την ΕΕ εν καιρώ κρίσης, οδηγώντας σε δυσχέρειες ως προς την άντληση κεφαλαίων από τις αγορές.
<P>
Εντός της ευρωζώνης, η ΕΚΤ θα έπρεπε ενδεχομένως να έχει την εποπτεία έκδοσης σωρευτικών χρεωστικών τίτλων και να συμβουλεύει τα κράτη μέλη επί θεμάτων υπεύθυνης διαχείρισης.
<P>
Εν κατακλείδι, ένα απλό πρώτο βήμα για την ΕΕ, και, ειδικότερα, για τα κράτη μέλη της ευρωζώνης, θα μπορούσε να αποτελέσει η ύπαρξη μιας βιώσιμης στρατηγικής για τη ληκτότητα των χρεωστικών τίτλων, λαμβανομένου υπόψη ότι το απόλυτο επίπεδο χρέους επί του παρόντος είναι λιγότερο σημαντικό από το μέγεθος του χρέους που αναμένεται να ανανεωθεί.
<SPEAKER ID="203" NAME="Νικόλαος Χουντής">
εξ ονόματος της Ομάδας GUE/NGL. - Κυρία Πρόεδρε, κύριοι συνάδελφοι, η νέα Επιτροπή ξεκινάει το έργο της με ένα μεγάλο ψέμα: η Συνθήκη και η στρατηγική της Λισαβόνας, όχι μόνο δεν βοήθησε να προστατευθούμε από την κρίση, αλλά είναι μία από τις αιτίες που μας οδήγησαν σ' αυτήν. Έχει αποτύχει παταγωδώς.
<P>
" παγκόσμια κρίση ανέδειξε τα όρια, τις αντοχές και τα δομικά προβλήματα του ευρωπαϊκού παγκόσμιου αναπτυξιακού μοντέλου. Το Σύμφωνο Σταθερότητας δεν υπάρχει, το κατήργησε η κρίση, το αποδεικνύει το έλλειμμα και ο ρυθμός αύξησης του δημοσίου χρέους της Γερμανίας, της Ισπανίας, της Ιταλίας, της Πορτογαλίας, της Βρετανίας και της Ελλάδας.
<P>
" κρίση λοιπόν δεν αφορά μόνο την Ελλάδα. Αφορά την Ευρωπαϊκή Ένωση, αφορά την ευρωζώνη λόγω των αποφάσεων που έχουν ληφθεί. " Αριστερά, κύριοι συνάδελφοι, είχε προειδοποιήσει και αντιταχθεί σ' αυτές τις πολιτικές. Δυστυχώς η Δεξιά και η Σοσιαλδημοκρατία επιμένουν στην αντιμετώπιση της κρίσης με τα ίδια εργαλεία.
<P>
Με την στρατηγική της Λισαβόνας οδηγηθήκαμε στην αποδόμηση του κοινωνικού κράτους. Για πια Ευρώπη της συνεργασίας μιλάμε, όταν η Ευρωπαϊκή Κεντρική Τράπεζα δανείζει τις εμπορικές τράπεζες με επιτόκιο 1%, και επιτρέπει οι χώρες μέλη να δανείζονται από τις χρηματαγορές με 6%. " Ευρωπαϊκή Ένωση ακολουθεί τις "νωμένες Πολιτείες στο μοντέλο τους και στις στρατιωτικές υπηρεσίες. Πως γίνεται να αποδεχόμαστε τους αμερικάνικους οίκους αξιολόγησης Moody, κλπ. ως τους επίσημους κριτές της οικονομικής πολιτικής των χωρών μελών και να καθορίζουν αυτοί την οικονομική πολιτική;
<P>
Χρειάζεται, λοιπόν, η αλλαγή του Συμφώνου Σταθερότητας και η αντικατάστασή του από ένα Σύμφωνο Ανάπτυξης και Απασχόλησης. Δεν μπορεί και δεν πρέπει, η Ευρωπαϊκή Ένωση να ανταγωνιστεί σε παγκόσμιο επίπεδο στη βάση του εργασιακού κόστους. Και τέλος πρέπει να αποθαρρυνθεί η προώθηση της ανταγωνιστικότητας στη βάση της υποβάθμισης των εργασιακών σχέσεων και δικαιωμάτων.
<SPEAKER ID="204" NAME="Νικόλαος Σαλαβράκος">
εξ ονόματος της Ομάδας EFD. - Κυρία Πρόεδρε, ακούσαμε πριν από λίγο την προγραμματική διακήρυξη του κ. Μπαρόζο και της νέας ομάδας των Επιτρόπων.
<P>
Προσωπικά, αποκόμισα την εντύπωση ότι όλοι όσοι είμαστε μέλη εδώ, βρισκόμαστε στο ίδιο καράβι και όχι στην ίδια αρμάδα. Αυτό έχει μεγάλη διαφορά.
<P>
Βασίζομαι λοιπόν σ' αυτές τις προγραμματικές δηλώσεις του κ. Μπαρόζο και προσβλέπω στη σχεδίαση του μέλλοντος της Ένωσης πάνω στην ενίσχυση των δεσμών των κρατών μελών, ιδιαίτερα σε οικονομικό, κοινωνικό και αναπτυξιακό επίπεδο. Φοβούμαι, όμως, κυρία Πρόεδρε, τη διόγκωση του "αδέσποτου" κεφαλαίου, του "νομαδικού κεφαλαίου", το οποίο κινεί και κινείται στις αγορές. Με την μέθοδο της προώθησης και μετά της εγκατάλειψης των τοπικών αγορών, σαν διερχόμενος τυφώνας, καταστρέφει τις πραγματικές οικονομίες και αποκομίζει κέρδη χωρίς πραγματική επένδυση. Το ευρώ, βέβαια, μείωσε τις δυνατότητες του "αδέσποτου" κεφαλαίου, για να κερδοσκοπεί πάνω στις συναλλαγματικές ισοτιμίες.
<P>
Αυτό, λοιπόν, είναι και η αφετηρία της επίθεσης που δέχεται σήμερα η Ελλάδα, η οποία πρέπει ιδιαίτερα να ενισχυθεί. Λαμβάνοντας υπόψη, λοιπόν, ότι η Ευρωπαϊκή Ένωση -με τα στοιχεία του 2008- παράγει το 38% περίπου του παγκόσμιου πλούτου, θεωρώ κυρία Πρόεδρε ότι στην παρούσα νομισματική κρίση η Ευρωπαϊκή Ένωση απέτυχε ή δεν θέλησε να ασκήσει τη δύναμη της οικονομικής της παρέμβασης στις παγκόσμιες οικονομικές αγορές.
<P>
Κυρία Πρόεδρε, εγώ θα δώσω ένα μήνυμα τόσο στην παρούσα Βουλή, όσο και σ' όλους τους συναδέλφους. Το μήνυμα Σούμπετερ. Υπάρχει μια δημιουργική καταστροφή, από την οποία η Ευρώπη, το ευρωπαϊκό νόμισμα, καθώς και η Ελλάδα θα μείνουν αλώβητοι, αλλά, χρειάζεται υποχρεωτικά, να επιδειχθεί -τόσο προς την Ελλάδα, όσο και προς τις άλλες χώρες- η αλληλεγγύη των κρατών μελών.
<SPEAKER ID="205" NAME="Jean-Marie Le Pen" AFFILIATION="NI">
(FR) Κυρία Πρόεδρε, κυρίες και κύριοι, αυτό που συμβαίνει σήμερα στην Ελλάδα και στην Πορτογαλία, και που αναμένεται να συμβεί προσεχώς στην Ισπανία και στην Ιρλανδία, είναι σκανδαλώδες. Οι ίδιοι αγγλοσαξονικοί οργανισμοί αξιολόγησης, οι οποίοι εθελοτυφλούσαν και δεν προέβαιναν σε καμία δυσμενή πρόβλεψη όταν οι αισχροκερδείς εξέδιδαν και εμπορεύονταν "τοξικά" χρηματοπιστωτικά προϊόντα, είναι εκείνοι που επιδεικνύουν σήμερα τη μεγαλύτερη αυστηρότητα απέναντι στα κράτη μέλη που προσέτρεξαν σε βοήθεια ενός χρηματοπιστωτικού κλάδου ο οποίος δεν το άξιζε.
<P>
" κρίση που προκλήθηκε από την ανευθυνότητα των αγορών και των τραπεζών, καθώς και αυτά τα τεράστια χρηματικά ποσά ενίσχυσης, ευθύνονται άμεσα για την αύξηση έκαστου δημόσιου ελλείμματος και δημόσιου χρέους στα οποία οι ίδιες αυτές αγορές προσπαθούν επί του παρόντος να επιβάλουν κυρώσεις.
<P>
Αυτός είναι ο "ηθικός καπιταλισμός" που είχαν εξαγγείλει ο κ. Sarkozy, η Ευρωπαϊκή Ένωση και η ομάδα G20. Το μοναδικό μάθημα που διδάχθηκαν οι "banksters" από την κρίση είναι ότι ο φορολογούμενος αποτελεί ανεξάντλητη πηγή πόρων, κερδών και εγγυήσεων, διότι φημολογείται ότι το μέγεθος του παρόντος πανικού υποδαυλίζεται από μια τράπεζα των "ΠΑ που έχει λάβει ενίσχυση από την αμερικανική κυβέρνηση, καθώς και από δύο αμοιβαία κεφάλαια υψηλού κινδύνου, επίσης στις "ΠΑ, που επιδιώκουν να επωφεληθούν τόσο από τα υπέρογκα επιτόκια που επιβάλλονται στην Ελλάδα όσο και από την αγορά συμφωνιών ανταλλαγής κινδύνου αθέτησης, ήτοι από τα ασφαλιστικά συμβόλαια επί του κρατικού δανεισμού, τα οποία συνιστούν, αυτά καθαυτά, αντικείμενο ανεξάρτητης κερδοσκοπίας.
<P>
Δεν θα αρκέσει μόνο η ρύθμιση των αμοιβαίων κεφαλαίων υψηλού κινδύνου -πράγμα που φοβάστε να κάνετε- ή των αγορών παραγώγων, όπως προτείνει ο κ. Barnier. Δεν ωφελεί να δημιουργήσουμε μια ευρωπαϊκή οικονομική κυβέρνηση. Εξάλλου, οι 27 βρίσκονται στο ίδιο αδιέξοδο, και η αλληλεγγύη δεν αποτελεί λύση. Εκείνο που πρέπει να αμφισβητηθεί είναι η ελεύθερη κυκλοφορία των κεφαλαίων· διαφορετικά δεν μπορεί να υπάρξει ανάκαμψη, αλλά μόνο επανάληψη της κρίσης.
<SPEAKER ID="206" NAME="Jean-Paul Gauzès" AFFILIATION="PPE">
(FR) Κυρία Πρόεδρε, κύριε Πρόεδρε, κύριε Επίτροπε, όπως και η κ. Wortmann-Kool που έλαβε τον λόγο πριν από εμένα, θα δηλώσω βεβαίως ότι εγκρίνουμε τις θέσεις που υιοθέτησε η Επιτροπή σχετικά με την αντιμετώπιση της τρέχουσας κατάστασης στην Ελλάδα.
<P>
Όσον αφορά την ισπανική Προεδρία, με χαρά πληροφορούμαστε ότι θέτετε ως στόχο σας τη βελτίωση του συντονισμού των οικονομικών πολιτικών. Τούτη η σθεναρή πολιτική βούληση πρέπει επίσης να εφαρμοστεί προκειμένου να φέρουμε εις πέρας δύο τρέχοντα και σημαντικά εγχειρήματα: τη διάρθρωση μιας πραγματικής μορφής χρηματοπιστωτικής εποπτείας και τη ρύθμιση των αμοιβαίων κεφαλαίων υψηλού κινδύνου.
<P>
Είναι αλήθεια, βέβαια, ότι η Ευρώπη δεν πρέπει να είναι φρούριο· ούτε όμως και σουρωτήρι. Και στις δύο περιπτώσεις, η Προεδρία πρέπει πραγματικά να διαθέτει περιθώρια ελιγμών ούτως ώστε να είναι σε θέση να προβεί σε εποικοδομητικές διαπραγματεύσεις με το Κοινοβούλιο. Προσδοκούμε από το Συμβούλιο, κατά την προσεχή συνεδρίασή του, να στείλει ένα ηχηρό μήνυμα προς την κοινή γνώμη και προς την αγορά: προς την κοινή γνώμη προκειμένου να αποκαταστήσει την εμπιστοσύνη στο ευρώ και προς την αγορά προκειμένου να αποδείξει την αλληλεγγύη του προς την Ελλάδα. Το Συμβούλιο οφείλει να δείξει σθεναρά ότι δεν πτοείται από τις προσπάθειες ορισμένων κερδοσκόπων να αποσταθεροποιήσουν το ευρώ, οι οποίοι μάλιστα δεν διστάζουν να ασκήσουν κερδοσκοπικές δραστηριότητες εις βάρος των κρατών μελών που αντιμετωπίζουν επί του παρόντος οικονομικές και κοινωνικές δυσχέρειες.
<SPEAKER ID="207" NAME="Pervenche Berès" AFFILIATION="S&amp;D">
(FR) Κυρία Πρόεδρε, κύριε López Garrido, κύριοι Επίτροποι, η παρούσα συζήτηση είναι σημαντική, όχι μόνο επειδή το ευρώ δέχεται επιθέσεις, αλλά και επειδή την ερχόμενη Πέμπτη θα συγκληθεί η πρώτη σύνοδος με επικεφαλής τον Πρόεδρο Van Rompuy.
<P>
Διαπιστώνω ότι, σήμερα, οι Ευρωπαίοι παραμένουν ανυποχώρητοι στη θέση τους και την πεποίθησή τους ότι δεν μπορούμε να επιτρέψουμε στο ΔΝΤ να παρέμβει στην περίπτωση της Ελλάδας. Επικροτώ αυτήν τη θέση, διότι η παρέμβαση του ΔΝΤ θα σήμαινε ότι κλείνουμε την πόρτα σε ό,τι επιζητούσαμε επί σειρά ετών, ήτοι την οικονομική διακυβέρνηση της ευρωζώνης.
<P>
" έκκλησή μας για οικονομική διακυβέρνηση της ευρωζώνης σημαίνει ότι, ευρισκόμενοι αντιμέτωποι με την αστάθεια των αγορών, πρέπει να είμαστε εφοδιασμένοι με τα κατάλληλα μέσα ώστε να ανταποκρινόμαστε στις αγορές και να συμβαδίζουμε με αυτές. Είναι σαφές ότι, επί του παρόντος, αδυνατούμε να το επιτύχουμε.
<P>
Κάτι άλλο που παρατηρώ επίσης είναι ότι η υφιστάμενη κατάσταση εντός του ευρωπαϊκού μηχανισμού μας είναι τέτοια ώστε, εάν κάποιος βρίσκεται εκτός ευρωζώνης, μπορεί να "τύχει βοήθειας", ενώ εάν βρίσκεται εντός αυτής, τα πράγματα είναι πολύ πιο σύνθετα. Ποτέ δεν θα μπορούσα να φανταστώ ότι η ευρωζώνη θα κατέληγε να αποτελεί μια ζώνη στην οποία δεν υπάρχει αλληλεγγύη. " λειτουργία της ευρωζώνης αυτή καθαυτή βασίζεται στην έννοια της αλληλεγγύης.
<P>
Κανένα από τα κράτη μέλη της ευρωζώνης, ανεξαρτήτως της στρατηγικής των εξαγωγών του, του ποσοστού του ελλείμματός του ή του επιπέδου του δημόσιου χρέους του, δεν έχει πιθανότητες να εξέλθει από την κρίση εάν πληγεί ένας από τους "κρίκους".
<P>
Πλην όμως, τι παρατηρούμε επί του παρόντος; Έναν μηχανισμό που λειτουργεί κατά τέτοιο τρόπο που επιτρέπει στις χρηματοπιστωτικές αγορές να θέτουν τα διάφορα μέρη σε ανταγωνισμό μεταξύ τους, να υποβάλλουν σε δοκιμασία τη δυνατότητά μας να επιδείξουμε αλληλεγγύη και να "δοκιμάζουν" την ικανότητά μας να διατηρήσουμε ακμαία την έννοια του ευρώ. Διότι η έννοια της ευρωζώνης συνίσταται στην ιδέα ότι, εάν θέλουμε να αποκτήσουμε περιθώριο ελιγμών, να απαλλαχθούμε από το μοναδικό διαθέσιμο μέσο της κερδοσκοπίας, τότε πρέπει να αναπτύξουμε τη δική μας στρατηγική.
<P>
Ωστόσο, αυτή η ικανότητα απόκτησης, εν ολίγοις, μιας μορφής "ανοσίας" απέναντι στον τρόπο με τον οποίο λειτουργούσαν οι αγορές συναλλάγματος πριν από την υιοθέτηση του ευρώ, με τους μηχανισμούς διαβάθμισης των κρατικών χρεωστικών τίτλων, επανήλθε εντός της ίδιας της ευρωζώνης.
<P>
Σε αυτό το σημείο πρέπει να εστιάσουμε την προσοχή μας. Υπερβαίνει δε τις προτάσεις που τίθενται σήμερα υπό συζήτηση, και επιβάλλεται ο Πρόεδρος Van Rompuy να δρομολογήσει, την προσεχή Πέμπτη, την εκπόνηση των συναφών σχεδίων, τα οποία είναι λίαν σημαντικά.
<SPEAKER ID="208" NAME="Peter van Dalen" AFFILIATION="ECR">
(NL) " Ελλάδα προσκόμισε στοιχεία σχετικά με το πραγματικό μέγεθος των χρεών της μόλις προσφάτως. Αυτά τα χρέη είναι πολύ μεγαλύτερης έκτασης από ό,τι υπολογιζόταν. Το δημοσιονομικό έλλειμμα αγγίζει το ποσοστό του 13%. Δυστυχώς, η Ισπανία, η Πορτογαλία και η Ιταλία παρουσιάζουν επίσης πολύ υψηλά δημοσιονομικά ελλείμματα.
<P>
" Ευρώπη δεν πρέπει να προτείνει έναν δούρειο ίππο. Κάτι τέτοιο θα συνέβαινε στην περίπτωση της χορήγησης ενίσχυσης στις εν λόγω χώρες, όπως επιθυμούν ορισμένοι. Αυτό δεν πρέπει να συμβεί, διότι θα σήμαινε ότι επιβραβεύουμε κατά κάποιον τρόπο την άσκηση κακής πολιτικής. Το σύμφωνο σταθερότητας και ανάπτυξης υποδεικνύει σαφώς τον τρόπο με τον οποίο πρέπει να δράσουν οι χώρες σε περίπτωση κρίσης, και, πρωτίστως, τα μέτρα που πρέπει να ληφθούν πριν από την εμφάνιση κρίσης, ήτοι την έγκαιρη εφαρμογή αυστηρής δημοσιονομικής πολιτικής και πολιτικής δαπανών. Οι Κάτω Χώρες κίνησαν ήδη αυτήν τη διαδικασία πριν από έναν χρόνο. Τα κράτη μέλη στη νότια Ευρώπη καθυστέρησαν πάρα πολύ να το πράξουν. Ευτυχώς, τώρα έχουν ξεκινήσει "κάλλιο αργά παρά ποτέ" να τακτοποιούν τις υποθέσεις τους.
<P>
Παρακολουθώ τις συνέπειες των μέτρων που λαμβάνουν με μεγάλο ενδιαφέρον. Εάν τα χρηματιστήρια αξιών και το ευρώ παρουσιάσουν εν τω μεταξύ μικρή πτωτική τάση, δεν θα πρόκειται για καταστροφή ούτε για τους επενδυτές ούτε για τις εξαγωγικές εταιρείες· κάθε άλλο, μάλιστα.
<SPEAKER ID="209" NAME="Χαράλαμπος Αγγουράκης" AFFILIATION="GUE/NGL">
Κυρία Πρόεδρε, η φιλολογία περί κερδοσκοπικών πιέσεων στην Ευρωζώνη και στο ευρώ, και η κινδυνολογία περί κατάρρευσης των οικονομιών της Ελλάδας και άλλων χωρών του ευρωπαϊκού νότου, λόγω δημοσιονομικών προβλημάτων, υπερβολικού χρέους και ελλειμμάτων, αξιοποιούνται κατά κόρον από την Ευρωπαϊκή Ένωση, τις αστικές κυβερνήσεις και τις άλλες ιμπεριαλιστικές ενώσεις, ως αφορμή για να επιταχυνθούν και να επεκταθούν οι καπιταλιστικές αναδιαρθρώσεις, ν' αυξηθεί ο βαθμός εκμετάλλευσης της εργατικής τάξης και των λαϊκών στρωμάτων.
<P>
Κυρία Πρόεδρε, η Ευρωπαϊκή Ένωση και οι κυβερνήσεις εκβιάζουν και τρομοκρατούν τους εργαζόμενους για να αποσπάσουν τη συναίνεσή τους στους κανόνες της οικονομίας της αγοράς και στο ευρωπαϊκό οικοδόμημα του μεγάλου κεφαλαίου. Για να επιβάλλουν τη μείωση των μισθών και των συντάξεων, τις ελαστικές μορφές απασχόλησης, το δραστικό περιορισμό των κοινωνικών παροχών, τα μπαράζ σκληρών φορολογικών μέτρων, για το ξερίζωμα της φτωχομεσαίας αγροτιάς από τη γη της.
<P>
Είναι ψέμα κυρία Πρόεδρε ότι η καπιταλιστική κρίση οφείλεται μόνο στην κακή διαχείριση, μόνο στη διαφθορά. Το χρέος και τα ελλείμματα είναι δημιουργήματα του καπιταλιστικού συστήματος, της Συνθήκης του Μάαστριχτ και ασφαλώς και της Στρατηγικής της Λισαβόνας. Γι' αυτό και οι αστικές κυβερνήσεις και η Ευρωπαϊκή Ένωση, που έχουν στο ακέραιο την ευθύνη για την κατάσταση που έχει δημιουργηθεί, καλούν την εργατική τάξη, τα λαϊκά στρώματα σε υποταγή και σε εθνική συστράτευση. Οι εργαζόμενοι όμως πρέπει να τους γυρίσουν την πλάτη, γιατί δεν είναι κοινά τα συμφέροντα της πλουτοκρατίας και αυτά των εργαζομένων, μιας και ζούμε σε καπιταλιστικές κοινωνίες.
<P>
Απέναντι στον πόλεμο που έχει κηρύξει το κεφάλαιο γίνονται μεγάλες εργατικές κινητοποιήσεις τις οποίες στηρίζουμε και χαιρετίζουμε.
<SPEAKER ID="210" NAME="Barry Madlener" AFFILIATION="NI">
(NL) " Ελλάδα ενδέχεται ακόμα και να απειλήσει με κήρυξη πτώχευσης, μαζί με άλλες χώρες, εξαιτίας της πολυετούς άσκησης ασθενούς αριστερής πολιτικής από πολιτικούς της Αριστεράς που κατείχαν αξιώματα στην Ευρώπη: Gordon Brown, Barroso, Schulz, Cohn-Bendit, Guy Verhofstadt. Κύριε Verhofstadt, έχετε την καλοσύνη να ακούσετε και εμένα, παρακαλώ; Δισεκατομμύρια έχουν εισρεύσει σε αδύναμα κράτη μέλη, ενώ η Ελλάδα, ακόμα και κατά την περίοδο της προσχώρησής της, φαινόταν να παραποιεί τους αριθμούς, εσείς όμως επιμένατε να εθελοτυφλείτε. " Ευρώπη έπρεπε πάση θυσία να επεκταθεί. Χάρη σε ακατάλληλους πολιτικούς σαν εσάς, οι εν λόγω οικονομίες διογκώθηκαν τεχνηέντως, και τώρα συρρικνώνονται.
<P>
Τι συμβαίνει επί του παρόντος; Εξακολουθείτε να ασκείτε την ολέθρια πολιτική σας σαν να μην συμβαίνει τίποτα. Ποιος χτυπά την πόρτα της Ευρωπαϊκής Ένωσης; Ακόμα φτωχότερες χώρες: η Αλβανία, η Ισλανδία, η Μακεδονία, η Κροατία, η Σερβία, το Κοσσυφοπέδιο, ακόμα δε και η Τουρκία. Πρόκειται για φτωχές χώρες οι οποίες χειμάζονται και από τεράστια προβλήματα διαφθοράς. Έπειτα είναι και η Ισπανία, η οποία, παρά το υψηλό ποσοστό ανεργίας, έχει νομιμοποιήσει περί τους 700.000 παράνομους μετανάστες, οι οποίοι έφεραν και τις οικογένειές τους - και η ανεργία στην Ισπανία ανέρχεται επί του παρόντος σε ποσοστό 20%!
<P>
Κυρία Πρόεδρε, αυτή η μεταναστευτική πολιτική πρέπει να σταματήσει.
<SPEAKER ID="211" NAME="Άννυ Ποδηματά" AFFILIATION="S&amp;D">
Κυρία Πρόεδρε, δεν υπάρχει αμφιβολία ότι η Ελλάδα, όπως και άλλες χώρες της Ευρωζώνης, αντιμετωπίζει μεγάλα δημοσιονομικά ελλείμματα και χρέη και όπως γνωρίζετε -αναφέρθηκε ο κύριος Επίτροπος- η Ελληνική Κυβέρνηση έχει ήδη υποβάλει ένα πλήρες τεκμηριωμένο, φιλόδοξο, αλλά και ρεαλιστικό πρόγραμμα για την αντιμετώπισή τους.
<P>
Όπως είναι επίσης αδιαμφισβήτητο γεγονός ότι η Ελλάδα, όπως και άλλες χώρες της Ευρωζώνης, βρέθηκαν και βρίσκονται στο επίκεντρο συντονισμένων κερδοσκοπικών πιέσεων που έχουν ως βασικό στόχο να πλήξουν το ίδιο το ευρώ και την οικονομική συνοχή της Ευρωζώνης. Αυτό δεν είναι ένα ελληνικό, ένα πορτογαλικό, ένα ισπανικό πρόβλημα, είναι ένα ευρωπαϊκό πρόβλημα και έχουμε υποχρέωση να καταδείξουμε τα πραγματικά αίτια γύρω από την κατάσταση αυτή.
<P>
Όπως πριν από ένα χρόνο τονίσαμε ότι η παγκόσμια χρηματοπιστωτική κρίση συνδέεται με την ανεξέλεγκτη λειτουργία των χρηματοπιστωτικών αγορών, με την ίδια ευθύτητα οφείλουμε και σήμερα να δηλώσουμε ότι η ανεξέλεγκτη λειτουργία των κερδοσκοπικών κεφαλαίων αποτελεί μία βασική παράμετρο της σημερινής κατάστασης στη ζώνη του ευρώ και γίνεται σε βάρος των χρημάτων των ευρωπαίων φορολογουμένων.
<P>
Πρώτη μας υποχρέωση λοιπόν σήμερα είναι να θωρακίσουμε το ευρώ και την Ευρωζώνη έναντι των κερδοσκοπικών πιέσεων. Και δεύτερον, να συνειδητοποιήσουμε ότι δεν μπορούμε άλλο να μένουμε προσκολλημένοι στη στενή νομισματική ενοποίηση. Ότι όσο δεν επιτυγχάνεται πραγματική οικονομική σύγκληση μεταξύ των χωρών της Ευρωζώνης, δεν θα πλήττονται μόνο οι ίδιες οι οικονομίες της λεγόμενης "δεύτερης ταχύτητας", αλλά συνολικά η αξιοπιστία της Ευρωζώνης και η σταθερότητα του ευρώ.
<SPEAKER ID="212" NAME="Burkhard Balz" AFFILIATION="PPE">
(DE) Κυρία Πρόεδρε, σπανίως μου συμβαίνει να με παρακάμπτουν. Εν πάση περιπτώσει, χαίρομαι που μπορώ να ξεκινήσω τώρα την ομιλία μου.
<P>
Όλοι γνωρίζουμε ότι δεν έχουν πληγεί σοβαρά από τη χρηματοπιστωτική και οικονομική κρίση όλα τα κράτη μέλη της ευρωζώνης. Κατά την άποψή μου, ωστόσο, οι χώρες που έχουν πληγεί σε μεγάλο βαθμό πρέπει να λάβουν πιο εκτεταμένα μέτρα από τις χώρες που δεν έχουν πληγεί τόσο σοβαρά.
<P>
" σταθερότητα του ευρώ πρέπει, ασφαλώς, να παραμείνει καίριος και πρωτεύων στόχος. Το ίδιο ισχύει και για τα μέτρα που συντείνουν στην εξυγίανση των προϋπολογισμών των επιμέρους κρατών μελών της ευρωζώνης. Αυτά τα μέτρα δεν ωφελούν μόνο τις συγκεκριμένες χώρες, αλλά και τις λιγότερο πληγείσες χώρες.
<P>
Μολαταύτα, οφείλουμε επίσης να εξετάσουμε προσεκτικά ποια μέτρα απαιτούνται και ποια μέτρα μπορεί ενδεχομένως να αποβούν λιγότερο αποτελεσματικά όσον αφορά τη συμβολή τους στην έξοδο των χωρών από την κρίση. Παρότι θα μπορούσαμε να βοηθήσουμε τις χώρες με τα μεγαλύτερα οικονομικά προβλήματα στη νομισματική ένωση να λάβουν χρήματα υπό ευνοϊκούς όρους, μέσω, παραδείγματος χάριν, κοινοτικού δανεισμού για αρκετά κράτη της ευρωζώνης, η συγκεκριμένη ευνοϊκή εξωτερική πίστωση ουδόλως θα μπορούσε να μετριάσει τα οξεία προβλήματα που αντιμετωπίζουν, ενώ δεν θα άγγιζε καθόλου τα αίτια των προβλημάτων αυτών.
<P>
Κατά την άποψή μου, οι εν λόγω χώρες δεν κατόρθωσαν να προβούν, κατά το παρελθόν, σε σημαντικές μεταρρυθμίσεις, και τώρα πληρώνουν το τίμημα. Κατά συνέπεια, τα προβλήματά τους οφείλονται εν πολλοίς στις ίδιες τις χώρες και πρέπει, ως εκ τούτου, να επιλυθούν στο μέλλον από τις ίδιες. Για τον λόγο αυτόν, πρέπει να εφαρμόσουμε προγράμματα αυστηρής λιτότητας και μεταρρυθμίσεων, όπως προανήγγειλε η Επιτροπή. Κατ' εμέ, είναι ολέθριο να καταλήγουν πάντα να πληρώνουν τον λογαριασμό οι φορολογούμενοι.
<SPEAKER ID="213" NAME="Patrick Le Hyaric" AFFILIATION="GUE/NGL">
(FR) Κυρία Πρόεδρε, κύριε Επίτροπε, λέγονται πολλά σημαντικά πράγματα στην παρούσα Αίθουσα, αλλά φρονώ ότι πρέπει να έχουμε το σθένος να αμφισβητήσουμε τα κριτήρια αυτά καθαυτά στα οποία ερείδεται σήμερα η Ευρωπαϊκή Ένωση. Στη Συνθήκη της Λισαβόνας και στη Συνθήκη του Μάαστριχτ περιλαμβάνεται ακόμα και άρθρο το οποίο απαγορεύει την παροχή βοήθειας προς την Ελλάδα.
<P>
Το γεγονός ότι αφέθηκε αχαλίνωτη η δράση των κερδοσκόπων, επιτρέποντας, για παράδειγμα, την απολύτως ελεύθερη κυκλοφορία των κεφαλαίων, καθώς και το γεγονός ότι υποστηρίχθηκε ο φορολογικός ανταγωνισμός, ο οποίος οδήγησε στη μηδενική φορολόγηση των κεφαλαίων και των εταιρειών, σημαίνει ότι οι εθνικοί προϋπολογισμοί εξαντλούνται σταδιακά, και, επί του παρόντος, σύμφωνα με προτάσεις όπως εκείνη που παρουσίασε προ ολίγου ο κ. Almunia, καλούνται να πληρώσουν τα σπασμένα οι λαοί, με περικοπές στους μισθούς τους, παράταση του συνταξιοδοτικού ορίου ηλικίας τους και καταστροφή του συστήματος κοινωνικής τους ασφάλισης.
<P>
Συνεπώς, τα εν λόγω κριτήρια πρέπει να τροποποιηθούν ένα προς ένα, το σύμφωνο σταθερότητας και ανάπτυξης πρέπει να αντικατασταθεί από ένα σύμφωνο ανθρώπινης ανάπτυξης για την εργασία, την απασχόληση και την κατάρτιση, και πρέπει να ληφθεί η απόφαση σχετικά με την αλλαγή του ρόλου και των καθηκόντων της Ευρωπαϊκής Κεντρικής Τράπεζας, ούτως ώστε να καταστεί το ευρώ κοινό νόμισμα και όχι ένα νόμισμα που προσφέρεται για κερδοσκοπικές δραστηριότητες, όπως συμβαίνει σήμερα. Πρέπει να ληφθεί η απόφαση για τη δρομολόγηση νέων πρωτοβουλιών κατά της φοροδιαφυγής και της διαρροής κεφαλαίων, καθώς και για την εξάλειψη των φορολογικών παραδείσων, σύμφωνα με τις διατυπωθείσες υποσχέσεις. Τέλος, πρέπει να επιδειχθεί σθένος προκειμένου να φορολογηθούν οι κερδοσκοπικές κινήσεις κεφαλαίων.
<SPEAKER ID="214" NAME="Andrew Henry William Brons" AFFILIATION="NI">
- (EN) Κυρία Πρόεδρε, υπάρχει εγγενής σχέση μεταξύ της τρέχουσας οικονομικής κατάστασης ενός κράτους και της αξίας του νομίσματός του. " οικονομική του μεγέθυνση συνοδεύεται από αντίστοιχη αύξηση της αξίας του νομίσματός του, με αποτέλεσμα να επωφελείται από τη φθηνή τιμή των προϊόντων και των υπηρεσιών που επιλέγει να εισαγάγει. Ομοίως, όταν η οικονομία ενός κράτους παραμένει στάσιμη ή και φθίνει ακόμα, την ίδια πορεία ακολουθεί και το νόμισμά του, οδηγώντας σε ραγδαία άνοδο των εξαγωγών και σε ανάκαμψη της οικονομίας του, υπό την προϋπόθεση, βεβαίως, ότι ο κατασκευαστικός κλάδος και ο κλάδος των υπηρεσιών του δεν έχουν καταστραφεί από την παγκοσμιοποίηση.
<P>
Εντούτοις, το νόμισμα ενός έθνους που βρίσκεται παγιδευμένο στον ζυγό της ευρωζώνης δεν μπορεί να προσαρμοστεί στις ανάγκες της οικονομίας του και του λαού του. Αυτό παρέλυσε τη Βρετανία κατά την περίοδο μεταξύ 1990 και 1992, όταν συμμετείχαμε στον μηχανισμό συναλλαγματικών ισοτιμιών. Τώρα συνθλίβει την Ελλάδα και άλλα πελατειακά κράτη της ευρωζώνης.
<P>
Αυτή η κατάσταση πρέπει να κρούσει των κώδωνα του κινδύνου για όλες τις χώρες που βρίσκονται εκτός ευρωζώνης. Συμπράξτε μαζί μας με δική σας ευθύνη. Σύντομα θα δείτε τις ανάγκες της οικονομίας σας να παραμελούνται. Όταν δε αποφασίσετε να αποχωρήσετε, θα βρεθείτε αντιμέτωποι με ένα χρέος προς την ευρωζώνη το οποίο θα έχει διογκωθεί από το δικό σας υποτιμημένο νόμισμα.
<SPEAKER ID="215" NAME="José Manuel García-Margallo y Marfil" AFFILIATION="PPE">
(ES) Κυρία Πρόεδρε, βρισκόμαστε εδώ για πρώτη φορά στην ιστορία του ευρώ, προκειμένου να συζητήσουμε τη χρηματοπιστωτική κατάσταση μερικών χωρών. Τονίζω τη λέξη "χώρες", διότι η ισπανική Προεδρία έδωσε την εντύπωση ότι αναφέρεται στο απώτερο διάστημα, και ο Επίτροπος Almunia έκανε λόγο μόνο για την Ελλάδα. Θα ήθελα να μάθω εάν ο Επίτροπος θα εξακολουθεί να ισχυρίζεται στην καταληκτική ομιλία του ότι τα προβλήματα της Ισπανίας και της Πορτογαλίας είναι παρεμφερή με αυτά της Ελλάδας, και εάν ναι, τι προτίθεται να κάνει ως προς αυτό.
<P>
Ωστόσο, βρισκόμαστε εδώ για να συζητήσουμε αυτές τις χρηματοπιστωτικές καταστάσεις, διότι τα οικονομικά ολίγων χωρών μπορεί να καταρρακώσουν την αξιοπιστία του νομίσματος όλων των χωρών και να ανοίξουν τον δρόμο για μια Ευρώπη δύο ταχυτήτων. Το χάσμα ενδέχεται να αυξηθεί όταν εφαρμοστεί η στρατηγική εξόδου στην οποία αναφέρθηκε η ισπανική Προεδρία, διότι είναι πιθανό να διαπιστώσουμε ότι οι λιγότερο ανεπτυγμένες χώρες θα πρέπει να βρεθούν αντιμέτωπες με νομισματικές δυσχέρειες και σκληρότερες νομισματικές πολιτικές και, το σημαντικότερο, θα πρέπει να αντλήσουν περισσότερα χρήματα για την αποπληρωμή χρεών και λιγότερα χρήματα για τη δημιουργία θέσεων εργασίας. Πιστέψτε με, κυρίες και κύριοι, χωρίς βιώσιμη οικονομία, θα είναι αδύνατον να ισοσκελίσουμε τους προϋπολογισμούς μας. Χωρίς απασχόληση, τα φορολογικά έσοδα θα συνεχίσουν να παρουσιάζουν πτωτική πορεία και οι εκταμιεύσεις για τις παροχές ανεργίας θα συνεχίσουν να αυξάνονται.
<P>
Βρισκόμαστε αντιμέτωποι με μια κρίση εμπιστοσύνης, και όταν υπάρχει κρίση εμπιστοσύνης, το πρώτο πράγμα που οφείλουμε να κάνουμε είναι να είμαστε ειλικρινείς. Οφείλουμε να δηλώσουμε πώς καταλήξαμε σε αυτό το σημείο. Τι κάνουν οι πληττόμενες χώρες για να αποπληρώσουν το χρέος τους; Είναι αξιόπιστα τα σύμφωνα σταθερότητας ή δεν είναι; Πάνω από όλα, πρέπει να γνωρίζουμε τι κάνουν προκειμένου να τονώσουν τις οικονομίες τους, διότι, όπως προανέφερα, χωρίς βιώσιμη μεγέθυνση, δεν μπορεί να υπάρξει βιώσιμη οικονομία ούτε βιώσιμα δημόσια οικονομικά.
<SPEAKER ID="216" NAME="Elisa Ferreira" AFFILIATION="S&amp;D">
(PT) Κυρία Πρόεδρε, κύριε Επίτροπε, σε μια νομισματική ένωση, δεν μπορεί να υπάρχουν επιθέσεις εις βάρος της Ελλάδας, της Ισπανίας, της Ιρλανδίας ή της Πορτογαλίας, αλλά επιθέσεις εις βάρος της Ένωσης και επιθέσεις εις βάρος του ευρώ, οι οποίες εκμεταλλεύονται στο έπακρο οιαδήποτε ένδειξη αστάθειας ή οιαδήποτε ρήξη παρουσιάζεται στη σταθερότητα του συνασπισμού συνολικά. Σε αυτό το πλαίσιο, πρέπει να σας πληροφορήσω, κύριε Επίτροπε, ότι οι δηλώσεις σας ήταν άστοχες και επικίνδυνες, αλλά, διατυπωμένες από κάποιον με τη δική σας πείρα και πορεία, το μοναδικό συμπέρασμα που μπορώ να συναγάγω είναι ότι αποτυπώνουν ένα ξέσπασμα απέναντι στην ισχυρογνωμοσύνη και την αδράνεια της Επιτροπής, της οποίας είστε μέλος, διότι νομισματική ένωση σημαίνει κάτι πολύ περισσότερο, όπως πολύ καλά γνωρίζετε, από ένα ενιαίο νόμισμα, ένα σύμφωνο σταθερότητας ή μια ενιαία κεντρική τράπεζα.
<P>
Για να παραμείνει μακροπρόθεσμα βιώσιμη η νομισματική ένωση, δεν μπορεί να περιορίζεται στην εξέταση βραχυπρόθεσμων, ονομαστικών δεικτών, δεν μπορεί να παρακάμπτει την πραγματική οικονομία, την οικονομική μεγέθυνση ή την απασχόληση, και δεν μπορεί να αγνοεί τις ουσιώδεις εσωτερικές αποκλίσεις περιφερειακού και κοινωνικού χαρακτήρα που ανακύπτουν παράλληλα με αυτήν, και τις οποίες εντόπισε πολύ σωστά η Επιτροπή στις εργασίες που εκπόνησε στο πλαίσιο της "ΟΝΕ@10".
<P>
Για τους λόγους αυτούς, έκαστο κράτος μέλος έχει τις υποχρεώσεις του. Οιοσδήποτε, όμως, θεωρεί ότι η νομισματική ένωση αποτελεί ένα εγχείρημα το οποίο έχει πλέον ολοκληρωθεί, υποπίπτει σε ασυγχώρητο σφάλμα. Πρέπει να σταματήσουμε τις συζητήσεις και να αναλάβουμε δράση. " στρατηγική της Λισαβόνας δεν ευοδώθηκε, διότι στερούνταν μέσων και μηχανισμών. Υπό τις παρούσες συνθήκες, εάν θέλουμε η νομισματική ένωση να διατηρηθεί και να παραμείνει σταθερή, είναι αναγκαίο να αντικαταστήσουμε όρους όπως "αλληλεγγύη" και "συντονισμός των οικονομικών πολιτικών" από συγκεκριμένα μέσα και μηχανισμούς που ελλείπουν, προς το παρόν, από την ένωση.
<P>
" Επιτροπή μόλις ανέλαβε τα καθήκοντά της, όχι για να συνεχίσει το προηγούμενο έργο της, αλλά για να διδαχθεί από αυτό και να εγκαινιάσει τη μετάβαση σε νέα φάση. Αυτό προσδοκώ εγώ, και είμαι βέβαιη ότι θα το πράξει.
<SPEAKER ID="217" NAME="Ilda Figueiredo" AFFILIATION="GUE/NGL">
(PT) Κυρία Πρόεδρε, ήταν θεμελιώδες στην παρούσα συζήτηση να διασφαλιστεί ότι η Ευρωπαϊκή Ένωση θα καταργήσει τις μονεταριστικές πολιτικές της και τα στείρα κριτήρια του συμφώνου σταθερότητας. Ήταν θεμελιώδες να στηριχθεί η κοινωνική πρόοδος, προκειμένου να δοθεί προτεραιότητα στην επίλυση των προβλημάτων της ανεργίας και της φτώχειας, να ενισχυθεί η παραγωγή και η δημιουργία θέσεων εργασίας με δικαιώματα, να εξασφαλιστεί η οικονομική και κοινωνική συνοχή, να εφαρμοστούν μέτρα δημοσιονομικής τόνωσης για τις χώρες που βρίσκονται στην πλέον δυσχερή θέση, ιδίως προκαταβάλλοντας χρηματοδοτήσεις χωρίς την υποχρέωση κάλυψής τους από τις εθνικές κυβερνήσεις. Δυστυχώς, όμως, τίποτα από όλα αυτά δεν αναφέρθηκε εδώ.
<P>
Ο Επίτροπος Almunia επέμεινε στις ίδιες πολιτικές και στις ίδιες νεοφιλελεύθερες συνταγές, επιχειρώντας να επιβαρύνει τους ίδιους όπως πάντα ανθρώπους με τις συνέπειες των κακών πολιτικών της Ευρωπαϊκής Ένωσης, περιλαμβανομένης, κύριε Επίτροπε, και της δικής σας ευθύνης για τις δυσάρεστες και θλιβερές δηλώσεις που διατυπώσατε σχετικά με την Ελλάδα, την Ισπανία και την Πορτογαλία, οι οποίες, στην περίπτωση της γενέτειράς μου, της Πορτογαλίας, επί παραδείγματι, οδήγησαν στην εξαπόλυση κερδοσκοπικής επίθεσης. Είναι γεγονός ότι οι κερδοσκόποι επωφελήθηκαν από τις δηλώσεις σας. Πλην όμως, η γενέτειρά μου και οι άλλες χώρες ζημιώθηκαν εξαιτίας των συγκεκριμένων δηλώσεων και των πολιτικών που εφαρμόζονται επί του παρόντος. Για τους λόγους αυτούς, σας δηλώνουμε ότι είναι πλέον η κατάλληλη στιγμή να αλλάξουμε πολιτική.
<SPEAKER ID="218" NAME="Othmar Karas" AFFILIATION="PPE">
(DE) Κυρία Πρόεδρε, κύριοι Επίτροποι, το ευρώ είναι η ασπίδα μας και έχει αποδειχθεί ότι συνιστά παράγοντα σταθεροποίησης. Αυτό το στοιχείο καταδεικνύει επίσης ότι τα κριτήρια του Μάαστριχτ και το σύμφωνο σταθερότητας και ανάπτυξης πρέπει να αποτελούν τη θεμελιώδη βάση για τη στρατηγική αντιμετώπισης των δημόσιων ελλειμμάτων και για τη στρατηγική εξόδου. Ωστόσο, δεν θα πρέπει να διαμορφώνουν μόνο αυτήν τη βάση. Αμφότερες οι στρατηγικές χρήζουν ενίσχυσης από μια πολιτική για τη βιώσιμη ανάπτυξη και την απασχόληση. Πρέπει να συνδυάσουμε τη στρατηγική Ευρώπη 2020 με άλλες στρατηγικές. Χρειαζόμαστε μια συμφωνία για την καινοτομία, μια συμφωνία για τις επενδύσεις και μια συμφωνία για τον συντονισμό στην Ευρωπαϊκή Ένωση, η οποία θα περικλείει όλα τα κράτη μέλη.
<P>
Κατά συνέπεια, τάσσομαι υπέρ της εφαρμογής του σχεδίου τριών σημείων από τους υπουργούς Οικονομικών, το οποίο είχε προτείνει ο κ. Almunia στις 22 Δεκεμβρίου 2004, σχετικά με την ταχύτερη δυνατή ενίσχυση της Eurostat. " λήψη αυτών των ευαίσθητων, αναγκαίων μέτρων παρακωλύεται εδώ και πέντε χρόνια. Οφείλουμε να ενισχύσουμε το κύρος της Eurostat και οφείλουμε να αναθεωρήσουμε τα στατιστικά στοιχεία των κρατών μελών και να συντονίσουμε τα στατιστικά στοιχεία της ΕΚΤ και της Ευρωπαϊκής Ένωσης. Χρειαζόμαστε άνοιγμα του ισολογισμού για την Ευρωπαϊκή Επιτροπή, χρειαζόμαστε την αναθεώρηση των δημόσιων οικονομικών των κρατών μελών βάσει κοινών κριτηρίων που θα θέσει η Επιτροπή και χρειαζόμαστε μια συντονιστική επιτροπή μεταξύ της Επιτροπής, της Eurostat, της ΕΚΤ, της ΕΤΕπ και των κρατών μελών για την κατάρτιση εθνικών σχεδίων δράσης.
<P>
Απαιτείται υπευθυνότητα, εντιμότητα και διαφάνεια - και όχι να βλέπουμε τα κράτη μέλη και τους υπουργούς Οικονομικών να παίζουν "κρυφτούλι" ή παιχνίδια σαν τον ποντικό με τη γάτα.
<SPEAKER ID="219" NAME="Antolín Sánchez Presedo" AFFILIATION="S&amp;D">
(ES) Κύριε Πρόεδρε, η οικονομική κρίση μάς επέτρεψε να εκτιμήσουμε την αξία του ευρώ και του οικονομικού συντονισμού.
<P>
Είναι πλέον αδιαμφισβήτητο το γεγονός ότι ο ρόλος που διαδραμάτισαν το ευρώ και η Ευρωπαϊκή Κεντρική Τράπεζα στην παροχή σταθερότητας και απάντησης στην πιστωτική κρίση, σε συνδυασμό με τη συντονισμένη δράση σε ευρωπαϊκό και διεθνές επίπεδο -στο πλαίσιο της οποίας αναλάβατε αξιοσημείωτο ηγετικό ρόλο, κύριε Almunia- συνέβαλε ουσιαστικά στην πρόληψη των σοβαρότερων, ακόμα δε και ολέθριων, επιπτώσεων της κρίσης.
<P>
" κρίση επέσυρε μείζονα πτώση στην οικονομική δραστηριότητα, τεράστιες απώλειες στις θέσεις εργασίας και σημαντική υποβάθμιση στα δημόσια οικονομικά. Μολονότι φαίνεται να υπάρχουν ενδείξεις αλματώδους ανάκαμψης, οι προβλέψεις για το τρέχον έτος υποδεικνύουν πτώση της απασχόλησης και αύξηση του δημόσιου χρέους στην Ευρωπαϊκή Ένωση.
<P>
Επιπλέον, η κρίση έφερε στο φως την ανομοιότητα των καταστάσεων και τις διαφορές που υφίστανται μεταξύ των επιμέρους κρατών μελών. Αναφάνηκαν εντάσεις, εντάσεις οι οποίες -ας μην είμαστε αφελείς- δεν συνδέονται πάντα με οικονομικές αρχές ή δυνατότητες. Πρέπει να διασφαλίσουμε ότι δεν θα μας κάνουν να ξεχάσουμε την ισχυρή οικονομική μας αλληλεξάρτηση και τις καίριες δεσμεύσεις μας.
<P>
" Ευρωπαϊκή Ένωση βρίσκεται αντιμέτωπη με τις μεγαλύτερες προκλήσεις που έχει αντιμετωπίσει από την ίδρυσή της. Κάποιος περιέγραψε τη διεθνή ανάκαμψη χρησιμοποιώντας τα γράμματα LUV: όπου L Ευρώπη, U "νωμένες Πολιτείες και V αναδυόμενες χώρες.
<P>
" Ευρώπη δεν μπορεί να μείνει πίσω. Είναι καιρός για μεταρρυθμίσεις, ευρηματικότητα και ολοκλήρωση. Θεμελιώδη προτεραιότητα θα πρέπει να αποτελέσει η αύξηση των δυνατοτήτων για τη μεγέθυνση της οικονομίας μας.
<SPEAKER ID="220" NAME="Alfredo Pallone" AFFILIATION="PPE">
(IT) Κυρία Πρόεδρε, κυρίες και κύριοι, η αποδυνάμωση και η πρόσφατη κρίση σε ορισμένες χώρες της ευρωζώνης δεν οφείλονται μόνο στη δυσπραγία της Ελλάδας, της Πορτογαλίας και της Ισπανίας, αλλά και στη δυσπραγία της Ένωσης αυτής καθαυτή.
<P>
Δεν πρόκειται για πρόβλημα που αφορά αποκλειστικά τους οικονομικούς πόρους, αλλά και για πρόβλημα που αφορά την πολιτική. Πριν θεραπεύσει τις χώρες που νοσούν, η Ευρώπη πρέπει προηγουμένως να θεραπεύσει τον εαυτό της, διότι το πραγματικό πρόβλημα πίσω από αυτήν την κρίση είναι και η αποδυνάμωση της Ένωσης. Απαιτούνται δε κοινοί και αποτελεσματικοί κανόνες και αντίστοιχα μέσα.
<P>
Πρώτον, πρέπει να επισπεύσουμε τις μεταρρυθμίσεις στο πεδίο της εποπτείας και να θεσπίσουμε ένα σύστημα το οποίο θα λειτουργεί πραγματικά και δεν θα συνιστά απλή επανάληψη των υφιστάμενων αρχών -οι οποίες αποδείχθηκαν αλυσιτελείς στην πρόβλεψη και τη διαχείριση των πρόσφατων κρίσεων- και να υπερβούμε τη γραφειοκρατική λογική που έχει ακολουθηθεί μέχρι σήμερα για την αντιμετώπιση συστημικών κρίσεων.
<P>
Δεύτερον, κρίνεται συνεπώς απαραίτητος ο συντονισμός και η εναρμόνιση των δημοσιονομικών πολιτικών, ακόμα και με τίμημα την υστέρηση των πιο απρόθυμων χωρών. Ορισμένοι διατείνονται ότι απαιτείται η παρέμβαση του Διεθνούς Νομισματικού Ταμείου, αγνοώντας το ολέθριο μήνυμα που ενδέχεται να στείλει στις χρηματοπιστωτικές αγορές ως προς την πορεία που θα προδιαγραφόταν για την ευρωζώνη. Στην περίπτωση της υφιστάμενης κρίσιμης κατάστασης σε αρκετές χώρες της ευρωζώνης, η Ευρωπαϊκή Ένωση έχει πολιτικό, κοινωνικό και ηθικό καθήκον να αναλάβει δράση.
<SPEAKER ID="221" NAME="George Sabin Cutaş" AFFILIATION="S&amp;D">
(RO) Επί του παρόντος, ορισμένες χώρες της ευρωζώνης αντιμετωπίζουν σοβαρότατα χρηματοπιστωτικά προβλήματα που αποτυπώνονται στο μέγεθος των δημόσιων χρεών και των δημοσιονομικών ελλειμμάτων, τα οποία είναι πολύ υψηλότερα από το ανώτερο επιτρεπτό όριο που προβλέπεται από το σύμφωνο σταθερότητας και ανάπτυξης. Το βασικό σκεπτικό για τη δημιουργία του συμφώνου σταθερότητας και ανάπτυξης ήταν να αποτραπούν φαινόμενα "λαθραίων" πράξεων λόγω επιβολής ορίων στο δημόσιο χρέος. Εντούτοις, δεν ελήφθη υπόψη η ανάγκη αύξησης του δημόσιου χρέους σε περίπτωση χειροτέρευσης της χρηματοπιστωτικής κατάστασης σε μακροοικονομικό επίπεδο και περαιτέρω επιδείνωσής της λόγω της ραγδαίας ανόδου του ιδιωτικού χρέους.
<P>
" ταχεία υποβάθμιση της κατάστασης των δημόσιων οικονομικών σε ορισμένα κράτη μέλη συνιστά απειλή τόσο για τη σταθερότητα του ευρώ όσο και για τη συνοχή σε ευρωπαϊκό επίπεδο. Προκειμένου να αποφευχθούν τέτοιου είδους επιπτώσεις, τα κράτη μέλη πρέπει να επιδείξουν αλληλεγγύη μεταξύ τους, εγκρίνοντας κοινά μέτρα για την παροχή αμοιβαίας στήριξης σε χώρες που αντιμετωπίζουν δυσκολίες. Χρειάζεται επίσης να καταστούν λιγότερο αυστηρά τα κριτήρια του συμφώνου σταθερότητας και ανάπτυξης, προαιρετική επιλογή η οποία προβλέπεται σε δήλωση που προσαρτάται στην Τελική Πράξη της Συνθήκης της Λισαβόνας.
<P>
Ως εκ τούτου, εξακολουθεί να αποτελεί ευθύνη μας η επίδειξη ενιαίας πολιτικής βούλησης και η εφαρμογή της μεταρρύθμισης του συμφώνου, μεταρρύθμιση που έχει πλέον καταστεί αναγκαία.
<SPEAKER ID="222" NAME="Θεόδωρος Σκυλακάκης" AFFILIATION="PPE">
Κυρία Πρόεδρε, αρκετοί μιλούν για τη βοήθεια που χρειάζεται η Ελλάδα. Πρόκειται για λάθος μήνυμα. Οι ατελέσφορες συζητήσεις περί ενισχύσεως, δεν βοηθούν. " Ελλάδα έχει, προφανώς, μεγάλα δημοσιονομικά προβλήματα, τα οποία όμως μπορεί η ίδια να αντιμετωπίσει. Υπάρχει γι' αυτό πλέον ευρύτερη συναίνεση και των πολιτικών δυνάμεων και κυρίως του ελληνικού λαού.
<P>
Άκουσα, επίσης, ότι το μεγάλο πρόβλημα του ευρώ είναι οι κερδοσκόποι. Άραγε, όταν ενισχύετο το ευρώ, τι ήταν οι κερδοσκόποι; Ευρωφιλάνθρωποι; Ας μην κυνηγάμε ανεμόμυλους. Ας κοιτάξουμε να δούμε τι δεν κάνουμε εμείς σωστά.
<P>
Υπάρχει συζήτηση και για τις ελληνικές στατιστικές. Μη ξεχνούμε όμως ότι οι στατιστικές ήταν και ευρωπαϊκές. Άραγε, η Eurostat, η Ευρωπαϊκή Επιτροπή και το ECOFIN, δεν γνώριζαν ότι το ελληνικό χρέος δεν μπορούσε να μεγαλώνει αν δεν υπήρχε αντίστοιχο έλλειμμα; Άραγε το χρέος, και όχι μόνο το ελληνικό, είχε ποτέ συνεχή καθοδική πορεία προς το 60%; Κατά τη γνώμη μου το βασικό πρόβλημα της Ευρωζώνης είναι ότι οι κανόνες της εφαρμόστηκαν κυρίως με πολιτικά κριτήρια και ότι ελέγχοντες και ελεγχόμενοι είναι ένα και το αυτό.
<P>
Και ένα δεύτερο πρόβλημα, για το οποίο δεν μιλούμε αρκετά, είναι η συνολική απώλεια ανταγωνιστικότητας και οι διαρκώς διευρυνόμενες αποκλίσεις στην ανταγωνιστικότητα μεταξύ Βορρά και Νότου. Δεν υπάρχει Ευρωζώνη, δεν υπάρχει νομισματική ζώνη με διευρυνόμενη ανταγωνιστικότητα μεταξύ των μερών της, με χάσμα. Είναι ένας θανάσιμος μακροχρόνιος κίνδυνος για τη συνοχή της Ευρωζώνης και αποτελεί ένα ζήτημα που πρέπει ασφαλώς να μας απασχολήσει.
<SPEAKER ID="223" NAME="Robert Goebbels" AFFILIATION="S&amp;D">
(FR) Κυρία Πρόεδρε, με αυτήν τη μεθοδική επίθεση κατά του ευρώ από μερικές διεθνείς τράπεζες, ο πλανήτης βρίσκεται για μία ακόμα φορά αντιμέτωπος με την ανοησία και την απληστία των αγορών.
<P>
Είναι αλήθεια ότι οι αγγλόφωνες χώρες δεν υπήρξαν ποτέ θιασώτες του ευρώ. Ωστόσο, το ευρώ εξελίχθηκε στο πλέον σταθερό νόμισμα παγκοσμίως. Στην πραγματικότητα, το δολάριο και το ευρώ συνιστούν δυοπώλιο. Τα δυοπώλια χαρακτηρίζονται πάντα από αστάθεια. Υπάρχουν πάντα διακυμάνσεις μεταξύ των δύο νομισμάτων. Εντούτοις, εάν οι αγορές διαθέτουν ελάχιστη λογική, θα πρέπει να παρατηρήσουν ότι, στο σύνολό τους, τα ελλείμματα της ευρωζώνης είναι μακράν χαμηλότερα από τα αντίστοιχα ελλείμματα των "νωμένων Πολιτειών και της Ιαπωνίας.
<P>
Μολονότι αληθεύει ότι η νέα ελληνική κυβέρνηση κληρονόμησε μια ανεπίζηλη δημοσιονομική κατάσταση, είναι σαφές ότι, ακόμα και αν η Ελλάδα πτώχευε τελικά, κάτι που είναι απολύτως αδύνατο, δεν θα οδηγούσε στην αποδιάρθρωση της ευρωζώνης. " κυβέρνηση των "νωμένων Πολιτειών μόλις υπέβαλε προϋπολογισμό ο οποίος παρουσιάζει έλλειμμα ύψους 1.600 δισεκατομμυρίων δολαρίων. Για να καλύψει αυτό το έλλειμμα, η Ουάσιγκτον πρέπει να δανείζεται καθημερινά περισσότερα από 5 δισεκατομμύρια δολάρια. Ο ετήσιος συμπληρωματικός δανεισμός της Ελλάδας ισοδυναμεί με ποσό μικρότερο του εβδομαδιαίου συμπληρωματικού δανεισμού των "νωμένων Πολιτειών. Ποια χώρα θέτει σε κίνδυνο την παγκόσμια χρηματοπιστωτική σταθερότητα; " Ελλάδα ή οι "νωμένες Πολιτείες;
<P>
Ευρισκόμενη αντιμέτωπη με την ανοησία των κερδοσκόπων, η Ευρώπη οφείλει να επιβάλει μεγαλύτερη διαφάνεια και πιο πρακτική ρύθμιση των αγορών, οι οποίες είναι πράγματι υπερβολικά άπληστες, κυρία Πρόεδρε.
<SPEAKER ID="224" NAME="Diogo Feio" AFFILIATION="PPE">
(PT) Κυρία Πρόεδρε, σε μια συζήτηση σχετικά με την οικονομική κατάσταση ορισμένων χωρών της ευρωζώνης, το μέσο αντιμετώπισης είναι προφανές: χρειαζόμαστε "περισσότερη" οικονομική και νομισματική ένωση, χρειαζόμαστε καλύτερη ανταγωνιστικότητα, και χρειαζόμαστε καλύτερη αλληλεγγύη. Απευθύνομαι σε εσάς, κύριε Επίτροπε, διότι, ως Πορτογάλος, γνωρίζετε πολύ καλά τις δυσκολίες που συνεπάγεται η συνεχόμενη αύξηση του δημόσιου χρέους, ο ολοένα δυσχερέστερος έλεγχος του ελλείμματος ή η διόγκωση των δημόσιων δαπανών. Αυτό που χρειάζονται οι εν λόγω χώρες είναι αλληλεγγύη και τα σωστά μηνύματα. Δυστυχώς, τα μηνύματα που εστάλησαν μέσω των δηλώσεων που διατύπωσε προσφάτως ο Επίτροπος Almunia δεν ήταν ορθά, όταν συνέκρινε την πορτογαλική και την ισπανική κατάσταση με εκείνη της Ελλάδας. Ήταν ατυχείς και απερίσκεπτες δηλώσεις, οι οποίες είχαν άμεσες συνέπειες στην αγορά. Τα χρηματιστήρια αξιών της Λισαβόνας και της Μαδρίτης σημείωσαν κατακόρυφη πτώση· η κατάσταση δεν έπρεπε να γίνει πιο δύσκολη από ό,τι ήδη είναι.
<P>
" πολιτική διαχείριση είναι υψίστης σημασίας. Αυτό που γνωρίζω είναι ότι πρέπει να διδαχθούμε από το συγκεκριμένο μάθημα για το μέλλον, διότι, κατά τον τρόπο αυτόν, μπορούμε να αποκτήσουμε καλύτερη οικονομική ένωση, στηρίζοντας περισσότερο την Ευρώπη ούτως ώστε να εδραιώσουμε την αλληλεγγύη και να κατανοήσουμε ότι οι καταστάσεις των επιμέρους κρατών μελών είναι τελείως διαφορετικές και μη συγκρίσιμες μεταξύ τους. Εάν αποκομίσουμε αυτήν τη γνώση, είναι βέβαιο ότι το μέλλον της ευρωζώνης διαγράφεται ευνοϊκότερο.
<SPEAKER ID="225" NAME="Frank Engel" AFFILIATION="PPE">
(FR) Κυρία Πρόεδρε, πρέπει να διατυπωθεί η εξής παρατήρηση: η Οικονομική και Νομισματική Ένωση είναι όντως νομισματική, αλλά ουδόλως οικονομική. Οι νομισματικοί προβληματισμοί της Ευρώπης αντιβαίνουν στην οικονομική και δημοσιονομική κυριαρχία των κρατών μελών.
<P>
Στην παρούσα χρονική στιγμή, οι κερδοσκοπικές επιθέσεις εις βάρος του ευρώ ενδέχεται να έχουν ολέθριες επιπτώσεις. " Ελλάδα, η Πορτογαλία, η Ιρλανδία και η Ισπανία αποτελούν τις πλέον πληττόμενες χώρες. Πίσω από αυτές τις χώρες, όμως, διακυβεύεται ολόκληρη η ευρωζώνη.
<P>
Για να αποφύγει τα χειρότερα, η Ευρώπη πρέπει να εφαρμόσει επειγόντως μια μορφή κοινής διακυβέρνησης των οικονομικών και δημοσιονομικών πολιτικών της. Αυτό είναι, άλλωστε, το ζητούμενο της οικονομικής ένωσης. Μόνο κατ' αυτόν τον τρόπο θα μπορέσουμε να έχουμε, από κοινού, τη δυνατότητα να εξυγιάνουμε τα δημόσια οικονομικά εντός της ευρωζώνης και πέραν αυτής.
<P>
Με τα υφιστάμενα μέσα, και διατηρώντας τη δημοσιονομική κυριαρχία των κρατών μελών, φοβούμαι ότι αυτή η εξυγίανση αποτελεί ουτοπία, με όλες τις συνέπειες που απορρέουν από αυτό.
<SPEAKER ID="226" NAME="Edward Scicluna" AFFILIATION="S&amp;D">
(EN) Κυρία Πρόεδρε, οφείλουμε να εντοπίσουμε τυχόν αδυναμίες εντός της ευρωζώνης και να τις διορθώσουμε με δυναμισμό, διότι οι εναλλακτικές λύσεις είναι ιδιαίτερα δυσοίωνες για να τις εξετάσουμε. Καταφανή αδυναμία συνιστά η απουσία ισχυρού κεντρικού μηχανισμού παρακολούθησης της οικονομίας ολόκληρης της ευρωζώνης.
<P>
Πρώτον, ιδιαίτερη προσοχή πρέπει να αποδοθεί στη διακοπή της τήρησης λογαριασμών σε ταμειακή βάση από όλα τα κράτη μέλη, καθώς και στα οικονομικά τους. Δεύτερον, τα δημόσια οικονομικά και η υποβολή εκθέσεων πρέπει να ελέγχονται σύμφωνα με εγκεκριμένα από την ΕΕ πρότυπα. Τρίτον, πρέπει να παρέχεται δυνατότητα εποπτείας για τις οικονομικές προβλέψεις που προκαλούν περιττά και παραπλανητικά προγνωστικά επί των δημόσιων οικονομικών. Τέταρτον, απαιτείται τακτική δημοσίευση των αποτελεσμάτων των δοκιμασιών κόπωσης που διενεργεί η ΕΕ. Τέλος, φρονώ ότι είναι σκόπιμο να αποθαρρύνουμε τα μέλη της ευρωζώνης από την προσφυγή στις εύκολες λύσεις των μέσων χρηματοπιστωτικής τεχνικής και των εφάπαξ δημοσιονομικών μέτρων, διότι καθυστερούν κατά τον τρόπο αυτόν τις πραγματικές προσαρμογές, οι οποίες γνωρίζουμε όλοι πολύ καλά ότι πρέπει να προκύπτουν από αξιόπιστα και βιώσιμα προγράμματα δαπανών.
<SPEAKER ID="227" NAME="Olle Schmidt" AFFILIATION="ALDE">
(SV) Κυρία Πρόεδρε, αυτό που συμβαίνει στην Ελλάδα δεν συνιστά μέλημα μόνο όσων ανήκουν στην ευρωζώνη, αλλά αφορά ολόκληρη την ΕΕ. Συνεπώς, είναι σημαντικό η παρούσα δύσκολη κατάσταση να αντιμετωπιστεί υπεύθυνα από την ΕΕ. " Ελλάδα πρέπει να επωμιστεί τις ευθύνες που της αναλογούν, να τηρήσει τις υποσχέσεις της και να προβεί σε μεταρρυθμίσεις της πολιτικής της. Κατ' εμέ -που επιθυμώ τη συντομότερη δυνατή ένταξη της Σουηδίας στην ευρωζώνη- η διευθέτηση της υφιστάμενης δύσκολης κατάστασης στην ΕΕ είναι υψίστης σημασίας. Δέον είναι, εξάλλου, να αναφερθεί ότι το ευρώ έχει στεφθεί με εκπληκτική επιτυχία στην υπέρβαση των πλέον σοβαρών χρηματοπιστωτικών κρίσεων. Ποιος θα μπορούσε να ισχυριστεί ότι η ύπαρξη 16 νομισμάτων θα ήταν καλύτερη από ένα ισχυρό νόμισμα; Κανείς!
<P>
" Ελλάδα "τρύπωσε" στην ευρωζώνη από την πίσω πόρτα, γεγονός που μας αποδεικνύει τώρα τη σημασία των αυστηρών αλλά δίκαιων κανόνων ένταξης. " καλώς οργανωμένη οικονομία συνιστά αναγκαία προϋπόθεση για την οικονομική μεγέθυνση και την ευημερία, ακόμα και για τις χώρες εκτός της ευρωζώνης, και, φυσικά, τούτο ισχύει εξίσου για τις χώρες που ανήκουν στην ευρωζώνη. Όσοι μιλούν για κερδοσκοπία θα πρέπει να έχουν κατά νου ότι η καλώς οργανωμένη οικονομία και τα καλώς οργανωμένα δημόσια οικονομικά αποτελούν τη βάση για αυτό.
<SPEAKER ID="228" NAME="Μιχάλης Τρεμόπουλος" AFFILIATION="Verts/ALE">
Κυρία Πρόεδρε, για την Ελλάδα, για την οποία γίνεται πολύς λόγος, το πρόβλημα δεν είναι μόνο δημοσιονομικό. Πρόκειται για την ολοκληρωτική κατάρρευση ενός μοντέλου της τελευταίας δεκαπενταετίας, που ήθελε την ελληνική οικονομία να στηρίζεται στη συνεχή αύξηση και διόγκωση της ιδιωτικής κατανάλωσης.
<P>
Επιπλέον, επί χρόνια κάποιοι υποστήριζαν ότι οι εξοπλιστικές δαπάνες είναι αναπτυξιακές. Ως ποσοστό του ΑΕΠ, το SIPRI αναφέρει ότι η Ελλάδα σπαταλάει το 3,3%. Είναι το δεύτερο υψηλότερο ποσοστό του ΝΑΤΟ μετά τις "νωμένες Πολιτείες της Αμερικής. Είναι η πέμπτη χώρα, παγκοσμίως, σε απόλυτα μεγέθη εισαγωγών όπλων με το 4% του παγκόσμιου εμπορίου. Βέβαια, μειώσεις στις αμυντικές δαπάνες έχουν προβλεφθεί στον προϋπολογισμό του 2010. Προβλέπονται για το Υπουργείο Εθνικής Άμυνας 6 δισ. ευρώ, ποσό μειωμένο κατά 6,63%.
<P>
Μακάρι να έχουμε αλλαγή της διπλωματίας των εξοπλισμών που μας έχουν φέρει σε αδιέξοδο. " Ελλάδα δεν έχει αποικίες να εκμεταλλευθεί. Έχει όμως κουράγιο. Χρειαζόμαστε επιπλέον και την ενεργοποίηση της ευρωπαϊκής αλληλεγγύης, αλλά και την προώθηση διεθνών πρωτοβουλιών για ένα παγκόσμιο πράσινο new deal.
<SPEAKER ID="229" NAME="John Bufton" AFFILIATION="EFD">
(EN) Κυρία Πρόεδρε, ποιο είναι το μέλλον του ευρώ υπό το πρίσμα των προβλημάτων στην Ελλάδα και, ενδεχομένως, στην Ισπανία, την Ιταλία, την Πορτογαλία και την Ιρλανδία; Για το "νωμένο Βασίλειο, πρέπει να είναι καθησυχαστικό κατά κάποιον τρόπο το γεγονός ότι δεν προσχωρήσαμε ποτέ στην ευρωζώνη. Φαίνεται ότι οι υποσχέσεις περί ευρωστίας μέσω της αλληλεγγύης δεν θα μπορούσαν να απέχουν περισσότερο από την αλήθεια.
<P>
Το πρόβλημα για τα 16 κράτη της ευρωζώνης έγκειται στο ποιος έχει τον έλεγχο των οικονομικών. Με ελάχιστο δημοσιονομικό συντονισμό και απουσία "κοινού ταμείου", η συμμετοχή στην ευρωζώνη ουδόλως συνιστά ελιξίριο καλής οικονομικής υγείας. Αποδεικνύεται ότι, όταν τα πράγματα δυσκολεύουν για ένα κράτος μέλος, κανένας δεν προστρέχει σε βοήθεια. Αντιθέτως, δράττονται της ευκαιρίας για να αποκτήσουν μεγαλύτερη εξουσία όταν βρίσκεται γονυπετές. Πρέπει να περιμένουμε να δούμε ποια θα είναι η αντίδραση της Ελλάδας στον μετασχηματισμό της σε οικονομικό προτεκτοράτο της Ευρωπαϊκής Ένωσης και αν τούτο θα πυροδοτήσει κοινωνικές αναταραχές. Αυτό είναι άραγε το ευρωπαϊκό όνειρο; Ποιο κράτος έχει σειρά; " Ισπανία, η Πορτογαλία, η Ιταλία ή η Ιρλανδία; Ίσως τα κράτη μέλη, και ιδίως τα κράτη της ευρωζώνης, θα πρέπει να σταθμίσουν σοβαρά και επί μακρόν τις παρούσες συνθήκες προτού στρέψουν την προσοχή τους στις συζητήσεις σχετικά με την οικονομική πολιτική μετά το 2020, όταν ενδέχεται να μην υφίσταται καν το ευρώ για να το προστατέψουν.
<P>
Σήμερα το πρωί, ο κ. Barroso αναφέρθηκε στο ευρωπαϊκό όνειρο: για τους καλούς ανθρώπους της Ελλάδας, έχει μετατραπεί σε ευρωπαϊκό εφιάλτη.
<SPEAKER ID="230" NAME="Andreas Mölzer" AFFILIATION="NI">
(DE) Κυρία Πρόεδρε, όπως γνωρίζουμε, η Ευρωπαϊκή Επιτροπή έθεσε την Ελλάδα υπό επιτήρηση λόγω της ραγδαίας ανόδου του δημοσιονομικού της ελλείμματος. Αυτή η εκτεταμένη παρέμβαση στην εθνική κυριαρχία της μπορεί πραγματικά να δικαιολογηθεί μόνο από το γεγονός ότι πρέπει επίσης να διασώσουμε το ενιαίο νόμισμα και να αποτρέψουμε τον κίνδυνο ζημίας σε άλλα κράτη μέλη της ευρωζώνης. Εντούτοις, είναι σαφές ότι ο θεμέλιος λίθος που αποτέλεσε και την αναγκαία προϋπόθεση για την εισαγωγή του ευρώ, ήτοι το σύμφωνο σταθερότητας, υφίσταται μόνο στα χαρτιά. Πολλά κράτη μέλη και το Συμβούλιο έχουν δαπανήσει κατά τα τελευταία έτη περισσότερη ενέργεια για τον μετριασμό του κύρους της εν λόγω σημαντικής συμφωνίας παρά για τη δημοσιονομική πειθαρχία. " Επιτροπή παρέμεινε άπρακτη και παρακολουθούσε την εξέλιξη αυτών των διστακτικών διαδικασιών που κινήθηκαν κατά των υπαιτίων δημόσιου ελλείμματος.
<P>
Για τον λόγο αυτόν, εάν δεν θέλουμε να θέσουμε σε σοβαρό κίνδυνο το νόμισμά μας, αλλά και την οικονομική μας ζώνη, πρέπει να ασκήσουμε πιέσεις για τη δραστική μείωση του αυξανόμενου καθαρού δανεισμού των κρατών μελών. Προς τον σκοπό αυτόν, απαιτούνται απολύτως καίρια και ισχυρά μέτρα.
<SPEAKER ID="231" NAME="Elena Băsescu" AFFILIATION="PPE">
(RO) Θεωρώ ότι έκαστο κράτος μέλος πρέπει να είναι πρόθυμο να ενταχθεί στην ευρωζώνη, προκειμένου να αποφευχθούν ενδεχομένως εξαιρετικά σοβαρές αρνητικές επιπτώσεις στην εθνική του οικονομία. " οικονομική αστάθεια που βιώνουν ορισμένες χώρες της ευρωζώνης πρέπει να διατηρηθεί υπό έλεγχο για την πρόληψη των σχετικών συνεπειών που ενδέχεται να γίνουν αισθητές σε ολόκληρη την Ευρωπαϊκή Ένωση. Το 2009, οι οικονομίες της Ελλάδας, της Ισπανίας και της Πορτογαλίας παρουσίασαν υψηλά δημοσιονομικά ελλείμματα, όχι μόνο λόγω της παγκόσμιας οικονομικής κρίσης, αλλά και λόγω των ανεπαρκών μέτρων που εφάρμοσαν οι ίδιες οι εθνικές τους κυβερνήσεις.
<P>
" Ρουμανία θα υποβάλει το πρόγραμμα σύγκλισης για την ευρωζώνη έως το τέλος Φεβρουαρίου, βάσει των διαπραγματεύσεων με το ΔΝΤ και την Ευρωπαϊκή Επιτροπή. " χώρα μου έχει εισηγηθεί την ένταξή της στον μηχανισμό συναλλαγματικών ισοτιμιών το 2012, διαδικασία που συνιστά ουσιαστικά το στάδιο το οποίο προηγείται της προσχώρησης στην ευρωζώνη. Τούτο σημαίνει ότι το δημοσιονομικό μας έλλειμμα πρέπει να μειωθεί σε ποσοστό χαμηλότερο του 3%.
<SPEAKER ID="232" NAME="Σταύρος Λαμπρινίδης" AFFILIATION="S&amp;D">
Κυρία Πρόεδρε, κύριε Επίτροπε, ευχαριστώ για τα καλά σας λόγια για τα μέτρα της Ελληνικής Κυβέρνησης. Πράγματι η κυβέρνηση πήρε μέτρα σκληρά, πράγματι η Ευρωπαϊκή Επιτροπή επικύρωσε το πρόγραμμα της κυβέρνησης και πράγματι επικυρώθηκε και ένα σκληρότατο πρόγραμμα επιτήρησης της εφαρμογής των μέτρων, το οποίο η κυβέρνηση προκάλεσε, το επιθυμεί.
<P>
Και όμως, τα σπρεντς ανέβηκαν. Το πρόβλημα δεν είναι ότι οι αγορές παρέμειναν επιφυλακτικές, όπως είπατε. Το πρόβλημα είναι ότι οι αγορές κερδοσκόπησαν και κερδοσκοπούν ασύστολα. Οι ίδιοι άνθρωποι που δημιούργησαν την κρίση, τώρα βγάζουν χρήμα από τα ερείπια που δημιούργησαν. Και η Ευρωπαϊκή Επιτροπή;
<P>
Σας ερωτώ τα εξής: πρώτον, θα πάρετε τώρα μέτρα, όχι μόνο για τη σκληρή επιτήρηση των χωρών, αλλά και για τη σκληρή επιτήρηση των αγορών, και ποια;
<P>
Δεύτερον: είναι απαράδεκτο ότι για τόσους μήνες σέρνεται η κουβέντα για το Διεθνές Νομισματικό Ταμείο στην Ευρωζώνη. Αλλά, το Διεθνές Νομισματικό Ταμείο κάνει ένα πράγμα: επιβάλλει σκληρά μέτρα και κατόπιν δανείζει φτηνά. Και έτσι δεν δίνει περιθώρια στους κερδοσκόπους. Εσείς σκοπεύετε να πάρετε μέτρα οικονομικής στήριξης των χωρών που εφαρμόζουν τώρα σκληρό δημοσιονομικό πρόγραμμα;
<SPEAKER ID="233" NAME="Czesław Adam Siekierski" AFFILIATION="PPE">
(PL) " κατάσταση που έχει ενσκήψει σε ορισμένες χώρες της ευρωζώνης χρήζει σοβαρού προβληματισμού. " αναζήτηση των αιτιών της στην οικονομική κρίση είναι εν μέρει μόνο δικαιολογημένη. Πολλές από τις αιτίες της πρέπει να αναζητηθούν αλλού. Πρώτον, αγνοήθηκαν οι μεγάλες διαφορές ως προς το επίπεδο οικονομικής ανάπτυξης στις επιμέρους χώρες της ευρωζώνης. Δεύτερον, δεν τηρήθηκε η πειθαρχία του συμφώνου σταθερότητας και ανάπτυξης. " δημοσιονομική πειθαρχία δεν διατηρήθηκε με υπεύθυνο τρόπο, οδηγώντας έτσι σε υψηλή αύξηση του δημοσιονομικού ελλείμματος. Τρίτον, οι τράπεζες και άλλα χρηματοπιστωτικά ιδρύματα δεν υποβλήθηκαν στη δέουσα παρακολούθηση - και τούτο δεν ισχύει μόνο για τις συγκεκριμένες χώρες. Πώς μπορούμε να αντιμετωπίσουμε αυτήν την κατάσταση; Σύμφωνα με την αρχή της αλληλεγγύης, τα προγράμματα αποκατάστασης που κατάρτισαν τα επιμέρους κράτη μέλη πρέπει να λάβουν την υποστήριξη της Ευρωπαϊκής Ένωσης, στήριξη που εκχωρεί στην Ευρωπαϊκή Επιτροπή και στην Ευρωπαϊκή Κεντρική Τράπεζα το δικαίωμα παρακολούθησης της υλοποίησης των προγραμμάτων αυτών. Διότι είναι επίσης ανεπίτρεπτο να επωμιστούν το κόστος της κρίσης κυρίως οι φτωχότεροι, παράδειγμα που αποτυπώθηκε στις διαμαρτυρίες των ελλήνων γεωργών.
<SPEAKER ID="234" NAME="Γεώργιος Παπανικολάου" AFFILIATION="PPE">
Κυρία Πρόεδρε, περίπου δέκα χρόνια μετά τη δημιουργία της Ευρωζώνης, αποδεικνύεται ότι η Ευρωπαϊκή Ένωση υπάρχει, αλλά δυστυχώς συνεχίζουμε να ασθμαίνουμε -και μάλιστα βαρέως- στην Οικονομική Ένωση. Παρατηρούμε ότι η επίθεση στο ευρώ μέσω των πλέον αδύναμων εθνικών οικονομιών λαμβάνει επιδημικές διαστάσεις και η Ευρώπη, τελικά, παραμένει θεατής, όχι τόσο γιατί έχει αιφνιδιαστεί όσο γιατί δεν έχει τα οικονομικά εργαλεία για να αντιδράσει.
<P>
Δεν υπάρχει κανένας θεσμός, με εξαίρεση την Επιτροπή Ανταγωνισμού, που να μπορεί να συντονίσει τις παρεμβάσεις και δράσεις των εθνικών οικονομιών σε περίοδο οικονομικής ύφεσης. Δεν υπάρχει δυστυχώς ομοφωνία και κοινή αποφασιστικότητα μεταξύ των κρατών μελών, αν και υπάρχει το κοινό νόμισμα.
<P>
Νομίζω, ότι η σημερινή δοκιμασία δεν έχει εθνικές πινακίδες. Είναι δοκιμασία για το ίδιο το ευρώ. Και θέλω να πιστεύω ότι όταν αποφασίζαμε να έχουμε ενιαίο νόμισμα, είχαμε ήδη αποφασίσει ότι πλέον θα είχαμε ενιαία φωνή και ενιαία δράση.
<SPEAKER ID="235" NAME="Mairead McGuinness" AFFILIATION="PPE">
(EN) Κυρία Πρόεδρε, σας ευχαριστώ που επιτρέψατε τόσο μεγάλο αριθμό παρεμβάσεων ενός λεπτού επί του παρόντος θέματος. Εικάζω ότι η νέα Επιτροπή έχει αναλάβει με χαρά τα καθήκοντά της, αλλά θα πρέπει να βρίσκεται σε πλήρη ετοιμότητα λόγω των προβλημάτων τα οποία συζητούμε στην παρούσα Αίθουσα.
<P>
Υπάρχουν ορισμένοι που τέρπονται με τα προβλήματα της ευρωζώνης, αλλά πιστεύω ότι, στη συντριπτική μας πλειονότητα, προσβλέπουμε στην επίλυσή τους. Μετά από δέκα χρόνια, φρονώ ότι δεν πρέπει "μαζί με τα ξερά να καούν και τα χλωρά". Τούτου λεχθέντος, παρακολουθώντας την παρούσα συζήτηση, καθίσταται ολοφάνερο ότι υπάρχουν σοβαρά προβλήματα σε ορισμένα κράτη μέλη, και η σοβαρότητά τους ποικίλει μεταξύ αυτών - στα κράτη δε αυτά συγκαταλέγεται και η Ιρλανδία. Κατά την άποψή μου, ωστόσο, οι κανόνες δεν απέβησαν αποτελεσματικοί. Χρειάζεται να προλαμβάνουμε παρά να αντιδρούμε: όταν έχει επέλθει η κρίση, είναι πλέον πολύ αργά. Πρέπει να προπορευόμαστε των αγορών: δεν μπορούμε να αντιστεκόμαστε στις αγορές, όπως κάποιοι επιχείρησαν να μας πείσουν· επομένως, πρέπει να διαθέτουμε αυστηρό και έγκαιρο μηχανισμό εποπτείας και ελέγχου και, ακολούθως, άμεσης δράσης. Σας εύχομαι κάθε καλό.
<SPEAKER ID="236" NAME="Hans-Peter Martin" AFFILIATION="NI">
(DE) Κυρία Πρόεδρε, παρά τη σειρά των επικριτικών σχολίων που έχουν διατυπωθεί από ανθρώπους σαν και εμένα σχετικά με άκρως απαράδεκτες καταστάσεις στην Ευρωπαϊκή Ένωση, υπήρξαμε ανέκαθεν θερμοί υποστηρικτές της εισαγωγής του ευρώ. Από την εποχή ακόμα που ήμουν ανταποκριτής του περιοδικού Der Spiegel, είχα αντιληφθεί κερδοσκοπικές δραστηριότητες εις βάρος συγκεκριμένων νομισμάτων και το ευρώ μας προστάτεψε από αυτές τις δραστηριότητες.
<P>
Ωστόσο, αυτό που παρατηρούμε επί του παρόντος είναι μια μαζική απώλεια εμπιστοσύνης εκ μέρους των αποταμιευτών και, ιδίως, των πολιτών σε χώρες στις οποίες τα δημοσιονομικά κριτήρια πληρούνται έως κάποιον βαθμό. " ερώτησή μου προς εσάς, κύριε Επίτροπε, είναι η εξής: δεν κατέστη απολύτως σαφές σε εσάς κατά τα τελευταία χρόνια το γεγονός ότι η Ελλάδα μας εξαπατά; Οι φήμες οργίαζαν σχετικά με το συγκεκριμένο ζήτημα. Παρόλα αυτά, γνωρίζαμε ότι, στην πραγματικότητα, η Ελλάδα εξαρχής δεν πληρούσε απολύτως τα κριτήρια. Γιατί δεν υποβλήθηκε σε εντατικότερη παρακολούθηση; Με ποιον τρόπο προτίθεστε να αντιμετωπίσετε ένα τόσο δύσκολο ζήτημα στο μέλλον; Θέτω τη συγκεκριμένη ερώτηση έχοντας πρωτίστως κατά νου τη δική μου χώρα, την Αυστρία, όπου κυκλοφορούν επί του παρόντος φήμες με παρόμοιο τρόπο που κυκλοφορούσαν για την Ελλάδα πριν από μερικά χρόνια.
<SPEAKER ID="237" NAME="Arturs Krišjānis Kariņš" AFFILIATION="PPE">
(LV) Κυρία Πρόεδρε, οι επιθέσεις κερδοσκόπων κατά της Ελλάδας, της Ισπανίας ή της Πορτογαλίας δεν συνιστούν την αιτία του προβλήματος, αλλά τη συνέπειά του. Έχουμε απόλυτη επίγνωση του γεγονότος ότι καμία οικογένεια δεν είναι σε θέση να ξοδεύει επί μακρόν περισσότερα χρήματα από όσα κερδίζει. Το αποτέλεσμα είναι η χρεοκοπία. Το ίδιο ισχύει και για τις κυβερνήσεις. Καμία κυβέρνηση δεν είναι σε θέση να δαπανά επί μακρόν περισσότερα χρήματα από όσα εισπράττει σε φορολογικά έσοδα. Το αποτέλεσμα είναι είτε η χρεοκοπία για την κυβέρνηση είτε αυτό που βιώνουμε σήμερα, ήτοι επιθέσεις εις βάρος του νομίσματος από κερδοσκόπους. Αυτό που πρέπει να κάνουν οι εμπλεκόμενες χώρες είναι να ακολουθήσουν το παράδειγμα της Λετονίας, η οποία υπέστη τις συνέπειες της κρίσης πριν από έναν χρόνο, για την ακρίβεια πριν από ενάμιση χρόνο. Να μειώσουν, δηλαδή, δραστικά τις κυβερνητικές τους δαπάνες εφαρμόζοντας τη λεγόμενη εσωτερική υποτίμηση. Θα συνιστούσα η ελληνική κυβέρνηση να συμβουλευθεί τη λεττονική κυβέρνηση σχετικά με τον τρόπο κατά τον οποίο μπορούν να ληφθούν τέτοιες αποφάσεις. Διότι πρέπει να ληφθούν και έχουν ήδη ληφθεί στην Ευρώπη κατά το παρελθόν. Σας ευχαριστώ.
<SPEAKER ID="238" NAME="Diego López Garrido" LANGUAGE="ES">
Κυρία Πρόεδρε, νομίζω ότι πραγματοποιήσαμε μια εκτενή συζήτηση, με ιδιαίτερη ευαισθητοποίηση και προβληματισμό όσον αφορά την οικονομική κατάσταση. Επίσης, η συζήτηση ήταν ιδιαίτερα εποικοδομητική, με μια σειρά θεμάτων επί των οποίων μπορούμε να συμφωνήσουμε ως προς την αξιολόγηση της κατάστασης.
<P>
Πρώτον, εκτιμώ ότι κατά τη διάρκεια της συζήτησης διαπιστώθηκε γενική εμπιστοσύνη στην ευρωζώνη. " ζώνη του ευρώ θα αναδυθεί αναμφίβολα ισχυρότερη από αυτές τις αιφνίδιες κινήσεις στις αγορές, οι οποίες δεν είναι δυνατόν να αιτιολογηθούν από την κατάσταση της πραγματικής οικονομίας. Όπως επεσήμαναν οι κκ. Karas, Sánchez Presedo και Goebbels, οι οποίοι αναφέρθηκαν στον ορισμό αυτού που κάποιος περιέγραψε ως προστατευτική ασπίδα στην ευρωζώνη, είμαστε πεπεισμένοι ότι εάν δεν υπήρχε η ευρωζώνη, η κρίση θα είχε πλήξει τις ευρωπαϊκές χώρες σε πολύ μεγαλύτερο βαθμό.
<P>
Επιπλέον, δεν θεωρούμε ότι το σύμφωνο σταθερότητας και ανάπτυξης διέρχεται κρίση. Απόδειξη αποτελεί η αναλυτική διαδικασία στην οποία αναφέρθηκε ο Επίτροπος Almunia σχετικά με την εποπτεία του προγράμματος που εφαρμόζεται από την ελληνική κυβέρνηση.
<P>
Τα προβλήματα στην ευρωζώνη θα επιλυθούν εντός της ευρωζώνης, οι μηχανισμοί της οποίας είναι κατάλληλα εξοπλισμένοι για τον σκοπό αυτόν, σε μια συγκυρία στην οποία, όπως δήλωσα και στην προηγούμενη παρέμβασή μου, η Ευρώπη εξέρχεται σαφώς από την περίοδο ύφεσης και αναδύεται από τη σοβαρότερη κρίση που έχουμε βιώσει εδώ και σχεδόν έναν αιώνα. Τούτο το επιτυγχάνει σε σχετικά σύντομο χρονικό διάστημα, γεγονός που καταδεικνύει το οικονομικό σθένος της Ευρωπαϊκής Ένωσης, καθώς και το ότι οι κυβερνήσεις έδρασαν άμεσα στην επέλευση μιας κατάστασης που είχε τις δυνατότητες να προκαλέσει την κατάρρευση του διεθνούς χρηματοπιστωτικού συστήματος. Φυσικά, αυτή η άμεση παρέμβαση οδήγησε υποχρεωτικά σε ελλείμματα. Επί του παρόντος, 21 χώρες της Ευρωπαϊκής Ένωσης βρίσκονται στην εν λόγω κατάσταση, η οποία αποτελεί λογική συνέπεια αυτής της ουσιώδους παρέμβασης, διότι, μεταξύ άλλων, όπως προανέφερα, στην Ευρώπη υπάρχουν συστήματα κοινωνικής προστασίας που προορίζονται για την παροχή αρωγής στους πλέον ευάλωτους πολίτες από τα δημόσια ταμεία.
<P>
Ο κ. Canfin με ρώτησε ποιες είναι εν προκειμένω οι προτάσεις της ισπανικής Προεδρίας. Έχουν πραγματοποιηθεί βραχυπρόθεσμες παρεμβάσεις από τις κυβερνήσεις, τις οποίες έχω αναφέρει. Αναδύεται μια στρατηγική με στόχο την έξοδό μας από αυτήν την κατάσταση, αλλά, προφανώς, για να ξεπεράσουμε μεσοπρόθεσμα την κρίση, η ισπανική Προεδρία του Συμβουλίου προτείνει ευλόγως την οικονομική ένωση. Προτείνει ότι δεν θα πρέπει να υπάρχει μόνο η νομισματική ένωση, αλλά ότι είναι σκόπιμο να διαδραματίζει σημαντικό ρόλο στην Ευρωπαϊκή Ένωση και η οικονομική ένωση, κάτι που διατυπώνεται, επιπλέον, στη Συνθήκη της Λισαβόνας.
<P>
Το άρθρο 5 της Συνθήκης για τη Λειτουργία της Ευρωπαϊκής Ένωσης το ορίζει ξεκάθαρα: "Τα κράτη μέλη συντονίζουν τις οικονομικές τους πολιτικές [...]". "" Ένωση θεσπίζει μέτρα για να διασφαλίζει τον συντονισμό των πολιτικών των κρατών μελών στον τομέα της απασχόλησης [...]". "" Ένωση μπορεί να λαμβάνει πρωτοβουλίες για να διασφαλίζει τον συντονισμό των κοινωνικών πολιτικών [...]".
<P>
Αυτό ορίζεται στη Συνθήκη της Λισαβόνας, και, συνεπώς, συμφωνώ απολύτως με τη στροφή προς την εναρμόνιση. Επί παραδείγματι, η κ. Wortmann-Kool, ο κ. Feio και ο κ. Παπανικολάου αναφέρθηκαν σε αυτό το θέμα κατά τις ομιλίες τους. Ο κ. Bullmann έκανε λόγο για την ανάγκη κοινωνικοπολιτικού συντονισμού, το ίδιο και η κ. Ποδηματά. Ομοίως, διατυπώθηκε η θέση του κ. Canfin από την Ομάδα των Πρασίνων/Ευρωπαϊκή Ελεύθερη Συμμαχία, καθώς και του κ. Pallone και του κ. Gauzès, οι οποίοι αναφέρθηκαν στην αναγκαιότητα ρύθμισης των χρηματοπιστωτικών αγορών. Ο κ. Verhofstadt μίλησε για την ανάγκη εσωτερικής συνοχής στην Ένωση. Όλα αυτά τα στοιχεία συγκροτούν αυτό που θα μπορούσαμε να αποκαλέσουμε οικονομική ένωση, εσωτερική οικονομική συνοχή εντός της Ένωσης.
<P>
Αυτός πρέπει να είναι ο στόχος μας, με σαφή πολιτικό ηγετικό ρόλο της Ένωσης, στόχος που έχει ήδη ξεκινήσει να υλοποιείται. Πρέπει να αναλογιστούμε το γεγονός ότι μεθαύριο -συμπτωματικά, αμέσως μετά την έναρξη της ισπανικής Προεδρίας της Ένωσης- θα συγκληθεί το άτυπο Ευρωπαϊκό Συμβούλιο για να αναλάβει τα ηνία της κατάστασης σε πολιτικό επίπεδο. Είμαι βέβαιος ότι θα στείλει επίσης ένα ηχηρό ευρωπαϊκό μήνυμα προς την κοινή γνώμη και τους οικονομικούς και κοινωνικούς παράγοντες, ένα φιλοευρωπαϊκό μήνυμα, ένα μήνυμα ευρωπαϊκής ενότητας, εμπιστοσύνης στις ευρωπαϊκές κυβερνήσεις, περιλαμβανομένης της ελληνικής κυβέρνησης, και εμπιστοσύνης στις ευκαιρίες που μας παρέχονται.
<P>
Πρόκειται για μια σημαντική σύνοδο του Ευρωπαϊκού Συμβουλίου, η οποία λαμβάνει χώρα τώρα προκειμένου να επικεντρώσουμε τις προσπάθειές μας σε μια στρατηγική για τη μεγέθυνση και τη δημιουργία θέσεων απασχόλησης, ήτοι τη στρατηγική που ονομάζουμε Ευρώπη 2020. Έχω την πεποίθηση ότι οι αρχικές βάσεις της εν λόγω στρατηγικής θα τεθούν κατά τη διάρκεια αυτής της άμεσης, λίαν πρώιμης συνόδου του Συμβουλίου, πράγμα που σημαίνει ότι θέλουμε να δράσουμε άμεσα και υπό την πολιτική ηγεσία της Ευρωπαϊκής Ένωσης στην παρούσα περίοδο ανάγκης.
<SPEAKER ID="239" NAME="Joaquín Almunia" LANGUAGE="ES">
Κυρία Πρόεδρε, ευχαριστώ θερμά όλους τους βουλευτές του παρόντος Σώματος που έλαβαν τον λόγο κατά τη διάρκεια της συζήτησης για τις αναφορές τους στις πολιτικές, τις στάσεις και τις προτάσεις της Ευρωπαϊκής Επιτροπής, τις οποίες τόσο εγώ όσο και ο συνάδελφός μου, Olli Rehn, λάβαμε υπό σημείωση.
<P>
Επιτρέψτε μου να κάνω μερικά σχόλια, τα οποία θα διατυπώσω σε τέσσερα σημεία. Υπήρξαν πολλές παρεμβάσεις και δεν είναι δυνατόν να απαντήσω σε καθεμία ξεχωριστά, αλλά πιστεύω ότι μπορώ να απαντήσω επί της ουσίας σε όλες, χρησιμοποιώντας τέσσερα σημεία.
<P>
Πρώτον, όπως έχω επανειλημμένως δηλώσει κατά τη διάρκεια της εξαετούς σχεδόν θητείας μου ως αρμόδιου Επιτρόπου επί οικονομικών και νομισματικών θεμάτων, συμφωνώ απολύτως ως προς την ανάγκη ενίσχυσης του συντονισμού στην Οικονομική και Νομισματική Ένωση, αλλά και στην Ευρωπαϊκή Ένωση. Όλα τα κράτη μέλη της Ένωσης που δεν είναι ακόμα μέλη της ευρωζώνης, με άλλα λόγια, της τελικής φάσης της Οικονομικής και Νομισματικής Ένωσης, θα ενταχθούν σε αυτήν, εξαιρουμένων των δύο κρατών μελών τα οποία καλύπτονται από ρήτρα εξαίρεσης. Εκτιμώ, εντούτοις, ότι κατά τα προσεχή χρόνια θα τα δούμε να εγκαταλείπουν τη ρήτρα εξαίρεσής τους και να επιθυμούν να προσχωρήσουν και στην Οικονομική και Νομισματική Ένωση.
<P>
Για να επιτύχουμε συντονισμό, πρέπει να εμβαθύνουμε και να διευρύνουμε την εποπτεία, καθώς και τις δραστηριότητες ανάλυσης, διαβουλεύσεων και συστάσεων βάσει της εν λόγω ανάλυσης όσον αφορά τη δημοσιονομική πολιτική και άλλες μακροοικονομικές και διαρθρωτικές πολιτικές.
<P>
Εάν ενθυμείστε, αυτό ήταν ένα από τα πρώτα συμπεράσματα της έκθεσης που υπέβαλα, εξ ονόματος της Επιτροπής, ενώπιον υμών στο πρώτο εξάμηνο του 2008, προ Lehman Brothers, σχετικά με τα πρώτα δέκα έτη της Οικονομικής και Νομισματικής Ένωσης. Έκτοτε, πραγματοποιήσαμε συζητήσεις στην Επιτροπή, στην Ευρωομάδα και στο Συμβούλιο, καθώς και εδώ, στο Κοινοβούλιο, αναφορικά με τον τρόπο βελτίωσης αυτής της εποπτείας, τον τρόπο επέκτασής της, μέσω αυτού που αποτελεί σήμερα τον πυρήνα της εποπτείας και το πλαίσιο για τη δημοσιονομική πειθαρχία, ήτοι μέσω του συμφώνου σταθερότητας και ανάπτυξης, προβαίνοντας ταυτόχρονα στη διεύρυνσή του.
<P>
Συμφωνώ με όσους εξ υμών δηλώσατε ότι το ζητούμενο δεν είναι μόνο η εφαρμογή μιας φορολογικής και δημοσιονομικής πολιτικής που να συνάδει με τους κανόνες μας, αλλά χρειάζεται επίσης να προχωρά περαιτέρω, διότι υπάρχουν άλλες ανισορροπίες οι οποίες θέτουν σε κίνδυνο τη μεγέθυνση, την απασχόληση και την κατάσταση των δημόσιων οικονομικών.
<P>
Συμφωνώ με όλους εσάς που είπατε ότι δεν χρειάζεται να καλέσουμε το Διεθνές Νομισματικό Ταμείο για όλα αυτά τα ζητήματα. Είναι αλήθεια ότι όλες οι χώρες μας είναι μέλη του Διεθνούς Νομισματικού Ταμείου, αλλά μπορούμε και οφείλουμε να ανταπεξέλθουμε μόνοι μας.
<P>
Εάν επιδείξουμε επαρκή συντονισμό, εάν διαθέτουμε πολιτική βούληση, εάν χρησιμοποιήσουμε τα μέσα που παρέχονται από τη Συνθήκη και εάν φέρουμε εις πέρας τις δηλώσεις πρόθεσης που έχουμε διατυπώσει και τους μείζονες στόχους που έχουμε θέσει, τότε οι ικανότητες και τα εργαλεία μας αρκούν και με το παραπάνω για να επιτελέσουμε το έργο που καλούμαστε να αναλάβουμε προκειμένου να ξεπεράσουμε δύσκολες καταστάσεις όπως αυτήν που αντιμετωπίζουμε επί του παρόντος.
<P>
Στην περίπτωση της Ελλάδας, θα θίξω δύο ζητήματα που αποτέλεσαν το θέμα συζήτησης στο οποίο έχω ήδη αναφερθεί εκτενώς. Πρώτον, ο κ. Verhofstadt, ο οποίος, δυστυχώς, δεν βρίσκεται πλέον στην Αίθουσα, δήλωσε ότι η Επιτροπή άργησε πάρα πολύ να παρέμβει. Δεν γνωρίζω πόσο γρήγορα ζήτησε η χώρα του κ. Verhofstadt από την Επιτροπή να αναλάβει δράση επί των δημοσιονομικών θεμάτων, αλλά θα ήθελα να του υπενθυμίσω ότι στην Ελλάδα διεξήχθησαν εκλογές στις αρχές Οκτωβρίου. Δύο εβδομάδες μετά την ανάληψη εξουσίας, η νέα ελληνική κυβέρνηση προέβη σε διόρθωση της κοινοποίησης που είχαμε λάβει λίγες ημέρες πριν από τις εκλογές, τροποποιώντας το ποσοστό του ελλείμματος από 6% σε 12,7% σε χρονικό διάστημα τριών εβδομάδων!
<P>
Δεν ήταν μια απλή στατιστική διόρθωση. Αυτή η αλματώδης άνοδος του ελλείμματος στην Ελλάδα χαρακτηρίζεται σε μεγάλο βαθμό από παντελή έλλειψη ελέγχου της δημοσιονομικής πολιτικής. Δεν πρόκειται για στατιστικό ζήτημα. " ελληνική κυβέρνηση δεν ζητεί από την Eurostat να επιληφθεί της διευθέτησής του. Πρόκειται για ζήτημα διαχείρισης, το οποίο οφείλεται σε μια κυβέρνηση που επέτρεψε την πτώση των εσόδων ή δεν αντέδρασε καθόλου διαπιστώνοντας την πτώση των εσόδων και επέτρεψε την αύξηση των δαπανών ή διόγκωσε τις δαπάνες επειδή πλησίαζαν οι εκλογές. Για να μιλήσω ξεκάθαρα, αυτό ακριβώς συνέβη.
<P>
Επιπλέον, σχετικά με τα στατιστικά προβλήματα, και απαντώντας στον κ. Martin -όπως είπε νομίζω ο κ. Karas- στα τέλη του 2004, πρότεινα στο Συμβούλιο εξ ονόματος της Επιτροπής να ενισχύσουμε τη δυνατότητα της Eurostat να διενεργεί ελέγχους σε περίπτωση στατιστικών προβλημάτων που δεν είναι δυνατόν να επιλυθούν μέσω τυποποιημένων κοινοποιήσεων. " Eurostat δεν συγκεντρώνει τα στοιχεία. " Eurostat λαμβάνει κοινοποιήσεις από τα κράτη μέλη. Για να εντοπίσει την αρχή που διαβιβάζει την κοινοποίηση, η Eurostat χρειάζεται αρμοδιότητες τις οποίες δεν διαθέτει. " Επιτροπή εισηγήθηκε την εκχώρηση αυτών των αρμοδιοτήτων στην Eurostat και το Συμβούλιο απέρριψε αυτό το αίτημα. Δήλωσα στο Συμβούλιο ότι σκοπεύουμε να ζητήσουμε εκ νέου τη χορήγηση των εν λόγω αρμοδιοτήτων. Ο συνάδελφός μου, κ. Olli Rehn, ο οποίος θα είναι από αύριο αρμόδιος, οριστικά πλέον, επί των οικονομικών και νομισματικών θεμάτων, έχει συντάξει πρόταση που θα υποβληθεί προς έγκριση στη νέα Επιτροπή κατά την πρώτη επίσημη συνεδρίασή της, εφόσον λάβουμε προηγουμένως τη δική σας έγκριση, την οποία ευελπιστούμε να μας δώσετε σήμερα.
<P>
Μετά την κοινοποίηση, η ελληνική κυβέρνηση υπέβαλε προϋπολογισμό για το 2010, ο οποίος δεν είχε υποβληθεί προ εκλογών, και, υπό το πρίσμα της νέας κατάστασης, όχι μόνο η Επιτροπή, αλλά επίσης η Ευρωομάδα και το Συμβούλιο ECOFIN ενέκριναν το υπερβολικό έλλειμμα. Το εγκρίναμε με συστάσεις τις οποίες δεν ήταν δυνατόν να συντάξουμε εάν δεν είχαμε προηγουμένως ανά χείρας ένα πρόγραμμα, το οποίο η ελληνική κυβέρνηση κατάρτισε και μας διαβίβασε στις 15 Ιανουαρίου. Βάσει αυτού του προγράμματος, όπως προανέφερα, συντάξαμε τις συστάσεις στις 3 Φεβρουαρίου.
<P>
Είναι αλήθεια ότι εάν είχαμε ένα μαγικό ραβδί, θα μπορούσαμε να δράσουμε το ίδιο το βράδυ των εκλογών. Μπορώ να σας διαβεβαιώσω, ωστόσο, ότι εκτιμώ πως η ελληνική κυβέρνηση, η Επιτροπή, η Ευρωομάδα και το Συμβούλιο ECOFIN έδρασαν άμεσα. Τα δύο τελευταία όργανα, μάλιστα, ξεκίνησαν να συζητούν την κατάσταση πριν ακόμα λάβουν τις συστάσεις μας. Λαμβάνοντας υπόψη ότι στόχος μας είναι να επιλύσουμε πραγματικά τα προβλήματα, ήταν αδύνατον να δράσουμε ταχύτερα. Εάν ο μοναδικός στόχος μας είναι να προβαίνουμε απλώς σε δηλώσεις, τότε, ναι, φυσικά και θα μπορούσαμε να είχαμε αναλάβει δράση νωρίτερα.
<P>
Τρίτον, συμφωνώ απολύτως ως προς την ανάγκη να τονωθεί η εμπιστοσύνη στο ευρώ και στην Οικονομική και Νομισματική Ένωση. Και τούτο είναι ευθύνη όλων: είναι ευθύνη των κρατών μελών, της Επιτροπής, του Συμβουλίου και του Κοινοβουλίου.
<P>
Δευτερευόντως, και το αναφέρω παρεμπιπτόντως και μόνο επειδή ορισμένοι εξ υμών αναφερθήκατε σε δηλώσεις που διατύπωσα κατά την υποβολή των συστάσεων για το πρόγραμμα της ελληνικής κυβέρνησης, θα ήθελα να σας ζητήσω, χάριν εμπιστοσύνης, να αναφέρεστε στις πραγματικές δηλώσεις μου και όχι σε δηλώσεις άλλων σχετικά με τις δηλώσεις που υποτίθεται ότι έχω διατυπώσει. Μόνο αυτό σας ζητώ.
<P>
Τέλος, η σύνοδος του Συμβουλίου στις 11 Φεβρουαρίου -δηλαδή μεθαύριο- στην οποία αναφέρθηκε ο κ. López Garrido, μεταξύ άλλων, συνιστά μια λίαν σημαντική σύνοδο. Συνιστά ειδική σύνοδο του Συμβουλίου, διότι δεν θα τεθούν υπό συζήτηση πολλά θέματα. Πρόκειται για μια σύνοδο στην οποία θα υπάρξουν δύο παρεμβάσεις, από τον Πρόεδρο της Επιτροπής και από τον Πρόεδρο του Ευρωπαϊκού Συμβουλίου, με ανοικτή πολιτική συζήτηση, η οποία είναι, στην παρούσα συγκυρία, εξαιρετικά σημαντική, λόγω της έντασης στις χρηματοπιστωτικές αγορές, την οποία ουδέποτε έχουμε βιώσει από τότε που εισήχθη το ενιαίο νόμισμα, και της χειρότερης κρίσης που έχουμε γνωρίσει κατά τα τελευταία 80 χρόνια. Πρέπει να αντιδράσουμε σε αυτήν την κατάσταση, όχι μόνο με μια στρατηγική εξόδου, αλλά με μια στρατηγική μεσοπρόθεσμού ορίζοντα, ούτως ώστε η τρέχουσα δεκαετία να χαρακτηριστεί δεκαετία οικονομικής μεγέθυνσης και απασχόλησης.
<P>
Εάν μου παραχωρήσετε ένα λεπτό για να ολοκληρώσω την παρέμβασή μου υπό την ιδιότητα του αρμόδιου Επιτρόπου επί οικονομικών και νομισματικών θεμάτων, θα σας πω τι θα ήθελα να ακούσω κατά τη λήξη αυτής της συνόδου του Ευρωπαϊκού Συμβουλίου. Θα ήθελα να ακούσω να ζητείται ξεκάθαρα από έκαστο κράτος μέλος -ξεκινώντας, εν προκειμένω, από την Ελλάδα- να εκπληρώσει τις υποχρεώσεις του και να εφαρμόσει τα μέτρα που έχει δεσμευτεί να λάβει ως μέλος της οικονομικής και νομισματικής ένωσης, καθώς και τις συστάσεις που του έχουν απευθύνει οι αρμόδιες αρχές για την οικονομική και νομισματική ένωση. Πρέπει να απαιτήσουμε από όλα τα κράτη μέλη να τηρούν και να εφαρμόζουν τους κανόνες που έχουμε από κοινού θεσπίσει.
<P>
Κατά δεύτερον, θα ήθελα να αναληφθεί μια πολιτική δέσμευση ανώτατου επιπέδου για μεγαλύτερο, καλύτερο συντονισμό και για την ενίσχυση της Οικονομικής και Νομισματικής Ένωσης ως οικονομικής ζώνης, και όχι μόνο ως κεντρικής τράπεζας για την οικονομική και νομισματική ζώνη, όχι μόνο ως απλού οργάνου που εκδίδει συστάσεις.
<P>
Τόσο εντός όσο και εκτός των συνόρων μας, η οικονομική και νομισματική ένωση, ήτοι η ευρωζώνη, πρέπει να έχει σαφή, σθεναρό και αξιόπιστο λόγο, διότι μόνον έτσι τονώνεται η εμπιστοσύνη των πολιτών μας και των άλλων πολιτών της Ευρωπαϊκής Ένωσης και του πλανήτη στο νόμισμά μας και στο εγχείρημά μας, το οποίο δεν αποτελεί μόνο ένα οικονομικό εγχείρημα, αλλά κάτι πολύ περισσότερο.
<P>
Τέλος, θα ήθελα να ακούσω από τους ηγέτες της Ευρώπης να δηλώνουν στις ελληνικές αρχές: "Σε αντάλλαγμα των προσπαθειών σας, έχετε τη στήριξή μας". " στήριξη δεν μπορεί να παρέχεται αφιλοκερδώς. Κάτι τέτοιο θα καλλιεργούσε το κατάλληλο κλίμα για μελλοντικές ανισορροπίες και μελλοντικές κρίσεις. " στήριξη πρέπει να είναι σαφής, και έχουμε στη διάθεσή μας τα εργαλεία για να το πράξουμε αυτό, με αντάλλαγμα μια εξίσου σαφή δέσμευση ότι έκαστος εξ ημών αναλαμβάνει τις ευθύνες που δικαίως του αναλογούν.
<SPEAKER ID="240" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="241" NAME="José Manuel Fernandes  " LANGUAGE="PT">
Ευελπιστώ οι ευρωπαίοι Επίτροποι να αποτελέσουν παράγοντα προώθησης της σταθερότητας και να διατυπώσουν ακριβείς και ορθά τεκμηριωμένες δηλώσεις, σε αντίθεση με την αίσθηση που προκάλεσαν οι πρόσφατες δηλώσεις του Επιτρόπου Joaquín Almunia, οι οποίες στερούνταν σύνεσης και συνέβαλαν σε απώλειες των χρηματιστηρίων αξιών και έλλειψη εμπιστοσύνης μεταξύ των διεθνών επενδυτών σε σχέση με την Πορτογαλία και την Ισπανία.
<P>
Προκειμένου να αντιμετωπίσουν την κρίση, τα κράτη μέλη της ΕΕ εισήγαγαν σχέδια ανάκαμψης και έδωσαν ερεθίσματα και κίνητρα στην οικονομία, τα οποία οδήγησαν στην αύξηση των ελλειμμάτων τους. Πλην όμως, γνωρίζουμε και κράτη μέλη τα οποία, είτε λόγω ανεπάρκειας ικανοτήτων είτε λόγω σκοπιμότητας, παρουσίασαν σφάλματα στα ελλείμματά τους. Πρόσφατα γεγονότα υποχρέωσαν την Ευρωπαϊκή Ένωση να κινήσει εκ νέου διαδικασίες υποβολής προτάσεων περί εποπτείας και να εφαρμόσει ενισχυμένη στρατηγική οικονομικού συντονισμού.
<P>
Προτείνεται επίσης η επίσημη εφαρμογή ενός συστήματος παρακολούθησης του μεγέθους του ελλείμματος έκαστου κράτους μέλους, με στόχο τον άμεσο καθορισμό διορθωτικών μέτρων, προκειμένου να αποφευχθούν τυχόν μη αναστρέψιμες καταστάσεις. Το σύστημα αυτό θα πρέπει να λειτουργεί σε πραγματικό σχεδόν χρόνο. Εξίσου σημαντική είναι η αποσαφήνιση του τύπου υπολογισμού των ελλειμμάτων ούτως ώστε να αποφεύγεται τυχόν παραποίηση των δημόσιων λογαριασμών, καθώς και η κατ' επανάληψη χρήση τεχνικών μη εγγραφής δαπανών στον προϋπολογισμό για την απόκρυψη του μεγέθους των ελλειμμάτων.
<SPEAKER ID="242" NAME="João Ferreira  " LANGUAGE="PT">
" εκστρατεία που εξαπολύθηκε συνεπεία της κατάστασης στην Ελλάδα, την οποία επιχειρούν τώρα κάποιοι να επεκτείνουν σε άλλες χώρες, είναι αχαρακτήριστη και αποκαλύπτει τους πραγματικούς στόχους των βασικών πρωταγωνιστών της, μεταξύ των οποίων θα πρέπει να περιληφθούν η ίδια η Ευρωπαϊκή Επιτροπή και ορισμένες άρχουσες οικονομικές δυνάμεις της ΕΕ.
<P>
Οι πιέσεις που ασκούνται σε χώρες όπως η Ελλάδα, η Πορτογαλία και η Ισπανία για την αντιμετώπιση των ελλειμμάτων τους δεν μπορούν να διαχωριστούν από τα συμφέροντα του κερδοσκοπικού χρηματοπιστωτικού κεφαλαίου και από τον στόχο του να συμμετάσχει σε έναν πόλεμο εξουσίας του ευρώ κατά του δολαρίου. Αυτά είναι τα συμφέροντα που προασπίζονται, ακόμα και με τίμημα το όφελος των πολιτών των εν λόγω χωρών.
<P>
Εγείρονται αρκετά ερωτήματα:
<P>
Ποιοι είναι οι αντικειμενικοί λόγοι που μας υποχρεώνουν να επιτύχουμε έως το 2013 ποσοστό ελλειμμάτων χαμηλότερο του 3% (ανεξάρτητα από τις ενδεχόμενες εξελίξεις στον τομέα της οικονομικής μεγέθυνσης);
<P>
Σε τι ωφελεί μια οικονομική και νομισματική ένωση η οποία δεν εφαρμόζει καμία πολιτική αλληλεγγύης και συνοχής;
<P>
Εάν η ΕΚΤ δύναται να δανείζει σε τακτική βάση χρήματα σε εθνικές τράπεζες με χαμηλότερα επιτόκια από εκείνα που υπάρχουν σε διεθνείς αγορές, για ποιον λόγο δεν κάνει το ίδιο και με τις κυβερνήσεις;
<P>
Για ποιον λόγο δεν έχουν δημιουργηθεί μέσα τα οποία θα επέτρεπαν ενδεχομένως στις χώρες που παρουσιάζουν μεγαλύτερη δυσπραγία να επιτύχουν χρηματοδότηση με χαμηλότερα επιτόκια που προσεγγίζουν περισσότερο τα αντίστοιχα επιτόκια που επιτυγχάνουν άλλες χώρες;
<SPEAKER ID="243" NAME="Ivari Padar  " LANGUAGE="ET">
" χρηματοπιστωτική κατάσταση σε ορισμένες χώρες της ευρωζώνης, η οποία αποτέλεσε σήμερα αντικείμενο προβληματισμού, καταδεικνύει σαφώς τους κινδύνους που ενέχει η απόκλιση από τις συμφωνίες στο πλαίσιο του συμφώνου σταθερότητας και ανάπτυξης. Εξετάζοντας το πρόβλημα συνολικά, μπορούμε να διαπιστώσουμε πόσο σημαντικό είναι να έχουμε στη διάθεσή μας αξιόπιστα στατιστικά στοιχεία. Οφείλουμε να συναγάγουμε σοβαρά συμπεράσματα από το υφιστάμενο πρόβλημα στο σύνολό του, ενώ σε έκαστη χώρα, τόσο εντός όσο και εκτός της ευρωζώνης, η επίλυσή του συνεπάγεται την ειλικρινή αναγνώριση των δικών μας προβλημάτων, τη λήψη δικών μας μέτρων για την άρση των δυσκολιών, και, επιπλέον, την αλληλεγγύη της Ευρωπαϊκής Ένωσης. Ταυτόχρονα, τα προβλήματα που περιγράφονται δεν είναι δυνατόν να λυθούν καθυστερώντας την επέκταση της ευρωζώνης. Είναι ευνόητο ότι εάν υπάρχουν χώρες που πληρούν τα απαιτούμενα κριτήρια, οι χώρες αυτές πρέπει να γίνουν δεκτές στην ευρωζώνη. Ο χρόνος έχει δείξει ότι το ενιαίο νόμισμα συνιστά πρόσθετη εγγύηση αξιοπιστίας σε χαλεπούς καιρούς.
<SPEAKER ID="982" NAME="Jarosław Leszek Wałęsa  " LANGUAGE="PL">
Κύριε Almunia, η Πολωνία βρίσκεται στο στάδιο προετοιμασίας για την ένταξή της στην ευρωζώνη και, συνεπώς, εξετάζουμε προσεκτικά τα προβλήματα των κρατών μελών της ευρωζώνης. Δυστυχώς, οι περισσότερες χώρες βιώνουν προβλήματα, και το ευρωπαϊκό νόμισμα βρίσκεται επί του παρόντος αντιμέτωπο με τη μεγαλύτερη πρόκληση που έχει αντιμετωπίσει από τότε που δημιουργήθηκε. Κυρίες και κύριοι, η Ελλάδα δεν θα τα καταφέρει μόνη της. Συμφωνώ με τους προηγούμενους ομιλητές που δήλωσαν ότι απαιτείται μεγαλύτερος συντονισμός μεταξύ των οικονομικών πολιτικών των κρατών μελών. " παγκόσμια οικονομική κρίση οδήγησε στην αποσταθεροποίηση πολλών οικονομιών, και οι παγκόσμιες αγορές εκφράζουν τον φόβο ότι, ενόψει ενδεχόμενης ανάκαμψης, έστω και εύθραυστης, οι κυβερνήσεις των κρατών μελών ενδέχεται να λάβουν ανεπαρκή μέτρα για την πρόληψη της κατάρρευσης των αγορών συναλλάγματος του ευρώ. Ως εκ τούτου, η μοναδική ρεαλιστική λύση για την υπέρβαση της εν λόγω κατάστασης, ο μοναδικός τρόπος για την πρόληψη της κατάρρευσης της αγοράς συναλλάγματος έγκειται στην παροχή προσωρινής βοήθειας για την Ελλάδα, καθώς και στη μακροπρόθεσμη, προγραμματισμένη δράση για τη σταθεροποίηση της θέσης του ευρώ.
<P>
(" συνεδρίαση διακόπτεται για λίγα λεπτά)

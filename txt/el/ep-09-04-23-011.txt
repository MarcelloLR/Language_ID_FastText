<CHAPTER ID="011">
Δέσμη μέτρων για το κλίμα και την ενέργεια και δέσμη μέτρων για τις θαλάσσιες μεταφορές (υπογραφή των πράξεων) 
<SPEAKER ID="333" NAME="Πρόεδρος">
. - Κύριε Αντιπρόεδρε της κυβέρνησης και εκπρόσωπε της Προεδρίας της Ευρωπαϊκής Ένωσης, κύριε Nečas, Επίτροπε Rehn, αξιότιμοι εισηγητές, εισηγήτριες και πρόεδροι των επιτροπών, κυρίες και κύριοι.
<P>
Σήμερα έχουμε τη χαρά να υπογράφουμε από κοινού δύο σημαντικές δέσμες μέτρων, τη δέσμη μέτρων για το κλίμα και την ενέργεια και τη δέσμη μέτρων για μια ολοκληρωμένη πολιτική για τις θαλάσσιες μεταφορές για την Ευρωπαϊκή Ένωση. Αυτό είναι το αποκορύφωμα του συστηματικού έργου το οποίο φέραμε εις πέρας με το Συμβούλιο και την Επιτροπή. Με την έγκριση αυτών των δύο νομοθετημάτων, η Ευρωπαϊκή Ένωση αποδεικνύει ότι μπορεί να δράσει με αποφασιστικότητα προκειμένου να υπερβεί ενωμένη τις προκλήσεις στους βασικούς τομείς της αειφόρου ανάπτυξης, της προστασίας του περιβάλλοντος και της ασφάλειας στη θάλασσα. Αυτή η δημόσια υπογραφή θα τονίσει τη σπουδαιότητα της ευρωπαϊκής νομοθεσίας για τους ευρωπαίους πολίτες.
<P>
Στη δέσμη μέτρων για το κλίμα και την ενέργεια, το Κοινοβούλιο και το Συμβούλιο θέτουν τις βάσεις για να επιτύχει η Ευρωπαϊκή Ένωση τους στόχους για το κλίμα έως το 2020 και για να συνεχίσει να διαδραματίζει ηγετικό ρόλο στην καταπολέμηση της κλιματικής αλλαγής. " δέσμη μέτρων για το κλίμα περιλαμβάνει σημαντικά νομικά πλαίσια τα οποία θα βοηθήσουν στη βελτίωση, παραδείγματος χάρη, του συστήματος εμπορίας εκπομπών και τη στήριξη των προσπαθειών των κρατών μελών να μειώσουν τις εκπομπές αερίων του θερμοκηπίου, καθώς και στην προώθηση των ανανεώσιμων μορφών ενέργειας και τις τεχνικές αποθήκευσης άνθρακα. Οι εισηγήτριες κ. Doyle και κ. Hassi είναι εδώ μαζί μας, αν δεν κάνω λάθος· τουλάχιστον μπορώ να δω την κ. Hassi.
<P>
Αυτή η δέσμη μέτρων θα δώσει στην Ευρωπαϊκή Ένωση την απαραίτητη αξιοπιστία ενόψει της διεθνούς διάσκεψης που θα λάβει χώρα τον Δεκέμβριο στην Κοπεγχάγη και κατά τις διαπραγματεύσεις για μια ολοκληρωμένη και δεσμευτική συμφωνία.
<P>
Όσον αφορά τις θαλάσσιες μεταφορές, το Κοινοβούλιο και το Συμβούλιο κατέληξαν σε συμφωνία επί οκτώ θεμάτων κατά τη διαδικασία συνδιαλλαγής. Αυτό είναι το αποτέλεσμα εντατικών εργασιών που διήρκεσαν πάνω από τρία χρόνια.
<P>
Αυτή η έκβαση είναι επίσης μια απόδειξη των ισχυρών πιέσεων που άσκησε το Ευρωπαϊκό Κοινοβούλιο για να διασφαλίσει ότι δυστυχήματα που προκαλούνται στη θάλασσα, όπως αυτό του Erika το 1999 και του Prestige το 2002, στο μέλλον θα προλαμβάνονται μέσω της βελτίωσης της ασφάλειας στη θάλασσα.
<P>
Σήμερα διαπιστώνουμε ότι πολλές από τις προτάσεις της προσωρινής επιτροπής για τη βελτίωση της ασφάλειας στη θάλασσα που συστάθηκε από το Ευρωπαϊκό Κοινοβούλιο έχουν περάσει στη νομοθεσία. Χάρη σε αυτές τις προδιαγραφές, βελτιώθηκαν η επιθεώρηση και η εξέταση των πλοίων, η εποπτεία της ναυτιλίας και η ασφάλιση των πλοιοκτητών, ενώ θεσπίστηκε η υποχρεωτική ασφάλιση και αυξήθηκαν οι απαιτήσεις έρευνας και η νομική ευθύνη σε περίπτωση ατυχήματος.
<P>
Χαίρομαι που βλέπω ότι μαζί μας είναι και η εισηγήτρια, κ. Doyle.
<P>
Πριν ολοκληρώσω, θα ήθελα να ευχαριστήσω την τσεχική προεδρία, την Επιτροπή, τα μέλη της Επιτροπής Περιβάλλοντος, Δημόσιας Υγείας και Ασφάλειας των Τροφίμων, την Επιτροπή Βιομηχανίας, Έρευνας και Τεχνολογίας και την Επιτροπή Μεταφορών και Τουρισμού και, προπαντός, τους προέδρους και τους εισηγητές των παραπάνω επιτροπών, για την εντατική εργασία τους σε σχέση με αυτές τις σημαντικές νομοθετικές πράξεις. Ευχαριστώ ιδιαίτερα εσάς, αξιότιμα μέλη, που παρευρεθήκατε στην υπογραφή αυτών των σημαντικών νομοθετημάτων σήμερα. Χαίρομαι ιδιαίτερα που δύο πρόεδροι ομάδων μας τίμησαν με την παρουσία τους εδώ σήμερα το μεσημέρι. Σας ευχαριστώ γι' αυτό.
<P>
Στο σημείο αυτό θα ήθελα να δώσω τον λόγο στον ασκούντα την Προεδρία του Συμβουλίου.
<SPEAKER ID="334" NAME="Petr Nečas">
Προεδρεύων του Συμβουλίου. - (CS) Κύριε Πρόεδρε, Επίτροπε, κυρίες και κύριοι, θα ήθελα να σας ευχαριστήσω που με καλέσατε σε αυτήν τη σύνοδο του Ευρωπαϊκού Κοινοβουλίου με αφορμή την τελετή υπογραφής της δέσμης μέτρων για το κλίμα και την ενέργεια και της δέσμης μέτρων για τις θαλάσσιες μεταφορές, που αποτελούν δύο βασικές δέσμες μέτρων επί των οποίων τα κράτη μέλη της ΕΕ συμφώνησαν με τη βοήθεια της Επιτροπής, του Κοινοβουλίου και άλλων εταίρων. Θα ήθελα να ξεκινήσω με μια σύντομη αναφορά στη δέσμη μέτρων για το κλίμα και την ενέργεια εκ μέρους του Ευρωπαϊκού Συμβουλίου.
<P>
Αυτή η δέσμη επιβεβαιώνει τον ηγετικό ρόλο της ΕΕ στην παγκόσμια προσπάθεια για την καταπολέμηση της κλιματικής αλλαγής, σεβόμενη ταυτόχρονα τις πραγματικές δυνατότητες και την οικονομική κατάσταση κάθε κράτους μέλους. " δέσμη μέτρων για το κλίμα και την ενέργεια έχει ιδιαίτερη συμβολική αξία, καθώς δείχνει ότι οι αντιπρόσωποι 500 εκατομμυρίων πολιτών κατάφεραν να συμφωνήσουν σχετικά με συγκεκριμένες ενέργειες, στρατηγικές και στόχους σε αυτόν το σημαντικό και ευαίσθητο τομέα, παρά τη δύσκολη οικονομική συγκυρία που επικρατεί σήμερα. Ταυτόχρονα αποτελεί ένα θετικό παράδειγμα για τους εταίρους μας παγκοσμίως. Με την ευκαιρία, θα ήθελα να ευχαριστήσω ιδιαίτερα τους τέσσερις εισηγητές για την προετοιμασία, τη διαπραγμάτευση και τη σύλληψη αυτής της δέσμης συγκεκριμένων μέτρων, καθώς και το σύνολο του Κοινοβουλίου για την ενεργή και θετική συμβολή του, την Επιτροπή για τη στήριξη και την ετοιμότητά της σε όλα τα στάδια της διαδικασίας έγκρισης καθώς και τη γαλλική προεδρία για την εξαιρετική συμβολή της. " δέσμη μέτρων ανοίγει σε εμάς, τους Ευρωπαίους, τον δρόμο της διαπραγμάτευσης παγκόσμιων συμφωνιών σχετικά με τη στρατηγική για την κλιματική αλλαγή, που αναμένεται να ολοκληρωθούν τον Δεκέμβριο του τρέχοντος έτους στη διάσκεψη της Κοπεγχάγης. " ΕΕ διαδραματίζει ηγετικό ρόλο στον τομέα της προστασίας του κλίματος και αυτή η μακροπρόθεσμη υπεροχή δεν θα πρέπει να χαθεί, αλλά θα πρέπει να μετουσιωθεί σε ένα άλλο ποιοτικό χαρακτηριστικό.
<P>
Κυρίες και κύριοι, στο σημείο αυτό θα ήθελα να πω λίγα λόγια για τη σημασία της τρίτης δέσμης μέτρων για τις θαλάσσιες μεταφορές, που αποτελεί ένα ακόμη σημαντικό αποτέλεσμα της συνεργασίας του Συμβουλίου και του Ευρωπαϊκού Κοινοβουλίου. " ευρωπαϊκή κοινή γνώμη θορυβήθηκε ιδιαίτερα όταν το πετρελαιοφόρο Erika κόπηκε στη μέση στις ακτές της Βρετάνης το 1999 ενώ μετέφερε 20.000 τόνους πετρελαίου, προκαλώντας τεράστια περιβαλλοντική καταστροφή, και όταν τρία χρόνια αργότερα το πετρελαιοφόρο Prestige παρουσίασε διαρροή 120 τόνων πετρελαίου στις ακτές της Γαλικίας, στην Ισπανία. Όλοι θυμόμαστε τις τραγικές εικόνες που μετέδωσαν τα μέσα ενημέρωσης από τις παράκτιες περιοχές που επλήγησαν, όπου χιλιάδες εθελοντές που μεταφέρθηκαν εκεί για να αποκαταστήσουν την καταστροφή παρακολουθούσαν τα πτηνά και τα άλλα ζώα και φυτά να καταπνίγονται στα κατάμαυρα νερά ανήμποροι να δράσουν. Ήταν σαφές ότι έπρεπε να καταβάλουμε κάθε δυνατή προσπάθεια για να αποτρέψουμε να συμβούν παρόμοιες φυσικές καταστροφές αυτού του μεγέθους. Ήταν σαφές ότι έπρεπε να δράσουμε από κοινού. Ήταν σαφές ότι η ΕΕ έπρεπε να στείλει ένα μήνυμα ότι τα πλοία που βρίσκονται σε πολύ κακή κατάσταση, δεν είναι ασφαλισμένα και δεν συμμορφώνονται με τους βασικούς κανόνες ασφάλειας, δεν ήταν ευπρόσδεκτα στον ευρωπαϊκό αιγιαλό. Τον Νοέμβριο του 2005, η Ευρωπαϊκή Επιτροπή απάντησε παρουσιάζοντας οκτώ φιλόδοξες νομοθετικές προτάσεις, τη λεγόμενη τρίτη δέσμη μέτρων για την ασφάλεια των θαλάσσιων μεταφορών. Αυτή η δέσμη μέτρων θα έχει απτά αποτελέσματα για την Ευρώπη, όπως καλύτερη πρόληψη των ναυτικών ατυχημάτων, συχνότερες επιθεωρήσεις και έναν σαφή καταμερισμό αρμοδιοτήτων που εστιάζει στους φορείς εκμετάλλευσης πλοίων. Πέρα από τον σημαντικό αντίκτυπο στο περιβάλλον - ένα αγαθό που ανήκει σε όλους μας - τα αποτελέσματα αυτής της ευρωπαϊκής νομοθεσίας θα εκτιμήσουν όχι μόνο οι πολίτες και οι εταιρείες στα παράκτια κράτη, όπως θα περίμενε κανείς, αλλά και τα κράτη της ενδοχώρας που προσανατολίζονται στις εξαγωγές, όπως είναι η χώρα μου, μεγάλος μέρος της παραγωγής των οποίων μεταφέρεται εκτός Ευρώπης διά θαλάσσης. Τα κράτη της ενδοχώρας έχουν κοινό συμφέρον να διασφαλίσουν ότι πετρελαιοφόρα πλοία όπως το Erika και το Prestige δεν θα κινούνται πλέον στον ευρωπαϊκό αιγιαλό και ότι οι θαλάσσιες μεταφορές θα διεξάγονται αποτελεσματικά, με ασφάλεια και με περιβαλλοντικά υπεύθυνο τρόπο.
<P>
Κύριε Πρόεδρε, κυρίες και κύριοι, ολοκληρώνοντας θα ήθελα να ευχαριστήσω τους εισηγητές και τις εισηγήτριες του Ευρωπαϊκού Κοινοβουλίου, τη γαλλική Προεδρία και την Επιτροπή για το επίπονο έργο τους σχετικά με τη δέσμη μέτρων για τις θαλάσσιες μεταφορές. Χωρίς τις προσπάθειες και τη συμμετοχή τους, η επιτυχής έκβαση αυτού του εγχειρήματος, που θα έχει απτά οφέλη για τους πολίτες, τις επιχειρήσεις και το περιβάλλον της Ευρώπης, δεν θα ήταν εφικτή.
<SPEAKER ID="335" NAME="Πρόεδρος">
. - Σας ευχαριστώ, κύριε υπουργέ. Στο σημείο αυτό θα ήθελα να ζητήσω από τον Επίτροπο Rehn και τους εισηγητές να προσέλθουν στο τραπέζι όπου ο υπουργός κ. Nečas και εγώ θα υπογράψουμε τις πράξεις ενώπιόν σας.
<P>
(Υπογραφή των πράξεων)

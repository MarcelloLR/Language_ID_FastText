<CHAPTER ID="005">
Πράσινη Βίβλος για τα αγορακεντρικά μέσα για το περιβάλλον και την εξυπηρέτηση αντίστοιχων πολιτικών επιδιώξεων (συζήτηση) 
<SPEAKER ID="009" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Anne Ferreira, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με την Πράσινη Βίβλο για τα αγορακεντρικά μέσα για το περιβάλλον και την εξυπηρέτηση αντίστοιχων πολιτικών επιδιώξεων.
<SPEAKER ID="010" NAME="Anne Ferreira">
εισηγήτρια. - (FR) Κύριε Πρόεδρε, κυρία Επίτροπε, κυρίες και κύριοι, πρώτα από όλα θα ήθελα να εκφράσω ιδιαίτερες ευχαριστίες στους σκιώδεις εισηγητές και τους συντάκτες γνωμοδοτήσεων για την πολύτιμη βοήθειά τους.
<P>
Σήμερα μπορούμε να είμαστε ικανοποιημένοι με την ισορροπημένη έκθεση που εγκρίθηκε στην Επιτροπή Περιβάλλοντος, Δημόσιας Υγείας και Ασφάλειας των Τροφίμων, η οποία αποτελεί το αποτέλεσμα κοινών προσπαθειών. " Ευρωπαϊκή Ένωση είναι αναμφισβήτητα αφοσιωμένη στο περιβάλλον, τόσο εσωτερικά όσο και σε διεθνές επίπεδο.
<P>
Έχοντας καθορίσει αρκετούς στόχους για την κάλυψη των επειγουσών περιβαλλοντικών αναγκών που αντιμετωπίζουμε, η Ευρωπαϊκή Ένωση πρέπει να επινοήσει τρόπους επίτευξής τους. Προκειμένου να το επιτύχει, έχει, με την πάροδο των ετών, εγκρίνει νομοθεσία η οποία αναθεωρείται τακτικά και η οποία εφαρμόζεται στην Ένωση. Επενδύει σε έρευνα, αυξάνει την ευαισθητοποίηση της κοινής γνώμης και ενθαρρύνει τη βέλτιστη πρακτική των κρατών μελών.
<P>
Τώρα προτείνουμε μια άλλη δυνατότητα, τα αγορακεντρικά μέσα. " έκθεση βασίζεται στη Βίβλο της Επιτροπής, η οποία περιέχει αρκετές προτάσεις και ιδέες που επικροτώ. Πρώτον, επιχειρεί να βελτιώσει ένα κείμενο το οποίο, κατά τη γνώμη μου, εστιάζει κάπως υπερβολικά στην κλιματική αλλαγή. Αυτό είναι ασφαλώς ένα θέμα ζωτικής σημασίας, δεν πρέπει όμως να παραβλέπουμε τη συνολική εικόνα, όλα τα πεδία ανθρώπινης δραστηριότητας οι επιπτώσεις των οποίων στο περιβάλλον είναι επίσης πολύ σημαντικές.
<P>
Επιπλέον, δεν είχα, δυστυχώς καμία πληροφορία από τη διαβούλευση που θα μπορούσε να μας βοηθήσει στο έργο μας. Στην Πράσινη Βίβλο, η Επιτροπή προτείνει την επίτευξη των περιβαλλοντικών στόχων με χαμηλότερο και εύλογο κόστος. Αυτό θα έπρεπε να είναι δυνατό με τα οικονομικά μέσα που είναι, εξάλλου, ένας ευέλικτος τρόπος επίτευξης των καθορισμένων στόχων.
<P>
Τέλος, η έκθεση προτείνει να καταρτίσει η Επιτροπή ένα σχέδιο δράσης ή κάποιο άλλο σύστημα για ένα αγορακεντρικό μέσο για το περιβάλλον. Έχω μια ερώτηση για την Επιτροπή: μπορεί να μας πει σε τι στάδιο έχουν φτάσει οι συζητήσεις της και εάν τα αποτελέσματα της διαβούλευσης που έχει στη διάθεσή της επί του παρόντος θα ενισχύσουν ή θα τροποποιήσουν τις προτάσεις που περιέχονται στην Πράσινη Βίβλο; Πιστεύω ότι αυτό είναι ένα πολύ σημαντικό ερώτημα.
<P>
Όσον αφορά την εφαρμογή των αγορακεντρικών μέσων, πρέπει να ακολουθούμε ορισμένες αρχές. Πρέπει, ασφαλώς, να εφαρμόζουμε την αρχή ο "ρυπαίνων πληρώνει", να διασφαλίζουμε ότι τα αγορακεντρικά μέσα αλληλοσυμπληρώνονται και συμπληρώνουν άλλα μέσα, και ότι είναι συνεπή και κατάλληλα για τους καλυπτόμενους τομείς. Αυτός είναι ο στόχος. Άλλως ειπείν, δεν πρέπει να είμαστε συστηματικοί, αλλά πρέπει να επιδείξουμε μεγάλη εφευρετικότητα.
<P>
Όσον αφορά τα ειδικά μέσα, για τα οποία δεν έχω χρόνο να συζητήσω εδώ, πρέπει να υπογραμμίσω ότι το Κοινοβούλιο είναι επιφυλακτικό σχετικά με την πρόταση για τη βιοποικιλότητα, για τον απλούστατο λόγο ότι μας φαίνεται δύσκολο, εάν όχι αδύνατο, να παρέχουμε αποζημίωση για ένα αρκετά ασυνήθιστο οικοσύστημα σε μια άλλη χώρα.
<P>
Όσον αφορά την εσωτερικοποίηση του κόστους, αυτή αποτελεί μια αρχή στην οποία πρέπει να βασιστούμε και για την οποία πρέπει να λάβουμε μέτρα. Επί του παρόντος, λαμβάνεται ελάχιστα υπόψη το περιβαλλοντικό κόστος των ανθρώπινων δραστηριοτήτων, ιδίως των βιομηχανικών και των οικονομικών δραστηριοτήτων, άλλως ειπείν, για να χρησιμοποιήσω έναν περισσότερο τεχνικό όρο, το εξωτερικό κόστος. Ο τομέας των μεταφορών αποτελεί ένα τυπικό παράδειγμα.
<P>
Σημειώνω ότι τον προηγούμενο Ιούνιο η Επιτροπή επρόκειτο να υποβάλει πρόταση αναθεώρησης της οδηγίας για το ευρωπαϊκό σήμα τέλους κυκλοφορίας, ιδίως καθιστώντας μεταβλητό το τέλος οδικών μεταφορών. Αυτή η αρχή μεταβλητότητας πρέπει να εφαρμόζεται ολοένα περισσότερο κατά την κατάρτιση αγορακεντρικών μέσων για το περιβάλλον. " Επιτροπή προτείνει ένα παρεμφερές σύστημα φόρων ενέργειας, στο πλαίσιο του οποίου θα αποτελούνται από δύο στοιχεία, ένα στοιχείο ενέργειας και ένα στοιχείο για το περιβάλλον.
<P>
Εάν η αναθεώρηση της οδηγίας επιτύχει τον σκοπό της, θα πρέπει να διασφαλίσει επίσης την αποκατάσταση της ανταγωνιστικότητας με τα άλλα μέσα μεταφοράς και τη χρήση τρόπων μεταφοράς που εκπέμπουν λιγότερο CO2.
<P>
Τέλος, υπάρχει ένα θέμα στο οποίο θα ήθελα να επιστήσω ιδιαίτερη προσοχή: η ανταγωνιστικότητα της ευρωπαϊκής οικονομίας. Ασφαλώς συμφωνούμε σε αυτό, αλλά πρέπει να είμαστε προσεκτικοί. Το ζήτημα το οποίο προκύπτει εδώ είναι εάν η αδράνεια θα είχε κοινωνικό, οικονομικό και περιβαλλοντικό κόστος, καθώς και πολιτικό κόστος.
<SPEAKER ID="011" NAME="Ανδρούλα Βασιλείου">
Μέλος της Επιτροπής. - (EN) Κύριε Πρόεδρε, θα ήθελα να ευχαριστήσω το Κοινοβούλιο και, ιδιαίτερα, τους εισηγητές του, για την πολύ εποικοδομητική τους αντίδραση στην Πράσινη Βίβλο της Επιτροπής σχετικά με τα αγορακεντρικά μέσα.
<P>
Πέρυσι, η παρούσα Πράσινη Βίβλος παρουσιάστηκε από κοινού με τον Επίτροπο Δήμα με στόχο την έναρξη ευρέος δημόσιου διαλόγου για την προώθηση της χρήσης αγορακεντρικών μέσων για το περιβάλλον και την εξυπηρέτηση σχετιζόμενων με την ενέργεια πολιτικών επιδιώξεων στην Κοινότητα. " Πράσινη Βίβλος έχει ως αφετηρία την ευρέως αποδεκτή άποψη ότι όχι μόνο αγορακεντρικά μέσα, όπως φόροι, τέλη και συστήματα εμπορεύσιμων αδειών, αλλά επίσης στοχευμένες επιδοτήσεις, παρέχουν ένα ευέλικτο και οικονομικά αποδοτικό μέσο επίτευξης των δεδομένων στόχων πολιτικής.
<P>
Χαίρομαι που το Κοινοβούλιο στηρίζει αυτήν την προσέγγιση. Επίσης, χαίρομαι που διαπιστώνω ότι το Κοινοβούλιο συμμερίζεται την άποψη ότι τα αγορακεντρικά μέσα δεν μπορούν να αντιμετωπίζονται και να χρησιμοποιούνται αποκλειστικά και θα πρέπει να συνδυάζονται με κανονιστικά μέσα.
<P>
" έκθεση του Κοινοβουλίου αποτελεί μια πολύ χρήσιμη και πολύ ολοκληρωμένη συμβολή στη συζήτηση σχετικά με τη χρήση των αγορακεντρικών μέσων, τόσο σε κοινοτικό όσο και σε εθνικό επίπεδο. Το πεδίο εφαρμογής της είναι ακόμη ευρύτερο, καλύπτοντας θέματα όπως το να καταστεί πιο "πράσινο" το ακαθάριστο εγχώριο προϊόν και να αναθεωρηθεί το σύστημα εμπορίας δικαιωμάτων εκπομπής αερίων θερμοκηπίου της ΕΕ. Ενώ αυτά τα θέματα συνδέονται προφανώς με το θέμα της Πράσινης Βίβλου και είναι άκρως σημαντικά αυτοδικαίως, παραλείφθηκαν από την Πράσινη Βίβλο, καθώς καλύπτονταν από άλλα εκ παραλλήλου εκπονούμενα έγγραφα της Επιτροπής.
<P>
" Επιτροπή θα λάβει υπόψη τις πολυάριθμες παρατηρήσεις και αιτήματα του Κοινοβουλίου στο πλαίσιο των εργασιών της σχετικά με τα διάφορα θέματα που αναφέρονται στην Πράσινη Βίβλο και σε περαιτέρω ειδικές πρωτοβουλίες.
<P>
Όσον αφορά επικείμενες δράσεις που προβλέπονται για το τρέχον έτος, μπορώ να σας ενημερώσω ότι η Επιτροπή σχεδιάζει να αναθεωρήσει το φθινόπωρο την οδηγία για τη φορολογία της ενέργειας, με στόχο τη διασφάλιση αποτελεσματικότερης συνεισφοράς της στην εκπλήρωση των στόχων της ΕΕ για την ενέργεια και την κλιματική αλλαγή.
<P>
Το σημαντικότερο είναι ότι, και σύμφωνα με το αίτημα του Κοινοβουλίου, μία από τις κύριες πτυχές θα είναι να επιτευχθεί καλύτερη συμπληρωματικότητα με το σύστημα εμπορίας εκπομπής αερίων του θερμοκηπίου της ΕΕ. Κατά την άποψή μου, είναι πολύ σημαντικό να ληφθεί μέριμνα για τις καλύτερες δυνατές συνέργιες μεταξύ του αναθεωρημένου συστήματος εμπορίας εκπομπής αερίων του θερμοκηπίου και της φορολογίας της ενέργειας κατά τέτοιον τρόπο ώστε να διασφαλιστεί ότι η ΕΕ θα εκπληρώσει τους στόχους της για την κλιματική αλλαγή και την ενέργεια με τον λιγότερο δαπανηρό τρόπο.
<P>
Ο στόχος μας είναι να υποβάλουμε την πρόταση εγκαίρως, ούτως ώστε το Κοινοβούλιο να εκδώσει γνωμοδότηση πριν από το τέλος της τρέχουσας εντολής του. Υπάρχουν τομείς όπου αποτελεσματική δράση μπορεί να αναληφθεί μόνο μέσω της νομοθεσίας σε ευρωπαϊκό επίπεδο. Αυτό αφορά, επί παραδείγματι, τη φορολογία για τη χρήση της ενέργειας -για την οποία μόλις μίλησα- και το σύστημα εμπορίας εκπομπής αερίων του θερμοκηπίου της ΕΕ.
<P>
Υπάρχουν, ωστόσο, άλλοι τομείς στους οποίους τα κράτη μέλη μπορούν να αναλάβουν τα ίδια αποτελεσματική δράση και όπου μπορούν να συνεργαστούν και να επωφεληθούν από εμπειρίες που έχουν αποκτηθεί σε άλλα κράτη μέλη. Προς τούτο, η Πράσινη Βίβλος προτείνει τη δημιουργία ενός φόρουμ σχετικά με τα αγορακεντρικά μέσα, το οποίο θα επιτρέπει την ανταλλαγή γνώσεων μεταξύ των τομέων και των κρατών μελών.
<P>
Εν κατακλείδι, θα ήθελα να ευχαριστήσω το Κοινοβούλιο για την εποικοδομητική συνεισφορά του στη συζήτηση σχετικά με την περαιτέρω χρήση αγορακεντρικών μέσων, τα οποία είναι χρήσιμα σε όλους τους υπεύθυνους χάραξης πολιτικής, είτε εδώ στο Στρασβούργο, είτε στις Βρυξέλλες, είτε στις πρωτεύουσες των κρατών.
<SPEAKER ID="012" NAME="John Purvis">
συντάκτης γνωμοδότησης της Επιτροπής Οικονομικών και Νομισματικών Θεμάτων. - (EN) Κύριε Πρόεδρε, η κ. Ferreira εκπόνησε μια εξαιρετική και ισορροπημένη απάντηση στην Πράσινη Βίβλο της Επιτροπής σχετικά με τα αγορακεντρικά μέσα για περιβαλλοντικούς σκοπούς, και ως συντάκτης γνωμοδότησης της Επιτροπής Οικονομικών και Νομισματικών Θεμάτων βάσει της διαδικασίας ενισχυμένης συνεργασίας, είμαι πολύ ικανοποιημένος που μπορέσαμε να συνεργαστούμε με την κ. Ferreira και να συνεισφέρουμε σημαντικά στην παρούσα έκθεση.
<P>
Κατά τη γνώμη μας, το σύστημα εμπορίας δικαιωμάτων εκπομπής (ΣΕΔΕ) είναι το οικονομικά αποδοτικότερο, προσαρμοσμένο στη ζήτηση και αντικειμενικό αγορακεντρικό μέσο που είναι διαθέσιμο για την επίτευξη του ευρωπαϊκού στόχου του 20% όσον αφορά τη μείωση των εκπομπών αερίων του θερμοκηπίου έως το έτος 2020. Το ΣΕΔΕ θα πρέπει να αποτελέσει τον ακρογωνιαίο λίθο του συνδυασμού αγορακεντρικών μέσων, και επικροτώ τις προτάσεις της Επιτροπής για τη βελτίωση και την επέκτασή του. Το σύστημα θα πρέπει να έχει ένα ανώτατο όριο το οποίο θα μειώνεται προοδευτικά έως ότου επιτύχει τον στόχο του 20% έως το 2020. Θα πρέπει επίσης να διαδοθεί όσο το δυνατόν ευρύτερα μεταξύ των σημαντικών συντελεστών εκπομπών.
<P>
" δημοπρασία θα πρέπει να αποτελεί το κύριο μέσο προσδιορισμού των στόχων εκπομπών, προκειμένου να αποφευχθούν τα μειονεκτήματα για τον ανταγωνισμό της μεθόδου "grandfathering". " δημοπρασία είναι οικονομικά αποδοτικότερη. Ενθαρρύνει τους νεοεισερχόμενους, την καινοτομία και τις τεχνολογικές και λειτουργικές εξελίξεις.
<P>
Κυρία Επίτροπε, τονίζω ιδιαίτερα ότι πιστεύουμε πως η φορολογία της ενέργειας, και μάλιστα οι φόροι και οι επιδοτήσεις γενικά, θα πρέπει να παραμείνουν μόνο ένα πολύ δευτερεύον και συμπληρωματικό μέσο για τη μείωση εκπομπών αερίων του θερμοκηπίου για τις εκπομπές που δεν μπορούν να καλυφθούν άμεσα ή έμμεσα από το σύστημα εμπορίας εκπομπών. Για αυτόν τον λόγο, θεωρούμε την παράγραφο 26 της έκθεσης ασυνεπή προς το συνολικό μήνυμα σχετικά με την παραχώρηση προτεραιότητας στο σύστημα εμπορίας δικαιωμάτων εκπομπής.
<P>
Τέλος, η Επιτροπή πρέπει να διαπραγματευτεί επειγόντως αμοιβαίες συμφωνίες με άλλες δικαιοδοσίες. Αμοιβαίες και ισοδύναμες διεθνείς δεσμεύσεις που καλύπτουν τομείς που είναι ευάλωτοι στον ανταγωνισμό θα ήταν πολύ προτιμότερες από την έγκριση τελωνειακών φορολογικών ρυθμίσεων για την αντιστάθμιση των στρεβλώσεων του εμπορίου.
<SPEAKER ID="013" NAME="Neena Gill">
συντάκτρια γνωμοδότησης της Επιτροπής Βιομηχανίας, Έρευνας και Ενέργειας. - (EN) Κύριε Πρόεδρε, αν και λέγονται πολλά για την κλιματική αλλαγή ελάχιστα συμβαίνουν ωστόσο από την άποψη των απτών μέτρων, πιστεύω ότι η ΕΕ πρέπει να αποτελέσει παγκόσμιο παράδειγμα. Ως εκ τούτου, η μεγαλύτερη χρήση αγορακεντρικών μέσων είναι ζωτικής σημασίας, δεδομένου ότι πρόκειται για οικονομικώς αποδοτικά μέσα για τη μείωση των εκπομπών άνθρακα και την αύξηση της ενεργειακής απόδοσης.
<P>
Αυτοί οι έμμεσοι φόροι, οι εμπορεύσιμες άδειες και οι επιδοτήσεις, πιστεύω ότι θα βοηθήσουν την Ευρωπαϊκή Ένωση να επιτύχει τους στόχους της όσον αφορά τις εκπομπές. Ωστόσο, αναγνωρίζοντας παράλληλα ότι τα κράτη μέλη πρέπει να διατηρήσουν ευελιξία στα φορολογικά τους συστήματα, οποιοδήποτε να επικροτήσουμε οποιοδήποτε μέσο ή βοήθεια μπορεί να στηρίξει τις βιομηχανίες μας και τους καταναλωτές να προβούν σε περισσότερο πράσινες επιλογές, και οι πολιτικές μας πρέπει να είναι τέτοιες ώστε να προσφέρουν κίνητρα για την αλλαγή της συμπεριφοράς.
<P>
Ως εκ τούτου, είναι επιτακτικό να διορθώνονται οι αδυναμίες της αγοράς και να έχουμε καθορισμό τιμών βάσει των εκπομπών άνθρακα που να αντικατοπτρίζει την περιβαλλοντική ζημία ως τμήμα της αρχής "ο ρυπαίνων πληρώνει". Ο μειωμένος ΦΠΑ επί φιλικών προς το περιβάλλον προϊόντων μπορεί να βοηθήσει τις ευπαθείς ομάδες της κοινωνίας, ιδίως τους ηλικιωμένους, οι οποίοι διατρέχουν τώρα περισσότερο από ποτέ τον κίνδυνο της ενεργειακής φτώχειας.
<P>
Επιπροσθέτως, οποιαδήποτε έσοδα συγκεντρώνονται μέσω δημοπρασίας θα πρέπει να επανεπενδύονται για την αντιμετώπιση της ενεργειακής φτώχειας και τη χρηματοδότηση περαιτέρω περιβαλλοντικών προγραμμάτων.
<SPEAKER ID="014" NAME="Anders Wijkman">
εξ ονόματος της Ομάδας PPE-DE. - (EN) Κύριε Πρόεδρε, αυτή είναι, όπως ήδη ειπώθηκε, μια σημαντική έκθεση και θέλω να συγχαρώ την κ. Ferreira.
<P>
Γνωρίζουμε ότι το τρέχον οικονομικό μοντέλο μας δεν ενσωματώνει το περιβαλλοντικό κόστος στις τιμές της αγοράς. Ήδη στη Διάσκεψη της Στοκχόλμης το 1972 θεσπίστηκε και εγκρίθηκε η αρχή "ο ρυπαίνων πληρώνει". Όπως όμως γνωρίζουμε, δεν έχει εφαρμοστεί στις περισσότερες χώρες.
<P>
" παρούσα έκθεση είναι πολύ σημαντική. Απαντά σε πολλές αδυναμίες της αγοράς που αντιμετωπίζουμε σε πολλούς τομείς, όπου ασφαλώς η κλιματική αλλαγή είναι το πλέον προφανές πρόβλημα σήμερα. " έκθεση προτείνει πολλές πρωτοβουλίες σε πολλούς βασικούς τομείς. Εν γένει οι περισσότερες από αυτές τις προτάσεις είναι καλοσχεδιασμένες. Ωστόσο, πιστεύω ότι θα μπορούσαν να είχαν καταβληθεί περισσότερες προσπάθειες από όλους μας, ούτως ώστε να προσπαθήσουμε να συντομεύσουμε την έκθεση και να συγχωνεύσουμε ορισμένες από τις επιμέρους παραγράφους· τώρα υποβάλλονται πολύ παρεμφερή αιτήματα. Πιστεύω ότι η έκθεση θα επωφελείτο και θα καθίστατο σαφέστερη.
<P>
Εξ ονόματος της Ομάδας μου και όπως ήδη ειπώθηκε από τον κ. Purvis, πρέπει να αναφέρω ότι έχουμε δυσκολίες με ορισμένες παραγράφους. Μία από αυτές είναι η παράγραφος 26. Δεν μπορείτε να τάσσεστε υπέρ ενός συστήματος εμπορίας δικαιωμάτων εκπομπής και, ταυτόχρονα, να ζητάτε έναν γενικό φόρο για το CO2 σε ευρωπαϊκό επίπεδο. Είναι αντιφατικό. Δεύτερον, έχουμε ορισμένα προβλήματα με την παράγραφο 24. Ενώ συμφωνούμε με το μεγαλύτερο μέρος του περιεχομένου, είναι, κατά την άποψή μας, πολύ γενικόλογο και δίνει κάπως την εντύπωση ότι τα έσοδα από τη δημοπρασία θα είναι ή θα πρέπει να είναι μέρος του προϋπολογισμού της ΕΕ στο μέλλον. Αυτό είναι κάτι που μπορούμε να υποστηρίξουμε. Όμως, εκτός αυτού, είμαστε εν γένει υπέρ, και για μία ακόμη φορά συγχαρητήρια στην κ. Ferreira.
<SPEAKER ID="015" NAME="Gyula Hegyi">
εξ ονόματος της Ομάδας PSE. - (HU) "Ας κάνουμε τον κόσμο διαφορετικό", λένε οι άνθρωποι στα αριστερά που πιστεύουν ότι ο κόσμος μας πρέπει να αλλάξει. Δεν μπορούμε να συμφιλιωθούμε με τον καπιταλισμό καζίνο - την αποκαλούμενη ανάπτυξη, που συνοδεύεται όμως από την καταστροφή των φυσικών αξιών. Ο εικοστός αιώνας μας έδειξε ότι οι ουτοπίες πρόκειται να αποτύχουν χωρίς το κατάλληλο οικονομικό και κοινωνικό πλαίσιο. " περιβαλλοντική βάση του "πράσινου φόρου" και η συνολική φορολογική πολιτική μπορεί να βοηθήσει στη δημιουργία ενός καλύτερου κόσμου διαβίωσης παρέχοντας μια οικονομία της αγοράς και βιώσιμα μέσα. Όσον αφορά την αυξημένη επιβολή φόρων επί των πρώτων υλών, ένας ενιαίος φόρος για την ενέργεια θα μπορούσε να αναγκάσει όλους να μειώσουν την εξάρτησή τους από τις εισαγωγές ενέργειας, να χρησιμοποιούν λιγότερο τα αυτοκίνητά τους, και να επενδύουν σε δημόσιες μεταφορές, τραμ και σιδηροδρόμους. Εάν το φορολογικό ισοζύγιο μετατοπιζόταν από τους μισθούς στην κατανάλωση, θα αναπτυσσόταν ένα πολύ νέο είδος χώρου εργασίας και ένας τρόπος ζωής πλησιέστερος στη φύση και τον πολιτισμό θα διαδραμάτιζε μεγαλύτερο ρόλο, αντί της καταναλωτικής μανίας. " επιβολή φόρων στις επιβλαβείς εκπομπές και στα μη ανακυκλώσιμα απόβλητα θα μειώσει την περιβαλλοντική ρύπανση και τις ενδημικές ασθένειες που την συνοδεύουν, και συνεπώς θα μειώσει τον αριθμό των πρόωρων και περιττών θανάτων. " μετάβαση στην πράσινη φορολογία θα είναι αποδεκτή ως μια μορφή ειρηνικής επανάστασης. Ασφαλώς, το επίπεδο φορολογίας δεν θα αυξηθεί, καθώς η Ευρώπη φορολογείται ήδη πολύ βαριά. " μείωση της κατανάλωσης ενέργειας θα ενίσχυε την ανταγωνιστικότητα των αγαθών μας. Με την πράσινη φορολογία, μπορούμε να κάνουμε το άλμα από τον γενικά υλιστικό κόσμο του εικοστού αιώνα σε έναν περισσότερο ευαίσθητο κόσμο, πλουσιότερο σε φιλικές προς το περιβάλλον και ανθρώπινες αξίες. Εάν υπάρχει κάτι στο οποίο μπορούμε όλοι εμείς, οι ευρωπαίοι αντιπρόσωποι 27 χωρών, να συμφωνήσουμε είναι η πράσινη φορολογία. Ας κάνουμε διαφορετικό τον κόσμο, αλλά μέσω προσεκτικών και τολμηρών μεταρρυθμίσεων.
<SPEAKER ID="016" NAME="Frédérique Ries">
εξ ονόματος της Ομάδας ALDE. - (FR) Κύριε Πρόεδρε, κυρία Επίτροπε, θα ήθελα επίσης να συγχαρώ την εισηγήτριά μας, την κ. Ferreira, για την εξαιρετική της εργασία και για τη στενή συνεργασία της με τους σκιώδεις εισηγητές για αυτό το σημαντικό θέμα.
<P>
Θα επικεντρωθώ εδώ στα δύο κύρια θέματα του ψηφίσματος, το σύστημα ανταλλαγής ποσοστώσεων CO2 και την πράσινη φορολογία. Αναφερόμενη πρώτα από όλα στις ποσοστώσεις εκπομπών, είναι ανησυχητικό να παρατηρεί κανείς, όπως ειπώθηκε επανειλημμένως, ότι οι βιομηχανικές εκπομπές CO2 αυξήθηκαν κατά 1% το 2007, πέρυσι, όταν η Ευρωπαϊκή Ένωση στην εαρινή σύνοδο είχε ορίσει η ίδια τον φιλόδοξο στόχο της μείωσης κατά 20% των αερίων του θερμοκηπίου έως το 2020. Εν ολίγοις, ο μηχανισμός έχει μπλοκάρει και -για να το θέσουμε κομψά και κατ' ευφημισμό- πρέπει να τον θέσουμε πάλι σε λειτουργία, επειδή είναι καιρός να εισέλθουμε σε έναν ενάρετο κύκλο.
<P>
Βλέπω δύο πορείες δράσης. " πρώτη είναι να στηρίξουμε την Ευρωπαϊκή Επιτροπή, η οποία είναι υπέρ της πληρωμής των ποσοστώσεων εκπομπών. " δεύτερη έχει ως αφετηρία την ιδέα ότι το παρόν σύστημα που αφορά μόνο το CO2 είναι πολύ στενό, και ότι και άλλοι ατμοσφαιρικοί ρύποι θα πρέπει να ενσωματωθούν σταδιακά, αρχίζοντας αναμφίβολα με το NOx και το SO2.
<P>
Διερωτώμαι επίσης και για τις ευνοϊκές ρυθμίσεις που εξακολουθούν να ισχύουν στον ναυτιλιακό τομέα. Αντίθετα με την κατάσταση που θα εφαρμοστεί σύντομα στον τομέα των αερομεταφορών, δεν υπόκειται σε καμία κοινοτική ή διεθνή νομοθεσία για τη μείωση του CO2, διπλά μέτρα και σταθμά των οποίων δεν έχουμε πλέον την πολυτέλεια.
<P>
Ένας ακόμη ακρογωνιαίος λίθος του ψηφίσματος είναι η πράσινη φορολογία, οι περιβαλλοντικοί φόροι, η επανάσταση που ανέφερε ο κ. Eguy. " θέση των Φιλελευθέρων και Δημοκρατών σχετικά με αυτό το ζήτημα είναι σαφής. Τα μέσα που βασίζονται στην κοινοτική αγορά δεν θα πρέπει να περιορίζονται στο σύστημα ανταλλαγής δικαιωμάτων εκπομπής. Πρέπει να εξετάσουμε και άλλα συστήματα και, ως συντάκτρια, είμαι υπέρ της παραγράφου 27, η οποία αναβιώνει την ιδέα της θέσπισης φόρου επί του άνθρακα ως αντιστάθμιση της μείωσης των επιδοτήσεων για τις ορυκτές πηγές ενέργειας.
<P>
Από την άλλη πλευρά -και συμφωνώ με τον κ. Purvis και τον κ. Wittman σε αυτό το θέμα- η Ομάδα της Συμμαχίας Φιλελευθέρων και Δημοκρατών για την Ευρώπη δεν θα στηρίξει την τελευταία πρόταση της παραγράφου 26, η οποία καλεί την Επιτροπή να παρουσιάσει πρόταση σχετικά με αυτόν τον κοινοτικό φόρο επί του CO2 έως τα τέλη του 2008. Προτιμούμε να συμπληρώσει η Ένωση τη φιλόδοξη δέσμη νομοθεσίας της για την ενέργεια και την κλιματική αλλαγή.
<P>
Εν κατακλείδι, πρέπει να σταματήσουμε να είμαστε υποκριτές και να αποκτήσουμε πλήρη επίγνωση του κόστους της φιλοδοξίας μας. Προκειμένου οι εκπομπές CO2 να περικοπούν κατά το ένα τρίτο, επί παραδείγματι, κάθε άτομο στην Ευρωπαϊκή Ένωση πρέπει να εκπέμπει οκτώ φορές λιγότερο διοξείδιο του άνθρακα. Αυτά τα απερίφραστα στατιστικά στοιχεία δείχνουν ότι, πέραν της χρήσης αυτών των αγορακεντρικών μέσων για την προστασία του περιβάλλοντος, δεν μπορούμε να διαφύγουμε από την ίδια μας την προσωπική ευθύνη, και η Ένωση θα πρέπει να εργαστεί πολύ σκληρά προκειμένου να μην εκτραπεί της πορείας της, ούτως ώστε η αειφόρος ανάπτυξη να μην αποτελεί απλώς έναν ενθουσιασμό, αλλά το πρότυπο για όλους μας στο μέλλον.
<SPEAKER ID="017" NAME="Alessandro Foglietta">
εξ ονόματος της Ομάδας UEN. - (IT) Κύριε Πρόεδρε, κυρίες και κύριοι, θα ήθελα να ευχαριστήσω την κ. Ferreira για την εξαιρετική δουλειά της.
<P>
" ανάληψη παγκόσμιας ευθύνης για την καταπολέμηση της κλιματικής αλλαγής αποτελεί καθήκον ζωτικής σημασίας το οποίο πρέπει να επιτευχθεί σε διάφορα επίπεδα: όχι μόνο στον κόσμο των επιχειρήσεων και των ιδρυμάτων, αλλά επίσης μεταξύ των ιδιωτών. Ως ευρωπαίοι πολίτες, μπορούμε να μειώσουμε σημαντικά το οικολογικό μας ίχνος και να επιτύχουμε μείζονα αποτελέσματα απλώς μέσω μικρών μέτρων, συμπεριλαμβανομένων των αγοραστικών μας επιλογών, που μπορούν να έχουν παγκόσμιο και σημαντικό αντίκτυπο. Τα κράτη μέλη μπορούν να ενθαρρύνουν, ή να διευκολύνουν, τους ανθρώπους να επιλέξουν οικολογικά προϊόντα μέσω αγορακεντρικών μέσων.
<P>
Εξίσου σημαντικό με την προώθηση της έρευνας στον τομέα των νέων τεχνολογιών είναι να διασφαλιστεί ότι αυτές οι τεχνολογίες είναι διαθέσιμες στους καταναλωτές και διαδεδομένες αρκετά ευρέως ώστε να αποφέρουν περιβαλλοντικά οφέλη στην κοινότητα. Είναι κρίμα που 16 χώρες οι οποίες εκπροσωπούν τις μεγαλύτερες οικονομίες του πλανήτη, στη συνάντησή τους στο Παρίσι στις 16 και 18 Απριλίου, δεν κατόρθωσαν να επιτύχουν μια συμφωνία για κοινό ψήφισμα με στόχο την περικοπή των παγκόσμιων εκπομπών αερίων του θερμοκηπίου κατά 50% έως το 2050.
<P>
Εντούτοις, ευελπιστούμε ότι οι επακόλουθες διαπραγματεύσεις στην Κόμπε και στο Χοκάιντο θα οδηγήσουν σε μεγαλύτερη επιτυχία σε αυτόν τον τομέα, ιδίως καθώς πιστεύω ότι η κλιματική αλλαγή πρέπει να καταπολεμηθεί σε παγκόσμιο επίπεδο· διαφορετικά, θα θέσει απλώς βαρύ φορτίο στις ευρωπαϊκές επιχειρήσεις προκαλώντας τη μείωση της ανταγωνιστικότητάς τους σε σχέση με τους αντιπάλους τους εκτός της Ευρώπης, χωρίς να επιτύχει τον στόχο μιας περιβαλλοντικής βελτίωσης σε παγκόσμιο επίπεδο.
<P>
Πρέπει να χρησιμοποιούμε αγορακεντρικά μέσα ως οικονομικούς μοχλούς προκειμένου να μεταβούμε σε φιλικότερα προς το περιβάλλον συστήματα παραγωγής που είναι βιώσιμα μακροπρόθεσμα· εν προκειμένω, επικροτώ την Πράσινη Βίβλο της Επιτροπής. " Ευρωπαϊκή Ένωση πρέπει να ενισχύσει τη διάδοση στα κράτη μέλη αγορακεντρικών μέσων που καθιστούν δυνατή την εσωτερικοποίηση του κόστους των προϊόντων και την προώθηση της ενεργειακής απόδοσης και της θερμομόνωσης των κτηρίων. Θεωρώ ότι είναι απαραίτητο η Ευρωπαϊκή Ένωση να επιτύχει τον στόχο του 20% της κατανάλωσης από ανανεώσιμες πηγές ενέργειας έως το 2020.
<SPEAKER ID="018" NAME="Margrete Auken">
εξ ονόματος της Ομάδας Verts/ALE. - (DA) Κύριε Πρόεδρε, θα ήθελα να ευχαριστήσω την κ. Ferreira για την καλή έκθεση σχετικά με ένα σημαντικό θέμα και για την ευχάριστη και εξαιρετική συνεργασία. Προκειμένου η ΕΕ να φανεί όντως αντάξια των πολλών καλών λόγων που ειπώθηκαν σε σχέση με τους στόχους μας για το κλίμα και το περιβάλλον, είναι ζωτικής σημασίας εμείς οι πολιτικοί να αναλάβουμε την ευθύνη και να λάβουμε δύσκολες αποφάσεις εξ ονόματος των εκλογέων μας. Ένα από τα αποτελεσματικά μέσα που έχουμε στη διάθεσή μας είναι ο περιορισμός των επιπέδων κατανάλωσης που προκαλούν πίεση στο περιβάλλον εξαναγκάζοντας τον ρυπαίνοντα να πληρώσει. Αυτή είναι μια εξαιρετική αρχή με την οποία όλοι συμφωνούν, η οποία όμως έως τώρα δεν έχει ληφθεί σοβαρά υπόψη σε περιπτώσεις όπου πράγματι στοιχίζει στον ρυπαίνοντα. Επί παραδείγματι, το κόστος των αυτοκινητιστών δεν έχει αντικατοπτριστεί ποτέ στο κόστος των μεταφορών. Ένα από τα πρώτα πράγματα που θα πρέπει να κάνουμε είναι να εσωτερικοποιήσουμε αυτό που καλείται από το ευρύ κοινό ως "εξωτερικό κόστος". Αυτό θα αποτελέσει σημαντικό βήμα προς τα εμπρός. Είναι, ασφαλώς, επίσης δυνατό να προχωρήσει περαιτέρω ο έλεγχος της κατανάλωσης των ρυπογόνων ουσιών με ακόμη αυστηρότερα οικονομικά μέσα, και επιτρέψτε μου να πω εδώ ότι απλώς δεν κατανοώ τον λόγο για τον οποίο είναι αδύνατο να συνδυαστούν τέλη CO2 με ένα σύστημα εμπορίας δικαιωμάτων εκπομπής. Απλώς αδυνατώ να το καταλάβω αυτό.
<P>
" χρήση μιας περιβαλλοντικά ορθής πολιτικής καθορισμού τιμών αποτελεί έναν αποτελεσματικό τρόπο χρήσης της αγοράς στο πλαίσιο μιας περιβαλλοντικής πολιτικής, όχι ως υποκατάστατο υποχρεωτικών απαιτήσεων και απαγορεύσεων, αλλά σε συνδυασμό με αυτές· αυτό έχει επίσης προταθεί από την Επιτροπή. Συχνά εγείρονται ανησυχίες για το γεγονός ότι η χρήση αυτών των αγορακεντρικών μεθόδων θα μπορούσε να έχει στρεβλές κοινωνικές επιπτώσεις. Ωστόσο, υπάρχει ανάγκη επίγνωσης της υποκρισίας. Οι φόροι κατανάλωσης συνήθως έχουν μέτριες επιπτώσεις, δεδομένου ότι οι πλούσιοι είναι επίσης αυτοί οι οποίοι καταναλώνουν το περισσότερο και, συνεπώς, πληρώνουν το περισσότερο. Εάν υπάρχει επιθυμία να γίνει κάτι για τις δυσκολίες που αντιμετωπίζουν οι φτωχοί προκειμένου να πληρώσουν για βασική κατανάλωση, υπάρχουν πολλές άλλες μέθοδοι που μπορούν να χρησιμοποιηθούν οι οποίες δεν περιλαμβάνουν πράσινους φόρους. Επί παραδείγματι, η συνήθης φορολογία, η κοινωνική και μισθολογική πολιτική είναι καταλληλότερη εάν αντιμετωπίζουμε σοβαρά την ευθύνη μας για την φροντίδα των λιγότερο προνομιούχων.
<P>
Μία μέθοδος η οποία δεν θα λειτουργήσει εδώ βασίζεται στην εδραίωση ενός τύπου βασικής κατανάλωσης η οποία καθίσταται φθηνότερη ή ακόμη και δωρεάν. Πρώτον, η κατανάλωση θα είναι πάντα σχετικά υψηλή· ωστόσο, η χειρότερη πτυχή του μοντέλου είναι ότι δεν παρέχει κανένα κίνητρο για εξοικονόμηση. Συνεπώς, παρόλα αυτά, η προοδευτική φορολογία η οποία χρησιμοποιεί πράσινους φόρους είναι καλύτερη. Εντούτοις, το καλύτερο που μπορεί να κάνει κανείς είναι να διατηρήσει αυτά τα αγορακεντρικά μέσα απαλλαγμένα από άλλες σκοπιμότητες, προκειμένου να είναι πραγματικά αποτελεσματικά στον αγώνα για τη διάσωση του περιβάλλοντος, του κλίματος και της φύσης. Είναι καλό πράγμα που η ανησυχία για την κοινωνική στρέβλωση είναι τόσο μεγάλη· ωστόσο, σε αυτήν την περίπτωση πρόκειται για τη διάσωση του χώρου διαβίωσής μας για τους απογόνους μας.
<SPEAKER ID="019" NAME="Jens Holm">
εξ ονόματος της Ομάδας GUE/NGL. - (SV) Θα καταλήξουμε σύντομα σε μια απόφαση για την έκθεση της Επιτροπής Περιβάλλοντος, Δημόσιας Υγείας και Ασφάλειας των Τροφίμων και της Anne Ferreira σχετικά με την Πράσινη Βίβλο για τα αγορακεντρικά μέσα για το περιβάλλον και την εξυπηρέτηση αντίστοιχων πολιτικών επιδιώξεων. Αποτελεί μια εξαιρετική έκθεση και έχει την πλήρη στήριξή μου.
<P>
Επιτρέψτε μου πρώτα να διατυπώσω μια προσωπική παρατήρηση. Μιλάμε εδώ για αγορακεντρικά μέσα. Προσωπικά έχω κουραστεί από τη συζήτηση για αγορακεντρικά μέσα στο πλαίσιο μιας περιβαλλοντικής πολιτικής. Δεν χρειαζόμαστε περισσότερη επιρροή από εταιρείες ή την αγορά. Χρειαζόμαστε περισσότερο πολιτικό έλεγχο. Χρειαζόμαστε περισσότερο σχεδιασμό. Χρειαζόμαστε, επί παραδείγματι, αυστηρότερες απαιτήσεις όσον αφορά τις εκπομπές, θα πρέπει να είμαστε σε θέση να χρησιμοποιούμε δημόσιες συμβάσεις για περιβαλλοντικούς σκοπούς και περιβαλλοντικούς φόρους και δασμούς. Μάλιστα εδώ έχουμε αγορακεντρικά μέσα, επειδή το όλο θέμα αφορά τη θέσπιση φόρων και τελών για πράγματα τα οποία επιδεινώνουν τα περιβαλλοντικά προβλήματα, εσωτερικοποιώντας άλλως ειπείν τα περιβαλλοντικά προβλήματα. Αυτά τα μέσα αποτελούν ένα καλό παράδειγμα του πώς αναλαμβάνουμε πολιτική ευθύνη για τα περιβαλλοντικά προβλήματα αντί να την αφήνουμε στην αγορά.
<P>
Επιτρέψτε μου να δώσω ορισμένα απτά παραδείγματα ιδιαίτερα σημαντικών πτυχών στην παρούσα έκθεση. Ένας ελάχιστος φόρος για το CO2, ένας φόρος για το CO2 συνδυασμένος με μια σαφή απαίτηση μείωσης, είναι ενδεχομένως ο αποτελεσματικότερος τρόπος μείωσης των εκπομπών. " χώρα μου ήταν η πρώτη στον κόσμο που θέσπισε φόρο για το CO2. Αυτό συνέβη στις αρχές της δεκαετίας του '90. Χωρίς να ισχυριστώ ότι η Σουηδία βρίσκεται στην πρώτη γραμμή σε όλους τους τομείς του κλίματος, ο φόρος για το CO2 ήταν όντως ένας από τους κύριους λόγους πίσω από τη μείωση των εκπομπών μας σε CO2. Είναι πλέον καιρός να κάνουν το ίδιο περισσότερες χώρες. Στην παράγραφο 26 της παρούσας έκθεσης ζητούμε ακριβώς έναν τέτοιο φόρο για το CO2.
<P>
Γενικά, ζητούμε περισσότερη υποστήριξη προκειμένου τα κράτη μέλη να θεσπίσουν περιβαλλοντικούς φόρους. Πιστεύω σήμερα ότι υπάρχει μια εντελώς μοναδική ευκαιρία να πιέσουμε για έναν φόρο για το CO2 και άλλους περιβαλλοντικούς φόρους. Τα τελευταία χρόνια, η ευαισθητοποίηση έχει αυξηθεί σε τεράστιο βαθμό παγκοσμίως. Στην έκθεση δηλώνουμε επίσης ότι τα ίδια τα κράτη μέλη καθορίζουν αυτόν τον τομέα. Ασφαλώς, αυτό είναι απολύτως ορθό. Εμπίπτει στο πεδίο αρμοδιοτήτων τους.
<P>
Ένα άλλο θέμα είναι το σύστημα εμπορίας εκπομπής. Πρέπει να παραδεχτούμε ότι η πρώτη περίοδος εμπορίας 2005-2007 δεν ήταν παρά καταστροφική. Το σύστημα δεν κατόρθωσε να μειώσει τις εκπομπές και πολλοί ρυπαίνοντες έλαβαν ακόμη και υπερβολικά γενναιόδωρες χορηγήσεις και αποκόμισαν τεράστια οφέλη από αυτό το σύστημα.
<P>
Στην παρούσα έκθεση ζητούμε, συνεπώς, δημοπρασία των δικαιωμάτων εκπομπών, ζητούμε ένα ανώτατο όριο εκπομπών το οποίο να είναι συνεπές με τον στόχο μείωσης κατά 30%, καθώς και περιορισμούς και αυστηρές απαιτήσεις για τη χρήση ευέλικτων μηχανισμών. Εκφράζεται η ελπίδα ότι πράττοντάς το αυτό θα δοθεί η δυνατότητα στο σύστημα εμπορίας να αρχίσει να λειτουργεί. Εάν αυτό δεν επιτύχει, θα πρέπει εξετάσουμε το ενδεχόμενο αντικατάστασης του συστήματος εμπορίας με κάτι εντελώς διαφορετικό, επί παραδείγματι υπέρογκους φόρους επί των εκπομπών.
<P>
Σε αυτό το πλαίσιο, είναι σημαντικό να θυμόμαστε ότι τώρα που οι αερομεταφορές πρόκειται να συμπεριληφθούν στο σύστημα εμπορίας εκπομπών, δεν μπορούμε πλέον να περιορίζουμε τα μέτρα κατά των αερομεταφορών μόνο στο σύστημα εμπορίας. Παράλληλα μέτρα όπως ο φόρος επί των καυσίμων και τα τέλη επί των εκπομπών οξειδίου του αζώτου, NOx, είναι επιβεβλημένα, και αυτό ακριβώς ζητούμε στην παρούσα έκθεση. Εδώ θα ήθελα να επωφεληθώ της ευκαιρίας να θέσω μια ερώτηση στην Επιτροπή: είπατε προηγουμένως ότι θα υποβάλατε μέτρα κατά των εκπομπών οξειδίου του αζώτου από τις αερομεταφορές, κατά του NOx, και ότι αυτό θα συνέβαινε φέτος. Μπορείτε να μας πείτε τι συμβαίνει με αυτό; Έχετε μια ημερομηνία για το πότε θα θεσπιστούν αυτά τα μέτρα; Εξετάζοντας το γεγονός ότι οι αερομεταφορές έχουν σχεδόν διπλασιάσει τις εκπομπές τους τα τελευταία χρόνια, πολλοί από εμάς εδώ θα ήθελαν να δουν απτά μέτρα. Πραγματικά δεν μπορούμε να περιμένουμε περισσότερο!
<P>
Αυτά τα μέσα αποτελούν ένα καλό παράδειγμα του πώς αναλαμβάνουμε την πολιτική ευθύνη για την κλιματική αλλαγή. Οι φόροι και τα τέλη μάς δίνουν τη δυνατότητα να επισπεύσουμε τις απαραίτητες μειώσεις στις εκπομπές και ευελπιστούμε ότι θα επιλύσουμε το πρόβλημα της κλιματικής αλλαγής συνολικά. Ας το πράξουμε! Είναι καθήκον μας προς τα παιδιά μας και όλους τους άλλους ζώντες οργανισμούς σε αυτόν τον όμορφο πλανήτη.
<SPEAKER ID="020" NAME="Johannes Blokland">
εξ ονόματος της Ομάδας IND/DEM. - (NL) Κύριε Πρόεδρε, τα συγχαρητήριά μου στην κ. Anne Ferreira όσον αφορά την έκθεσή της για τα αγορακεντρικά μέσα για περιβαλλοντικούς σκοπούς. Ένας από τους πυλώνες της πρότασης που βρίσκεται ενώπιόν μας είναι η αρχή "ο ρυπαίνων πληρώνει". Πρόκειται για μια σημαντική αρχή δεδομένου ότι επιτρέπει τη δίκαιη κατανομή των επιβαρύνσεων. Αυτό αποτελεί επίσης έναν λόγο για τον οποίο είμαι υπέρ της μεταβίβασης του συνολικού εξωτερικού κόστους, και συνεπώς και του περιβαλλοντικού κόστους, στους καταναλωτές των βιομηχανικών και των καταναλωτικών προϊόντων. Συντελεί σε μια ρεαλιστική εικόνα και στον θεμιτό ανταγωνισμό.
<P>
Τον προηγούμενο Νοέμβριο παρέστην στη διάσκεψη με τίτλο "Πέρα από το ΑΕγχΠ". Διεξήχθη ευρεία συζήτηση εκεί σχετικά με τους τρόπους με τους οποίους δείκτες πέραν του ακαθάριστου εγχώριου προϊόντος μπορούν να χρησιμοποιηθούν για τη μέτρηση της κοινωνικής ευημερίας, επειδή στην πράξη οι κοινωνικοί και περιβαλλοντικοί παράγοντες διαδραματίζουν έναν ρόλο εδώ, καθώς και οι οικονομικοί παράγοντες. Μπορεί να πηγαίνετε καλά από οικονομική άποψη, αλλά εάν ζείτε σε μια πυκνοκατοικημένη πόλη με πολλή ατμοσφαιρική ρύπανση, η ποιότητα ζωής σας δεν είναι και τόσο εξαιρετική. Χαίρομαι που η κ. Ferreira κάνει αυτήν την επισήμανση στην έκθεσή της επίσης.
<P>
Τέλος, θα ήθελα να εκφράσω την υποστήριξή μου σε δύο συγκεκριμένες παραγράφους της έκθεσής της, τις παραγράφους 58 και 59, σχετικά με την εσωτερικοποίηση των περιβαλλοντικών παραγόντων στην τιμολόγηση του νερού και, δεύτερον, ένα νομοθετικό πλαίσιο για τη μείωση του επιπέδου των αποβλήτων που παράγονται μεσοπρόθεσμα.
<SPEAKER ID="021" NAME="Bogusław Sonik" AFFILIATION="PPE-DE">
(PL) Κύριε Πρόεδρε, η απειλή για την παγκόσμια περιβαλλοντική ισορροπία απαιτεί να λάβουμε μέτρα που θα έχουν ως αποτέλεσμα αλλαγές στα μοντέλα ανάπτυξής μας και έναν νέο τρόπο ζωής στις κοινωνίες μας.
<P>
" επιχειρηματική δραστηριότητα έχει οικολογικό κόστος το οποίο συχνά δεν λαμβάνεται υπόψη στη γενική λογιστική. Παρά το γεγονός ότι η αρχή "ο ρυπαίνων πληρώνει", ένας από τους πυλώνες της περιβαλλοντικής πολιτικής της Ευρωπαϊκής Ένωσης, ισχύει σε ολόκληρη την Κοινότητα, η εφαρμογή της σε ορισμένες χώρες απέχει πολύ από το επιθυμητό επίπεδο.
<P>
" Ευρωπαϊκή Ένωση θεσπίζει μια σειρά νομοθετημάτων και κανόνων για τη βελτίωση της κατάστασης του περιβάλλοντος, και είναι ζωτικής σημασίας η θέσπιση νέων μέσων της αγοράς. Οι οικονομικοί φόροι στην ΕΕ θα μπορούσαν να διαδραματίσουν πολύ σημαντικό ρόλο στην επίτευξη των στόχων που αφορούν την προστασία του περιβάλλοντος εντός της ΕΕ. Έως τώρα, το μόνο ισχύον σύστημα είναι το σύστημα εμπορίας δικαιωμάτων εκπομπής για το διοξείδιο του άνθρακα. Αυτό φαίνεται να μην είναι αρκετό.
<P>
Θα πρέπει να εξεταστούν και άλλα μέσα της αγοράς. Είναι πολύ σημαντικό τα έσοδα από οικολογικούς φόρους να χρησιμοποιηθούν για την πρόληψη αρνητικών επιπτώσεων στο περιβάλλον και την ανθρώπινη υγεία. Φαίνεται ότι η σταδιακή εναρμόνιση των περιβαλλοντικών φόρων σε ολόκληρη την ΕΕ είναι ζωτικής σημασίας. " οικολογική φορολογία στα κράτη μέλη ποικίλει σημαντικά. " ανάθεση των λύσεων αυτών των θεμάτων στα χέρια των κρατών μελών εγκυμονεί τον κίνδυνο στρεβλώσεων στην ανταγωνιστικότητα μεταξύ των εταιρειών.
<P>
Κατά τη θέσπιση νέων μέσων της αγοράς πρέπει να ακολουθηθούν αρκετές βασικές κατευθυντήριες γραμμές: το κοινό πρέπει να τις δεχτεί, οι φόροι δεν μπορούν να θεωρούνται ως μία ακόμη υποχρέωση επιβεβλημένη από την Ευρωπαϊκή Ένωση και, επίσης, οι φόροι πρέπει να θεσπιστούν σταδιακά.
<P>
Ορισμένα κράτη μέλη της ΕΕ έχουν ήδη τα δικά τους μέσα για την αγορά, επί παραδείγματι, πιστοποιητικά εξοικονόμησης ενέργειας ή πιστοποιητικά πράσινης ενέργειας. Ωστόσο, όλα τα κράτη μέλη θα πρέπει να παρέχουν σθεναρή στήριξη στις τεχνολογίες χαμηλών εκπομπών άνθρακα, την εξοικονόμηση ενέργειας και τις τεχνολογίες ανανεώσιμων πηγών ενέργειας.
<P>
Τέλος, θα ήθελα να επισημάνω ότι η Ευρωπαϊκή Ένωση έχει ηγετικό ρόλο στον τομέα της περιβαλλοντικής προστασίας και πιστεύω ότι έχει ευθύνη να αποτελέσει παράδειγμα για τον υπόλοιπο κόσμο.
<SPEAKER ID="022" NAME="Genowefa Grabowska" AFFILIATION="PSE">
(PL) Κύριε Πρόεδρε, θα ήθελα να συγχαρώ την εισηγήτρια για την εξαιρετική έκθεση σχετικά με το θέμα της περιβαλλοντικής προστασίας. Θα ήθελα επίσης να σας υπενθυμίσω ότι γνωρίζουμε από την έκθεση των "νωμένων Εθνών με τίτλο "Το κοινό μας μέλλον", την οποία εκπόνησε η Margot Wallström, ότι αποτελεί ευθύνη μας απέναντι στις μελλοντικές γενιές, στα παιδιά μας και τα εγγόνια μας, να αφήσουμε το φυσικό περιβάλλον στην καλύτερη δυνατή κατάσταση.
<P>
" συμμετοχή της Ευρωπαϊκής Ένωσης σε αυτόν τον τομέα είναι ήδη πολύ καλή, αλλά και το Ευρωπαϊκό Κοινοβούλιο έχει επίσης επίγνωση της κατάστασης. Έχουμε μια ειδική προσωρινή Επιτροπή για την Κλιματική Αλλαγή, έχουμε καλή νομοθεσία, και θεσπίζουμε κανονισμούς, οδηγίες και αποφάσεις. Τώρα ήρθε ο καιρός να ενισχύσουμε άλλους μηχανισμούς, ιδίως οικονομικά κίνητρα και φόρους, και επίσης να αναβαθμίσουμε τις εκστρατείες ενημέρωσης και τα προληπτικά μέτρα.
<P>
Προκειμένου αυτά τα μέτρα να είναι αποτελεσματικά, πρέπει να υπάρξει κοινοτική προσέγγιση. Τα κράτη μέλη πρέπει να υπερπηδήσουν την απροθυμία τους και την αντίστασή τους στη φορολογική εναρμόνιση, τουλάχιστον όσον αφορά το περιβάλλον. Αν και χρησιμοποιούνται για εύλογους σκοπούς, οι οικολογικοί φόροι δεν είναι καθόλου δημοφιλείς επί του παρόντος. Όπως ακριβώς και οι άλλοι φόροι, αντιμετωπίζονται με δυσαρέσκεια. Για αυτόν τον λόγο, πρέπει να καταβάλουμε κάθε δυνατή προσπάθεια σε ευρωπαϊκό και σε εθνικό επίπεδο προκειμένου να καταστήσουμε τις οικολογικές πληρωμές και τους φόρους κοινωνικά αποδεκτούς.
<P>
Αυτό που χρειαζόμαστε είναι δραστηριότητες που εμπνέουν ένα υψηλό επίπεδο οικολογικής ευαισθητοποίησης. Χρειαζόμαστε πρωτοβουλίες που θα διασφαλίσουν ότι οι ορθές πρακτικές χρησιμοποιούνται ευρέως και θα προωθήσουν την οικολογική κοινωνική συμπεριφορά. Σε τελική ανάλυση, κανείς δεν διαμαρτύρεται όταν, στο κατάστημα του Ευρωπαϊκού Κοινοβουλίου, καλούμαστε να πληρώσουμε πέντε λεπτά για μια πλαστική σακούλα. Αυτό είναι θεμελιώδους σημασίας - όχι η οικονομική διάσταση αυτής της πράξης, αλλά η στιγμή περισυλλογής που την συνοδεύει, όταν ο καταναλωτής σκέφτεται να πάρει την πλαστική σακούλα ή να την αφήσει και να μειώσει το ποσό των απορριμμάτων στον πλανήτη. Αυτός είναι ένας καλός τρόπος να βάλουμε τον κόσμο σε σκέψη. Οι άνθρωποι θα δεχτούν τις οικονομικές επιβαρύνσεις, τους φόρους και τους άλλους περιβαλλοντικούς δασμούς, αλλά μόνο όταν πιστέψουν ότι είναι εύλογοι και μπορούν να διαβλέψουν ένα θετικό αποτέλεσμα.
<SPEAKER ID="023" NAME="Holger Krahmer" AFFILIATION="ALDE">
(DE) Κύριε Πρόεδρε, επικροτώ τα αγορακεντρικά μέσα ως μέσο εφαρμογής πολιτικών, συμπεριλαμβανομένης της περιβαλλοντικής πολιτικής. Θα ήθελα, ωστόσο, να επισημάνω ότι κανένα μέσο πολιτικής δεν είναι αποτελεσματικό απλώς επειδή φέρει την ετικέτα "αγορακεντρικό".
<P>
Όλα τα μέσα που χρησιμοποιούμε προκειμένου να επιτύχουμε τους στόχους πολιτικής πρέπει να πληρούν ορισμένα κριτήρια. Επί παραδείγματι, είναι το κατάλληλο μέσο για τον δεδομένο στόχο; Εάν συγχέουμε διαφόρους στόχους δεν θα επιτύχουμε κανέναν τους πλήρως. Εάν μέρος του συλλογισμού πίσω από ένα περιβαλλοντικό μέτρο είναι ότι θα πρέπει να αποτελεί μέρος προσπορισμού χρημάτων, βρισκόμαστε ήδη επί επισφαλούς εδάφους επειδή το μέτρο είναι επιρρεπές σε στρεβλώσεις για διάφορους λόγους. Ένα δεδομένο μέσο βοηθά όντως στην επίτευξη ενός στόχου; Αυτό το ερώτημα πρέπει να εξεταστεί προσεκτικά και τακτικά. Είναι ένα δεδομένο μέσο συμβατό με άλλα που υπάρχουν ήδη; Τι ισχύει όσον αφορά την απόδοση - τη σχέση μεταξύ κόστους και ωφέλειας;
<P>
Διαβάζοντας την παρούσα έκθεση, αμφιβάλλω σε ορισμένες περιπτώσεις εάν πληρούνται τα κριτήρια στα οποία αναφέρομαι. Τα συστήματα εμπορίας δικαιωμάτων εκπομπής λειτουργούν πολύ καλά στη θεωρία, αλλά στην πραγματικότητα είναι κάπως διαφορετικά. Το σύστημα εμπορίας δικαιωμάτων εκπομπής της ΕΕ βρίσκεται σε κατάσταση χάους. Περιουσίες έχουν εξανεμιστεί και ο ουσιαστικός στόχος του συστήματος δεν έχει επιτευχθεί. Δικαίως, μπορεί να πείτε, αυτή είναι η πειραματική φάση και δεν το έχουμε επιτύχει ακόμη· αλλά, ασφαλώς, δεν μπορούμε να αντεπεξέλθουμε για πολύ περισσότερο σε αυτό το δαπανηρό πείραμα.
<P>
" πολιτική φορολογίας για τη χρήση της ενέργειας αποδεικνύει επίσης το επιχείρημά μου. " φορολογία πραγματικά δεν έχει καμία θέση σε μια Πράσινη Βίβλο της ΕΕ σχετικά με τα αγορακεντρικά μέσα. Το απλό γεγονός ότι ένα μέσο επηρεάζει τμήματα της αγοράς δεν το καθιστά αγορακεντρικό. Δεν έχω αντίρρηση καταρχήν να χρησιμοποιούνται τα φορολογικά μέτρα για την επίτευξη περιβαλλοντικών στόχων, αλλά θα στηρίξω την εισαγωγή τους μόνο εφόσον πληρούν τα κριτήρια τα οποία ανέφερα.
<P>
" άποψή μου είναι ότι θα πρέπει να καθορίσουμε τους στόχους που πρέπει να επιτευχθούν· η επιλογή των μέσων επίτευξής τους θα πρέπει να επαφίεται, συνεπώς, στους εμπλεκόμενους στην αγορά.
<SPEAKER ID="024" NAME="Wiesław Stefan Kuc" AFFILIATION="UEN">
(PL) Κύριε Πρόεδρε, κυρία Επίτροπε, τα αγορακεντρικά μέσα για σκοπούς περιβαλλοντικής πολιτικής, όπως περιγράφονται από την εισηγήτρια, συνοψίζονται ως επί το πλείστον σε φόρους και τέλη. Όπως ορθώς επισημαίνει στην παράγραφο 28, θα μπορούσε να συμβεί να μην πληρούν τους δεδηλωμένους στόχους αλλά, αντίθετα, να καταστούν απλώς ένα μέσο αύξησης των φορολογικών εσόδων.
<P>
Τα θέματα που συζητούνται με κάποιες λεπτομέρειες αποσκοπούν απλώς στο μέλλον. Το ζήτημα είναι: σύμφωνα με την αρχή "ο ρυπαίνων πληρώνει", ποιος πρόκειται να καθαρίσει το έδαφος, το νερό και τον αέρα που έχει μολυνθεί από παλιά βιομηχανικά απόβλητα ή από παρωχημένα παρασιτοκτόνα, αμίαντο, πενταχλωριούχο φώσφορο και άλλα συνθετικά;
<P>
Πιστεύω ότι οι πράσινες ομολογίες που αναφέρονται στην παράγραφο 67 θα είναι πολύ αποτελεσματικές για αυτόν τον σκοπό. Θα μπορούσαν να ανατεθούν στις εταιρείες που εμπλέκονται σε αυτήν τη διαδικασία καθήκοντα τα οποία δεν θα μπορούσαν να εκτελεστούν διαφορετικά και που θα εκτελούνται με τη βοήθεια των χρηματοπιστωτικών αγορών. " εισαγωγή τέτοιων ομολογιών, οι οποίες θα αποκαλούνται πράσινες ομολογίες, θα καθιστούν δυνατή την επίλυση πολλών προβλημάτων που συνδέονται με τη θέσπιση αγορακεντρικών μέσων στον τομέα της περιβαλλοντικής προστασίας. Αποτελεί μια εξαιρετική ιδέα και συγχαίρω την κ. Ferreira.
<SPEAKER ID="025" NAME="Caroline Lucas" AFFILIATION="Verts/ALE">
(EN) Κύριε Πρόεδρε, επικροτώ την εξαιρετική δουλειά και συνεργασία της κ. Ferreira, χάρη στην οποία έχουμε ενώπιόν μας μια έκθεση που δίνει μια ολοκληρωμένη και έντιμη εκτίμηση των δυνατοτήτων και των περιορισμών των αγορακεντρικών μέσων.
<P>
Τα μέσα της αγοράς διαδραματίζουν σαφώς έναν ρόλο. " ευθυγράμμιση της οικονομικής λογικής με την περιβαλλοντική και κοινωνική πραγματικότητα εφαρμόζοντας την αρχή "ο ρυπαίνων πληρώνει" θα πρέπει να αποτελεί έναν ισχυρό τρόπο καθοδήγησης των μοντέλων παραγωγής και κατανάλωσης προς τη βιωσιμότητα. Επί παραδείγματι, εάν το πραγματικό περιβαλλοντικό και κοινωνικό κόστος των εμπορευματικών μεταφορών εσωτερικοποιείτο στις τιμές που καταβάλλονται στο πλαίσιο της αλυσίδας εφοδιασμού, θα μπορούσε τελικά να δοθεί ένα τέλος στην τρέλα που βλέπει λιγότερο ή περισσότερο παρεμφερή προϊόντα να γίνονται αντικείμενο άσκοπης εμπορίας πέρα-δώθε μεταξύ απομακρυσμένων χωρών.
<P>
" εφαρμογή τέτοιων αρχών στο επίπεδο των ιδιωτών μέσω ενός συστήματος εμπορίας προσωπικών εκπομπών άνθρακα θα μπορούσε να αποτελέσει έναν εξαιρετικά αποτελεσματικό τρόπο επιρροής της καταναλωτικής συμπεριφοράς. Αλλά, όπως ορθώς καθιστά σαφές η έκθεση της κ. Ferreira, τα μέσα της αγοράς δεν πρέπει να θεωρούνται ως υποκατάστατο άλλων μορφών περιβαλλοντικών κανόνων και ρύθμισης. " χρησιμότητά τους εξαρτάται επίσης σημαντικά από τον τρόπο με τον οποίο σχεδιάζονται.
<P>
Το σύστημα εμπορίας δικαιωμάτων εκπομπής αποτελεί σχετικό παράδειγμα. Θα ήθελα να προειδοποιήσω τους συναδέλφους ότι, εάν ακούσουμε πολλά από αυτά που μας λέει η βιομηχανία, θα καταλήξουμε με ένα σύστημα που δεν είναι τίποτα περισσότερο από την εμπορία πέρα-δώθε για χάρη της εμπορίας, όπως διαπιστώσαμε με τις πρώτες δύο φάσεις, χάνοντας εντελώς οποιοδήποτε περιβαλλοντικό στόχο. Προκειμένου να είναι αποτελεσματικό, το σύστημα πρέπει να έχει ένα αυστηρό ανώτατο όριο το οποίο θα προκύπτει από τον στόχο μείωσης των εκπομπών του 30%, περιορισμούς στην είσοδο εξωτερικών πιστώσεων και πλήρη δημοπρασία δικαιωμάτων από την αρχή.
<P>
Τέλος, θα ήθελα να αναφέρω άλλο ένα θετικό στοιχείο της έκθεσης - την αναγνώριση ότι η παραδοσιακή οικονομική ανάπτυξη όπως υπολογίζεται από το ΑΕγχΠ δεν αποτελεί πλέον επαρκές ή ακριβές μέτρο πραγματικής ευημερίας. Διεξήχθη μια διάσκεψη για αυτό το θέμα στο Κοινοβούλιο στις αρχές του χρόνου και ανυπομονώ για την έκθεση της Επιτροπής το φθινόπωρο.
<SPEAKER ID="026" NAME="Nils Lundgren" AFFILIATION="IND/DEM">
(SV) Κύριε Πρόεδρε, τα περιβαλλοντικά θέματα έχουν δικαίως καταστεί ένα από τα μεγαλύτερα πολιτικά θέματα της εποχής μας και έχουν επίσης, δικαίως, καταστεί ένας από τους σημαντικότερους τομείς συνεργασίας της ΕΕ.
<P>
Πρώτον, η διασυνοριακή περιβαλλοντική ρύπανση στην Ευρώπη δεν μπορεί να αντιμετωπιστεί σε εθνικό επίπεδο, και αυτό δίνει στην ΕΕ έναν σαφή ρόλο εδώ. Δεύτερον, η ΕΕ είναι η μεγαλύτερη οικονομία του κόσμου, με τεράστια παραγωγή και εξωτερικό εμπόριο, και τα κράτη μέλη είναι ενωμένα στην ανάληψη ευθύνης για τις περιβαλλοντικές επιπτώσεις αυτού του γεγονότος. Αυτός ο συνδυασμός μεγέθους και συμφωνίας για τους θεμελιώδεις περιβαλλοντικούς στόχους δίνει στην ΕΕ την ευκαιρία να ασκήσει παγκόσμια επιρροή η οποία μπορεί να είναι μείζονος σημασίας.
<P>
Ωστόσο, η έκθεση δεν εμπνέει εμπιστοσύνη. Δεν κάνει διάκριση μεταξύ της κατανάλωσης πεπερασμένων πόρων και των επιπτώσεων στο κλίμα. " εισηγήτρια επίσης αναίσχυντα χρησιμοποιεί το ζήτημα του κλίματος ως επιχείρημα υπέρ του υπερεθνικισμού, της γραφειοκρατίας και του προστατευτισμού, απευθύνοντας μια καθολική έκκληση για κοινή φορολογία, αναθεώρηση της έννοιας του ελεύθερου ανταγωνισμού και αυξήσεις των δασμών. Δεν υπάρχει συνειδητοποίηση ότι οι χώρες πρέπει να αναζητούν λύσεις σε ανταγωνισμό με τις υπόλοιπες. Και σε επιστέγασμα όλων, υπάρχει η συνήθης επίσημη δήλωση ότι πρέπει να εγκρίνουμε έναν νέο τρόπο ζωής στις δυτικές κοινωνίες μας.
<P>
Τρομακτικό! Δουλειά μας είναι να διασφαλίσουμε ότι το περιβαλλοντικό κόστος της κατανάλωσης αντικατοπτρίζεται στις τιμές που πληρώνουν οι καταναλωτές. Οι ελεύθεροι πολίτες επιλέγουν οι ίδιοι τον τρόπο ζωής τους.
<SPEAKER ID="027" NAME="Françoise Grossetête" AFFILIATION="PPE-DE">
(FR) Κύριε Πρόεδρε, χθες, στον παρόν Κοινοβούλιο, ένας 16χρονος μαθητής του γυμνασίου, μου έθεσε την ερώτηση: "" Ευρώπη είναι διατεθειμένη να κάνει μεγάλες θυσίες προκειμένου να σώσει τον πλανήτη;". Αυτός ο νέος μαθητής εξέφρασε έντονη ανησυχία για την κλιματική αλλαγή και μας ρωτούσε πόσο μπορούμε να προχωρήσουμε. Ήταν μια έκφραση της αγωνίας που αισθάνονται οι ιδεαλιστές νέοι οι οποίοι αναμένουν πολλά από εμάς.
<P>
Λοιπόν, έχουμε θεσπίσει αγορακεντρικά μέσα: το κοινοτικό σύστημα για την ανταλλαγή ποσοστώσεων των εκπομπών αερίων του θερμοκηπίου και την οδηγία για το ευρωπαϊκό σήμα τέλους κυκλοφορίας στον τομέα των μεταφορών. Αυτά τα μέσα έχουν ορισμένα πλεονεκτήματα επειδή καθορίζουν μια αξία για το περιβαλλοντικό κόστος και συντελούν στην επίτευξη των περιβαλλοντικών στόχων, με το χαμηλότερο κόστος, και ενθαρρύνουν τις επιχειρήσεις να προβούν σε μακροπρόθεσμη δέσμευση, η οποία σε τελική ανάλυση στηρίζει την απασχόληση. Αυτά τα μέσα μπορούν να συντελέσουν στη μείωση των επιβλαβών επιπτώσεων που μπορούν να επιφέρουν οι περιβαλλοντικοί φόροι στην ανταγωνιστικότητα σε ορισμένους τομείς.
<P>
" προώθηση της αειφόρου ανάπτυξης και οι προσπάθειες καταπολέμησης της κλιματικής αλλαγής δεν θα πρέπει να αποτελούν απλώς αποτρεπτικό παράγοντα, μέσω φόρων και τελών, αλλά επίσης κίνητρο, διευκολύνοντας την ταχύτερη μετάβαση σε ενάρετη και φιλική προς το περιβάλλον συμπεριφορά. Όλοι πρέπει να καταβάλουν προσπάθεια· για αυτόν τον λόγο, το περιβαλλοντικό κόστος πρέπει να εσωτερικοποιηθεί.
<P>
Πρέπει επίσης να υπογραμμιστεί ότι οι περιβαλλοντικοί φόροι δεν θα πρέπει να θεωρούνται ως τρόπος αύξησης των φορολογικών εσόδων, αλλά ως μέσο πρόληψης της συνολικής επιβλαβούς ρύπανσης και ζημίας στο περιβάλλον, με εύλογο κόστος.
<P>
Τέλος, σε μελλοντικές συζητήσεις σχετικά με τη δέσμη για την ενέργεια και το κλίμα στο Ευρωπαϊκό Κοινοβούλιο, θα πρέπει να δώσουμε σημαντική προσοχή στη θέσπιση ενός μέσου τελωνειακής φορολογικής ρύθμισης, το οποίο θα συντελέσει ιδιαίτερα στην αποφυγή των διαρροών άνθρακα. Πρέπει να εκπληρώσουμε την υποχρέωση μείωσης των εκπομπών CO2, διατηρώντας παράλληλα την οικονομική ανταγωνιστικότητα. Εν προκειμένω, υπογραμμίζω τη σημασία του φόρου επί του άνθρακα. Αυτό αποτελεί συχνά απαγορευμένο θέμα, αλλά εξακολουθώ να πιστεύω ότι αξίζει τον κόπο και ότι θα πρέπει να εξεταστεί.
<SPEAKER ID="028" NAME="Marusya Ivanova Lyubcheva" AFFILIATION="PSE">
(BG) Πρέπει να επινοήσουμε έναν συνδυασμό λύσεων, ένα γενικό μοντέλο και αρχές. " έκθεση το καθιστά αυτό σαφές με εξαιρετικό τρόπο. " προστασία του περιβάλλοντος είναι φθηνότερη από την αποκατάστασή του, αλλά η μη χρησιμοποίηση θεμιτών μέσων της αγοράς συνεπάγεται την παροχή συγκαλυμμένων επιδοτήσεων στους ρυπαίνοντες. " πράσινη εργαλειοθήκη χρειάζεται ευελιξία προκειμένου να έχουμε βεβαιότητα και να διασφαλίσουμε ότι δεν θα αθετήσουμε άλλους δείκτες και δεν θα αυξήσουμε την επιβάρυνση των πολιτών. Τα εμπορικά μέσα πρέπει να συνδυαστούν με την προώθηση των επενδύσεων στη νέα τεχνολογία, με αντισταθμιστικά μέσα για την υπερπήδηση των ελλειμμάτων.
<P>
Οι επιμέρους χώρες έχουν σημασία. " Βουλγαρία, επί παραδείγματι, θα αντιμετωπίσει προβλήματα στο μέλλον. Το κλείσιμο ορισμένων τμημάτων του πυρηνικού σταθμού παραγωγής ενέργειας στο Κοζλοντούι οδήγησε σε αύξηση της παραγωγής στις θερμικές εγκαταστάσεις παραγωγής ενέργειας, οι τιμές της ηλεκτρικής ενέργειας ανέβηκαν. Αυτό αυξάνει τις εκπομπές, εντούτοις τα χαμηλά δικαιώματα των εκπομπών αερίων του θερμοκηπίου λειτουργούν ως κυρώσεις και οι καταναλωτές καταβάλλουν την αυξημένη τιμή. Εάν δεν ανακατανεμηθούν τα δικαιώματα διοξειδίου του άνθρακα και ελλείψει επαρκούς αποζημίωσης για την αντιστάθμιση των παροπλισμένων σταθμών παραγωγής ενέργειας, η εφαρμογή των άλλων εμπορικών μέσων θα επιφέρει ακόμη περισσότερα προβλήματα. Τα περιβαλλοντικά οικονομικά έχουν τις κοινωνικές τους διαστάσεις και δεν θα πρέπει να περιμένουμε ως το 2010 ή το 2013 προκειμένου να ενεργήσουμε.
<SPEAKER ID="029" NAME="Magor Imre Csibi" AFFILIATION="ALDE">
(EN) Κύριε Πρόεδρε, θα ήθελα να υπογραμμίσω ότι η αντιμετώπιση της κλιματικής αλλαγής απαιτεί περισσότερο εκτεταμένες δράσεις από τις δράσεις που επικεντρώνονται στις μεταφορές και την ενέργεια.
<P>
" αποφυγή της αποψίλωσης θα πρέπει να βρίσκεται επίσης στον πυρήνα της στρατηγικής για τον μετριασμό της κλιματικής αλλαγής, ως άκρως οικονομικά αποδοτικός τρόπος για τη μείωση των εκπομπών των αερίων του θερμοκηπίου αρκετά γρήγορα. " αποφυγή της αποψίλωσης μπορεί να θεσπιστεί μόνο μέσω ενός συνδυασμού ρυθμιστικής προσέγγισης και αγορακεντρικών μέσων.
<P>
" κοινωνία των πολιτών έχει επανειλημμένως εκθέσει τον τρόπο με τον οποίο η ΕΕ συντελεί ενεργά στην παγκόσμια αποψίλωση επιτρέποντας να εισέλθει στην αγορά της παράνομη ξυλεία. Είναι ζωτικής σημασίας η ΕΕ να θεσπίσει νομοθεσία προκειμένου να διασφαλίσει ότι στην αγορά της ΕΕ διατίθενται μόνο ξυλεία και προϊόντα ξυλείας από νόμιμες πηγές. Αυτή η ρυθμιστική προσέγγιση θα πρέπει να συμπληρωθεί από μια δέσμη αγορακεντρικών μέσων ειδικά σχεδιασμένων για τη δασοκομία, όπως τα τέλη για την πρόωρη υλοτόμηση των δασών ή κίνητρα για την αειφόρο διαχείριση των δασών. Εντούτοις, προκειμένου να χρησιμοποιήσουμε αγορακεντρικά μέσα ευρύτερα στη δασοκομία, πρέπει να διευκρινίσουμε ποια μέσα λειτουργούν καλύτερα, σε ποιο βαθμό μπορούν να χρησιμοποιηθούν και πώς μπορούν να συνδεθούν με το κανονιστικό δίκαιο.
<P>
Καλώ την Επιτροπή να υποβάλει μια ανάλυση των πλέον κατάλληλων αγορακεντρικών μέσων για τον τομέα της δασοκομίας και να περιγράψει το κατάλληλο πλαίσιο προκειμένου τα μέσα αυτά να χρησιμοποιηθούν και να συνδυαστούν με άλλα μέσα πολιτικής.
<SPEAKER ID="030" NAME="Zbigniew Krzysztof Kuźmiuk" AFFILIATION="UEN">
(PL) Κύριε Πρόεδρε, κυρία Επίτροπε, θα ήθελα να επιστήσω την προσοχή σε δύο μόνο θέματα σε αυτήν τη συζήτηση.
<P>
Πρώτα από όλα, ο τρόπος με τον οποίο κατανέμεται το βάρος που συνδέεται με την καταπολέμηση της κλιματικής αλλαγής στο πλαίσιο της Ευρωπαϊκής Ένωσης είναι απολύτως άδικος. Επί παραδείγματι, τα όρια εκπομπής διοξειδίου του άνθρακα κατανεμήθηκαν σε επιμέρους κράτη μέλη χωρίς να ληφθεί υπόψη η καθυστέρηση στην ανάπτυξή τους, η οποία, στην Πολωνία μεταξύ άλλων χωρών, είχε ως αποτέλεσμα απότομη αύξηση του κόστους της ηλεκτρικής ενέργειας και, κατά συνέπεια, ορατό άλμα στο κόστος παραγωγής και επίσης στο κόστος διαβίωσης.
<P>
Δεύτερον, η εφαρμογή της δέσμης για το κλίμα, σύμφωνα με τις εκτιμήσεις της ίδιας της Ευρωπαϊκής Επιτροπής, θα ανέλθει περίπου σε 50 δισεκατομμύρια ευρώ ετησίως. Σε μια κατάσταση όπου η πλειονότητα των ταχύτερα αναπτυσσόμενων κρατών στον κόσμο, όπως η Κίνα, η Ινδία και η Βραζιλία, καθώς και οι οικονομικές υπερδυνάμεις όπως οι "ΠΑ, δεν ανησυχούν για την κλιματική αλλαγή, θα μπορούσε κάλλιστα η ευρωπαϊκή οικονομία να σταματήσει να είναι ανταγωνιστική στις παγκόσμιες αγορές, γεγονός το οποίο σημαίνει ότι θα είναι απαραίτητο να εισαχθούν μέσα για την προστασία της ευρωπαϊκής παραγωγής, δεδομένου ότι είναι επιβαρυμένη με τόσο υψηλό πρόσθετο κόστος.
<SPEAKER ID="031" NAME="Silvia-Adriana Ţicău" AFFILIATION="PSE">
(RO) Θα πρέπει να υπογραμμίσουμε το γεγονός ότι η Ευρωπαϊκή Ένωση θα είναι σε θέση να εκπληρώσει τους στόχους της όσον αφορά τη μείωση των ρυπογόνων εκπομπών μόνο μέσω της συνεργασίας και της σθεναρής δέσμευσης των τοπικών κοινοτήτων.
<P>
Θα πρέπει να γνωρίζουν τα μέσα της αγοράς που χρησιμοποιούνται για σκοπούς που συνδέονται με τις περιβαλλοντικές πολιτικές και άλλες συναφείς πολιτικές.
<P>
Το εμπόριο πιστοποιητικών εκπομπών, η οδηγία για την ποιότητα των καυσίμων, τα πρότυπα EURO για τα οχήματα, η οδηγία για την αγορά καθαρών και ενεργειακά αποδοτικών οδικών οχημάτων, το πρότυπο EURO 6 για τα οχήματα είναι ορισμένες μόνο από τις πρωτοβουλίες της Επιτροπής.
<P>
Τον Οκτώβριο, η Επιτροπή θα υποβάλει πρόταση για την αναθεώρηση της οδηγίας σχετικά με το ευρωπαϊκό σήμα τέλους κυκλοφορίας, βάσει της εσωτερικοποίησης του εξωτερικού κόστους, συμπεριλαμβανομένου του κόστους που συνδέεται με το περιβάλλον.
<P>
Ως εισηγήτρια της γνωμοδότησης της Επιτροπής Μεταφορών για το σχέδιο οδηγίας σχετικά με τα καθαρά και οικονομικά αποδοτικά οχήματα, θεωρώ σημαντικό τον υπολογισμό του κόστους ενός οχήματος για τη συνολική ωφέλιμη διάρκεια ζωής του, λαμβάνοντας υπόψη όχι μόνο την αρχική τιμή αγοράς, αλλά επίσης την τιμή των καυσίμων που χρησιμοποιούνται, τις εκπομπές διοξειδίου του άνθρακα κλπ.
<P>
Ευελπιστώ ότι πολλές τοπικές αρχές θα συμμετάσχουν όντως σε αυτές τις διαβουλεύσεις.
<SPEAKER ID="032" NAME="Μάριος Ματσάκης" AFFILIATION="ALDE">
(EN) Κύριε Πρόεδρε, δίνω πολλά συγχαρητήρια στην κ. Ferreira για την εξαιρετικά ισορροπημένη έκθεση. Το περιβάλλον μας υποφέρει από τις προσβολές που υφίσταται ως συνέπεια ενός ολοένα αυξανόμενου παγκόσμιου πληθυσμού και της ανεξέλεγκτης επιθυμίας του ανθρώπου για κατανάλωση υλικών αγαθών. Το κλίμα μεταβάλλεται, η βιοποικιλότητα πάσχει και οι φυσικοί πόροι ελαττώνονται. " εισηγήτρια, έχοντας κατανοήσει πλήρως το προκείμενο καθήκον της, υποστηρίζει ορθώς την άποψη ότι τα κύρια μέσα της αγοράς που απαιτούνται για την επανόρθωση της κατάστασης είναι οικονομικά κίνητρα και φόροι.
<P>
Συνεπώς, στηρίζω πλήρως την ιδέα ενός ευρωπαϊκού συστήματος περιβαλλοντικής φορολογίας, το οποίο θα πρέπει να είναι αναπόφευκτα ενιαίο μεταξύ των κρατών μελών. Ταυτόχρονα, ένα αποτελεσματικά αναθεωρημένο σύστημα εμπορίας δικαιωμάτων εκπομπής θα συντελέσει, είμαι βέβαιη, στη σημαντική βελτίωση των πραγμάτων.
<P>
Ασφαλώς, δεν θα πρέπει να λησμονεί κανείς το γεγονός ότι η παρότρυνση των πολιτών να υιοθετήσουν οικολογικούς τρόπους ζωής δεν είναι απλώς ένα αγορακεντρικό θέμα: η διαμόρφωση οικολογικής συνείδησης περιλαμβάνει επίσης κατάλληλη εκπαίδευση και μάθηση από ένα πρώιμο στάδιο και τη συνέχιση σε ολόκληρη τη ζωή.
<SPEAKER ID="033" NAME="Leopold Józef Rutowicz" AFFILIATION="UEN">
(PL) Κύριε Πρόεδρε, η περιβαλλοντική προστασία καλύπτει πολλούς τομείς και η αποτελεσματικότητά της εξαρτάται από τον συγχρονισμό και τη συνετή εφαρμογή των μέσων που είναι διαθέσιμα, και αυτό περιλαμβάνει οικονομικά μέσα.
<P>
Τα μέσα που συνδέονται με την Πράσινη Βίβλο παρουσιάζουν μια σειρά μέτρων χωρίς να προσφέρουν συστημικές λύσεις. Ένα παράδειγμα αυτού είναι η στήριξη για εξοικονόμηση καυσίμων που χρησιμοποιούνται για μεταφορές και άλλους σκοπούς, που είναι θεμιτοί. Ωστόσο, η ξαφνική αύξηση στην τιμή των οικολογικών ηλεκτρικών δακτυλίων κρούει τον κώδωνα του κινδύνου, όπως και το γεγονός ότι σε μεγάλο βαθμό δημιουργείται με τη χρήση υδρογονανθράκων. Οι προτεινόμενοι φόροι επί των εκπομπών διοξειδίου του άνθρακα τιμωρούν τις επιπτώσεις, αλλά δεν αντιμετωπίζουν την αιτία. " προώθηση καθαρών πηγών ενέργειας, όπως η υδραυλική, η αιολική, η ηλιακή και η ατομική ενέργεια, σε συνδυασμό με τη σταθερότητα των τιμών τους, θα είχαν σημαντικές επιπτώσεις για την κοινωνία, την οικονομία και την περιβαλλοντική προστασία και θα έπρεπε να αποτελούν τομέα όπου λαμβάνονται συστημικά μέτρα. " έκθεση της κ. Ferreira εγείρει αυτό το θέμα.
<SPEAKER ID="034" NAME="Nina Škottová" AFFILIATION="PPE-DE">
(CS) Όπως ακούσαμε σε πολλές προηγούμενες ομιλίες, το διοξείδιο του άνθρακα αποτελεί σημαντικό και ενδεχομένως βασικό παράγοντα στον λεγόμενο καθορισμό οικολογικών τιμών, και παρουσιάζεται ως η αιτία της κλιματικής αλλαγής. Θέλω να επιστήσω την προσοχή σας στο γεγονός ότι, σύμφωνα με επιστημονικές έρευνες, το διοξείδιο του άνθρακα στην ατμόσφαιρα αυξάνεται όχι πριν αυξηθεί η θερμοκρασία του εδάφους, αλλά μόνο εφόσον αυξηθεί η θερμοκρασία του εδάφους. Αυτή η διαδικασία αύξησης της θερμοκρασίας συνδέεται με την ηλιακή δραστηριότητα, και έτσι η αύξηση της θερμοκρασίας είναι επίπτωση και όχι αιτία. Κατά συνέπεια, οι βασικοί συντελεστές εκπομπών διοξειδίου του άνθρακα μετά την αύξηση της θερμοκρασίας είναι οι ωκεανοί. Ασφαλώς, δεν είμαι αντίθετη στη μείωση των εκπομπών διοξειδίου του άνθρακα που προκαλούνται από την ανθρώπινη δραστηριότητα, αλλά θεωρώ ότι πρέπει να αποδεχτούμε την ευθύνη μας για τη ρύπανση που έχει επιπτώσεις οι οποίες συνδέονται με την υγεία και όχι μόνο, αντί της ευθύνης για την κλιματική αλλαγή. Θα πρέπει να λέμε τα σύκα σύκα και τη σκάφη σκάφη.
<SPEAKER ID="035" NAME="Mieczysław Edmund Janowski" AFFILIATION="UEN">
(PL) Κύριε Πρόεδρε, κυρία Επίτροπε, αυτή είναι μια καλή έκθεση. Δεν επιθυμώ να επαναλάβω τα θέματα που έχουν ήδη τεθεί, αλλά θα ήθελα απλώς να επιστήσω την προσοχή σε ορισμένα συγκεκριμένα θέματα.
<P>
Πρώτον, τα ανθρώπινα όντα δεν είναι το σημαντικότερο τμήμα του "περιβάλλοντος" και το νερό, το έδαφος και η γη δεν ανήκουν στους ανθρώπους. Οι άνθρωποι μόνο τα χρησιμοποιούν, είμαστε απλώς ένοικοι. Πρέπει να διατηρούμε αυτό το γεγονός κατά νου. Θέματα που πλήττουν το περιβάλλον δεν γνωρίζουν σύνορα -ο αέρας, το νερό και το έδαφος δεν υπόκεινται σε σύνορα- συνεπώς οι δραστηριότητές μας πρέπει επίσης να διασχίζουν τα σύνορα. Αυτό ισχύει σε επίπεδο Ευρωπαϊκής Ένωσης, αλλά ισχύει επίσης και σε ολόκληρο τον κόσμο. Διαφορετικά οι δραστηριότητές μας δεν θα επιτύχουν τον στόχο τους.
<P>
Θα ήθελα να υπογραμμίσω ένα ακόμη θέμα. Εκτός από αυτά τα φορολογικά θέματα και τις οικονομικές πιέσεις, είναι πολύ σημαντικό να αυξηθεί η ευαισθητοποίηση των ανθρώπων, αρχίζοντας από τα παιδιά. Διαφορετικά, δεν θα έχουμε τεχνικές συσκευές, σπίτια, αυτοκίνητα και οχήματα που εξοικονομούν ενέργεια. Θα ήθελα να σας ευχαριστήσω, κυρία Επίτροπε, για την έως τώρα πρόοδο και θα ήθελα να σας ζητήσω να λάβετε περαιτέρω μέτρα προς αυτήν την κατεύθυνση.
<SPEAKER ID="036" NAME="Sylwester Chruszcz" AFFILIATION="NI">
(PL) Κύριε Πρόεδρε, κυρία Επίτροπε, θα ήθελα να ευχαριστήσω την κ. Ferreira για την έκθεση την οποία παρουσίασε. Εξετάζει θέματα, όπως έδειξε αυτή η συζήτηση, που θα καταστούν πολύ σημαντικά στο μέλλον.
<P>
Στη σημερινή συζήτηση, συζητήσαμε ότι πρέπει να αποκτήσουμε έναν οικολογικό προσανατολισμό. Είμαι πεπεισμένος ότι υπάρχει σημαντική οικολογική ευαισθητοποίηση στην Ευρωπαϊκή Ένωση και στα μεμονωμένα κράτη μέλη. Οι άνθρωποι επιθυμούν να ζουν οικολογικά, επιθυμούν να έχουν έναν οικολογικό τρόπο ζωής και έχουν οικολογική επίγνωση.
<P>
Ωστόσο, ας μην λησμονούμε ότι πολλές χώρες της Ευρωπαϊκής Ένωσης, όπως η Βουλγαρία και η Πολωνία, ζούσαν υπό πολλές δεκαετίες υπό διαφορετικό σύστημα. Οι οικονομίες μας βασίζονταν σε άλλη μέθοδο απόκτησης ενέργειας. Οι κανονισμοί σχετικά με το σύστημα των περιβαλλοντικών φόρων θα μπορούσε, συνεπώς, να μειώσει την ανταγωνιστικότητα αυτών των οικονομιών και, κατά συνέπεια, να μειώσει την περιβαλλοντική ευαισθητοποίηση.
<SPEAKER ID="037" NAME="Avril Doyle" AFFILIATION="PPE-DE">
(EN) Κύριε Πρόεδρε, με τη σαφή μας έμφαση στις ακμάζουσες αλλά χαμηλών εκπομπών άνθρακα οικονομίες για την επίτευξη των παγκόσμιων στόχων όσον αφορά τις μειώσεις εκπομπών CO2, καθώς αντιμετωπίζουμε την πλέον σοβαρή περιβαλλοντική πρόκληση της κλιματικής αλλαγής, ένα ευρύ φάσμα αγορακεντρικών μέσων -συμπεριλαμβανομένης της φορολογίας-διαδραματίσει ζωτικό ρόλο, βασιζόμενο στην ευρέως αποδεκτή περιβαλλοντική αρχή "ο ρυπαίνων πληρώνει".
<P>
Ωστόσο, η υπερβολική έμφαση στην φορολογία -με τη συχνή έκκληση προς την Επιτροπή σε ολόκληρη την παρούσα έκθεση να εκπονήσει νομοθεσία για τα ίδια θέματα, επί παραδείγματι, η παράγραφος 26, η οποία "καλεί την Επιτροπή να παρουσιάσει, πριν από το τέλος του 2008, νομοθετική πρόταση σχετικά με τη θέσπιση ελάχιστης κοινοτικής φορολογίας επί του CO2" καθιστά την έκθεση συνολικά απαράδεκτη, κατά την άποψη μου, παρά την εξαιρετική δουλειά και τις πολλές συστάσεις τις οποίες μπορώ να στηρίξω. Πιστεύω ακράδαντα ότι η εν λόγω φορολογία αποτελεί υπόθεση του εκάστοτε κράτους μέλους.
<SPEAKER ID="038" NAME="Ανδρούλα Βασιλείου">
Μέλος της Επιτροπής. - (EN) Κύριε Πρόεδρε, θα ήθελα να ευχαριστήσω τους αξιότιμους βουλευτές για τις παρατηρήσεις τους και τις απόψεις που εξέφρασαν κατά τη διάρκεια της συζήτησης. Θα προσπαθήσω να σχολιάσω ορισμένες από τις διατυπωθείσες παρατηρήσεις.
<P>
" κ. Ferreira σχολίασε την έλλειψη πληροφόρησης σχετικά με τις απαντήσεις στη συζήτησή μας. Θα ήθελα να σας ενημερώσω ότι λάβαμε 170 απαντήσεις, οι οποίες αναλύονται επί του παρόντος, και ελπίζουμε να έχουμε μια σύνοψη αυτών των απαντήσεων έως τα τέλη του καλοκαιριού, περίπτωση στην οποία θα πρέπει, ασφαλώς, να σας παρέχουμε αυτήν τη σύνοψη.
<P>
Ο κ. Wijkman έθεσε το θέμα της ασυνέπειας μεταξύ των συστημάτων εμπορίας εκπομπών και του φόρου επί του διοξειδίου του άνθρακα. Θα ήθελα να πω ότι, κατά την αναθεώρηση της οδηγίας για τη φορολογία της ενέργειας, ένας από τους στόχους είναι ακριβώς η εξέταση και η αντιμετώπιση τυχόν πιθανής ασυνέπειας.
<P>
Δύο βουλευτές έθεσαν το θέμα πιθανών τελωνειακών φορολογικών ρυθμίσεων για την πρόληψη διαρροής άνθρακα σε περίπτωση αποτυχίας των διεθνών διαπραγματεύσεων. Θα ήθελα να πω ότι ο κύριος και πρωταρχικός στόχος της Επιτροπής είναι η επίτευξη μιας επιτυχούς διεθνούς συμφωνίας μετά το Κυότο για την αντιμετώπιση της κλιματικής αλλαγής.
<P>
Όσον αφορά το θέμα του φόρου επί της κηροζίνης των αερομεταφορών, το θέμα έχει ήδη συζητηθεί με τα κράτη μέλη. Αποδείχτηκε ένα πολύ ευαίσθητο θέμα και δεν σημειώθηκε καμία πρόοδος. Δύο κράτη μέλη επιβάλλουν έναν φόρο αυτού του είδους, πρέπει όμως να υπογραμμίσω ότι θέτει επίσης ζητήματα διεθνούς δικαίου. " Επιτροπή δεν σκοπεύει να υποβάλει πρόταση για τέτοιο φόρο.
<P>
Όσον αφορά τη χρήση μειωμένων συντελεστών ΦΠΑ για την επίτευξη περιβαλλοντικών στόχων, οι υπηρεσίες της Επιτροπής εξετάζουν επί του παρόντος το θέμα.
<P>
Τέλος, θα ήθελα να πω ότι ένας αριθμός παρατηρήσεων που διατύπωσαν οι αξιότιμοι βουλευτές εμπίπτουν στο έργο διαφόρων Επιτρόπων. Έλαβα υπό σημείωση όλες τις παρατηρήσεις σας και θα τις μεταφέρω στους αρμόδιους Επιτρόπους. Θα αναλυθούν και θα ληφθούν υπόψη στις δράσεις σε συνέχεια της Πράσινης Βίβλου.
<SPEAKER ID="039" NAME="Anne Ferreira">
εισηγήτρια. - (FR) Σας ευχαριστώ, κυρία Επίτροπε, σας ευχαριστώ, κυρίες και κύριοι, για τις πολύ διεξοδικές και ενδιαφέρουσες παρεμβάσεις σας. Εκτιμούμε ότι η συζήτηση για την φορολογία δεν έχει κλείσει και θα ήθελα να υπογραμμίσω απλώς τρία θέματα σε αυτό το στάδιο των συζητήσεων.
<P>
Πρώτον, η αναλογία στην οποία αντιστοιχούν οι φόροι επί της ενέργειας. Κατά μέσο όρο αντιστοιχούν στο 76% της περιβαλλοντικής φορολογίας, σε σύγκριση με το 21% των μεταφορών.
<P>
Δεύτερον, οι εγχώριοι καταναλωτές, οι οποίοι υποχρεούνται να πληρώσουν μακράν το μεγαλύτερο ποσοστό περιβαλλοντικών φόρων, όταν άλλοι τομείς της οικονομίας αποτελούν τους μεγαλύτερους καταναλωτές ενέργειας, νερού και μεταφορών.
<P>
Τρίτον, το ποσοστό του ΑΕγχΠ των κρατών μελών στο οποίο αντιστοιχούν οι περιβαλλοντικοί φόροι έχει μειωθεί τα τελευταία πέντε χρόνια. Αυτό μας προσφέρει νέα στοιχεία προς σκέψη στις μελλοντικές μας συσκέψεις.
<P>
Εκφράζω, βέβαια, τη λύπη μου για αυτό που ζητάει η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών στην παράγραφο 26, στην οποία προτείνουμε μια ελάχιστη κοινοτική φορολογία επί του CO2. Μου φαίνεται ότι πρέπει να συνεχίσουμε την ίδια πορεία εάν επιθυμούμε να αποτρέψουμε το ντάμπινγκ στην Ευρωπαϊκή Ένωση. " ιδέα δεν είναι να υφαρπάξουμε τις φορολογικές εξουσίες από τα κράτη μέλη, είναι να έχουμε μια ελάχιστη φορολογική εναρμόνιση. Αυτό είναι απαραίτητο και έχει υπογραμμιστεί.
<P>
Εκτός του γεγονότος ότι τα κράτη μέλη ζητούν περαιτέρω πρόοδο όσον αφορά τη φορολογική εναρμόνιση, θα ήθελα να επιστήσω επίσης την προσοχή σε ένα άλλο θέμα της έκθεσης. " μείωση των φόρων επί της απασχόλησης δεν μπορεί να συνδέεται μόνο με τη μείωση των περιβαλλοντικών φόρων, όπως προτείνει η Επιτροπή. Κατά την άποψή μου, θα πρέπει να αποτελεί τμήμα μιας γενικότερης μεταρρύθμισης, με τις αρχές της αλληλεγγύης και της κοινωνική δικαιοσύνης. Γνωρίζω καλά ότι δεν αποτελεί ακόμη αρμοδιότητα των κρατών, ας το σκεφτούμε όμως εδώ και ας δώσουμε ορισμένες πληροφορίες στα κράτη μέλη.
<P>
Το τελευταίο θέμα το οποίο θεωρώ σημαντικό είναι η εγχώρια διάσταση. Τα μέτρα τα οποία λαμβάνουμε εδώ δεν θα πρέπει να έχουν δυσμενές αποτέλεσμα στα νοικοκυριά που είναι ήδη χαμηλόμισθα και να καταστήσουν τη θέση άλλων νοικοκυριών περισσότερο ανασφαλή.
<P>
Αυτό ήθελα να πω εν κατακλείδι. Σας ευχαριστώ, κυρία Επίτροπε· Μπορώ να σας διαβεβαιώσω για τη στήριξή μας κατά την κατάρτιση της μελλοντικής νομοθεσίας επί αυτών των θεμάτων.
<SPEAKER ID="042" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα, στις 12.00.
<P>
Γραπτές δηλώσεις (άρθρο 142 του Κανονισμού)
<SPEAKER ID="041" NAME="András Gyürk  " AFFILIATION="PPE-DE">
γραπτώς. - (HU) Προκειμένου να επιτύχουν τους περιβαλλοντικούς τους στόχους τα κράτη μέλη σήμερα δίνουν προτεραιότητα σχεδόν αποκλειστικά στην άμεση ρύθμιση, αν και υπάρχουν πολλά άλλα ρυθμιστικά μέσα διαθέσιμα. Πιστεύουμε ότι πρέπει να δοθεί περισσότερη έμφαση στα αγορακεντρικά κίνητρα για την περιβαλλοντική προστασία. Πιστεύουμε ότι οι έννοιες της αγοράς, του ανταγωνισμού και της προστασίας του περιβάλλοντος δεν αλληλοαναιρούνται.
<P>
" σημασία των κινήτρων της αγοράς είναι ότι ο στόχος της περιβαλλοντικής ποιότητας μπορεί να επιτευχθεί φθηνότερα και αποτελεσματικότερα με αυτά, και άλλοι κοινωνικοί στόχοι μπορούν να επιτευχθούν ταυτόχρονα. Δυστυχώς, η Ευρωπαϊκή Ένωση δεν έχει κάνει πολλά προκειμένου να ενθαρρύνει αγορακεντρικά κίνητρα, ωστόσο το σύστημα εμπορίας εκπομπών θα μπορούσε να αποτελέσει εξαίρεση. Είναι, συνεπώς, ανακουφιστικό ότι η Πράσινη Βίβλος περιέχει μια μελέτη των συγκαλυμμένων δυνατοτήτων για αυτά τα τοπικά κίνητρα. Μπορούμε να προσθέσουμε, εντούτοις, ότι η μελέτη θα έπρεπε να είχε προχωρήσει ακόμη περισσότερο.
<P>
Μια ευρύτερη χρήση αγορακεντρικής ρύθμισης θα έπρεπε να συμβαδίζει με μια μείωση της αναποτελεσματικής άμεσης ρύθμισης. Δεδομένου ότι τα οικονομικά κίνητρα παράγουν έσοδα, πρέπει να εξετάσουμε πώς ακριβώς αυτά τα μέσα, πρωτίστως επιβαλλόμενα στην εργασία, μπορούν να παράγουν φόρους. Αυτό το θέμα χρήζει εντατικής συζήτησης. Είμαστε επίσης πεπεισμένοι ότι οι φιλόδοξοι στόχοι περιβαλλοντικής πολιτικής της ΕΕ δεν μπορούν να εκπληρωθούν χωρίς να σημειωθεί περαιτέρω πρόοδος στον τομέα των κινήτρων της αγοράς.

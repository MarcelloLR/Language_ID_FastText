<CHAPTER ID="021">
Παρεμβάσεις ενός λεπτού επί σημαντικών πολιτικών θεμάτων
<SPEAKER ID="161" NAME="Πρόεδρος">
Το επόμενο στοιχείο είναι παρεμβάσεις ενός λεπτού επί σημαντικών πολιτικών θεμάτων.
<SPEAKER ID="162" NAME="Γεώργιος Παπαστάμκος" AFFILIATION="PPE-DE">
Κύριε Πρόεδρε, ως μέλος της Επιτροπής Διεθνούς Εμπορίου, είναι φυσικό να ασχολούμαι και με τις σχέσεις μεταξύ της Ευρωπαϊκής Ένωσης και της Κίνας. Είδα λοιπόν, με βάση τα στοιχεία του 2007, ότι το εμπορικό έλλειμμα εις βάρος της Ένωσης ανήλθε σε 160 δισ. ευρώ περίπου.
<P>
Το έλλειμμα αυτό είναι απόρροια των σημαντικών εμποδίων πρόσβασης στην αγορά της Κίνας. Εξηγείται βεβαίως και από το ανταγωνιστικό πλεονέκτημα των κινεζικών προϊόντων, το οποίο όμως βασίζεται σε πρακτικές οικονομικού, κοινωνικού και οικολογικού ντάμπινγκ.
<P>
Όμως, δεν είναι μόνο αυτή η ανισοβαρής εμπορική σχέση που προκαλεί ανησυχία. Ανησυχία προκαλούν και τα κρούσματα μη ασφαλών προϊόντων κινεζικής προέλευσης. Οφείλουμε λοιπόν - και το μήνυμα απευθύνεται κυρίως στην Επιτροπή - να διασφαλίσουμε εντατικούς και αποτελεσματικούς ελέγχους των προϊόντων κινεζικής προέλευσης προς όφελος της δημόσιας υγείας και της προστασίας των ευρωπαίων καταναλωτών αλλά και της ανταγωνιστικότητας των ευρωπαϊκών προϊόντων.
<SPEAKER ID="164" NAME="Neena Gill" AFFILIATION="PSE">
Κυρία Πρόεδρε, τα θυελλώδη οικονομικά συμβάντα των τελευταίων ημερών άλλαξαν τον κόσμο. Εδώ και κάποιο καιρό, όλους μας απασχολούν τα δυνητικά προβλήματα του παγκόσμιου οικονομικού συστήματος, αλλά η ραγδαία κατάρρευση των μεγάλων τραπεζών, της μίας μετά την άλλη σε γρήγορη διαδοχή, υπήρξε εντυπωσιακή.
<P>
Συνεπώς, χαιρετίζω τις κινήσεις εκ μέρους της κυβέρνησης του "νωμένου Βασιλείου σήμερα για την αύξηση της σταθερότητας. Παρότι βρίσκεται εκτός της Ευρωζώνης, τα μέτρα που έλαβε το "νωμένο Βασίλειο ευθυγραμμίζονται όλα με τις αποφάσεις που λήφθηκαν χθες στο Συμβούλιο του Ecofin. Μακάρι να είχαν ενεργήσει κατά τον ίδιο τρόπο κάποιες από τις χώρες της Ευρωζώνης. Προκειμένου να αντιμετωπίσουμε επιτυχώς τις προκλήσεις που μας περιμένουν, υπάρχει επείγουσα ανάγκη η Ευρωπαϊκή Ένωση να επιδείξει ηγετικό πνεύμα και να συντονίσει μια στρατηγική με τις εθνικές κυβερνήσεις της ΕΕ. " Ευρώπη πρέπει να αναλάβει κεντρικό ρόλο, όχι να μείνει θεατής, ειδικά εάν η ΕΕ επιθυμεί να συνδεθεί με τους πολίτες της Ευρώπης.
<P>
Ωστόσο, πρέπει επίσης να αναγνωρίσουμε ότι αυτή η κρίση είναι αποτέλεσμα αστοχιών της αγοράς, έλλειψης της κατάλληλης νομοθεσίας και αποφάσεων που έλαβαν κάποιοι εγωιστές με παχυλά πριμ, οι οποίες θα επηρεάσουν τις ζωές εκατομμυρίων, ακόμα και δισεκατομμυρίων, ανθρώπων σε όλο τον πλανήτη. Πρέπει να διασφαλίσουμε ότι δεν θα συμβεί ξανά τέτοια εγκληματική αμέλεια και πρέπει οι υπεύθυνοι να είναι υπόλογοι για το σύνολο των ενεργειών τους.
<SPEAKER ID="165" NAME="Cristian Silviu Buşoi" AFFILIATION="ALDE">
(RO) Κυρίες και κύριοι, θα ήθελα να εκμεταλλευτώ αυτή την ευκαιρία, για να απευθύνω ξανά έκκληση για μεγαλύτερη συμμετοχή της Ευρωπαϊκής Ένωσης στη βελτίωση των υπηρεσιών υγείας στα κράτη μέλη της Ευρωπαϊκής Ένωσης.
<P>
Αληθεύει σαφώς ότι η οργάνωση του συστήματος υγείας εμπίπτει στην αρμοδιότητα των κρατών μελών, αλλά η Ευρωπαϊκή Κοινότητα έχει επίσης ορισμένες αρμοδιότητες και ο σημαντικός ρόλος της Ευρωπαϊκής Κοινότητας στον τομέα της υγείας επιβεβαιώθηκε εκ νέου με τη Μεταρρυθμιστική Συνθήκη της Λισαβόνας.
<P>
Οι λαοί της Ευρωπαϊκής Ένωσης γηράσκουν και υπόκεινται σε νέες απειλές: πανδημίες, φυσικά και βιολογικά επεισόδια, βιοτρομοκρατία, πρέπει να εξεύρουμε λύσεις για όλα αυτά μαζί.
<P>
Θα πρέπει επίσης να αναπτύξουμε ένα μηχανισμό για μια δομημένη συνεργασία μεταξύ των κρατών μελών, ανταλλαγή πληροφοριών, καθώς και ένα μηχανισμό βέλτιστων πρακτικών για την πρόληψη, την καταπολέμηση και τη θεραπεία ασθενειών στις χώρες της Ευρωπαϊκής Ένωσης.
<P>
" Οδηγία για τις διασυνοριακές ιατρικές υπηρεσίες ήταν μια πολύ καλή πρωτοβουλία. Ωστόσο, πιστεύω ότι θα πρέπει να ακολουθηθεί από άλλες πρωτοβουλίες εξίσου γενναίες, επειδή ένας σημαντικός ρόλος που θα πρέπει να διαδραματίζουν τα ευρωπαϊκά θεσμικά όργανα είναι η μείωση των ανισοτήτων που σχετίζονται με την υγεία.
<SPEAKER ID="166" NAME="László Tőkés" AFFILIATION="Verts/ALE">
(HU) Κυρία Πρόεδρε, ως Χριστιανός, Ούγγρος και μέλος του Ευρωπαϊκού Κοινοβουλίου, μιλώ τώρα σε υπεράσπιση της κοινότητας μισού εκατομμυρίου ανθρώπων ουγγρικής καταγωγής που ζουν στη Σλοβακία, ένα μέρος της Ευρωπαϊκής Ένωσης. Με άλλα λόγια, μιλώ σε υπεράσπιση των δημοκρατικών ευρωπαϊκών αξιών. Ενώ μπορώ να συγχαρώ τη Σλοβακία για τα οικονομικά αποτελέσματα που πέτυχε, υποστηρίζω μετά λύπης ότι ακραία εθνικιστική προπαγάνδα κατευθύνεται εναντίον των Ούγγρων της Σλοβακίας, με αποτέλεσμα μια εκφοβιστική υστερία. Θα ζητούσα από τον Πρόεδρο, Hans-Gert Pöttering, το Ευρωπαϊκό Κοινοβούλιο και την Ευρωπαϊκή Επιτροπή να αναλάβουν δράση κατά της βίαιης παραβίασης των ανθρωπίνων δικαιωμάτων, των δικαιωμάτων των μειονοτήτων και της εθνικής μισαλλοδοξίας, της λεκτικής επίθεσης και των διακρίσεων που επικρατούν στη Σλοβακία. Ως Ευρωπαίος ΒΕΚ, είμαι έτοιμος να αναλάβω ρόλο μεσάζοντος προς το συμφέρον της αρμονίας Ούγγρων-Σλοβάκων.
<SPEAKER ID="167" NAME="Mieczysław Edmund Janowski" AFFILIATION="UEN">
(PL) Κυρία Πρόεδρε, θα ήθελα να επιστήσω την προσοχή του Κοινοβουλίου στην κατάσταση των Χριστιανών στο Βιετνάμ. Επί 50 έτη, ήταν υποχρεωμένοι να απαρνούνται την πίστη τους, οι περιουσίες τους κατασχέθηκαν και επανεγκαταστάθηκαν σε διαφορετικές περιοχές. Προσφάτως αυτοί οι διωγμοί εκδηλώθηκαν με μεγάλη δριμύτητα στο Ανόι, όπου οι αρχές βιαιοπραγούν εναντίον καθολικών από την κοινότητα Τάι Χα, οι οποίοι διαμαρτύρονται για την παράνομη κατάσχεση των γαιών τους που αποτελούσαν ιδιοκτησία της κοινότητάς τους, με επικεφαλής τους ιερείς του τάγματος του Congregation of the Most Holy Redeemer.
<P>
Για παράδειγμα, στις 31 Αυγούστου οι συμμετέχοντες σε μια λιτανεία ξυλοκοπήθηκαν βάναυσα. Περισσότερα από 20 άτομα υπέστησαν σοβαρούς τραυματισμούς και μεταφέρθηκαν στο νοσοκομείο. Θύματα ξυλοδαρμού έπεσαν και δημοσιογράφοι, συμπεριλαμβανομένου του ανταποκριτή του πρακτορείου τύπου Associated Press, Ben Stocking. Ας καταβάλουμε κάθε δυνατή προσπάθεια, για να διασφαλίσουμε ότι το Βιετνάμ, που είναι αυτήν τη στιγμή μέλος Συμβουλίου Ασφαλείας των "Ε, τηρεί τα ανθρώπινα δικαιώματα.
<SPEAKER ID="168" NAME="Gabriele Zimmer" AFFILIATION="GUE/NGL">
(DE) Κυρία Πρόεδρε, απόψε, το τελευταίο θέμα της ημερήσιας διάταξης είναι η έκθεσή μου για την προώθηση της κοινωνικής ένταξης και την καταπολέμηση της φτώχειας, περιλαμβανομένης της παιδικής φτώχειας. Πρόκειται για μια έκθεση πρωτοβουλίας, σύμφωνα με τα άρθρα 131, παράγραφος α, και 45 του Κανονισμού μας για σύντομες παρουσιάσεις σε ολομέλεια, δηλαδή σε παρουσίαση χωρίς ανοικτή συζήτηση από μέλη και χωρίς δυνατότητα πρότασης τροπολογιών.
<P>
Αντιτίθεμαι σε αυτό τον αυτοπεριορισμό των δικαιωμάτων των μελών του Ευρωπαϊκού Κοινοβουλίου και καλώ όλους εμάς, ως το Ευρωπαϊκό Κοινοβούλιο, να αλλάξουμε αυτούς τους κανόνες. Είναι σφάλμα σημαντικά θέματα, όπως η καταπολέμηση της φτώχειας και ο κοινωνικός αποκλεισμός, να μην συζητούνται ανοικτά εδώ. Ωστόσο, η επιτροπή, κατόπιν έντονων συζητήσεων, κατέληξε σε 200 τροπολογίες και 40 συμβιβαστικές τροπολογίες.
<P>
Είναι ζήτημα δημόσιου συμφέροντος και αποποιούμαστε οι ίδιοι μέρος των δικαιωμάτων μας, όταν αποφεύγουμε τη συζήτησή του εδώ στην ολομέλεια.
<SPEAKER ID="169" NAME="Urszula Krupa" AFFILIATION="IND/DEM">
(PL) Κυρία Πρόεδρε, στην Ινδία εξακολουθεί να αυξάνεται ο αριθμός των Χριστιανών μαρτύρων που έχουν δολοφονηθεί φρικτά από Ινδουιστές εκτελεστές. " Καθολική Εκκλησία απευθύνει έκκληση προς κυβερνήσεις και διεθνή ιδρύματα σε διάφορα μέρη του κόσμου για βοήθεια προς τους Χριστιανούς στην Ινδία, στο Ιράκ και στο Βιετνάμ, μέχρι στιγμής χωρίς επιτυχία. Δυστυχώς, οι διωγμοί των Χριστιανών εξακολουθούν να συνοδεύονται από παθητικότητα, όχι μόνο από πλευράς κυβερνητικών εκπροσώπων και δικαστικών θεσμών σε αυτό το μέρος, αλλά και από πλευράς άλλων δημοκρατικών κυβερνήσεων και διεθνών θεσμών που εμπλέκονται ενεργά σε άλλες περιπτώσεις παραβίασης των ανθρωπίνων δικαιωμάτων και αυτό αφορά και την Ευρωπαϊκή Ένωση.
<P>
Θα ήθελα λοιπόν να διαμαρτυρηθώ ενώπιον του Ευρωπαϊκού Κοινοβουλίου για το γεγονός ότι οι παραβιάσεις των ανθρωπίνων δικαιωμάτων στην Ινδία, στο Ιράκ και στο Βιετνάμ αγνοούνται - απευθύνομαι και στην Ευρωπαϊκή Επιτροπή εδώ - και θα ήθελα να απευθύνω έκκληση για διπλωματική παρέμβαση και ένσταση όπου έχουν γίνει τέτοιες πράξεις βαρβαρότητας. " παθητικότητα απέναντι στους διωγμούς ενδεχομένως συνιστά ένδειξη ενός συγκεκριμένου είδους διάκρισης κατά των Καθολικών.
<SPEAKER ID="170" NAME="Sergej Kozlík" AFFILIATION="NI">
(SK) Τα τελευταία 50 έτη, η ισχυρή σλοβακική εθνική μειονότητα στην Ουγγαρία, η οποία αριθμούσε περισσότερα από 200.000 άτομα, έχει σχεδόν αφανιστεί πλήρως. Από την άλλη πλευρά, οι ουγγρικές μειονότητες στις γειτονικές χώρες, συμπεριλαμβανομένης της Σλοβακίας, μεγαλώνουν. Παραδόξως, επί σειρά ετών, οι Ούγγροι έκαναν τους Ευρωπαίους να πιστεύουν ότι είναι η μειονότητά τους που υφίσταται καταπίεση.
<P>
Πολλοί σημερινοί πολιτικοί ηγέτες της Ουγγαρίας μιλούν ανοικτά για την ιδέα της Μεγάλης Ουγγαρίας. Δυστυχώς, αυτό περνά απαρατήρητο από τους παλαιότερους πολιτικούς της Ευρώπης. Το ουγγρικό κοινοβούλιο διοργανώνει στους κόλπους του ένα διασυνοριακό φόρουμ Ούγγρων βουλευτών για τη Λεκάνη των Καρπαθίων. Εκπρόσωποι των εθνικών ουγγρικών πολιτικών κομμάτων στη Σλοβακία και τη Ρουμανία συναντώνται ανοικτά, για να συζητήσουν περί αυτονομίας. Στην Ευρώπη του σήμερα, αυτές οι συμπεριφορές είναι απαράδεκτες και επικίνδυνες.
<SPEAKER ID="171" NAME="Marian Zlotea" AFFILIATION="PPE-DE">
(RO) Κυρία Πρόεδρε, η Ρουμανία δυστυχώς βρίσκεται αντιμέτωπη με ένα σοβαρό ζήτημα, το οποίο θέτει σε κίνδυνο την ασφάλεια και την υγεία των Ευρωπαίων πολιτών: τη χρήση μη αποστειρωμένου χειρουργικού νήματος στα νοσοκομεία που είναι προέλευσης Κίνας.
<P>
Ο Ρουμάνος υπουργός υγείας έχει λάβει γνώση αυτού του προβλήματος από τον Αύγουστο, αλλά, παρά τις προειδοποιήσεις περί πιθανής πρόκλησης μολύνσεων ή ακόμα και θανάτου ασθενών, δεν έθεσε τέλος σε αυτό εγκαίρως.
<P>
Το σήμα συναγερμού δόθηκε μετά το θάνατο ασθενούς σε νοσοκομείο λόγω μόλυνσης, ενώ ο ίδιος κίνδυνος υπάρχει και για άλλους ασθενείς. Πιστεύω ότι αυτό είναι μια προειδοποιητική ένδειξη όχι μόνο για τη Ρουμανία, αλλά για όλη την Ευρώπη.
<P>
Το γεγονός ότι όλο και περισσότερα προϊόντα κινεζικής προέλευσης θέτουν ερωτηματικά ποιότητας και θέτουν σε κίνδυνο την υγεία και την ασφάλεια των Ευρωπαίων πολιτών είναι θέμα πολύ σοβαρό.
<P>
Πρόσφατα, είχαμε προβλήματα με γλυκά μολυσμένα από γάλα σε μορφή σκόνης που περιείχε μελαμίνη, τα οποία επίσης είχαν εισαχθεί από την Κίνα. Εισάγουμε προϊόντα από την Κίνα, επειδή είναι φθηνότερα, πιστεύω όμως ότι η Ευρώπη πρέπει να δώσει προτεραιότητα στην υγεία των πολιτών της.
<P>
Ζητώ από την Επίτροπο Βασιλείου να ξεκινήσει έρευνα, προκειμένου να αποφευχθεί η εκδήλωση περαιτέρω περιστατικών στα κράτη μέλη. Πρέπει να λάβουμε επείγοντα μέτρα για τον έλεγχο αυτών των προϊόντων, προκειμένου να σταματήσουν οι εισαγωγές στην εσωτερική αγορά εν ευθέτω χρόνω.
<SPEAKER ID="172" NAME="Pierre Pribetich" AFFILIATION="PSE">
(FR) Κυρία Πρόεδρε, η ευθραυστότητα της ζήτησης για νέα οχήματα αποδεικνύεται από την κάμψη στην αυτοκινητοβιομηχανία της Ευρώπης. Ένας κορυφαίος Γάλλος κατασκευαστής μόλις ανακοίνωσε την απώλεια 4.000 θέσεων εργασίας, συν απώλεια 2.000 θέσεων εργασίας στην Ευρώπη.
<P>
Ταυτόχρονα, παρά την αύξηση κατά 37% των κερδών κατά το πρώτο εξάμηνο, εξακολουθεί να είναι αποφασισμένος να προχωρήσει στις περικοπές θέσεων εργασίας. Με την πρόφαση του εξορθολογισμού, υπάρχει πολύ μεγάλη εστίαση στην κερδοφορία εις βάρος και χωρίς σκέψη για φιλόδοξες βιομηχανικές πολιτικές και, πράγμα που είναι σημαντικότερο, χωρίς σκέψη για τους εργαζόμενους.
<P>
Θα ήθελα να ενεργήσω ως εκπρόσωπος για αυτούς τους εργαζόμενους, οι οποίοι πλήττονται πιο πολύ από αυτά τα μέτρα, οι οποίοι είναι θύματα αυτής της κατάστασης, και να ενθαρρύνω αυτό τον κατασκευαστή να επανεξετάσει τη στρατηγική του και να περισώσει ταυτόχρονα θέσεις εργασίας.
<P>
Σε μια εποχή κατά την οποία αντιμετωπίζουμε κρίση απασχόλησης, αυτή θα πρέπει να είναι η βασική προτεραιότητα. Στο ίδιο πνεύμα, η απόφαση σχετικά με την πρόταση για ρύθμιση της μείωσης των εκπομπών CO2 από τα νέα οχήματα πρέπει να εξισορροπεί διαφορετικές πτυχές: τη βιώσιμη ανάπτυξη και την προστασία της απασχόλησης μέσω καινοτόμων βιομηχανικών πολιτικών σε όλα τα επίπεδα, ειδικά στο κοινωνικό επίπεδο.
<SPEAKER ID="173" NAME="Marco Cappato" AFFILIATION="ALDE">
(IT) Κυρία Πρόεδρε, κυρίες και κύριοι, θα ήθελα να επιστήσω την προσοχή των συναδέλφων μου σε μια παραβίαση των αρχών της δημοκρατίας, που λαμβάνει χώρα στην Ιταλία: τους τελευταίους 18 μήνες, το ιταλικό κοινοβούλιο αρνείται να εκλέξει δικαστή για το Συνταγματικό Δικαστήριο, όπως υποχρεούται να πράξει σύμφωνα το ιταλικό σύνταγμα, ενώ τους τελευταίους έξι μήνες το ιταλικό κοινοβούλιο αρνείται να διορίσει την επιτροπή κοινοβουλευτικής εποπτείας για το σύστημα πληροφοριών.
<P>
Δεν έχω χρόνο να υπεισέλθω σε λεπτομέρειες. Έχουμε στείλει στα μέλη ένα πακέτο που περιέχει λεπτομερείς πληροφορίες. Ο συνάδελφός μου Marco Pannella κάνει απεργία πείνας και δίψας από τα μεσάνυχτα του προηγούμενου Σαββάτου, για να διαμαρτυρηθεί για τις παράνομες ενέργειες του Προέδρου της Δημοκρατίας της Ιταλίας. Λάβαμε ψήφους εμπιστοσύνης από 25 ΒΕΚ, οι οποίοι υπέγραψαν ψήφισμα σύμφωνα με το άρθρο 7 των Συνθηκών. Τελείωσε ο χρόνος μου, επομένως απλώς θα ήθελα να σας ζητήσω να το διαβάσετε και να το υποστηρίξετε.
<SPEAKER ID="174" NAME="Milan Horáček" AFFILIATION="Verts/ALE">
(DE) Κυρία Πρόεδρε, φέτος εορτάζουμε την 60ή επέτειο της Οικουμενικής Διακήρυξης των Δικαιωμάτων του Ανθρώπου των "Ε. Τα τελευταία 60 έτη, αμέτρητες ομάδες και οργανώσεις ανθρωπίνων δικαιωμάτων χρησιμοποιούν αυτήν τη διακήρυξη ως τη βάση για τις δραστηριότητές τους, για παράδειγμα η πρωτοβουλία Charter 77 στην Τσεχοσλοβακία, το κίνημα της Αλληλεγγύης στην Πολωνία και το κίνημα για τα ανθρώπινα δικαιώματα στη Λατινική Αμερική.
<P>
" πολιτική για τα ανθρώπινα δικαιώματα εξακολουθεί να είναι εξίσου σημαντική σήμερα. Ωστόσο, δεν συμπεριλαμβάνεται σε όλους τους τομείς της πολιτικής. Δεν πρέπει να επιτρέπουμε τον υποβιβασμό των ανθρωπίνων δικαιωμάτων σε ειδικό στοιχείο παραπλεύρως των υπόλοιπων πολιτικών τομέων μας, αλλά πρέπει να αγωνιζόμαστε για τα ανθρώπινα δικαιώματα, ακόμα και εάν αυτό συνεπάγεται ορισμένες ζημίες. Ως θεμελιώδης αξία, τα ανθρώπινα δικαιώματα είναι ένας από τους ισχυρότερους πυλώνες στήριξης του ευρωπαϊκού οίκου, οπότε πρέπει να τα λαμβάνουμε περισσότερο υπόψη και στο έργο μας.
<P>
Συνεπώς, υποστηρίζω την ιδέα της μετατροπής της Υποεπιτροπής για τα Ανθρώπινα Δικαιώματα σε μόνιμη επιτροπή, εν όψει της σπουδαιότητάς της.
<SPEAKER ID="175" NAME="Zdzisław Zbigniew Podkański" AFFILIATION="UEN">
(PL) Κυρία Πρόεδρε, η αναθεώρηση της κοινής γεωργικής πολιτικής επισημαίνει σαφώς τους κινδύνους σε διάφορους κλάδους της γεωργίας. Έχουν ειπωθεί πολλά σχετικά με την ανάγκη για μεταρρύθμιση στην αγορά της ζάχαρης, στην αγορά του καπνού και την αγορά φρούτων και λαχανικών. Γίνεται αναφορά στην ανάγκη αύξησης των ποσοστώσεων, περιλαμβανομένων των ποσοστώσεων γάλακτος, για την απελευθέρωση χέρσας γης για τη σπορά σιτηρών, ενώ άλλα προβλήματα, όπως το πρόβλημα που αντιμετωπίζει η ευρωπαϊκή μελισσοκομία, επισκιάζονται.
<P>
Οι μέλισσες πεθαίνουν αθρόα, εξαιτίας ποικίλων ασθενειών, οι γνωστότερες εκ των οποίων είναι η βαρόαση και η νοσεμίαση. Οι μέλισσες συνδέονται επίσης με ζητήματα επικονίασης και αποτελούν εγγύηση της βιοποικιλότητας στην ύπαρξή μας και της ανθεκτικότητας στον κόσμο της φύσης. Για αυτόν το λόγο, θα ήθελα να επιστήσω την προσοχή σας σε αυτό το θέμα σήμερα, καθώς συνήθως αντιμετωπίζουμε τις μέλισσες όσον αφορά το μέλι, την πρόπολη ή το κερί. Εάν δεν είχε κατατεθεί το ψήφισμα της κ. Lulling, εμείς στο Ευρωπαϊκό Κοινοβούλιο αναμφίβολα θα παρακάμπταμε αδιάφορα τα προβλήματα που σχετίζονται με τη μελισσοκομία. Χρειάζεται ένα επείγον πρόγραμμα για τη διάσωση των μελισσών και της μελισσοκομίας στην Ευρωπαϊκή Ένωση.
<SPEAKER ID="176" NAME="Ilda Figueiredo" AFFILIATION="GUE/NGL">
(PT) Πρόσφατα, στην Πορτογαλία κλείνουν εταιρείες, ιδίως στους τομείς της κλωστοϋφαντουργίας και της ένδυσης, ειδικά στο βορρά της χώρας, για παράδειγμα, η εταιρεία κλωστοϋφαντουργίας Oliveira Ferreira στο Riba de Ave και άλλες στις περιοχές Barcelos, Santo Tirso και Fafe. Πρόσφατα, προστέθηκε και το εργοστάσιο της πολυεθνικής Lee στην Έβορα, για να μην αναφερθώ στην απειλή που επικρέμαται επάνω από τους εργαζόμενους σε πολλές άλλες περιοχές, όπως στη Vila Nova de Gaia και τη Lousada.
<P>
Σε αυτό το φόντο των απολύσεων, εκατοντάδες άλλες εταιρείες δεν συμμορφώνονται με τους εργατικούς νόμους και χρησιμοποιούν την απειλή της ανεργίας για να προσφέρουν αποδοχές κάτω από το νόμιμο ελάχιστο, ενώ κάνουν διακρίσεις κατά των νέων ανθρώπων και των γυναικών, όπως αποκάλυψε πρόσφατα μια μελέτη που πραγματοποιήθηκε από το Συνδικάτο για την Υφαντουργία, την Ένδυση, την Υπόδηση και τα Δερμάτινα Προϊόντα της περιφέρειας του Πόρτο στις υποπεριφέρειες Tâmega και Sousa.
<P>
Έτσι, είναι πολύ σημαντικό να γνωρίζουμε τι σκοπεύει να πράξει η Ευρωπαϊκή Επιτροπή σχετικά με το σύστημα διπλού ελέγχου για το εμπόριο με την Κίνα, που λήγει στο τέλος αυτού του έτους, λαμβάνοντας υπόψη την ανάγκη υπεράσπισης της παραγωγής και των θέσεων εργασίας με δικαιώματα στις χώρες μας.
<SPEAKER ID="177" NAME="Witold Tomczak" AFFILIATION="IND/DEM">
(PL) Κυρία Πρόεδρε, στην Ινδία, η καταστολή που έχει στόχο τους Χριστιανούς δεν εμφανίζει σημάδια εξασθένησης. Οι άνθρωποι εξακολουθούν να δολοφονούνται εξαιτίας της θρησκείας τους - απλώς επειδή είναι Χριστιανοί. Καταστρέφονται καθολικές εκκλησίες. Ασκείται βία ακόμα και εναντίον ανυπεράσπιστων καλογραιών που φροντίζουν τους φτωχούς. " κυβέρνηση της Ινδίας δεν κάνει τίποτα αποτελεσματικό, για να εγγυηθεί τα ανθρώπινα δικαιώματα σε αυτήν τη χώρα, ιδίως το δικαίωμα στη ζωή και της ανεξιθρησκείας.
<P>
" Ευρωπαϊκή Ένωση, που έχει οικοδομήσει τη φρασεολογία και τα θεσμικά της όργανα σε συμπεριφορές προς τα ανθρώπινα δικαιώματα, δεν έχει μέχρι στιγμής αντιδράσει σοβαρά, για να υπερασπιστεί τα δικαιώματα των Χριστιανών που δολοφονούνται στην Ινδία. Στη σύνοδο κορυφής ΕΕ-Ινδίας, δεν ασκήθηκε καμία πίεση στην Ινδία, προκειμένου να θέσει ένα τέλος στο μαρτύριο των πιστών Χριστιανών. Στο Ευρωπαϊκό Κοινοβούλιο, κατά την 60ή επέτειο από την υιοθέτηση της Οικουμενικής Διακήρυξης των Δικαιωμάτων του Ανθρώπου, εορτάζουμε ένα ευκαιριακό συνέδριο αφιερωμένο στα ανθρώπινα δικαιώματα. Οι έξοχοι ομιλητές διατύπωσαν καμία απαίτηση σχετικά με τα δικαιώματα των Χριστιανών οι οποίοι διώκονται σήμερα και όχι μόνο στην Ινδία; Τότε, είμαστε αντιμέτωποι με ένα ερώτημα - η ΕΕ και οι ηγέτες της λαμβάνουν σοβαρά υπόψη το δόγμα των ανθρωπίνων δικαιωμάτων; Το εφαρμόζουν σε όλους τους ανθρώπους; Μήπως εφαρμόζονται δύο μέτρα και σταθμά; Οι διακηρύξεις περί ανθρωπίνων δικαιωμάτων έχουν σκοπό την υπεράσπιση κάθε είδους μειονότητας, συμπεριλαμβανομένων των σεξουαλικών μειονοτήτων, αλλά όχι των δικαιωμάτων ανθρώπων που δολοφονούνται εξαιτίας της χριστιανικής πίστης τους; Ευρώπη, ξύπνα!
<SPEAKER ID="178" NAME="Irena Belohorská" AFFILIATION="NI">
(SK) Από την αρχή, η Σλοβακία πάσχιζε να δημιουργήσει ίσες συνθήκες για όλους τους πολίτες της. Αναμφίβολα, η Σλοβακία σήμερα είναι το τέλειο παράδειγμα μεταχείρισης εθνικών μειονοτήτων. Το ίδιο δεν μπορεί να ειπωθεί για την Ουγγαρία, όπου η σλοβακική μειονότητα αφομοιώθηκε βάναυσα.
<P>
Από όλες τις εθνικές μειονότητες που ζουν στη Σλοβακία, ειδικά η μειονότητα των Ούγγρων έχει ιδιαίτερη θέση. Στη Σλοβακία, έχει ένα πολιτικό κόμμα που εκπροσωπείται στο κοινοβούλιο. Το σχολικό σύστημα επιτρέπει την εκπαίδευση στην ουγγρική γλώσσα από το νηπιαγωγείο μέχρι το πανεπιστήμιο και πολλοί φοιτητές αποχωρούν από τα πανεπιστήμια χωρίς καμία γνώση της σλοβακικής γλώσσας. Συνεπώς, θεωρώ ότι η δημιουργία του Φόρουμ για τη Λεκάνη των Καρπαθίων, που αποτελείται από Ούγγρους βουλευτές από εθνικά κυρίαρχα κράτη μέλη της Ευρωπαϊκής Ένωσης, με στόχο την εδραίωση της αυτονομίας, είναι πρόκληση και παραλογισμός ανάρμοστα για τον 21ο αιώνα.
<SPEAKER ID="179" NAME="Mairead McGuinness" AFFILIATION="PPE-DE">
Κυρία Πρόεδρε, εν μέσω της αγωνίας και της ανησυχίας για τον τραπεζικό τομέα, ίσως να υπάρχει κάποια ελπίδα. Με χαροποιεί το γεγονός ότι η Επίτροπος για τη γεωργία είναι εδώ, για να με ακούσει, διότι ίσως σε μια εποχή κρίσης να μπορεί η Ευρώπη να αρθεί στην πραγματικότητα στο ύψος της πρόκλησης.
<P>
Ενθυμείστε την κρίση που είχε ξεσπάσει με τη σπογγώδη εγκεφαλοπάθεια των βοοειδών (ΣΕΒ), όταν ολόκληρη η βιομηχανία βοοειδών και ο τομέας των τροφίμων ήταν υπό κατάρρευση και η εμπιστοσύνη είχε χαθεί και η Ευρώπη αντέδρασε εφαρμόζοντας αυστηρούς κανονισμούς, από τη φάρμα μέχρι το πιάτο, ήτοι ιχνηλασιμότητα με ποινές.
<P>
Ας ενημερώσουμε τον τραπεζικό τομέα ότι αυτή είναι η περίοδος ΣΕΒ για αυτούς και θα αναγεννηθούν από τις στάχτες τους, αλλά πρέπει να υπόκεινται σε καλύτερη ρύθμιση. Θα πρέπει να φέρουν σήμανση και να ιχνηλατούνται - οι άνθρωποι και τα χρήματα - και εκείνοι που εμπλέκονται σε κακές πρακτικές θα πρέπει να τιμωρούνται.
<P>
Υπάρχει όμως ελπίδα. Διαθέτουμε εμπειρία και πιστεύω ότι η Ευρώπη θα βελτιωθεί ως αποτέλεσμα αυτής της κρίσης, επειδή θα βελτιώσουμε τη ρύθμιση.
<SPEAKER ID="180" NAME="Yannick Vaugrenard" AFFILIATION="PSE">
(FR) Κυρία Πρόεδρε, θα ήθελα να επανέλθω στις μάλλον ανορθόδοξες δηλώσεις που έκανε ο κ. Barroso. Υπαινίσσεται ότι θα ήταν πρόθυμος να λησμονήσει τους απαράβατους κανόνες του ανταγωνισμού, ότι θα ήταν λιγότερο εκλεκτικός όσον αφορά το ζήτημα των κρατικών ενισχύσεων.
<P>
Εάν το θέμα ήταν η διάσωση ενός συγκεκριμένου τομέα της ευρωπαϊκής βιομηχανίας, εάν το θέμα ήταν να επιτραπεί στα κράτη μέλη να επενδύσουν στην έρευνα ή ακόμα και να εκκινήσουν ένα φιλόδοξο ευρωπαϊκό δάνειο, θα χαιρέτιζα αυτήν τη μεταστροφή. Ωστόσο, το θέμα είναι η επαναγορά σε μεγάλη κλίμακα των τοξικών χρηματοπιστωτικών προϊόντων που διακρατούνται από οικονομικούς παράγοντες. Το θέμα, τελικά, είναι η διάσωση των οικονομικών ταραξιών, που δεν δίνουν πολλή σημασία στις προσπάθειες των ρυθμιστών της αγοράς.
<P>
Εάν η Επιτροπή επανεξετάσει το δόγμα της, τόσο το καλύτερο. Ωστόσο, αυτό πρέπει να γίνει με τον σωστό τρόπο, με μεγαλύτερη ευελιξία στο ζήτημα των κρατικών ενισχύσεων σε στρατηγικούς τομείς στην Ευρώπη που είναι υπό απειλή και προωθώντας μέτρα που αφορούν τους οργανισμούς αξιολόγησης, τη μάχη ενάντια στην κερδοσκοπία που βασίζεται στις τιμές των τροφίμων και τη ρύθμιση κερδοσκοπικών κεφαλαίων. Επί σειρά ετών, το ζητούμε αυτό και τώρα έχουμε την απόδειξη: το πιστεύω του ελεύθερου ανταγωνισμού και της ελεύθερης αγοράς προφανέστατα οδήγησαν σε αυτό το αδιέξοδο.
<SPEAKER ID="181" NAME="Marco Pannella" AFFILIATION="ALDE">
(FR) Κυρία Πρόεδρε, για μία φορά υπάρχει κάτι που να μας κάνει να χαμογελάμε. Στο τρέχον κλίμα, στο οποίο η Ευρώπη, η πατρίδα του περσινού έτους, είναι ξανά στη διαδικασία καταστροφής των ευρωπαϊκών μας πρωτοτοκίων, είναι δύσκολο να γνωρίζει κάποιος τι να πει.
<P>
Λοιπόν, υπάρχει μια έκπληξη. Εχθές, η γαλλική εφημερίδα Le Monde - και θα ήθελα να ευχαριστήσω τον νέο εκδότη της Eric Fottorino για αυτό - δημοσίευσε ένα υπέροχο κύριο άρθρο με μια γελοιογραφία του Plantu, στην οποία αυτή η μη θεσμική G4 που μόλις επινοήσαμε απεικονίζεται ως εξής: υπάρχουν οι Γερμανοί, οι Ιταλοί, η ύπουλη Αλβιώνα και οι Γάλλοι, που συνασπίζονται για να καταστρέψουν την Ευρώπη, καθένας υπολογίζοντας τα προσωπικά του μικροσυμφέροντα, αντιμέτωποι με ένα Κοινοβούλιο, ένα αυτοαποκαλούμενο Κοινοβούλιο, που εξακολουθεί να αποτυγχάνει να γίνει κατανοητό. Ευχαριστούμε Le Monde, ευχαριστούμε Plantu. Ο Plantu να γίνει Πρόεδρος!
<P>
(Ο Πρόεδρος διακόπτει τον ομιλητή)
<SPEAKER ID="182" NAME="Andrzej Tomasz Zapałowski" AFFILIATION="UEN">
(PL) Κυρία Πρόεδρε, η Ευρωπαϊκή Ένωση με τις δηλώσεις τις εκφράζει ανησυχία για την ανάπτυξη της απασχόλησης και για ένα υψηλό επίπεδο κοινωνικής ασφάλισης. " προσέγγιση της Επιτροπής στο θέμα των πολωνικών ναυπηγείων, ωστόσο, αντιτίθεται σε αυτές τις δηλώσεις. Στην Ευρωπαϊκή Ένωση, οι κρατικές ενισχύσεις μπορούν να χρησιμοποιηθούν για την επιδότηση τραπεζών που καταρρέουν και μπορεί να χρησιμοποιηθούν χωρίς περιορισμό σε περιοχές που παλαιότερα αποτελούσαν μέρος της κομμουνιστικής Γερμανίας. Τι θα γίνει με την ίση μεταχείριση των οικονομικών οντοτήτων; Τα ναυπηγεία σε αυτό που αποκαλούμε "παλιά ΕΕ" λαμβάνουν ενισχύσεις επί πολλά έτη και όλα ήταν καλά. Τα νέα κράτη μέλη, που θα έπρεπε να έχουν την ευκαιρία να συμβαδίσουν με την υπόλοιπη Κοινότητα από οικονομική άποψη, αντιμετωπίζονται από την Επιτροπή ως κατεχόμενα εδάφη.
<P>
Είμαι πεπεισμένος ότι, στις επερχόμενες εκλογές του Ευρωπαϊκού Κοινοβουλίου, οι Πολωνοί ψηφοφόροι θα δείξουν με την ψήφο τους το βαθμό της αντίθεσής τους σε αυτή την ευρωπαϊκή αλληλεγγύη.
<SPEAKER ID="183" NAME="Gerard Batten" AFFILIATION="IND/DEM">
Κυρία Πρόεδρε, επί σειρά ετών προειδοποιώ για το γεγονός ότι το ευρωπαϊκό ένταλμα σύλληψης θα μπορούσε να χρησιμοποιηθεί για την καταστολή της ελευθερίας του λόγου στο διαδίκτυο. Αυτό συνέβη τώρα. Την 1η Οκτωβρίου, ο Δρ. Frederick Toben συνελήφθη στο αεροδρόμιο Heathrow με ευρωπαϊκό ένταλμα σύλληψης που εκδόθηκε στη Γερμανία για υποτιθέμενα ξενοφοβικά εγκλήματα που διέπραξε στο διαδίκτυο.
<P>
Ο Δρ. Toben αρνείται το Ολοκαύτωμα. Οι απόψεις του είναι απεχθείς για όλους τους λογικούς ανθρώπους. Δεν είναι όμως αυτό το θέμα. Συνελήφθη στη Βρετανία, επειδή δημοσιοποίησε τις απόψεις του μέσω του διαδικτύου στην Αυστραλία. " άρνηση του ολοκαυτώματος, αν και απεχθής, δεν είναι παράνομη στη Βρετανία ή στην Αυστραλία. Εάν εκτελεστεί αυτό το ευρωπαϊκό ένταλμα σύλληψης, η χρήση του αποδεικνύει ότι, εάν κάποιος εκφράζεται στο διαδίκτυο με όρους νόμιμους στην ίδια τη χώρα του, μπορεί να εκδοθεί σε άλλη χώρα της ΕΕ, όπου αυτές οι απόψεις είναι παράνομες. Αυτό θα είχε μεγάλες συνέπειες για την ελευθερία του λόγου στα εθνικά κράτη.
<SPEAKER ID="184" NAME="Péter Olajos" AFFILIATION="PPE-DE">
(HU) Σας ευχαριστώ, κυρία Πρόεδρε. Δυστυχώς, μετά τη διαμάχη σχετικά με το φούσκωμα του ποταμού Rába, τώρα διαδραματίζεται μια άλλη αυστροουγγρική συζήτηση περί προστασίας του περιβάλλοντος στο Ευρωπαϊκό Κοινοβούλιο. " αυστριακή εταιρεία BEGAS σχεδιάζει να κατασκευάσει έναν αποτεφρωτή αποβλήτων χωρητικότητας 325.000 τόνων μόλις μερικές εκατοντάδες μέτρα μακριά από τα ουγγρικά σύνορα, στο Heiligenkreuz. Αυτό το καινούριο εργοστάσιο θα έχει δυνατότητα λήψης αποβλήτων όχι μόνο από τοπικές πηγές, αλλά και από άλλες περιοχές. Το έργο έχει εξαιρετικά χαμηλό επίπεδο υποστήριξης από τις τοπικές κοινότητες, τόσο στην Αυστρία όσο και στην Ουγγαρία. Κάτι που με ανησυχεί ιδιαίτερα είναι ότι ο αποτεφρωτής που σχεδιάζεται θα απείχε μόλις ένα χιλιόμετρο από την ουγγρική πόλη Szentgotthard, η οποία βρίσκεται στην επικρατέστερη κατεύθυνση του ανέμου και το Εθνικό Πάρκο Υrsιg, που προστατεύεται από το Natura 2000 και συμπεριλαμβάνει το Υrsιg, πρόσφατο νικητή του βραβείου EDEN. Θα υπήρχαν απρόβλεπτες συνέπειες για μια περιφέρεια της Ουγγαρίας που στηρίζεται στη φυσική ομορφιά της, στα εθνικά πάρκα και στον οικοτουρισμό.
<P>
Τέλος, κυρία Πρόεδρε, θα ήθελα να ρωτήσω γιατί επιτράπηκε στο Σλοβάκο συνάδελφο, που εκστόμισε έναν φιλιππικό έμπλεο μίσους εναντίον των Ούγγρων, να λάβει το λόγο σε δύο περιπτώσεις. Πρόκειται για διαδικαστικό ζήτημα. Σας ευχαριστώ.
<SPEAKER ID="185" NAME="Monika Beňová" AFFILIATION="PSE">
(SK) Θα ήθελα να εκφράσω την έντονη αντίθεσή μου στα σχόλια που ακούσαμε εδώ και τα οποία κατηγορούν τη σλοβακική κυβέρνηση για διάδοση μίσους και παραβίαση των δικαιωμάτων των εθνικών μειονοτήτων στη Δημοκρατία της Σλοβακίας.
<P>
Κυρίες και κύριοι, συνάδελφε, κ. Tőkés, η δήλωση πολιτικής της σλοβακικής κυβέρνησης περιέχει μια διακήρυξη των δικαιωμάτων των μειονοτήτων και, κατά συνέπεια, η κυβέρνηση τηρεί αυτά τα δικαιώματα. Με λυπεί ιδιαίτερα το γεγονός ότι τα μέλη που εκπροσωπούν την Ουγγαρία χρησιμοποιούν μονόλεπτες ομιλίες, σε κάθε περίοδο συνόδου του Ευρωπαϊκού Κοινοβουλίου, για να επιτεθούν στη σλοβακική κυβέρνηση και, κατ' επέκταση, στους πολίτες της Σλοβακικής Δημοκρατίας.
<P>
Κυρία Πρόεδρε, η κυβέρνηση της Σλοβακίας εκτιμά τις καλές σχέσεις με τους γείτονές της και επιθυμεί να διατηρεί καλές σχέσεις με τους γείτονές της. Ωστόσο, για καλές διμερείς σχέσεις χρειάζονται δύο εταίροι. Μέχρι τώρα, μόνο η κυβέρνηση της Σλοβακίας έχει τείνει χείρα φιλίας.
<SPEAKER ID="186" NAME="Milan Gaľa" AFFILIATION="PPE-DE">
(SK) Τα αποτελέσματα της τριετούς μελέτης του Παγκόσμιου Οργανισμού Υγείας για τις ανισότητες υγείας μεταξύ διαφόρων πληθυσμών παγκοσμίως είναι ανησυχητικά. " κατάσταση προκαλείται από κοινωνικοοικονομικές συνθήκες, όχι από βιολογικούς παράγοντες. Μια μέση Γιαπωνέζα, για παράδειγμα, έχει προσδόκιμο ζωής τα 83 έτη. Στο Λεσότο της Αφρικής, το προσδόκιμο ζωής της θα ήταν 42. " πιθανότητα θανάτου για μια γυναίκα κατά τη διάρκεια του τοκετού στη Σουηδία είναι 1 προς 17.000, ενώ στο Αφγανιστάν 1 προς 8.
<P>
Όσοι ζουν σε φτωχές περιοχές μεγάλων ευρωπαϊκών πόλεων μπορούν να αναμένουν ότι η ζωή τους, κατά μέσο όρο, θα είναι κατά 28 έτη μικρότερη σε σχέση με όσους ζουν σε πιο εύπορες περιοχές. Ένας συνδυασμός ανεπαρκών πολιτικών, ακατάλληλων κοινωνικών συνθηκών, χαμηλού επιπέδου εκπαίδευσης, στέγασης σε οικήματα ακατάλληλα για κατοίκηση, περιορισμένης πρόσβασης σε υγιεινή διατροφή κ.λπ. είναι ο λόγος για τον οποίο οι άνθρωποι, στην πλειονότητά τους, δεν είναι τόσο υγιείς όσο είναι βιολογικά δυνατό. " Επιτροπή Κοινωνικών Καθοριστικών Παραγόντων του ΠΟΥ είναι της γνώμης ότι, υιοθετώντας μια προληπτική προσέγγιση, οι ανισότητες μπορούν να μειωθούν σε σχετικά σύντομο χρονικό διάστημα.
<SPEAKER ID="187" NAME="Avril Doyle" AFFILIATION="PPE-DE">
Κυρία Πρόεδρε, η πρόσφατη δημοσίευση της πρώτης έρευνας του Ευρωβαρόμετρου για τις απόψεις των πολιτών μας σχετικά με την κλιματική αλλαγή σηματοδοτεί την αναβάθμιση της κλιματικής αλλαγής από εξειδικευμένο περιβαλλοντικό ζήτημα σε κεντρικό ζήτημα της ευρωπαϊκής πολιτικής.
<P>
Δεδομένης της παγκόσμιας οικονομικής και χρηματοπιστωτικής αναταραχής επί του παρόντος, κατανοώ πλήρως τις ανησυχίες των συναδέλφων, καθώς εμείς ως πολιτικοί επιδιδόμαστε σε αυτό που αναμφισβήτητα συνιστά τη μοναδική μεγαλύτερη ηθική, περιβαλλοντική, κοινωνική και οικονομική πρόκληση που αντιμετωπίζει ολόκληρη η ανθρωπότητα, ήτοι την παγκόσμια υπερθέρμανση από τις εκπομπές αερίων του θερμοκηπίου ή την κλιματική αλλαγή. Ωστόσο, το ζήτημα δεν θα περιμένει, η Κοπεγχάγη δεν θα περιμένει και εμείς δεν μπορούμε να υστερήσουμε. Ως η εισηγήτρια ενός από τους τέσσερις φακέλους του καθεστώτος της κλιματικής αλλαγής μετά το 2012 - δηλαδή της αναθεώρησης του συστήματος εμπορίας δικαιωμάτων εκπομπής αερίων του θερμοκηπίου (ETS) - έχω πλήρη εμπιστοσύνη ότι οι κυβερνήσεις μας θα επιλύσουν, στον πιο βραχυπρόθεσμο ορίζοντα, αυτά τα κεφαλαιώδη οικονομικά και χρηματοπιστωτικά ζητήματα που αντιμετωπίζουμε σήμερα και ότι θα τα επιλύσουν πολύ πριν από το 2013. Συνεπώς, παρότι είναι η φύση της πολιτικής να εστιάζει στα προβλήματα του σήμερα, δεν πρέπει περισπαστούμε από τη θέσπιση νομοθεσίας τώρα για τον πιο μακροπρόθεσμο ορίζοντα, για το σενάριο μετά το 2012, για αυτό το πιο σημαντικό ζήτημα, ειδάλλως η ιστορία δεν θα μας κρίνει επιεικώς.
<SPEAKER ID="188" NAME="Miloš Koterec" AFFILIATION="PSE">
(SK) Προκαλεί σύγχυση η κατάχρηση αυτού του Σώματος και η πολιτικολογία που εστιάζει στην πολιτική σκηνή της Σλοβακίας. Άκουσα προσεκτικά την ομιλία του συναδέλφου βουλευτή από την Ουγγαρία, κ. Tőkés και πρέπει να διαμαρτυρηθώ για αυτήν τη μονόπλευρη θεώρηση των τρεχόντων γεγονότων και την παρουσίασή του ως καθολικής επίθεσης στις ενέργειες της Σλοβακικής Δημοκρατίας σε αυτό τον τομέα.
<P>
Θα ήθελα να τονίσω ότι, αν και η πολιτική περί μειονοτήτων της παρούσας σλοβακικής κυβέρνησης συμμορφώνεται με όλα τα ευρωπαϊκά πρότυπα, η κυβέρνηση επιθυμεί περαιτέρω βελτίωσή της.
<P>
Θέλω να καταδικάσω τις προσπάθειες κατάχρησης συγκεκριμένων δύσκολων στιγμών και παρουσίασής τους ως κακής συμπεριφοράς εκ μέρους της κυβέρνησης κατ' αρχήν και, πρωτίστως, στο Ευρωπαϊκό Κοινοβούλιο. " ενεργή αναζήτηση σημείων προστριβής και η διαστρέβλωση της κατάστασης απλώς θα πυροδοτήσει τεχνητές διενέξεις, που είναι άσκοπες και περιττές και κάνουν τη ζωή της σλοβακικής κοινωνίας πολύπλοκη και δυσάρεστη.
<SPEAKER ID="189" NAME="Πρόεδρος">
Ολοκληρώνεται αυτό το θέμα συζήτησης.

<CHAPTER ID="008">
Έλεγχος της εφαρμογής του κοινοτικού δικαίου (2005) (συζήτηση)
<SPEAKER ID="240" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Frassoni, εξ ονόματος της Επιτροπής Νομικών Θεμάτων, σχετικά με την 23η ετήσια έκθεση της Επιτροπής για τον έλεγχο της εφαρμογής του κοινοτικού δικαίου (2005).
<SPEAKER ID="241" NAME="Monica Frassoni">
εισηγήτρια. - (IT) Κύριε Πρόεδρε, κυρίες και κύριοι, η εφαρμογή του κοινοτικού δικαίου είναι κεντρικό στοιχείο του προγράμματος "βελτίωσης της νομοθεσίας" που εγκαινίασε η Επιτροπή Barroso. Για ένα διάστημα αποτέλεσε ένα είδος Σταχτοπούτας, καθώς χάθηκε μέσα στον συρμό των εκτιμήσεων αντικτύπου και της περικοπής των δαπανών.
<P>
Σήμερα η Επιτροπή αρχίζει να διορθώνει αυτήν την κατάσταση, εν μέρει λόγω των πιέσεων που της άσκησε το Κοινοβούλιο. " διαδικασία αυτή, για πολλά χρόνια και σε πολλές περιπτώσεις, υπήρξε απλώς ένα είδος γραφειοκρατικής άσκησης, όπου η μία παραβίαση ακολουθεί την άλλη χωρίς σοβαρές συνέπειες, όμως δεν παύει να είναι μια απολύτως αναγκαία διαδικασία.
<P>
Οι αριθμοί είναι πολύ εύγλωττοι. Μέχρι σήμερα, έχουν κινηθεί περίπου 2 518 διαδικασίες επί παραβάσει σε πολύ διαφορετικούς μεταξύ τους τομείς, ιδίως σε τομείς που αφορούν το περιβάλλον και την εσωτερική αγορά. Επιπλέον, υπάρχουν οι εκατοντάδες, ακόμα και χιλιάδες, αναφορές που λαμβάνει κάθε έτος το Κοινοβούλιο και που συχνά αναφέρονται σε συγκεκριμένες παραβιάσεις του κοινοτικού δικαίου, έναντι των οποίων οι πολίτες αισθάνονται αβοήθητοι και, ως εκ τούτου, στρέφονται στο Κοινοβούλιο.
<P>
Το ερώτημα είναι το εξής: τι πιθανότητες έχουν να ικανοποιηθεί το αίτημά τους; " διαδικασία επί παραβάσει περιγράφεται στα άρθρα 226 και 228 της Συνθήκης, οπότε δεν υπάρχουν πολλά περιθώρια επίδειξης δημιουργικού πνεύματος. Οι ισχύοντες κανόνες μάς καταδικάζουν σε αργές, επίπονες διαδικασίες στις οποίες το πλέον αποτελεσματικό μέτρο -το πρόστιμο- εφαρμόζεται σπανίως και μόνο αφού περάσει πολύ μεγάλο χρονικό διάστημα, ακόμα και δεκαετιών.
<P>
Εντούτοις, μπορούν να γίνουν πολλά, πάρα πολλά θα έλεγα, και γι' αυτό ευχαριστώ την Επιτροπή η οποία πρότεινε τα τελευταία δύο χρόνια, και εν τέλει τον περασμένο Σεπτέμβριο μέσω ειδικής ανακοίνωσης, μια σειρά μέτρων τα οποία αναλύονται και αξιολογούνται στην έκθεσή μου και για τα οποία θέλω να διατυπώσω εδώ ορισμένα σχόλια.
<P>
Πρώτα, όμως, επιτρέψτε μου να επισημάνω κάτι που θεωρώ κρίσιμο στη σημερινή συζήτηση, διότι η εφαρμογή των νόμων μπορεί να είναι ιδιαιτέρως πολιτικό ζήτημα και μπορεί να αποτελέσει θαυμάσιο μέσο βελτίωσης της αξιοπιστίας και της ορατότητας των κοινοτικών οργάνων.
<P>
Θέλω να αναφέρω δύο συγκεκριμένα παραδείγματα ελαφρώς διαφορετικής συμπεριφοράς από την πλευρά της Επιτροπής: την κρίση των απορριμμάτων στη Νάπολη και τον αυτοκινητόδρομο Via Baltica στην κοιλάδα Rospuda της Πολωνίας.
<P>
" κρίση των απορριμμάτων στη Νάπολη ήταν άμεση συνέπεια παραβιάσεων, σε ετήσια βάση, σχεδόν όλων των κοινοτικών κανόνων για τη διαχείριση των απορριμμάτων. Μάλιστα, είχαν κινηθεί πάρα πολλές διαδικασίες επί παραβάσει κατά της Ιταλίας με την πάροδο των ετών και σε πολλές περιπτώσεις το Δικαστήριο είχε λάβει καταδικαστικές για την Ιταλία αποφάσεις. Μόνο τώρα, όμως, μετά την πάροδο πολλών ετών, και ενώ η κατάσταση έχει καταστεί πλέον αφόρητη για όλους και είναι αδύνατον να καλυφθεί, αποφάσισε η Επιτροπή να χτυπήσει τη γροθιά στο τραπέζι. Οι επισκέψεις της Επιτροπής παρακολουθούνται με μεγάλο ενδιαφέρον, και οι πολίτες που αντιδρούν δυναμικά κατά των παράνομων αποθέσεων απορριμμάτων δηλώνουν στις τηλεοράσεις ότι στέλνονται αναφορές στο Ευρωπαϊκό Κοινοβούλιο. Διερωτώμαι: δεν θα μπορούσε αυτό να είχε γίνει νωρίτερα; Ήταν πραγματικά τόσο δύσκολο να τηρήσουμε διαφορετική στάση, έτσι ώστε να προληφθεί η εμφάνιση αυτού του φαινομένου; Όχι, δεν ήταν καθόλου δύσκολο!
<P>
Αυτό ακριβώς έπραξε άλλωστε ο Επίτροπος Δήμας στην περίπτωση της κοιλάδας Rospuda στην Πολωνία, η οποία κινδύνευε να καταστραφεί λόγω των υποδομών του αυτοκινητοδρόμου Via Baltica. Για πρώτη φορά, ο αρμόδιος Επίτροπος ζήτησε από το Δικαστήριο να εκδώσει εντολή αναστολής, η οποία όντως εκδόθηκε. Αυτό είναι ένα πολύ σημαντικό προηγούμενο που στέλνει ένα εξαιρετικά σαφές μήνυμα: η Επιτροπή μπορεί και πρέπει να είναι αυστηρή και εξονυχιστικά επιμελής έναντι κρατών μελών τα οποία συμπεριφέρονται σαν να μην συνέβη τίποτε, ενώ πρέπει να χρησιμοποιεί όλα τα μέσα που επιτρέπει το δημοκρατικό σύστημα: τα μέσα ενημέρωσης και την κοινή γνώμη.
<P>
Μία από τις σημαντικότερες καινοτομίες που εισάγει η Επιτροπή στην ανακοίνωση αφορά μια "νέα" μέθοδο εργασίας. Έχουμε εκφράσει πολλές αμφιβολίες σχετικά με την εν λόγω νέα μέθοδο εργασίας, η οποία συνίσταται εν πολλοίς στη διαβίβαση των καταγγελιών απευθείας στα κράτη μέλη κατά των οποίων στρέφεται η καταγγελία, προκειμένου να προσπαθήσουν να λύσουν το πρόβλημα. Εκφράσαμε αυτές μας τις αμφιβολίες και η Επιτροπή μάς παρείχε ορισμένες διαβεβαιώσεις τις οποίες ευελπιστώ ότι θα ακούσουμε και σήμερα, όμως θα συνεχίσουμε να παρακολουθούμε πολύ προσεκτικά το ζήτημα και εύχομαι ειλικρινά ότι, ως προς το θέμα των διαδικασιών επί παραβάσει, η διαφάνεια, η δυνατότητα δημοσιοποίησης των κρατών μελών που διαπράττουν τις παραβιάσεις και η συνεργασία με το Κοινοβούλιο θα καταστήσουν δυνατή την επίτευξη προόδου.
<P>
Κύριε Πρόεδρε, στο τέλος αυτής της συζήτησης θα μιλήσω εκ νέου για δύο λεπτά, έτσι ώστε να συμπληρώσω τον χρόνο ομιλίας μου.
<SPEAKER ID="242" NAME="Janez Lenarčič">
Προεδρεύων του Συμβουλίου. - (SL) Σας ευχαριστώ, κύριε Πρόεδρε, κυρίες και κύριοι.
<P>
Κυρία Frassoni, εξ ονόματος του Συμβουλίου χαιρετίζω την έκθεσή σας σχετικά με την ετήσια έκθεση της Επιτροπής για τον έλεγχο της εφαρμογής του κοινοτικού δικαίου, καθώς και την πρόσθετη ανάλυση που περιλαμβάνεται στην ανακοίνωση της Επιτροπής με τίτλο "Μια Ευρώπη των αποτελεσμάτων - εφαρμόζοντας το κοινοτικό δίκαιο". Κατά τη γνώμη μας, η έκθεση του Ευρωπαϊκού Κοινοβουλίου είναι μια πολύ χρήσιμη συμβολή στον κοινό μας στόχο, που είναι να διασφαλιστεί η έγκαιρη και ορθή εφαρμογή του κοινοτικού δικαίου.
<P>
Εξ ονόματος του Συμβουλίου, χαιρετίζω τα ευρήματα που περιλαμβάνονται στην έκθεση της κ. Frassoni, τα οποία είναι κατά τη γνώμη μας ζωτικής σημασίας, και συνίστανται στο γεγονός ότι η διασφάλιση των θετικών αποτελεσμάτων του κοινοτικού δικαίου στην καθημερινή ζωή των πολιτών της Ευρωπαϊκής Ένωσης εξαρτάται πρωτίστως από την αποτελεσματικότητα των πολιτικών της Ευρωπαϊκής Ένωσης, καθώς και από την εποπτεία και την παρακολούθηση των μεθόδων συμμόρφωσης των κρατών μελών με το κοινοτικό δίκαιο.
<P>
Έχουμε μια θετική γνωμοδότηση σχετικά με τη δέσμευση του Ευρωπαϊκού Κοινοβουλίου να στηρίξει την ανταλλαγή βέλτιστων πρακτικών μεταξύ των κρατών μελών. Κατά τη γνώμη μας, οι ανταλλαγές αυτές θα συμβάλουν πολύ στην πιο αποτελεσματική και ενιαία εφαρμογή του κοινοτικού δικαίου.
<P>
Οφείλω εν προκειμένω να εξηγήσω ότι η Προεδρία του Συμβουλίου δεν είναι σε θέση να σχολιάσει τα περισσότερα ζητήματα και προτάσεις που περιλαμβάνονται σε αυτήν την αξιόλογη έκθεση. Όπως γνωρίζουμε, η διοικητική εφαρμογή του κοινοτικού δικαίου είναι πρωτίστως ευθύνη των κρατών μελών σύμφωνα με τους εθνικούς τους συνταγματικούς κανόνες, καθώς και της Επιτροπής, η οποία, ως θεματοφύλακας των Συνθηκών, είναι υπεύθυνη για την παρακολούθηση της ενιαίας εφαρμογής του κοινοτικού δικαίου.
<SPEAKER ID="243" NAME="Günter Verheugen">
Μέλος της Επιτροπής. - (DE) Κύριε Πρόεδρε, κύριε Προεδρεύων του Συμβουλίου, κυρίες και κύριοι, η Επιτροπή είναι ευγνώμων για την ευκαιρία που της δίνεται σήμερα να συζητήσει αυτά τα σημαντικά ζητήματα με το Ευρωπαϊκό Κοινοβούλιο, είμαι δε πολύ ευγνώμων στην κ. Frassoni για την έκθεση και τη συμβολή της, η οποία περιλαμβάνει αξιόλογες επισημάνσεις. Σας διαβεβαιώ, κυρία Frassoni, ότι η Επιτροπή λαμβάνει πολύ σοβαρά υπόψη τις υποδείξεις σας.
<P>
" Ευρωπαϊκή Ένωση είναι μια κοινότητα που διέπεται από τις αρχές του κράτους δικαίου και από αυτήν την άποψη είναι μοναδική στον κόσμο. Μόνο το δίκαιο μπορεί να εγγυηθεί τις ελευθερίες που δικαιούνται οι πολίτες και μόνο το δίκαιο μπορεί να διαμορφώσει την οικονομία της αγοράς κατά τέτοιο τρόπο ώστε να λειτουργεί προς όφελος όλων.
<P>
" Ευρωπαϊκή Επιτροπή είναι ο θεματοφύλακας των Συνθηκών. Ρόλος της είναι να μεριμνά ώστε το κοινοτικό δίκαιο να εφαρμόζεται παντού και να εφαρμόζεται σωστά σε κάθε χώρα. Ακόμη και ο καλύτερος νόμος δεν έχει καμία αξία αν υφίσταται μόνο στα χαρτιά. Κάθε επιτροπή θα διαπιστώσει, ως εκ τούτου, ότι ένα από τα σημαντικότερα καθήκοντά της είναι να διασφαλίζει ότι η νομοθεσία μας δεν αποτελείται απλώς από λόγια άνευ περιεχομένου.
<P>
Οι διαδικασίες επί παραβάσει της Συνθήκης και το Δικαστήριο των Ευρωπαϊκών Κοινοτήτων μας προσφέρουν ένα ισχυρό όπλο. Το όπλο αυτό πρέπει να χρησιμοποιείται όταν δεν υπάρχει άλλη μέθοδος αντιμετώπισης της παραβίασης της νομοθεσίας. Δεν αποτελεί, ωστόσο, αυτοσκοπό και θα κινδύνευε να καταστεί αναποτελεσματικό μέσω της κατάχρησής του.
<P>
" Επιτροπή δεν θεωρεί ότι ο αριθμός των διαδικασιών επί παραβάσει της Συνθήκης αποτελεί μέτρο της σοβαρότητας και της αποφασιστικότητας με την οποία παρακολουθεί πόσο ικανοποιητικά τηρείται το κοινοτικό δίκαιο. Απεναντίας, η Επιτροπή θεωρεί ότι το ζήτημα είναι η εξεύρεση λύσεων για την αντιμετώπιση των προβλημάτων. Το πραγματικό μέτρο της αποτελεσματικότητάς μας είναι ο αριθμός των προβλημάτων που έχουμε λύσει ως προς την εφαρμογή του κοινοτικού δικαίου και η ταχύτητα με την οποία τα λύσαμε.
<P>
Μάλιστα, έχουμε αναλύσει κριτικά τον τρόπο εργασίας μας και καταλήξαμε στα ακόλουθα συμπεράσματα: μετά τον εντοπισμό τους, τα προβλήματα πρέπει να αντιμετωπίζονται γρήγορα και αποτελεσματικά. Οι πολίτες και οι επιχειρηματίες δικαιούνται ταχείες απαντήσεις. Γι' αυτό, κυρία Frassoni, θα μεταφέρω στην Επιτροπή τα όσα αναφέρατε σχετικά με τα σκουπίδια στην Καμπανία και το θέμα αυτό θα χρειαστεί να συζητηθεί. Συμφωνώ πλήρως με τη θέση ότι μια αυστηρή, ταχεία και αποφασιστική προσέγγιση είναι απολύτως αναγκαία όταν το κοινοτικό δίκαιο αγνοείται καταφανώς.
<P>
Καταρχήν, μια προσέγγιση που στηρίζεται στη συνεργασία είναι προτιμότερη από μια συγκρουσιακή προσέγγιση. Συνεπώς, η Επιτροπή επιθυμεί περισσότερο διάλογο και διαφάνεια στα θέματα αυτά. Επιθυμούμε επίσης τον ορισμό σαφών προτεραιοτήτων: πρέπει να αντιμετωπίζουμε τα σημαντικά θέματα πρώτα, και γρήγορα, και να μην χρησιμοποιούμε τη βαριά για να σπάσουμε ένα καρύδι. Πρέπει επίσης να παρέχουμε τους αναγκαίους πόρους.
<P>
Επιτρέψτε μου στο σημείο αυτό μια πρόσθετη επισήμανση. Όταν συσσωρεύονται προβλήματα που σχετίζονται με την εφαρμογή του κοινοτικού δικαίου σε συγκεκριμένους τομείς, αυτό μπορεί να οφείλεται σε ασάφειες ή αντιφάσεις της ίδιας της νομοθεσίας. Δεν πρέπει να θεωρούμε εκ των προτέρων ότι η στάση των κρατών μελών είναι αρνητική.
<P>
Έχοντας υπόψη αυτές τις παραμέτρους, λάβαμε μια σειρά μέτρων και θέλω να δηλώσω εκ των προτέρων ότι θα συνεχίσουμε να προσφεύγουμε σε διαδικασίες επί παραβάσει της Συνθήκης και να τις κινούμε αμέσως μόλις συγκεντρώσουμε τις αναγκαίες πληροφορίες. Ωστόσο, προτείνουμε μια νέα μέθοδο εργασίας, με την οποία ευελπιστούμε ότι θα λαμβάνουμε πιο γρήγορα την αναγκαία πληροφόρηση.
<P>
" μέθοδος αυτή συνίσταται στη βελτίωση της συνεργασίας με τα κράτη μέλη προτού φτάσουμε στο στάδιο της έναρξης επίσημων διαδικασιών, εκτός ασφαλώς -και αυτό είναι πολύ σημαντικό, κυρία Frassoni- από τις περιπτώσεις στις οποίες είναι εξαρχής προφανές ότι, κατά πάσα πιθανότητα, υφίσταται παραβίαση Συνθήκης. Στις περιπτώσεις αυτές το πρώτο μας βήμα δεν είναι να συνομιλήσουμε με τα κράτη μέλη αλλά να αναλάβουμε δράση.
<P>
" διαδικασία αυτή δεν είναι εντελώς νέα, καθώς πρόκειται για προκαταρκτική διαδικασία στην οποία ζητούμε περαιτέρω στοιχεία ή την οποία εφαρμόζουμε προκειμένου να οδηγηθούμε σε λύση με μεγαλύτερη ταχύτητα, χωρίς να χρειαστεί να κινήσουμε διαδικασίες επί παραβάσει της Συνθήκης.
<P>
Όλα τα ερωτήματα και οι καταγγελίες απαντώνται απευθείας και με μεγάλη ταχύτητα· ανάλογα δε με τα πραγματικά περιστατικά, μπορεί να οδηγήσουν σε διαδικασίες επί παραβάσει της Συνθήκης. Αυτό σημαίνει ότι κάθε υποβαλλόμενο αίτημα καταγράφεται και διεκπεραιώνεται. Αν έχει τη μορφή καταγγελίας, ή αν μπορεί να θεωρηθεί ότι συνιστά καταγγελία, αντιμετωπίζεται ως καταγγελία και η Επιτροπή προβαίνει στις ενδεδειγμένες ενέργειες.
<P>
Αυτή την περίοδο ελέγχουμε τη συγκεκριμένη νέα μέθοδο εργασίας σε πιλοτικό στάδιο. Δεκαπέντε κράτη μέλη μετέχουν στο πιλοτικό πρόγραμμα, το οποίο έχει σχεδιαστεί ώστε να εξασφαλίσει ότι θα σημειώσουμε όντως πρόοδο. Φυσικά, θα ενημερώσουμε το Κοινοβούλιο για τα αποτελέσματα του πιλοτικού σταδίου και θα συζητήσουμε τυχόν περαιτέρω ενέργειες με το Κοινοβούλιο.
<P>
Εν πάση περιπτώσει, είμαστε ήδη σε θέση να επιλύσουμε το 90% του συνόλου των προβλημάτων που μας γνωστοποιούνται χωρίς να απαιτείται δικαστική προσφυγή. Εντούτοις, συμμεριζόμαστε πράγματι την άποψή σας ότι αυτό πρέπει να γίνεται πολύ πιο γρήγορα. " στροφή σε έναν μηνιαίο κύκλο λήψης αποφάσεων, η οποία ξεκίνησε τον Ιανουάριο, αναμένεται να βοηθήσει. Με αυτόν τον τρόπο εξασφαλίζεται η ταχύτερη, πιο αποτελεσματική διεξαγωγή των διαδικασιών επί παραβάσει της Συνθήκης.
<P>
Ασφαλώς, καταβάλλουμε προσπάθειες προκειμένου η όλη διαδικασία να καταστεί όσο το δυνατόν πιο διαφανής διατηρώντας συγχρόνως τον ενδεδειγμένο βαθμό εμπιστευτικότητας, σύμφωνα με τις απαιτήσεις του Δικαστηρίου των Ευρωπαϊκών Κοινοτήτων. Το κοινό θα έχει πρόσβαση μέσω του Διαδικτύου σε περιλήψεις, οι οποίες θα ενημερώνονται τακτικά, όλων των διαδικασιών επί παραβάσει της Συνθήκης που βρίσκονται αυτήν τη στιγμή ενώπιον του Δικαστηρίου.
<P>
Χάριν της διαφάνειας και της ασφάλειας δικαίου, πρέπει επίσης να γνωρίζουμε πώς εφαρμόζουν τα κράτη μέλη το κοινοτικό δίκαιο στο εθνικό τους νομοθετικό πλαίσιο. Ως εκ τούτου, χρειαζόμαστε πίνακες αντιστοιχίας -όπως προτείνεται στην έκθεση- οι οποίοι θα μας δείχνουν σαφώς το καθεστώς εφαρμογής σε κάθε κράτος μέλος.
<P>
Κυρίες και κύριοι, φρονώ ότι μοιραζόμαστε τον ίδιο στόχο. Θέλουμε ένα κοινοτικό δίκαιο το οποίο θα μπορούν να εμπιστεύονται πλήρως οι πολίτες της ΕΕ.
<SPEAKER ID="244" NAME="Diana Wallis">
συντάκτρια γνωμοδότησης της Επιτροπής Αναφορών. - (EN) Κύριε Πρόεδρε, στο ένα λεπτό που έχω στη διάθεσή μου εξ ονόματος της Επιτροπής Αναφορών, θέλω να κάνω τρία πράγματα. Καταρχάς, θέλω να ευχαριστήσω την κ. Frassoni για τη συνεργασία της κατά την εκπόνηση αυτής της ετήσιας έκθεσης, κυρίως όμως θέλω να καταστήσω σαφή τη σημασία της Επιτροπής Αναφορών στο πλαίσιο αυτής της διαδικασίας παρακολούθησης της εφαρμογής.
<P>
Νομίζω ότι η σημασία αυτή έχει αναγνωριστεί, επιτέλους, από την Επιτροπή. Ευχαριστώ γι' αυτό τον Επίτροπο, διότι σε αυτό το εγχείρημα έχουμε πραγματικά ανάγκη μια εταιρική σχέση μεταξύ των δύο θεσμικών οργάνων μας, με ιδιαίτερη συμμετοχή της Επιτροπής Αναφορών, η οποία είναι ουσιαστικά τα αυτιά και τα μάτια μας, ως νομοθετών, μέσω των πολιτών μας, που μας γνωστοποιούν προβλήματα τα οποία εντοπίζουν και για τα οποία έχουν άμεση γνώση.
<P>
Προκειμένου, όμως, να μπορούν οι πολίτες μας να χρησιμοποιήσουν αυτήν τη δυνατότητα, έρχομαι στη δεύτερη επισήμανσή μου. Κύριε Επίτροπε, είπατε ότι η νομοθεσία μας είναι ζωντανή νομοθεσία. Προκειμένου όμως να είναι ζωντανή νομοθεσία, πρέπει να είναι κατανοητή, να είναι δηλαδή προσιτή στους πολίτες μας. Συζήτησα επί μακρόν με τη συνάδελφό σας, την κ. Wallström, σχετικά με τις περιλήψεις για τους πολίτες, έτσι ώστε οι πολίτες μας να κατανοούν τη νομοθεσία μας. Μας έχει υποσχεθεί επανειλημμένα ότι οι περιλήψεις αυτές θα συνοδεύουν κάθε νομοθετικό μέσο. Αναμένουμε ακόμα την υλοποίηση αυτής της υπόσχεσης.
<P>
Τέλος, η Επιτροπή Αναφορών -και απευθύνομαι τώρα στους συναδέλφους μου βουλευτές- χρειάζεται πολύ μεγαλύτερο κύρος και πόρους στο Κοινοβούλιό μας. Δεν είναι απλώς μια πολυάσχολη επιτροπή που μπλέκεται στα πόδια όλων των άλλων. Επιτελεί ουσιαστικό έργο για τη σύνδεση με τους πολίτες μας σε αυτόν τον τομέα.
<SPEAKER ID="245" NAME="Μαρία Παναγιωτοπούλου-Κασσιώτου">
εξ ονόματος της Ομάδας PPE-DE. - Κύριε Επίτροπε, πολύ σωστά διαπιστώσατε ότι το κράτος δικαίου είναι το θεμέλιο της Ευρωπαϊκής Ένωσης και το τονίσατε ότι η κοινοτική νομοθεσία είναι εργαλείο για την επίτευξη των στόχων των Συνθηκών της Ευρωπαϊκής Ένωσης, με γνώμονα το συμφέρον των ευρωπαίων πολιτών που έχουν το δικαίωμα να διεκδικούν την εφαρμογή του δικαίου αυτού.
<P>
Ο όγκος, το εύρος και η πολυπλοκότητα της νομοθεσίας συνεχώς αυξάνονται. Εκφράζουμε την ικανοποίησή μας λοιπόν, οι ευρωβουλευτές του ΕΛΚ, γιατί με την 23η ετήσια έκθεση της Επιτροπής για τον έλεγχο της εφαρμογής του κοινοτικού δικαίου αλλά και με την ανακοίνωση για την Ευρώπη αποτελεσμάτων η Επιτροπή αποδεικνύει τη θέλησή της να είναι ο θεματοφύλακας των Συνθηκών και φροντίζει για την εφαρμογή της νομοθεσίας.
<P>
Πολύ σωστά διαπιστώσατε ότι θέλουμε τους πίνακες συσχετισμού που έχει αποφασίσει το Συμβούλιο και σήμερα, με την έκθεση της Monica Frassoni -για τη σύνταξη της οποίας η εισηγήτρια συνεργάστηκε πάρα πολύ μαζί σας και για την οποία είχαμε στο Κοινοβούλιο μια πολύ ενδιαφέρουσα ακρόαση- έχουμε την ευκαιρία να σας δηλώσουμε ότι θέλουμε και εμείς να συμμετέχει το Κοινοβούλιο στη διαδικασία ελέγχου, να ενημερωνόμαστε για τη δραστηριότητά σας, να έρχεστε στις επιτροπές μας -όπως κάνετε στην Επιτροπή Περιβάλλοντος- και να αναφέρετε τις προόδους.
<P>
Θέλουμε βέβαια να λαμβάνετε υπόψη τις αναφορές που έρχονται σε μας, όπως το υποδεικνύετε στην έκθεσή σας, και θα θέλαμε επίσης να τονίσουμε ότι για τις αποφάσεις μας σχετικά με τις ασυλίες εκφράζουμε την επιθυμία να επεμβαίνετε για την τήρησή τους από τα εθνικά δικαστήρια.
<P>
" εφαρμογή του κοινοτικού δικαίου δίνει ελπίδες στους ευρωπαίους πολίτες για ενδυνάμωση της δημοκρατίας, της νομιμότητας και για στενότερη προσέγγισή τους με τις αρχές της Ευρωπαϊκής Ένωσης στην οποία σήμερα, μετά το ψήφισμα για τη νέα μεταρρυθμιστική Συνθήκη της Λισαβόνας, όλοι θέλουμε να ευχόμαστε ένα καλύτερο μέλλον.
<SPEAKER ID="246" NAME="Lidia Joanna Geringer de Oedenberg">
εξ ονόματος της Ομάδας PSE. - (PL) Κύριε Πρόεδρε, ένας στόχος της κοινοτικής νομοθεσίας είναι η εφαρμογή διαφόρων πολιτικών στρατηγικών της ΕΕ. " εφαρμογή αυτής της νομοθεσίας πρέπει να αποτελεί προτεραιότητα για όλα τα κράτη μέλη τα οποία, υποκείμενα συγχρόνως στον έλεγχο και την παρακολούθηση της Επιτροπής, εγγυώνται ότι έχει τα επιθυμητά θετικά αποτελέσματα για τους πολίτες της Ευρώπης.
<P>
Τα τελευταία χρόνια ο συνολικός αριθμός των διαδικασιών σχετικά με παραβιάσεις νομικών διατάξεων τις οποίες κίνησε η Επιτροπή σημείωνε σταθερή αύξηση, για να φτάσει το επίπεδο των σχεδόν 2 700 το 2005. Παρά τη διεύρυνση της ΕΕ μέσω της προσχώρησης 10 νέων κρατών, τα επόμενα έτη δεν σημειώθηκε συνολική αύξηση του αριθμού των παραβιάσεων. Υπάρχει, ασφαλώς, ο κίνδυνος η κατάσταση αυτή να έχει προκύψει ως αποτέλεσμα έλλειψης καταγεγραμμένων καταγγελιών, ή διοικητικών προβλημάτων στα όργανα που είναι αρμόδια για την εξέταση των παραβάσεων.
<P>
" έκθεση αξίζει να επαινεθεί πρωτίστως για τη συμπερίληψη λεπτομερών μελετών για περιπτώσεις παραβάσεων που σχετίζονται με αναφορές, καθώς και για τις πληροφορίες που παρέχονται όσον αφορά την ετοιμότητα για ευρεία συνεργασία μεταξύ επιμέρους Γενικών Διευθύνσεων σχετικά με παρόμοια θέματα. Πρέπει επίσης να χαιρετίσουμε τη λεπτομερή ανακοίνωση της Επιτροπής με τίτλο "Μια Ευρώπη των αποτελεσμάτων - εφαρμόζοντας το κοινοτικό δίκαιο". Ωστόσο, τα ζητήματα των διαθέσιμων πόρων για την εξέταση των παραβάσεων, τη διάρκεια των διαδικασιών σε περιπτώσεις παραβάσεων, την περιορισμένη εφαρμογή του άρθρου 228 της Συνθήκης και την αξιολόγηση της εφαρμογής κριτηρίων προτεραιότητας πρέπει να σχεδιαστούν λεπτομερέστερα από την Επιτροπή.
<P>
" προτεινόμενη νέα μέθοδος εργασίας που αρχίζει να εφαρμόζεται από το 2008, ως πιλοτικό πρόγραμμα με τη συμμετοχή αρκετών κρατών μελών και με σκοπό την αποτελεσματικότερη διεξαγωγή των υφιστάμενων διαδικασιών, αξίζει την αναγνώρισή μας. Ένα στάδιο της διαδικασίας, ωστόσο, συγκεκριμένα η αποστολή της υπόθεσης στο ενδιαφερόμενο κράτος μέλος, το οποίο είναι, πάνω από όλα, υπόλογο για την ακατάλληλη εφαρμογή του κοινοτικού δικαίου, προκαλεί ανησυχία: το μέτρο αυτό ενδέχεται να αποδυναμώσει τον ρόλο της Επιτροπής ως θεματοφύλακα των Συνθηκών.
<P>
" θέσπιση του κοινοτικού δικαίου πρέπει να αποσκοπεί στην επίλυση προβλημάτων των πολιτών κατά τέτοιο τρόπο ώστε να είναι δυνατή η ταχεία εξεύρεση απαντήσεων και λύσεων στα ερωτήματα ή τις καταγγελίες τους, διευκολύνοντας έτσι τη δυνατότητά τους να κατανοούν και να εκμεταλλεύονται πλήρως τα δικαιώματά τους, και μειώνοντας συγχρόνως τον αριθμό των διαδικασιών που σχετίζονται με παραβάσεις της νομοθεσίας. Τέλος, επιτρέψτε μου να συγχαρώ θερμά την κ. Frassoni για το πολύ καλογραμμένο έγγραφο που μας κατέθεσε.
<SPEAKER ID="247" NAME="Diana Wallis">
εξ ονόματος της Ομάδας ALDE. - (EN) Κύριε Πρόεδρε, θέλω να στρέψω την προσοχή μου στα τρία θεσμικά μας όργανα και να υπογραμμίσω πόσο σημαντικό είναι να αναλαμβάνει καθένα εξ αυτών τμήμα της ευθύνης για την εφαρμογή και την παρακολούθηση.
<P>
Ασφαλώς, εν προκειμένω μας απασχολεί η έκθεση της Επιτροπής. Οπωσδήποτε, η Επιτροπή φέρει την κύρια ευθύνη για την εφαρμογή και επιβολή της νομοθεσίας, και δεν θέλουμε να παρέμβουμε στις αρμοδιότητές της. Ωστόσο, νομίζω ότι η Επιτροπή αντιλαμβάνεται ότι, στο μέλλον, θα την παρακολουθούμε πολύ πιο προσεκτικά.
<P>
Είμαστε ευγνώμονες για το γεγονός ότι λαμβάνονται τελικά υπόψη πολλά από τα διδάγματα που είχαν διαγραφεί από την έκθεσή μας σχετικά με την κατάρρευση της εταιρείας Equitable Life. Καθώς όμως εισερχόμαστε σε μια νέα περίοδο, και δοκιμάζουμε ενδεχομένως ορισμένες νέες ιδέες, οφείλουμε να είμαστε πολύ προσεκτικοί.
<P>
Καταρχάς, όσον αφορά το Συμβούλιο, απομένει ακόμη να υπάρξει συμφωνία -και άκουσα με ικανοποίηση την αναφορά του Επιτρόπου στο θέμα αυτό- ως προς την ιδέα των πινάκων αντιστοιχίας για κάθε νομοθετικό μέτρο, έτσι ώστε να μπορούν όλοι να δουν τι ακριβώς συμβαίνει σε επίπεδο κρατών μελών και πού εφαρμόζεται κάθε νομοθέτημα.
<P>
Το πιλοτικό πρόγραμμα είναι θαυμάσια ιδέα. Όλα αυτά είναι θαυμάσια, πρέπει όμως να δούμε πώς θα εφαρμοστούν στην πράξη. Όμως -και εδώ υπάρχει ένα "όμως" με κάνει λίγο δύσπιστη το γεγονός ότι επέλεξαν να μετάσχουν σε αυτό τόσα πολλά κράτη μέλη. Ελπίζω ότι δεν θεωρούν ότι πρόκειται για κάποιο είδος ήπιας επιλογής και ελπίζω ότι η Επιτροπή θα τους δώσει να καταλάβουν ότι μια τέτοια εντύπωση είναι απολύτως εσφαλμένη.
<P>
Τέλος, όσον αφορά τον ρόλο του Κοινοβουλίου μας: αναμφίβολα, μετά τη Συνθήκη της Λισαβόνας, πρέπει να αναλάβουμε πολύ πιο σημαντικό ρόλο στον τομέα της παρακολούθησης. Δεν επιτρέπεται να θεωρούμε ότι, αφού ολοκληρώσουμε εδώ την έγκριση ενός νομοθετήματος, το θέμα έχει τελειώσει. Οι επιτροπές μας πρέπει να αναλάβουν πολύ πιο εκτεταμένο ελεγκτικό ρόλο. Εκπονούνται ήδη μία ή δύο εκθέσεις εφαρμογής -ο αριθμός θα αυξηθεί- και θα χρειαστεί να αναλάβουμε τις ευθύνες μας, μαζί με τα υπόλοιπα θεσμικά όργανα.
<P>
Επιτρέψτε μου να επισημάνω απλώς ως υστερόγραφο -αλλά σημαντικό υστερόγραφο- ότι πρέπει να στρέψουμε επίσης την προσοχή μας στην εκπαίδευση των μελών του δικαστικού σώματος στα εθνικά μας δικαστήρια, ώστε να διασφαλίσουμε ότι γνωρίζουν πώς πρέπει να εφαρμόζεται το κοινοτικό δίκαιο.
<SPEAKER ID="248" NAME="Alyn Smith">
εξ ονόματος της Ομάδας Verts/ALE. - (EN) Κύριε Πρόεδρε, συγχαίρω τη συνάδελφο και συμπρόεδρο της Ομάδας μου, κ. Frassoni, για την επίκαιρη και εμπεριστατωμένη έκθεσή της. Θέλω επίσης να υπογραμμίσω τα σχόλια της κ. Wallis και να δηλώσω ότι συμφωνώ απολύτως με όσα είπε.
<P>
" υιοθέτηση νομοθεσίας δικαιολογεί την ύπαρξή μας, όμως η εφαρμογή της νομοθεσίας προσφέρει αποτελέσματα υπέρ των πολιτών μας, ενώ η αδυναμία επιβολής της νομοθεσίας μάς κάνει να φαινόμαστε ανόητοι. Συγχαίρω την Επιτροπή για μια σειρά μέτρων τα οποία υπήρξαν πολύ θετικά. Το θέμα αυτό, όμως, πρέπει να αποτελέσει πολύ μεγαλύτερη προτεραιότητα για το Κοινοβούλιο διότι, στη Σκωτία τουλάχιστον, εξακολουθεί να υπάρχει η έντονη εντύπωση ότι οι νόμοι εφαρμόζονται διαφορετικά από χώρα σε χώρα. Γνωρίζω πολύ καλά ότι αυτό δεν είναι αποκλειστικά σφάλμα της Επιτροπής, πρέπει όμως να αναλάβουμε όλοι τις ευθύνες που μας αναλογούν για την επίλυση αυτού του θέματος, αν θέλουμε να είμαστε μια ενιαία Ευρώπη.
<P>
Συγχαίροντας, λοιπόν, τη συνάδελφο και μέλος της πολιτικής μου ομάδας, εκφράζω την ικανοποίησή μου για το γεγονός ότι τόσες πολλές από τις επισημάνσεις της θα ληφθούν υπόψη από τον Επίτροπο. Επιτρέψτε μου ένα τελευταίο σχόλιο, που αφορά ειδικότερα την περιβαλλοντική νομοθεσία, η οποία οδηγεί σε πολλές από τις αντιπαραθέσεις: πολλοί από τους πολύ χρήσιμους στόχους επιμέρους νομοθετημάτων έρχονται όντως σε σύγκρουση μεταξύ τους, και αυτό είναι ένα ζήτημα που οφείλουμε να αντιμετωπίζουμε κατά την προετοιμασία τους. Παρέχονται ελάχιστες οδηγίες στις τοπικές αρχές σχετικά με την εφαρμογή, σχετικά με το πώς πρέπει να χειρίζονται τους συχνά πολύ χρήσιμους στόχους όταν έρχονται όντως σε σύγκρουση μεταξύ τους. Έχουμε λάβει την υπόσχεση ότι το περιεχόμενο της δέσμης μέτρων για την ενέργεια θα αναθεωρηθεί, οπότε αν μπορεί να μας διαφωτίσει περισσότερο ο Επίτροπος για τη συγκεκριμένη διαδικασία, η οποία βρίσκεται σε εξέλιξη, θα του ήμουν ιδιαίτερα ευγνώμων.
<SPEAKER ID="249" NAME="Bert Doorn" AFFILIATION="PPE-DE">
(NL) Κύριε Πρόεδρε, θέλω και εγώ να συγχαρώ την κ. Frassoni για την έκθεσή της. Μέχρι σήμερα έχουμε εκπονήσει μια σειρά εκθέσεων σχετικά με την εφαρμογή, και διαπιστώνουμε ότι παρουσιάζουν ένα ιδιαίτερο κοινό χαρακτηριστικό. Αυτό σημαίνει μεγαλύτερη προσοχή στον τομέα της εφαρμογής, μεταξύ άλλων και από την πλευρά του Ευρωπαϊκού Κοινοβουλίου. Έχουμε πλέον τη δυνατότητα να προσφεύγουμε σε εκθέσεις εφαρμογής. Τον Ιούλιο μάλιστα θα παρουσιάσω μια έκθεση σχετικά με την εφαρμογή της όγδοης οδηγίας σχετικά με την εποπτεία των λογιστών. Είναι θετικό το γεγονός ότι και το Κοινοβούλιο εξετάζει σοβαρά τη μεταφορά της νομοθεσίας στα κράτη μέλη.
<P>
Θέλω σε αυτό το πλαίσιο να εστιάσω την προσοχή μου στο θέμα των εποπτών. Μιλάμε για μεταφορά από τις αρχές των κρατών μελών και για τους δικαστές που εφαρμόζουν τη νομοθεσία. Εντούτοις, πολλά κράτη μέλη διαθέτουν επίσης ανεξάρτητους επόπτες οι οποίοι εφαρμόζουν και αναπτύσσουν τη νομοθεσία. Στην πράξη, έχουν δημιουργηθεί μεγάλες αποκλίσεις μεταξύ των διαφόρων κρατών μελών και μεταξύ των εποπτών. Όλο και πιο συχνά, επιχειρήσεις οι οποίες δραστηριοποιούνται διεθνώς σε περισσότερα κράτη μέλη αντιμετωπίζουν διαφορετικές απαιτήσεις από διαφορετικούς επόπτες διαφορετικών κρατών μελών. Αυτό είναι εξαιρετικά επαχθές και εμποδίζει την ομαλή λειτουργία της εσωτερικής αγοράς.
<P>
Θα αναφέρω ένα τελευταίο στοιχείο. Δεν μπορούμε, επιπλέον, να αποφύγουμε την περαιτέρω εξέταση των νομοθετικών μέσων που χρησιμοποιούνται στην Ευρώπη. Μέχρι στιγμής, όσον αφορά την εναρμόνιση εργαζόμαστε κυρίως με βάση οδηγίες. Ο Επίτροπος Verheugen έχει δηλώσει ήδη επανειλημμένα ότι στο μέλλον ενδέχεται να είναι σκόπιμο να χρησιμοποιούμε ως μέσο τους κανονισμούς για τη νομοθεσία της κοινής αγοράς, έτσι ώστε να αποφευχθούν κάθε είδους προβλήματα, όπως η αυθαίρετη επιλογή και εφαρμογή επιμέρους στοιχείων ή η επιβάρυνση με πρόσθετα στοιχεία κατά τη μεταφορά των οδηγιών. Γνωρίζω ότι και στα εθνικά κοινοβούλια, ιδίως στο ολλανδικό κοινοβούλιο, γίνεται αργά αλλά σταθερά αντιληπτό ότι η εφαρμογή στο πλαίσιο της οποίας χρησιμοποιούνται πρακτικές όπως οι προαναφερθείσες ενδέχεται να επιβαρύνει τη λειτουργία της εσωτερικής αγοράς αλλά και την εγχώρια οικονομία. Με αυτό το δεδομένο, η στροφή προς τους κανονισμούς, όπου είναι δυνατόν, δεν είναι πλέον τόσο δύσκολη.
<SPEAKER ID="250" NAME="Manuel Medina Ortega" AFFILIATION="PSE">
(ES) Κύριε Πρόεδρε, γνωρίζουμε τη σπουδαιότητα της αποστολής σας όσον αφορά την παρακολούθηση της εφαρμογής του κοινοτικού δικαίου. Μιλάμε για σχέσεις μεταξύ ενός υπερεθνικού οργάνου και των εθνικών κυβερνήσεων. Οι εθνικές κυβερνήσεις είναι ισχυρές οντότητες, με αρκετά μεγάλες δυνατότητες, είναι δημόσιες αρχές. Φυσιολογικά η Επιτροπή είναι θεματοφύλακας του κοινοτικού δικαίου και για τους πολίτες, σε πολλές περιπτώσεις, είναι η μόνη εγγύηση που έχουν ότι ο νόμος (καθόσον το κοινοτικό δίκαιο είναι νόμος) θα εφαρμοστεί με σωστό τρόπο.
<P>
" έκθεση της κ. Frassoni έχει ως στόχο την ενίσχυση των αντιστάσεων, ούτως ειπείν, της Επιτροπής, έτσι ώστε να γνωρίζει τη σπουδαιότητα αυτού του έργου και, επιπλέον, ακόμη και αν απαιτείται ένα προηγούμενο στάδιο διαπραγματεύσεων με τις κυβερνήσεις σχετικά με τις δυσκολίες που ενδέχεται να δημιουργηθούν, πρέπει να διασφαλίζεται ότι τη στιγμή της αλήθειας η Επιτροπή θα ενεργεί όπως προσδοκούν από αυτήν οι πολίτες, δηλαδή με αποφασιστικότητα και αυστηρότητα, προκειμένου να επιβληθεί η εφαρμογή του κοινοτικού δικαίου.
<P>
Προκαλεί ανησυχία η εντύπωση ότι, μετά τη διεύρυνση, η Επιτροπή ενδέχεται να εφαρμόζει λιγότερο αυστηρά κριτήρια για τα νέα κράτη μέλη από ό,τι για τα παλαιά. Κάτι τέτοιο θα είχε αρνητικές συνέπειες για την ολοκλήρωση της Ευρωπαϊκής Ένωσης και για το κύρος της ίδιας της Ευρωπαϊκής Ένωσης σε αυτά τα κράτη μέλη. Έχοντας παρακολουθήσει πολλές από τις διαδικασίες επί παραβάσει της Ευρωπαϊκής Επιτροπής, μπορώ να διαβεβαιώσω την Επιτροπή ότι, όταν παρεμβαίνει, οι πολίτες, ακόμη και οι δημόσιες αρχές, αισθάνονται ότι η παρέμβαση της Επιτροπής τους ενισχύει.
<P>
Με άλλα λόγια, θεωρώ ότι η έκθεση του Ευρωπαϊκού Κοινοβουλίου, η πρόταση την οποία κατέθεσε η κ. Frassoni, καθώς και η γνωμοδότηση της κ. Wallis, αποβλέπουν στην ενίσχυση της Επιτροπής, έτσι ώστε η Επιτροπή να μην αισθάνεται μόνη και ανυπεράσπιστη απέναντι στις κυβερνήσεις, αλλά ότι έχει στο πλευρό της το Ευρωπαϊκό Κοινοβούλιο, το οποίο ενισχύει αυτόν τον εποπτικό και ελεγκτικό ρόλο της Επιτροπής κατά την εφαρμογή του κοινοτικού δικαίου.
<SPEAKER ID="251" NAME="Margrete Auken" AFFILIATION="Verts/ALE">
(DA) Κύριε Πρόεδρε, οι πολίτες της Ευρώπης έχουν αποφασιστική σημασία για τη νομοθεσία της ΕΕ. Δεν είναι απλώς τα θύματα παραβιάσεων, όπως για παράδειγμα στη Νάπολη. Σε πολλά περιβαλλοντικά ζητήματα διαδραματίζουν πολύ συχνά κεντρικό ρόλο. Ως άγρυπνοι φρουροί, μεριμνούν διαρκώς για την εξασφάλιση της ορθής εφαρμογής της νομοθεσίας σε όλες τις περιοχές της Ευρώπης, και σε πολλές περιπτώσεις είναι οι μόνοι που κάνουν κάτι τέτοιο. Ενόψει αυτού, η ΕΕ πρέπει επίσης να στηρίζει τους πολίτες ενδυναμώνοντας τη θέση τους. Όταν εφιστούν την προσοχή για παραβιάσεις της κοινοτικής νομοθεσίας, οι καταγγελίες τους πρέπει να αντιμετωπίζονται με σοβαρότητα και σεβασμό. Ευελπιστώ ειλικρινά ότι δεν γίνεται προσπάθεια εν προκειμένω από μέρους της Επιτροπής να τεθεί τέρμα σε πολλές από αυτές τις καταγγελίες, διότι αυτό θα συνιστούσε κακή πρακτική. Θέλω, συνεπώς, να ευχαριστήσω την κ. Frassoni, διότι εφιστά την προσοχή σε αυτούς τους κινδύνους. " θαυμάσια έκθεσή της θα αποτελέσει τώρα ένα σημαντικό γενικό βήμα προς την ορθή κατεύθυνση. " θέση των πολιτών της ΕΕ θα ενδυναμωθεί μέσω της Συνθήκης της Λισαβόνας, αν θέλουμε όμως αυτό να είναι κάτι περισσότερο από απλό διακοσμητικό στοιχείο, η συμβολή τους στην ΕΕ πρέπει να αντιμετωπίζεται με σοβαρότητα.
<SPEAKER ID="252" NAME="Tadeusz Zwiefka" AFFILIATION="PPE-DE">
(PL) Κύριε Πρόεδρε, επιτρέψτε μου να συγχαρώ και εγώ την κ. Frassoni για την κατάρτιση μιας εξαιρετικής έκθεσης. Θέλω επίσης να εκφράσω την ικανοποίησή μου διότι, σύμφωνα με τα στατιστικά στοιχεία που παρουσίασε η Ευρωπαϊκή Επιτροπή σχετικά με τον αριθμό των διαδικασιών που αφορούσαν περιπτώσεις του κοινοτικού δικαίου, η προσχώρηση 10 νέων κρατών μελών δεν είχε αντίκτυπο στον αριθμό των καταγεγραμμένων παραβιάσεων. Τα στατιστικά στοιχεία, όμως, δεν μας προσφέρουν πλήρη εικόνα εν προκειμένω. Ένας από τους σημαντικότερους μηχανισμούς που μας επιτρέπουν να ελέγχουμε πώς προχωρά η εφαρμογή του κοινοτικού δικαίου είναι το σύστημα των προδικαστικών παραπομπών, σκοπός των οποίων είναι να δοθεί στα εθνικά δικαστήρια η δυνατότητα να παρέχουν μια ομοιόμορφη ερμηνεία της εφαρμογής του κοινοτικού δικαίου σε όλα τα κράτη μέλη. Το θεμελιώδες πρόβλημα σε αυτήν τη διαδικασία είναι ο χρόνος που πρέπει να περιμένει κανείς για να λάβει απάντηση από το Δικαστήριο, ο οποίος είναι πολύ μεγάλος (περίπου 20 μήνες). Ο κύριος λόγος -ο χρόνος που απαιτείται για τη μετάφραση- αντιστοιχεί σε εννέα περίπου μήνες. Προκαλεί δε ανησυχία το γεγονός ότι σε πολλά εθνικά κοινοβούλια ακούγονται φωνές για περικοπή του προϋπολογισμού για τις γραπτές μεταφράσεις.
<P>
Οι συστάσεις της Ευρωπαϊκής Επιτροπής προς τα κράτη μέλη και τις υποψήφιες χώρες στηρίζονται στην αντίληψη ότι το κοινοτικό δίκαιο θα εφαρμοστεί αποτελεσματικά εφόσον αρχίσει να εργάζεται σε αυτόν τον τομέα κατάλληλα καταρτισμένο προσωπικό και διατεθούν αντίστοιχοι οικονομικοί πόροι. Δεν συμφωνώ πλήρως με αυτήν την άποψη. Ο αριθμός των υπαλλήλων και το ύψος των πόρων που διατίθενται δεν είναι το σωστό κριτήριο. Απαιτούνται επίσης αποφασιστικότητα και συμμετοχή στο θέμα της εφαρμογής του κοινοτικού δικαίου. " κατάλληλη εκπλήρωση των καθηκόντων στα οποία πρέπει να ανταποκριθούν τα κράτη μέλη και οι υποψήφιες χώρες απαιτεί τρεις παράγοντες: γνώση, ικανότητα και ετοιμότητα. Ο πρώτος από αυτούς τους παράγοντες -ήτοι η κατοχή της γνώσης- δεν αποτελεί πρόβλημα σήμερα. Ο δεύτερος παράγοντας -η ικανότητα εφαρμογής των επιτευγμάτων της Κοινότητας- συνδέεται με τη διάθεση κατάλληλων οικονομικών πόρων και την πρόσληψη επιπλέον υπαλλήλων. " Επιτροπή δίνει αυτήν τη περίοδο τη μέγιστη έμφαση σε αυτήν ακριβώς την πτυχή. Ο τρίτος παράγοντας -η ετοιμότητα όσων είναι επιφορτισμένοι με το καθήκον της θέσπισης και εφαρμογής του κοινοτικού δικαίου- είναι ο πιο υποτιμημένος.
<P>
" ετοιμότητα για την εφαρμογή του κοινοτικού δικαίου στην πράξη εξαρτάται από τα θεσμικά όργανα και το σύστημα διαδικασιών, κινήτρων και περιορισμών. " επιτυχία ή αποτυχία κατά την εφαρμογή της κοινοτικής νομοθεσίας αποφασίζεται εν τέλει από το συγκεκριμένο θεσμικό μοντέλο. " γνώση και οι πόροι δεν είναι το παν. Απαιτείται επίσης βούληση για δράση.
<SPEAKER ID="253" NAME="Reinhard Rack" AFFILIATION="PPE-DE">
(DE) Κύριε Πρόεδρε, κύριε Αντιπρόεδρε, στην εισαγωγή σας επισημάνατε ότι η Επιτροπή δεν επιθυμεί να προωθεί μέτρα χωρίς κάποια προετοιμασία, αλλά να εξετάζει εάν πρέπει να ληφθεί κάποιο μέτρο, συζητώντας το πρώτα με τα κράτη μέλη. Εντούτοις, στους κόλπους της ίδιας της Επιτροπής -που, σε τελική ανάλυση, είναι συλλογικό όργανο- δεν υποστηρίζεται πάντα μια σαφής, ενιαία θέση σε ορισμένα ζητήματα.
<P>
Στον τομέα των μεταφορών, βλέπω ένα θέμα το οποίο με την πάροδο του χρόνου θα μας απασχολεί ολοένα και περισσότερο - πιθανώς και την Επιτροπή: είναι η αντίληψη ότι πρέπει να διοχετεύονται χρηματοδοτικοί πόροι σε πιο φιλικούς προς το περιβάλλον τρόπους μεταφοράς μέσω διεπιδοτήσεων από κέρδη που προέρχονται από λιγότερο φιλικούς προς το περιβάλλον τομείς - διόδια, τέλη στάθμευσης κλπ. Πρόκειται δηλαδή ουσιαστικά για επιδότηση. Έχει πραγματοποιηθεί συζήτηση για το θέμα αυτό, και ποια εικόνα έχετε διαμορφώσει σχετικά;
<SPEAKER ID="254" NAME="Katalin Lévai" AFFILIATION="PSE">
(HU) Σας ευχαριστώ, κύριε Πρόεδρε. Όπως αναφέρθηκε ήδη από αρκετούς ομιλητές πριν από εμένα, η επίτευξη των στόχων που ορίζονται στις Συνθήκες και τις νομοθετικές πράξεις θα εξαρτηθεί από το πόσο αποτελεσματικά εφαρμόζουν τα κράτη μέλη το κοινοτικό δίκαιο και πώς το μεταφέρουν σε εθνικό επίπεδο.
<P>
Εάν δεν μπορούν να εφαρμόσουν τη νομοθεσία ή να την επιβάλουν κατάλληλα, ή αδυνατούν να συμμορφωθούν πλήρως με τους στόχους που περιλαμβάνει, θα έχουμε πρόβλημα. Τα τελευταία χρόνια η τάση έχει βελτιωθεί από την άποψη της συμμόρφωσης με τη νομοθεσία, ενώ πιστεύω ότι το επίπεδο συμμόρφωσης των δέκα νέων κρατών μελών είναι θετικό. Ελπίζω ότι αυτό δεν συμβαίνει επειδή η Επιτροπή είναι πιο επιεικής απέναντί μας, απέναντι στα νέα κράτη μέλη, αλλά επειδή καταβάλλουμε πραγματική προσπάθεια για την εκπλήρωση των κριτηρίων και την επίτευξη των στόχων.
<P>
Δυστυχώς, η πλοήγηση στη γραφειοκρατική ζούγκλα παραμένει εξαιρετικά δύσκολη· γνωρίζουμε πόσο τεράστιος είναι ο αριθμός των νομοθετικών μέτρων, και η μεταφορά τους στο εθνικό και περιφερειακό δίκαιο είναι συχνά υπερβολικά χρονοβόρα. " διευκόλυνση της απλούστευσης της γραφειοκρατικής γλώσσας και της πιο διαδεδομένης χρήσης των αξιολογήσεων αντίκτυπου θα ήταν πολύ σημαντική, όπως η εξασφάλιση της διερεύνησης των καταγγελιών σε όσο το δυνατόν λιγότερο χρόνο. Σας ευχαριστώ.
<SPEAKER ID="255" NAME="Wiesław Stefan Kuc" AFFILIATION="UEN">
(PL) Κύριε Πρόεδρε, η εφαρμογή του κοινοτικού δικαίου από τα επιμέρους κράτη μέλη είναι μία από τις βασικές αρχές της Ευρωπαϊκής Ένωσης. Γι' αυτό η παρακολούθηση και η εξάλειψη των αποκλίσεων είναι στόχος πολυάριθμων παρεμβάσεων. Ο έλεγχος των επιμέρους κρατών και η δημοσίευση των αποτελεσμάτων των ελέγχων θα επέτρεπαν στους πολίτες να διαδραματίσουν ρόλο κατά τη μεταφορά της νομοθεσίας της ΕΕ στα κράτη μέλη.
<P>
Εν τω μεταξύ, η Πολωνία, λόγου χάρη, εξακολουθεί να εφαρμόζει την εθνική επιβολή του φόρου προστιθεμένης αξίας (ΦΠΑ), παρά την έκτη οδηγία και τις αποφάσεις των δικαστηρίων. Το ίδιο ισχύει για τη διπλή φορολογία του εισοδήματος από εργασία. Υπάρχουν γνωστές υποθέσεις επιβολής τελών σε οχήματα που αγοράζονται από πολωνούς πολίτες σε χώρες της ΕΕ, παρά τις αποφάσεις του Δικαστηρίου, καθώς και καθυστερήσεων στην επιστροφή καταβληθέντων τελών τα οποία υπολογίστηκαν με λανθασμένο τρόπο.
<P>
Ένα ιδιαίτερο παράδοξο φαινόμενο είναι το γεγονός ότι υπάρχουν πολίτες μας οι οποίοι τελούν υπό προσωρινή κράτηση επί σειρά ετών χωρίς να έχει εκδοθεί καταδικαστική απόφαση. Οι πολίτες της Πολωνίας περιμένουν ανυπόμονα την αντίδραση της Ευρωπαϊκής Επιτροπής στα παραδείγματα που περιγράφονται και στις παράνομες ενέργειες της κυβέρνησής μας.
<P>
Τέλος, θέλω να εκφράσω τα ειλικρινή συγχαρητήριά μου στην κ. Frassoni· είναι κρίμα, όμως, που η έκθεση αυτή αναφέρεται σε ένα μάλλον μακρινό παρελθόν, καθώς θα ήταν προτιμότερο να αφορούσε το 2007.
<SPEAKER ID="256" NAME="Jens-Peter Bonde" AFFILIATION="IND/DEM">
(DA) Κύριε Πρόεδρε, η επιτροπολογία είναι μια μελέτη για το πώς μπορεί να περιοριστεί η δημοκρατία χωρίς να το αντιληφθεί το εκλογικό σώμα. Αρχικά, μεταφέρονται εξουσίες από το εκλογικό σώμα και εκλεγμένους με τη λαϊκή ψήφο αντιπροσώπους του σε ανώτερους κυβερνητικούς υπαλλήλους και ομάδες συμφερόντων πίσω από κλειστές πόρτες στις Βρυξέλλες. Οι διαδικασίες ψηφοφορίας υπόκεινται, στη συνέχεια, σε περίπλοκους κανόνες τους οποίους κανείς δεν μπορεί να θυμηθεί, σχετικά με τους οποίους δεν μπορεί να γράψει κανένας δημοσιογράφος και τους οποίους κανένας συντάκτης εγχειριδίων δεν μπορεί να εξηγήσει. " ουσία αυτής της πρακτικής είναι απλούστατα ότι η μη εκλεγμένη Επιτροπή είναι σε θέση να αποφασίζει, εκτός εάν μπορέσει να συγκεντρωθεί μια ειδική πλειοψηφία κατά της θέσης της Επιτροπής. Αυτό συνιστά μετατροπή της νομοθετικής εξουσίας σε εκτελεστική· συνιστά μετατροπή διαφανούς νομοθεσίας σε μυστικά διατάγματα· συνιστά μετατροπή της πλειοψηφικής δημοκρατίας σε μειοψηφική διακυβέρνηση. Δεν πρόκειται για απόλυτο ολοκληρωτισμό, όμως το σύστημα κινείται προς αυτήν την κατεύθυνση, με μια υποψία από τις κορπορατιστικές ιδέες του Μουσολίνι.
<P>
Με τη νέα διοργανική συμφωνία, το Κοινοβούλιο μπορεί να επαναφέρει ένα θέμα στην ημερήσια διάταξη, αλλά μόνο όταν η δεξιά και η αριστερή πτέρυγα του Σώματος συμφωνήσουν και υποστηριχθεί η ίδια θέση από την απόλυτη πλειοψηφία των βουλευτών. Εγκαταλείψτε, όμως, το μίγμα του απολυταρχισμού και κυβερνήστε με πανουργία και κορπορατισμό! Εισάγετε τη δημοκρατία στο σύνολο της νομοθεσίας! Ως θεμελιώδης αρχή, πρέπει να εξασφαλιστεί ότι κάθε νόμος υποστηρίζεται από την πλειοψηφία των εκλεγμένων με καθολική ψηφοφορία αντιπροσώπων, είτε στα εθνικά κοινοβούλια είτε εδώ, στο Ευρωπαϊκό Κοινοβούλιο! " θέσπιση νομοθεσίας από ανώτερους κυβερνητικούς αξιωματούχους και εκπροσώπους συμφερόντων πρέπει να αποτελέσει παρελθόν, δυστυχώς όμως παγιώνεται με τη Συνθήκη της Λισαβόνας. Αυτός είναι, λοιπόν, ένας ακόμη βάσιμος λόγος για να υποβληθεί η εν λόγω Συνθήκη σε έγκριση μέσω δημοψηφίσματος.
<SPEAKER ID="257" NAME="Janez Lenarčič">
Προεδρεύων του Συμβουλίου. - (SL) Εξ ονόματος της Προεδρίας, θέλω να υπογραμμίσω στην καταληκτική μου ομιλία ότι η Προεδρία γνωρίζει το γεγονός ότι η επαρκής παρακολούθηση της εφαρμογής του κοινοτικού δικαίου είναι ζωτικής σημασίας προκειμένου η νομοθεσία να είναι σεβαστή από όλους και να διασφαλίζονται οι γενικές νομικές αρχές που διέπουν τη λειτουργία της Κοινότητας.
<P>
Πρωτίστως, όμως, είναι σημαντική για την εγγύηση της ασφάλειας δικαίου για τους ευρωπαίους πολίτες. Δεν πρέπει να λησμονείται ότι έχουν σημαντικό ρόλο στην εφαρμογή του κοινοτικού δικαίου. Ο ρόλος αυτός αντικατοπτρίζεται επίσης στον αριθμό των καταγγελιών που υποβάλλουν οι πολίτες σχετικά με παραβιάσεις του κοινοτικού δικαίου.
<P>
Κατά τη διάρκεια της συζήτησης, την οποία παρακολούθησα πολύ προσεκτικά, αρκετοί ομιλητές εξέφρασαν έκπληξη για το γεγονός ότι ο αριθμός των παραβιάσεων, ή τουλάχιστον των παραβιάσεων που έχουν γίνει αντιληπτές, δεν έχει αυξηθεί μετά τη διεύρυνση της Ευρωπαϊκής Ένωσης. Αρκετοί ομιλητές εξέφρασαν την υποψία ότι η Επιτροπή δεν είναι εξίσου αυστηρή απέναντι στα λεγόμενα νέα κράτη μέλη.
<P>
Οφείλω να υπογραμμίσω ότι η Προεδρία δεν γνωρίζει λόγους ή στοιχεία που να υποστηρίζουν αυτές τις αμφιβολίες. Εντούτοις, υπάρχει τουλάχιστον μία πιθανή εξήγηση την οποία θα μπορούσα να αναφέρω. Όσον αφορά τα λεγόμενα νέα κράτη μέλη, πρέπει να ληφθεί υπόψη ότι έγιναν μέλη της ΕΕ μετά από πολυετή περίοδο εντατικής μεταφοράς του κοινοτικού δικαίου στο εθνικό τους νομικό σύστημα, και έκτοτε τους ήταν πιο εύκολο να συνεχίσουν τη διαδικασία σε μικρότερη κλίμακα. Αυτό είναι απλώς ένα σχόλιο σχετικά με την υποψία ότι η Επιτροπή δεν είναι εξίσου αυστηρή απέναντι σε όλα τα κράτη μέλη, νομίζω όμως ότι θα ήταν πιο δόκιμο να σχολιάσει το θέμα ο ίδιος ο Επίτροπος.
<P>
Εν κατακλείδι, θέλω να υπογραμμίσω ότι η Προεδρία αποδίδει τεράστια σημασία στις κοινές ευθύνες και στόχους που ορίζονται στη διοργανική συμφωνία για τη βελτίωση της νομοθεσίας. Τέλος, ενθαρρύνω όλα τα θεσμικά όργανα και τα κράτη μέλη να τηρούν τις υποχρεώσεις τους ως προς τη μεταφορά και εφαρμογή του κοινοτικού δικαίου.
<SPEAKER ID="258" NAME="Günter Verheugen">
Μέλος της Επιτροπής. - (DE) Κύριε Πρόεδρε, κυρίες και κύριοι, έχω ήδη αναφέρει ότι η σημερινή συζήτηση δεν πρέπει να στερείται αντικτύπου, και αυτό θέλω να το επισημάνω εκ νέου. Θα ενημερώσω τον κ. Jung για το περιεχόμενο αυτής της συζήτησης και τη συμβολή του Κοινοβουλίου, μεταφέροντας επίσης ορισμένες συστάσεις, δεδομένου ότι κατά τη διάρκεια της συζήτησης διατυπώθηκαν αρκετές πολύ σημαντικές προτάσεις, τις οποίες η Επιτροπή πρέπει να λάβει σοβαρά υπόψη.
<P>
Επιτρέψτε μου ένα ακόμη σχόλιο που στηρίζεται στη φιλοσοφία του δικαίου: μια κοινότητα εθνών στην οποία ισχύει καθεστώς κράτους δικαίου στηρίζεται στην εμπιστοσύνη. Μπορεί να λειτουργήσει μόνο εάν οι συμμετέχοντες εμπιστεύονται ο ένας τον άλλον. Γι' αυτό, σε ένα συνταγματικό κράτος, οι νομικές διαδικασίες πρέπει να είναι δημόσιες, και γι' αυτό εξάλλου συμφωνώ πλήρως με τα όσα ανέφερε η κ. Wallis. " ενημέρωση είναι ζωτικής σημασίας εν προκειμένω, και η διαφάνεια είναι επιβεβλημένη.
<P>
Δεν μπορεί να υπάρχουν πολιτικές μυστικότητας κατά την εφαρμογή και την ερμηνεία των νόμων. Όλα πρέπει να είναι ανοικτά και δημόσια. Εν πάση περιπτώσει, αυτό είναι το συμπέρασμα που αντλώ από τη σημερινή συζήτηση, και αυτό αποτελούσε πάντοτε πεποίθησή μου. Συμφωνώ με την επισήμανση της κ. Wallis σχετικά με τον ρόλο της Επιτροπής Αναφορών. Ως πελάτης της, τρόπον τινά, μπορώ εύκολα να παραδεχτώ ότι αυτό απαιτεί ορισμένες φορές πολλή δουλειά και προσπάθεια, όμως οι πολίτες έχουν δικαίωμα να αναμένουν από εμάς να καταβάλουμε αυτήν την προσπάθεια. Επιπλέον, οι αναφορές τις οποίες λαμβάνουμε μας διδάσκουν πολλά σχετικά με το πώς αντιλαμβάνονται οι πολίτες μας τη νομοθεσία και τις πολιτικές μας.
<P>
Κυρία Frassoni, η Επίτροπος Wallström έχει ήδη υποσχεθεί ότι, στο μέλλον, θα δημιουργήσουμε μια περίληψη που θα προορίζεται για τους πολίτες. Έκτοτε, η Επιτροπή ενέκρινε επίσης ένα επίσημο ψήφισμα επί του θέματος, οπότε θα πραγματοποιηθεί, και είμαι απολύτως σίγουρος ότι θα μπορέσετε να βρείτε τρόπους και μέσα για να βεβαιωθείτε ότι θα το πράξουμε. Έχει αποφασιστεί και θα γίνει πραγματικότητα.
<P>
Πολλούς βουλευτές απασχόλησε το ζήτημα των νέων κρατών μελών και το πώς είναι δυνατόν, παρά την αύξηση του αριθμού των μελών της Ένωσης, να μην έχει σημειωθεί αύξηση των δικαστικών προσφυγών για παραβάσεις των Συνθηκών.
<P>
" Επιτροπή έχει πολύ σαφή άποψη για το φαινόμενο αυτό, το οποίο οφείλεται σε δύο λόγους: πρώτον -και εν προκειμένω αισθάνομαι κάπως αμήχανα, μιας και πρέπει να πω ότι το γεγονός οφείλεται στις καλές προσπάθειες του προηγούμενου αρμόδιου για τη διεύρυνση Επιτρόπου- σχετίζεται με το γεγονός ότι τα νέα κράτη μέλη προετοιμάστηκαν τόσο επίμοχθα για την ενσωμάτωση του κοινοτικού κεκτημένου ώστε, όταν προσχώρησαν στην ΕΕ, πληρούσαν τις προδιαγραφές σε μεγαλύτερο βαθμό από ό,τι τα παλαιά κράτη μέλη. Δεν μπορώ παρά να επιβεβαιώσω ότι αυτό όντως ισχύει. Είναι απολύτως αληθές. Δεν θα μπορούσαμε ποτέ να ολοκληρώσουμε τις Συνθήκες Προσχώρησης αν δεν τηρούνταν το κοινοτικό κεκτημένο.
<P>
Ο άλλος λόγος, ωστόσο, είναι ίσως κάπως πιο πρακτικός: οι πολίτες των νέων κρατών μελών πρέπει να μάθουν, σταδιακά, ότι μπορούν να υποβάλλουν καταγγελίες, και να ενημερωθούν για τις μεθόδους που μπορούν να ακολουθήσουν. Υποθέτω, λοιπόν, ότι ο αριθμός των καταγγελιών θα αυξηθεί.
<P>
Ο κ. Smith ανέφερε ότι η νομοθεσία πρέπει επίσης να είναι απλή και εφαρμόσιμη, ιδίως όσον αφορά τη νομοθεσία για περιβαλλοντικά θέματα. Όπως γνωρίζουμε, η Επιτροπή καταβάλλει προσπάθεια για την αναθεώρηση του συνόλου του κοινοτικού δικαίου μέχρι τα τέλη του προσεχούς έτους, προκειμένου να διαπιστώσει πού και πώς μπορεί να απλουστευθεί. Πριν από λίγες μόλις ημέρες, στο πλαίσιο της παρουσίασης από την Επιτροπή της προόδου που έχει σημειωθεί όσον αφορά το εγχείρημα της "βελτίωσης της νομοθεσίας", υποσχεθήκαμε ότι η εν λόγω διαδικασία θα ολοκληρωθεί όντως έως τα τέλη του προσεχούς έτους.
<P>
Κύριε Medina, δεν χρειάζεται να ανησυχείτε για το ενδεχόμενο η Επιτροπή να αποσιωπά καταγγελίες. Με βάση την παραπάνω από οκταετή πείρα μου ως μέλος της Επιτροπής, μπορώ να σας διαβεβαιώσω ότι χρειάστηκε να θέσω περιορισμούς στον υπερβάλλοντα ζήλο υπηρεσιών της Επιτροπής πολύ περισσότερες φορές από όσες χρειάστηκε να τους ζητήσω να χρησιμοποιήσουν το βαρύ πυροβολικό της διαδικασίας επί παραβάσει της Συνθήκης. Με πολύ μεγαλύτερη συχνότητα χρειάζεται να τους πω: "Μισό λεπτό, μην βιάζεστε, συζητήστε πρώτα μαζί τους και δείτε αν μπορεί το θέμα να επιλυθεί ειρηνικά". Ο κίνδυνος να τείνουν οι υπηρεσίες της Επιτροπής να αποσιωπούν προβλήματα είναι σχεδόν ανύπαρκτος. Είμαι βέβαιος ότι δεν υφίσταται τέτοιο θέμα.
<P>
Όσον αφορά το ερώτημα του κ. Rack: οι αποφάσεις σχετικά με παραβάσεις συνθηκών, είτε αφορούν την έναρξη της διαδικασίας, είτε την κατάληξή της, αλλά και σε όλα τα ενδιάμεσα στάδια, απαιτούν επίσημη απόφαση του σώματος των Επιτρόπων. Έτσι είναι οργανωμένο το σύστημα. Αδυνατώ να απαντήσω εδώ και τώρα στο ερώτημά σας σχετικά με το ειδικότερο πρόβλημα των διεπιδοτήσεων, θα μεριμνήσω όμως ώστε να λάβετε απάντηση πριν από τα τέλη της εβδομάδας.
<P>
Όσον αφορά τις επισημάνσεις του κ. Kuc σχετικά με τη διάρκεια της κράτησης προσώπων εν αναμονή δίκης, παραδέχομαι ότι εάν συμβαίνει κάτι τέτοιο θα είναι σκανδαλώδες, όμως δεν υπάγεται στις αρμοδιότητες της Ευρωπαϊκής Ένωσης. Το Ευρωπαϊκό Δικαστήριο Ανθρωπίνων Δικαιωμάτων είναι το αρμόδιο δικαστήριο για τέτοιες υποθέσεις.
<P>
Κυρίες και κύριοι, σας ευχαριστώ για όλες τις προτάσεις σας και για το εποικοδομητικό πνεύμα αυτής της συζήτησης. Είμαι βέβαιος ότι, όταν ξανασυζητήσουμε το θέμα μετά από ένα έτος, θα έχουμε σημειώσει περαιτέρω πρόοδο.
<SPEAKER ID="259" NAME="Monica Frassoni">
εισηγήτρια. - (IT) Κύριε Πρόεδρε, κυρίες και κύριοι, θέλω να ευχαριστήσω τους συναδέλφους μου βουλευτές, τον. Επίτροπο και την Προεδρία για τη συμμετοχή τους σε αυτήν τη συζήτηση η οποία, όπως ανέφερε ο Επίτροπος Verheugen, δεν σταματά εδώ.
<P>
Επιτρέψτε μου απλώς ορισμένες σύντομες επισημάνσεις. Θέλω να σχολιάσω το θέμα του καθορισμού των προτεραιοτήτων, για το οποίο μίλησε ο Επίτροπος Verheugen. Φρονώ ότι το συγκεκριμένο εγχείρημα ενδέχεται στην πραγματικότητα να παρουσιάζει κινδύνους. Εντούτοις, δεν έχει γίνει ποτέ μέχρι σήμερα. Αντιμετώπιζα πάντα με σκεπτικισμό το ενδεχόμενο πραγματικού καθορισμού προτεραιοτήτων. Εν πάση περιπτώσει, αν επιμένετε να ακολουθήσετε αυτήν την οδό, αναλάβετε τον κίνδυνο της διαφάνειας και -γιατί όχι;- μπορείτε ακόμη και να συζητήσετε αυτές τις προτεραιότητες. Διαφορετικά, θα μπορούσε να δημιουργηθεί η υποψία ότι οι προτεραιότητες επιλέχθηκαν επειδή θέλετε να απαλλαγείτε από τις άβολες διαδικασίες επί παραβάσει. Δεν νομίζω ότι κάτι τέτοιο θα ήταν πρόσφορο.
<P>
Το δεύτερο σχόλιό μου είναι ότι, παρά το γεγονός ότι η Επιτροπή διαψεύδει ότι χρειάζεται περισσότερους πόρους, κυρίως ανθρώπινους πόρους, για τον χειρισμό των παραβάσεων, η πραγματικότητα είναι ότι, σε όλες σχεδόν τις συναντήσεις που είχα με τους συναδέλφους σας Επιτρόπους, όλοι μου έλεγαν ότι δεν διαθέτουν επαρκείς πόρους, αρκετό προσωπικό, για τον χειρισμό αυτού του θέματος.
<P>
Κατά τη διάρκεια της συζήτησης εθίγη το θέμα του αριθμού των παραβιάσεων στα νέα κράτη μέλη, και πιθανώς ισχύουν τα όσα ανέφεραν ο Επίτροπος και η Προεδρία. Εντούτοις, οφείλουμε επίσης να λάβουμε υπόψη ότι, για παράδειγμα, για τα περιβαλλοντικά θέματα, υπάρχουν μόνο δύο ή ίσως τρεις αξιωματούχοι που ασχολούνται με το σύνολο των δέκα νέων κρατών μελών, οπότε είναι προφανές ότι υπάρχει σίγουρα πρόβλημα ανθρωπίνων πόρων.
<P>
Τέλος, το θέμα του ρόλου του Κοινοβουλίου. Συζητούμε σε εσωτερικό επίπεδο διάφορους τρόπους με τους οποίους μπορούμε να αυξήσουμε την αποτελεσματικότητα του ρόλου μας ως συννομοθετών, μέσω της παρακολούθησης της εφαρμογής των οδηγιών τις οποίες εγκρίνουμε. Φρονώ ότι υπάρχουν δύο πράγματα τα οποία πρέπει οπωσδήποτε να κάνουμε: το πρώτο είναι να ενισχύσουμε αποφασιστικά, μέσω πολιτικής απόφασης, τον ρόλο της Επιτροπής Αναφορών, η οποία, όπως επεσήμανε η κ. Wallis, είναι το παράθυρό μας προς τον κόσμο· το δεύτερο είναι ότι πρέπει να διοργανώνουμε συστηματικά συνεδριάσεις περί εφαρμογής, οι οποίες ωστόσο απαιτούν την ανοικτή συνεργασία της Επιτροπής. Διότι, αν διοργανώνουμε συνεδριάσεις για τη συζήτηση της εφαρμογής των οδηγιών και ο παριστάμενος υπεύθυνος της Επιτροπής σιωπά ή μας λέει πράγματα που παρουσιάζουν ελάχιστο ενδιαφέρον -ίσως επειδή δεν θα μπορεί να μας πει αυτά που πραγματικά θέλουμε να μάθουμε- τότε το όλο εγχείρημα δεν πρόκειται να τελεσφορήσει.
<P>
Εν πάση περιπτώσει, σας ευχαριστώ και είμαι βέβαιη ότι θα έχουμε τη δυνατότητα να ξανασυζητήσουμε το θέμα.
<SPEAKER ID="260" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο, στις 12.00.

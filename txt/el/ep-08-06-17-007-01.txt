<CHAPTER ID="007-01">
1. Ευρωπαϊκός Οργανισμός για την Ασφάλεια Δικτύων και Πληροφοριών (
<P>
- Πριν από την ψηφοφορία:
<SPEAKER ID="103" NAME="Angelika Niebler" LANGUAGE="DE">
Κύριε Πρόεδρε, κυρίες και κύριοι, πρόκειται να ψηφίσουμε για την παράταση της διάρκειας της θητείας του ENISA. Σας υπενθυμίζω μόνο ότι ο ENISA είναι ο Ευρωπαϊκός Οργανισμός για την Ασφάλεια Δικτύων και Πληροφοριών, που εμείς, μαζί με το Συμβούλιο, συγκροτήσαμε πριν από πέντε χρόνια. " θητεία του ENISA εκπνέει στα μισά του επόμενου έτους, κατόπιν διαδοχικής ανανέωσης. Στην έκθεσή μου προτείνεται η παράταση για τρία χρόνια, έως το 2012, που συμφωνεί και με την απόφαση του Συμβουλίου.
<P>
Ο στόχος του ENISA είναι να συμβάλει στην ασφάλεια του Διαδικτύου. Ωστόσο, με την αύξηση του εγκλήματος στο Διαδίκτυο, αυτό δεν είναι δυνατόν με το διαθέσιμο προσωπικό και την περιορισμένη χρηματοδότηση που λαμβάνει, επομένως, στην επόμενη τριετία, κατά την οποία παρατείνουμε την εντολή, πρέπει να εξετάσουμε τι αποστολές πρέπει να αναλάβει ο ENISA στο μέλλον και τι ρόλο μπορεί να διαδραματίσει, και κατόπιν θα πρέπει να παράσχουμε επαρκές προσωπικό και χρηματοδότηση.
<P>
Ζητώ από όλους σας, κατεπειγόντως, να εγκρίνετε και πάλι αυτήν την τριετή παράταση και κατόπιν να καταβάλετε μια προσπάθεια να εμπλακείτε στη συζήτηση για το μέλλον αυτού του οργανισμού.

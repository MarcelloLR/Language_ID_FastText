<CHAPTER ID="010">
Υποδοχή
<SPEAKER ID="098" NAME="Πρόεδρος">
Κυρίες και κύριοι, βρίσκομαι στην ευτυχή θέση να σας ανακοινώσω ότι η αντιπροσωπεία της Βουλής των Αντιπροσώπων και της Γερουσίας της Αυστραλίας έλαβε θέση στο θεωρείο. Σας καλωσορίζω όλους θερμά.
<P>
(Χειροκροτήματα)
<P>
Συμμετέχει στην 31η διακοινοβουλευτική συνάντηση ΕΚ και Αυστραλίας, η οποία λαμβάνει χώρα εδώ στο Ευρωπαϊκό Κοινοβούλιο στις 9 και 10 Απριλίου. " αντιπροσωπεία αποτελείται από μέλη της Γερουσίας και της Βουλής των Αντιπροσώπων, και αρχηγός της αντιπροσωπείας είναι ο Γερουσιαστής Alan Ferguson, Πρόεδρος της Γερουσίας της Αυστραλίας. Το Ευρωπαϊκό Κοινοβούλιο και το Κοινοβούλιο της Αυστραλίας ξεκίνησαν τον άμεσο και ευρύ σε θεματολογία πολιτικό διάλογό τους το 1981. Ανυπομονούμε να ενδυναμώσουμε και να επεκτείνουμε αυτήν τη συνεργασία ακόμη περισσότερο. Εύχομαι κάθε επιτυχία στην αντιπροσωπεία για το υπόλοιπο αυτής της επίσκεψης και ασφαλές ταξίδι πίσω στην πατρίδα τους, όταν έρθει η ώρα.
<P>
(Χειροκροτήματα)

<CHAPTER ID="019">
Το μέλλον του Κοινού Ευρωπαϊκού Συστήματος Ασύλου (συζήτηση) 
<SPEAKER ID="162" NAME="Πρόεδρος">
" ημερήσια διάταξη προβλέπει τη συζήτηση της έκθεσης του Giusto Catania, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με το μέλλον της κοινής ευρωπαϊκής πολιτικής για το άσυλο
<SPEAKER ID="163" NAME="Giusto Catania">
εισηγητής. - (IT) Κυρία Πρόεδρε, κυρίες και κύριοι, τον τελευταίο χρόνο ο αριθμός προσφύγων σε όλο τον κόσμο αυξήθηκε. Ο αριθμός τους σήμερα είναι περίπου 12 εκατομμύρια. Αν συμπεριλάβουμε και τους εκτοπισμένους, ο αριθμός αυτός ανεβαίνει σε περισσότερούς από 26 εκατομμύρια ανθρώπους σε όλο τον κόσμο, οι οποίοι έχουν ανάγκη ίδιου είδους προστασία. Κι αυτό επειδή στον κόσμο οι πόλεμοι εξακολουθούν· σήμερα υπάρχουν 4 εκατομμύρια ιρακινοί πρόσφυγες και εκτοπισμένοι και είναι σαφές ότι οι πρόσφυγες αυτοί αποτελούν συνέπεια πολέμων, οι οποίοι ξεκίνησαν με τη συμμετοχή και των δικών μας χωρών.
<P>
" δημιουργία μιας κοινής ευρωπαϊκής πολιτικής ασύλου είναι απαραίτητη, επειδή, ο νόμος μας επιβάλλει την υποχρέωση να εγγυηθούμε ότι όλοι αυτοί οι άνθρωποι τυγχάνουν της ίδιας υποδοχής σε όλη την Ευρωπαϊκή Ένωση. Αυτό αποκτά ακόμα μεγαλύτερη σημασία αν αναλογιστούμε ότι κάποια κράτη μέλη εξακολουθούν να μην έχουν συστηματικό δίκαιο για το άσυλο. Σημειώνω μετά λύπης μου ότι η εναρμόνιση των διαδικασιών ασύλου έχει λάβει διετή αναβολή, πράγμα που σημαίνει ότι δεν θα τεθεί σε εφαρμογή πριν από το 2012. Πρέπει να θέσουμε τέλος στην αποτρόπαια ανισότητα που υπάρχει από το ένα κράτος μέλος στο άλλο και από το ένα σύστημα ασύλου στο άλλο. Βιώνουμε σήμερα το παράδοξο τα ποσοστά αναγνώρισης υποψηφίων για την κατάσταση του πρόσφυγα για ορισμένους πολίτες τρίτων χωρών να ποικίλλουν από 0% ως 90%, ανάλογα με το κράτος μέλος που λαμβάνει το αίτημα.
<P>
" εναρμόνιση των προτύπων πρέπει να οδηγήσει σε υψηλότερο επίπεδο προστασίας σε όλη την ΕΕ και δεν πρέπει να βασίζεται στον κατώτατο κοινό παρονομαστή. Ο θεσμός του ασύλου αποτελεί απαραίτητο κομμάτι της δημοκρατίας μας και της προστασίας των ανθρωπίνων δικαιωμάτων και είναι απαράδεκτο το ότι τα τελευταία χρόνια η σημασία του έχει υποβαθμιστεί, καθώς οι ανάγκες των αιτούντων άσυλο και η αρχή της μη επαναπροώθησης που ορίζεται από τις διεθνείς συνθήκες δεν γίνονται πάντοτε σεβαστές. " Ευρωπαϊκή Ένωση πρέπει να προβλέψει την ύπαρξη μηχανισμών στα εξωτερικά σύνορά της για τον εντοπισμό των αιτούντων άσυλο και για τη διασφάλιση του ότι τα άτομα που δικαιούνται διεθνή προστασία λαμβάνουν πρόσβαση στην επικράτειά της· οι εν λόγω μηχανισμοί μπορούν, μεταξύ άλλων να συμπεριλαμβάνονται στο πλαίσιο των επιχειρήσεων ελέγχου των εξωτερικών συνόρων της. Γι' αυτό, θεωρούμε ότι πρέπει να αναθεωρηθεί ο ρόλος της Frontex, η οποία συχνά μεταχειρίζεται τους αιτούντες άσυλο σαν να επρόκειτο για λαθρομετανάστες.
<P>
Με αυτή την έκθεση, το Ευρωπαϊκό Κοινοβούλιο ζητά από την Frontex να παρέχει αναλυτικά στοιχεία αναφορικά με τον αριθμό των αιτούντων άσυλο που εντοπίζονται υπό αυτή την ιδιότητα κατά τις επιχειρήσεις της και την επονείδιστη πρακτική της σύλληψης των ατόμων που επιχειρούν να εισέλθουν στην ΕΕ και της απέλασής τους στη χώρα διαμετακόμισης ή προέλευσής τους. Πρέπει να διασφαλίσουμε την ορθή εφαρμογή των διεθνών συνθηκών, καθώς και των συμφωνιών συνεργασίας με τρίτες χώρες. Δεν μπορούν να γίνουν συμφωνίες με χώρες που δεν έχουν υπογράψει τη Συνθήκη της Γενεύης. Ωστόσο, πολλά κράτη μέλη αυτό το αγνοούν, μεταξύ άλλων και η Ιταλία, η οποία υπέγραψε μια συμφωνία για τη διαχείριση των μεταναστευτικών ροών με τη Λιβύη, μια χώρα που δεν προτίθεται να υπογράψει τη Συνθήκη της Γενεύης για τους πρόσφυγες.
<P>
Μας χαροποιεί ιδιαίτερα - αυτό το τονίσαμε και ελπίζουμε να το δούμε και σε αυτή την έκθεση - το ότι το Δικαστήριο ακύρωσε το άρθρο της οδηγίας για τη διαδικασία ασύλου αναφορικά με τη δημιουργία της αντίληψης των "ασφαλών τρίτων χωρών" και μιας κοινής λίστας ασφαλών τρίτων χωρών. Κατά την άποψή μας, είναι αδύνατον να υπάρχουν "ασφαλείς τρίτες χώρες"· πρόκειται για μια απατηλή έννοια, καθώς οποιοσδήποτε πολίτης μπορεί να υποστεί δίωξη, ακόμα και σε χώρες με υψηλά δημοκρατικά πρότυπα.
<P>
Οι αιτούντες άσυλο είναι ευάλωτα άτομα που χρειάζονται κατάλληλες συνθήκες υποδοχής. Τα κράτη μέλη δεν μπορούν να θέτουν ανθρώπους υπό κράτηση με την απλή κατηγορία ότι ζήτησαν διεθνή προστασία. Επομένως, υποστηρίζω, ως θέμα αρχών, ότι οι αιτούντες άσυνο δεν πρέπει να κρατούνται. Δυστυχώς, σε πολλά κράτη μέλη η κράτηση των αιτούντων άσυλο εξακολουθεί να αποτελεί πραγματικότητα, λόγω του ότι εισέρχονται στη χώρα με παράνομο τρόπο. Δυστυχώς, και θα κλείσω με αυτή την παρατήρηση, δεν υπάρχει άλλος τρόπος για να εισέλθει κανείς στην Ευρωπαϊκή Ένωση. Αυτό ακριβώς είναι το παράδοξο: ακόμα και οι αιτούντες άσυλο πρέπει να συγκαταλέγονται στις μικρές ροές που εισέρχονται στην ΕΕ. Το άσυλο δεν αποτελεί παραχώρηση: το άσυλο αποτελεί χρέος των κρατών και δικαίωμα εκείνων που φεύγουν από εμπόλεμες καταστάσεις.
<SPEAKER ID="164" NAME="Jacques Barrot">
Αντιπρόεδρος της Ευρωπαϊκής Επιτροπής. - (FR) Κυρία Πρόεδρε, αξιότιμα μέλη, η Ευρωπαϊκή Επιτροπή ενέκρινε ένα σχέδιο δράσης για το άσυλο τον Ιούνιο. " Ευρωπαϊκή Επιτροπή ανέλαβε να παρουσιάσει, από το 2008 ως το 2009 συγκεκριμένες προτάσεις για να βελτιώσει τα πρότυπα προστασίας και για να εισάγει περισσότερη αλληλεγγύη μεταξύ των κρατών μελών και για να ενισχύσει τη συνεργασία στην πράξη.
<P>
Θέσαμε τις αρχές που πρέπει να καθοδηγούν τη δράση της Ένωσης, να διατηρήσουν την ανθρωπιστική και αποτρεπτική παράδοση, να εγγυώνται πραγματική ισότητα μεταχείρισης σε όλη την Ένωση, να βελτιώσουν την αποτελεσματικότητα του συστήματος ασύλου και να προάγουν την αλληλεγγύη στην Ένωση και μεταξύ της Ένωσης και τρίτων χωρών.
<P>
Χαίρομαι που μαθαίνω ότι το Ευρωπαϊκό Κοινοβούλιο συμμερίζεται πλήρως τη φιλοσοφία της Ευρωπαϊκής Επιτροπής. Συμμερίζεται τη φιλοδοξία μας να οικοδομήσουμε ένα πιο αποτρεπτικό, πιο αποτελεσματικό και πιο δίκαιο ευρωπαϊκό σύστημα ασύλου.
<P>
Το γεγονός ότι το Κοινοβούλιο τώρα πια έχει και νομοθετικές αρμοδιότητες μαζί με το Συμβούλιο με κάνει να ελπίζω ότι οι διαπραγματεύσεις, οι οποίες θα είναι μακρόχρονες, θα έχουν τώρα περισσότερες πιθανότητες να καταλήξουν σε θεσμικά όργανα της ύψιστης ποιότητας, τα οποία θα είναι περισσότερο σύμφωνα με τα θεμελιώδη δικαιώματα.
<P>
Έτσι, χάρη στη διαδικασία συναπόφασης και ειδικής πλειοψηφίας της ψηφοφορίας του Συμβουλίου, η Ένωση μπορεί να εναρμονίσει τα εν λόγω διεθνή πρότυπα προστασίας σε υψηλότερο επίπεδο.
<P>
Ευχαριστώ το Κοινοβούλιο για την συνεχή υποστήριξη που παρείχε σε όλες τις πρωτοβουλίες που ανακοίνωσε η Ευρωπαϊκή Επιτροπή στο σχέδιο δράσης της.
<P>
Σας ευχαριστώ επίσης για την προτεραιότητα που δώσατε στην ανάλυση της πρόσφατης πρότασής μου σχετικά με τη δημιουργία ενός γραφείου υποστήριξης του ευρωπαϊκού συστήματος ασύλου. Έχουμε ανάγκη την υποστήριξη του Κοινοβουλίου για να εξασφαλίσουμε την επιτυχία αυτού του μηχανισμού, ο οποίος θα μας επιτρέψει να ενισχύσουμε την έμπρακτη συνεργασία και την ποιότητα των συστημάτων ασύλου. Ελπίζω τα τρία θεσμικά όργανα να καταλήξουν σύντομα σε συμφωνία έτσι ώστε το εν λόγω γραφείο να μπορέσει να ανοίξει όσο το δυνατόν γρηγορότερα.
<P>
Ωστόσο, κύριε Catania - και επιτρέψτε μου να σας ευχαριστήσω για την έκθεσή σας - ανησυχείτε για κάποιες καταστάσεις, συγκεκριμένα για συνθήκες κράτησης των αιτούντων άσυλο, τα δικαιώματα των αιτούντων άσυλο βάσει των διαδικασιών του Δουβλίνου, την επίπτωση των επιχειρήσεων ελέγχου των συνόρων στην πρόσβαση στην προστασία και την επιβάρυνση κάποιων κρατών μελών από την υποδοχή των ροών αιτούντων άσυλο. Έχω κάποιες απαντήσεις σε αυτά τα θέματα.
<P>
Όσον αφορά τις συνθήκες κράτησης των αιτούντων άσυλο, η Ευρωπαϊκή Επιτροπή πρότεινε, στις τροπολογίες της οδηγίας για τις συνθήκες υποδοχής, σαφέστερους κανόνες από εκείνους που ισχύουν σήμερα, ειδικότερα απαγόρευση, σε όλες τις περιπτώσεις, της κράτησης μη συνοδευόμενων ανηλίκων. Καθορίσαμε επίσης τις περιπτώσεις κατά τις οποίες η κράτηση είναι δυνατή για τους ενηλίκους, με ορισμένες διασφαλίσεις, όπως το δικαίωμα αποτελεσματικής προσφυγής ή το δικαίωμα νομικής βοήθειας και τακτικών δικαστικών ελέγχων του μέτρου της κράτησης.
<P>
Επιπλέον, σύμφωνα με την έκθεση της κυρίας Roure σχετικά με τα ανοιχτά και ασφαλή κέντρα υποδοχής, που εγκρίθηκε στις 5 Φεβρουαρίου, το Κοινοβούλιο εντόπισε ορισμένα προβλήματα στα εν λόγω κέντρα. Οι προτεινόμενες τροπολογίες στην οδηγία για τις συνθήκες υποδοχής μπορούν να παράσχουν μια απάντηση σε αυτά τα προβλήματα.
<P>
Βάσει των ιδίων αρχών, πρότεινα ότι τα δικαιώματα των αιτούντων άσυλο δυνάμει των διαδικασιών του Δουβλίνου πρέπει να εγγυώνται καλύτερα. Για παράδειγμα, πρέπει να διευκολύνουμε την επανένωση οικογενειών, την επανένωση των παιδιών με τα μέλη της οικογένειάς τους και να ενισχύσουμε τις διαδικαστικές εγγυήσεις που χαίρουν οι αιτούντες άσυλο δυνάμει της διαδικασίας του Δουβλίνου.
<P>
" καλύτερη διαδικασία ασύλου είναι άχρηστη αν δεν παρέχονται εγγυήσεις για την πρόσβαση σε μια τέτοια διαδικασία. Συμφωνώ μαζί σας, κύριε Κατάνια, ότι είναι ανάγκη να βελτιώσουμε την συνεργασία μας με τους υπεύθυνους φύλαξης των συνόρων, και να τους ενημερώσουμε σχετικά με τα θέματα που αφορούν το άσυλο. Αναφερθήκατε στις μικτές ροές. " Frontex πρέπει πραγματικά να είναι σε θέση να φέρει εις πέρας αυτή την εργασία κατάρτισης. Μόλις τεθεί σε λειτουργία, το γραφείο υποστήριξης θα συμβάλει σε αυτό προετοιμάζοντας εγχειρίδια για τους υπεύθυνους φύλαξης των συνόρων. Επίσης, πρέπει να καθορίσουμε καλύτερα τις αρμοδιότητες στην περίπτωση ατόμων που διασώθηκαν στη θάλασσα. Πού θα αποβιβάζονταν; Από πού, αν ήταν απαραίτητο, θα μπορούσαν να ζητήσουν άσυλο; Συνεργάζομαι με τα κράτη μέλη για να προσπαθήσουμε να βρούμε τις σωστές απαντήσεις σε αυτά τα ερωτήματα. Φυσικά, δεν πρέπει να ξεχνάμε τις πιέσεις που υπόκεινται τα συστήματα ασύλου σε ορισμένα κράτη μέλη. Θέλουμε μεγαλύτερη αλληλεγγύη, όχι μόνο από οικονομικής άποψης, αλλά και υπό τη μορφή ομάδων εμπειρογνωμόνων ταχείας αντίδρασης, τις οποίες θα δημιουργήσει το γραφείο.
<P>
Πρόκειται επίσης να εξετάσουμε το ενδεχόμενο της εθελούσιας μεταφοράς προσφύγων σε ένα κράτος μέλος που να μην είναι εκείνο που χορήγησε την προστασία.
<P>
Στα τέλη της τρέχουσας εβδομάδας πρόκειται να μεταβώ στη Λαμπεντούσα της Μάλτας για να ερευνήσω τις πρακτικές απαιτήσεις και το πώς η Ένωση μπορεί να παρέχει τη βοήθειά της.
<P>
Σε αυτό το σημείο, επιτρέψτε μου κυρία Πρόεδρε και αξιότιμα μέλη να σας ευχαριστήσω για τα επιπλέον 10 εκατομμύρια ευρώ που ενέκρινε το Κοινοβούλιο στα τέλη του 2008 για το ευρωπαϊκό ταμείο προσφύγων. Τα εν λόγω 10 εκατομμύρια ευρώ θα χρησιμοποιηθούν για τη μεταφορά περισσότερων προσφύγων στην Ένωση το 2009. Όσον αφορά το θέμα αυτό, θα ήθελα να τονίσω τη σημασία της δέσμευσης των κρατών μελών μετά από την αποστολή που πραγματοποιήσαμε στην Ιορδανία και τη Συρία για την μεταφορά ιρακινών προσφύγων στα κράτη μέλη της Ευρωπαϊκής Ένωσης.
<P>
Εργαζόμαστε, και εργάζομαι σε όλα τα μέτωπα, με άλλα λόγια, για τη βελτίωση της ποιότητας της νομοθεσίας, της έμπρακτης συνεργασίας και αλληλεγγύης μεταξύ των κρατών μελών και μεταξύ της Ένωσης και τρίτων χωρών.
<P>
Θα ήθελα πραγματικά να ευχαριστήσω το Κοινοβούλιο για την υποστήριξή του. Πρέπει να κάνουμε την Ευρωπαϊκή Ένωση έναν πραγματικά ενωμένο κοινό χώρο προστασίας. Πρόθεσή μου είναι πραγματικά να το συμπεριλάβω αυτό στο πρόγραμμα της Στοκχόλμης.
<P>
Σας ευχαριστώ, κυρίες και κύριοι. Σας ευχαριστώ κύριε Catania και κυρία Roure για όλη την πολύ χρήσιμη δουλειά που πραγματοποιήσατε.
<SPEAKER ID="166" NAME="DanutBudreikaitė">
εισηγητής της γνωμοδότησης της Επιτροπής Ανάπτυξης. - (LT) Τα τελευταία χρόνια, ο αριθμός των προσφύγων ανά τον κόσμο έφτασε τα 16 εκατομμύρια. Το 2007, η ΕΕ έλαβε περισσότερες από 200 000 αιτήσεις ασύλου. Προβλήματα αντιμετωπίζουν τόσο οι πρόσφυγες που ζητούν άσυλο όσο και κάποια κράτη μέλη, και δημιουργείται ένα τεράστιο βάρος, το οποίο θα μπορούσε να ανακουφίσει το Κοινό Ευρωπαϊκό Σύστημα Ασύλου. Οι κυβερνητικοί θεσμοί πρέπει να θέσουν σε εφαρμογή συγκεκριμένους, σαφείς και ίσους όρους κατά τη λήψη αποφάσεων για την αποδοχή ή μη των αιτήσεων ασύλου. Είναι σημαντικό η κατάσταση του πρόσφυγα να αναγνωρίζεται βάσει έκαστης περίπτωσης, και όχι ως γενική αξιολόγηση βάσει, για παράδειγμα, της εθνικότητας. Θα ήθελα επίσης να επισημάνω το ότι το σχέδιο πολιτικής για το άσυλο της Ευρωπαϊκής Επιτροπής δεν περιλαμβάνει αναφορές στην υπηρεσία Frontex, η οποία παίζει πολύ σημαντικό ρόλο στον τομέα της προστασίας των προσφύγων. Επιπλέον, είναι σημαντικό να αναφέρουμε ότι ο αριθμός των αιτούντων άσυλο εξαρτάται άμεσα από την πολιτική, την οικονομική και την κοινωνική κατάσταση στις χώρες προέλευσής τους. Ως εκ τούτου, το Κοινό Ευρωπαϊκό Σύστημα Ασύλου πρέπει να έχει στενές σχέσεις με την Ευρωπαϊκή Πολιτική Ανάπτυξης και Συνεργασίας, η οποία μπορεί να μειώσει τον αριθμό των αιτούντων άσυλο, οι οποίοι πολύ συχνά είναι οικονομικοί μετανάστες.
<SPEAKER ID="167" NAME="Carlos Coelho" LANGUAGE="PT">
Κυρία Πρόεδρε, κύριε Αντιπρόεδρε της Ευρωπαϊκής Επιτροπής, κυρίες και κύριοι, μετά από τα συμπεράσματα της συνόδου του Τάμπερε έχουν γίνει πολλά για την εναρμόνιση των νόμων των κρατών μελών για το άσυλο. Ωστόσο, η εναρμόνιση βασίστηκε στον χαμηλότερο κοινό παρονομαστή, με πολύ διαφορετικές πρακτικές και διαδικασίες να εξακολουθούν να υπάρχουν. Εξακολουθούμε να μην έχουμε ισότιμες συνθήκες πρόσβασης στην προστασία σε όλη την ΕΕ και, ως εκ τούτου, εξακολουθούν να υπάρχουν προβλήματα όπως οι δευτερογενείς μεταναστευτικές κινήσεις και οι πολλαπλές αιτήσεις.
<P>
Το 2008, όπως επεσήμανε προηγουμένως ο εισηγητής, ο αριθμός των προσφύγων αυξήθηκε ξεπερνώντας τα 12 εκατομμύρια. Αυτό σημαίνει ότι είναι κατεπείγουσα η ανάγκη για την έναρξη της δεύτερης φάσης του Κοινού Ευρωπαϊκού Συστήματος Ασύλου. Πανομοιότυπο επίπεδο προστασίας σε όλη την ΕΕ μπορεί να υπάρξει μόνο αν τεθεί σε εφαρμογή μια ενιαία διαδικασία αιτήσεων ασύλου, για λόγους αποδοτικότητας, ταχύτητας, ποιότητας και δικαιοσύνης στη λήψη των αποφάσεων, καθώς και ενιαία πρότυπα για την αναγνώριση της ιδιότητας των προσφύγων ή των ατόμων που έχουν ανάγκη από διεθνή προστασία υπέρ των αιτούντων άσυλο. Αυτός είναι ο μοναδικός τρόπος με τον οποίο οι αιτούντες άσυλο μπορούν να λάβουν ίση μεταχείριση, ανεξάρτητα από το κράτος μέλος όπου υποβάλλουν την αίτηση ασύλου.
<P>
Επομένως, εκφράζω την ευχαρίστησή μου για την παρουσίαση του παρόντος σχεδίου δράσης για το άσυλο, στο οποίο συνεισέφεραν διάφοροι φορείς του δημοσίου και το οποίο ορίζει τον οδικό χάρτη που πρόκειται να ακολουθήσουμε τα επόμενα χρόνια, με στόχο την ανάπτυξη του Κοινού Ευρωπαϊκού Συστήματος Ασύλου. Υποστηρίζω τις προτεινόμενες τροπολογίες στην οδηγία για τις συνθήκες υποδοχής, στην οδηγία για τις διαδικασίες ασύλου και στην οδηγία για την χορήγηση ασύλου, προκειμένου να αποσαφηνιστούν τα κριτήρια που επιτρέπουν στους αιτούντες άσυλο να προκριθούν για να λάβουν διεθνή προστασία. Χαίρομαι που ο Επίτροπος κύριος Barrot υπογράμμισε την ανάγκη για διασφάλιση συνοχής με άλλες πολιτικές, οι οποίες επιδρούν επί της διεθνούς προστασίας και ελπίζω αυτή η ίδια συνεκτική προσέγγιση να επεκταθεί και σε άλλους τομείς κοινής δράσης.
<P>
Τέλος, θα ήθελα να συγχαρώ τον εισηγητή, κύριο Giusto Catania, για τη δουλειά του, η οποία θα λάβει την υποστήριξη του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών.
<SPEAKER ID="168" NAME="Martine Roure">
εκ μέρους της ομάδας PSE. - (FR) Κυρία Πρόεδρε, πρώτα θέλω να συγχαρώ τον εισηγητή μας για αυτή την εξαιρετική έκθεση, καθώς αποκαλύπτει ορθά τις ανισορροπίες που χαρακτηρίζουν τους σημερινούς νόμους περί ασύλου στην Ευρώπη, και προωθεί ορισμένες προτάσεις οι οποίες πραγματικά θα μας επιτρέψουν να προχωρήσουμε στη σωστή κατεύθυνση.
<P>
Πρέπει να θέσουμε τέλος στις σημερινές απαράδεκτες ανισότητες που υπάρχουν από το ένα κράτος μέλος στο άλλο. Μάλιστα, η ανταπόκριση που λαμβάνει ένας αιτών άσυλο εξαρτάται από τη χώρα στην οποία υποβάλλεται το αίτημα ασύλου.
<P>
Ζητούμε επίσης να βελτιωθούν ουσιαστικά οι συνθήκες στέγασης των αιτούντων άσυλο. Για αυτό απαιτείται, ειδικά, η επιβεβαίωση της αρχής ότι οι αιτούντες άσυλο δεν πρέπει να τίθενται υπό κράτηση, ιδίως όταν πρόκειται για ευάλωτα πρόσωπα, για γυναίκες, παιδιά και θύματα βασανιστηρίων. Για αυτό απαιτείται επίσης η εγγυημένη πρόσβαση στα ελάχιστα δικαιώματα στη στέγαση, την απασχόληση, την υγεία, την εκπαίδευση, με άλλα λόγια στα θεμελιώδη δικαιώματα που διασφαλίζουν την αξιοπρέπεια ενός ατόμου.
<P>
Τέλος, για εμάς έχει ζωτική σημασία η μεταρρύθμιση του 2ου συστήματος του Δουβλίνου. Με τις επισκέψεις μας στα κέντρα κράτησης ειδικά, διαπιστώσαμε - όπως είπατε, κύριε Rothe - τις παράπλευρες ζημίες που προκαλεί μια ακατάλληλη λειτουργία, εφόσον θέτει δυσβάσταχτο βάρος στις χώρες που επηρεάζονται περισσότερο άμεσα από τις μεταναστευτικές ροές προς το κατώφλι της Ευρώπης.
<P>
Έχουμε ακόμα μπροστά μας πολύ δρόμο προτού επιτύχουμε μια κοινή πολιτική για το άσυλο. Δεν πρέπει να τρέφουμε ψευδαισθήσεις, αλλά οι νέες προτάσεις της Ευρωπαϊκής Επιτροπής, οι οποίες πιστεύω ότι μπορούν να συμβάλλουν αποτελεσματικά, θα μας επιτρέψουν, ελπίζω, να θέσουμε τα θεμέλια ενός οικοδομήματος το οποίο, μπορεί σήμερα να είναι ασταθές, αλλά μελλοντικά ελπίζουμε ότι θα σταθεροποιηθεί.
<P>
Ευχαριστώ ειλικρινά τον Επίτροπο κύριο Jacques Barrot για την επιμονή που έχει επιδείξει σε αυτό το θέμα, επειδή αυτό ακριβώς χρειάζεται, καθώς και για την μεγάλη του θέληση. Ελπίζω, κύριε Επίτροπε, ότι θα έχετε αρκετό χρόνο για να υλοποιήσετε αυτό το έργο, επειδή είναι χρέος μας και ηθική επιταγή για τις αρχές που υπερασπιζόμαστε στην Ευρωπαϊκή Ένωση.
<SPEAKER ID="169" NAME="Sarah Ludford">
εκ μέρους της ομάδας ALDE. - Κυρία Πρόεδρε, υποστηρίζω την έκθεση του εισηγητή και το έργο της Ευρωπαϊκής Επιτροπής. Δεν υπάρχει δικαιολογία για την κακή κατάσταση της διαχείρισης των προσφύγων στην ΕΕ, από τη στιγμή που ο αριθμός αιτήσεων ασύλου είναι χαμηλός βάσει ιστορικών προτύπων. " απουσία κοινής πρακτικής, διαφορετικών πηγών πληροφοριών από τη χώρα προέλευσης και η αποτυχία σωστής εφαρμογής των νόμων της ΕΕ σημαίνει ότι οι όροι του παιχνιδιού δεν είναι ίσοι. Αυτό κάνει τους αιτούντες να υποβάλουν αιτήσεις πότε στη μία χώρα και πότε στην άλλη και τα κράτη να τους κάνουν μπαλάκι μεταξύ τους. .
<P>
Ένα ακόμη στοιχείο που προκαλεί άνιση πρόσβαση στην προστασία είναι το ότι κάποια κράτη μέλη απλώς απελαύνουν ανθρώπους, προτού μπορέσουν να αξιολογηθούν και φτάνουν σε σημείο, στην πραγματικότητα, να δωροδοκούν τρίτες χώρες για να τους σταματούν προτού φτάσουν.
<P>
Πολλοί από εκείνους που φτάνουν με μικρές ροές μπορούν κάλλιστα να είναι οικονομικοί μετανάστες, πράγμα το οποίο δεν τους κάνει εγκληματίες. Εντούτοις, ακόμη κι αν μόνο μερικοί από αυτούς είναι πρόσφυγες, πρέπει να εντοπίζονται. Όπως είπε ο κύριος Catania, οι ανησυχίες για την προστασία των ανθρωπίνων δικαιωμάτων πρέπει να ενταχθούν στη διαχείριση των συνόρων, ειδικότερα στις αρμοδιότητες της Frontex. Οι άνθρωποι δεν πρέπει να κρατούνται απλά και μόνο επειδή κάνουν αίτηση για άσυλο.
<P>
Εκτός από την ενιαία κοινή διαδικασία και από το περιεχόμενο προστασίας, πρέπει να υπάρχει πρακτική συνεργασία, υποστήριξη και αλληλεγγύη, μέσω, μεταξύ άλλων, του γραφείου υποστήριξης του ευρωπαϊκού συστήματος ασύλου, το οποίο θα παρέχει κοινές πηγές πληροφοριών ανά χώρα. " καλύτερη ποιότητα και η μεγαλύτερη ακρίβεια στις αρχικές αποφάσεις θα εξοικονομήσουν χρήματα μέσω λιγότερων ακριβών εφέσεων.
<P>
" υποχρέωση των κρατών μελών της ΕΕ να επιτρέπουν στους αιτούντες άσυλο να αρχίσουν να εργάζονται μετά από έξι μήνες, εάν η αίτησή τους εξακολουθεί να εκκρεμεί, είναι πολύ σημαντική: θα μπορέσουν να διατηρήσουν την αξιοπρέπειά τους και θα πληρώνουν και φόρους. Είναι πολύ απογοητευτικό το ότι το "νωμένο Βασίλειο αποφάσισε να μη συμμετάσχει σε μια βελτιωμένη οδηγία περί των συνθηκών υποδοχής, καθώς κάτι τέτοιο θα έδινε τέλος στην αυτόματη κράτηση αποκλειστικά λόγω της υποβολής αίτησης ασύλου, θα διέκοπτε τη γρήγορη κράτηση που εφαρμόζεται στο "νωμένο Βασίλειο και θα έδινε το δικαίωμα εργασίας μετά από έξι μήνες. Είναι ντροπή, κατά τη γνώμη μου, το ότι η ίδια μου η χώρα θεωρεί ότι αυτές οι συνθήκες είναι υπερβολικά βαριές.
<SPEAKER ID="170" NAME="Jan Tadeusz Masiel" LANGUAGE="PL">
Κυρία Πρόεδρε, πρέπει για μια ακόμα φορά να ευχαριστήσουμε θερμά τη γαλλική προεδρία, η οποία κατέβαλε μεγάλη πρόοδο όσον αφορά το άσυλο, επιτυγχάνοντας πέρυσι τον Οκτώβριο την έγκριση του Ευρωπαϊκού Συμφώνου για τη Μετανάστευση και το Άσυλο από το Συμβούλιο. Είναι αλήθεια ότι η Ευρωπαϊκή Ένωση έχει ανάγκη από μια κοινή πολιτική ασύλου και πρέπει να αναπτύξει μια συμπεριφορά αλληλεγγύης όσον αφορά την υποδοχή προσφύγων. Τα κράτη μέλη της ΕΕ, τα οποία είναι ιδιαίτερα εκτεθειμένα σε εισροές αιτούντων άσυλο πρέπει να υποστηρίζονται. Το ζήτημα του ασύλου είναι πολύ λεπτό. Είναι δύσκολο να κρίνουμε ποιοι έχουν πραγματικά ανάγκη από προστασία και ποιοι προσπαθούν να ξεφύγουν από τη φτώχεια στη χώρα τους και, παρότι και οι τελευταίοι αξίζουν βοήθεια, δεν μπορούμε να ανοίξουμε τις χώρες μας σε όλους. Εν ολίγοις, οι διαδικασίες μας σε επίπεδο ΕΕ πρέπει να είναι κοινές, διαφανείς και γρήγορες.
<SPEAKER ID="171" NAME="Hélène Goudin">
εκ μέρους της ομάδας IND/DEM. - (SV) Κυρία Πρόεδρε, η δημιουργία του "ευρωπαϊκού οχυρού" προχωράει όλο και πιο γρήγορα, καθώς περνάνε τα χρόνια. Αυτό είναι πολύ ατυχές, επειδή μια κοινή πολιτική ασύλου πιθανότατα θα επιφέρει μια σκληρότερη και πιο περιοριστική πολιτική, από την οποία περισσότερο θα ζημιωθούν τα άτομα που έχουν ανάγκη από προστασία. Αυτή η εξέλιξη είναι τουλάχιστον ανησυχητική.
<P>
" έκθεση επιχειρεί να εισάγει κοινά πρότυπα για τον καθορισμό του πότε ένα άτομο μπορεί να θεωρηθεί πρόσφυγας. Και αναρωτιέμαι γιατί. Αυτό καθορίζεται ήδη από τις διεθνείς συνθήκες. Δεν πρέπει να προσπαθούμε να δημιουργήσουμε νέα πρότυπα ΕΕ, τα οποία, κατά πάσα πιθανότητα, θα είναι πιο περιοριστικά από τη Συνθήκη της Γενεύης, για παράδειγμα.
<P>
Σχεδόν κάθε εβδομάδα ακούμε τρομακτικές εκθέσεις από τα στρατόπεδα προσφύγων στη νότια Ευρώπη. Όσοι καταλήγουν εκεί ζουν υπό άθλιες συνθήκες, μπροστά στις οποίες οι αρχές επιλέγουν να κλείνουν τα μάτια. Είναι σαφές ότι το πρόβλημα δεν είναι τα άτομα που κρατούνται στα στρατόπεδα, αλλά το γεγονός ότι καταπατούνται τα ανθρώπινα δικαιώματα, παρά το ότι όλα τα κράτη μέλη, τουλάχιστον θεωρητικά, πληρούν τα κριτήρια της Κοπεγχάγης. Αυτό είναι το θέμα που θα έπρεπε να συζητούμε εδώ στο Κοινοβούλιο. " πρόσβαση στην επικράτεια μιας χώρας πρέπει να αποτελεί θέμα αρμοδιότητας κάθε μεμονωμένης χώρας, με σεβασμό, φυσικά, προς τις διεθνείς συνθήκες και συμφωνίες.
<SPEAKER ID="172" NAME="Marian-Jean Marinescu" AFFILIATION="PPE-DE">
(RO) Το Ενιαίο Ευρωπαϊκό Σύστημα Ασύλου πλήττεται επί του παρόντος από μια έλλειψη συνοχής με τα νομικά μέσα διεθνούς προστασίας.
<P>
Απόρροια των μεγάλων διαφορών στις διαδικασίες λήψης αποφάσεων που χρησιμοποιούν τα 27 Κράτη Μέλη ως προς το χειρισμό των αιτήσεων για άσυλο είναι ότι το ποσοστό αναγνώρισης του καθεστώτος προσφύγων των αιτούντων κυμαίνεται από 0% έως περίπου 90%. Επιπρόσθετα, τα κριτήρια του συστήματος του Δουβλίνου επιβαρύνουν δυσανάλογα τα Κράτη Μέλη που βρίσκονται στα εξωτερικά σύνορα της Ευρωπαϊκής Ένωσης καθώς τα εν λόγω κράτη είναι αυτά που έχουν την ευθύνη επεξεργασίας των αιτήσεων για χορήγηση ασύλου ως η πρώτη χώρα εισόδου.
<P>
Φαινόμενα όπως οι δευτερογενείς μεταναστευτικές κινήσεις από ένα Κράτος Μέλος σε ένα άλλο και οι πολλαπλές αιτήσεις συνεχίζουν να υφίστανται. Μία από τις πιο επιτακτικές απαιτήσεις στο πλαίσιο της πολιτικής ασύλου της ΕΕ είναι η ανταλλαγή αναλύσεων, εμπειριών και πληροφοριών μεταξύ των Κρατών Μελών. Επίσης, πρέπει να βρεθούν εφαρμόσιμες λύσεις για την ανάπτυξη συνεργασίας μεταξύ των διοικητικών αρχών που είναι αρμόδιες για την εξέταση των αιτήσεων ασύλου.
<P>
Ωστόσο, το πιο δύσκολο πρόβλημα προς επίλυση παραμένει η επικοινωνία μεταξύ των Κρατών Μελών για τη διαφορετική μεταχείριση που παρέχεται στους αιτούντες για διεθνή προστασία ανάλογα με τη χώρα προέλευσής τους. Ελπίζω ότι ο κανονισμός για τη δημιουργία ενός Ευρωπαϊκού Γραφείου Υποστήριξης Ασύλου που προτάθηκε από την Επιτροπή πριν από τρεις εβδομάδες θα βοηθήσει εν μέρει στην επίλυση των τρεχόντων ζητημάτων.
<P>
Παροτρύνω ήδη τους μελλοντικούς διευθυντές αυτού του ευρωπαϊκού γραφείου να μην αγνοήσουν τη συνεργασία με τον Ευρωπαϊκό Οργανισμό για τη Διαχείριση της Επιχειρησιακής Συνεργασίας στα Εξωτερικά Σύνορα, με το ευρωπαϊκό δίκτυο μετανάστευσης και με τα αρμόδια όργανα στα Κράτη Μέλη και σε τρίτες χώρες που συμμετέχουν σε δραστηριότητες σχετικά με τη μετανάστευση και την παροχή ασύλου. Πέρα από την αποφυγή της επικάλυψης ενεργειών, η συνεργασία αυτή θα διευκολύνει το συντονισμό των δράσεων από τα Κράτη Μέλη και τη χρήση της εμπειρίας τους σε θέματα ασύλου.
<SPEAKER ID="173" NAME="Inger Segelström" AFFILIATION="PSE">
(SV) Κυρία Πρόεδρε, Επίτροπε Barrot, θα ήθελα να αρχίσω ευχαριστώντας τον κύριο Catania για την έκθεσή του. Συμμερίζομαι απόλυτα την άποψη ότι είναι ατυχές το γεγονός ότι η έναρξη ισχύος αναβλήθηκε έως το 2012. Υπάρχουν τρία ζητήματα που θα ήθελα να θέσω, τα δικαιώματα των παιδιών, η υποστήριξη και η παροχή ευκαιριών στις γυναίκες που παγιδεύονται στο εμπόριο σαρκός και, τέλος, το πώς μπορούμε να είμαστε καλύτερα προετοιμασμένοι σε περίπτωση μιας αιφνίδιας κρίσης στον κόσμο.
<P>
Θεωρώ θετικό ότι το Κοινοβούλιο εφιστά την προσοχή στο γεγονός ότι παιδιά και ανήλικοι πρέπει να τυγχάνουν ειδικής υποστήριξης. Παρόλα αυτά, με προβληματίζει το γεγονός ότι τα παιδιά μπορούν να τεθούν υπό κράτηση. Αυτό το θεωρώ απαράδεκτο.
<P>
Χθες ήταν η Διεθνής "μέρα της Γυναίκας. Το ζήτημα με το οποίο ασχολήθηκα κατά τη διάρκεια αυτής της κοινοβουλευτικής περιόδου είναι ο τρόπος με τον οποίο οι διάφορες χώρες μεταχειρίζονται τις γυναίκες και τα παιδιά που παγιδεύονται στο εμπόριο σαρκός, δηλαδή εάν αυτοί οι άνθρωποι έχουν το δικαίωμα να παραμείνουν στην ΕΕ ή να τους παρασχεθεί βοήθεια για να επιστρέψουν στην πατρίδα τους. Όταν οι Σοσιαλδημοκράτες κυβερνούσαν τη Σουηδία, ήταν δεδομένο ότι οι γυναίκες των οποίων τα δικαιώματα παραβιάζονταν στη Σουηδία, ανεξαρτήτως από το εάν αυτό γινόταν στα πλαίσια του εμπορίου σαρκός, του γάμου ή εάν είχαν πέσει θύματα βίας, είχαν το δικαίωμα παραμονής. Τώρα, μια γυναίκα μπορεί ενδεχομένως να παραμείνει αλλά μόνο εάν συνεργαστεί με την αστυνομία και τις εισαγγελικές αρχές. Για ποια άλλα εγκλήματα πέρα από το εμπόριο ανθρώπινης σαρκός αποτελεί η συνεργασία προϋπόθεση για την παροχή ασύλου; Νομίζω ότι αυτό αποτελεί διάκριση σε βάρος των γυναικών και παιδιών και θα ήθελα να ασχοληθούμε με αυτό το ζήτημα σήμερα, μια ημέρα μετά την "μέρα της Γυναίκας.
<P>
Το τρίτο ζήτημα είναι με ποιο τρόπο οι διάφορες χώρες δέχονται τους αιτούντες άσυλο και ποιες χώρες επιλέγονται. " χώρα μου, η Σουηδία, είναι μια από τις χώρες που έχουν δεχτεί τους περισσότερες πρόσφυγες από το Ιράκ. Σε σύγκριση με τις "ΠΑ και τον Καναδά συνολικά, πρόκειται για τεράστιο όγκο και το ίδιο ισχύει σε σύγκριση με τις περισσότερες χώρες της ΕΕ. Ελπίζω ότι το νέο σύστημα ασύλου στην ΕΕ θα είναι καλύτερα προετοιμασμένο για να αποδέχεται την κοινή ευθύνη όταν κάτι συμβαίνει στον κόσμο ή, όπως στην περίπτωση του Ιράκ, όταν οι χώρες δέχονται εισβολή. Ένα σύστημα της ΕΕ που βασίζεται στην αλληλεγγύη δεν πρέπει να λειτουργεί μόνο σε περιόδους ηρεμίας αλλά και σε εποχές κρίσεων και συγκρούσεων.
<SPEAKER ID="174" NAME="Gerard Batten" AFFILIATION="IND/DEM">
Κυρία Πρόεδρε, ο αριθμός των ατόμων που ζητούν την παροχή του καθεστώτος πρόσφυγα και ασύλου αυξάνεται ανησυχητικά. Όπως αναφέρει η έκθεση, υπάρχουν επί του παρόντος 12 εκατομμύρια πρόσφυγες και περίπου 26 εκατομμύρια εκτοπισθέντα άτομα στο εσωτερικό των χωρών τους παγκοσμίως. Αυτό σίγουρα δεν είναι κάτι που προκαλεί έκπληξη, καθώς ορισμένες χώρες σε ηπείρους όπως η Αφρική και η Ασία βυθίζονται ακόμα περισσότερο στο πολιτικό χάος και ο κόσμος εισέρχεται ολοένα και περισσότερο σε μια χρηματοπιστωτική και οικονομική κρίση με άγνωστο ακόμα βάθος.
<P>
Αυτό για το οποίο μπορούμε να είμαστε σίγουροι τους επόμενους μήνες και χρόνια είναι ότι θα υπάρχουν ακόμα περισσότεροι πρόσφυγες και αιτούντες άσυλο. Δεν θα είναι έκπληξη για κανένα ότι η λύση του Ευρωπαϊκού Κοινοβουλίου είναι η εναρμόνιση των εθνικών συστημάτων ασύλου. " έκθεση προτείνει τη δημιουργία ενός ενιαίου ευρωπαϊκού συστήματος ασύλου και ενός ενιαίου γραφείου υποστήριξης ασύλου με ενιαία πρότυπα για την παροχή του καθεστώτος πρόσφυγα και ασύλου. Προτείνει να απαγορευτεί στις εθνικές κυβερνήσεις η κράτηση των αιτούντων ασύλου μόνο και μόνο διότι είναι αιτούντες άσυλο και να επιτραπεί στους πρόσφυγες να ζητούν τη μετακίνησή τους από μια ευρωπαϊκή χώρα σε μια άλλη. Προτείνει να παρασχεθεί στους αιτούντες άσυλο που κρατούνται το δικαίωμα να ζητήσουν αποκατάσταση ενώπιον εθνικού δικαστηρίου.
<P>
Όλα αυτά είναι μια συνταγή για την πρόκληση χάους και συμφόρησης στα εθνικά συστήματα ασύλου. Πολλοί, εάν όχι οι περισσότεροι, από αυτούς τους ανθρώπους που ζητούν να τους παρασχεθεί το καθεστώς πρόσφυγα και ασύλου σε ευρωπαϊκές χώρες μακριά από την πατρίδα τους είναι, φυσικά, οικονομικοί μετανάστες οι οποίοι αναζητούν μια καλύτερη ζωή. Ποιος μπορεί να τους κατηγορήσει; Ωστόσο, όσο περισσότερο τους διευκολύνουμε να έρχονται στην Ευρώπη, τόσο περισσότεροι θα έρχονται.
<P>
Τα ενιαία συστήματα που προτείνονται εδώ θα καταστήσουν ακόμα πιο δυσχερή για τα έθνη κράτη την προστασία των συνόρων τους και θα διευκολύνουν έναν άγνωστο αριθμό οικονομικών μεταναστών να τα διασχίσει. " Βρετανία χρειάζεται ακόμα πιο αυστηρούς ελέγχους, όχι πιο ελαστικούς που επιβάλλονται από την Ευρωπαϊκή Ένωση.
<SPEAKER ID="175" NAME="Simon Busuttil" AFFILIATION="PPE-DE">
(MT) Ο εισηγητής είχε δίκιο όταν υποστήριξε ότι η ενιαία πολιτική ασύλου πρέπει να οικοδομηθεί επί της αρχής της αλληλεγγύης. Ακριβώς αυτή η αλληλεγγύη λείπει από την πολιτική ασύλου μας, όπως ο Επίτροπος Barrot θα έχει την ευκαιρία να παρατηρήσει και ο ίδιος αργότερα αυτή την εβδομάδα κατά την επίσκεψή του στη χώρα μου, τη Μάλτα, όπως και στο νησί της Λαμπεντούζα. Επίτροπε, θα ανακαλύψετε ότι η αλληλεγγύη που επιδιώκετε σας διαφεύγει. " αρχή της αλληλεγγύης θεσπίστηκε για πρώτη φορά στο Σύμφωνο για τη Μετανάστευση και το Άσυλο πέρυσι τον Οκτώβριο. Θεσπίστηκε μέσω μιας ρήτρας για την κατανομή των βαρών, η οποία εστίαζε στον επιμερισμό του φόρτου μεταξύ των χωρών. Ήταν η πρώτη φορά που θεσπίστηκε και ήταν μια θετική κίνηση. " ρήτρα αυτή εφαρμόζεται σε εθελοντική βάση και επιτρέπει στους μετανάστες που φθάνουν σε μια χώρα ζητώντας άσυλο να μπορούν να μεταφερθούν σε άλλη χώρα της Ευρωπαϊκής Ένωσης. Το Κοινοβούλιο έκανε πρόβλεψη για 5 εκατομμύρια Ευρώ στο φετινό προϋπολογισμό της Ευρωπαϊκής Ένωσης προκειμένου να διευκολύνει την εφαρμογή αυτής της ρήτρας. Μέχρι τώρα, στην πράξη, δεν έχουμε δει την εφαρμογή της παρά μόνο στην περίπτωση της Γαλλίας η οποία προσφέρθηκε να δεχτεί 80 αιτούντες άσυλο από τη Μάλτα. Πρόκειται για μια σημαντική χειρονομία την οποία, ωστόσο, δεν μιμήθηκαν οι υπόλοιπες χώρες της Ευρωπαϊκής Ένωσης δυστυχώς. Κατά συνέπεια, η ερώτησή μου προς τον Επίτροπο είναι ποιες είναι οι ενέργειες της Επιτροπής για να εγγυηθεί την εκτέλεση του εν λόγω μηχανισμού κατανομής βαρών; Τι κάνει για να διασφαλίσει ότι περισσότερες χώρες θα δείξουν αλληλεγγύη και θα δεχτούν μετανάστες από μια χώρα που σηκώνει ένα δυσανάλογο βάρος; " Επιτροπή έχει την πρόθεση να καταστρώσει ένα ευρωπαϊκό πρόγραμμα μετακίνησης μεταξύ των χωρών και με ποιο τρόπο σχεδιάζει να αναπτύξει και να εφαρμόσει αυτή τη ρήτρα;
<SPEAKER ID="176" NAME="Daciana Octavia Sârbu" AFFILIATION="PSE">
(RO) Στη σημερινή κατάσταση κατά την οποία ο αριθμός των προσφύγων έχει αυξηθεί παγκοσμίως και η Ευρωπαϊκή Ένωση δέχεται πάνω από το ήμισυ των ατόμων που αιτούνται άσυλο, η σύσταση ενός Ενιαίου Ευρωπαϊκού Συστήματος Ασύλου πρέπει να αποτελεί επιτακτική προτεραιότητα.
<P>
Σε αυτό το πλαίσιο, καλωσορίζω την πρόταση δημιουργίας ενός Ευρωπαϊκού Γραφείου Υποστήριξης Ασύλου για το συντονισμό των εθνικών πολιτικών των διαφόρων χωρών προκειμένου να αποφευχθεί η επιβολή ενός δυσανάλογου βάρους σε ορισμένα Κράτη Μέλη. Νομίζω ότι αυτό το γραφείο πρέπει να οργανωθεί έτσι ώστε να μπορεί να παίξει σημαντικό ρόλο σε περίπτωση κρίσης και να αξιολογεί σωστά τις αιτήσεις ασύλου.
<P>
Πιστεύω ότι στα νέα Κράτη Μέλη της Ευρωπαϊκής Ένωσης, όπως στη Ρουμανία και στη Βουλγαρία, πρέπει να παρασχεθεί υποστήριξη από την Ευρωπαϊκή Ένωση μέσω αποτελεσματικών μηχανισμών αλληλεγγύης προκειμένου να δοθούν εγγυήσεις για την ύπαρξη επαρκών συνθηκών υποδοχής των αιτούντων άσυλο. Ωστόσο, ας μην ξεχνάμε ότι πρέπει να στοχεύουμε στην πρόληψη και όχι στη μετέπειτα αντιμετώπιση εξ αντιδράσεως σε ευρωπαϊκό επίπεδο επικεντρώνοντας περισσότερο την προσοχή στη συνεργασία με τρίτες χώρες προκειμένου να αποτρέπονται οι κρίσεις.
<SPEAKER ID="177" NAME="Alin Lucian Antochi" AFFILIATION="PSE">
(RO) Κάθε χρόνο, τα Κράτη Μέλη της Ευρωπαϊκής Ένωσης φιλοξενούν εκατομμύρια άτομα που αναζητούν καταφύγιο από τις διώξεις και τις συγκρούσεις στις χώρες προέλευσής τους. Ωστόσο, το ποσοστό αναγνώρισης του καθεστώτος του πρόσφυγα σε εθνικό επίπεδο στα εν λόγω κράτη διαφέρει και κυμαίνεται από 0 έως 90%. Επιπρόσθετα, το σύστημα του Δουβλίνου το οποίο περιλαμβάνει τη διαδικασία επανεισδοχής προσφύγων στην πρώτη χώρα διέλευσης δημιουργεί μια διαφορά μεταξύ αυτών των χωρών και των χωρών που βρίσκονται σε κεντρικότερη γεωγραφική θέση αναφορικά με το συντονισμό των πολιτικών ασύλου και των μέτρων που προβλέπονται για τους πρόσφυγες.
<P>
Όπως ανέφεραν και άλλοι ομιλητές πριν από εμένα, το Ενιαίο Ευρωπαϊκό Σύστημα Ασύλου πρέπει να επιτρέπει στα Κράτη Μέλη την παροχή ενός αυξημένου επιπέδου προστασίας στους πρόσφυγες από τη στιγμή της εισόδου τους έως την πλήρη ενσωμάτωσή τους στις τοπικές κοινότητες μέσω της εδραίωσης μιας ενιαίας διαδικασίας ασύλου με σαφείς, εύλογους και ενιαίους όρους που μπορούν να χρησιμοποιήσουν οι αρχές για τη διαχείριση των αιτήσεων για άσυλο.
<P>
Ιδιαίτερη προσοχή πρέπει να δοθεί στο ζήτημα της αλληλεγγύης μεταξύ των Κρατών Μελών προκειμένου να υπάρξει συντονισμός της μεγάλης ροής των αιτούντων άσυλο σε ορισμένες χώρες, τόσο μέσω της παροχής οικονομικής βοήθειας όσο και μέσω της υιοθέτησης εσωτερικών μηχανισμών επανεγκατάστασης και μετακίνησης που θα επιτρέπουν στους πρόσφυγες την ομοιόμορφη διασπορά τους στην Ευρωπαϊκή Ένωση.
<SPEAKER ID="178" NAME="Katrin Saks" AFFILIATION="PSE">
(ET) Θα ήθελα να ευχαριστήσω τον εισηγητή και να τονίσω τη σημασία αυτού του ζητήματος αν και εκπροσωπώ το Κράτος Μέλος της Εσθονίας όπου φθάνει μόλις ένας μικρός αριθμός προσφύγων.
<P>
" ιδιότητα του πρόσφυγα χορηγείται μέχρι τώρα σε λίγα μόνο άτομα κάθε χρόνο, αλλά η χώρα μας είναι μικρή και παρόλο που αποτελεί πόλο έλξης για τους τουρίστες η ζωή εδώ είναι δύσκολη. Αναγνωρίζουμε την ανάγκη για αλληλεγγύη, ωστόσο, νομίζω ότι όσοι έχουν υποφέρει ήδη τόσο πολύ στη ζωή δεν θα πρέπει να τιμωρούνται ξανά με το να ζήσουν σε ένα τόσο σκληρό και αφιλόξενο κλίμα εκτός εάν το επιλέξουν οι ίδιοι.
<P>
Έτσι, θα ήταν πιο λογικό να μιλάμε για καταμερισμό των ευθυνών και όχι των ανθρώπων προκειμένου να βελτιωθεί η κατάσταση στις χώρες που δέχονται ένα μεγάλο αριθμό ατόμων που αιτούνται άσυλο. " εναρμόνιση των κριτηρίων αξίζει οπωσδήποτε την υποστήριξή μας. Εάν έχουμε κοινά σύνορα, είναι λογικό οι αιτούντες άσυλο να πρέπει να τυγχάνουν ίσης μεταχείρισης σε ολόκληρη την επικράτεια της Ευρωπαϊκής Ένωσης.
<SPEAKER ID="179" NAME="Zuzana Roithová" AFFILIATION="PPE-DE">
- (CS) Κυρία Πρόεδρε, διαφωνώ ριζικά με την ευρωσκεπτικιστική εκστρατεία κατά της ενιαίας πολιτικής για τη μετανάστευση και το άσυλο που αποτυπώνεται στη Συνθήκη της Λισσαβόνας. Πρέπει να ενεργήσουμε από κοινού και πιο σταθερά προκειμένου να καταπολεμήσουμε την παράνομη οικονομική μετανάστευση παρέχοντας ταυτόχρονα πιο αξιοπρεπείς συνθήκες στους αιτούντες άσυλο. Με προβληματίζει το γεγονός ότι τα παιδιά των προσφύγων στους ευρωπαϊκούς καταυλισμούς προσφύγων δεν έχουν πρόσβαση στην παιδεία ή στην απαραίτητη ιατρική φροντίδα επί σειρά μηνών κάθε φορά. Επίσης, είναι απαράδεκτο το ότι εντός του χώρου Σένγκεν ορισμένες χώρες αναγνωρίζουν το καθεστώς των προσφύγων και άλλες όχι. Είναι ατυχές ότι ο Οργανισμός για τη Διαχείριση της Επιχειρησιακής Συνεργασίας στα Εξωτερικά Σύνορα των Κρατών Μελών της Ευρωπαϊκής Ένωσης (Frontex) δεν παρακολουθεί τους αριθμούς και τις χώρες προέλευσης των ατόμων που αιτούνται διεθνή προστασία. Ναι, χρειαζόμαστε μια ενιαία διαδικασία ασύλου ενώ πρέπει επίσης να βοηθήσουμε τα ενδιάμεσα κράτη - σταθμούς των ατόμων αυτών βάσει της αρχής της αλληλεγγύης. Ωστόσο, θα πρέπει επίσης να συνδέσουμε την πολιτική για το άσυλο με την αναπτυξιακή πολιτική έτσι ώστε να είμαστε σε θέση να προλαμβάνουμε τη μετανάστευση.
<SPEAKER ID="180" NAME="Jacques Barrot">
Αντιπρόεδρος της Επιτροπής. -? (FR) Κυρία Πρόεδρε, θα είμαι σχετικά σύντομος παρόλο που άκουσα προσεκτικά όλες τις ομιλίες και εκφράζω τις ευχαριστίες μου στο Ευρωπαϊκό Κοινοβούλιο για την αληθινή υποστήριξή του σε αυτή την προσπάθεια να αποκτήσει η πολιτική ασύλου το ολοκληρωμένο πεδίο εφαρμογής που χρειάζεται για όλους τους ανθρώπους του κόσμου που βρίσκονται υπό καθεστώς δίωξης. Έχουμε ένα καθήκον και, όπως δήλωσε η Martine Roure, την ηθική επιταγή να το πράξουμε.
<P>
Θα ήθελα να προχωρήσω σε ορισμένες διευκρινίσεις. Πρώτον, μερικοί από εσάς ανέφεραν τον οργανισμό Frontex, ιδιαίτερα ο κύριος Catania. Πρέπει να σας πω ότι ο οργανισμός Frontex διαθέτει πλέον έναν υπάλληλο-σύνδεσμο στο γραφείο του Ύπατου Αρμοστή των "νωμένων Εθνών για τους Πρόσφυγες. Πρόκειται για μια πραγματική προσπάθεια εκ μέρους του Frontex ώστε να γίνουν πλήρως αντιληπτά τα προβλήματα που αφορούν τους αιτούντες άσυλο και η Ευρωπαϊκή Επιτροπή έχει προτείνει κανόνες προκειμένου να βελτιωθεί ο προσδιορισμός των αρμοδιοτήτων του Frontex στις θαλάσσιες επιχειρήσεις. Επί του παρόντος συζητάμε το σημαντικό αυτό θέμα με τα Κράτη Μέλη.
<P>
Θα ήθελα να επανέλθω στο αίτημα για αλληλεγγύη που υπέβαλαν πολλοί από εσάς. Σκέφτομαι ιδιαίτερα τον κύριο Busuttil, ο οποίος αναφέρθηκε στη δύσκολη κατάσταση που αντιμετωπίζει η Μάλτα σχετικά με αυτό το ζήτημα. Είναι αλήθεια ότι στο σχέδιο δράσης για το άσυλο η Ευρωπαϊκή Επιτροπή επιδίωξε να εξετάσει τις εναλλακτικές λύσεις που μπορούν να παρασχεθούν μέσω της κατανομής των ατόμων που αιτούνται άσυλο στα Κράτη Μέλη σε εθελοντική βάση.
<P>
" συζήτηση με τα Κράτη Μέλη ξεκίνησε το φθινόπωρο μέσω ενός ανεπίσημου εγγράφου που πρότεινε αρκετές εναλλακτικές επιλογές για την εφαρμογή της αρχής της αλληλεγγύης στο πεδίο του ασύλου. Πρέπει να πω ότι δεν είναι εύκολο να συμφωνήσει η πλειονότητα των Κρατών μελών σε ένα μηχανισμό για καταμερισμό των προσφύγων μεταξύ των κρατών. Ωστόσο, πρόκειται να ξεκινήσουμε μια μελέτη για τις συνέπειες και τις δυνατότητες καταμερισμού αυτού του είδους σε επίπεδο Ευρωπαϊκής Ένωσης.
<P>
Θα ήθελα επίσης να πω ότι είμαστε έτοιμοι να χρηματοδοτήσουμε εγχειρήματα που αφορούν στον εν λόγω καταμερισμό και στη μετεγκατάσταση στο πλαίσιο του Ευρωπαϊκού Ταμείου για τους Πρόσφυγες. Θα έχω την ευκαιρία να το επαναλάβω στα Κράτη Μέλη που πρόκειται να επισκεφθώ. Οι χώρες αυτές είναι πολύ συχνά οι χώρες στις οποίες επιδιώκουν να εγκατασταθούν οι αιτούντες άσυλο.
<P>
Για να συνοψίσω, πιστεύω ότι βρισκόμαστε στην αρχή μιας μακράς διαδικασίας με καθοριστική σημασία εάν θέλουμε πραγματικά να διατηρήσει η Ευρώπη στις αξίες της μια ισχυρή ταυτότητα ως περιοχή η οποία θα υποδέχεται όλους τους ανθρώπους στον κόσμο που υποφέρουν και περιμένουν τη βοήθειά μας.
<P>
Πολλές ευχαριστίες στο Ευρωπαϊκό Κοινοβούλιο, Κυρία Πρόεδρε και αξιότιμα Μέλη, για όλες τις ομιλίες σας που ήταν ιδιαίτερα πολύτιμες για εμένα υπό την ιδιότητα του Επιτρόπου σας.
<SPEAKER ID="181" NAME="Giusto Catania">
εισηγητής.. - (IT) Κυρία Πρόεδρε, κυρίες και κύριοι, θα ήθελα να ευχαριστήσω τους συναδέλφους μου ευρωβουλευτές που υποστήριξαν αυτή την έκθεση με τις ομιλίες τους, όπως και τον κύριο Barrot για την υποστήριξή του και το έργο που αναλαμβάνει η Επιτροπή για την τροποποίηση ορισμένων οδηγιών, ιδιαίτερα της Οδηγίας για τις διαδικασίες του ασύλου, καταδεικνύοντας την προθυμία της να βελτιώσει το ενιαίο σύστημα ασύλου. Το Κοινοβούλιο ενεργεί ως από κοινού νομοθέτης σε αυτό το πεδίο και πιστεύω ότι πρέπει να ασκήσουμε το ρόλο μας για την εναρμόνιση των διαδικασιών για το άσυλο σε υψηλότερο επίπεδο, πιέζοντας για ένα σύστημα εναρμόνισης το οποίο θα επιτρέπει την υποδοχή μεγάλων αριθμών ατόμων και θα βελτιώνει τα κριτήρια υποδοχής στα Κράτη Μέλη ώστε το σύστημα να χαρακτηρίζεται από ολοένα μεγαλύτερη συνοχή.
<P>
Πιστεύω ότι το Κοινοβούλιο εκπλήρωσε ένα σημαντικό ρόλο πραγματοποιώντας επισκέψεις σε διοικητικά κέντρα κράτησης προσφύγων στην Ευρώπη. Επισκεφθήκαμε πολλά από αυτά με την κυρία Roure να είναι η εισηγήτρια για την τελική έκθεση και παρατηρήσαμε ότι συχνά το δικαίωμα παροχής ασύλου παραβιάστηκε στα Κράτη Μέλη, συχνά οι συνήθεις συνθήκες υποδοχής όπως το δικαίωμα σε ιατρική περίθαλψη και νομική βοήθεια δεν είναι εγγυημένες και ότι δεν παρασχέθηκαν πληροφορίες για πιθανούς αιτούντες άσυλο. Αυτό συνέβη διότι ανάμικτοι αριθμοί ατόμων αντιμετωπίστηκαν με τέτοιο τρόπο ώστε η καταπολέμηση της παράνομης μετανάστευσης και η προάσπιση των εξωτερικών συνόρων να επικρατήσει της ανάγκης υποδοχής, ιδιαίτερα της υποδοχής των ατόμων που αιτούνται άσυλο.
<P>
Συμφωνώ με τα επιχειρήματα που παρουσίασαν ορισμένοι συνάδελφοι βουλευτές, ιδιαίτερα αναφορικά με την ανάγκη να αναθεωρηθεί ο κανονισμός του Δουβλίνου και να παρασχεθούν εγγυήσεις για ένα μηχανισμό αλληλεγγύης μεταξύ των Κρατών Μελών προκειμένου το βάρος να κατανεμηθεί. Ωστόσο, χρειαζόμαστε επίσης ένα μηχανισμό αλληλεγγύης σχετικά με τους αιτούντες άσυλο διότι το δικαίωμά τους να μεταφερθούν σε άλλο τόπο προκειμένου να εκδικαστεί η υπόθεσή τους πρέπει επίσης να αναγνωρίζεται.
<P>
Τέλος, και κλείνω με αυτό, ορισμένα μέλη του Κοινοβουλίου έθεσαν το ζήτημα των συνοριακών ελέγχων. Πιστεύω ότι στο συλλογισμό αυτό υπάρχει ένα βασικό σφάλμα: το ζήτημα της προάσπισης των συνόρων και το ζήτημα του ασύλου είναι δύο εντελώς ξεχωριστά ζητήματα. Πρέπει να εγγυηθούμε το δικαίωμα του ασύλου ως ένα θεμελιώδες δικαίωμα το οποίο πρέπει να τηρείται εντός της Ευρωπαϊκής Ένωσης.
<SPEAKER ID="182" NAME="Πρόεδρος">
" συζήτηση ολοκληρώθηκε.
<P>
" ψηφοφορία θα διεξαχθεί αύριο.
<P>
Γραπτές δηλώσεις (Κανονισμός 142)
<SPEAKER ID="183" NAME="Bogusław Rogalski  " AFFILIATION="UEN">
γραπτώς. - (PL) Κυρία Πρόεδρε, πέρυσι, ο αριθμός των προσφύγων παγκοσμίως υπερέβη τα 12 εκατομμύρια, ενώ 26 εκατομμύρια άτομα εκτοπίσθηκαν από τις εστίες τους εντός του εσωτερικού των χωρών τους, κάτι που καταδεικνύει τη σοβαρότητα του προβλήματος. Δυστυχώς, τα κριτήρια δεν είναι εναρμονισμένα ούτε στο ελάχιστο, καθώς το ποσοστό των αιτούντων από ορισμένες τρίτες χώρες στους οποίους χορηγείται η ιδιότητα του πρόσφυγα κυμαίνεται από 0% έως 90% μεταξύ των διάφορων Κρατών Μελών.
<P>
Πρέπει να δημιουργηθεί μια ενιαία διαδικασία για τη χορήγηση ασύλου, όπως και ενιαία κριτήρια που θα επιτρέπουν τη λήψη αποφάσεων σχετικά με το ποιος πρέπει να αναγνωρίζεται ως πρόσφυγας ή εάν ένα άτομο χρήζει διεθνούς προστασίας. Όλα τα άτομα που λαμβάνουν αποφάσεις σε αυτό το πεδίο θα πρέπει να έχουν ίση πρόσβαση σε επαγγελματικά στοιχεία σχετικά με τη χώρα προέλευσης του αιτούντος και τις αρχές που είναι εξουσιοδοτημένες για την εκδίκαση προσφυγών, όπως επίσης πρόσβαση πρέπει να έχουν και τα άτομα που υποβάλλουν αίτηση για χορήγηση ασύλου.
<P>
Κατά τη διάρκεια της περιόδου αναμονής, είναι εξαιρετικά σημαντικό οι αρχές να εξετάζουν με τη δέουσα προσοχή τις ποικίλες ανάγκες των αιτούντων άσυλο που βρίσκονται σε πιο δύσκολη κατάσταση, όπως τα παιδιά, τα άτομα με αναπηρίες και οι γυναίκες. Είναι πολύ σημαντική η δημιουργία μιας κοινής βάσης δεδομένων που θα δημοσιεύει και θα συγκεντρώνει πληροφορίες για τις χώρες προέλευσης.
<P>
Αξίζει να τονίσουμε ότι την υποχρέωση παροχής βοήθειας εγγυάται η Σύμβαση των "νωμένων Εθνών για το Δίκαιο της Θάλασσας (UNCLOS) η οποία δεσμεύει νομικά όλα τα Κράτη Μέλη της ΕΕ και τον οργανισμό Frontex της ΕΕ.

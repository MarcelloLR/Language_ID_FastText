<CHAPTER ID="013">
Υποχρεώσεις δημοσίευσης και μετάφρασης για ορισμένες μορφές εταιρειών (συζήτηση) 
<SPEAKER ID="392" NAME="Πρόεδρος">
" ημερήσια διάταξη προβλέπει την έκθεση της κας P-N. Kauppi, εξ ονόματος της Επιτροπής Νομικών Θεμάτων, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου για την τροποποίηση των Οδηγιών 68/151/EOK και 89/666/EK του Συμβουλίου που αφορούν τις υποχρεώσεις δημοσίευσης και μετάφρασης για ορισμένες μορφές εταιρειών - C6-0171/2008 - 2008/0083 (COD)).
<SPEAKER ID="393" NAME="Piia-Noora Kauppi">
εισηγήτρια. - Κύριε Πρόεδρε, αυτή η έκθεση είναι μέρος του πακέτου απλοποίησης του εταιρικού δικαίου. Είναι πολύ σημαντικό ότι στην Ευρωπαϊκή Ένωση προσπαθούμε να απλοποιήσουμε το περιβάλλον προκειμένου να ακμάσουν οι επιχειρήσεις και να δημιουργήσουν ανάπτυξη για την ευρωπαϊκή οικονομία. Ο στόχος είναι η μείωση του διοικητικού φόρτου όσον αφορά τις υποχρεώσεις δημοσίευσης και μετάφρασης για ορισμένες μορφές εταιρειών. " πρόταση αποτελεί μέρος της εκτεταμένης άσκησης για τη μείωση του διοικητικού φόρτου η οποία θα αποδέσμευε και θα επαναπροσανατόλιζε τους επιχειρησιακούς πόρους, ενισχύοντας έτσι την ανταγωνιστικότητα των ευρωπαϊκών οικονομιών.
<P>
Σήμερα, στο πλαίσιο της Πρώτης Οδηγίας για το Εταιρικό Δίκαιο, οι επιχειρήσεις πρέπει να δημοσιεύουν ορισμένες πληροφορίες στις εθνικές εφημερίδες οι οποίες πρέπει να καταχωρούνται στους εμπορικούς καταλόγους των κρατών μελών. Στις περισσότερες περιπτώσεις, η δημοσίευση στην εθνική εφημερίδα συνεπάγεται συμπληρωματικές δαπάνες για τις επιχειρήσεις χωρίς παροχή οποιασδήποτε πραγματικής προστιθέμενης αξίας. Ο στόχος αυτής της πρότασης είναι, επομένως, να αφαιρεθούν οποιεσδήποτε πρόσθετες απαιτήσεις δημοσιεύσεων στην εθνική νομοθεσία οι οποίες δημιουργούν συμπληρωματικές δαπάνες για τις επιχειρήσεις.
<P>
Όπως και να έχει, η Επιτροπή επιτρέπει ευελιξία στα κράτη μέλη σχετικά με αυτές τις πρόσθετες απαιτήσεις δημοσιεύσεων. Τα κράτη μέλη εξακολουθούν να έχουν τη δυνατότητα για πρόσθετες απαιτήσεις, αλλά αυτές πρέπει να καλυφθούν από την ενιαία αμοιβή που προτείνεται για τη νέα ηλεκτρονική πλατφόρμα.
<P>
Τα κράτη μέλη πρέπει όλα να έχουν τις ηλεκτρονικές πλατφόρμες που περιέχουν πλήρεις πληροφορίες και που παρέχουν πρόσβαση σε αυτές τις πληροφορίες από το ηλεκτρονικό αρχείο των επιχειρήσεων στο μητρώο. Αυτός θα ήταν ένας οικονομικώς αποδοτικός και ευπρόσιτος τρόπος παροχής όλων των απαραίτητων πληροφοριών σχετικά με τις επιχειρήσεις. Μερικά κράτη μέλη διαθέτουν ήδη αυτούς τους ηλεκτρονικούς καταλόγους και βάσεις δεδομένων, αλλά άλλες δεν διαθέτουν αυτό το είδος ψηφιακής βάσης δεδομένων.
<P>
Το σημαντικότερο πράγμα είναι να συσταθεί από τα κράτη μέλη το ενιαίο τέλος, το οποίο καλύπτει όλες τις δαπάνες σχετικές με τις απαιτήσεις δημοσιεύσεων και διοίκησης. Αυτό το ενιαίο τέλος πρέπει επίσης να καλύπτει επίσης οποιεσδήποτε πρόσθετες εθνικές απαιτήσεις για τη δημοσίευση των πληροφοριών στις τοπικές και περιφερειακές εφημερίδες.
<P>
Εντούτοις, η Επιτροπή Νομικών Θεμάτων θέλησε επίσης να δώσει κάποια ευελιξία όσον αφορά αυτές τις δαπάνες και τώρα λέμε ότι, εάν υπάρχουν καλά θεμελιωμένοι λόγοι, θα ήταν δυνατό για τα κράτη μέλη να επιβάλουν πρόσθετα τέλη.
<P>
Όσον αφορά την 11η Οδηγία για το Εταιρικό Δίκαιο, αυτή η πρόταση εξετάζει τις απαιτήσεις μετάφρασης για τα έγγραφα που αρχειοθετούνται στα μητρώα τωνους καταλόγους των υποκαταστημάτων των εταιρειών. Κατά τη δήλωση ενός υποκαταστήματος, οι επιχειρήσεις πρέπει επίσης να αρχειοθετούν ορισμένες πληροφορίες στο μητρώο του υποκαταστήματος της επιχείρησης. Αυτό οδηγεί συχνά σε σημαντικές συμπληρωματικές δαπάνες για τις επιχειρήσεις δεδομένου ότι όχι μόνο πρέπει να εξασφαλίσουν τη μετάφραση ορισμένων εγγράφων στη γλώσσα των κρατών μελών όπου βρίσκεται το υποκατάστημα, αλλά και πρέπει να συμμορφωθούν με τις, μερικές φορές, υπερβολικές απαιτήσεις πιστοποίησης ή/και κρυπτογραφικής επαλήθευσης εκείνης της μετάφρασης. Έτσι τώρα προσπαθούμε να απλοποιήσουμε τις υποχρεώσεις για μετάφραση με την κατάργηση των διαδικασιών πιστοποίησης και έγκρισης.
<P>
Ο στόχος είναι να μειωθούν οι δαπάνες για τη μετάφραση και την πιστοποίηση στο ελάχιστο. Αυτό ωφελεί επίσης τις επιχειρήσεις λόγω της επίτευξης μιας βέβαιης μείωσης των δαπανών, εξασφαλίζοντας την αξιοπιστία των μεταφράσεων.
<P>
Συμφωνώ με την πρόταση της Επιτροπής και προσπαθώ να διατηρήσω τη διατύπωσή μου όσο πιο κοντά γίνεται στην πρόταση της Επιτροπής. Εντούτοις, δεν ήταν δυνατό να επιτευχθεί συναίνεση βασισμένη στην πρόταση της Επιτροπής εδώ στο Κοινοβούλιο.
<P>
Στην έκθεση εισαγάγαμε μερικές τροποποιήσεις προκειμένου να διευκρινίσουμε την πρακτική εφαρμογή των διατάξεων σχετικά με τις δαπάνες δημοσίευσης και μετάφρασης και εισαγάγαμε επίσης μερικές τεχνικές τροποποίησης προκειμένου να εξασφαλίσουμε σωστή διαπαραπομπή με τη Δεύτερη Οδηγία για το Εταιρικό Δίκαιο.
<P>
" Επιτροπή Νομικών Θεμάτων εισήγαγε τρεις τροποποιήσεις συμβιβασμού που παρουσιάστηκαν από διάφορους συναδέλφους με σκοπό αυτές οι πρόσθετες απαιτήσεις δημοσίευσης να μπορούν να επιτραπούν εάν είναι καλά τεκμηριωμένες, αλλά τις περιλαμβάνουμε στο σκεπτικό και όχι στα άρθρα. Θεωρώ ότι είναι πολύ σημαντικό να υπάρχει στις εκθέσεις μια σύσταση για τα κράτη μέλη ότι μπορούν να χρησιμοποιήσουν αυτήν την εναλλακτική δυνατότητα, αλλά δεν τους ζητάμε να το κάνουν. Εάν το κράτος μέλος θεωρεί ότι οι επιχειρήσεις του πρέπει πραγματικά να καταχωρούν αυτήν την δημοσίευση στην εφημερίδα της κυβερνήσεως - και αυτό είναι κάτι που θέλουν πραγματικά τα κράτη μέλη - μπορούν να το κάνουν, αλλά δεν έχουμε περιλάβει καμία τέτοια απαίτηση στα άρθρα.
<P>
Το δεύτερο ζήτημα είναι εγώ, προσωπικά, προσπάθησα να εισαγάγω μια μεταβατική περίοδο, η οποία εξακολουθώ να θεωρώ ότι θα ήταν μια πολύ καλή πρόοδος. Κατά τη διάρκεια της μεταβατικής περιόδου αυτές οι απαιτήσεις δημοσιεύσεων θα ήταν εκεί, αλλά μετά το πέρας της μεταβατικής περιόδου θα είχαμε μόνο την ηλεκτρονική βάση δεδομένων. Θεωρώ ότι αυτό το είδος πρότασης για μια μεταβατική περίοδο θα συμφωνούσε επίσης με το ζήτημα της διείσδυσης στο διαδίκτυο, δηλαδή ότι μερικά κράτη μέλη έχουν καλύτερη διείσδυση στο διαδίκτυο από άλλα. Ίσως μετά από τη μεταβατική περίοδο να μπορούσαμε να σιγουρευτούμε ότι υπάρχει επαρκής διανομή των πληροφοριών σε όλα τα κράτη μέλη. Κατ' αυτό τον τρόπο θα μπορούσαμε να λάβουμε υπόψη το γεγονός ότι η διείσδυση στο διαδίκτυο σε όλα τα κράτη μέλη δεν βρίσκεται στο ίδιο επίπεδο.
<SPEAKER ID="394" NAME="Charlie McCreevy">
Μέλος της Επιτροπής. - Κύριε Πρόεδρε, θα ήθελα να ευχαριστήσω τον εισηγητή για την εργασία του σχετικά με αυτό το αρχείο, το οποίο έχει αποδειχθεί περισσότερο περίπλοκο από το αναμενόμενο. Αναλαμβάνουμε πολύ σοβαρά την υποχρέωσή μας να μειώσουμε την κανονιστική επιβάρυνση στις επιχειρήσεις και, εν προκειμένω, είμαστε ευγνώμονες για τη συνεχή ενθάρρυνση του Κοινοβουλίου.
<P>
Εντούτοις, είναι δύσκολο να μην απογοητευθεί κανείς με μερικές από τις προτεινόμενες τροποποιήσεις στην Πρώτη Οδηγία για το Εταιρικό Δίκαιο. Επιτρέψτε μου να υπενθυμίσω ότι το Ευρωπαϊκό Κοινοβούλιο, στο ψήφισμά του της 12ης Δεκεμβρίου 2007 σχετικά με το πρόγραμμα εργασίας της Επιτροπής 2008, χαιρέτισε την αποφασιστικότητα της Επιτροπής να επιτύχει το στόχο μιας μείωσης κατά 25% του διοικητικού φόρτου στις επιχειρήσεις στην ΕΕ και στα εθνικά επίπεδα από το 2012. Το Κοινοβούλιο δήλωσε ότι θα το θεωρούσε αυτό ως βασική προτεραιότητα για τους ερχόμενους μήνες, ειδικότερα όσον αφορά τις ΜΜΕ, και ως ουσιαστική συμβολή για την επίτευξη των στόχων της Λισαβόνας. Το Κοινοβούλιο, επομένως, υπογράμμισε ότι θα εξέταζε τις νομοθετικές προτάσεις υπό αυτό το πρίσμα.
<P>
Επιπλέον, στο ψήφισμά του της 21ης Μαϊ'ου 2008 σχετικά με ένα απλουστευμένο επιχειρησιακό περιβάλλον, το Κοινοβούλιο υποστήριξε αυτήν την συγκεκριμένη πρόταση για τις τροποποιήσεις στην Πρώτη Οδηγία για το Εταιρικό Δίκαιο, συμφωνώντας ότι πρέπει να απλουστευθεί η διαδικασία δημοσίευσης νομικών πληροφοριών για τις επιχειρήσεις. Ειδικότερα, το Κοινοβούλιο υποστήριξε έντονα τη χρήση της νέας τεχνολογίας.
<P>
Εντούτοις, η έκθεση της Επιτροπής Νομικών Θεμάτων που τίθεται τώρα στο τραπέζι υπονομεύει εντελώς το στόχο της πρότασης της Επιτροπής. " αξιολόγηση του αντίκτυπου της Επιτροπής υπολόγισε τη δυνατότητα μείωσης στα 600 εκατομμύρια ΕΥΡΩετησίως. Στο πλαίσιο του σχεδίου της έκθεσης, τα κράτη μέλη θα μπορούσαν όχι μόνο να συνεχίσουν να επιβάλλουν όλο τον τρέχοντα διοικητικό φόρτο στις επιχειρήσεις, αλλά να προσθέτουν και νέους. Έτσι, ενώ η πρόταση της Επιτροπής είναι βασισμένη στην ιδέα ότι το νέο εργαλείο δημοσίευσης με τη μορφή ηλεκτρονικής πλατφόρμας πρέπει να αντικαταστήσει τις τρέχουσες δυσκίνητες μεθόδους δημοσίευσης, το σχέδιο της έκθεσης, αντί της μείωσης του διοικητικού φόρτου, θα πρόσθετε νέο.
<P>
Ο στόχος της πρότασης της Επιτροπής έχει υποστηριχθεί από μια συντριπτική πλειοψηφία των συμμετεχόντων. Υποστηρίχθηκε επίσης από μια πολύ μεγάλη πλειοψηφία των κρατών μελών στις συζητήσεις του Συμβουλίου που έχουν πραγματοποιηθεί μέχρι τώρα. Όμως, η έκδοση της οδηγίας στη μορφή που προτείνεται αυτήν την περίοδο από την Επιτροπή Νομικών Θεμάτων θα έθετε σε κίνδυνο την αξιοπιστία ολόκληρης της διοικητικής άσκησης μείωσης του φόρτου.
<P>
Στο βαθμό όπου ο στόχος της τροποποίησης της Επιτροπής Νομικών Θεμάτων είναι να εξασφαλιστεί η χρηματοδότηση των εφημερίδων που εξαρτώνται αυτήν την περίοδο από τις αμοιβές για τις δημοσιεύσεις των επιχειρήσεων, αυτός ο στόχος μπορεί σε γενικές γραμμές να είναι κοινός για την Επιτροπή. Εντούτοις, πρέπει να βρεθούν άλλοι τρόποι για αυτήν την χρηματοδότηση. Δεν μπορεί να επιβληθεί στις επιχειρήσεις υποχρεώνοντάς τες να συμμορφωθούν με την υποχρέωση μιας δημοσίευσης που δεν παρέχει οποιαδήποτε σημαντική προστιθέμενη αξία στο σημερινό τεχνολογικό περιβάλλον.
<SPEAKER ID="395" NAME="Μαργαρίτης Σχοινάς">
Εισηγητής της γνωμοδότησης της Επιτροπής Οικονομικών και Νομισματικών Θεμάτων. - Κύριε Πρόεδρε, εκ μέρους της Επιτροπής Οικονομικών και Νομισματικών Θεμάτων, θα ήθελα να σας μεταφέρω την άποψή μας·συμμεριζόμαστε σε μεγάλο βαθμό την γενεσιουργό αιτία αυτής της πρότασης της Επιτροπής, η οποία είναι καλά δομημένη και, φυσικά, σκοπεύει να ελαχιστοποιήσει το διοικητικό βάρος.
<P>
Νομίζουμε ότι, στην πλευρά της μετάφρασης, είναι απόλυτα δικαιολογημένη η απλοποίηση των διαδικασιών και η αναγνώριση μεταφράσεων που γίνονται από άλλους πιστοποιημένους μεταφραστές από οποιαδήποτε άλλη χώρα μέλος και συμμεριζόμαστε πλήρως αυτή την προσέγγιση.
<P>
Έρχομαι όμως στο θέμα της δημοσίευσης. H επιτροπή μας πιστεύει - όπως πολύ σωστά, νομίζω, πιστεύει και η Επιτροπή Νομικών Θεμάτων - ότι, πέρα από τις επιχειρήσεις, υπάρχουν και οι πολίτες που έχουν κι αυτοί το δικαίωμα να μαθαίνουν. Οι πολίτες, δυστυχώς, κύριε Επίτροπε, δεν έχουν την ίδια πρόσβαση στα ηλεκτρονικά μέσα στα οποία η αρχική σας πρόταση υποχρεωτικά τους κατηύθυνε.
<P>
Ζούμε σε μια Ευρώπη πλουραλιστική, με διαφορετικά μοντέλα και με διαφορετικές αξίες. Εσείς, ως Επίτροπος από την Ιρλανδία, ξέρετε ότι μας κόστισε πολύ το αποτέλεσμα του δημοψηφίσματος στη χώρα σας, η αντίληψη που είχαν πολλοί συμπατριώτες σας: ένα μοντέλο για όλη την Ευρώπη. Δεν θέλουμε λοιπόν αυτό το μοντέλο να το εισάξουμε στην Ευρώπη, όταν ξέρουμε πολύ καλά ότι στη δική μου χώρα, στη δική μου περιοχή, η πρόσβαση στο Διαδίκτυο είναι περιορισμένη. Γιατί πρέπει λοιπόν να στερήσουμε από αυτούς τους πληθυσμούς, από αυτούς τους ευρωπαίους πολίτες, το δικαίωμα να μαθαίνουν για πράγματα που τους αφορούν μέσα από άλλους παραδοσιακούς τρόπους;
<P>
Εκτιμώ λοιπόν, κύριε Επίτροπε, και μαζί μου και η Επιτροπή Οικονομικών Θεμάτων και η Επιτροπή Νομικών Θεμάτων, ότι η ηλεκτρονική πλατφόρμα πρέπει να είναι υποχρεωτική - και σωστά πρέπει να είναι υποχρεωτική. Αλλά δεν πρέπει να είναι αποκλειστική. Πρέπει να επιτρέψουμε σε όλους τους ευρωπαίους πολίτες να έχουν πρόσβαση στην πληροφορία. Δεν θέλουμε να δούμε σε μια περιφέρεια της Ευρώπης κάποιος να μαθαίνει από το BlackBerry τι θα συμβεί στην περιοχή του γιατί πολλοί δεν έχουν BlackBerry εκεί που ζω εγώ.
<P>
Άρα εκτιμώ ότι, ως εκπρόσωπος της Επιτροπής, - και πιστεύω ότι το ίδιο μήνυμα πρέπει να δώσουμε και στο Συμβούλιο -, πρέπει να λάβετε σοβαρά υπόψη τη θέση που εκφράσαμε και στην Επιτροπή Νομικών Θεμάτων ομόφωνα και στην Επιτροπή Οικονομικών Θεμάτων με μεγάλη πλειοψηφία. Και σας το λέω ότι, αν έχετε ιδέες για να την αγνοήσετε, καλά θα ήταν να τις αναθεωρήσετε, διότι μόνο μέσα από γόνιμο δημοκρατικό διάλογο μπορούμε να βρούμε αμοιβαία αποδεκτές λύσεις προς όφελος των πολλών, όχι των λίγων.
<SPEAKER ID="396" NAME="Γεώργιος Παπαστάμκος">
εξ ονόματος της ομάδας PPE-DE. - Κύριε Πρόεδρε, η εντολή του Ευρωπαϊκού Συμβουλίου του Μαρτίου του 2008 ήταν να αναληφθούν νέες νομοθετικές πρωτοβουλίες ταχείας υλοποίησης, προκειμένου να βελτιωθεί το επιχειρηματικό περιβάλλον για τις εταιρείες της Ένωσης μέσω της μείωσης του διοικητικού φόρτου και κόστους. Κατά τη γνώμη μου, η συζητούμενη πρόταση οδηγίας της Επιτροπής ελάχιστα συμβάλλει στον επιδιωκόμενο σκοπό.
<P>
Ο πυρήνας των προβλημάτων των επιχειρήσεων, ιδίως των μικρομεσαίων, εντοπίζεται στη δημιουργία αντικειμενικών συνθηκών βελτίωσης του εν γένει γραφειοκρατικού, νομοθετικού και φορολογικού περιβάλλοντος. Και προς την κατεύθυνση αυτή περιμένουμε ακόμη περισσότερο ουσιώδεις συνεισφορές από πλευράς της Επιτροπής.
<P>
Εν προκειμένω, η δημοσίευση των ισολογισμών και άλλων οικονομικών στοιχείων εταιρειών στοχεύει κατά κύριο λόγο στην τήρηση της αρχής της διαφάνειας και της δημοσιότητας των εμπορικών δραστηριοτήτων. Ωστόσο, η χαμηλή διείσδυση του Διαδικτύου σε ένα σημαντικό αριθμό κρατών μελών της Ένωσης δεν αποτελεί επαρκές εχέγγυο.
<P>
Πέραν τούτου η υποχρεωτική και αποκλειστική ηλεκτρονική καταχώριση θα σήμαινε και την απώλεια χιλιάδων θέσεων εξειδικευμένης εργασίας σε παραδοσιακά έντυπα μέσα. Εξάλλου, ο Τύπος αποτελεί ουσιώδη συνιστώσα της αρχής της διαφάνειας και του δημοκρατικού βίου της Ένωσης με αδιαμφισβήτητη συμβολή στην πολυφωνία και στην πολυμορφία της Ευρωπαϊκής Ένωσης.
<P>
Θεωρώ ότι η ασφαλιστική δικλείδα της καθιέρωσης του ενιαίου τέλους; της παράλληλης συνέχισης της δυνατότητας δημοσίευσης στα έντυπα μέσα σε συνδυασμό με τη σύσταση του ηλεκτρονικού μητρώου, όπως διατυπώθηκε συμβιβαστικά και ψηφίστηκε - το τονίζω - από όλες τις πτέρυγες της Επιτροπής Νομικών Θεμάτων, αποτελεί την ενδεδειγμένη ισόρροπη και ορθολογική λύση.
<P>
Κλείνοντας, επιτρέψτε μου να τονίσω ότι ζητούμενο, αλλά και χρέος του Ευρωπαϊκού Κοινοβουλίου, είναι η παραγωγική συναίνεση στην κοινοτική δικαιοπαραγωγική διαδικασία μέσω της εις το ακέραιον διατήρησης της αυτονομίας της νομοθετικής του βούλησης. Την ήδη διαμορφωθείσα βούληση της Επιτροπής Νομικών Θεμάτων καλείται να υιοθετήσει και η ολομέλεια του Ευρωπαϊκού Κοινοβουλίου με την ψήφιση της έκθεσης της κυρίας Kauppi την οποία συγχαίρω για την εργασία της.
<P>
Και ένα υστερόλογο προς εσάς, κύριε Επίτροπε. Δεν ξέρω κατά πόσο σας απογοήτευσε η Επιτροπή Νομικών Θεμάτων και αυτό που συναινετικά προτείνει. Αλλά θα ήθελα να σας πω, και εύχομαι ειλικρινά, ότι, μόλις τεθεί σε ισχύ η Συνθήκη της Λισσαβόνας, θα αλλάξει - πρέπει να αλλάξει - και η κουλτούρα συνεργασίας μεταξύ της Επιτροπής και του Ευρωπαϊκού Κοινοβουλίου. Και την περιμένουμε αυτή τη στιγμή. Την περιμένει το δημοκρατικά εκλεγμένο Ευρωπαϊκό Κοινοβούλιο.
<SPEAKER ID="397" NAME="Ieke van den Burg">
εξ ονόματος της ομάδας PSE. - Κύριε Πρόεδρε, αρχικά θα πω κάτι για τη διαδικασία. Είναι κρίμα κύριε Επίτροπε που δεν το συζητήσαμε αυτό το πρωί, όταν καθόμαστε μαζί, επειδή εξεπλάγην λίγο που φανήκατε τόσο σκληρός στην ομιλία σας στο Κοινοβούλιο. Σχετικά με τη διαδικασία, θα είμαι ιδιαίτερα δριμύς για τον τρόπο με τον οποίο η Γαλλική Προεδρία έχει εξετάσει τις προτάσεις μας, μη καλύπτοντας καμία απαίτηση για διαπραγμάτευση ή για προσπάθεια διαλόγου με σκοπό έναν πιθανό συμβιβασμό.
<P>
Το ίδιο ισχύει για την Επιτροπή. Με αυτούς τους τύπους ζητημάτων είναι φυσιολογικό να προσπαθούμε να καταλήξουμε σε συμφωνία και να βρούμε μια λύση που να ικανοποιεί τις ανησυχίες των διάφορων συμβαλλόμενων μερών. Λυπάμαι που συνέβει αυτό, και ελπίζω ότι στο χρόνο μεταξύ της ολομέλειας και της ψηφοφορίας στην επιτροπή θα υπάρξει μια ευκαιρία να το διορθώσουμε.
<P>
Όσον αφορά το περιεχόμενο, θεωρώ ότι δεν διαφέρουμε και τόσο πολύ. Δίνω επίσης πάρα πολύ μεγάλη σημασία στην ανακούφιση από τις διοικητικές επιβαρύνσεις. Ασκώ συνεχώς πιέσεις υπέρ του συστήματος XBRL στη λογιστική και αυτού του τύπου ηλεκτρονικής πλατφόρμας. Νομίζω ότι όλοι συμφωνούμε ότι είναι απαραίτητο, ακριβώς επειδή σε ορισμένα κράτη μέλη η ηλεκτρονική κοινωνία δεν εφαρμόζεται ακόμα πλήρως. " ύπαρξη αυτής της προσωρινής μεταβατικής λύσης είναι απαραίτητη προκειμένου τα κράτη μέλη να εξακολουθούν να έχουν την επιλογή χρήσης αυτού του τύπου έγγραφης δήλωσης.
<P>
Αυτό είναι πραγματικά ένα προσωρινό πρόβλημα και θα μπορούσε να υπάρξει μια πραγματική λύση. Άκουσα αυτήν την εβδομάδα ότι έχουν περάσει μόλις 20 χρόνια από τότε που ξεκίνησε να χρησιμοποιείται το ηλεκτρονικό ταχυδρομείο και από την πρώτη σύνδεση με το Διαδίκτυο, κατά συνέπεια, σε 10 έως 20 χρόνια θα είναι απολύτως φυσιολογικό να υποβάλλονται τα πάντα σε ηλεκτρονική επεξεργασία. Πρόκειται για ένα πολύ προσωρινό πρόβλημα και δεν πρέπει να το κάνουμε μεγάλο ζήτημα. Πρέπει να προσπαθήσουμε να βρούμε μια λογική, πραγματική λύση στο πνεύμα όσων μας λέτε πάντα ότι κι εσείς θέλετε.
<SPEAKER ID="398" NAME="Jean-Paul Gauzès" AFFILIATION="PPE-DE">
(FR) Κύριε Πρόεδρε, κύριε Επίτροπε, κυρίες και κύριοι, θέλω πρώτα να ευχαριστήσω τη συνάδελφό μας, κα Piia-Noora Kauppi, για την άριστη έκθεσή της και για τις προσπάθειές της όσον αφορά την εύρεση μιας λογική λύσης στα διάφορα ζητήματα, ειδικά αυτού της πλατφόρμας.
<P>
" προτεινόμενη οδηγία αποτελεί μέρος της ευρύτερης δράσης που αναλαμβάνεται με σκοπό τη μείωση των διοικητικών επιβαρύνσεων για τις επιχειρήσεις, τη μείωση των εις βάρος τους περιορισμών και την ενίσχυση της ανταγωνιστικότητά τους. Φυσικά, υποστηρίζουμε ενεργά αυτόν τον στόχο που θα ωφελήσει τις ΜΜΕ. Εγκρίνουμε τη δημιουργία μιας ηλεκτρονικής πλατφόρμας που θα περιέχει όλες τις πληροφορίες και την αρχή ενός ενιαίου τέλους για την κάλυψη όλων των δαπανών σχετικά με τις απαραίτητες δημοσιεύσεις.
<P>
Είναι σωστό, εντούτοις, να παρέχονται οι καλύτερες δυνατές πληροφορίες και να επιτρέπεται η συνέχιση των συνηθισμένων μεθόδων δημοσίευσης, που απαιτούνται ακόμα, ειδικά στον έντυπο Τύπο. Το κείμενο που προτάθηκε από τον εισηγητή μετά από διαπραγματεύσεις, και που υιοθετήθηκε ομόφωνα από την Επιτροπή Νομικών Θεμάτων, θα επιτρέψει στα κράτη μέλη να προνοήσουν για τη διατήρηση των συνηθισμένων μεθόδων δημοσίευσης, δεδομένου ότι το κόστος τους συμπεριλαμβάνεται στο ενιαίο τέλος δημοσίευσης.
<P>
Επομένως, κύριε Επίτροπε, έχουμε συμμορφωθεί με το πνεύμα της πρότασης για την απαίτηση της κατασκευής της πλατφόρμας και τη διατήρηση της αρχής ενός ενιαίου τέλους. Εντούτοις, έχουμε λάβει υπόψη την πραγματικότητα σε διάφορες χώρες που δεν διαθέτουν την υποδομή ΤΠ την οποία έχουν μερικές άλλες χώρες, και οι οποίες διαθέτουν πρακτικές πληροφόρησης που δεν πρέπει να παραβλεφθούν.
<P>
Κύριε Επίτροπε, γνωρίζετε ότι οι απόψεις των πολιτών πρέπει να λαμβάνονται υπόψη και ότι η Ευρώπη δεν πρέπει να εμφανίζεται ως πηγή νέων περιορισμών ή δυσκολιών. Αυτός είναι ο λόγος που θέλουμε να υπάρχει ευελιξία ώστε να μπορούμε να λαμβάνουμε υπόψη τις πραγματικότητες των διαφόρων κρατών μελών, διατηρώντας ταυτόχρονα ένα οικονομικό σύστημα.
<P>
Είπατε με σκληρό τρόπο, κύριε Επίτροπε, ότι η πρόταση της Επιτροπής Νομικών Θεμάτων υπονομεύει τη θέση της Επιτροπής. Αυτό δεν νομίζω ότι είναι ακριβές, ούτε είναι ακριβές να πούμε ότι η πρόταση της Επιτροπής Νομικών Θεμάτων εισάγει νέες διατυπώσεις. Αντίθετα, συμφωνείται ότι αυτές είναι υπάρχουσες διατυπώσεις που θα διατηρηθούν και απορρίπτουμε προφανώς την εισαγωγή νέων διατυπώσεων.
<P>
Αυτό που απαιτείται, κύριε Επίτροπε, κατά τη γνώμη μου, είναι να δείξει η Ευρώπη ότι είναι σε θέση να μειώσει τη γραφειοκρατία και το διοικητικό φόρτο, σεβόμενη ταυτόχρονα τις εθνικές ταυτότητες.
<SPEAKER ID="399" NAME="Manuel Medina Ortega" AFFILIATION="PSE">
(ES) Κύριε Πρόεδρε, θέλω να ευχαριστήσω την Επιτροπή για την υποβολή αυτής της πρότασης. Πιστεύω ότι είναι θετικό και θα μας βοηθήσει να μειώσουμε τον περιττό διοικητικό φόρτο.
<P>
Όπως είπαν και οι προηγούμενοι ομιλητές, το παρόν Κοινοβούλιο έχει καθήκον να προσγειώσει στην πραγματικότητα τις γενναιόδωρες και πολύ αλτρουιστικές προτάσεις της Επιτροπής. " πραγματικότητα είναι ότι έχουμε 27 χώρες με διαφορετικά νομικά συστήματα και πολύ διαφορετικές γλώσσες που σημαίνει ότι, σε κάθε χώρα, πρέπει να προσαρμοστούμε στις πραγματικότητες εκείνης της χώρας, συμπεριλαμβανομένου του ζητήματος της γλώσσας.
<P>
Εντούτοις, όπως μόλις τώρα αναφέρθηκε από τον κ. Gauzes καθώς επίσης και από τους προηγούμενους ομιλητές, είναι ζωτικής σημασίας η αναγνώριση αυτών των εθνικών ιδιομορφιών να μην οδηγεί σε αυξανόμενες δαπάνες, οι αμοιβές να είναι ομοιόμορφες και οι κυβερνήσεις, εάν είναι απαραίτητο, να επωμίζονται αυτό το συμπληρωματικό κόστος.
<P>
Εντούτοις, υπάρχει ακόμα ένα ζήτημα: το ζήτημα των μεταφράσεων. Στην Ευρωπαϊκή Ένωση δεν έχουμε μια κοινή γλώσσα. Και οι 27 χώρες μιλούν διαφορετικές γλώσσες, όπως επίσης ακόμη και ορισμένα τμήματα μέσα σε μερικές από αυτές τις χώρες, όπως του Επιτρόπου. Αυτό είναι κάτι που πρέπει να το αποδεχτούμε.
<P>
Επίσης, όσον αφορά τους νομικούς όρους, βρισκόμαστε αντιμέτωποι με μια πραγματικότητα στην οποία τα νομικά έγγραφα διαφέρουν. " Επιτροπή Νομικών Θεμάτων, για παράδειγμα, έχει προτείνει τροποποιήσεις για την πιστοποίηση των εγγράφων, μαζί με την πιστοποίηση των μεταφράσεων. Αυτήν τη στιγμή, η Επιτροπή Νομικών Θεμάτων προετοιμάζει μια έκθεση σχετικά με την αναγνώριση των επικυρωμένων εγγράφων στις διάφορες χώρες της Ευρωπαϊκής Ένωσης, οι οποίες πρέπει να συμπληρώσουν αυτήν την έκθεση.
<P>
Τέλος, πιστεύω ότι η Επιτροπή έχει πράξει σωστά με την υποβολή αυτής της πρότασης. Ο εισηγητής έχει κάνει μια θαυμάσια εργασία και όλοι μας έχουμε προσπαθήσει να αναπτύξουμε μια πρόταση για ένα νομοθετικό κείμενο που να μπορεί να αναγνωριστεί σε όλη την Ένωση, κατοχυρώνοντας έτσι δικαιώματα και να βασίζεται στην πραγματικότητα μιας Ένωσης που ακόμα δομείται, η οποία έχει διαφορετικά εθνικά νομικά συστήματα και διαφορετικά επίπεδα πρόσβασης στις ηλεκτρονικές επικοινωνίες.
<SPEAKER ID="400" NAME="Françoise Grossetête" AFFILIATION="PPE-DE">
(FR) Κύριε Πρόεδρε, καταρχάς επιθυμώ να συγχαρώ την συντάκτρια, την κα Kauppi χάρι στην άριστη εργασία της οποίας, η Επιτροπή Νομικών Θεμάτων κατέληξε σε έναν συμβιβασμό που αν, θυμάμαι, κύριε Επίτροπε, υιοθετήθηκε ομόφωνα. Αυτό είναι ένα σαφές σήμα. Θα συμβιβάσει την ανάγκη των επιχειρήσεων, ειδικά των ΜΜΕ, για διοικητική απλότητα και το δικαίωμα του πολίτη στην πληροφορία, αφήνοντας ταυτόχρονα στα κράτη μέλη την επιλογή διατήρησης των απαιτήσεων δημοσίευσης, εάν το επιθυμούν.
<P>
Είμαι πεπεισμένος ότι το Ευρωπαϊκό Κοινοβούλιο θα ακολουθήσει το παράδειγμα της Επιτροπής Νομικών Θεμάτων. Τα 27 κράτη μέλη έχουν τις παραδόσεις τους. Μερικά υποστηρίζουν αποκλειστικά το Διαδίκτυο. Άλλοι χρησιμοποιούν ακόμα τις παραδοσιακότερες μεθόδους έγγραφης επικοινωνίας. Αυτές οι παραδόσεις πρέπει να γίνουν σεβαστές. Μην ξεχνάτε ότι το 50% των πολιτών της Ευρώπης δεν έχουν καθόλου πρόσβαση στο Διαδίκτυο. Εάν οι πληροφορίες ήταν διαθέσιμες μόνο σε μια ενιαία ηλεκτρονική πλατφόρμα, εκείνοι που δεν θα είχαν πρόσβαση στο Διαδίκτυο ή εκείνοι που προτιμούν να χρησιμοποιούν έγγραφα, δεν θα ήταν σε θέση να λαμβάνουν πληροφορίες για τις επιχειρήσεις στην περιοχή τους.
<P>
Πιστεύω ότι το Ευρωπαϊκό Κοινοβούλιο καταλαβαίνει καλά ότι το να καταργήσει απλά τη δημοσίευση των δικαστικών και νομικών ανακοινώσεων στις περιφερειακές εφημερίδες, για παράδειγμα, θα είχε καταστρεπτικές συνέπειες. Κατά συνέπεια, τα κράτη μέλη πρέπει να είναι σε θέση να οργανώσουν τη διανομή των πληροφοριών μέσω συμπληρωματικών καναλιών, υπό συγκεκριμένους όρους.
<P>
Κύριε Επίτροπε, αυτή δεν είναι μια ιδεολογική συζήτηση. Δεν νομίζετε, στις τρέχουσες περιστάσεις, ότι έχετε άλλα πράγματα να κάνετε αντί να παρεμποδίζετε κάτι που λειτουργεί καλά στα κράτη μέλη;
<P>
Όταν επιδιώκουμε συνέχεια την απλοποίηση, υπάρχει μερικές φορές ο κίνδυνος τα πράγματα να γίνουν πιο περίπλοκα. Μείωση των δαπανών; Ναι, αλλά σε ποια τιμή; Διευκόλυνση των περιορισμών για την αύξηση της ανταγωνιστικότητας; Ναι, αλλά τι συμβαίνει στην ανταγωνιστικότητα όταν η απλοποίηση θέτει σοβαρά σε κίνδυνο την οικονομία ενός ολόκληρου τομέα; Υπάρχει ισχυρή επιθυμία της Επιτροπής να δώσει προσοχή στο γεγονός ότι υποστηρίζουμε τις λύσεις που θα επιτρέψουν στον έντυπο Τύπο να υπερνικήσει τις δυσκολίες που αντιμετωπίζει αυτήν την περίοδο.
<P>
Κύριε Επίτροπε, εσείς δεν πρέπει να φανείτε αδιάφορος στις παραδόσεις των κρατών μελών. Αν ενεργήσετε κατ' αυτό τον τρόπο, θα είστε υπεύθυνος για τον κίνδυνο μείωσης του προσωπικού για ορισμένους δημοσιογράφους και για την έλλειψη πληροφοριών για ένα μεγάλο μέρος του πληθυσμού.
<P>
Ψάχνουμε για μια ισορροπημένη οδηγία που να ενσωματώνει την ηλεκτρονική πλατφόρμα και το ενιαίο τέλος. Είμαστε πεπεισμένοι ότι έχουμε επιτύχει αυτήν την λύση, και πρέπει να σεβαστείτε την ψηφοφορία του Ευρωπαϊκού Κοινοβουλίου.
<SPEAKER ID="401" NAME="Lidia Joanna Geringer de Oedenberg" AFFILIATION="PSE">
(PL) Κύριε Πρόεδρε, το Ευρωπαϊκό Κοινοβούλιο έχει εγείρει εδώ και καιρό το ζήτημα των περιττών και δυσανάλογα υψηλών διοικητικών εξόδων που επιβάλλονται στις ευρωπαϊκές επιχειρήσεις. Αυτές οι δαπάνες όχι μόνο δυσχεραίνουν τις επιχειρηματικές δραστηριότητες, αλλά αποτελούν εμπόδιο στην αντιμετώπιση των προκλήσεων της σημερινής ιδιαίτερα ανταγωνιστικής παγκόσμιας οικονομίας.
<P>
Είναι, επομένως, ευχάριστο που η Επιτροπή έχει στρέψει τελικά την προσοχή της σε αυτό το ζήτημα, προτείνοντας την εφαρμογή της ταχείας διαδικασίας για την τροποποίηση της 1ης και της 11ης οδηγίας εταιρικού δικαίου, οι οποίες θα συμβάλουν σε μια γρηγορότερη βελτίωση του εμπορικού περιβάλλοντος των ευρωπαϊκών επιχειρήσεων. Στην περίπτωση της 1ης οδηγίας, η αποβολή από την εθνική νομοθεσία όλων των πρόσθετων απαιτήσεων κοινοποίησης που αυξάνουν τις επιχειρηματικές δαπάνες φαίνεται πράγματι πολύ σωστή. " προτεινόμενη ηλεκτρονική πλατφόρμα με πλήρεις πληροφορίες για τις επιχειρήσεις συνιστά μια οικονομική και ευπρόσιτη λύση, όπως και η εφάπαξ καταβολή που καλύπτει όλες τις δαπάνες, είτε διοικητικές είτε σχετιζόμενες με τις απαιτήσεις κοινοποίησης.
<P>
" πρόταση σχετικά με την 11η Οδηγία για το Εταιρικό Δίκαιο αφορά τη μετάφραση και την πιστοποίηση των εγγράφων που εισάγονται στον εμπορικό κατάλογο ενός κλάδου μιας επιχείρησης που ιδρύεται σε ένα διαφορετικό κράτος μέλος. " αμοιβαία αναγνώριση των μεταφράσεων που προτείνονται από την Επιτροπή ως τρόπος μείωσης του διοικητικού φόρτου θα συμβάλει αναμφισβήτητα στη μείωση των δαπανών που επιβαρύνουν τις επιχειρήσεις, εξασφαλίζοντας την αξιοπιστία των μεταφράσεων. Τέλος, μπορώ και εγώ να συγχαρώ την συντάκτρια, κα Kauppi, για την άριστη έκθεση.
<SPEAKER ID="402" NAME="Κώστας Μποτόπουλος" AFFILIATION="PSE">
(EL) Κύριε Πρόεδρε, κύριε Επίτροπε, με το προνόμιο του τελευταίου ομιλητή θα ήθελα να κάνω μία πολιτική παρατήρηση και δύο παρατηρήσεις τεχνικού περιεχομένου στα ζητήματα της οδηγίας που συζητάμε.
<P>
" πολιτική παρατήρηση είναι ότι σήμερα βλέπουμε μια σπάνια στιγμή στο Ευρωπαϊκό Κοινοβούλιο, μια πλήρη ομοφωνία από όλες τις πλευρές του ημικυκλίου, από την δεξιά και την αριστερή πλευρά, ως προς την κατεύθυνση που θέλει το Κοινοβούλιο να δώσει σε μία συγκεκριμένη νομοθετική πρωτοβουλία. Το είπαν πολλοί συνάδελφοι, θέλω να το τονίσω και εγώ, το γεγονός είναι και σπάνιο αλλά και πρέπει αναγκαστικά να ληφθεί υπόψη στην τελική απόφαση της Επιτροπής.
<P>
Δεν υπονομεύουμε την πρόταση της Επιτροπής. Προσπαθούμε να την εκσυγχρονίσουμε και να την εξανθρωπίσουμε. Να την κάνουμε πιο λογική και πιο πρακτική. Αυτή είναι η πολιτική μου παρατήρηση.
<P>
Δύο σύντομες τεχνικές παρατηρήσεις: ως προς το θέμα της δημοσίευσης, τα είπαν οι συνάδελφοι· θα προσθέσω και εγώ ότι είναι απολύτως δίκαιο και απολύτως σωστό, δίπλα στο γενικό κανόνα της ηλεκτρονικής δημοσίευσης, να δίνεται η δυνατότητα στα κράτη μέλη - σε εκείνα ιδίως τα κράτη μέλη στα οποία η πρόσβαση στο Διαδίκτυο είναι ιδιαίτερα χαμηλή - να υπάρχει δημοσίευση και από τον Τύπο για προφανείς κοινωνικούς αλλά και οικονομικούς λόγους.
<P>
Θέλω να σταθώ λίγο στο ζήτημα της μετάφρασης ως προς το οποίο δεν υπάρχει κανένα πρόβλημα. " δυνατότητα να υπάρχει μόνο μία μετάφραση αναγνωρισμένη μας δίνει πρακτικές λύσεις. Το ζήτημα της μετάφρασης που τίθεται εδώ δεν είναι θέμα λόγου, δεν είναι θέμα διαφάνειας, δεν είναι θέμα ύφους. Είναι ένα πρακτικό ζήτημα το οποίο μπορεί να λυθεί απλούστατα με την αναγνώριση της μετάφρασης.
<P>
Άλλο λοιπόν τα πολιτικά ζητήματα, άλλο τα τεχνικά ζητήματα. Δεν υπονομεύουμε, αλλά βελτιώνουμε την πρόταση.
<SPEAKER ID="403" NAME="Charlie McCreevy">
Μέλος της Επιτροπής. - Κύριε Πρόεδρε, επιτρέψτε μου να ξεκινήσω λέγοντας ότι εάν ο κ. Ieke van den Burg είχε θίξει αυτό το ζήτημα σήμερα το πρωί, θα το είχα εξετάσει πρόθυμα. Σας είχα ρωτήσει εάν υπήρχαν οποιαδήποτε άλλαδήποτε ζητήματα που θα επιθυμούσατε να θίξετε και, εάν είχατε, θα σας είχα μιλήσει για αυτά. Εάν είχατε θέσει οποιοδήποτε ζήτημα - συμπεριλαμβανομένου του καιρού στην Ιρλανδία - θα το είχα επίσης συζητήσει μαζί σας. Δεν έχω κανένα πρόβλημα να το κάνω αυτό.
<P>
Δεν έχω επίσης κανένα πρόβλημα με ό,τι αποφασίζει το Ευρωπαϊκό Κοινοβούλιο , επειδή αυτή είναι η δουλειά σας και αυτό είναι που πρέπει να κάνετε. Πρέπει όμως να κρατήσουμε στο μυαλό το υπόβαθρο για την υποβολή αυτής της συγκεκριμένης πρότασης και, δεδομένου ότι εκτιμώ τη θέση σας, θα σας ζητούσα να εκτιμήσετε τη δική μου.
<P>
Αυτή η συγκεκριμένη πρόταση υποβλήθηκε στα πλαίσια της μείωσης του διοικητικού φόρτου στις μικρές επιχειρήσεις. Ήταν μέρος της απλοποίησης του επιχειρησιακού περιβάλλοντος. Υπάρχουν εκτιμήσεις για το τι θα επιτυγχάναμε με αυτήν την πρόταση: μείωση του κόστους κατά 600 εκατομμύρια ΕΥΡΩετησίως. Έτσι, ο λόγος για την υποβολή αυτής της πρότασης ήταν να μειωθούν τα διοικητικά έξοδα για τη μικρή επιχείρηση. Όπως επισήμανα στις προηγούμενες παρατηρήσεις μου, ολόκληρο το πρόγραμμα της μείωσης των δαπανών έχει χαιρετιστεί από το Ευρωπαϊκό Κοινοβούλιο στα διάφορα ψηφίσματα.
<P>
Επομένως, αυτό είναι το πλαίσιο επάνω στο οποίο υποβλήθηκε αυτή η πρόταση. Έχοντας κατα νου τη μείωση των διοικητικών εξόδων και την απλοποίηση των διαδικασιών για τη μικρότερη επιχείρηση σκεφτήκαμε αυτήν τη συγκεκριμένη πρόταση.
<P>
Δεν μπορεί λοιπόν να περιμένετε από μένα να δεχτώ τροποποιήσεις του Ευρωπαϊκού Κοινοβουλίου που ακολουθούν μια τελείως αντίθετη κατεύθυνση, καταλήγοντας στην αύξηση των διοικητικών εξόδων και όχι στη μείωσή τους. Εάν το Ευρωπαϊκό Κοινοβούλιο θεωρεί ότι, σε αυτήν τη συγκεριμένη περίπτωση, τα πλεονεκτήματα είναι περισσότερα εάν διατηρήσουμε τη λύση που επιθυμούν, ας γίνει έτσι. Αυτή είναι μια απόλυτα νόμιμη άποψη. Όμως, δεν συμφωνεί με τον αρχικό στόχο που φέρατε προς συζήτηση, ο οποίος είναι η μείωση των δαπανών. Εάν το Κοινοβούλιο καθώς και άλλοι θεωρούν ότι για όλους τους λόγους που έχετε περιγράψει πρέπει αυτό να διατηρηθεί ως έχει, δεν μπορεί να περιμένετε από μένα να συμφωνήσω μαζί σας ότι αυτή η μέθοδος πρόκειται να μειώσει τα διοικητικά έξοδα όταν πρόκειται να κάνει το αντίθετο - στην πραγματικότητα πρόκειται να αυξήσει παρά να μειώσει τις δαπάνες.
<P>
Οι τροποποιήσεις που τέθηκαν από τις δύο επιτροπές του Ευρωπαϊκού Κοινοβουλίου σημαίνουν ότι η μοναδική αλλαγή που τα κράτη μέλη θα έπρεπε να εφαρμόσουν μετά από την υιοθέτηση αυτής της οδηγίας θα καθιστούσε υποχρεωτική τη χρήση μιας ηλεκτρονικής πλατφόρμας. Δεν θα είχαμε καμία μείωση του τρέχοντος διοικητικού φόρτου μέσω της αποταμίευσης που αναμέναμε από την αρχική πρότασή μας, η οποία έχει αξιολογηθεί, όπως είπα, στη δήλωση για τον αντίκτυπο, περίπου στα 600 εκατομμύρια ΕΥΡΩτο χρόνο. Κατά συνέπεια, η υιοθέτηση μιας οδηγίας που δεν οδηγεί σε καμία μείωση αλλά μόνο σε διακοσμητικές αλλαγές θα ήταν σίγουρα ένα κακό σημάδι όσον αφορά τη γενική μείωση του διοικητικού φόρτου για τον οποίο έχουμε μιλήσει.
<P>
Έτσι, θα ζητούσα από τα μέλη του Ευρωπαϊκού Κοινοβουλίου να σεβαστούν επίσης τη δική μου θέση. Εάν η άποψη του Κοινοβουλίου ακολουθεί εκείνη τη συγκεκριμένη γραμμή - και θα υπάρξει ψηφοφορία για αυτό αύριο - αυτή είναι η άποψή σας και έχετε κάθε δικαίωμα να την έχετε. Δεν έχω κανένα πρόβλημα με αυτό. Πρέπει όμως να σεβαστείτε τη δική μου θέση δεδομένου ότι δεν μπορώ να δεχτώ τροποποιήσεις που ακολουθούν την αντίθετη κατεύθυνση από τον αρχικό σκοπό που ήταν να θίξουμε, εν πρώτοις, αυτό το ζήτημα. Δεν πρέπει να μαλώσουμε για αυτό, αλλά δεν μπορώ να αλλάξω γνώμη και να πω ότι το Ευρωπαϊκό Κοινοβούλιο είναι εντάξει, επειδή αυξάνει τα διοικητικά έξοδα αντί να τα μειώνει.
<P>
Μπορώ να ακούσω τους λόγους που προβάλλετε για να παραμείνει ως έχει - και ίσως να υπάρχει κάποια λογική σε αυτούς - αλλά δεν είναι αυτό που ξεκινήσαμε να κάνουμε. Δεν είναι ο λόγος για τον οποίο φέραμε προς συζήτηση αυτήν τη συγκεκριμένη πρόταση. Επομένως, Έτσι είν' η ζωή!
<SPEAKER ID="404" NAME="Piia-Noora Kauppi">
εισηγήτρια. - Κύριε Πρόεδρε, θα επιθυμούσα να κάνω ένα σχόλιο για τη διαδικασία. " κα van den Burg είπε ήδη ότι η Γαλλική Προεδρία δεν έχει αντιμετωπίσει με πολύ καλό τρόπο αυτόν το φάκελο. Έχουμε προσπαθήσει να προτείνουμε διάφορες επιλογές για τις συνεδριάσεις του τριμερούς διαλόγου προκειμένου να συζητήσουμε τους πιθανούς συμβιβασμούς. Δυστυχώς η Γαλλική Προεδρία είναι απρόθυμη να έρθει σε αυτές τις συνεδριάσεις. Είναι απρόθυμοι να οργανώσουν συνεδριάσεις στην ομάδα εργασίας του Συμβουλίου προκειμένου να συζητηθούν οι επόμενες κινήσεις. Επίσης δεν είναι παρόντες εδώ σήμερα για να συζητήσουν αυτό το πολύ σημαντικό θέμα.
<P>
" άποψη της Επιτροπής Νομικών Θεμάτων δίνει μεγάλη ευελιξία για τα κράτη μέλη. Δίνει πολύ μεγαλύτερη ευελιξία από αυτήν που θα επιθυμούσα προσωπικά. Εντούτοις, η άποψη της Επιτροπής Νομικών Θεμάτων πηγαίνει όσο πιο μακριά μπορούμε ενδεχομένως να πάμε. Αυτή είναι η μοναδική πρόταση που έχει τεθεί στο τραπέζι του Κοινοβουλίου προς το παρόν. " γνώμη μου είναι ότι εάν το Συμβούλιο δεν είναι σε θέση να δεχτεί την άποψη του Κοινοβουλίου, δηλ. την άποψη της Επιτροπής Νομικών Θεμάτων - που πρόκειται να ψηφιστεί αύριο - όπως τους έχουμε ζητήσει να κάνουν, τότε πρέπει να πάμε σε δεύτερη ανάγνωση.
<P>
Δεν μπορούμε να επιτρέψουμε στο Συμβούλιο να παίζει μαζί μας. Εάν αυτό δεν γίνει αποδεκτό στη μορφή που θα ψηφιστεί αύριο από το Κοινοβούλιο, θα έχουμε βεβαίως μια καθυστέρηση στη διαδικασία. Ίσως να μην έχουμε αυτό το πρόγραμμα έτοιμο πριν από τις εκλογές και υπάρχει, ενδεχομένως, ο κίνδυνος απόσυρσης της πρότασης από την Επιτροπή. Σκέφτομαι ότι θα ήταν πολύ απογοητευτικό εάν το Συμβούλιο δεν έχει πίσω του μια ειδική πλειοψηφία και δεν μπορεί να βρει προτάσεις σχετικά με τον τρόπο επίτευξης συμβιβασμού.
<P>
Θα ήμασταν πρόθυμοι να συζητήσουμε τους συμβιβασμούς. Θα ήμουν προσωπικά πολύ ευτυχής εάν το Συμβούλιο πρότεινε κάτι στη συνεδρίαση του τριμερούς διαλόγου, στην οποία θα μπορούσαμε έπειτα να βασίσουμε το συμβιβασμό, αλλά κρύβεται, δεν έρχεται στις συνεδριάσεις και δεν οργανώνει τριμερείς διαλόγους. Μας φέρνει σε πολύ δύσκολη θέση.
<P>
Γι' αυτό είμαι στενοχωρημένος για τις συζητήσεις σχετικά με τη τη διαδικασία. Ελπίζω ότι η Επιτροπή δεν θα αποσύρει την πρόταση. Ελπίζω ότι θα υπάρξει ακόμα μια ευκαιρία για συμβιβασμό που θα ταιρίαζε σε όλα τα κράτη μέλη όπως επίσης και στο Ευρωπαϊκό Κοινοβούλιο.
<SPEAKER ID="405" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.

<CHAPTER ID="021">
Οι επιπτώσεις της παγκόσμιας χρηματοπιστωτικής και οικονομικής κρίσης στις αναπτυσσόμενες χώρες και την αναπτυξιακή συνεργασία (συνοπτική παρουσίαση)
<SPEAKER ID="305" NAME="Πρόεδρος">
" ημερήσια διάταξη προβλέπει τη σύντομη παρουσίαση της έκθεσης του Enrique Guerrero Salom, εξ ονόματος της Επιτροπής Ανάπτυξης, σχετικά με τις επιπτώσεις της παγκόσμιας χρηματοπιστωτικής και οικονομικής κρίσης στις αναπτυσσόμενες χώρες και την αναπτυξιακή συνεργασία -.
<SPEAKER ID="306" NAME="Enrique Guerrero Salom" LANGUAGE="ES">
Κύριε Πρόεδρε, κύριε Επίτροπε, η χρηματοπιστωτική και οικονομική κρίση δημιουργεί εξαιρετικά δριμείες και σοβαρές επιπτώσεις στις αναδυόμενες και αναπτυσσόμενες χώρες, ιδίως σε εκείνες με τα χαμηλότερα εισοδήματα. " εν λόγω κρίση επιβράδυνε τη βιώσιμη ανάπτυξη, η οποία είχε εμφανιστεί σε πολλές από αυτές τις χώρες κατά τη διάρκεια της τελευταίας δεκαετίας: οικονομική ανάπτυξη που δημιούργησε θέσεις απασχόλησης, βοήθησε στην τακτοποίηση των λογαριασμών του δημοσίου, κατέστησε δυνατή τη μείωση του εξωτερικού χρέους τους, ενθάρρυνε την επέκταση της επιχειρηματικής τους δραστηριότητας και, επιπλέον, τις βοήθησε να λάβουν περισσότερη επίσημη αναπτυξιακή βοήθεια.
<P>
Ωστόσο, οι χώρες αυτές ήδη υπέφεραν τα χρόνια πριν από την κρίση: καταρχάς, η επισιτιστική κρίση, η οποία έθεσε σε κίνδυνο την επιβίωση εκατοντάδων εκατομμυρίων ατόμων· έπειτα, η ενεργειακή κρίση, κατά την οποία χρησιμοποιήθηκε μεγάλο μέρος των πόρων που δεν παράγουν πετρέλαιο ή φυσικό αέριο· τέλος, η κλιματική κρίση, οι επιπτώσεις της οποίας στις σοδειές και τις υποδομές βλάπτουν κυρίως τις φτωχότερες χώρες.
<P>
" χρηματοπιστωτική κρίση ήρθε να προστεθεί σε αυτήν την εύθραυστη κατάσταση στην οποία περιέπεσαν οι εν λόγω χώρες. Όπως επισημαίνει η ίδια η Ευρωπαϊκή Επιτροπή, αφού έπληξε τις αναπτυσσόμενες χώρες και τις αναδυόμενες χώρες, το τρίτο κύμα της χρηματοπιστωτικής κρίσης προκάλεσε ζημίες στις φτωχότερες χώρες, μετατρέποντας αυτήν την κρίση, η οποία στη θεωρία είναι οικονομική, σε αναπτυξιακή, κοινωνική και ανθρωπιστική κρίση.
<P>
Στην πραγματικότητα, όλοι οι τομείς δραστηριότητας σε αυτές τις χώρες υπέστησαν ζημίες. " οικονομική ανάπτυξη, η οποία θα είναι πολύ μικρότερη το 2009 από ό,τι τα προηγούμενα χρόνια, έχει πληγεί σοβαρά. Το εμπόριο μειώθηκε, γεγονός που θα αποδυναμώσει το ισοζύγιο τρεχουσών συναλλαγών των εν λόγω χωρών. Υπάρχουν λιγότερες ξένες επενδύσεις και περιορισμένη πρόσβαση αυτών των χωρών στη διεθνή χρηματοδότηση, ενώ παρατηρούμε μία αυξανόμενη προστατευτική αντίδραση από τις αναπτυγμένες χώρες.
<P>
Ταυτόχρονα, τα εμβάσματα μεταναστών έχουν περιοριστεί και η επίσημη αναπτυξιακή βοήθεια έχει επίσης μειωθεί. Συνεπεία τούτου, εκατοντάδες εκατομμύρια άνθρωποι έχουν προστεθεί στη λίστα των φτωχότερων και εκατοντάδες χιλιάδες παιδιά θα πεθάνουν σε μικρότερη ηλικία σε ηπείρους όπως η Αφρική.
<P>
Ενόψει αυτής της πραγματικότητας, η φωνή της Ευρώπης πρέπει να εισακουστεί μέσω της απαίτησης να τηρήσουμε εμείς τις δεσμεύσεις που έχουν αναληφθεί για επίσημη αναπτυξιακή βοήθεια· μέσω της απαίτησης για νέες πηγές από πρόσθετους πόρους, ώστε να παρασχεθεί βοήθεια στις εν λόγω χώρες· μέσω της απαίτησης να ελαφρυνθούν οι επιβαρύνσεις και οι φόροι των μεταναστών· μέσω της απαίτησης να υπάρξει αντίσταση στις προσπάθειες προστατευτισμού και υποστήριξη της διεξαγωγής αναπτυξιακού γύρου της Ντόχα· μέσω της απαίτησης για δράση κατά των φορολογικών παραδείσων και της φοροδιαφυγής και, επίσης, μέσω των προσπαθειών για αναστολή εξόφλησης του χρέους ή διαγραφής του χρέους για τις φτωχότερες χώρες.
<P>
Ως εισηγητής της εν λόγω έκθεσης, θέλησα να επιτύχω τη μεγαλύτερη δυνατή συναίνεση και συμφώνησα, στις διαπραγματεύσεις, με τροπολογίες από όλες τις κοινοβουλευτικές ομάδες, όμως ακόμα επιθυμώ να υποβάλω αύριο μία προφορική τροπολογία στην ενότητα 34 αυτής της έκθεσης, με στόχο την εξασφάλιση περισσότερων ψήφων. " τροπολογία αυτή αφορά περαιτέρω εξουσία για κάτι που πιστεύω ότι είναι ζωτικής σημασίας: ότι η φωνή της Ευρώπης πρέπει να είναι ενωμένη και δυνατή όσον αφορά την ενίσχυση προς τις αναπτυσσόμενες χώρες.
<SPEAKER ID="307" NAME="John Dalli">
μέλος της Επιτροπής. - (EN) Κύριε Πρόεδρε, καταρχάς θα ήθελα να συγχαρώ τον εισηγητή για την ιδιαίτερα περιεκτική έκθεσή του.
<P>
Όπως σωστά τονίζεται στην εν λόγω έκθεση, οι αναπτυσσόμενες χώρες έχουν πληγεί από την κρίση πολύ περισσότερο από ό,τι αρχικά αναμενόταν. Στην πραγματικότητα, έχουν πληγεί μέσω αρκετών διαύλων μετάδοσης, όπως οι διακυμάνσεις στις τιμές των αγαθών, η μείωση των εσόδων από τις εξαγωγές και των εισοδημάτων από τον τουρισμό, καθώς και η πτώση των ροών κεφαλαίων και των εμβασμάτων. Ένα κοινό χαρακτηριστικό είναι η αύξηση των αναγκών χρηματοδότησης πολλών χωρών.
<P>
Πολλές αναπτυσσόμενες χώρες υποχρεώθηκαν συχνά να περικόψουν τις κοινωνικές δαπάνες (κυρίως στον τομέα το επισιτισμού, της υγείας και της εκπαίδευσης), επισύροντας σοβαρές κοινωνικές και πολιτικές επιπτώσεις και απειλώντας, όχι μόνο την επίτευξη των αναπτυξιακών στόχων της Χιλιετίας έως το 2015, αλλά και υπονομεύοντας την προηγούμενη πρόοδο που διαπιστώθηκε τα τελευταία χρόνια. Παρά ορισμένες πρώτες ενδείξεις παγκόσμιας ανάκαμψης, οι αναπτυσσόμενες χώρες, ιδίως στην υποσαχάρια Αφρική, σίγουρα θα παρουσιάσουν υστέρηση.
<P>
" ΕΕ επέδειξε ηγετική στάση και ενότητα μέσω κοινής απάντησης της ΕΕ στην κρίση, η οποία εντάχθηκε στην παγκόσμια απάντηση, δηλαδή αυτή των "νωμένων Εθνών, της ομάδας των G20 και της ομάδας των G8. Ενεργήσαμε γρήγορα και αποτελεσματικά, για να μετατρέψουμε τις υποσχέσεις σε συγκεκριμένες δεσμεύσεις, ώστε να βοηθήσουμε τις αναπτυσσόμενες χώρες να αντιμετωπίσουν την κρίση.
<P>
Πέρυσι την άνοιξη, η ΕΕ ενέκρινε ένα σύνολο περιεκτικών, έγκαιρων, στοχοθετημένων και συντονισμένων μέτρων για τον μετριασμό των επιπτώσεων της κρίσης στον άνθρωπο, την τόνωση της οικονομικής ανάπτυξης των αναπτυσσόμενων χωρών και την προστασία των πλέον ευάλωτων ατόμων.
<P>
" απάντηση της ΕΕ δεν περιλαμβάνει μόνο την απάντηση της Κοινότητας, αλλά επίσης την απάντηση των κρατών μελών της ΕΕ (τις αντίστοιχες διμερείς απαντήσεις τους, καθώς και τη συνεισφορά τους στους πόρους των διεθνών χρηματοπιστωτικών ιδρυμάτων όπως τους ζητήθηκε από την ομάδα των G20). Επιπλέον, η στενή συνεργασία με την Παγκόσμια Τράπεζα και το ΔΝΤ μάς επέτρεψε να διασφαλίσουμε τη συνεκτικότητα των αντίστοιχων αναλύσεών μας και την επικουρικότητα της βοήθειάς μας.
<P>
Όπως τονίζεται στην έκθεση, η Επιτροπή δημιούργησε και υλοποιεί επί του παρόντος έναν πολύ συγκεκριμένο και βραχυπρόθεσμο ειδικό μηχανισμό, ο οποίος ονομάζεται μηχανισμός ευπάθειας FLEX, προκειμένου να παρασχεθεί στήριξη στις πιο ευάλωτες χώρες με μικρή ικανότητα αντοχής, ώστε να μπορέσουν να διατηρήσουν τις δαπάνες προτεραιότητας, κυρίως στους κοινωνικούς τομείς.
<P>
Άλλα μέτρα περιλαμβάνουν ανακατανομή κατόπιν ειδικών αναθεωρήσεων ανά χώρα και την πρώιμη αναθεώρηση του 10ου Ευρωπαϊκού Ταμείου Ανάπτυξης, η οποία είναι επί του παρόντος εν εξελίξει, στήριξη υπό το παραδοσιακό όργανο FLEX, προεφοδιασμό για βοήθεια, που αυτό είναι εφικτό κ.λπ.
<P>
" επίσημη αναπτυξιακή βοήθεια (ΕΑΒ) έχει διαδραματίσει και θα συνεχίσει να διαδραματίζει κρίσιμο ρόλο στη στήριξη των προσπαθειών των εταίρων μας για την αντιμετώπιση της κρίσης. Σε αυτό το πλαίσιο, η Επιτροπή χαιρετίζει την υποστήριξή σας όσον αφορά την έκκληση προς τα κράτη μέλη να διατηρήσουν τη δέσμευσή τους για επίτευξη έως το 2015 του στόχου του 0,7% της ΕΑΒ επί του ΑΕγχΠ. Άλλοι χρηματοδότες θα πρέπει να θέσουν παρόμοιους φιλόδοξους στόχους για αυξήσεις της ΕΑΒ και πρέπει να απευθύνουμε έκκληση σε ολόκληρη την κοινότητα χρηματοδοτών ώστε να φανεί αντάξια των δεσμεύσεών της όσον αφορά τον όγκο και την αποτελεσματικότητα της βοήθειας.
<P>
Στις 21 Απριλίου, η Επιτροπή θα δημοσιεύσει την ετήσια εαρινή δέσμη αναπτυξιακών προτάσεων προς τα κράτη μέλη. Εφέτος, θα δοθεί έμφαση στις δράσεις που παραμένουν απαραίτητες προκειμένου να επιτευχθούν οι ΑΣΧ. Το πακέτο θα υιοθετεί ολοκληρωμένη προσέγγιση και θα καθορίζει σχέδιο δράσης για επιτάχυνση της προόδου προς τους ΑΣΧ. Θα παρέχει, επίσης, την ευκαιρία να συμβάλει η ΕΕ με φιλόδοξο τρόπο στην επικείμενη αναθεώρηση των ΑΣΧ υψηλού επιπέδου του Ο"Ε τον Σεπτέμβριο. Με αυτόν τον τρόπο, η ΕΕ θα παραμείνει αξιόπιστη όσον αφορά τις δεσμεύσεις της και θα συνεχίσει να διαδραματίζει ηγετικό ρόλο στη διεθνή ανάπτυξη.
<SPEAKER ID="308" NAME="Elena Băsescu" AFFILIATION="PPE">
(RO) " οικονομική και χρηματοπιστωτική κρίση έπληξε επίσης σοβαρά τη Μολδαβία, μία αναπτυσσόμενη χώρα. " οικονομία της χώρας σημείωσε πτώση κατά 9% πέρυσι, σύμφωνα με τις εκτιμήσεις του ΔΝΤ και το ποσοστό ανεργίας ξεπέρασε το 6%. Πρέπει να ενθαρρυνθούν οι άμεσες επενδύσεις.
<P>
Πρέπει να επισημάνω ότι η Μολδαβία προσέλαβε για περίοδο ενός έτους εννέα υψηλόβαθμους ευρωπαίους συμβούλους, οι οποίοι θα παράσχουν βοήθεια στα βασικά υπουργεία στο Chişinău.
<P>
Λαμβάνοντας υπόψη ότι ομιλούμε την ίδια γλώσσα, οι γείτονές μας στην άλλη όχθη του ποταμού Prut μπορούν να επωφεληθούν από την εμπειρία της Ρουμανίας σε κάθε τομέα αδιακρίτως.
<P>
Το κόστος της μεταφοράς χρημάτων που πραγματοποιούν οι μετανάστες από τις χώρες στις οποίες εργάζονται πρέπει να μειωθεί. " δέσμευση των ηγετών της ομάδας των G8 για περιορισμό αυτού του κόστους από 10% σε 5% τα επόμενα πέντε έτη αποτελεί ένα πρώτο βήμα προς αυτήν την κατεύθυνση.
<P>
Θα ήθελα να επικροτήσω σήμερα την πρωτοφανή χρηματοδοτική στήριξη, που ανέρχεται σε 2,6 δισεκατομμύρια δολάρια, τα οποία χορηγήθηκαν στη Μολδαβία για την περίοδο 2011-2013. " συμφωνία συνήφθη σήμερα από τον πρωθυπουργό Vlad Filat κατά τη διάσκεψη των χρηματοδοτών.
<SPEAKER ID="309" NAME="Antolin Sanchez Presedo" AFFILIATION="S&amp;D">
(ES) Κύριε Πρόεδρε, παρότι το επίκεντρο της κρίσης δεν εντοπίζεται στις αναπτυσσόμενες χώρες, εκείνες επλήγησαν σοβαρά και σε βάθος από το τεράστιο κύμα που αυτή προκάλεσε.
<P>
" πιστωτική κρίση, η αβεβαιότητα που προκάλεσε η ύφεση και η πτώση του διεθνούς εμπορίου, των ροών επενδύσεων και των εμβασμάτων των εργαζομένων μεταναστών ήταν οι βασικοί δίοδοι εξάπλωσης μίας κρίσης, της οποίας προηγήθηκε αστάθεια στις τιμές των βασικών προϊόντων και των τροφίμων και η οποία δημιουργήθηκε σε συνθήκες μαζικών παγκόσμιων ανισορροπιών.
<P>
Μία συντονισμένη απάντηση στην κρίση πρέπει να λάβει υπόψη τις αναπτυσσόμενες χώρες και η ατζέντα τους πρέπει να αποτελέσει απαραίτητο συστατικό της παγκόσμιας οικονομικής συνεργασίας.
<P>
Μέσω της Επιτροπής Οικονομικών και Νομισματικών Θεμάτων, ζητήσαμε να εξετάσει το Διεθνές Νομισματικό Ταμείο την επιβάρυνση που προκάλεσε η κρίση στα δημόσια οικονομικά των αναπτυσσόμενων χωρών στην έκθεση την οποία πρόκειται να ετοιμάσει για την επικείμενη συνεδρίαση της ομάδας των G20, και να εκδώσει η Επιτροπή ανακοίνωση στην οποία θα γίνεται αξιολόγηση του τρόπου με τον οποίο ένας φόρος στις χρηματοοικονομικές συναλλαγές μπορεί να βοηθήσει στην επίτευξη των αναπτυξιακών στόχων της Χιλιετίας, στη διόρθωση των παγκόσμιων ανισορροπιών και στην προώθηση της βιώσιμης ανάπτυξης.
<P>
Χαίρομαι που ο κ. Guerrero έκανε δεκτές τις εν λόγω προτάσεις και τον συγχαίρω για την εξαιρετική του έκθεση.
<SPEAKER ID="310" NAME="Olle Schmidt" AFFILIATION="ALDE">
(SV) Κύριε Πρόεδρε, θα ήθελα να ευχαριστήσω τον εισηγητή για τη σημαντική του έκθεση.
<P>
Είμαι πεπεισμένος ότι ο καλύτερος τρόπος για να αντιμετωπίσουμε την κρίση είναι με περισσότερο ελεύθερο εμπόριο και παγκοσμιοποίηση, όχι με προστατευτισμό. " Ευρώπη πρέπει, κατά συνέπεια, να διατηρήσει τις αγορές της ανοικτές, προκειμένου να καταπολεμήσει την ύφεση, να τονώσει την ανάπτυξη και στην Ευρώπη και σε ολόκληρο τον κόσμο και, με αυτόν τον τρόπο, να καταπολεμήσει τη φτώχεια.
<P>
Σε λίγες ημέρες, η Κοινοβουλευτική Συνέλευση Ίσης Εκπροσώπησης ΑΚΕ-ΕΕ θα συνεδριάσει στην Τενερίφη. Οι συνάδελφοι μου από τις χώρες ΑΚΕ πάντοτε τείνουν να επισημαίνουν τα προβλήματα που δημιουργούν στις αγορές τους τα επιδοτούμενα γεωργικά προϊόντα της ΕΕ. Χρειάζονται το εμπόριο, ωστόσο η πολιτική μας αποτρέπει τη δημιουργία υγιούς αγοράς για τα γεωργικά προϊόντα στις αναπτυσσόμενες χώρες.
<P>
(EN) Ο κύριος Επίτροπος ισχυρίστηκε ότι η ΕΕ επέδειξε ηγετική στάση, αλλά μπορούμε να τα πάμε πολύ καλύτερα. Είναι ζήτημα θεμιτού εμπορίου, κύριε Επίτροπε.
<SPEAKER ID="312" NAME="Joao Ferreira" AFFILIATION="GUE/NGL">
(PT) " επισιτιστική, ενεργειακή, κλιματική, χρηματοπιστωτική, οικονομική και κοινωνική κρίση, στην οποία γίνεται αναφορά στην έκθεση, δεν είναι τίποτε περισσότερο από διαφορετικές εκφάνσεις της ίδιας διαρθρωτικής κρίσης, η οποία συνεχίζεται επί δεκαετίες. Σε ορισμένες περιοχές, όπως η υποσαχάρια Αφρική, ο κατά κεφαλήν πλούτος εδώ και δεκαετίες συνεχώς αποκλίνει από εκείνον άλλων περιοχών του κόσμου. Παρά τις ανισότητες που υπάρχουν επί του παρόντος, οι αναπτυσσόμενες χώρες τείνουν να έχουν ορισμένα κοινά χαρακτηριστικά: εξάρτηση από εξαγωγές περιορισμένων πρώτων υλών, απουσία οικονομικής διαφοροποίησης, έντονη προσήλωση στη γεωργία, ενεργειακή και εξορυκτική βιομηχανία ή τουρισμό και ισχυρό πεδίο ξένων κεφαλαίων.
<P>
Σε αυτές τις χώρες, έχει επιβληθεί ένα προοδευτικό μοντέλο εξαγωγών και ελευθέρωσης του εμπορίου, μέσω της προσφυγής, εάν είναι απαραίτητο, ακόμα και στον εκβιασμό. Όπως φαίνεται από τη διαδικασία διαπραγματεύσεων σχετικά με τις συμφωνίες οικονομικής εταιρικής σχέσης, αυτό οδηγεί στην επιδείνωση της εξάρτησης αυτών των χωρών εμποδίζοντας κάθε πιθανή εγχώρια ανάπτυξη. Ωστόσο, το εξωτερικό χρέος είναι εκείνο που συνεχίζει να προκαλεί την κύρια απώλεια πόρων των αναπτυσσόμενων χωρών. Αποπληρώνεται πολλές φορές, εντούτοις, συνεχώς αυξάνεται, έχει αγγίξει υπέρογκα ποσά και τροφοδοτεί την υπερεκμετάλλευση αυτών των χωρών διατηρώντας έτσι τη ροή της σχέσης τους με τις χώρες του βορείου ημισφαιρίου. " διαγραφή του χρέους είναι απλώς ζήτημα δικαιοσύνης.
<SPEAKER ID="313" NAME="Πρόεδρος">
" τήρηση του χρόνου αγόρευσης, επίσης, είναι ζήτημα ίσης μεταχείρισης.
<SPEAKER ID="314" NAME="Andreas Molzer" AFFILIATION="NI">
(DE) Όπως γνωρίζουμε, η μεγαλύτερη χρηματοπιστωτική και οικονομική κρίση από τη δεκαετία του 1930 δεν έχει πλήξει σοβαρά μόνο την Ευρώπη. Οι αναπτυσσόμενες χώρες υποφέρουν ιδιαιτέρως από τις επιπτώσεις της κρίσης και δεν είναι σε θέση να κάνουν κάτι για αυτό. " ανεύθυνη κερδοσκοπία, η απληστία για γρήγορα κέρδη, που δεν έχουν καμία σχέση με την πραγματική οικονομία, ιδίως στις αγγλοσαξονικές χώρες, και ένα χρηματοπιστωτικό σύστημα το οποίο καταρρέει, έφεραν τον κόσμο στο χείλος της χρηματοπιστωτικής αβύσσου.
<P>
Μία άλλη αιτία της κρίσης είναι η έννοια της παγκοσμιοποίησης, η οποία κατέστησε ύψιστη προτεραιότητά της την πλήρη απορρύθμιση. Οι χώρες της Ευρώπης βουλιάζουν ακόμα περισσότερο στο χρέος, προκειμένου να επανεκκινήσουν τις οικονομίες τους. Ωστόσο, σε πολλές περιπτώσεις, οι αναπτυσσόμενες χώρες δεν είναι σε θέση να το πράξουν αυτό, λόγω της κακής δημοσιονομικής τους κατάστασης. Κατά συνέπεια, πρέπει να τους δοθεί η ευκαιρία να προστατεύσουν τις εθνικές οικονομίες τους πιο αποτελεσματικά απέναντι στα εισαγόμενα αγαθά, τα οποία πωλούνται σε τιμές ντάμπινγκ και τα οποία καταστρέφουν τις τοπικές αγορές και το βιοπορισμό του τοπικού πληθυσμού.
<P>
Πρέπει να δώσουμε την ευκαιρία στις αναπτυσσόμενες χώρες να βγουν από την κρίση με τις δικές τους δυνάμεις. " παραδοσιακή αναπτυξιακή βοήθεια μπορεί ενδεχομένως να θεωρηθεί ότι έχει σε μεγάλο βαθμό αποτύχει να εκπληρώσει το σκοπό της. Εντέλει, πρέπει να αντιμετωπίσουμε το πρόβλημα στη ρίζα του και να επιβάλουμε αυστηρούς κανονισμούς στις χρηματοπιστωτικές αγορές, να αποτρέψουμε πρακτικές κερδοσκοπικής φύσης και να εισαγάγουμε σύντομα φόρο στις χρηματοπιστωτικές συναλλαγές.
<SPEAKER ID="315" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη, 25 Μαρτίου 2010.
<P>
Γραπτές δηλώσεις (άρθρο 149 του Κανονισμού)
<SPEAKER ID="993" NAME="Vilija Blinkevičiūt " AFFILIATION="S&amp;D">
γραπτώς. - (LT) Καθήκον της ΕΕ είναι να βοηθήσει τις αναπτυσσόμενες χώρες να ξεπεράσουν τις δυσκολίες που συνδέονται με την παγκόσμια οικονομική κρίση και φτώχεια, οι οποίες δεν προέκυψαν από δικό τους λάθος.
<P>
Είναι πολύ σημαντικό η Ευρωπαϊκή Επιτροπή να αγωνιστεί αποφασιστικά για την υλοποίηση της μεταρρύθμισης της διεθνούς αναπτυξιακής συνεργασίας και, μαζί με το Συμβούλιο, να βελτιώσει τον συντονισμό της διμερούς και πολυμερούς αναπτυξιακής συνεργασίας, δεδομένου ότι τα κενά σε αυτόν τον τομέα είναι η βασική αιτία λόγω της οποίας μπορεί να επηρεάζεται η αποτελεσματικότητα των ενισχύσεων για ανάπτυξη.
<P>
Οι αναπτυσσόμενες χώρες χρειάζονται βοήθεια, προκειμένου να περιορίσουν τη φτώχεια και την απομόνωση, μέτρα που συμβάλλουν στην ανάπτυξη και μέτρα απαραίτητα για την έξοδο από την κρίση, ειδικά αυτήν τη δύσκολη περίοδο.
<P>
Θα μπορέσουμε να υλοποιήσουμε τις ευρείες δεσμεύσεις που αναλήφθηκαν μέσω γενικά καλύτερου συντονισμού και δράσης, της οποίας η διαχείριση είναι πιο αποτελεσματική και διαφανής, σε μία προσπάθεια για ευρεία συμφωνία ανάμεσα στους κύριους παρόχους βοήθειας, τις χώρες εταίρους, τα χρηματοπιστωτικά ιδρύματα και την κοινωνία των πολιτών.
<P>
Κατά την υλοποίηση αυτών των δράσεων, η Ευρωπαϊκή Ένωση πρέπει να έχει ηγετική θέση και να ενεργεί πιο αποφασιστικά. Για τον σκοπό αυτόν, όλα τα θεσμικά όργανα της Ευρωπαϊκής Ένωσης πρέπει να δεσμευτούν περισσότερο και, σχετικά με το εν λόγω ζήτημα, το Κοινοβούλιο κατέστησε αναμφίβολα απολύτως σαφή την άποψή του.
<SPEAKER ID="316" NAME="Sebastian Valentin Bodu  " LANGUAGE="RO">
Οι αναπτυσσόμενες χώρες κατέληξαν να αποτελούν τα κύρια θύματα της χρηματοπιστωτικής κρίσης, παρά τις αρχικές προβλέψεις που υποστήριζαν ότι οι ανεπτυγμένες χώρες θα υφίσταντο το μεγαλύτερο πλήγμα. " θεωρία που υποστηρίζει ότι οι αναπτυσσόμενες χώρες δεν συνδέονται σε μεγάλο βαθμό με την παγκόσμια οικονομία, ώστε να πληγούν σοβαρά από την κρίση των χρηματοπιστωτικών αγορών, έχει διαψευστεί από την πραγματικότητα. Βλέπουμε την κρίση να βαθαίνει σε πολλές αναπτυσσόμενες χώρες, με άνευ προηγουμένου ποσοστά ανεργίας και εκθετική αύξηση του δημόσιου χρέους και των δημοσιονομικών ελλειμμάτων. Ενώ συμβαίνουν όλα αυτά, οι ανεπτυγμένες χώρες, οι οποίες δεν συναισθάνθηκαν πολύ έντονα τις επιπτώσεις της κρίσης ή οι οποίες είχαν διαθέσιμα αποτελεσματικά μέσα μετριασμού των επιπτώσεών της, παρουσίασαν οικονομική ανάπτυξη έστω και προσωρινά. " οικονομική κρίση επηρεάζει ήδη άμεσα τον πληθυσμό, ενώ η ανεργία αυξάνεται στις αναπτυσσόμενες χώρες. Οι προσπάθειες που γίνονται για την επίτευξη οικονομικής ανάκαμψης από τα κράτη τα οποία εξακολουθούν να πλήττονται από τις επιπτώσεις της κρίσης μπορούν να επηρεάσουν ολόκληρες κοινωνικές ομάδες, καθώς τα μέτρα ανάκαμψης δεν μπορούν παρά να έχουν οδυνηρό αντίκτυπο. Τα χρηματοδοτικά προγράμματα της ΕΕ είναι τα πιο ολοκληρωμένα και περιεκτικά από τα καθεστώτα χρηματοδοτικής ενίσχυσης που είναι διαθέσιμα παγκοσμίως. Τα κράτη μέλη που επλήγησαν πρέπει να επωφεληθούν με τον δέοντα τρόπο από τα χρήματα που διατίθενται για την αντιμετώπιση καταστάσεων, οι οποίες περιορίζουν την οικονομική δραστηριότητα και έχουν κοινωνικές επιπτώσεις.
<SPEAKER ID="992" NAME="Proinsias De Rossa  " LANGUAGE="EN">
" παγκόσμια χρηματοπιστωτική και οικονομική κρίση έπληξε τον ανεπτυγμένο κόσμο τόσο βαθιά, ώστε τώρα μαχόμαστε έναντι μίας κοινωνικής κρίσης και μίας κρίσης της απασχόλησης. Όμως στις λιγότερο ανεπτυγμένες χώρες, τέτοιου είδους προβλήματα, για τα οποία εκείνες δεν είναι υπεύθυνες, οξύνονται από τις επιπτώσεις της επισιτιστικής και της κλιματικής κρίσης, με δραματικές συνέπειες για το ένα έκτο του παγκόσμιου πληθυσμού που υποφέρει από την πείνα. Ως οι μεγαλύτεροι χρηματοδότες συνδυασμένης ενίσχυσης, τα κράτη μέλη της ΕΕ πρέπει να τηρήσουν τις δεσμεύσεις τους για επίσημη αναπτυξιακή βοήθεια (ΕΑΒ), να βελτιώσουν την αποτελεσματικότητα και τον συντονισμό της βοήθειας και να ενισχύσουν τις προσπάθειές τους για επίτευξη των αναπτυξιακών στόχων της Χιλιετίας έως το 2015. Το μέγεθος της ζημίας που προκαλείται από την κερδοσκοπία στον χρηματοπιστωτικό τομέα τονίζει τη σημασία προληπτικών μέτρων, όπως η φορολόγηση των χρηματοοικονομικών συναλλαγών, και δικαιολογεί την εξέταση του ενδεχόμενου αποζημίωσης από τον τομέα για το κόστος της κρίσης. Δεδομένου ότι οι φορολογικοί παράδεισοι και οι υπεράκτιες εταιρείες στερούν από τις αναπτυσσόμενες χώρες πολλαπλάσια ποσά από εκείνα που συγκεντρώνονται μέσω της ΕΑΒ, η αδράνεια στον εν λόγω τομέα είναι απαράδεκτη.
<SPEAKER ID="317" NAME="Siiri Oviir  " LANGUAGE="ET">
Παρόλο που σήμερα μπορούμε ήδη να μιλούμε για βελτίωση της οικονομικής και χρηματοπιστωτικής κρίσης σε ορισμένα κράτη μέλη της ΕΕ, πρέπει να αναγνωρίσουμε το γεγονός ότι, σε ό,τι αφορά τις αναπτυσσόμενες χώρες, η εν λόγω κρίση με όλες τις σκληρές συνέπειές της εξακολουθεί να βρίσκεται σε πλήρη εξέλιξη. Αναμφίβολα, πρέπει να θεωρήσουμε ότι η οικονομική ανάπτυξη είναι η φράση κλειδί για την επίλυση της τρέχουσας παγκόσμιας κρίσης. Ωστόσο, ενώ ασχολούμαστε με την αναζωογόνηση της δικής μας οικονομίας, δεν πρέπει να ξεχνάμε ότι η συνέχιση της κρίσης στις αναπτυσσόμενες χώρες εμποδίζει επίσης σε πολύ σημαντικό βαθμό την παγκόσμια οικονομική ανάπτυξη και, κατά συνέπεια, εμποδίζει επίσης τη δική μας ανάπτυξη. Πιστεύω ότι τα κράτη μέλη της Ευρωπαϊκής Ένωσης πρέπει να συνεχίσουν να παρέχουν βοήθεια, ώστε να μειωθεί η φτώχεια και ο αποκλεισμός στις αναπτυσσόμενες χώρες, προσαρμόζοντάς την συνεχώς στις νέες περιστάσεις και συνθήκες. Λαμβάνοντας υπόψη τις σοβαρές επιπτώσεις της παγκόσμιας κρίσης ιδιαίτερα στις αναπτυσσόμενες χώρες, συντάσσομαι με όσους ισχυρίζονται ότι, παρά την κρίση, όλα τα κράτη μέλη της ΕΕ μπορούν να αυξήσουν τη συλλογική αναπτυξιακή βοήθεια που παρέχουν κατά 0,7% του ΑΕγχΠ τους έως το 2015. Είναι σημαντικό να ληφθούν μέτρα για την προώθηση της ανάπτυξης και για να βγούμε από την κρίση σήμερα - το 2010. Κατά συνέπεια, συνηγορώ υπέρ εκείνων που ισχυρίζονται ότι, στην παρούσα συγκυρία, οι πλέον ανεπτυγμένες χώρες και εντός και εκτός ΕΕ πρέπει να λάβουν μέτρα για τη μεταρρύθμιση της διεθνούς αναπτυξιακής συνεργασίας. Δεν μπορούμε να επιτρέψουμε στην απουσία παρέμβασης από την πλευρά μας να ακυρώσει τα προηγούμενα επιτεύγματα στους τομείς της φτώχειας και του αποκλεισμού, και δεν μπορούμε να επιτρέψουμε τη δημιουργία μίας κατάστασης όπου τα σημερινά εκατό εκατομμύρια ανθρώπων που ζουν σε συνθήκες ακραίας φτώχειας θα αυξηθούν στον αριθμό του ενός δισεκατομμυρίου ανθρώπων που θα έχουν περιέλθει στην ίδια θέση.

<CHAPTER ID="013">
Ευρωζώνη (2007) - Ευρωπαϊκή Κεντρική Τράπεζα (2006) (συνέχεια της συζήτησης) 
<SPEAKER ID="272" NAME="Πρόεδρος">
Ακολουθεί η συνέχεια της συζήτησης για την ευρωζώνη 2007 και την έκθεση της ΕΚΤ για το 2006.
<SPEAKER ID="273" NAME="Andrea Losco">
εξ ονόματος της Ομάδας ALDE. - (IT) Κύριε Πρόεδρε, κύριε Επίτροπε, Πρόεδρε Trichet, Πρόεδρε Juncker, κυρίες και κύριοι, το Ευρωπαϊκό Κοινοβούλιο μπορεί να δηλώσει με ικανοποίηση ότι η ευρωζώνη αποτελεί έναν θεμελιώδη παράγοντα σταθερότητας στην παγκόσμια οικονομία.
<P>
Όπως λαμπρά εξήγησαν οι εισηγητές κκ. Rosati και Mitchell στη δεύτερη αυτή έκθεση, το Κοινοβούλιο μπορεί να συγκρίνει την αναμφίβολη βελτίωση της οικονομίας το 2006, η οποία οδήγησε σε μια θετική αλλαγή από άποψη οικονομικής ανάπτυξης και ιδίως απασχόλησης, με τη δημιουργία 2 εκατ. νέων θέσεων εργασίας. Πρόκειται για μια θετική τάση, η οποία κατέστη εφικτή από τα κράτη μέλη της ευρωζώνης χάρη σε μια υγιή και συνετή δημοσιονομική πολιτική και στις προσπάθειες που κατέβαλαν για την υλοποίηση των αναγκαίων διαρθρωτικών μεταρρυθμίσεων, οι οποίες είναι επίσης αποτέλεσμα της μεγαλύτερης αλληλεξάρτησης που επιβάλλει η ευρωζώνη στα κράτη μέλη.
<P>
Μολαταύτα, οφείλουμε να θέσουμε μερικά ερωτήματα, το κυριότερο από τα οποία ετέθη ήδη στην έκθεση του Επιτρόπου Almunia: πώς εκλαμβάνουν οι Ευρωπαίοι αυτήν τη θετική οικονομική συγκυρία; Ποια είναι τα οφέλη για κάθε πολίτη; Δυστυχώς, πέρα από τα επίσημα στοιχεία, τα απτά αποτελέσματα δεν έχουν γίνει ακόμη αντιληπτά από το κοινό. Πρέπει να σημειώσουμε ότι τα επανειλημμένα αιτήματα για περιορισμό των αμοιβών, υπό ορισμένες συνθήκες που είναι γερά θεμελιωμένες από οικονομικής άποψης, στην πραγματικότητα απέχουν από την καθημερινότητα των πολιτών και είναι συνεπώς προφανές επί του παρόντος ότι ορισμένα κράτη μέλη που βιώνουν έντονες κοινωνικές εντάσεις, μεταξύ των οποίων και η Ιταλία, αντιμετωπίζουν σήμερα αντικειμενικές δυσκολίες στη διάθεση όλων των πρόσθετων εσόδων για τη μείωση του χρέους.
<P>
Πιστεύω συνεπώς ότι, σεβόμενοι τις μεσοπρόθεσμες δεσμεύσεις που αναλάβαμε, πρέπει να ανταποκριθούμε σε μία πρόκληση. Πώς θα καταστήσουμε τους συμβατούς αυστηρούς κανόνες της οικονομίας με τα αιτήματα για κοινωνική δικαιοσύνη;
<SPEAKER ID="274" NAME="Zbigniew Krzysztof Kuźmiuk">
εξ ονόματος της Ομάδας UEN. - (PL) Κύριε Πρόεδρε, λαμβάνοντας τον λόγο σε αυτή τη συζήτηση, θα ήθελα να επισημάνω δύο σημεία.
<P>
Καταρχάς, πρέπει να διαπιστώσουμε με ικανοποίηση ότι το 2006 ήταν ασυνήθιστα καλή χρονιά για τις χώρες της ευρωζώνης. Το ΑΕγχΠ αυξήθηκε κατά 2,7%, σε σύγκριση με το 1,4% το 2005, η ανεργία μειώθηκε στο 7,6%, που ήταν το χαμηλότερο ποσοστό της τελευταίας δεκαπενταετίας. Αυτά τα αποτελέσματα επιτεύχθηκαν παρά το ποσοστό πληθωρισμού που παρέμεινε σταθερός στο 2,2% από το 2005, και ένα μειωμένο δημοσιονομικό έλλειμμα. Προβληματίζει, ωστόσο, το γεγονός ότι αυτά τα ποσοστά είναι σταθερά χειρότερα από τα ποσοστά ανάπτυξης, ανεργίας, πληθωρισμού και δημοσιονομικού ελλείμματος σε τρεις χώρες εκτός της ευρωζώνης, δηλαδή, το "νωμένο Βασίλειο, τη Σουηδία και τη Δανία. Επίσης υπολείπονται των ετήσιων ποσοστών που επιτυγχάνονται από την οικονομία των "ΠΑ.
<P>
Δεύτερον, και οι δύο εκθέσεις είναι γεμάτες αριθμούς και έχουμε συγκεντρωθεί σε αυτούς. Ωστόσο, φαίνεται ότι δεν θεωρούν όλοι ότι οι αριθμοί έχουν τη μεγαλύτερη σημασία. Ο νεοεκλεγμένος γάλλος Πρόεδρος είπε σε μια συνέντευξη ότι η οικονομική ανάπτυξη και η πλήρης απασχόληση είναι τόσο σημαντικές που οι αρχηγοί κρατών πρέπει να ασχοληθούν με αυτές άμεσα, και επίσης ότι η υπερβολική δύναμη του ευρώ, που επιτεύχθηκε από τις τελευταίες αυξήσεις των επιτοκίων από την Ευρωπαϊκή Κεντρική Τράπεζα, ζημιώνει τους ευρωπαίους εξαγωγείς. Εκτός από αυτή τη διάγνωση, ο γάλλος Πρόεδρος θέλει επίσης να μειώσει τη φορολογία και να αυξήσει το δημόσιο έλλειμμα προκειμένου να αυξηθεί η οικονομική ανάπτυξη και να μειωθεί η ανεργία στο μέλλον.
<P>
Σχεδόν τελείωσα. Αλλά δεν έχω ακούσει καμία κριτική, ούτε από τον Πρόεδρο της Ευρωπ...
<P>
(Ο Πρόεδρος διακόπτει τον ομιλητή)
<SPEAKER ID="275" NAME="Alain Lipietz">
εξ ονόματος της Ομάδας Verts/ALE. - (FR) Κύριε Πρόεδρε, θα ήθελα να αρχίσω λέγοντας στον κ. Juncker ότι δεν πρέπει να θίγεται με τον μικρό αριθμό βουλευτών που βρίσκεται στην αίθουσα. Κι εγώ ο ίδιος θα έμενα ευχαρίστως στο γραφείο μου για να έχω την ευχαρίστηση να τον δω σε κοντινό πλάνο στην οθόνη του τηλεοπτικού δέκτη μου. Οι συνθήκες συζήτησης σε αυτή την αίθουσα είναι μάλλον δύσκολες.
<P>
Θα ήθελα, πρώτον και κύριον, να εκφράσω τη συγκίνησή μου που βλέπω σε ποιο βαθμό η έκθεση του κ. Mitchell συγκλίνει με τις συζητήσεις που διεξάγονται επί πολλά χρόνια από ολόκληρη την Επιτροπή Οικονομικών και Νομισματικών Θεμάτων. Για πρώτη φορά έχουμε μια σχετικά ομόφωνη έκθεση, η οποία θα επιτρέψει να επιτευχθούν συμφωνίες επί σημείων τα οποία συνήθως μας δίχαζαν.
<P>
Καταρχάς, υπάρχει η ιδέα ότι οι διαρθρωτικές μεταρρυθμίσεις μπορούν να εφαρμοστούν και μπορούν να αυξήσουν τον δυνητικό ρυθμό ανάπτυξης σε σχέση με τον ρυθμό που είχαμε στη δεκαετία του 1990, και ότι μπορεί ήδη να τον έχουν αυξήσει.
<P>
Δεύτερον, υπάρχει αυτό που, εν ολίγοις, είναι η ρητή διαβεβαίωση ότι οι μεταρρυθμίσεις στην αγορά εργασίας δεν αφορούν μια άνευ όρων συγκράτηση των μισθών, αλλά μάλλον, όπως είπε ο κ. Juncker, μια συγκράτηση που θα χαρακτηρίζεται από αναλογικότητα προς την αύξηση της παραγωγικότητας και ότι αυτή η ανάπτυξη δημιουργείται μέσω της βελτίωσης του ανθρώπινου κεφαλαίου, μέσω της κατάρτισης και της έρευνας, και όχι με τη μείωση των κοινωνικών εγγυήσεων.
<P>
Τρίτη μεγάλη πρόοδος της έκθεσης του κ. Mitchell: το θέμα της παραγράφου 111 της Συνθήκης αντιμετωπίζεται επιτέλους με τον κατάλληλο τρόπο. Είναι ευθύνη του Συμβουλίου να καθορίζει την πολιτική των συναλλαγματικών ισοτιμιών. Θα έλεγα στον κ. Juncker ότι θα πρέπει επίσης να ακούσει αυτά που λέγει ο κ. Gallois σχετικά με την ανταγωνιστικότητα του Airbus. Δεν μπορεί να πει κανείς ότι υπάρχει μια συγκεκριμένη χώρα που δυσκολεύεται να προσαρμοστεί στις σημερινές συναλλαγματικές ισοτιμίες.
<P>
Στην παράγραφο 10 του ψηφίσματος του κ. Mitchell, καλούμε τον κ. Junker να συμφωνήσει με τον κ. Almunia, και αυτό πρέπει να χαιρετιστεί.
<SPEAKER ID="277" NAME="Jacky Henin">
εξ ονόματος της Ομάδας GUE/NGL. - (FR) Κυρία Πρόεδρε, η Ένωση δεν έχει ανάγκη από διακυβέρνηση, αλλά από πολιτικές δράσεις επί των οικονομιών της για να προωθήσουν μια μορφή οικονομικής ανάπτυξης που θα δημιουργεί σταθερές θέσεις εργασίας και, κυρίως, καλά αμειβόμενες. " πολιτική της Ευρωπαϊκής Κεντρικής Τράπεζας είναι επιζήμια διότι επιλέγει ως μοναδικό στόχο το χαμηλότερο δυνατό ποσοστό πληθωρισμού, ενώ θα έπρεπε να περιλαμβάνει στοιχεία διαρθρωτικής πολιτικής όπως η ανάπτυξη, όπως κάνει η Αμερικανική Κεντρική Τράπεζα.
<P>
" δημιουργία του ευρώ χωρίς να εφαρμόζεται, παράλληλα, ένας ομοσπονδιακός προϋπολογισμός στο επίπεδο των ενεχόμενων κρατών μελών είχε ως αποτέλεσμα την κατάργηση του μέσου της υποτίμησης, χωρίς να προβλέπονται άλλες μέθοδοι προστασίας. " υποεκτίμηση του δολαρίου είναι, από την άποψη αυτή, ένα όπλο μαζικής καταστροφής των βιομηχανικών ικανοτήτων της Ευρώπης, και οι αυτάρεσκες ομιλίες σας δεν μπορούν να συγκαλύψουν αυτή την πραγματικότητα του εξωφρενικού και αφόρητου κόστους της υπερτίμησης του ευρώ. Αυτό το λάθος, οι ευρωπαίοι εργαζόμενοι και πολίτες το πληρώνουν πολύ ακριβά.
<P>
" ευρωζώνη δεν μπορεί πλέον να λειτουργήσει με την παρούσα μορφή της· πρέπει, επειγόντως, να προσφύγουμε σε αλλαγή του καταστατικού της Ευρωπαϊκής Κεντρικής Τράπεζας και στην ίδια την οργάνωση του ευρώ. Πρέπει, επειγόντως να προσφύγουμε σε δασμολογικά προστατευτικά μέτρα. Ήλθε η ώρα της εφαρμογής βιομηχανικών πολιτικών οι οποίες θα διασφαλίζουν ότι τα ζωτικά συμφέροντα των λαών της Ευρώπης προστατεύονται και ότι δίδεται η δυνατότητα δημιουργίας θέσεων απασχόλησης και προστασίας των κοινών συμφερόντων των ευρωπαίων εργαζομένων.
<SPEAKER ID="278" NAME="John Whittaker">
εξ ονόματος της Ομάδας IND/DEM. - (EN) Κυρία Πρόεδρε, η οικονομική ανάπτυξη είναι υψηλότερη, η ανεργία είναι χαμηλή, τα δημόσια ελλείμματα σημειώνουν μικρή μείωση, αλλά εκφράζονται τώρα ανησυχίες ότι αυτή η ανάπτυξη ίσως απειλείται από την ισχυρή ισοτιμία του ευρώ προς τα ξένα νομίσματα. Ενώ ο κ. Juncker δεν συμμερίζεται αυτές τις ανησυχίες, ο κ. Sarkozy και άλλοι ζητούν ενεργή διαχείριση της συναλλαγματικής ισοτιμίας. " έκθεση του κ. Mitchell εφιστά την προσοχή μας στους κανόνες που δίνουν στα κράτη μέλη την αρμοδιότητα της συναλλαγματικής πολιτικής, και καλεί τους υπουργούς Οικονομικών της ευρωζώνης να συντονίσουν την επιρροή τους στη συναλλαγματική ισοτιμία με την Ευρωπαϊκή Κεντρική Τράπεζα.
<P>
" έκθεση λέει εν συνεχεία ότι αυτή η ενέργεια δεν πρέπει να υπονομεύει την ανεξαρτησία της ΕΚΤ να χρησιμοποιεί τα επιτόκιά της προκειμένου να ελέγξει τον πληθωρισμό. Δεν μπορούμε να κατανοήσουμε πώς λειτουργεί. Ο τρόπος να μειωθεί η αξία του ευρώ είναι να μειώσει η ΕΚΤ τα επιτόκια. Αλλά τότε θα πρέπει να εγκαταλείψει τον στόχο της για τον πληθωρισμό. Στη σημερινή εποχή των ελεύθερων ροών κεφαλαίου δεν είναι δυνατό να ελεγχθεί ταυτόχρονα ο πληθωρισμός και η συναλλαγματική ισοτιμία.
<P>
Υπάρχει, ασφαλώς, και άλλος τρόπος, και αυτός είναι η επιβολή συναλλαγματικών ελέγχων. Ίσως αυτό σκέφτονται στην πραγματικότητα. Αυτό δεν θα ερχόταν σε αντίφαση με τις παρατηρήσεις του κ. Σαρκοζί σχετικά με την προάσπιση του γαλλικού προστατευτισμού και επίσης θα ήταν καταστροφικό για τις οικονομίες αγοράς της ευρωζώνης.
<SPEAKER ID="279" NAME="Sergej Kozlík" AFFILIATION="NI">
(SK) Θέλω να επισημάνω ότι οι διακυμάνσεις του ποσοστού πληθωρισμού οφείλονται σε μεγάλο βαθμό σε διαρθρωτικούς παράγοντες, όχι σε εσφαλμένες πολιτικές.
<P>
Υπάρχει μια διττή αύξηση των μισθών στα νέα κράτη μέλη της Ευρωπαϊκής Ένωσης και το μερίδιο της εντατικής παραγωγής ενέργειας και πρώτων υλών σε αυτές τις χώρες είναι μεγαλύτερο απ' ότι στα πιο ανεπτυγμένα κράτη της ευρωζώνης. Ταυτόχρονα, ένα μεγάλο ποσοστό της εντατικής παραγωγής ενέργειας και πρώτων υλών προορίζεται για την ευρωζώνη. Εξαιτίας αυτών των λόγων, τα νέα κράτη μέλη είναι πιο ευάλωτα σε διακυμάνσεις στις τιμές ενέργειας και πρώτων υλών· με αυτό τον τρόπο, χρησιμεύουν ως προστατευτικό μέσο, απορροφώντας τις επιπτώσεις των τιμών στα κράτη της ευρωζώνης. Ωστόσο, οι πληθωριστικές πιέσεις στα νέα κράτη μέλη μπορεί επίσης να οφείλονται στην υψηλή ανάπτυξη, την αυξανόμενη παραγωγικότητα και στην επίτευξη των προτύπων των πιο ανεπτυγμένων χωρών.
<P>
Σε τελική ανάλυση, αυτός είναι ένας από τους στόχους της συμμετοχής στην ΕΕ.
<P>
Επομένως υποστηρίζω το αίτημα αναθεώρησης των κριτηρίων σύγκλισης, κυρίως σε σχέση με τον πληθωρισμό ούτως ώστε να μην γίνουν μέσα για τη δημιουργία νέων διαιρέσεων στην Ευρώπη.
<SPEAKER ID="280" NAME="Cristóbal Montoro Romero" AFFILIATION="PPE-DE">
(ES) Κυρία Πρόεδρε, κύριε Επίτροπε, κύριε Trichet, κύριε Juncker, καταρχάς θέλω να συγχαρώ τον κ. Rosati και, ιδιαίτερα, τον κ. Mitchell, για την ποιότητα των εκθέσεών τους.
<P>
Πιστεύω ότι, από οικονομική άποψη, αυτές είναι ελπιδοφόρες εποχές για την Ευρώπη. Ο στόχος μας είναι να αυξηθεί η παραγωγή και η οικονομική δραστηριότητα. Αυτό αντανακλάται στις νέες ευκαιρίες απασχόλησης και στον έλεγχο του πληθωρισμού.
<P>
" πρόκληση αυτή τη στιγμή είναι να εδραιωθεί αυτή η οικονομική ανάπτυξη, ένας στόχος που δεν θα επιτευχθεί αν δεν επιλύσουμε τα θεσμικά μας προβλήματα. Το επίμαχο θέμα στις εκθέσεις είναι αν βρισκόμαστε μπροστά σε μια κυκλική ανάκαμψη ή σε μια πιο ουσιαστική οικονομική κίνηση.
<P>
Σε αυτό το πλαίσιο, δεν χρειάζεται να συμβιβαστούμε με την ιδέα ότι η Ευρώπη έχει δυναμικό ανάπτυξης 2%. Τα κράτη μέλη πρέπει από εδώ και στο εξής να συγχρονίσουν τα ποσοστά ανάπτυξής τους. Εν ολίγοις, πρέπει να δημιουργηθούν περισσότερες θέσεις εργασίας και περισσότερες μικρομεσαίες επιχειρήσεις.
<P>
Σχετικά με αυτό το θέμα, η Ευρωπαϊκή Κεντρική Τράπεζα πρέπει επίσης να ακολουθήσει τις συστάσεις που περιέχονται στην έκθεση του κ. Mitchell, δηλαδή σύνεση όσον αφορά την αύξηση των επιτοκίων, διότι αποφάσεις που πρέπει να εναπόκεινται στις κυβερνήσεις, αποφάσεις σχετικά με μεταρρυθμίσεις και πολύ πιο σημαντικές αποφάσεις για την καταπολέμηση του προστατευτισμού δεν πρέπει να προκαταλαμβάνονται. Το κύριο πρόβλημα που αντιμετωπίζουμε στην Ευρώπη είναι η ρητορική του προστατευτισμού, η οποία αντιβαίνει στο πνεύμα της ευρωπαϊκής ολοκλήρωσης.
<P>
Συνοψίζοντας, αυτή είναι μια θετική οικονομική συγκυρία, η οποία, μεταξύ άλλων πραγμάτων, πρέπει να χρησιμοποιηθεί για να διασφαλίσει ότι αυτή η ανάπτυξη θα συνεχιστεί και ότι θα ενθαρρύνει τους ευρωπαίους πολίτες να αναγνωρίσουν το ευρώ ως μία από τις πηγές ευημερίας, ευμάρειας και, κυρίως νέων ευκαιριών απασχόλησης.
<SPEAKER ID="281" NAME="Ieke van den Burg" AFFILIATION="PSE">
(EN) Κυρία Πρόεδρε, θέλω να επωφεληθώ του σύντομου χρόνου ομιλίας μου προκειμένου να εκφράσω, εξ ονόματος της Σοσιαλιστικής Ομάδας στο Ευρωπαϊκό Κοινοβούλιο, την πλήρη στήριξή μας για το Σύμφωνο Σταθερότητας και Ανάπτυξης -είναι απαραίτητο να το επαναλάβω αυτό αρκετές φορές- και ιδίως για τη μεταρρύθμιση του συμφώνου. Το έχουμε καταστήσει περισσότερο ευφυές προκειμένου να λαμβάνει υπόψη τον οικονομικό κύκλο και τις εξελίξεις. Αυτό είναι κάτι που πρέπει να εφαρμόζεται σωστά και όχι σκοπίμως όπως συμβαίνει τώρα. Ως εκ τούτου, εκτιμώ αυτά που είπαν ο κ. Juncker και ο κ. Almunia, και είναι καλό να το εκφράσουμε επίσης αυτό εξ ονόματος της πολιτικής μου ομάδας.
<P>
Θέλω να επιστήσω την προσοχή σε δύο συγκεκριμένα θέματα και θα ήθελα να ακούσω τις αντιδράσεις των τριών σας, που χαίρομαι που σας βλέπω μαζί εδώ για αυτή τη συζήτηση. Ένα είναι το θέμα της συγκράτησης των μισθών. Υποστηρίζουμε την αρχή ότι η συγκράτηση των μισθών θα πρέπει να παραμείνει στο πλαίσιο της αύξησης της παραγωγικότητας, και αυτό ισχύει εδώ και πάνω από δέκα χρόνια. Εντούτοις, είναι πλέον καιρός να εξετάσουμε την εξισορρόπηση των καρπών της ανάπτυξης και, όπου διαπιστώσουμε ότι οι μισθοί υστερούν και αντιστοιχούν σε μικρότερο μέρος του ΑΕγχΠ, είναι επίσης καιρός να εξετάσουμε και την εξισορρόπηση αυτής της κατάστασης. Θα ήθελα να ακούσω ορισμένες παρατηρήσεις σχετικά με αυτό. Γνωρίζω ότι ο κ. Juncker και ο κ. Almunia εκφράστηκαν επίσης κατά τον ίδιο τρόπο. Θα ήθελα να καλέσω τον Πρόεδρο της ΕΚΤ ιδιαίτερα να διατυπώσει τις παρατηρήσεις του σχετικά με αυτό το θέμα.
<P>
Το άλλο θέμα που θέλω να θέσω δεν είναι μόνο τα αμοιβαία κεφάλαια κινδύνου αλλά επίσης η παράγραφος 19 της έκθεσης Mitchell σχετικά με την αναδιάρθρωση του εταιρικού χρέους. Αποτελεί σημαντικό ζήτημα όσον αφορά τη χρηματοπιστωτική σταθερότητα, και θα ήθελα επίσης να σας ρωτήσω πώς να το αξιολογήσω αυτό και πώς να αντιμετωπίσω αυτό το θέμα.
<SPEAKER ID="282" NAME="Olle Schmidt" AFFILIATION="ALDE">
(SV) Θέλω να ξεκινήσω ευχαριστώντας και τους δυο εισηγητές για το εποικοδομητικό έργο τους. " Ευρωπαϊκή Κεντρική Τράπεζα επιτελεί καλό έργο εκπληρώνοντας τα καθήκοντά της. Ακόμη και αν η συζήτηση γίνεται σε έντονο ύφος μερικές φορές, ο κ. Trichet επιτυγχάνει πάντα να ηρεμεί τους ανθρώπους με μια ευγλωττία αντάξια ενός διπλωμάτη. " ΕΚΤ έχει γίνει σημαντικά πιο ανοιχτή και πιο διαφανής απ' ότι ήταν, αλλά τα αιτήματα του Κοινοβουλίου για την έκδοση των πρακτικών παραμένουν. Αυτό το σύστημα λειτουργεί καλά για άλλες κεντρικές τράπεζες και θα ενίσχυε την ΕΚΤ και θα μεγάλωνε τη φήμη της. Επίσης εκφράζουμε για άλλη μια φορά την επιθυμία μας για μια πιο ανοιχτή διαδικασία εκλογής για το Διοικητικό Συμβούλιο της ΕΚΤ.
<P>
Είναι εξαιρετικά σημαντικό να διασφαλίσουμε την ανεξαρτησία της ΕΚΤ και να στηρίξουμε τον στόχο της σταθερότητας των τιμών. " Ομάδα Συμμαχία των Δημοκρατών και των Φιλελευθέρων για την Ευρώπη προσφέρει στην ΕΚΤ, στον Jean-Claude Trichet και στον Jean-Claude Juncker την αμέριστη υποστήριξή της σε σχέση με αυτό το κρίσιμο θέμα. Γνωρίζουμε ότι μια αποφασιστική πολιτική σταθερότητας είναι βασική προϋπόθεση για μια αναπτυσσόμενη Ευρώπη.
<P>
Δυστυχώς, υπάρχουν αρκετοί από εμάς που ανησυχούν ότι οι υψηλοί τόνοι των γαλλικών προεδρικών εκλογών θα συνεχιστούν. " συνεδρίαση της Δευτέρας στις Βρυξέλλες δεν μειώνει στο ελάχιστο αυτή την ανησυχία. Αυτή η ανησυχία υπάρχει επίσης στην επιτροπή, μολονότι ο κ. Juncker προσπαθεί να μας καθησυχάσει, και μπορεί να διαπιστωθεί στην ευρεία συζήτηση σε αυτό το Κοινοβούλιο σήμερα. Υπάρχουν διατυπώσεις στην έκθεση που θα μπορούσαν να εκληφθούν ως πρόσχημα για την αμφισβήτηση της ανεξαρτησίας της ΕΚΤ και το ενδεχόμενο να της επιτραπεί να έχει μεγαλύτερη πολιτική ανάμειξη. Αυτές είναι εξελίξεις που απορρίπτουμε. Επισημαίνω τη διατύπωση της παραγράφου 10 η οποία, με τη σειρά της, αναφέρεται συγκεκριμένα, όπως και ο κ. Hamon, στο άρθρο 111 της Συνθήκης. Θα ήταν εξαιρετικά ατυχές αν μπορούσε να θεωρηθεί ότι η έκθεσή μας αμφισβητεί την ΕΚΤ από οποιαδήποτε άποψη.
<SPEAKER ID="283" NAME="Wiesław Stefan Kuc" AFFILIATION="UEN">
(PL) Κυρία Πρόεδρε, τα καλά μακροοικονομικά αποτελέσματα στις χώρες της ευρωζώνης επιβεβαιώνουν τον τεράστιο αντίκτυπο που έχει η οικονομική και νομισματική ένωση στα αποτελέσματα αυτά, που ήταν στην πραγματικότητα ο στόχος της εισαγωγής ενός κοινού νομίσματος στην Ευρωπαϊκή Ένωση. Υψηλότερα επίπεδα ολοκλήρωσης σε διάφορους τομείς καθιστούν δυνατή την αύξηση της ανάπτυξης και της προόδου. Ωστόσο, τα προβλήματα με το Ευρωπαϊκό Σύνταγμα, την ψηφοφορία, και τη δύναμη ορισμένων κρατών μελών, εμποδίζουν αυτή τη στιγμή την περαιτέρω ολοκλήρωση.
<P>
" Ευρώπη των δύο ταχυτήτων που προέβλεψε ο Πρόεδρος Πρόντι έχει γίνει δυστυχώς πραγματικότητα. Είναι επίσης εμφανής στην εισαγωγή του ευρώ στα κράτη μέλη. " εισαγωγή του ευρώ σε ένα, ή ακόμη και σε δύο κράτη σε μια τριετή περίοδο δεν μπορεί να θεωρείται τρανταχτή επιτυχία. Πρέπει να ενισχύσουμε και να επιταχύνουμε αυτές τις δραστηριότητες, καθώς θα επιτρέψουν γρηγορότερη ανάπτυξη και περαιτέρω ολοκλήρωση. Ας αδράξουμε αυτή την ευκαιρία.
<P>
Τέλος, επιτρέψτε μου να απευθύνω τα θερμά μου συγχαρητήρια στους δύο εισηγητές.
<SPEAKER ID="284" NAME="Hélène Goudin" AFFILIATION="IND/DEM">
(SV) Δεν έχουν περάσει τέσσερα χρόνια από τότε που η Σουηδία διεξήγαγε ένα δημοψήφισμα σχετικά με το ευρώ και, με πολύ μεγάλη πλειοψηφία, απέρριψε την εισαγωγή του ευρώ ως νόμισμά της. Υπήρχαν, και υπάρχουν, πολλά επιχειρήματα κατά της ένταξης στην ευρωζώνη. Αφενός, είναι ένα πολύ ασταθές πολιτικό σχέδιο· αφετέρου, είναι εξαιρετικά προβληματικό για μια χώρα να μην μπορεί να ελέγχει τα επιτόκιά της προκειμένου να ανταποκρίνεται στους εμπορικούς κύκλους. Αυτοί οι φόβοι αποδείχτηκαν ότι είναι δικαιολογημένοι, και τώρα βλέπουμε πώς όλα αυτά επηρεάζουν χώρες που έχουν ανταλλάξει τα νομίσματά τους με το ευρώ.
<P>
Έχει χάσει η Σουηδία κρατώντας την κορόνα; Πρόσφατες έρευνες δείχνουν ότι το εμπόριο έχει επηρεαστεί, αλλά σε ένα αμελητέο βαθμό. Αυτό που έχει κερδίσει η Σουηδία αποφασίζοντας να μην εισαγάγει το ευρώ είναι πολύ πιο ανεκτίμητο. Είμαστε σε πολύ διαφορετική θέση έχοντας τη δυνατότητα να ελέγχουμε την ανάπτυξή μας διότι τα επιτόκια μπορούν να προσαρμόζονται στις επικρατούσες συνθήκες στη Σουηδία χωρίς να χρειάζεται να λαμβάνει η Τράπεζα της Σουηδίας υπόψη τις εμπορικές προβλέψεις σε άλλες χώρες. Επομένως πιστεύω ότι, αντίθετα με τα όσα είπε ο Επίτροπος Almunia σε αυτό το Κοινοβούλιο, το σουηδικό "όχι" πρέπει να γίνει σεβαστό και πρέπει να δοθεί και στη Σουηδία μια επίσημη εξαίρεση από την υποχρέωση της ένταξης στην ευρωζώνη, όπως έχει δοθεί στη Δανία και το "νωμένο Βασίλειο. Οτιδήποτε άλλο θα ήταν εξαιρετικά αντιδημοκρατικό.
<SPEAKER ID="285" NAME="Zsolt László Becsey" AFFILIATION="PPE-DE">
(HU) Χαίρομαι που αυτή η συζήτηση διεξάγεται τώρα, ούτως ώστε σε σχέση με ορισμένα κοινά στοιχεία μεταξύ των δύο θεμάτων, να επιστήσω την προσοχή σε ορισμένες συνέπειες της διεύρυνσης. Καταρχάς, χαίρομαι που όχι μόνο οι εκπρόσωποι των υποψήφιων χωρών για την ευρωζώνη και ο εισηγητής, αλλά επίσης ο γερμανός συνάδελφός μου, κ. Schwab, διαπίστωσαν το πρόβλημα ότι η αντίληψη της χώρας αναφοράς σε σχέση με το κριτήριο του πληθωρισμού για ένταξη στην ευρωζώνη -δηλαδή, όλα τα κράτη μέλη- είναι διαφορετική από εκείνη που χρησιμοποιούμε θεσπίζοντας τον στόχο της ΕΚΤ, η οποία ισχύει ανεπιφύλακτα στα 13 κράτη μέλη.
<P>
Παρά την επιστολή που μας απέστειλε χθες ο κ. Almunia σε απάντηση, το Κοινοβούλιο πρέπει να συνεχίσει να επιμένει ότι η αναθεώρηση της Συνθήκης πρέπει να περιέχει μια διόρθωση που απορρέει λογικά από τη δημιουργία της ευρωζώνης. Εξάλλου, δεν είναι διπλά μέτρα και σταθμά να μην υπάρχουν μέτρα κατά του υπερβολικού πληθωρισμού για τα κράτη μέλη της ευρωζώνης αλλά να θεσπίζονται πιο αυστηρές αντιπληθωριστικές απαιτήσεις για τα κράτη που θέλουν να ενταχθούν στην ευρωζώνη;
<P>
Θέλω να επισημάνω ότι, ενώ η ισοτιμία αναφοράς για το ευρώ βασίζεται σε 27 κράτη μέλη, στο συμβούλιο διευθυντών της ΕΚΤ ο ίδιος ορισμός ισχύει μόνο για 13 κράτη, καθώς δεν γνωρίζω να διαδραματίζουν κάποιο ρόλο σε αυτό το όργανο πολίτες κρατών εκτός της ευρωζώνης. Επομένως, βλέπω ένα διπλό νόημα στην έκφραση της Συνθήκης "κράτη μέλη της Ευρωπαϊκής Ένωσης".
<P>
Ακούμε πολλά λόγια για αλληλεγγύη, αλλά αυτή δεν είναι εμφανής αναφορικά με τη χρήση των χαρτονομισμάτων του ευρώ. Στην πραγματικότητα, η μικρότερη ονομαστική αξία, το χαρτονόμισμα των 5 ευρώ, θα αξίζει πολλές φορές την αξία των μικρότερων χαρτονομισμάτων των εθνικών νομισμάτων των νέων κρατών μελών, αναγκάζοντας τους κατοίκους τους να τριγυρνάνε με τσάντες γεμάτες κέρματα στους δρόμους. Ταυτόχρονα, έχουμε το μεγαλύτερο χαρτονόμισμα, το χαρτονόμισμα των 500 ευρώ, το οποίο θα ισούται συχνά με τη σύνταξη μισού χρόνου σε αυτές τις χώρες. Αλλά κι εγώ προσωπικά δεν έχω μπορέσει να χρησιμοποιήσω αυτό το χαρτονόμισμα εδώ και εβδομάδες, ακόμη και εδώ στο Στρασβούργο ή στις Βρυξέλλες, για να πληρώσω οτιδήποτε. Αν θα μπορούσε κανείς να μου το χαλάσει, θα του ήμουν υπόχρεος. Τι θα μπορούσε να κάνει λοιπόν κανείς με αυτό στη Ρίγα;
<P>
Επιτρέψτε μου να προσθέσω ότι ο κ. Rosati έκανε ένα πολύ εύστοχο σχόλιο για την επέκταση των τεσσάρων θεμελιωδών ελευθεριών στην εσωτερική αγορά. Αλλά έχω μια ερώτηση σχετικά με αυτό το θέμα επίσης: πώς είναι δυνατό εκείνοι που συμμετέχουν στην νομισματική ολοκλήρωση σήμερα να μπορούν να εμποδίζουν την ελεύθερη κυκλοφορία εργατικού δυναμικού, από φόβο για το σλοβακικό εργατικό ντάμπινγκ; Πώς είναι δυνατό οι κανονισμοί της ΕΕ να εξαιρούν έμμεσα την δραστηριότητα υψηλής έντασης εργατικού δυναμικού από την παροχή υπηρεσιών;
<P>
Σας ευχαριστώ, κυρία Πρόεδρε, και ελπίζω ότι η διεύρυνση της ευρωζώνης προς τα ανατολικά, προς την πρώην σοβιετική σφαίρα επιρροής, θα αρχίσει επίσης σύντομα.
<SPEAKER ID="286" NAME="Pervenche Berès" AFFILIATION="PSE">
(FR) Κυρία Πρόεδρε, κύριε Juncker, κύριε Trichet, κύριε Almunia, πιστεύω ότι αυτή είναι μια καλή εβδομάδα για το ευρώ. Καταρχάς, διότι είναι η πρώτη φορά που αυτός ο μακροοικονομικός διάλογος για την ευρωζώνη λαμβάνει χώρα εδώ, στο Ευρωπαϊκό Κοινοβούλιο. Ελπίζω αυτή να είναι η αρχή μιας καλής συνήθειας· σε αυτή τη συζήτηση το ευρώ έχει μια προβολή σε επίπεδο Κοινοβουλίου, και χαίρομαι γι' αυτό.
<P>
Έπειτα, αυτή είναι επίσης η εβδομάδα κατά την οποία ένας νεοεκλεγείς Πρόεδρος της Δημοκρατίας αισθάνθηκε ότι αυτό που επρόκειτο να προτείνει στη χώρα του όφειλε να το αιτιολογήσει ο ίδιος στους κόλπους της Ευρωομάδας. Έχω την εντύπωση ότι πριν από μερικά χρόνια αυτό δεν θα μπορούσε να συμβεί στην εν λόγω χώρα όπου υπήρχε η αντίληψη ότι η δημοσιονομική στρατηγική εμπίπτει στην εθνική κυριαρχία. " συλλογική συζήτηση σχετικά με το τι είναι η διαχείριση του ευρώ σημείωσε πρόοδο, και χαίρομαι γι' αυτό. Ζητήσατε το δικαίωμα να κρίνετε την αποτελεσματικότητα των 13 δισ. φορολογικών δώρων που έχουν προταθεί, και δεν μπορώ παρά να στηρίξω την πρότασή σας.
<P>
Όμως, όσον αφορά το μέλλον, θα ήθελα να σας καλέσω να προχωρήσετε ακόμη περισσότερο. Καταρχάς, διότι πιστεύω ότι με τη χρήση του προληπτικού σκέλους του Συμφώνου Σταθερότητας και Ανάπτυξης δεν καθίσταται δυνατή η εφαρμογή που έχουμε ανάγκη, ήτοι ο εκ των προτέρων συντονισμός προκειμένου να οργανώνονται οι στρατηγικές επενδύσεις του μέλλοντος με συντονισμένο τρόπο και για να προβλέπονται, μαζί, τα αποτελέσματα των διαρθρωτικών μεταρρυθμίσεων, διότι αυτό το οποίο συμβαίνει σε μια χώρα όσον αφορά τις διαρθρωτικές μεταρρυθμίσεις έχει αντίκτυπο σε όλες τις άλλες χώρες.
<P>
Στη συνέχεια, θέλω να σας καλέσω να ανοίξουμε τη συζήτηση για το θέμα της συναλλαγματικής ισοτιμίας. Είναι ένα ζήτημα το οποίο το άρθρο 111 της Συνθήκης σας επιτρέπει να συζητήσετε, και στο επίπεδο του Συμβουλίου. Θα πρέπει επίσης να θεωρείται ως θέμα κοινού ενδιαφέροντος, όπως σας υποδεικνύει το άρθρο 99 της Συνθήκης.
<SPEAKER ID="287" NAME="Vladimír Železný" AFFILIATION="IND/DEM">
(CS) Κύριε Πρόεδρε, η εισαγωγή του ενιαίου νομίσματος υποτίθεται ότι θα δημιουργούσε μια ενιαία εσωτερική αγορά. Ωστόσο, η Ευρωπαϊκή Ένωση είναι σήμερα όμηρος της ιδέας της άκαμπτης πολιτικής ολοκλήρωσης και της δημιουργίας ενός υπερβολικά ρυθμισμένου υπερκράτους, αντί να δημιουργεί τις οικονομικές ελευθερίες που το 1957 συνέβαλαν στη διαμόρφωση των βάσεων της κοινής αγοράς και οι οποίες παραμένουν ανεκπλήρωτες ως σήμερα. " αποτυχία να υιοθετηθεί η αρχική οδηγία Bolkestein, η ύπαρξη εμποδίων στην ελεύθερη μεταφορά της παραγωγής σε πιο αποτελεσματικές περιοχές της Ένωσης, και οι περιορισμοί στην ελεύθερη κυκλοφορία εργατικού δυναμικού από τα νέα κράτη μέλη, καθώς και άλλοι περιορισμοί προστατευτισμού και ρυθμιστικοί περιορισμοί στην ελευθερία της κοινής αγοράς μετατρέπουν το ευρώ σε ένα τεχνητό νόμισμα. Ως αποτέλεσμα, έχουμε ένα ενιαίο νόμισμα σε μία μη ενιαία αγορά. Ένα τυπικό παράδειγμα αυτού του γεγονότος είναι ότι υπάρχει αφενός η εκβιαστική έγκριση παραχωρήσεων στο Σύμφωνο Σταθερότητας, το οποίο ορισμένα από τα μεγάλα κράτη της ΕΕ αποφάσισαν ότι δεν μπορούσαν να στερηθούν, και αφετέρου στα νέα κράτη μέλη επιβάλλονται ανόητοι και ξεπερασμένοι προ πολλού όροι για την είσοδό τους στην ευρωζώνη, οι οποίοι δεν λαμβάνουν δεόντως υπόψη τα απαραίτητα επίπεδα πληθωρισμού και άλλους δείκτες που δεν είναι τίποτα περισσότερο από περιφερειακές και συμπτωματικές εκδηλώσεις πολύ δυναμικών οικονομιών που αναπτύσσονται με ταχύτερο ρυθμό από το μέσο όρο της ΕΕ. " στενομυαλιά της ευρωζώνης και η αποτυχία να εκπληρώσει τις οικονομικές ελευθερίες σε μια άδικη και μη ενιαία αγορά μετατρέπουν το ευρώ σε ένα επισφαλές και αδιάφορο νόμισμα.
<P>
(EN) Κυρία Πρόεδρε, σας παρακαλώ επιτρέψτε μου να κάνω μια τεχνική παρατήρηση. Στο ταμπλό που βρίσκεται από πάνω σας και σε κοινή θέα, το όνομά μου αναγράφεται εσφαλμένα εδώ και αρκετούς μήνες. Λείπει το "ý" στο τέλος του ονόματός μου. Σας παρακαλώ να το λάβετε υπόψη.
<SPEAKER ID="289" NAME="Othmar Karas" AFFILIATION="PPE-DE">
(DE) Κυρία Πρόεδρε, επιδοκιμάζω κι εγώ το τρίφυλλο τριφύλλι του ευρώ.
<P>
Το ευρώ ήταν μια επιτυχία: είναι η καλύτερη απάντηση της ΕΕ στις παγκόσμιες προκλήσεις. Το ευρώ και οι τέσσερις ελευθερίες είναι οι ακρογωνιαίοι λίθοι μίας ισχυρής εσωτερικής αγοράς. Κατά τη γνώμη μου, τα κριτήρια του Μάαστριχτ και το Σύμφωνο Σταθερότητας και Ανάπτυξης είναι οι μεγαλύτερες κανονιστικές αρχές που πέτυχε η Ευρωπαϊκή Ένωση. Από την 1η Ιανουαρίου 2008, η Ομάδα του Ευρώ θα έχει την απόλυτη πλειοψηφία στα μέλη της ΕΕ. Αυτή είναι μια καλή είδηση και θα θέλαμε να καλωσορίσουμε θερμά τη Μάλτα και την Κύπρο.
<P>
Με στενοχωρεί το γεγονός ότι χαιρόμαστε επειδή ένας αρχηγός κράτους υποσχέθηκε να κάνει το καθήκον του. Τα καθήκοντα πρέπει να εκτελούνται. Πρέπει να σεβόμαστε τους κανόνες κι όχι να τους ερμηνεύουμε με προστατευτικό τρόπο.
<P>
Χαιρόμαστε διότι υπάρχουν οικονομικά οφέλη και ζητούμε να χρησιμοποιηθούν για να μειωθεί το εμπορικό έλλειμμα και το δημόσιο χρέος, ενώ ταυτόχρονα οι εργαζόμενοι θα έχουν μερίδιο σε αυτό το κέρδος.
<P>
Δεν αμφισβητούμε την ανεξαρτησία της Ευρωπαϊκής Κεντρικής Τράπεζας, που είναι εγγυήτρια για την επιτυχή πορεία του ευρώ. Όμως μία ανεξάρτητη ΕΚΤ και η ενότητα ως προς τις εξωτερικές σχέσεις δεν αποκλείουν η μια την άλλη. " ενιαία γραμμή της ευρωζώνης στις εξωτερικές σχέσεις δεν έχει καμία σχέση με το ότι αυτοί οι τρεις κύριοι επηρεάζουν τις συναλλαγματικές ισοτιμίες. " ισοτιμία καθορίζεται από την αγορά και η ΕΚΤ καθορίζει τα επιτόκια. Αυτό θα ήθελα να το ξεκαθαρίσω στους αριστερούς.
<P>
Σήμερα όλοι εξυμνούμε το ευρώ και τα οικονομικά δεδομένα, έχουμε όμως ξεχάσει ότι το ευρώ πρέπει επίσης να θεωρείται και να παρουσιάζεται ως κάτι θετικό για τους ευρωπαίους πολίτες. Ας υπογραμμίσουμε πόσα εξοικονομούμε σε σχέση με τις δαπάνες για την ισοτιμία. Ας υπογραμμίσουμε την επίδραση του ευρώ στη σταθερότητα της ευρωζώνης και της εσωτερικής αγοράς. Ας μην ξεχνάμε ότι τώρα πηγαίνουμε καλύτερα από το δολάριο και αυτό είναι ένα πραγματικό σημάδι επιτυχίας. Αυτό ήθελαν οι πολίτες όταν καθιερώσαμε το ευρώ.
<SPEAKER ID="290" NAME="Robert Goebbels" AFFILIATION="PSE">
(FR) Κυρία Πρόεδρε, έχω την εντύπωση ότι συμμετέχω σε συζήτηση κοροϊδίας: κοροϊδία έναντι των φιλοξενουμένων μας, οι οποίοι βρίσκονται μπροστά σε μια άδεια αίθουσα· κοροϊδία στα δεξιά, όπου υπάρχει δήθεν αναβρασμός μεταξύ των βουλευτών για την απώλεια της ανεξαρτησίας της ΕΚΤ, τη στιγμή που η Ευρωπαϊκή Κεντρική Τράπεζα είναι και θα παραμείνει ανεξάρτητη. " Γαλλία τροποποίησε το Σύνταγμά της για να επιτρέπει αυτή την ανεξαρτησία. Για να αλλάξει το καταστατικό της ΕΚΤ, θα χρειαζόταν η σύμφωνη γνώμη 27 κυβερνήσεων και 28 κοινοβουλίων, περιλαμβανομένου και του δικού μας. Αποστολή αδύνατη!
<P>
Εξάλλου, η ΕΚΤ κάνει μάλλον καλή δουλειά, το ευρώ είναι το δεύτερο διεθνές αποθεματικό νόμισμα και, από το 2000, έχει ανατιμηθεί κατά περίπου 25% έναντι του δολαρίου. Μας κοστίζει λιγότερο η αγορά πρώτων υλών, πετρελαίου και αερίου. Ο πληθωρισμός είναι χαμηλότερος στην ευρωζώνη παρά στις "νωμένες Πολιτείες ή στο "νωμένο Βασίλειο. Αν πρέπει να προσάψω κάτι στην ΕΚΤ, αυτό είναι η υπερβολική εμμονή της στην καταπολέμηση του πληθωρισμού. Ο πληθωρισμός είναι επιζήμιος, κυρίως για τους οικονομικά ασθενείς, όμως καθώς τώρα οι πληθωριστικές πιέσεις είναι περιορισμένες, η Τράπεζα θα μπορούσε να υποστηρίξει περισσότερο την οικονομική πολιτική της ΕΕ.
<P>
" αγοραστική δύναμη πολλών Ευρωπαίων έχει συρρικνωθεί, γεγονός που δεν εμποδίζει την ΕΚΤ να συνιστά συγκράτηση των μισθών. Ελπίζω ο κ. Trichet να συστήσει συγκράτηση και στον Πρόεδρο Σαρκοζί, ο οποίος απαρνείται τις δεσμεύσεις της Γαλλίας προκειμένου να κάνει φορολογικά δώρα στους πλούσιους.
<P>
" τελευταία κοροϊδία είναι η εξής: τι νόημα έχει ένας Ευρωπαϊκός Χάρτης Θεμελιωδών Δικαιωμάτων αν αυτός δεν εφαρμόζεται σε ολόκληρη την Ένωση; Πώς το Δικαστήριο των Ευρωπαϊκών Κοινοτήτων θα μπορούσε να εφαρμόσει τον Χάρτη όταν αυτός δεν θα ισχύει στο "νωμένο Βασίλειο; Αυτή η τελευταία ερώτηση απευθύνεται προφανώς στον μεγάλο Ευρωπαίο που είναι ο συμπατριώτης μου, κ. Juncker.
<SPEAKER ID="291" NAME="Jean-Paul Gauzès" AFFILIATION="PPE-DE">
(FR) Κυρία Πρόεδρε, κύριε Juncker, κύριε Trichet, κυρίες και κύριοι, δεν υπάρχει τίποτα το παράδοξο ή αντιφατικό στην έγκριση των συμπερασμάτων των εξαιρετικών εκθέσεων οι οποίες μας παρουσιάζονται και στη στήριξη της θαρραλέας και αποφασιστικής δράσης της γαλλικής κυβέρνησης για να πραγματοποιήσει τις αναγκαίες μεταρρυθμίσεις και να προωθήσει την ανάπτυξη. Δεν είναι ούτε παράδοξο ούτε αντιφατικό επειδή η Γαλλία επιστρέφει στην Ευρώπη. Δηλώνοντας επίσημα τη δέσμευσή του στην ευρωπαϊκή ολοκλήρωση, ο Πρόεδρος της Γαλλικής Δημοκρατίας έκανε μια σημαντική συμβολή στην αναβίωση της Ευρώπης και στην έξοδο από το αδιέξοδο στο οποίο αυτή βρισκόταν. " συμφωνία που επιτεύχθηκε κατά τη διάρκεια της συνόδου κορυφής των Βρυξελλών, χάρη στις προσπάθειες της καγκελαρίου Angela Merkel, αποτελεί το πρώτο απτό παράδειγμα αυτής της νέας εξέλιξης.
<P>
Ένας από τους στόχους είναι η βελτίωση του τρόπου λειτουργίας της ευρωζώνης. Το Σύμφωνο Σταθερότητας και Ανάπτυξης, το οποίο από το 1999 παρέχει ένα πλαίσιο για τους προϋπολογισμούς των χωρών της ευρωζώνης και καθορίζει τη δημοσιονομική πειθαρχία που οφείλουν να εφαρμόζουν τα κράτη μέλη για να αποφεύγουν την εμφάνιση υπερβολικών ελλειμμάτων, πρέπει να εφαρμόζεται συστηματικά, διότι συμβάλλει στη νομισματική σταθερότητα. Είναι ξεκάθαρο, η Γαλλία, αντίθετα με όσα μπορεί να έχουν ειπωθεί, δεν αμφισβητεί τους κανόνες του Συμφώνου Σταθερότητας και Ανάπτυξης, οι οποίοι παραμένουν θεμελιώδεις. Ωστόσο, χρειάζεται να τηρούμε τα κριτήριά του χωρίς να παραβλέπουμε τον στόχο της ανάπτυξης. " εφαρμογή του Συμφώνου πρέπει να είναι ευφυής και δυναμική.
<P>
Με το πνεύμα αυτό ο Πρόεδρος της Γαλλικής Δημοκρατίας επιθυμούσε να παράσχει τις αναγκαίες εξηγήσεις σχετικά με το φιλόδοξο πρόγραμμα διαρθρωτικών μεταρρυθμίσεων που θα εφαρμόσει. Ο εποικοδομητικός διάλογος που άρχισε επέτρεψε να αποσαφηνιστούν οι θέσεις. Ο κ. Σαρκοζί επιβεβαίωσε τη δέσμευσή του να πράξει ό,τι είναι δυνατόν για να εκπληρώσει τον στόχο του 2010, αν η ώθηση στην ανάπτυξη που αναμένει από τα μέτρα αυτά φέρει τα προσδοκώμενα αποτελέσματα όσον αφορά τα φορολογικά έσοδα. " Γαλλία έχει ήδη δεσμευτεί να επαναφέρει το δημόσιο έλλειμμά της στο 2,4% ήδη από το 2007. Οι προσπάθειες δημοσιονομικής εξυγίανσης δεν θα χαλαρώσουν προκειμένου να μειωθεί το δημόσιο χρέος.
<P>
Είμαι από εκείνους που πιστεύουν ότι ο ρόλος της Ευρωομάδας πρέπει να ενισχυθεί. Εξοπλισμένη με σταθερό και υψηλής ποιότητας πρόεδρο, πρέπει να εξακολουθήσει την αναζήτηση συνεκτικών και συντονισμένων εθνικών οικονομικών πολιτικών. Τέλος, κατ' αυτόν τον τρόπο, με σεβασμό της ανεξαρτησίας της Ευρωπαϊκής Κεντρικής Τράπεζας, η Ευρωομάδα θα είναι σε θέση να εξισορροπεί επωφελώς την εφαρμογή οικονομικής πολιτικής προσανατολισμένης στην ανάπτυξη και στην απασχόληση.
<SPEAKER ID="292" NAME="Vladimír Maňka" AFFILIATION="PSE">
(SK) Την προηγούμενη εβδομάδα παρέστην σε συνομιλίες στο Υπουργείο Οικονομικών στο Δουβλίνο.
<P>
" ιρλανδική οικονομία αυξάνεται με το εντυπωσιακό ποσοστό του 6% κατά μέσο όρο τα τελευταία 10 χρόνια. Το κατά κεφαλήν ΑΕγχΠ είναι 40% πάνω από το μέσο όρο της ΕΕ. " ανεργία είναι στο 4,2%, και οι Ιρλανδοί θα καταφέρουν σαφώς να εκπληρώσουν τον στόχο της Στρατηγικής της Λισαβόνας αναφορικά με την ανεργία. " ανησυχία τους, ωστόσο, είναι ότι ο πληθωρισμός θα φτάσει το 5% φέτος. Αν η Ιρλανδία δεν ήταν ήδη μέλος της ευρωζώνης, δεν θα μπορούσε να ενταχθεί σήμερα κάτω από τους τωρινούς κανονισμούς. Σε αυτό το πλαίσιο θέλω να υπενθυμίσω ότι στις ταχέως αναπτυσσόμενες οικονομίες ο διαρθρωτικός πληθωρισμός είναι υψηλότερος. Αυτή η κατάσταση είναι αναπόσπαστο μέρος της νομισματικής ένωσης.
<P>
Ο πληθωρισμός είναι μέρος της διαδικασίας, ιδιαίτερα για τα νέα κράτη μέλη που επιδιώκουν να φτάσουν τις πιο αναπτυγμένες χώρες. Το Συμβούλιο και η Επιτροπή πρέπει επομένως να εκπονήσουν μια νέα ανάλυση και να αναθεωρήσουν τα κριτήρια σύγκλισης. Είναι σημαντικό να συνεχιστούν οι πολιτικές συζητήσεις σχετικά με την εφαρμογή αυτών των κριτηρίων στα μελλοντικά μέλη της ευρωζώνης.
<SPEAKER ID="293" NAME="Jean-Claude Juncker">
Πρόεδρος της Ευρωομάδας. (FR) Κυρία Πρόεδρε, λαμβάνω τον λόγο στο τέλος της συζήτησης για να προβώ σε ορισμένες παρατηρήσεις επιπλέον των όσων ειπώθηκαν ή δεν ειπώθηκαν.
<P>
Θα αρχίσω αναφερόμενος στη μισθολογική πολιτική, επειδή είναι ένα θέμα με το οποίο ασχολούμαι και το οποίο με ενδιαφέρει. Παραμένω πεπεισμένος ότι, αν ακολουθηθούν οι τρέχουσες πολιτικές, δηλαδή αυτές που συνίστανται στην περαιτέρω διεύρυνση του χάσματος που υπάρχει μεταξύ εκείνων που εργάζονται και εκείνων που λέγουν ότι παρέχουν εργασία, οδεύουμε ολοταχώς στην καταστροφή. Οι Ευρωπαίοι, ιδίως οι απλοί και σεμνοί Ευρωπαίοι, οι οποίοι δεν είναι λιγότερο ευφυείς από τους άλλους, δεν κατανοούν πλέον αυτό το χάσμα που διευρύνεται κάθε μέρα περισσότερο μεταξύ αυτών που έχουν και αυτών που φιλοδοξούν να έχουν.
<P>
(Χειροκροτήματα)
<P>
Πιστεύω ότι είμαστε αρκετοί που το λέμε αυτό, περιλαμβανομένου του Προέδρου της Ευρωπαϊκής Κεντρικής Τράπεζας ο οποίος, πρόσφατα, αντιτάχθηκε σε αυτό το διαρκώς διευρυνόμενο χάσμα. Πιστεύω ότι οφείλουμε να παραμείνουμε πιστοί στην αρχή της συγκράτησης των μισθών. Πιστεύω ότι η συγκράτηση των μισθών μπορεί να εξηγηθεί με απλά λόγια: όσο οι μισθοί εξελίσσονται σύμφωνα με την πρόοδο της παραγωγικότητας, η συγκράτηση των μισθών δεν οδηγεί ούτε σε απώλεια της ανταγωνιστικότητας, ούτε σε πλεονάζοντα πληθωρισμό. Αν, αντίθετα, οι μισθοί παρεξέκλιναν από την πορεία που τους χαράσσει η εξέλιξη της παραγωγικότητας, θα μπορούσαμε να έχουμε και σίγουρα θα είχαμε πρόβλημα. Πιστεύω ότι πρέπει να αναζητήσουμε ένα σύγχρονο τρόπο που θα επιτρέπει στον μεγαλύτερο δυνατό αριθμό ατόμων να μετέχουν στους καρπούς της ανάπτυξης. Δεν εξαρτώνται όλα από τις ονομαστικές αυξήσεις των μισθών. Οφείλουμε να σκεφτούμε πιθανές μορφές συμμετοχής των εργαζομένων· οφείλουμε να σκεφτούμε μορφές συμμετοχής στα κέρδη· οφείλουμε να σκεφτούμε άλλες μορφές κατάρτισης των εργαζομένων οι οποίες θα μπορούσαν να επιτρέπουν στον μεγαλύτερο δυνατό αριθμό ανθρώπων να μετέχουν στους καρπούς της οικονομικής ανάπτυξης, η οποία, κατά τα λοιπά, δεν θα έπρεπε να κακολογείται ή να επικρίνεται ως προς την αρχή της, όπως υπάρχει τάση σε ορισμένους χώρους. Αντιθέτως, πρέπει να γίνεται αντιληπτή ως μέσο που επιτρέπει στην ευρωζώνη και στην Ευρωπαϊκή Ένωση να αυξάνουν το ποσοστό συμμετοχής τους στις αγορές εργασίας και, κατ' επέκταση, να μειώσουν το δικό τους ποσοστό ανεργίας σε σχέση με αυτό που γνωρίζουμε σήμερα. Θέλουμε την ανάπτυξη διότι θέλουμε την απασχόληση· δεν θέλουμε η ανάπτυξη να είναι αυτοσκοπός.
<P>
Σε ό,τι αφορά την ελεύθερη κυκλοφορία των εργαζομένων στο εσωτερικό της ευρωζώνης, θα πω μαζί, άλλωστε, με τον Πρόεδρο της Ευρωπαϊκής Κεντρικής Τράπεζας, κάτι που θα σας επιτρέψει να διαπιστώσετε πόσο πλήρως εναρμονισμένες είναι οι θέσεις μας ότι, ναι, υπάρχει μια αντίφαση ανάμεσα στο γεγονός της συμμετοχής στην ίδια νομισματική ζώνη και στο γεγονός της μη πλήρους συμμετοχής στις τέσσερις ελευθερίες. Συμφωνώ, συνεπώς, με αυτούς οι οποίοι λέγουν ότι οι σλοβένοι εργαζόμενοι, επί παραδείγματι, θα πρέπει να μπορούν να κυκλοφορούν ελεύθερα στο εσωτερικό της ευρωζώνης. Ωστόσο, δεν θα βρείτε, ούτε στη Συνθήκη, ούτε στις συμφωνίες προσχώρησης, διατάξεις που μας επιτρέπουν να πούμε: ναι, οι σλοβένοι εργαζόμενοι πρέπει να μπορούν να κυκλοφορούν στο έδαφος των δώδεκα μελών της ευρωζώνης αλλά όχι στο έδαφος των άλλων, ούτε επίσης θα βρείτε διατάξεις που μας επιτρέπουν να πούμε ότι, όχι, οι τσέχοι εργαζόμενοι, οι σλοβάκοι εργαζόμενοι και οι πολωνοί εργαζόμενοι δεν μπορούν να κυκλοφορούν, μόνον αυτοί που είναι μέλη της ευρωζώνης επιτρέπεται να το κάνουν. Δεν έγραψα εγώ όλα αυτά τα εδάφια της Συνθήκης, ούτε καν το ελάχιστο τμήμα αυτής, αλλά δεν θα αποφύγετε τη δυσκαμψία που χαρακτηρίζει ενίοτε όλα αυτά τα κείμενα. Άρα, είναι μια συζήτηση που οφείλουμε να κάνουμε, αλλά πρέπει να συνειδητοποιήσουμε ότι δεν μπορούμε να επιλύσουμε το θέμα μόνον στο επίπεδο της ευρωζώνης· θα πρέπει να το επιλύσουμε στο επίπεδο της Ευρωπαϊκής Ένωσης συνολικά.
<P>
Πολλά έχουν ειπωθεί για το άτομο που απεκάλεσα "βραδινό επισκέπτη μας", την περασμένη Δευτέρα στην Ευρωομάδα. Είναι εξάλλου, κύριε Hamon, μια έκφραση που προέρχεται από μια εποχή του Μεγάρου των "λυσίων η οποία δεν αντιστοιχεί ακριβώς στη σημερινή, επειδή άλλοι, πριν από τον Πρόεδρο της Ευρωομάδας, είχαν τη συνήθεια να δέχονται βραδινούς επισκέπτες. Είναι περισσότερο ένα φαινόμενο της δεκαετίας του 1980, στη Γαλλία. Στην Ευρώπη, το φαινόμενο αυτό είναι μάλλον νέο και θα δούμε αν είναι η αρχή μιας μεγάλης παράδοσης ή αν θα καταστεί το επιφαινόμενο που υπήρξε.
<P>
Τούτου λεχθέντος, θα ήθελα εν συντομία να επισημάνω ορισμένες δεσμεύσεις που έχει αναλάβει η Γαλλία. Ένα, η Γαλλία δεν θέτει τέλος στη δημοσιονομική εξυγίανση, η Γαλλία δεν βάζει σε εφαρμογή μια παύση της προσπάθειά της για δημοσιονομική εξυγίανση. Δύο, το έλλειμμα του 2008, ...
<P>
(Απευθυνόμενος στον κ. Goebbels ο οποίος τον διακόπτει)
<P>
... Ναι όντως, κύριε Goebbels, θα δούμε. Δεν είμαι αρμόδιος για τη δημοσιονομική πολιτική της Γαλλίας, άρα, θα δούμε ... Τελικά, θα σας πω, αγαπητέ μου φίλε κ. Goebbels, ότι αν τα δημόσια οικονομικά της Γαλλίας ήταν στην ίδια υγιή κατάσταση με τα οικονομικά της χώρας για την οποία είμαι αρμόδιος, δεν θα κάναμε αυτή τη συζήτηση, και δεν θα είχαμε τον επισκέπτη μας το βράδυ της Δευτέρας.
<P>
(Γέλια)
<P>
Τούτου λεχθέντος, η Γαλλία δεσμεύεται πλήρως· η Γαλλία θα πράξει το παν για να εκπληρώσει τον στόχο του 2010, όπως δεσμευτήκαμε όλοι τον Απρίλιο του τρέχοντος έτους. " Γαλλία δεν είναι η μόνη χώρα που αντιμετωπίζει δυσκολίες για να επιτύχει τον στόχο στην ορισθείσα καταληκτική ημερομηνία. Θα αναλύσουμε με την ίδια αυστηρότητα, με την ίδια επιμονή, τα αποτελέσματα των άλλων χωρών οι οποίες ίσως δεν κατορθώσουν, υπό τις ορισθείσες προϋποθέσεις, να επιτύχουν τον στόχο στον επιθυμητό χρόνο, όμως η Ευρωομάδα προσδοκά ότι όλα τα κράτη μέλη της Ευρωομάδας θα εκπληρώσουν τον μεσοπρόθεσμο στόχο τους το 2010 το αργότερο. Όσον αφορά τη Γαλλία, τον Σεπτέμβριο θα μας υποβάλει επικαιροποιημένο πρόγραμμα σταθερότητας ώστε η Επιτροπή και η Ευρωομάδα, μαζί, να μπορέσουν να δουν αν οι διαρθρωτικές μεταρρυθμίσεις που έχει δρομολογήσει η γαλλική κυβέρνηση θα είναι ικανές να οδηγήσουν στο επιθυμητό αποτέλεσμα, ήτοι σε μια ζωηρή ανάκαμψη της γαλλικής ανάπτυξης και στην εγγύηση της βιωσιμότητας των δημόσιων οικονομικών της Γαλλίας σε μακροπρόθεσμο ορίζοντα. Αναφέρω τμήματα του Συμφώνου Σταθερότητας και Ανάπτυξης στην τροποποιημένη εκδοχή του.
<P>
Σε ό,τι αφορά τη διεύρυνση της ζώνης, και ανεξάρτητα από τη συζήτηση που θα μπορούσαμε να κάνουμε για τα κριτήρια προσχώρησης, θα ήθελα να επαναλάβω ενώπιον του Κοινοβουλίου ότι, βεβαίως, η ευρωζώνη και η Ευρωομάδα δεν είναι ούτε μία ζώνη, ούτε μια αποκλειστική λέσχη. Όλα τα κράτη μέλη που πληρούν τα κριτήρια προσχώρησης όχι μόνον μπορούν να ενταχθούν στην ευρωζώνη, αλλά οφείλουν να το κάνουν. Κανένα μέλος της ευρωζώνης, κράτος ή πολιτικός άνδρας δεν μπορεί να απορρίψει αίτηση προσχώρησης στην ευρωζώνη. Επί του σημείου αυτού, οι Συνθήκες είναι σαφέστατες.
<P>
Μπορούμε βεβαίως, και αναμφίβολα, να συζητήσουμε για το θέμα, αλλά θα πρέπει να το συζητήσουμε σε βάθος και να μην αποφύγουμε τα θεμελιώδη ερωτήματα, όπως: τα κριτήρια θα πρέπει να βασίζονται περισσότερο σε μια ονομαστική ανάγνωση, όπως μας υπαγορεύουν οι Συνθήκες, ή αντίθετα θα πρέπει να εξετάζουμε την πραγματική σύγκλιση; Προειδοποίησα ήδη τα νέα κράτη μέλη έκφραση που εξακολουθώ να απεχθάνομαι για την έννοια της πραγματικής σύγκλισης. Τα κράτη μέλη, αυτά που αναφέρουμε ως νέα κράτη μέλη, δεν έχουν τίποτε να κερδίσουν στην πραγματικότητα αν καταφύγουμε σε αναλύσεις που θα βασίζονται περισσότερο στην πραγματική σύγκλιση παρά στην ονομαστική ανάγνωση, αλλά αυτή είναι μια συζήτηση που μπορούμε να την κάνουμε στη διάρκεια των προσεχών μηνών.
<P>
Δεν κατάλαβα πολύ καλά την ερώτηση που μου έθεσε, στο τέλος της παρέμβασής του, ο φίλος μου, ο κ. Goebbels, όταν με ρώτησε για τον Χάρτη Θεμελιωδών Δικαιωμάτων στην Ευρώπη. Δεν μπορώ βασικά να δω τι σχέση έχει αυτό με την παρούσα συζήτησή μας, εκτός αν θέλει να επισημάνει ότι δεν υπάρχει πλέον λόγος να ζητά το "νωμένο Βασίλειο εξαίρεση σχετικά με τον Χάρτη Θεμελιωδών Δικαιωμάτων, και ότι δεν υπάρχει λόγος να επιμένει να θέλει να εξαιρεθεί πάση θυσία όσον αφορά τα νομισματικά θέματα. Έχω, επιπλέον, την άποψη ότι το "νωμένο Βασίλειο θα εφαρμόσει κάποτε τη διακήρυξη των θεμελιωδών δικαιωμάτων στο έδαφός του διότι θα έλθει ο καιρός που θα το θελήσει, καθώς δεν μπορεί κανείς να περιφρονεί αιωνίως την κοινή λογική πριν εισαχθεί εκεί το ενιαίο νόμισμα.
<P>
" ενάρετη ένωση της διακήρυξης των θεμελιωδών δικαιωμάτων και της διακήρυξης του Συμβουλίου της Ευρώπης, η οποία αφορά το ίδιο θέμα, θα δημιουργήσει επομένως μια λύση, η οποία, συνδυάζοντας αυτές τις δύο πηγές δικαίου, θα επιτρέπει στο Δικαστήριο των Ευρωπαϊκών Κοινοτήτων να διασφαλίζει ότι, σε αυτό το θέμα όπως και σε άλλα, το πραιτοριανό δίκαιο θα έχει αποδείξει ότι ενίοτε προηγείται της πραγματικότητας η οποία διαμορφώνεται από εκείνους που θέλουν περισσότερη Ευρώπη και εκείνους οι οποίοι, δυστυχώς, θέλουν λιγότερη Ευρώπη. " μεγάλη συμβολή του Ευρωπαϊκού Κοινοβουλίου στις συζητήσεις μας, κατά γενικό κανόνα, είναι να βρισκόμαστε από την πλευρά αυτών που θέλουν περισσότερη Ευρώπη. Δεν έχουμε τίποτε να κερδίσουμε με το να θέλουμε κάθε ημέρα λιγότερη Ευρώπη, ή με το να πωλούμε την Ευρώπη που έχουμε σε τμήματα τα οποία διαθέτουμε σε αυτούς που θα ήθελαν να διαλύσουν ένα έργο που δεν έχει παύσει να διευρύνεται και να εντυπωσιάζει τον κόσμο από τότε που αρχίσαμε το έργο της οικοδόμησής του.
<P>
(Χειροκροτήματα)
<SPEAKER ID="294" NAME="Jean-Claude Trichet">
Πρόεδρος της ΕΚΤ. (EN) Κυρία Πρόεδρε, έχω να κάνω πέντε επισημάνσεις σε απάντηση της ερώτησης. Πρώτα απ' όλα, θα ήθελα να πω εκ νέου ότι οι εκθέσεις του κ. Rosati και του κ. Mitchell ήταν πολύ εντυπωσιακές και πλήρεις πολύ σημαντικών ιδεών και συστάσεων.
<P>
Πρώτον, όσον αφορά τις παρατηρήσεις του κ. Schwab: είναι σαφές ότι υπάρχει ζήτημα θεσμικής φιλοσοφίας. Υπάρχουν 13 υποδειγματικές πολιτικές δημοκρατίες στην ευρωζώνη, και τον επόμενο Ιανουάριο θα υπάρχουν 15. Στο μέλλον, θα υπάρχουν ίσως 25 ή ακόμη περισσότερες. Είναι αδιανόητο να συμβαίνουν αλλαγές τρεις ή τέσσερις φορές τον χρόνο λόγω των αλλαγών που προκύπτουν από την κανονική λειτουργία της δημοκρατίας μας. Σαφώς, οι δεσμεύσεις που αναλαμβάνονται στο πλαίσιο της Ευρωομάδας είτε τηρούνται είτε δεν τηρούνται. Εάν δεν τηρούνται, τότε είναι αδύνατη η ύπαρξη μιας Ευρωομάδας που θα έχει εξουσία - κάτι που, είμαι βέβαιος, αποτελεί επιθυμία και βούληση όλων των ενεχόμενων χωρών.
<P>
Το δεύτερο θέμα μου αφορά τις θέσεις εργασίας. Τα αριθμητικά στοιχεία είναι αριθμητικά στοιχεία. Ακούω τακτικά ότι το ευρώ δεν αποσκοπεί στη δημιουργία θέσεων εργασίας, ότι έχουμε πρόβλημα με την ανάπτυξη και τις θέσεις εργασίας και ούτω καθεξής. Το ευρώ δημιουργήθηκε βάσει μιας φιλοσοφίας που είναι κοινή σε όλον τον κόσμο: ότι η σταθερότητα των τιμών και η αξιοπιστία στη διασφάλιση της σταθερότητας των τιμών αποτελούν προϋποθέσεις για την αειφόρο ανάπτυξη και τη δημιουργία θέσεων εργασίας. Αυτή είναι η απόφαση που έλαβαν οι Ευρωπαίοι, αλλά δεν είναι μόνοι, επειδή πρόκειται για συναίνεση. Ποια είναι τα αριθμητικά στοιχεία; Περισσότερες από 12 εκατομμύρια θέσεις εργασίας έχουν δημιουργηθεί από τη θέσπιση του ευρώ μέχρι σήμερα - περισσότερες από 12 εκατομμύρια· δύο εκατομμύρια, όπως πολύ εύστοχα είπε πριν από λίγο ο εισηγητής, δημιουργήθηκαν το 2006. Από τότε που καθιερώθηκε το ευρώ, δημιουργήσαμε περισσότερες θέσεις εργασίας ακόμη και από τις "ΠΑ. Έχουμε το χαμηλότερο ποσοστό ανεργίας εδώ και 25 χρόνια. Δεν είμαστε ικανοποιημένοι, και δικαίως δεν είμαστε, επειδή πρέπει να επιτύχουμε περισσότερα. Εντούτοις, ας μην λέγεται ότι το ευρώ αντιμάχεται τη δημιουργία θέσεων εργασίας - δεν είναι αλήθεια, και μπορούμε να το αποδείξουμε.
<P>
Όσον αφορά την εμμονή που ίσως έχουμε με τη σταθερότητα των τιμών, είπα ήδη ότι η σταθερότητα των τιμών αποτελεί προϋπόθεση για την αειφόρο ανάπτυξη και την αειφόρο δημιουργία θέσεων εργασίας. Επιτρέψτε μου να πω επίσης ότι αυτό το αίσθημα το συμμερίζονται πλήρως οι συμπολίτες μας. Όλες οι μελέτες δείχνουν ότι υποστηρίζουν πλήρως, με απίστευτη διαφορά, τη σταθερότητα των τιμών, και ότι δεν είναι απαραίτητα πλήρως ικανοποιημένοι με την παρούσα κατάσταση· μας παροτρύνουν να είμαστε όσο το δυνατόν αξιόπιστοι. Εάν σήμερα έχουμε επιτόκιο 50ετίας 4,67% και επιτόκιο 30ετίας 4,65% (το επιτόκιο 50ετίας ισχύει στη Γαλλία, όπου τα ομόλογα εκδίδονται με διάρκεια 50 ετών, και το επιτόκιο 30ετίας στη Γερμανία), αυτά τα αριθμητικά στοιχεία εξακολουθούν να είναι πολύ χαμηλότερα από ό,τι το 10ετές επιτόκιο στις "νωμένες Πολιτείες. Γιατί είναι τόσο χαμηλά; Επειδή είμαστε αξιόπιστοι - όσον αφορά τη διασφάλιση της σταθερότητας των τιμών για 30 χρόνια και, ακόμη, και για 50 χρόνια. Αυτή είναι η συμβολή της αξιοπιστίας μας στην Ευρώπη.
<P>
Επιτρέψτε μου να αναφερθώ στο θέμα της συναλλαγματικής ισοτιμίας, το οποίο είναι πολύ σημαντικό. Πρώτον, οι κανόνες είναι σαφείς - καθορίζονται στη Συνθήκη. Είναι ακριβώς οι ίδιοι με τους ισχύοντες κανόνες στη Γερμανία από την ίδρυση της Bundesbank μετά τον Δεύτερο Παγκόσμιο Πόλεμο. Είναι ακριβώς οι ίδιοι με τους κανόνες που χρησιμοποιούνται δυνάμει του γαλλικού συστήματος που θεσπίστηκε τον Ιανουάριο του 1994, όταν η Banque de France έγινε ανεξάρτητη, όπως ζητούσε η Συνθήκη του Μάαστριχτ και ενέκρινε ομόφωνα η γαλλική αριστερά και η δεξιά, που αποφάσισαν, όπως είπε ο κ. Goebbels, να αλλάξουν το Σύνταγμα της Πέμπτης Δημοκρατίας προκειμένου να καταστήσουν ανεξάρτητη την κεντρική τράπεζα.
<P>
Συνεπώς, οι κανόνες είναι σαφείς. Είναι οι ίδιοι με τους κανόνες αρκετών χωρών. Στην πράξη, όπως ειπώθηκε εδώ πολύ εύστοχα από κάποιον αξιότιμο βουλευτή, αυτό σημαίνει ότι βρισκόμαστε σε ένα σύστημα κυμαινόμενης συναλλαγματικής ισοτιμίας, και διαθέτουμε ένα φόρουμ προκειμένου να συζητούμε αυτά τα θέματα: τη G7. Απ' όσο γνωρίζω, ο Jean-Claude Juncker και ο υποφαινόμενος υπογράψαμε τη δήλωση της G7, μαζί με τους εταίρους μας των "ΠΑ - την Ομοσπονδιακή Τράπεζα Αποθεμάτων καθώς και τον υπουργό Οικονομικών- με τους ιάπωνες εταίρους μας και με τους άλλους εταίρους μας, το "νωμένο Βασίλειο και τον Καναδά.
<P>
Με αυτόν τον τρόπο συζητούμε τα θέματα μετά τη θέσπιση του συστήματος κυμαινόμενης συναλλαγματικής ισοτιμίας. Δεν λέω ότι η κατάσταση είναι εύκολη ή πολύ ωραία, αλλά ας είμαστε όσο το δυνατόν πιο υπεύθυνοι υπό τις παρούσες συνθήκες και ας είμαστε βέβαιοι ότι θα έχουμε αυτόν τον διάλογο - μεταξύ μας, ασφαλώς, και με τους εταίρους μας. Είναι αδιανόητο να μπορούμε να κάνουμε πράγματα που είναι αντίθετα με τις επιθυμίες των εταίρων μας. Δεν θα λειτουργήσει.
<P>
Κυρία Πρόεδρε, δεν θα ήθελα να σας κάνω να πλήξετε επαναλαμβάνοντας αυτά που είπαμε, αλλά μαζί λέμε στην Κίνα ότι δεν είμαστε ικανοποιημένοι με την παρούσα κατάσταση. Επαναλαμβάνουμε, ασφαλώς, αυτό που έχει ειπωθεί από τον ιάπωνα φίλο μας, ότι οι αγορές δεν αναγνωρίζουν πλήρως τα παρόντα θεμελιώδη στοιχεία τους, και όσον αφορά τις "νωμένες Πολιτείες, είπαμε και οι δύο ότι παρατηρήσαμε ότι ο υπουργός Οικονομικών και η νομισματική αρχή είχαν πει ότι ένα ισχυρό δολάριο έναντι του ευρώ ήταν προς όφελος τους. Δεν θα πω τίποτα άλλο επ' αυτού, αλλά πρέπει να γνωρίζουμε ακριβώς πώς έχει η κατάσταση.
<P>
Έρχομαι τώρα στο τελευταίο θέμα, το οποίο είναι επίσης σημαντικό: η ανεξαρτησία. Παρατήρησα με μεγάλη προσοχή το γεγονός ότι όλες οι κυβερνήσεις στην Ευρώπη έχουν πει ότι θα σέβονταν πλήρως την ανεξαρτησία της Κεντρικής Τράπεζας. Ο Jean-Claude Juncker, εξ ονόματος της Ευρωομάδας, το είπε αυτό πριν από ένα λεπτό. " ανεξαρτησία βρίσκεται στη Συνθήκη και είναι το απόλυτο κλειδί για την αξιοπιστία. Πώς θα μπορούσαμε να είμαστε αξιόπιστοι για τα επόμενα 50 χρόνια εάν δεν θεωρούμασταν ανεξάρτητοι από όλους όσοι λαμβάνουν τις αποφάσεις - εδώ στην Ευρώπη, στη Νέα Υόρκη, στο Τόκυο, στη Σιγκαπούρη, στο Χονγκ Κονγκ και αλλού; Μας εμπιστεύονται επειδή είμαστε ανεξάρτητοι, αλλά η ανεξαρτησία δεν βασίζεται μόνο στον πλήρη σεβασμό της Συνθήκης από τους εταίρους μας, τις κυβερνήσεις, εξαρτάται επίσης από μας. Ήθελα να πω, εξ ονόματος του Διοικητικού Συμβουλίου -εάν μπορούσα θα το έλεγα σε αρκετές γλώσσες προκειμένου να διασφαλίσω ότι έγινα απολύτως αντιληπτός! -
<P>
(FR) Θα διαφυλάττω πάντοτε με τη μέγιστη σθεναρότητα την ανεξαρτησία της ΕΚΤ. Επί του σημείου αυτού όπως και επί όλων των άλλων σημείων οι 18 συνάδελφοί μου και εγώ προτιθέμεθα να τηρούμε αυστηρά τη Συνθήκη. Τη Συνθήκη, ολόκληρη τη Συνθήκη και μόνο τη Συνθήκη.
<P>
(DE) Ως Πρόεδρος, είμαι απόλυτα δεσμευμένος στη διαφύλαξη της ανεξαρτησίας της ΕΚΤ σε κάθε περίσταση. Οι 18 συνάδελφοί μου και εγώ προτιθέμεθα να τηρούμε αυστηρά τη Συνθήκη, ολόκληρη τη Συνθήκη και μόνο τη Συνθήκη.
<SPEAKER ID="297" NAME="Joaquín Almunia">
Μέλος της Επιτροπής. (ES) Κυρία Πρόεδρε, θέλω να ολοκληρώσω αυτή την πολύ ενδιαφέρουσα συζήτηση κάνοντας ένα πολύ σύντομο σχόλιο σχετικά με την εφαρμογή του Συμφώνου Σταθερότητας και Ανάπτυξης, διότι σε αυτή τη συζήτηση -όπως και σε πολλές άλλες συζητήσεις που έχουμε διεξαγάγει εντός και εκτός αυτού του Κοινοβουλίου- ορισμένοι καλούν την Επιτροπή και το Συμβούλιο -την Επιτροπή ιδιαίτερα, και πολύ σωστά- να εφαρμόσει αυστηρά το Σύμφωνο. Και συμφωνώ απολύτως.
<P>
" Επιτροπή και εγώ προσωπικά σκοπεύουμε να προτείνουμε στο Συμβούλιο να εφαρμοστεί το Σύμφωνο ως έχει, όπως έχει συμφωνηθεί. Μια αυστηρή εφαρμογή λοιπόν, χωρίς εξαιρέσεις, χωρίς παραβίαση κανόνων, γεγονός που δεν σημαίνει όμως άκαμπτη εφαρμογή. Είχαμε άσχημες εμπειρίες από περιπτώσεις όπου η αυστηρότητα συγχεόταν με την ακαμψία. Αυστηρότητα δεν σημαίνει ακαμψία. Αυστηρότητα σημαίνει ακρίβεια, και η ακρίβεια, ενόψει διαφορετικών και δύσκολων καταστάσεων, απαιτεί έναν συνδυασμό αυστηρότητας και ευελιξίας αν ο στόχος είναι να επιτευχθούν τα αποτελέσματα της δημοσιονομικής πειθαρχίας, που είναι μια απαραίτητη προϋπόθεση για την οικονομική ανάπτυξη.
<P>
Έρχομαι τώρα στο δεύτερο σχόλιό μου. Ορισμένοι από τους αξιότιμους βουλευτές αναφέρθηκαν σε άλλες προσπάθειες που πρέπει να καταβάλλουμε προκειμένου να διατηρήσουμε την ανάπτυξη και να παρατείνουμε την ανάπτυξη και την απασχόληση. Πρέπει να συνεχίσουμε να αναπτύσσουμε την εσωτερική αγορά, και θα πραγματοποιηθεί μια συζήτηση σχετικά με αυτό το θέμα πριν από το τέλος του τρέχοντος έτους.
<P>
" Επιτροπή έχει υποσχεθεί στο Συμβούλιο ότι θα παρουσιάσει μια ανάλυση σχετικά με τη λειτουργία της εσωτερικής αγοράς και με το πώς πιστεύουμε ότι πρέπει να συνεχίσει να αναπτύσσεται. Αυτή είναι μια σημαντική συζήτηση η οποία πρόκειται να ακολουθήσει συζητήσεις όπως εκείνες που έχουν διεξαχθεί σε αυτό το Κοινοβούλιο και στο Συμβούλιο σχετικά με την οδηγία για τις υπηρεσίες -και θα πρέπει τώρα να δούμε πώς εφαρμόζεται- μια συζήτηση που συνδέεται με την αυξανόμενη ολοκλήρωση των χρηματοπιστωτικών υπηρεσιών, η οποία είναι κρίσιμη για τη βελτίωση της λειτουργίας της ευρωζώνης ιδιαίτερα.
<P>
Πρέπει να συνεχίσουμε να μιλάμε για τη Στρατηγική της Λισαβόνας και τους επόμενους μήνες πρόκειται να συζητήσουμε την αναθεώρηση των ολοκληρωμένων προσανατολισμών, των γενικών προσανατολισμών των οικονομικών πολιτικών και των κατευθυντήριων γραμμών για την απασχόληση.
<P>
Οι διαρθρωτικές μεταρρυθμίσεις στο πλαίσιο της Στρατηγικής της Λισαβόνας αρχίζουν να αποφέρουν καρπούς. Τα καλά αποτελέσματα, τα εξαιρετικά αποτελέσματα σχετικά με την απασχόληση, που μόλις ανέφερε ο Πρόεδρος της Ευρωπαϊκής Κεντρικής Τράπεζας, δεν θα ήταν εφικτά χωρίς τις μεταρρυθμίσεις της αγοράς εργασίας που έχουν συμπεριληφθεί στο πλαίσιο της Στρατηγικής της Λισαβόνας, και δεν πιστεύω επίσης -μολονότι δεν έχουμε ακόμη στα χέρια μας όλα τα αναλυτικά στοιχεία- ότι θα είναι εφικτό να εξηγηθούν κάποιες από τις βελτιώσεις της παραγωγικότητας αυτά τα τελευταία τρίμηνα χωρίς να συσχετιστούν όχι μόνο με τον οικονομικό κύκλο αλλά και με ορισμένες μεταρρυθμίσεις στις αγορές προϊόντων, στις αγορές υπηρεσιών, με ορισμένες διαδικασίες, ή χωρίς την, για άλλη μια φορά, αυστηρή και σχολαστική αλλά όχι τυφλή εφαρμογή των κανόνων ανταγωνισμού που πρέπει να επιβλέπει ιδιαίτερα η Επιτροπή.
<P>
Το τελευταίο μου σχόλιο, το οποίο έχει αναφερθεί επανειλημμένα και στο οποίο έχει ήδη απαντήσει ο κ. Juncker, αφορά το θέμα των μισθών. Έχω αναφερθεί σε αυτό εδώ στο Κοινοβούλιο σε αρκετές περιπτώσεις, καθώς και σε συζητήσεις εκτός του Κοινοβουλίου.
<P>
Συμφωνώ απολύτως με τη θέση που εξέφρασε ο κ. Juncker. Οι μισθοί πρέπει να εξελίσσονται σύμφωνα με την παραγωγικότητα. Όταν υπάρχουν βελτιώσεις στην παραγωγικότητα, αυτές οι βελτιώσεις πρέπει να αντανακλώνται στην εξέλιξη των μισθών. Δεν μπορούμε να συστήνουμε τη διαπραγμάτευση των μισθών σύμφωνα με την παραγωγικότητα όταν η παραγωγικότητα δεν αυξάνεται και μετά να ξεχνάμε αυτή τη σύσταση όταν η παραγωγικότητα αυξάνεται.
<P>
Φρονώ, ωστόσο, ότι ταυτόχρονα δεν μπορούμε να λησμονούμε την ανάγκη να συγκρατήσουμε την εξέλιξη των μισθών, να μην χάσουμε ανταγωνιστικότητα και, στην περίπτωση της ευρωζώνης, να αναλύσουμε διεξοδικά τους λόγους, και τις εναλλακτικές λύσεις της αποκλίνουσας εξέλιξης του μοναδιαίου εργατικού κόστους μεταξύ των κρατών μελών της ευρωζώνης που μπορεί να δημιουργήσει σημαντικά προβλήματα λειτουργίας σε χώρες που χάνουν ανταγωνιστικότητα λόγω αυτού του μέσου. Επομένως, προτείνω να επεκτείνουμε αυτή τη συζήτηση λίγο περισσότερο. Δεν πρέπει να εστιάζουμε μόνο στους μισθούς αλλά να μιλήσουμε επίσης για την εξέλιξη των ανισοτήτων, διότι -και θα το συνδέσω αυτό με την τελική ιδέα που επιθυμώ να αναφέρω σε αυτή τη συζήτηση- η αντίληψη των πολιτών για το ευρώ είναι ένα σημαντικό στοιχείο της αντίληψής τους για την Ευρώπη και την ιδέα της Ευρώπης.
<P>
Οι αντιλήψεις για το ευρώ επηρεάζονται αναμφίβολα από την αντίληψη των πολιτών για την οικονομική ανάπτυξη, και πρέπει να τους λέμε την αλήθεια. Όταν η οικονομία δεν πάει καλά, πρέπει να το λέμε, αλλά όταν η οικονομία βελτιώνεται, πρέπει επίσης να το γνωστοποιούμε. Δεν πρέπει να λησμονούμε ότι τώρα που η οικονομία βελτιώνεται, πρέπει επίσης να γνωστοποιήσουμε αυτές τις βελτιώσεις στους πολίτες, οι ατομικές οικονομικές καταστάσεις των οποίων δεν τους επιτρέπουν ίσως να αντιληφθούν τη συνολική ανάπτυξη των οικονομιών μας.
<P>
Ωστόσο, αυτή η αντίληψη της οικονομικής κατάστασης, της επίδρασης της ευρωπαϊκής ολοκλήρωσης, της οικονομικής και νομισματικής ολοκλήρωσης, στις επιμέρους οικονομίες, επηρεάζεται επίσης από την αβεβαιότητα για το μέλλον, αβεβαιότητα για το μέλλον των συστημάτων κοινωνικής προστασίας, αβεβαιότητα για τις συνέπειες της παγκοσμιοποίησης και της γήρανσης του πληθυσμού, και πρέπει να απαντήσουμε σε αυτές τις αβεβαιότητες χωρίς να υπονομεύσουμε τις βάσεις της Οικονομικής και Νομισματικής Ένωσης τι οποίες αναλύσαμε σήμερα.
<SPEAKER ID="298" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο, Πέμπτη 12 Ιουλίου.

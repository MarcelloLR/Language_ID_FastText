<CHAPTER ID="004">
Εντολή βουλευτή
<SPEAKER ID="075" NAME="Πρόεδρος">
Πριν από την ψηφοφορία, έχω ένα αίτημα του κ. Watson που ζητά να λάβει τον λόγο για να υποβάλει πρόταση επί της διαδικασίας.
<SPEAKER ID="076" NAME="Graham Watson" LANGUAGE="EN">
Κύριε Πρόεδρε, ζήτησα τον λόγο διότι η εντολή ενός μέλους της Ομάδας μου, του κ. Geremek, ως βουλευτή του Ευρωπαϊκού Κοινοβουλίου, θα ανασταλεί από την κυβέρνησή του αρχής γενομένης από τις 19 Απριλίου. " αρμοδιότητα δυνάμει της οποίας η πολωνική κυβέρνηση αναστέλλει την εντολή του κ. Geremek είναι ένας νόμος "εξιλασμού" ή εποπτείας που εγκρίθηκε μόλις πριν από λίγους μήνες, ο οποίος αμφισβητείται διά της νομικής οδού στο συνταγματικό δικαστήριο της Πολωνίας. Αυτός ο νόμος απαιτεί να υπογράψουν όλοι οι δημοσιογράφοι, ακαδημαϊκοί και εκλεγμένοι βουλευτές μια δήλωση ότι δεν συνεργάστηκαν ποτέ με τις υπηρεσίες ασφαλείας της κομμουνιστικής εποχής.
<P>
Ο κ. Geremek έχει υπογράψει παρόμοιες δηλώσεις στο παρελθόν. " άρνησή του να υπογράψει σε αυτή την περίπτωση οφείλεται σε ηθικούς και όχι σε πολιτικούς λόγους. Ορθώς αντιτίθεται στο κυνήγι μαγισσών της πολωνικής κυβέρνησης.
<P>
(Ζωηρά και παρατεταμένα χειροκροτήματα)
<P>
Ρωτώ τρία πράγματα, κύριε Πρόεδρε. Ρωτώ καταρχάς αν ο κ. Kaczyński, ο οποίος συνάντησε τον κ. Pöttering την περασμένη εβδομάδα, του έθεσε αυτό το θέμα. Δεύτερον, ρωτώ αν είναι σωστό και δυνατόν ένας βουλευτής του Κοινοβουλίου να στερείται τη δημοκρατικά εκλεγμένη εντολή του με αυτόν τον τρόπο. Τρίτον, ρωτώ αν μπορείτε να παράσχετε σε αυτό το Σώμα τη διαβεβαίωση ότι το Κοινοβούλιο θα ενεργήσει για να προστατεύσει το δικαίωμα του κ. Geremek να ασκήσει τη δημοκρατικά εκλεγμένη εντολή του το συντομότερο δυνατόν.
<P>
(Ζωηρά και παρατεταμένα χειροκροτήματα)
<SPEAKER ID="077" NAME="Πρόεδρος">
Ο κ. Watson, κατά τη γνώμη μου, εξέφρασε ήδη σε μεγάλο βαθμό ένα αίσθημα που το συμμεριζόμαστε όλοι μας.
<SPEAKER ID="078" NAME="Martin Schulz">
Πρόεδρος της Ομάδας PSE. - (DE) Κύριε Πρόεδρε, κυρίες και κύριοι, αναφέρομαι σε αυτό που μόλις είπε ο κ. Watson. Θα ήθελα να δηλώσω το εξής εξ ονόματος της Ομάδας μου και απευθύνομαι σε εσάς προσωπικά, κύριε Geremek. Δεν συμμεριζόμαστε πολλές από τις πολιτικές σας αντιλήψεις, αυτό το ξέρετε, σε ένα σημείο όμως μπορείτε να βασίζεστε στη Σοσιαλιστική Ομάδα του Σώματος: έχετε την απεριόριστη αλληλεγγύη της Ομάδας μας -και, πιστεύω, ολόκληρου του Σώματος- όταν πρόκειται να αντιμετωπιστεί μία κυβέρνηση που ενώ είναι στην ΕΕ, διώκει κάποιον που αγωνίστηκε όσο κανείς στη χώρα του για την απελευθέρωση και τη δημοκρατική εξέλιξη της Πολωνίας. Είναι ντροπή να κυβερνάται από μια τέτοια κυβέρνηση αυτή η μεγάλη χώρα.
<P>
(Παρατεταμένα χειροκροτήματα)
<P>
Ο κ. Watson είπε αυτά που χρειαζόταν. Περιμένω από τον πρόεδρο του Σώματος να πει αύριο στην κυβέρνηση Kaczyński πως περιμένουμε ότι η πολωνική κυβέρνηση θα προστατεύσει τον κ. Geremek ως μέλος του Ευρωπαϊκού Κοινοβουλίου. Μελλοντικά θα κρίνουμε όλα όσα αφορούν την Πολωνία με κριτήριο την αντιμετώπιση αυτού του συναδέλφου. Περιμένω από τον κ Pöttering να το πει αυτό επίσης ξεκάθαρα αύριο.
<P>
(Χειροκροτήματα)
<SPEAKER ID="079" NAME="Daniel Cohn-Bendit" LANGUAGE="FR">
Κύριε Πρόεδρε, κυρίες και κύριοι συνάδελφοι, όχι μόνο συμφωνούμε με τον κ. Geremek, αλλά επί χρόνια αγωνιστήκαμε κατά του σταλινισμού μαζί με τον κ. Geremek, και σήμερα είναι αδιανόητο να ...
<P>
(Αναταραχή)
<P>
... και γι' αυτό το Ευρωπαϊκό Κοινοβούλιο πρέπει να είναι ανένδοτο.
<P>
(Δεδομένου ότι η αναταραχή δεν σταματά, ο βουλευτής απευθύνεται στον Πρόεδρο)
<P>
Μπορείτε να πείτε σε αυτούς τους τρελούς να κάνουν ησυχία;
<SPEAKER ID="080" NAME="Πρόεδρος">
Κυρίες και κύριοι βουλευτές, ο κ. Cohn-Bendit έχει τον λόγο και η συμπεριφορά σας σ' αυτό το θέμα δεν διαφυλάσσει το κύρος του Κοινοβουλίου.
<SPEAKER ID="081" NAME="Daniel Cohn-Bendit" LANGUAGE="FR">
Μόνο μία θέση μπορεί να εγκρίνει το Ευρωπαϊκό Κοινοβούλιο: αν μια κυβέρνηση εφαρμόζει σταλινικές ή φασιστικές μεθόδους, πρέπει χωρίς δισταγμό να προστατεύσουμε τον συνάδελφό μας από όλους τους τρελούς σε αυτό το Σώμα. Μένουμε ενωμένοι.
<P>
(Χειροκροτήματα)
<SPEAKER ID="082" NAME="Francis Wurtz">
Συμπρόεδρος της Ομάδας GUE/NGL. - (FR) Κύριε Πρόεδρε, κυρίες και κύριοι βουλευτές, στο παρελθόν διαφώνησα πολιτικώς με τον κ. Geremek και το ίδιο θα συμβεί και στο μέλλον. Μολαταύτα, χαίρομαι όλως ιδιαιτέρως που του εκφράζω τον βαθύ σεβασμό μου για το πολιτικό θάρρος που επέδειξε και, εξ ονόματος της Ομάδας μου, του παρέχω την πλήρη στήριξή μου.
<P>
(Χειροκροτήματα)
<SPEAKER ID="083" NAME="Πρόεδρος">
Ο Πρόεδρος της Επιτροπής Νομικών Θεμάτων, κ. Gargani, έχει τον λόγο.
<P>
(Διαμαρτυρίες)
<SPEAKER ID="084" NAME="Giuseppe Gargani " AFFILIATION="PPE-DE">
Πρόεδρος της Επιτροπής Νομικών Θεμάτων. - (IT) Κύριε Πρόεδρε, κυρίες και κύριοι, ως Πρόεδρος της Επιτροπής Νομικών Θεμάτων, θέλω να διαβεβαιώσω το Κοινοβούλιο και όλους τους συναδέλφους ότι μόλις τεθεί προς εξέταση αυτό το πρόβλημα -ελπίζω σύντομ - ...
<P>
(διακοπή)
<P>
...μόλις το Προεδρείο διαβιβάσει στην επιτροπή τον σχετικό φάκελο, θα εξετάσουμε διεξοδικά όλα τα έγγραφα, με τον απόλυτο σεβασμό στην αυτονομία του Κοινοβουλίου που διακρίνει την Επιτροπή Νομικών Θεμάτων, και θα εγγυηθούμε ακόμη μια φορά την αυτονομία του Ευρωπαϊκού Κοινοβουλίου και τη δυνατότητα υπεράσπισης της αυτονομίας και της ελευθερίας των μελών του που εκπροσωπούν την Ευρώπη.
<SPEAKER ID="085" NAME="Joseph Daul" LANGUAGE="FR">
Κύριε Πρόεδρε, κυρίες και κύριοι βουλευτές, θέλω απλώς να πω ότι όλοι οι βουλευτές που είναι παρόντες, ασχέτως του κόμματος στο οποίο ανήκουν, χαίρουν κοινοβουλευτικής ασυλίας. Είμαστε κοινοβούλιο και τηρούμε τους κανόνες! Για την ώρα, δεν υπήρξε αίτημα, ούτε νομική εξέταση, όπως είπε ο κ. Gargani. Ο κ. Geremek χαίρει της πλήρους υποστήριξής μας και μπορώ να βεβαιώσω επίσης ότι έχει την υποστήριξη της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών. Τηρούμε τους νομικούς κανόνες σε αυτό το Σώμα, κανόνες που ισχύουν για όλους τους βουλευτές του ΕΚ, του κ. Geremek συμπεριλαμβανομένου!
<P>
(Χειροκροτήματα)
<SPEAKER ID="086" NAME="Πρόεδρος">
Οι ομιλίες που προηγήθηκαν μπορούν να αποσαφηνίσουν καλά τόσο τη μορφή όσο και το περιεχόμενο αυτού του θέματος.
<P>
Κυρίες και κύριοι βουλευτές, δεν λάβαμε σήμερα από την πολωνική κυβέρνηση κοινοποίηση αυτής της απόφασης, η οποία, να προσθέσω, είναι λίαν αμφιλεγόμενη. Ο ρόλος του Κοινοβουλίου είναι να διαφυλάσσει και να προστατεύει τα κοινοβουλευτικά καθήκοντα τα οποία ασκεί ένα από τα μέλη του.
<P>
Αυτό που φαντάζομαι πως θα συμβεί είναι ότι η Διάσκεψη των Προέδρων θα πρέπει να συζητήσει αυτό το θέμα και ότι η Επιτροπή Νομικών Θεμάτων, όπως ακριβώς ανέφερε ο κ. Gargani, θα μεριμνήσει ασμένως για τη διασφάλιση του σεβασμού της ανεξαρτησίας του Κοινοβουλίου και, συνεπώς, θεωρώ αυτή τη συζήτηση τώρα λήξασα.
<P>
(Διαμαρτυρίες)
<P>
" συζήτηση έληξε.
<P>
Ακολουθεί η ψηφοφορία.
<P>
(Παρά τις παροτρύνσεις του Προέδρου, οι διαμαρτυρίες συνεχίζονται)

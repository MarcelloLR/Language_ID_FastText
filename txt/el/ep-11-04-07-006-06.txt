<CHAPTER ID="006-06">
6. Έκθεση προόδου 2010 για την Πρώην Γιουγκοσλαβική Δημοκρατία της Μακεδονίας (
<P>
Πριν από την ψηφοφορία:
<SPEAKER ID="122" NAME="Νικόλαος Σαλαβράκος" AFFILIATION="EFD">
Κυρία Πρόεδρε, υποβάλω σύμφωνα με το άρθρο 177 αίτημα αναβολής της συζητήσεως, διότι ο κ. Zoran Thaler, ο οποίος είναι ο εισηγητής της παρούσης εκθέσεως, δεν είναι πια μαζί μας μετά τις γνωστές, σοβαρές καταγγελίες της Sunday Times. Κατ' εμέ, απολαμβάνει του τεκμηρίου αθωότητας, υπό το πρίσμα όμως των καταγγελιών εναντίον του, η παρούσα έκθεση για την FYROM δεν απολαμβάνει του τεκμηρίου της αξιοπιστίας. Σε κάθε περίπτωση η έκθεση αυτή θα έχει ένα σπέρμα αμφιβολίας. Ζητώ λοιπόν ν' αναβληθεί η συζήτηση, να ορισθεί νέος εισηγητής και μετά τρίμηνο να επανέλθει, για να διατηρήσουμε το κύρος του Κοινοβουλίου.
<SPEAKER ID="123" NAME="Πρόεδρος">
Έχουμε πράγματι έναν νέο εισηγητή που έχει αναλάβει την έκθεση. Κύριε Vigenin, αν θέλετε να κάνετε ένα σύντομο σχόλιο, σας δίνω τον λόγο.
<SPEAKER ID="124" NAME="Kristian Vigenin" AFFILIATION="S&amp;D">
(EN) Κυρία Πρόεδρε, δεν θα πρέπει να εισέλθουμε σε αυτήν τη διαδικασία προπαγάνδας. " έκθεση αυτή έχει συζητηθεί.
<P>
(Χειροκροτήματα)
<P>
Υπήρξε ευρεία συμφωνία μεταξύ όλων των πολιτικών ομάδων σχετικά με αυτήν την έκθεση. Εγκρίθηκε από την Επιτροπή Εξωτερικών Υποθέσεων με συντριπτική πλειοψηφία. Είχαμε μια καλή συζήτηση εχθές, και θα ήθελα να σας ζητήσω να προχωρήσουμε τώρα στην ψηφοφορία.
<SPEAKER ID="126" NAME="Eduard Kukan" AFFILIATION="PPE">
(EN) Κυρία Πρόεδρε, θέλω να προτείνω η τελική ψηφοφορία επί αυτού του ψηφίσματος να γίνει με ονομαστική κλήση.
<SPEAKER ID="127" NAME="Πρόεδρος">
Ας περιμένουμε μέχρι να φτάσουμε στην τελική ψηφοφορία και θα δούμε αν το Σώμα επιθυμεί την ψηφοφορία με ονομαστική κλήση.
<SPEAKER ID="130" NAME="Gerard Batten" AFFILIATION="EFD">
(EN) Κυρία Πρόεδρε, ο Κανονισμός λέει ότι η ψηφοφορία με ονομαστική κλήση μπορεί να πραγματοποιηθεί με προειδοποίηση 24 ωρών. Αν υπάρχει κάποιος άλλος κανονισμός που κατισχύει της διατάξεως αυτής και λέει ότι το Κοινοβούλιο μπορεί να αποφασίζει για την ονομαστική ψηφοφορία, σας παρακαλώ να μας πείτε για ποιο άρθρο πρόκειται. Διαφορετικά, θα μπορούσαμε όλοι μας να ζητούμε ονομαστικές ψηφοφορίες κατά βούληση.
<SPEAKER ID="131" NAME="Πρόεδρος">
Εγώ έχω την εξουσία ως Αντιπρόεδρος του Κοινοβουλίου που προεδρεύει της σημερινής συνεδρίασης να αποφασίσω αν θα πραγματοποιηθεί ψηφοφορία με ονομαστική κλήση ή όχι. Το άρθρο 20 του Κανονισμού μού δίνει αυτήν την εξουσία, αλλά θα ρωτήσω το Σώμα παρ' όλα ταύτα. Ας αποφασίσουμε με ανάταση χειρός. Επιθυμείτε να πραγματοποιηθεί ονομαστική ψηφοφορία; Είναι σαφές ότι το Σώμα επιθυμεί να ψηφίσει με ονομαστική κλήση σύμφωνα και με τη δική μου επιθυμία, επομένως κηρύσσω την έναρξη της ψηφοφορίας για την τελική πρόταση ψηφίσματος.
<P>
(Το Σώμα εγκρίνει το αίτημα για ψηφοφορία με ονομαστική κλήση)

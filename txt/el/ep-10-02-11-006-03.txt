<CHAPTER ID="006-03">
3. Κοινοτικό πρόγραμμα για την απασχόληση και την κοινωνική αλληλεγγύη - Progress (
<P>
- Πριν από την ψηφοφορία:
<SPEAKER ID="087" NAME="Kinga Göncz">
εισηγήτρια. - (HU) Θέλω να πω μόνο μερικά λόγια. Αφενός, θέλω να ευχαριστήσω για τη βοήθεια που λάβαμε από τους σκιώδεις εισηγητές κατά τη διάρκεια αυτών των πολύ σκληρών διαπραγματεύσεων, για τη βοήθεια της επιτροπής, και κάτι που είναι πολύ σημαντικό, για τη βοήθεια της ισπανικής Προεδρίας. Όταν πάγωσαν οι διαπραγματεύσεις, η ισπανική Προεδρία τις επανέφερε στη σωστή πορεία στις αρχές του έτους.
<P>
Ο συμβιβασμός είναι βασικά ότι το Συμβούλιο ενέκρινε το κείμενο για το μέσο μικροχρηματοδοτήσεων που υιοθέτησε το Κοινοβούλιο σε πρώτη ανάγνωση, πράγμα που ήταν σημαντικό για μια γρήγορη ενεργοποίηση. Το άλλο σημαντικό κομμάτι του συμβιβασμού είναι ότι 60 εκατομμύρια ευρώ μεταφέρονται από το PROGRESS και 40 εκατομμύρια ευρώ από το περιθώριο, ενώ η χρηματοδότηση μέσων μέχρι 20 εκατομμυρίων ευρώ μπορεί να επανέλθει στο PROGRESS με σύσταση της Επιτροπής. Θα ήθελα να ζητήσω από το Συμβούλιο να διαβάσει το κείμενο της ανακοίνωσης που έγινε σχετικά με αυτό το θέμα, και θα ήταν σημαντικό να δημοσιευτεί αυτό όταν το κείμενο της συμφωνίας δημοσιευτεί στην Επίσημη Εφημερίδα.
<P>
Θα έχουμε ένα πολύ σημαντικό εργαλείο διαχείρισης κρίσεων στα χέρια μας. Θέλω να ζητήσω απ' όλους να συμβάλουν να εξασφαλιστεί ότι αυτή η πληροφορία θα φτάσει στα κράτη μέλη, ούτως ώστε περισσότεροι άνθρωποι με οικονομικά προβλήματα να μπορέσουν να χρησιμοποιήσουν αυτό το μέσο για την δημιουργία επιχειρήσεων. Μπορώ να υποσχεθώ εξ ονόματος τόσο της επιτροπής όσο και προσωπικά ότι θα παρακολουθώ την εκκίνηση και τη μετέπειτα λειτουργία του προγράμματος. Ελπίζουμε ειλικρινά ότι θα είναι μια επιτυχία.
<SPEAKER ID="088" NAME="Viviane Reding">
Αντιπρόεδρος της Επιτροπής. - (EN) Κύριε Πρόεδρε, πιστεύω ότι είναι σημαντικό να κάνω εξ ονόματος της Επιτροπής την ακόλουθη δήλωση, την οποία ζήτησε το Κοινοβούλιο.
<P>
" οικονομική συνεισφορά από τον προϋπολογισμό της Ευρωπαϊκής Ένωσης για τον μηχανισμό, για την περίοδο από την 1η Ιανουαρίου 2010 ως την 31η Δεκεμβρίου 2013, έχει οριστεί στα 100 εκατομμύρια ευρώ, που θα χρηματοδοτηθούν εν μέρει από μια μείωση 60 εκατομμυρίων ευρώ στο πρόγραμμα Progress. Παρουσιάζοντας τα σχέδια προϋπολογισμών της, η Επιτροπή θ' αφήσει ένα επαρκές αναδιανέμητο περιθώριο στο πλαίσιο του ανώτατου ορίου δαπανών του τομέα 1α, με το οποίο η αρμόδια επί του προϋπολογισμού αρχή -το Συμβούλιο και το Κοινοβούλιο- μπορεί να αποφασίσουν να αυξήσουν το ποσό του προγράμματος Progress κατά ένα μέγιστο όριο 20 εκατομμυρίων ευρώ για την περίοδο 2011-2013, σύμφωνα με το άρθρο 37 της Διοργανικής Συμφωνίας της 17ης Μαΐου 2006 σχετικά με τη δημοσιονομική πειθαρχία και την χρηστή δημοσιονομική διαχείριση.

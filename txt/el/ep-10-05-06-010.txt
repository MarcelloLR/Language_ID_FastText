<CHAPTER ID="010">
Αιτιολογήσεις ψήφου (συνέχεια)
<SPEAKER ID="136" NAME="Alajos Mészáros" AFFILIATION="PPE">
- (HU) Θα ήθελα να δω την απαγόρευση της χρήσης κυανιδίων στην εξόρυξη να επεκτείνεται σε όλη την Ευρωπαϊκή Ένωση. Θα ήθελα να μπορέσουμε να καταργήσουμε εξολοκλήρου αυτές τις τεχνολογίες στο μέλλον, προκειμένου να αποτρέψουμε πρόσθετες σοβαρές φυσικές καταστροφές, όπου διάφορα τοξικά υλικά διεισδύουν στις πηγές υδάτων μας. Το περιστατικό που σημειώθηκε στην Ουγγαρία ήταν τόσο σοβαρό, ώστε όλη σχεδόν η ζωή στον ποταμό Tisza έσβησε πριν από 10 χρόνια. " Σλοβακία επλήγη επίσης από το γεγονός αυτό, καθώς το ατύχημα συνέβη κοντά στα σύνορα, και σκοπεύει να ανοίξει ορυχεία στο εγγύς μέλλον, όπου θα χρησιμοποιηθεί η ίδια τεχνολογία για την εξόρυξη χρυσού. Αυτό και παρόμοια θέματα δεν αποτελούν διαφορές μεταξύ δύο χωρών της ΕΕ· είναι κοινό μας συμφέρον να έχουμε πιο βιώσιμη περιβαλλοντική πολιτική. Γι' αυτό ψήφισα υπέρ, και γι' αυτό θα ήθελα να είμαι ένας από τους υποστηρικτές αυτού του μέτρου.
<SPEAKER ID="137" NAME="Giommaria Uggias" AFFILIATION="ALDE">
(IT) Κύριε Πρόεδρε, πρόκειται να προχωρήσουμε στην απαγόρευση της εφαρμογής τεχνικών εξόρυξης με χρήση κυανιδίων, καθώς -όπως ανέφεραν οι συνάδελφοί μου πριν από λίγο καιρό- έχουν προκαλέσει και συνεχίζουν να προκαλούν σοβαρές περιβαλλοντικές επιπτώσεις και θέτουν σε σοβαρό κίνδυνο την υγεία των ανθρώπων και των ζώων.
<P>
" ψήφος μας είχε σκοπό να εκφράσει τη σαφή επιθυμία της αντιπροσωπείας της ιταλικής IDV (Ιταλία των Αξιών) στην Ομάδα της Συμμαχίας Φιλελευθέρων και Δημοκρατών για την Ευρώπη να μην διαπραγματευθεί θεμελιώδη δικαιώματα όπως η υγεία των πολιτών και το φυσικό περιβάλλον, υποβάλλοντας τα στα οικονομικά συμφέροντα μερικών κατασκευαστών συστημάτων. Στο σημείο αυτό, θα ήθελα να πω ότι, καθώς το θέμα αφορά συστήματα εξόρυξης χρυσού και, ασφαλώς, όχι πατάτας, οι ιδιοκτήτριες εταιρίες θα μπορούσαν εύκολα να διαθέσουν επαρκείς οικονομικούς και χρηματοδοτικούς πόρους στην έρευνα για τεχνολογίες οι οποίες είναι συμβατές με το περιβάλλον και την ασφάλεια της υγείας.
<SPEAKER ID="138" NAME="Corneliu Vadim Tudor" AFFILIATION="NI">
(RO) Επιθυμώ να ευχαριστήσω σχεδόν 500 συναδέλφους μου, οι οποίοι καταψήφισαν χθες με συντριπτική πλειοψηφία την εφαρμογή τεχνικών εξόρυξης με χρήση κυανιδίων στις μεταλλευτικές τεχνολογίες. " λέξη "κυάνιο" είναι συνώνυμη της λέξης "θάνατος". Αυτή η κατηγορηματική ψηφοφορία θα ωφελήσει σημαντικά ιδιαίτερα εμάς, τους Ρουμάνους. Ένα από τα μεγαλύτερα φυσικά πεδία παγκοσμίως βρίσκεται στην Τρανσυλβανία. Εμπειρογνώμονες εκτιμούν ότι περιέχει 300 τόνους ουρανίου υψηλής καθαρότητας, 800 τόνους χρυσού και 2.000 τόνους αργύρου, για να μην αναφέρουμε τις τεράστιες ποσότητες άλλων πολύτιμων μετάλλων και στοιχείων. Άπληστες μαφιόζικες συμμορίες, τόσο τοπικές όσο και διασυνοριακές, περιφέρονται αρπακτικά γύρω από αυτούς τους θησαυρούς, αυξάνοντας διαρκώς τον επιθετικό τόνο της προπαγάνδας τους, η οποία βρίθει γελοιότατων ψεμάτων.
<P>
" εφαρμογή τεχνικών με τη χρήση κυανιδίων θα είχε προκαλέσει τεράστια καταστροφή, δηλητηριάζοντας το περιβάλλον και οδηγώντας στην ανατίναξη τεσσάρων βουνών, την καταστροφή εννέα κοιμητηρίων και την κατάρρευση οκτώ χριστιανικών ναών. Και αυτό, χωρίς να αναφέρουμε την εξαφάνιση 1.700 χιλιομέτρων ρωμαϊκών στοών και το σβήσιμο από τον χάρτη των ερειπίων του ρωμαϊκού οχυρού Alburnus Maior, ενός αρχαιολογικού διαμαντιού που περιγράφεται από την UNESCO ως μοναδικός τόπος πολιτιστικής κληρονομιάς παγκοσμίως. " Ευρώπη έχει υποφέρει αρκετά από ένα Τσερνομπίλ και δεν χρειάζεται άλλο.
<SPEAKER ID="139" NAME="Cristian Dan Preda" AFFILIATION="PPE">
(RO) Καταψήφισα την πρόταση ψηφίσματος χθες, γιατί αυτό μου ζητήθηκε από τις τοπικές κοινότητες, οι οποίες θεωρούν αυτήν την απαγόρευση ως απειλή για την ανάπτυξη της περιοχής τους.
<P>
Μάλιστα, πιστεύω ότι η τροπολογία που πρότεινα εγώ και περισσότεροι από 40 συνάδελφοί μου, η οποία ζητούσε την εκπόνηση μελέτης για την αποσαφήνιση του θέματος των επιπτώσεων, θα ήταν μια ευγενική και λογική χειρονομία. Διαφορετικά, τα πάθη που εκφράζονται εδώ εξυπηρετούν απλώς την καταστροφή της ευκαιρίας ορισμένων κοινοτήτων για ανάπτυξη.
<SPEAKER ID="141" NAME="Joe Higgins" AFFILIATION="GUE/NGL">
- (EN) Κύριε Πρόεδρε, μπορώ να σας ρωτήσω γιατί επιτρέπεται σε τόσους βουλευτές να μιλούν δυνατά και με αγένεια σε ιδιωτικές συζητήσεις, τη στιγμή που άλλοι βουλευτές προσπαθούν να εκφραστούν;
<P>
(Χειροκροτήματα)
<P>
Απείχα από την ψηφοφορία του ψηφίσματος για την Κιργιζία. Πριν από πέντε χρόνια, ο λαός της Κιργιζίας κινητοποιήθηκε με την "επανάσταση της τουλίπας" κατά του διεφθαρμένου καθεστώτος και για μια καλύτερη ζωή για τον ίδιο. " κυβέρνηση Bakiyev, που ανέλαβε την εξουσία, δυστυχώς πρόδωσε οικτρά τις ελπίδες των μαζών για μια καλύτερη ζωή, εγκαθιδρύοντας ένα διεφθαρμένο και απολυταρχικό καθεστώς. " νέα κυβέρνηση απαρτίζεται, δυστυχώς, από πιστούς υποστηρικτές του Bakiyev και δεν έχει αξιοπιστία όσον αφορά μια νέα ζωή για τους κατοίκους της περιοχής.
<P>
Στηρίζω τους συντρόφους σοσιαλιστές της Επιτροπής για μια Διεθνή των Εργαζομένων της περιοχής, οι οποίοι ζητούν εκλογές για νέο κοινοβούλιο, αλλά καθιστούν σαφές ότι τίποτα δεν θα αλλάξει, εκτός και εάν οι εργαζόμενοι και οι αγροτικές μάζες αποκτήσουν δικούς τους υποψήφιους και ανεξάρτητο κόμμα της εργατικής τάξης, προκειμένου να αντιστρέψουν τις καταστροφικές ιδιωτικοποιήσεις των τελευταίων 20 ετών, να αντιμετωπίσουν τον νεοφιλελεύθερο καπιταλισμό και να εγκαθιδρύσουν ουσιαστικές δημοκρατικές αλλαγές και νέους θεσμούς υπό τον έλεγχο των εργαζομένων και με πραγματικό σχεδιασμό της οικονομίας και Σοσιαλιστικής Ομοσπονδίας Κεντρικής Ασίας.
<SPEAKER ID="143" NAME="RadvilMorkūnaitė-Mikulėnien" AFFILIATION="PPE">
- (LT) Είμαι ιδιαίτερα ευτυχής για το γεγονός ότι το εν λόγω έγγραφο εγκρίθηκε με μεγάλη πλειοψηφία, δηλαδή δεν υπήρξε σχεδόν καμία αντίθεση σε αυτό. Αυτό καθαυτό το γεγονός είναι αρκετά κατανοητό, καθώς η υγεία επηρεάζει όλους εμάς και τα πιο κοντινά μας πρόσωπα. Συγχαίρω επίσης το Ευρωπαϊκό Κοινοβούλιο και όλους τους πολίτες της Ευρωπαϊκής Ένωσης, καθώς και τον εισηγητή, για τη λήψη τέτοιων αποφάσεων σήμερα, οι οποίες πρέπει να προάγουν πιο ειδικές και στοχευμένες δράσεις, όχι μόνο για τη θεραπεία των πασχόντων από καρκίνο, αλλά και για τη διασφάλιση της πρόληψης του καρκίνου. Δυστυχώς, η πρόγνωση όσον αφορά τον καρκίνο είναι πραγματικά τρομακτική, και πρέπει να επικεντρώσουμε τις προσπάθειές μας στην υπέρβασή της.
<P>
Ψήφισα υπέρ της έγκρισης του εν λόγω εγγράφου, καθώς πιστεύω ότι η ολοκληρωμένη θεώρηση των περιπτώσεων καρκίνου και η καταπολέμησή του πρέπει να θεωρούνται ιδιαίτερα σημαντικές στο πλαίσιο της στρατηγικής για την υγεία, τόσο της Ευρωπαϊκής Κοινότητας όσο και των κρατών μελών. Απαιτείται συλλογικό και συντονισμένο έργο από τα κράτη μέλη, προκειμένου να μειωθεί ο κίνδυνος στον τομέα των περιπτώσεων καρκίνου.
<SPEAKER ID="144" NAME="Jaroslav Paška" AFFILIATION="EFD">
- (SK) " έκθεση σχετικά με τα μέτρα για την καταπολέμηση του καρκίνου αναφέρεται στη σπουδαιότητα της πρόληψης για την καταπολέμηση αυτής της νόσου.
<P>
Γνωρίζουμε ότι η έγκαιρη διάγνωση αυτής της νόσου αυξάνει τις πιθανότητες επιτυχούς θεραπείας. " εμφάνιση ορισμένων μορφών καρκίνου μπορεί να προβλεφθεί από τη γενετική προδιάθεση, τον τρόπο ζωής κτλ. Συνεπώς, κατά την άποψή μου, εκτενέστερος προσυμπτωματικός έλεγχος θα μπορούσε να είναι το πρώτο αποτελεσματικό και γρήγορο βήμα προς την κατεύθυνση της πρόληψης πολλών θανάτων. Ένα άλλο σημαντικό βήμα θα ήταν η μεταφορά και η διάδοση επιτυχών μεθόδων θεραπευτικής αγωγής σε όλες τις χώρες της Ευρωπαϊκής Ένωσης, περιλαμβανομένων κέντρων με λιγότερη εμπειρία στη θεραπεία του καρκίνου, προκειμένου να βελτιωθεί η παροχή αποτελεσματικής θεραπευτικής αγωγής.
<P>
Ωστόσο, σε κάθε περίπτωση, πρέπει να επικροτήσουμε το έργο του κ. Peterle, με την ελπίδα ότι η ΕΕ θα λάβει εκτενέστερα μέτρα για την καταπολέμηση αυτής της νόσου.
<SPEAKER ID="145" NAME="Vito Bonsignore" AFFILIATION="PPE">
(IT) Κύριε Πρόεδρε, θα ήθελα να εκφράσω την εκτίμησή μου για το έργο που επιτέλεσε η Επιτροπή Περιβάλλοντος, Δημόσιας Υγείας και Ασφάλειας των Τροφίμων και, ειδικότερα, ο εισηγητής, κ. Peterle. Αυτή η ανάπτυξη σύμπραξης για την καταπολέμηση του καρκίνου, σε ένα θέμα τόσο ευαίσθητο όσο αυτό που εξετάσαμε, τιμά το Κοινοβούλιο στο σύνολό του.
<P>
Σύμφωνα με δεδομένα της Παγκόσμιας Οργάνωσης Υγείας, περίπου 2 εκατομμύρια ευρωπαίοι πολίτες πεθαίνουν κάθε χρόνο από εμφάνιση όγκου, ο οποίος, περίπου στο 10% των περιπτώσεων, προκλήθηκε από την έκθεση σε καρκινογόνες ουσίες στον χώρο εργασίας. Είμαι πεπεισμένος ότι ο στόχος της μείωσης των νέων περιπτώσεων κατά 15% έως το 2020 πρέπει επίσης να επιδιωχθεί μέσω κοινής δράσης με τα κράτη μέλη. " Ευρώπη πρέπει να δείξει ότι είναι ενωμένη και σε αυτόν τον τομέα. Κατά τη γνώμη μου, το άρθρο 66, το οποίο μπορεί να εγγυηθεί τη διαθεσιμότητα φαρμάκων σε όλους τους πολίτες σε κάθε χώρα, ανταποκρίνεται σε αυτήν τη θεμελιώδη αρχή.
<P>
Κύριε Πρόεδρε, γι' αυτούς τους λόγους υπερψήφισα την έκθεση.
<SPEAKER ID="147" NAME="Alajos Mészáros" AFFILIATION="PPE">
- (HU) Κυρίες και κύριοι, τα τελευταία χρόνια διαπιστώνουμε εκρηκτική ανάπτυξη των τεχνολογιών της πληροφορίας και της επικοινωνίας. " σημαντική ανάπτυξη και τα αποτελέσματα που διαπιστώνονται στον τομέα των ΤΠΕ συνέβαλαν στην ανάπτυξη άλλων, παλαιότερα στάσιμων τομέων, όπως η μηχανοτρονική, η νανοτεχνολογία, η τεχνολογία ελέγχου και μέτρησης. Συνεπώς, η πρωτοβουλία της Επιτροπής να χρησιμοποιήσει τις ΤΠΕ για την επίτευξη των στόχων της στρατηγικής ΕΕ 2020 πρέπει να επικροτηθεί. Επιδοκιμάζω το γεγονός ότι δεχτήκαμε αυτό το πρόγραμμα, και είμαι ευτυχής για το γεγονός ότι κατόρθωσα και εγώ να το υπερψηφίσω. Είναι ζωτικής σημασίας να επιτύχουμε τους σχεδιαζόμενους στόχους μας έως το 2020, δηλαδή να μειώσουμε τις εκπομπές διοξειδίου του άνθρακα και να αυξήσουμε την ενεργειακή απόδοση. Ο τομέας των τεχνολογιών της πληροφορίας και της επικοινωνίας μπορεί να έχει στρατηγική σημασία για το πρόγραμμα εξοικονόμησης ενέργειας της Ευρωπαϊκής Ένωσης και την αύξηση της ανταγωνιστικότητας της ευρωπαϊκής βιομηχανίας. Ωστόσο, προκειμένου να επιτευχθεί αυτό, χρειάζεται στήριξη για την τυποποίηση των συσκευών μέτρησης το ταχύτερο δυνατό, για την έναρξη ερευνητικών σχεδίων και για την έγκριση δέσμης μέτρων με στόχο τη μείωση της κατανάλωσης και τη βελτίωση της διαχείρισης της παραγωγής και της παροχής υπηρεσιών.
<SPEAKER ID="149" NAME="Barbara Matera" AFFILIATION="PPE">
(IT) Κύριε Πρόεδρε, υπερψήφισα και στηρίζω το πολύτιμο έργο που παρουσίασε ο κ. Prodi, ολοκληρώνοντας το σημαντικό έργο που επιτέλεσε η Ευρωπαϊκή Επιτροπή.
<P>
Εκπροσωπώ τη νότια Ιταλία, η οποία βρίσκεται στη νότια Ευρώπη στη λεκάνη της Μεσογείου. Οι πολίτες μας μάς εμπιστεύθηκαν και δικαιούνται να μην βρεθούν απροετοίμαστοι για τις επιπτώσεις της αλλαγής του κλίματος στις περιφέρειες και την ύπαιθρό μας, η οποία εξαρτάται πρωτίστως από τη γεωργία, την αλιεία και τον τουρισμό και αποτελείται σε μεγάλο βαθμό από πιο ευάλωτες κοινότητες και κοινωνικές ομάδες.
<P>
Συνεπώς, θεωρώ ότι η αλληλεγγύη μεταξύ των διαφόρων κρατών και περιοχών είναι θεμελιώδης, κυρίως όσον αφορά την ανταπόκριση σε αυτήν τη νέα στρατηγική που υλοποιούμε. Προφανώς, είναι πολύ δύσκολο να μιλήσει κανείς με όλη αυτήν τη σύγχυση· εν πάση περιπτώσει, ολοκληρώνω. Επικροτώ την εφαρμογή του μέσου του Ταμείου Αλληλεγγύης, για το οποίο είμαι η εισηγήτρια για την Ομάδα του Ευρωπαϊκού Λαϊκού Κόμματος (Χριστιανοδημοκράτες), ως πρόσθετη στήριξη για άμεση και αποτελεσματική απάντηση στις επιπτώσεις της αλλαγής του κλίματος. Πραγματικά είναι αδύνατο να μιλήσει κανείς.
<SPEAKER ID="150" NAME="Laima Liucija Andrikien" AFFILIATION="PPE">
- (EN) Κύριε Πρόεδρε, στηρίζω τη Λευκή Βίβλο της Επιτροπής και την έκθεση του κ. Prodi. Θεωρώ ότι μια τέτοια Λευκή Βίβλος είναι ιδιαίτερα αναγκαία μετά τις συνομιλίες στην Κοπεγχάγη για την αλλαγή του κλίματος. Τα αποτελέσματα που είδαμε στην Κοπεγχάγη ασφαλώς δεν επαρκούν. Το μη δεσμευτικό έγγραφο που συμφωνήθηκε στην Κοπεγχάγη για διατήρηση της αύξησης της θερμοκρασίας του πλανήτη στους +2°C θα εξακολουθούσε να σημαίνει για την Ευρώπη αύξηση της θερμοκρασίας, χαρακτηριζόμενη από ακραίες αλλαγές του περιφερειακού κλίματος.
<P>
Πρέπει να δώσουμε ιδιαίτερη προσοχή στον τρόπο με τον οποίο παράγουμε την ενέργειά μας. Πρέπει να καταβάλουμε εντονότερες προσπάθειες για να καταρτίσουμε συγκεκριμένη κοινή ενεργειακή πολιτική. Πρέπει να στηρίξουμε την έρευνα για φιλικές προς το περιβάλλον τεχνολογίες, αλλά και να καταρτίσουμε σαφή πλαίσια πολιτικής για το πώς μπορούν οι τεχνολογίες ανανεώσιμων πηγών ενέργειας να εισαχθούν και να ενσωματωθούν στις οικονομίες μας.
<P>
Ελπίζω ότι αυτή η Λευκή Βίβλος θα ωθήσει την ΕΕ προς τη σωστή κατεύθυνση και θα οδηγήσει σε συγκεκριμένη δράση πολιτικής.
<SPEAKER ID="151" NAME="Karin Kadenbach" AFFILIATION="S&amp;D">
(DE) Κύριε Πρόεδρε, στηρίζω την πρόταση ψηφίσματος που κατέθεσε σήμερα ο κ. Prodi. Ωστόσο, η τροπολογία στην εν λόγω έκθεση που κατέθεσε η Ομάδα του Ευρωπαϊκού Λαϊκού Κόμματος (Χριστιανοδημοκράτες) και, ειδικότερα, ο κ. Seeber, και η οποία, δυστυχώς, εγκρίθηκε από την Ολομέλεια, μου φαίνεται αμφίβολη. Ανησυχώ ότι οι Συντηρητικοί χρησιμοποιούν αυτήν τη μέθοδο για να επανεισάγουν πλαγίως την πυρηνική ενέργεια. " προώθηση πηγών ενέργειας με χαμηλές εκπομπές άνθρακα αποτελεί γνωστό επιχείρημα το οποίο χρησιμοποιείται από την ομάδα συμφερόντων της πυρηνικής βιομηχανίας. Θα ήθελα να τονίσω ότι η έκθεση Prodi κινείται σίγουρα προς διαφορετική κατεύθυνση. Ως Αυστριακή, δεν θεωρώ την πυρηνική ενέργεια ανανεώσιμη μορφή ενέργειας. Είναι πολύ σημαντικό για εμένα να καταστήσω σαφές ότι δεν υπερψήφισα σήμερα αυτήν την παράγραφο.

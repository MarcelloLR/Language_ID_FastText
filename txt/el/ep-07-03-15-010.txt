<CHAPTER ID="010">
Επίθεση κατά της Galina Kοzlονa, μέλος του Συμβουλίου της Εθνικής Οργάνωσης του Mari, Mari Usem και εκδότρια του λογοτεχνικού περιοδικού Ontšõkο (συζήτηση) 
<SPEAKER ID="199" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με την επίθεση κατά της Galina Kozlova, μέλους του Συμβουλίου της Εθνικής Οργάνωσης του Mari, Mari Ušem και εκδότριας του λογοτεχνικού περιοδικού "Ontšõko".
<SPEAKER ID="200" NAME="Neelie Kroes">
Επιτροπή. (EN) Κύριε Πρόεδρε, αξιότιμοι βουλευτές, η Επιτροπή θλίβεται για τη βίαιη επίθεση κατά της Galina Kozlova που πραγματοποιήθηκε στις 25 Ιανουαρίου στην πρωτεύουσα της Δημοκρατίας του Μάρι, και εκφράζω τη συμπάθειά μου σε εκείνη και την οικογένειά της καθώς και τις θερμότερες ευχές μου για ταχεία ανάρρωση από τα τραύματά της. " Επιτροπή αναμένει ότι θα διεξαχθεί γρήγορα διεξοδική έρευνα για το περιστατικό αυτό και οι δράστες θα οδηγηθούν στη δικαιοσύνη. Σε αυτό το πλαίσιο, σημειώνω ότι έχει ξεκινήσει έρευνα και ότι ο Πρόεδρος της Δημοκρατίας του Mari λέγεται ότι ζήτησε να δοθεί ειδική προτεραιότητα στην έρευνα αυτή.
<P>
Γενικότερα, η Επιτροπή γνωρίζει την κατάσταση των φινοουγγρικών αυτόχθονων πληθυσμών, όπως ο πληθυσμός Mari-El στη Ρωσία. Γνωρίζουμε επίσης τις ανησυχίες που εκφράζουν αρκετοί βουλευτές του Ευρωπαϊκού Κοινοβουλίου όσον αφορά τη μεταχείριση του πληθυσμού Mari-El, ιδίως σε σχέση με τη γλώσσα Mari στη διδασκαλία στο σχολείο και την παρενόχληση δημοσιογράφων και τις προεδρικές εκλογές του Δεκεμβρίου 2004. " Επιτροπή έλαβε υπόψη της το ψήφισμα που υιοθέτησε το Κοινοβούλιο τον Μάιο του 2005.
<P>
" Επιτροπή θεωρεί τις κοινές αξίες, περιλαμβανομένου του σεβασμού των ανθρωπίνων δικαιωμάτων, ως ακρογωνιαίο λίθο των σχέσεων της με τη Ρωσία. " Επιτροπή συμμετέχει ενεργά στις διαβουλεύσεις ΕΕ-Ρωσίας σχετικά με τα ανθρώπινα δικαιώματα, όπου σκοπεύουμε να συζητήσουμε τα σημαντικότερα ζητήματα με τη Ρωσία με ανοικτό και εποικοδομητικό τρόπο. Θα ήταν χρήσιμο αν μπορούσαμε, σε ζητήματα όπως αυτά, να αφήσουμε τις αμοιβαίες αντεγκλήσεις και να εστιαστούμε σε ανταλλαγές εμπειριών και βέλτιστων πρακτικών σχετικά με τον βέλτιστο τρόπο αντιμετώπισης αυτών των προβλημάτων, τα οποία μπορούν να προκύψουν σε πολλές σύγχρονες κοινωνίες. Για αυτόν τον λόγο η Επιτροπή πρότεινε η συμμετοχή στις διαβουλεύσεις για τα ανθρώπινα δικαιώματα να διευρυνθεί ώστε να συμπεριλάβει όχι μόνο διπλωμάτες αλλά και εμπειρογνώμονες από τα βασικά υπουργεία και τις υπηρεσίες που είναι αρμόδιες για την αντιμετώπιση αυτών των ζητημάτων επί τόπου.
<P>
Ο επόμενος γύρος διαβουλεύσεων με τη Ρωσία σχετικά με τα ανθρώπινα δικαιώματα -περιλαμβανομένων των δικαιωμάτων των ανθρώπων που ανήκουν σε μειονότητες- και τις θεμελιώδεις ελευθερίες θα λάβει χώρα στις 3 Μαΐου.
<P>
" Επιτροπή έχει εγείρει το ζήτημα των δικαιωμάτων του πληθυσμού Mari σε διμερές επίπεδο στις ρωσικές αρχές. Ως απάντηση, παρείχαν πληροφορίες σχετικά με τις δραστηριότητες που έχουν αναληφθεί και χρηματοδοτούνται από την κυβέρνηση της Δημοκρατίας του Mari για την προαγωγή της ανάπτυξης των τεχνών και του πολιτισμού στη Δημοκρατία του Mari, για την ενθάρρυνση της πολυγλωσσίας καθώς και την προώθηση των παραδοσιακών τεχνών και επαγγελμάτων. Δίνεται στήριξη για τη δημοσίευση βιβλίων από συγγραφείς στη γλώσσα Mari, καθώς και για τη μετάφρασή τους στα ρωσικά, για εφημερίδες στη γλώσσα Mari και για σπουδές στο Πανεπιστήμιο του Mari El και σε άλλα ιδρύματα ανώτατης εκπαίδευσης.
<P>
Τέλος, θέλω να προσθέσω ότι, στον οδικό χάρτη για τον κοινό χώρο έρευνας και εκπαίδευσης, που περιλαμβάνει και τις πολιτισμικές πτυχές, η ΕΕ και η Ρωσία συμφώνησαν να εργαστούν μαζί για να "να ενισχύσουν και να προβάλλουν την ευρωπαϊκή ταυτότητα επί τη βάσει κοινών αξιών, περιλαμβανομένης της ελευθερίας της έκφρασης, της δημοκρατικής λειτουργίας των μέσων μαζικής ενημέρωσης και του σεβασμού των ανθρωπίνων δικαιωμάτων, μεταξύ των οποίων και τα δικαιώματα των ατόμων που ανήκουν σε μειονότητες και την προαγωγή της πολιτισμικής και γλωσσικής πολυμορφίας ως βάση της κοινωνίας των πολιτών σε μια Ευρώπη χωρίς διαχωριστικές γραμμές". Εργαζόμαστε τώρα μαζί με τη Ρωσία για ένα σχέδιο δράσης σχετικά με την πολιτιστική συνεργασία, το οποίο θα αποσκοπεί στη μετουσίωση των αρχών αυτών σε συγκεκριμένες δράσεις. Οι ανταλλαγές σε αυτό το πεδίο αναμένεται ότι θα συμβάλουν στην οικοδόμηση ενός καλύτερου κλίματος όπου οι πολιτισμοί και οι παραδόσεις των μειονοτικών πληθυσμών θα γίνονται σεβαστά.
<SPEAKER ID="201" NAME="Tunne Kelam">
εξ ονόματος της Ομάδας PPE-DE. - (EN) Κύριε Πρόεδρε, θα ήθελα να ευχαριστήσω την Επίτροπο για την κατανόηση και για τη γρήγορη αντίδρασή της. Το Κοινοβούλιο έχει ήδη εκφράσει την ανησυχία του σχετικά με την κατάσταση στη Δημοκρατία του Mari El: αυτό έγινε πριν από δύο χρόνια, τον Μάιο του 2005, μετά τον άγριο ξυλοδαρμό του εθνικού ηγέτη των Mari Vladimir Kozlov.
<P>
Είναι ανησυχητικό το ότι καμία βελτίωση δεν σημειώθηκε έκτοτε. " κατάπνιξη των προσπαθειών αναβίωσης του εθνικού πολιτισμού και της γλώσσας των Mari συνεχίζεται. Ως εκ τούτου, δεν μπορούμε να είμαστε ικανοποιημένοι με το γεγονός ότι η έρευνα για τον ξυλοδαρμό του κ. Kozlov δεν είχε κανένα αποτέλεσμα σε δύο χρόνια και τώρα έχουμε ένα νέο περιστατικό.
<P>
Νομίζω ότι το πλέον ανησυχητικό γεγονός στη σημερινή Ρωσία είναι ότι οι δολοφονίες που έχουν πολιτικά κίνητρα, οι θάνατοι και οι προσβολές κατά της σωματικής ακεραιότητας εξακολουθούν αδιάπτωτες και ότι δεν έχει συλληφθεί ή δικαστεί ούτε ένας ένοχος.
<P>
" τελευταία υπόθεση είναι αυτή του Ivan Safronov, που έπεσε τυχαία από το παράθυρο ενώ ετοιμαζόταν να δημοσιεύσει ένα άρθρο για τις παράνομες πωλήσεις ρωσικών όπλων στη Συρία και το Ιράν.
<P>
Δυστυχώς, η έντονη αναβίωση της εκτεταμένης ξενοφοβίας, των αγωνιστικών κινημάτων νεοφασιστών και σταλινιστών έχουν γίνει μέρος της πραγματικότητας της Ρωσίας.
<P>
Αν μια κυβέρνηση εδώ και αρκετά χρόνια δεν μπορεί ή δεν θέλει να εγγυηθεί το βασικό δικαίωμα στη ζωή και στην ασφάλεια για όλους τους πολίτες της, και να οδηγήσει στη δικαιοσύνη τα άτομα που εκτελούν συμβόλαια θανάτου, τότε μια τέτοια κυβέρνηση υπονομεύει οπωσδήποτε τη θέση της ως αξιόπιστος διεθνής εταίρος.
<P>
Το μήνυμά μας σήμερα θα πρέπει να είναι το εξής: δεν μπορεί να υπάρξει περαιτέρω πρόοδο στις σχέσεις ΕΕ-Ρωσίας έως ότου αποφασίσει το Κρεμλίνο να παρέμβει και να σταματήσει αυτόν τον φαύλο κύκλο των δολοφονιών και των παραβιάσεων των ανθρωπίνων δικαιωμάτων. Ασφαλώς, αν οι ρώσοι πολίτες δεν μπορούν να έχουν εμπιστοσύνη στη δικαιοσύνη του δικού τους κράτους, πώς μπορούν οι εταίροι της Ρωσίας στο εξωτερικό να έχουν εμπιστοσύνη στις μελλοντικές διανομές φυσικού αερίου και στη συμμόρφωση της Ρωσίας με τον διεθνή κώδικα συμπεριφοράς;
<SPEAKER ID="202" NAME="Csaba Sándor Tabajdi">
εξ ονόματος της Ομάδας PSE. - (HU) Εξ ονόματος των Ευρωπαίων Σοσιαλιστών, είμαι ιδιαίτερα ευγνώμων στην Ευρωπαϊκή Επιτροπή για τη γρήγορη αντίδρασή της, καθώς αντιμετωπίζουμε μια πολύ σοβαρή κατάσταση που δίνει πολλή τροφή για ανησυχία. Όπως επεσήμανε ήδη ο συνάδελφος Tunne Kelam, η απόφαση του 2005 είχε ορισμένα αποτελέσματα και η κατάσταση στη Δημοκρατία του Mari El βελτιώθηκε προσωρινά. Τώρα, δύο χρόνια αργότερα, βλέπουμε και πάλι μια ειρηνική ακτιβίστρια, την Galina Kozlova, να δέχεται βίαιη επίθεση, σε ένα περιστατικό που δικαίως ελκύει την προσοχή της Ευρωπαϊκής Επιτροπής και του Ευρωπαϊκού Κοινοβουλίου. Γνωρίζουμε ότι οι δράστες της επίθεσης κατά του κ. Kozlov το 2005 δεν έχουν βρεθεί και, στην πραγματικότητα, αυτό είναι ένας ακόμη λόγος για την εν λόγω απόφαση. Ως Πρόεδρος της διακομματικής ομάδας του Ευρωπαϊκού Κοινοβουλίου για τις μειονοτικές γλώσσες, καθώς και του φιννο-ουγγρικού φόρουμ -το οποίο είναι μια διακομματική πρωτοβουλία-, μπόρεσα τον Σεπτέμβριο του 2006να προσκαλέσω τον κ. Kozlov εδώ στο Στρασβούργο. Μπόρεσα να διαπιστώσω από πρώτο χέρι ότι δεν πρόκειται για έναν ριζοσπάστη και απείθαρχο άνθρωπο, αλλά για ένα ιδιαίτερα μετριοπαθές άτομο. Σκοπός του σημερινού ψηφίσματος είναι να λάβουμε υπόψη και να επιστήσουμε την προσοχή μας στο γεγονός ότι η Ευρωπαϊκή Επιτροπή και το Ευρωπαϊκό Κοινοβούλιο παρακολουθούν τα όσα διαδραματίζονται εκεί. Ζητούμε από τις ρωσικές ομοσπονδιακές αρχές να ασκήσουν πίεση στις τοπικές αρχές της Δημοκρατίας του Mari El, διότι η διαδικασία αυτή είναι κάθε άλλο παρά καθησυχαστική. " υπόθεση εξετάζεται ως περιστατικό ελαφρού σωματικού τραυματισμού, ενώ στην πραγματικότητα η Galina Kozlova υπέστη κάταγμα στην κρανιακή βάση, το οποίο αποτελεί σοβαρό σωματικό τραυματισμό! Το σημερινό ψήφισμα είναι σημαντικό και για τον λόγο αυτό, και είναι εξίσου σημαντικό το να τεθεί το ζήτημα αυτό στην επόμενη σύνοδο κορυφής μεταξύ ΕΕ-Ρωσίας, μαζί με την κατάσταση των άλλων φιννο-ουγγρικών λαών, καθώς και να συζητηθεί στο πλαίσιο του διαλόγου μεταξύ ΕΕ και Ρωσίας. Θέλω να ευχαριστήσω την κ. Neelie Kroes και την Επιτροπή για τη συνεργασία τους.
<SPEAKER ID="203" NAME="István Szent-Iványi">
εξ ονόματος της Ομάδας ALDE. - (HU) Στις 25 Ιανουαρίου του τρέχοντος έτους, η Galina Kozlova τραυματίστηκε σοβαρά από κάποιον άγνωστο στην πόλη Yoshkar-Ola. " κ. Kozlova υπέστη κρανιακές, εγκεφαλικές και οφθαλμικές κακώσεις. Νοσηλεύτηκε για αρκετές εβδομάδες στο νοσοκομείο και εξακολουθεί να αναρρώνει στο σπίτι. Ο δράστης ή οι δράστες δεν έχουν ακόμη συλληφθεί. Αυτό, φυσικά, δεν προκαλεί μεγάλη έκπληξη, αν λάβει κανείς υπόψη το γεγονός ότι, από ό,τι γνωρίζουμε, μεταξύ του 2001 και του 2005 σημειώθηκαν σε τακτική βάση σοβαρά περιστατικά κατά ακτιβιστών που αγωνίζονται υπέρ των δικαιωμάτων της μειονότητας Μάρι και έκτοτε δεν έχει προσαχθεί στη δικαιοσύνη ούτε ένας δράστης. " κατάσταση αυτή δημιουργεί τον φόβο ότι τα εν λόγω σοβαρά περιστατικά σημειώνονται κατ' εντολή των τοπικών αρχών, ή τουλάχιστον με τη σιωπηρή υποστήριξή τους.
<P>
Το κοινοβουλευτικό μας ψήφισμα του 2005 είχε απτά αποτελέσματα, όπως επεσήμανε και ο συνάδελφος βουλευτής, κ. Tabajdi, καθώς εδώ και ενάμιση χρόνο δεν έχουν σημειωθεί ανάλογα περιστατικά. Είναι αλήθεια ότι η κατάσταση της μειονότητας Μάρι δεν βελτιώθηκε σημαντικά, έχει όμως σημειωθεί μικρή πρόοδος, και για τον λόγο αυτό χαίρομαι που η Επιτροπή αντιμετωπίζει πλέον και τα ζητήματα αυτά και τα θέτει στην ημερήσια διάταξη. Ζητώ, όμως, επίσης από την Επιτροπή και το Κοινοβούλιο να αφιερώσουν πολύ περισσότερη προσοχή στην επίλυση των προβλημάτων των φιννο-ουγγρικών μειονοτήτων, καθώς και των μειονοτήτων εν γένει στη Ρωσία.
<P>
Ενθαρρύνουμε την Ένωση να καταστήσει σαφή τη θέση της σχετικά με το εν λόγω θέμα στο πλαίσιο του διαλόγου μεταξύ Ευρωπαϊκής Ένωσης και Ρωσίας για τα ανθρώπινα δικαιώματα. Δεν πρόκειται απλώς για ζήτημα μεμονωμένου περιστατικού, αλλά για ζήτημα των δικαιωμάτων της μειονότητας Μάρι και, στην πραγματικότητα, των δικαιωμάτων των φιννο-ουγγρικών μειονοτήτων εν γένει. Ταυτόχρονα, προτείνω να δρομολογηθούν επιτέλους, στο πλαίσιο της πολιτισμικής συνεργασίας μεταξύ Ευρωπαϊκής Ένωσης και Ρωσίας, επιχορηγούμενα προγράμματα προς υποστήριξη της εκπαίδευσης, της εκμάθησης γλωσσών και της διατήρησης των πολιτισμικών θεσμών των μειονοτήτων, και ιδιαίτερα των φιννο-ουγγρικών μειονοτήτων.
<P>
Αν δεν καταφέρουμε να σημειώσουμε πρόοδο, τότε το θέμα αυτό θα πρέπει να τεθεί στην ημερήσια διάταξη της συνόδους κορυφής μεταξύ Ευρωπαϊκής Ένωσης και Ρωσίας, διότι είναι απαράδεκτο να σημειώνονται στη Ρωσία διαρκείς παραβιάσεις των δικαιωμάτων του πολίτη, παρά τη θέληση του Ευρωπαϊκού Κοινοβουλίου, της Επιτροπής και του Συμβουλίου.
<SPEAKER ID="204" NAME="Leopold Józef Rutowicz">
εξ ονόματος της Ομάδας UEN. - (PL) Κύριε Πρόεδρε, από την Αίθουσα αυτή διαμαρτυρόμαστε ενάντια όσων παραβιάζουν τα ανθρώπινα δικαιώματα και παραβαίνουν τους κανόνες δικαίου. Ωστόσο, θα πρέπει να αναρωτηθούμε ποιο αποτέλεσμα έχουν οι ενέργειες μας, οι οποίες ωθούνται από την αλληλεγγύη μας προς τους καλών διαθέσεων ανθρώπους. Δεν πιστεύω ότι έχουν το αποτέλεσμα που επιθυμούμε. Παρόλα αυτά, αυτός είναι ένας τρόπος να εμποδίσουμε τις κοινωνικές διαδικασίες που μας επηρεάζουν όλους αρνητικά, όπως για παράδειγμα την έλλειψη σεβασμού προς τους ανθρώπους, τη βία και την προσπάθεια να μπορεί κανείς να εκθέτει τις απόψεις του, κάτι που θα πρέπει να μπορεί να κάνει κάθε πολίτης ενός δημοκρατικού κράτους.
<P>
" Galina Kozlova, η οποία είναι μέλος του Συμβουλίου της οργάνωσης Mari Ušem και εκδότρια του λογοτεχνικού περιοδικού "Ontšõko", είναι ένα παράδειγμα. Είναι παντρεμένη με τον Vladimir Kozlov, Πρόεδρο του Συμβουλίου της Δημοκρατίας του Mari El. Έχει προσφέρει διακεκριμένες υπηρεσίες στη Δημοκρατία του Mari El, αλλά, σε αντίθεση με πολλούς δημοσιογράφους, δεν συμμερίζεται τις πολιτικές απόψεις των αντιπάλων της.
<P>
Ως Ευρωπαίοι, έχουμε το καθήκον να παρακολουθήσουμε, να άρουμε και να καταδικάσουμε τις διακρίσεις προς τους πολίτες του Μάρι, καθώς και τις επιθέσεις κατά των εκπροσώπων και των δημοσιογράφων τους. Υποστηρίζουμε την Galina Kozlova στον αγώνα της για τα συμφέροντα των πολιτών του Μάρι και τη δημοκρατία.
<SPEAKER ID="205" NAME="Erik Meijer">
εξ ονόματος της Ομάδας GUE/NGL. - (NL) Κύριε Πρόεδρε, στη δεκαετία του 1920, η Σοβιετική Ένωση προσπάθησε να βρει μια δίκαιη λύση στο πρόβλημα των εθνοτήτων. " τεράστια ρωσική αυτοκρατορία, με τις πολλές της μειονότητες, άνοιξε τον δρόμο στην τοπική αυτοδιοίκηση των άλλων λαών, με την εκπαίδευση και τη διοίκηση να πραγματοποιούνται στη γλώσσα των πολιτών. Σε αυτήν ακριβώς την απόφαση οφείλουν τώρα την ανεξαρτησία τους έντεκα χώρες, συμπεριλαμβανομένων της Ουκρανίας, της Γεωργίας και του Ουζμπεκιστάν.
<P>
Από την άλλη πλευρά, στους πολλούς, μικρότερους λαούς, όπως στους Τσετσένους, στους Τάταρους, στους Οσσετιανούς, στους Καρελιανούς και στους Μάρι, δόθηκαν απλώς αυτόνομες περιοχές στο εσωτερικό της Ρωσίας ή ένα από τα άλλα ομόσπονδα κράτη. " πορεία των λαών αυτών είναι άσχημη από τότε που κατέρρευσε η Σοβιετική Ένωση. Κανείς δεν έχει αναγνωρίσει το δικαίωμά τους στην ανεξαρτησία και όλοι ελπίζουν ότι, παρόλα αυτά, θα μπορέσουν να διατηρήσουν τα δικαιώματα που τους δόθηκαν πριν από 85 χρόνια.
<P>
Δυστυχώς, η συνέχιση των δικαιωμάτων αυτών απειλείται από τον εκ νέου αναδυόμενο εθνικισμό τόσο στη Γεωργία όσο και στη Ρωσία. Το άσχημο πολιτικό κλίμα στη Ρωσία είναι το τίμημα για την προσκόλληση στην Τσετσενία με ιδιαίτερα βίαια μέσα, παρά τη θέληση των Τσετσένων. Στην πραγματικότητα, ο εκφοβισμός και οι δολοφονίες προωθούνται στο εσωτερικό του στρατού, στον οποίο οι νεαροί στρατιώτες κακοποιούνται συστηματικά από τους μεγαλύτερους και υποχρεώνονται να κρατούν τη σιωπή τους.
<P>
Στη Ρωσία του Πούτιν, υπάρχουν ολοένα και λιγότερα περιθώρια για διαμαρτυρία, κριτική έρευνα και αλλαγή εξουσίας. Δίνεται απόλυτη προτεραιότητα στη σταθερότητα του καθεστώτος που είναι στην εξουσία και στην ολοένα και μεγαλύτερη συγκέντρωση της εξουσίας επί των διαφόρων περιοχών της Μόσχας. Οι αντίπαλοι φυλακίζονται, ξυλοκοπούνται ή αποκλείονται από τις εκλογές. Ακόμη πιο δραματικοί είναι οι αιφνίδιοι θάνατοι επικριτών, ιδιαίτερα ανθρώπων που υποψιάζεται ότι αποκάλυψαν σημαντικές πληροφορίες. " Ευρώπη πρέπει να βοηθήσει τη Ρωσία να μην κατρακυλήσει άλλο προς μια κατάσταση, η οποία έχει αρχίσει να γίνεται ανυπόφορη για ολοένα και περισσότερους ανθρώπους. " προστασία των ανθρώπων που υπερασπίζονται το δίκαιο της Δημοκρατίας του Mari El πρέπει να ειδωθεί υπό αυτό το πρίσμα.
<SPEAKER ID="206" NAME="Laima Liucija Andrikien" AFFILIATION="PPE-DE">
(LT) Καταρχάς, θέλω να ευχαριστήσω τους συναδέλφους μου Tunne Kelam, Vytautas Landsbergis και Charles Tannock για την πρωτοβουλία τους να κανονίσουν ώστε να εξετάσουμε σήμερα την έκθεση της Επιτροπής σχετικά με την Galina Kozlova και να υιοθετήσουμε ένα ψήφισμα.
<P>
Το παρόν ψήφισμα είναι ακόμη ένα έγγραφο του Ευρωπαϊκού Κοινοβουλίου σχετικά με τις παραβιάσεις των ανθρωπίνων δικαιωμάτων στη Ρωσία, η οποία συνδέεται με την ΕΕ μέσω μιας συμφωνίας εταιρικής σχέσης και συνεργασίας -που είναι επί του παρόντος σε ισχύ- καθώς και μέσω μιας στρατηγικής συνεργασίας που φαίνεται τώρα ότι δεν στηρίζεται σε κοινές αξίες αλλά στον πραγματισμό, επιδιώκοντας οικονομικά και άλλα οφέλη.
<P>
Για μένα, ως μέλος της Υποεπιτροπής Ανθρωπίνων Δικαιωμάτων του Ευρωπαϊκού Κοινοβουλίου, υπάρχει μια δίοδος στη συνεργασία μεταξύ ΕΕ και Ρωσίας που είναι ιδιαίτερα σημαντική - οι συνεχιζόμενες διαβουλεύσεις μεταξύ ΕΕ και Ρωσίας όσον αφορά τα ζητήματα των ανθρωπίνων δικαιωμάτων, των δικαιωμάτων των μειονοτήτων και των θεμελιωδών δικαιωμάτων. Στο πλαίσιο αυτό, η βίαιη επίθεση κατά της Galina Kozlova, εκδότριας του λογοτεχνικού περιοδικού "Ontšõko" και συζύγου του Προέδρου του Συμβουλίου του Μάρι, Vladimir Kozlov, μια επίθεση με προηγούμενα στη Δημοκρατία Mari El, όχι μόνο αξίζει την προσοχή και τις σκέψεις μας, αλλά μας αναγκάζει να επιστρέψουμε και πάλι στη γενική κατάσταση των ανθρωπίνων δικαιωμάτων στη Ρωσία.
<P>
Βάσει των τελευταίων στοιχείων, η Ρωσία είναι τώρα το δεύτερο πιο επικίνδυνο μέρος στον κόσμο για τους δημοσιογράφους (μετά το Ιράκ). Για τον λόγο αυτό, υποστηρίζω πλήρως το πνεύμα του ψηφίσματός μας, στο οποίο το Ευρωπαϊκό Κοινοβούλιο παροτρύνει τη Ρωσική Ομοσπονδία και τα όργανα τοπικής αυτοδιοίκησης να τιμήσουν τις δεσμεύσεις τους προς το διεθνές δίκαιο και όχι μόνο να διασφαλίσουν την ελευθερία του Τύπου, αλλά και να εφαρμόσουν νομοθετικές διατάξεις που σχετίζονται με την προστασία και τη στήριξη των μειονοτικών γλωσσών και πολιτισμών.
<P>
Νομίζω ότι η Επιτροπή μπορεί να θέσει τα προβλήματα των φιννο-ουγγρικών μειονοτήτων στη Ρωσία κατά τη διάρκεια του συνεχιζόμενου ευρω-ρωσικού διαλόγου σχετικά με τα ζητήματα των ανθρωπίνων δικαιωμάτων, καθώς και κατά τη διάρκεια της συνόδου κορυφής των ηγετών της ΕΕ και της Ρωσίας.
<SPEAKER ID="207" NAME="Józef Pinior" AFFILIATION="PSE">
(PL) Κύριε Πρόεδρε, το Ευρωπαϊκό Κοινοβούλιο εκφράζει την ανησυχία του σχετικά με την επίθεση κατά της Galina Kozlova, μέλους του Συμβουλίου της Εθνικής Οργάνωσης Mari Ušem και εκδότριας του λογοτεχνικού περιοδικού "Ontšõko" στη Δημοκρατία του Mari El, στη Ρωσική Ομοσπονδία. " Galina Kozlova είναι παντρεμένη με τον Vladimir Kozlov, Πρόεδρο του Συμβουλίου της Δημοκρατίας του Mari El, ο οποίος προτάθηκε επίσης για το βραβείο Sakharov του 2006. Ας θυμηθούμε ότι το εν λόγω βραβείο παρουσιάστηκε από τον σημερινό Πρόεδρο της Εσθονίας, Toomas Ilves, ο οποίος είναι πρώην μέλος του Ευρωπαϊκού Κοινοβουλίου.
<P>
Το ερώτημα που προκύπτει είναι σε τι στοχεύει η Ρωσία. Ο αριθμός των επιθέσεων κατά ανεξάρτητων ακτιβιστών και δημοσιογράφων αυξάνεται συνεχώς. Ολοένα και περισσότερα περιστατικά παραμένουν ανεξήγητα. Ζητήματα όπως η καταστολή, η παραβίαση των ανθρωπίνων δικαιωμάτων και των δικαιωμάτων εθνικών μειονοτικών ομάδων στη Ρωσική Ομοσπονδία τίθενται ολοένα και συχνότερα. Μήπως αυτό που συμβαίνει είναι ότι το καθεστώς του Προέδρου Πούτιν γίνεται ολοένα και πιο αυταρχικό; " υπόθεση αυτή θα πρέπει να μας δώσει τροφή για σκέψη και πρέπει να απαιτήσουμε τη διεξαγωγή μιας ενδελεχούς έρευνας, εκ μέρους των ρωσικών αρχών, για τον εντοπισμό των δραστών της επίθεσης.
<SPEAKER ID="208" NAME="Neelie Kroes">
Επιτροπή. (EN) Κύριε Πρόεδρε, ήταν μια εντυπωσιακή συζήτηση και σημείωσα όλες τις απόψεις που διατυπώθηκαν. Είναι καλό να εστιάζουμε από καιρό σε καιρό την προσοχή μας σε ζητήματα που δεν είναι σίγουρο ότι θα γίνουν πρωτοσέλιδα στις εφημερίδες στην ΕΕ. " επίθεση κατά της κ. Galina Kozlova ήταν ένα τέτοιο γεγονός και ελπίζω εντόνως ότι θα έχει πλήρη και ταχεία ανάρρωση για να συνεχίσει τα καθήκοντά της.
<P>
Όπως είπα και πριν, η Επιτροπή θα ήθελε να έχει έναν εποικοδομητικό διάλογο με τη Ρωσία για τέτοιου είδους θέματα. Γνωρίζουμε τόσο την κριτική για τη σημερινή κατάσταση όσον αφορά τον πληθυσμό των Mari όσο και τις προσπάθειες που έχουν καταβληθεί σε επίσημο επίπεδο στη Ρωσία προκειμένου να διασφαλιστούν τα δικαιώματα και ο πολιτισμός τους. Οι σύγχρονες κοινωνίες πρέπει να βρουν τρόπους για να αντιμετωπίσουν την κατάσταση των μειονοτήτων ώστε να ενθαρρύνουν την ειρηνική και αρμονική κοινωνικο-οικονομική ανάπτυξη. Θα χρειαστεί να συνεχίσουμε όλοι τις προσπάθειές μας προς αυτή την κατεύθυνση. Θα επιδιώξουμε, ως εκ τούτου, να χρησιμοποιήσουμε τις επαφές μας με τη Ρωσία, και ειδικότερα τις διαβουλεύσεις για τα ανθρώπινα δικαιώματα, για να προσδιορίσουμε τρόπους με τους οποίους θα μπορέσουμε να συνεργαστούμε για τη βελτίωση της κατάστασης. Ήδη ανέφερα ότι η 3η Μαΐου είναι μία από αυτές τις ημέρες συνάντησης.
<P>
" Επιτροπή θα συνεχίσει να εγείρει τις ανησυχίες για τα ανθρώπινα δικαιώματα σε όλα τα επίπεδα, από την κορυφή μέχρι και τη βάση. Για μια πιο λεπτομερή συζήτηση, το καλύτερο φόρουμ για μια ανταλλαγή απόψεων με τη Ρωσία είναι οι διαβουλεύσεις για τα ανθρώπινα δικαιώματα.
<SPEAKER ID="209" NAME="Πρόεδρος">
Σύμφωνα με το άρθρο 103, παράγραφος 2, του Κανονισμού, έχω λάβει τρεις προτάσεις ψηφίσματος.
<P>
" συζήτηση έληξε.
<P>
" ψηφοφορία θα διεξαχθεί σήμερα στις 17.00.

<CHAPTER ID="022">
Απλούστευση και εξορθολογισμός των εκθέσεων εφαρμογής (συζήτηση) 
<SPEAKER ID="457" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Figueiredo, εξ ονόματος της Επιτροπής Απασχόλησης και Κοινωνικών Υποθέσεων, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου για την τροποποίηση της οδηγίας 89/391/ΕΟΚ του Συμβουλίου, των ειδικών οδηγιών της καθώς και των οδηγιών του Συμβουλίου 83/477/ΕΟΚ, 91/383/ΕΟΚ, 92/29/ΕΟΚ και 94/33/ΕΚ, με σκοπό την απλούστευση και τον εξορθολογισμό των εκθέσεων εφαρμογής - C6-0242/2006 -.
<SPEAKER ID="458" NAME="Vladimír Špidla">
Μέλος της Επιτροπής. (CS) Κυρία Πρόεδρε, κυρία Figueiredo, αξιότιμοι κύριοι βουλευτές, θέλω καταρχάς να ευχαριστήσω το Κοινοβούλιο και το Συμβούλιο για τις προσπάθειές τους για την τόσο γρήγορη επίτευξη συμφωνίας επί της πρότασης αυτής. Θέλω επίσης να επικροτήσω την έκθεση Figueiredo, η οποία έδωσε το έναυσμα για να έναν εποικοδομητικό διάλογο υπό την Προεδρία του Συμβουλίου, όπου τέθηκαν τα θεμέλια για την έγκριση της προτεινόμενης οδηγίας σε πρώτη ανάγνωση.
<P>
" προτεινόμενη οδηγία της Επιτροπής αποτελεί μέρος της διαδικασίας απλούστευσης του νομοθετικού πλαισίου. Στόχος αυτής της πρότασης είναι η απλούστευση και ο εξορθολογισμός των ευθυνών των κρατών μελών και της Επιτροπής όσον αφορά τις εκθέσεις για την εφαρμογή οδηγιών, οι οποίες αφορούν την υγεία και ασφάλεια των εργαζομένων, χωρίς υπαναχωρήσεις σε ό,τι αφορά την αρχή της προστασίας. Αυτή είναι θεμελιώδης προϋπόθεση. Το νέο κείμενο εναρμονίζει τα χρονοδιαγράμματα για την υποβολή εθνικών εκθέσεων, οι οποίες θα δημοσιεύονται ανά πενταετία, αυτή δε η υποχρέωση επεκτείνεται σε όλες τις υφιστάμενες οδηγίες. Το σχέδιο προβλέπει μία μόνο έκθεση, περιλαμβανομένου ενός γενικού τμήματος, το οποίο θα αφορά τις γενικές αρχές της οδηγίας-πλαίσιο και θα συμπληρώνεται με ειδικά κεφάλαια για πτυχές που άπτονται της κάθε οδηγίας ξεχωριστά. Αυτό θα επιτρέψει μια γενική επισκόπηση της πρακτικής εφαρμογής.
<P>
" απλούστευση θα ισχύει για τα εθνικά όργανα, τα οποία θα εκπονούν μόνο μία έκθεση ανά κράτος μέλος κάθε πενταετία, αντί της υφιστάμενης κατάστασης με τις 500 εκθέσεις, καθώς και για τους κοινωνικούς εταίρους, οι οποίοι επίσης θα συμβάλουν με μία έκθεση ανά πενταετία. " Επιτροπή, σε στενή συνεργασία με τη συμβουλευτική επιτροπή για την υγεία και την ασφάλεια στην εργασία, θα συστήσει ένα όργανο επιφορτισμένο να συνδράμει τα κράτη μέλη στην εκπόνηση συνεκτικών εκθέσεων. " Επιτροπή είναι έτοιμη να εγκρίνει τις τροπολογίες, τις οποίες υπερψηφίσατε. Θα ενισχύσω τον ρόλο της τριμερούς συμβουλευτικής επιτροπής για την υγεία και την ασφάλεια στην εργασία στον καθορισμό της δομής των εκθέσεων, προκειμένου να καθορίζεται σαφώς το περιεχόμενο των εκθέσεων και να ορίζονται προθεσμίες για τα κράτη μέλη και την Επιτροπή για την εκπόνηση των εκθέσεων. Σας ευχαριστώ.
<SPEAKER ID="459" NAME="Ilda Figueiredo " AFFILIATION="GUE/NGL">
εισηγήτρια. (PT) Τα θέματα που άπτονται της υγείας και των εργασιακών συνθηκών των εργαζομένων, η οργάνωση των υπηρεσιών υγείας, υγιεινής και ασφάλειας στον εργασιακό χώρο και ο κατάλογος με τις επαγγελματικές ασθένειες, συζητήθηκαν πρώτη φορά σε κοινοτικούς κύκλους το 1989, με τη δημοσίευση της οδηγίας-πλαίσιο 89/391.
<P>
Έκτοτε, εγκρίθηκαν άλλες οδηγίες, οι οποίες καλύπτουν την υγεία των εργαζομένων, την οργάνωση των υπηρεσιών επαγγελματικής υγείας, τις εργασιακές συνθήκες, τους νέους εργαζόμενους, τους εποχικούς εργαζόμενους, καθώς και αυτούς που χειρίζονται πλοία, εκπληρώνοντας, επομένως, τις συμβάσεις της Διεθνούς Οργάνωσης Εργασίας.
<P>
Σε όλες αυτές σχεδόν τις παραπάνω οδηγίες, καθώς και σε άλλες οδηγίες, ορίζεται ότι τα κράτη μέλη οφείλουν να υποβάλλουν έκθεση στην Επιτροπή για την πρακτική εφαρμογή στην οποία προέβη το καθένα τους και για τις απόψεις των κοινωνικών εταίρων. " αλήθεια είναι ότι ορισμένα κράτη μέλη δεν το έπραξαν αυτό.
<P>
Με την πρόταση που εξετάζουμε, προσδοκάται ότι θα δοθεί μεγαλύτερη προσοχή στην αποτελεσματική εφαρμογή των σχετικών οδηγιών και στις εργασιακές συνθήκες. Είναι μια προσπάθεια για τη μείωση των εκατομμυρίων ατυχημάτων στην εργασία κάθε χρόνο και για τους χιλιάδες θανάτους και τραυματισμούς, οι οποίοι προκαλούν μόνιμη αναπηρία σε ολόκληρη την ΕΕ.
<P>
Όπως προανέφερα, η εκπόνηση εκθέσεων πρακτικής εφαρμογής από τα κράτη μέλη ορίζεται σε αρκετές οδηγίες, με υποχρέωση υποβολής όμως ανά διαφορετικά διαστήματα, για ορισμένες οδηγίες ανά τετραετία, για ορισμένες ανά πενταετία και για άλλες χωρίς κάποιο συγκεκριμένο χρονοδιάγραμμα.
<P>
Τώρα, όπως μόλις μας είπε ο Επίτροπος, η Επιτροπή προτείνει να εκπονείται μία και μοναδική έκθεση ανά πενταετία. Προκειμένου η πρόταση για μία έκθεση ανά πενταετία να ανταποκρίνεται στις ανάγκες της διασφάλισης της υγείας και της ασφάλειας στην εργασία, δεν πρέπει με κανέναν τρόπο να αμβλύνονται ή να μετριάζονται οι ειδικές πτυχές κάθε οδηγίας, αυτό δε, είναι κάτι το οποίο επιδιώκει να αντιμετωπίσει αυτή η έκθεση.
<P>
Συνεπώς, υποβάλαμε σειρά προτάσεων, από τις οποίες θέλω να επισημάνω αυτές που αναφέρονται στη δομή της έκθεσης αυτής καθεαυτής, η οποία πρέπει να περιλαμβάνει ειδικό ερωτηματολόγιο.
<P>
Επομένως, η έκθεση πρέπει να περιλαμβάνει ένα γενικό τμήμα, το οποίο να αναφέρεται στις κοινές αρχές και πτυχές, οι οποίες ισχύουν σε όλες τις οδηγίες και άλλα ειδικά κεφάλαια που αφορούν την υλοποίηση καθενός από τα ειδικά χαρακτηριστικά κάθε οδηγίας, με τη συμπερίληψη ειδικών δεικτών, όταν αυτοί είναι διαθέσιμοι.
<P>
" ανά πενταετία έκθεση θα παρέχει πρακτική εκτίμηση των διαφόρων οδηγιών και, όπου αυτό ενδείκνυται και είναι διαθέσιμα, ξεχωριστά στοιχεία ανά φύλο αναφορικά με την ισότητα ανδρών και γυναικών. Θα περιλαμβάνει, επίσης, σχετικές πληροφορίες για τα προληπτικά μέτρα, τα οποία λαμβάνουν τα κράτη μέλη, προκειμένου να προβούν σε ενδεδειγμένη εκτίμηση του τρόπου που λειτουργεί στην πράξη η νομοθεσία.
<P>
Είναι βαθιά μας πεποίθηση ότι απαιτείται πολιτική πραγματικής βελτίωσης των πρακτικών των διαφόρων κρατών μελών. " Επιτροπή πρέπει, επίσης, κατεπειγόντως, να υποβάλει πιο εμπεριστατωμένη έκθεση αναφορικά με την τρέχουσα κατάσταση στα κράτη μέλη όσον αφορά τις διάφορες πτυχές της ασφάλειας και υγείας των εργαζομένων στον εργασιακό χώρο.
<P>
Τέλος, θέλω να επισημάνω τη δυνατότητα που είχαμε για στενή συνεργασία με τα μέλη του ΕΚ που προέρχονται από τις διάφορες πολιτικές ομάδες στην Επιτροπή Απασχόλησης και Κοινωνικών Υποθέσεων, με την Εκτελεστική Επιτροπή και με το Συμβούλιο. Αυτή η συνεργασία θα μας επιτρέψει, αναμφίβολα, να εξασφαλίσουμε συμφωνία σε πρώτη ανάγνωση. Σας ευχαριστώ για όλο το έργο που επιτελέστηκε.
<SPEAKER ID="460" NAME="Mihael Brejc" LANGUAGE="SL">
Καταρχάς, θέλω εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών να εκφράσω ικανοποίηση γι' αυτή την έκθεση, διότι συνιστά ένα από τα πρώτα βήματα στην κατεύθυνση μιας ουσιαστικής ελάφρυνσης του φορτίου που έχει επιβληθεί στα κράτη μέλη όσον αφορά τα διάφορα διοικητικά καθήκοντα. Την ίδια στιγμή, αυτή η οδηγία θα συμβάλει στην απλούστευση και διευκρίνηση του έργου της Επιτροπής. Στην Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών σημειώνουμε με ιδιαίτερη ικανοποίηση ότι λειτούργησε η συμφωνία με την εισηγήτρια και ότι καταφέραμε να εξασφαλίσουμε ευρύτατη συναίνεση σε επίπεδο επιτροπής. Αν θυμάμαι καλά, εγκρίναμε αυτή την έκθεση με μόνο μία ψήφο κατά.
<P>
Όσον αφορά το περιεχόμενο, με την έκθεση στέλνεται ακόμη ένα σαφές μήνυμα στην ευρωπαϊκή κοινή γνώμη ότι η Επιτροπή, το Συμβούλιο και το Ευρωπαϊκό Κοινοβούλιο λαμβάνουν αποφάσεις για τον εξορθολογισμό των διαδικασιών και για τη βελτίωση της επικοινωνίας μεταξύ κρατών μελών και ευρωπαϊκών θεσμικών οργάνων, ούτως ώστε καθένας να μπορεί να επωφεληθεί αυτής της δράσης.
<P>
Αυτή η οδηγία και η ενιαία έκθεση σε καμία περίπτωση δεν θα οδηγήσουν στην υποβάθμιση των προδιαγραφών που άπτονται της υγείας και της ασφάλειας στην εργασία. " πολιτική μου ομάδα θεωρεί αυτή την έκθεση συνολικά, την οδηγία δηλαδή, ως ένα σημαντικό βήμα προόδου, βεβαίως όμως, θα θέλαμε να αναληφθούν παρόμοιες πρωτοβουλίες σε άλλα πεδία και από άλλους Επιτρόπους. Επιτρέψτε μου να αναφέρω ένα μόνο παράδειγμα: στο πεδίο της τρομοκρατίας, λόγου χάρη, το Ευρωπαϊκό Κοινοβούλιο ενέκρινε περίπου 60 διαφορετικά έγγραφα, οδηγίες, κανονισμούς κλπ. Είναι δύσκολο να κατανοηθούν τα πράγματα, επί παραδείγματι η Συνθήκη του Σένγκεν, η ενιαία αγορά και μια σειρά άλλα πράγματα. Εν κατακλείδι, αυτή η έκθεση είναι χαρακτηριστικό παράδειγμα του τρόπου που μπορούμε να εξασφαλίσουμε ευρεία συναίνεση σε επίπεδο πολιτικών ομάδων αναφορικά με τη ρύθμιση των κοινών ανησυχιών μας στο μέλλον.
<P>
Θέλω, επίσης, να ευχαριστήσω τον Επίτροπο Špidla, για τη συμμετοχή του.
<SPEAKER ID="461" NAME="Harald Ettl">
εξ ονόματος της Ομάδας PSE. - (DE) Κύριε Πρόεδρε, κυρίες και κύριοι, ευχαριστώ θερμά την κ. Figueiredo για την εργασία της. Συνεργάστηκε στενά με τους σκιώδεις εισηγητές και παρουσίασε ένα καλό σχέδιο έκθεσης εκ μέρους της Επιτροπής Απασχόλησης και Κοινωνικών Υποθέσεων.
<P>
" πρόταση της Επιτροπής επιδιώκει μία συστηματοποίηση, ένα ενιαίο πρότυπο για τις οδηγίες για την προστασία των εργαζομένων. Σε μία και μόνο έκθεση εφαρμογής που θα υποβάλλεται κάθε πέντε χρόνια και την οποία περιμένουμε εδώ και αρκετό καιρό, τα κράτη μέλη θα ενημερώνουν την Επιτροπή για την εφαρμογή στην πράξη των εκάστοτε οδηγιών. Το σημαντικό είναι πως έτσι οι αρχές του κάθε κράτους θα αποκτήσουν σίγουρα μια καλύτερη εικόνα της κατάστασης.
<P>
Μία ευρεία και αποτελεσματική προστασία των εργαζομένων είναι βασική προϋπόθεση για την εξασφάλιση και διατήρηση της υγείας των εργαζομένων. Κάθε χρόνο, στην ΕΕ χάνουν τη ζωή τους 4 500 εργαζόμενοι εξαιτίας δυστυχημάτων στον χώρο εργασίας και παραπάνω από 4 εκατομμύρια άνθρωποι παθαίνουν ατυχήματα στον χώρο εργασίας. Μια τέτοια γενική έκθεση μπορεί να μας προσφέρει σημαντικές πληροφορίες για τα προληπτικά μέτρα που πρέπει να λάβουμε και να συμβάλει στη βελτίωση της ποιότητας της προστασίας της εργασίας στην ΕΕ.
<SPEAKER ID="462" NAME="Leopold Józef Rutowicz">
εξ ονόματος της Ομάδας UEN. - (PL) Κύριε Πρόεδρε, η έκθεση για την απλούστευση και τον εξορθολογισμό των εκθέσεων και την πρακτική εφαρμογή των οδηγιών είναι άκρως σημαντική για την πολιτική απασχόλησης. " αναδυόμενη κοινή αγορά εργασίας επιτάσσει τη συνεχή παρακολούθηση της υγείας και της ασφάλειας των πολιτών μας στις χώρες της ΕΕ.
<P>
Διαφορετικές συνθήκες σε κάθε χώρα απαιτούν συνεχή παρακολούθηση προκειμένου να διασφαλιστεί η συμμόρφωση με τις οδηγίες, απαιτούνται δε αναλύσεις ανά πενταετία αναφορικά με την καταλληλότητα, την αποτελεσματικότητα, τη διαφάνεια, το κόστος και τις συνέπειες. Αυτές οι αναλύσεις, με βάση σαφείς και διαφανείς κατευθυντήριες γραμμές, πρέπει να μας βοηθήσουν να βελτιώσουμε τη νομική κατάσταση και την κοινή πολιτική όσον αφορά την υγεία και ασφάλεια.
<P>
Είναι επίσης αναγκαία η συνεχής παρακολούθηση των οδηγιών για την υγεία και ασφάλεια και οι συνέπειες αυτών των οδηγιών στην εθνική στρατηγική κάθε κράτους μέλους για την υγεία και την ασφάλεια. Σε σχέση με αυτό, σημαντικό ρόλο καλούνται να διαδραματίσουν ο Ευρωπαϊκός Οργανισμός για την Υγεία και την Ασφάλεια στην Εργασία και το Ευρωπαϊκό Ίδρυμα για τη Βελτίωση των Συνθηκών Διαβίωσης και Εργασίας.
<P>
Ευχαριστώ την κ. Ilda Figueiredo για την έκθεσή της.
<SPEAKER ID="463" NAME="Andreas Mölzer">
εξ ονόματος της Ομάδας ITS. - (DE) Κύριε Πρόεδρε, μαζί με τον σύγχρονο κόσμο της εργασίας εμφανίστηκαν και νέα φαινόμενα, που φθάνουν από την αύξηση των ψυχιατρικών προβλημάτων και την αύξηση των απουσιών λόγω ασθένειας μέχρι την αύξηση της χρόνιας εξάντλησης και νέες μορφές επιθετικότητας όπως η ηθική παρενόχληση.
<P>
Φαίνεται πως έχει γίνει πλέον κανόνας συμπεριφοράς στον χώρο εργασίας το να ασκείται διαρκής πίεση χρόνου στους συνεργάτες και να τους επιβάλλεται επιπλέον κόπος που είναι εκτός προγράμματος και περιοριστικά χρονοδιαγράμματα. Όποιος αποκτά προβλήματα υγείας από το διαρκές στρες υποχρεώνεται να απολογηθεί για τις απουσίες του μόλις επιστρέψει στην εργασία του, καθώς η ασθένεια θεωρείται αποτέλεσμα εσφαλμένων αντιδράσεων του εργαζομένου. Οι μεγαλύτερης ηλικίας εργαζόμενοι ωθούνται μαζικά στην πρόωρη συνταξιοδότηση ενώ οι νεότεροι κακοχαρακτηρίζονται ως μη παραγωγικοί.
<P>
Φυσικά, πρωτοβουλίες για τη διαχείριση της υγείας στον χώρο εργασίας όπως το Move Europe είναι ευπρόσδεκτες. Δυστυχώς, συχνά οι εταιρίες που εφαρμόζουν προγράμματα προαγωγής της υγείας είναι έτσι οργανωμένες ώστε απλά να μην είναι δυνατό να αρρωστήσει κανείς. " πίεση μέσα στην επιχείρηση σε συνδυασμό με τον φόβο απώλειας της θέσης εργασίας έχουν ως αποτέλεσμα οι συνεργάτες να σέρνονται στη δουλειά τους παρά τις ενάντιες ιατρικές συμβουλές. Επίσης, οι δραστηριότητες περιορισμένου χρόνου και η μερική απασχόληση έχουν ως αποτέλεσμα μόνιμο φόβο απώλειας της θέσης εργασίας και οικονομικά προβλήματα που στη συνέχεια προκαλούν ψυχικά προβλήματα. Ωστόσο, η απουσία από την εργασία και η ανικανότητα για εργασία δεν προξενούν μόνο μεγάλες δαπάνες στις επιχειρήσεις, αλλά επιβαρύνουν και τους προϋπολογισμούς της δημόσιας υγείας.
<P>
Υπό αυτές τις συνθήκες δεν υπάρχει λόγος να παραξενευόμαστε ούτε για την αύξηση του αριθμού των διατροφικών διαταραχών, της παχυσαρκίας και των ψυχικών ασθενειών ούτε για τη μείωση του ρυθμού των γεννήσεων. Όσο η εργασία σημαίνει διαρκές στρες και τα παιδιά συνιστούν μια παγίδα που οδηγεί στη φτώχεια, θα συνεχιστεί η δημογραφική αλλαγή που καταλήγει σε έλλειψη παιδιών και γήρανση του πληθυσμού.
<P>
Ως εκ τούτου, πρέπει να φροντίσουμε για περισσότερη ασφάλεια στον χώρο εργασίας. Πρέπει να είναι δυνατό να συντηρήσει μία οικογένεια ένας μόνο εργαζόμενος και να αποφασίζει μία γυναίκα να κάνει παιδιά χωρίς αυτό να την καταδικάζει σε φτώχεια. Όποιος αρρωσταίνει, πρέπει να μπορεί να θεραπευτεί εντελώς. Αν τα καταφέρουμε αυτά, ασφαλώς θα έχουμε κάνει ένα μεγάλο βήμα προς την επίτευξη των στόχων της Λισαβόνας.
<SPEAKER ID="464" NAME="Μαρία Παναγιωτοπούλου-Κασσιώτου" AFFILIATION="PPE-DE">
Κύριε Πρόεδρε, για όλες τις προηγούμενες οδηγίες υπάρχει η εντύπωση ότι ο ελλιπής έλεγχος δεν βοήθησε στην πλήρη εφαρμογή τους. Μέχρι σήμερα, στο πρόβλημα δεν έδωσε λύση ούτε η ρητή πρόβλεψη για υποβολή από τα κράτη μέλη εκθέσεων σχετικά με τις διατάξεις τους με συμπερίληψη απόψεων των κοινωνικών εταίρων. Γι' αυτό, χαιρετίζω και εγώ την παρούσα πρότασή σας, κύριε Επίτροπε, καθώς συνάδει με τους στόχους των άλλων πολιτικών της Ευρωπαϊκής Ένωσης, ιδιαίτερα όσον αφορά στη βελτίωση του κανονιστικού πλαισίου με σκοπό την αύξηση της ανταγωνιστικότητας των επιχειρήσεων.
<P>
" παρούσα πρόταση έχει προστιθέμενη αξία, καθώς επιτρέπει -μέσω μιας ενιαίας έκθεσης ανά πενταετία- την καλύτερη αξιολόγηση των συνεπειών και των κοινοτικών διατάξεων στον τομέα της υγείας, της ασφάλειας κατά την εργασία και των υπηρεσιών υγιεινής, καθώς η μείωση των εργατικών ατυχημάτων είναι επιτακτική ανάγκη και οι επαγγελματικές ασθένειες πρέπει να καταπολεμηθούν, ώστε να προκύψουν οφέλη για τους εργαζομένους, τις επιχειρήσεις και την κοινωνία γενικότερα.
<P>
Συγχαίρω την εισηγήτρια γιατί συνεργάστηκε με τις πολιτικές ομάδες, βρήκε συναίνεση με το Συμβούλιο και πέτυχε να συμπεριλάβει στις αιτιολογικές σκέψεις μία από τις τροπολογίες μου που αναφερόταν στην αξιοποίηση των εργασιών του Ευρωπαϊκού Οργανισμού για την Ασφάλεια και την Υγεία στην Εργασία του Bilbao, καθώς και του Ιδρύματος για τη Βελτίωση των Συνθηκών Ζωής και Εργασίας του Δουβλίνου, στο πλαίσιο των αποτελεσμάτων αξιολόγησης των εθνικών πολιτικών για την υγεία και την ασφάλεια στην εργασία.
<P>
Είναι σημαντικό η Ευρωπαϊκή Επιτροπή να λαμβάνει υπόψη της τα ευρήματα των δύο παραπάνω οργανισμών, προκειμένου να καταρτίσει το βασικό ερωτηματολόγιο για τα κράτη μέλη, ώστε να υποκατασταθούν οι πολυάριθμες εκθέσεις. Ζητούμενο είναι αν η μείωση της ποσότητας επιφέρει και βελτίωση της ποιότητας. Το ελπίζουμε.
<SPEAKER ID="465" NAME="Vladimír Špidla" AFFILIATION="Μέλος της Επιτροπής" LANGUAGE="CS">
Αξιότιμοι κύριοι βουλευτές, θέλω να σας ευχαριστήσω για μια ακόμη φορά για το έργο που επιτελέσατε σε σχέση με αυτή την πρόταση.
<P>
Είμαι βέβαιος ότι η ψηφοφορία θα μας προετοιμάσει το έδαφος να συμφωνήσουμε στην πρόταση, με την οποία θα οδηγηθούμε σε ουσιαστική απλούστευση της διοικητικής διαδικασίας, σε μείωση των περιττών, γραφειοκρατικών εμποδίων και, το σημαντικότερο, σε πιο αποτελεσματική εφαρμογή της οδηγίας για την υγεία και την ασφάλεια στην εργασία.
<P>
Θέλω, αν μου επιτρέπετε, να προβώ σε μια ακόμη παρατήρηση, διότι ορισμένες ομιλίες δεν αφορούσαν αποκλειστικώς το θέμα αυτής της οδηγίας, αλλά αφορούσαν, γενικότερα, την υγεία και ασφάλεια στην εργασία. Προφανώς, ο αριθμός των 4 500 θανατηφόρων ατυχημάτων, ετησίως, φαίνεται σχετικά χαμηλός σε σύγκριση με τα 250 εκατομμύρια εργαζομένους, μιλάμε όμως για 4 500 ανθρώπινες ζωές. Υπ' αυτή την έννοια, ο αριθμός είναι υπερβολικά υψηλός και εναπόκειται σε εμάς να καταβάλουμε κάθε δυνατή προσπάθεια για τη μείωση αυτού του αριθμού. Σας ευχαριστώ.
<SPEAKER ID="466" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο στις 12.00.

<CHAPTER ID="008-14">
14. Έγκριση της Επιτροπής (Τροποποίηση του Κανονισμού του ΕK) (
<P>
- Πριν από την ψηφοφορία:
<SPEAKER ID="143" NAME="Σταύρος Δήμας">
μέλος της Επιτροπής - (EN) Κύριε Πρόεδρε, η Επιτροπή ευχαριστεί τον κ. Duff για την έκθεσή του.
<P>
Υποστηρίζουμε την απόφαση του Κοινοβουλίου να αναθεωρήσει τη διαδικασία ακρόασης έτσι ώστε να αυξηθεί περαιτέρω η διαφάνεια και η δημοκρατική νομιμοποίηση της διαδικασίας διορισμού με την καθιέρωση σαφών, διαφανών και ενιαίων διαδικασιών και κριτηρίων αξιολόγησης.
<P>
Ωστόσο η Επιτροπή θεωρεί ότι οι διαδικασίες που εφαρμόζονται στις διάφορες περιπτώσεις που καλύπτει η έκθεση πρέπει να τηρούν πλήρως τις σχετικές διατάξεις των συνθηκών, συγκεκριμένα το άρθρο 215, και της συμφωνίας πλαισίου προκειμένου να εκφράζουν τις νομικές και θεσμικές διαφορές που υπάρχουν μεταξύ τους.
<P>
Ειδικά οι διαδικασίες που ισχύουν για την αλλαγή χαρτοφυλακίου θα πρέπει να είναι χαλαρότερες από αυτές που ισχύουν για την έγκριση ολόκληρης της Επιτροπής και να σέβονται τα προνόμια του προέδρου της Ευρωπαϊκής Επιτροπής αναφορικά με την κατανομή των χαρτοφυλακίων.
<P>
Θεωρούμε ότι αυτό είναι προς το συμφέρον και των δύο θεσμικών οργάνων. Επίσης, η Επιτροπή δεσμεύεται νομικά από τις συνθήκες και τη συμφωνία πλαίσιο και ως εκ τούτου επιφυλάσσεται του δικαιώματός της να συμφωνεί ανά περίπτωση και με εποικοδομητικό πνεύμα συνεργασίας για την εφαρμογή των σχετικών διαδικασιών σε κάθε ένα από τα διάφορα σενάρια, όπως συνέβαινε μέχρι τώρα. " προσέγγιση αυτή αποδείχθηκε επιτυχημένη και για τα δύο θεσμικά όργανα.

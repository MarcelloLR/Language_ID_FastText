<CHAPTER ID="009-01">
1. Ο νόμος για τα μέσα ενημέρωσης στην Ουγγαρία (
<P>
- Πριν από την ψηφοφορία:
<SPEAKER ID="110" NAME="Joseph Daul" LANGUAGE="FR">
Κύριε Πρόεδρε, πριν από την προγραμματισμένη ψηφοφορία επί του ψηφίσματος σχετικά με τον νόμο για τα μέσα ενημέρωσης στην Ουγγαρία, θα ήθελα να επιστήσω την προσοχή των συναδέλφων στις τελευταίες εξελίξεις της κατάστασης και να υποβάλω μια συγκεκριμένη πρόταση.
<P>
Πριν από τέσσερις ημέρες, το ουγγρικό κοινοβούλιο ενέκρινε τις τροποποιήσεις -όλες τις τροποποιήσεις- που είχε ζητήσει η Ευρωπαϊκή Επιτροπή, και αυτό παρεμπιπτόντως παρά την αρνητική ψήφο των ούγγρων σοσιαλιστών και πράσινων βουλευτών. " Επίτροπος Kroes ήταν παρούσα στην ψηφοφορία και δήλωσε ότι η τροποποιημένη εκδοχή του νόμου συμφωνεί με την ευρωπαϊκή νομοθεσία και ειδικότερα με τον Χάρτη των Θεμελιωδών Δικαιωμάτων. Ωστόσο, το ψήφισμα των αριστερών Ομάδων που θα τεθεί σε ψηφοφορία το μεσημέρι αγνοεί εντελώς τα δεδομένα αυτά. Το κείμενο ουσιαστικά είναι ίδιο με εκείνο που είχαμε πριν από τρεις εβδομάδες και δεν αναφέρεται στην ψηφοφορία στο ουγγρικό κοινοβούλιο. Το ερώτημά μου είναι το εξής: ζει αυτό το Κοινοβούλιο στον πραγματικό ή σε έναν φανταστικό κόσμο; Το ψήφισμα αυτό στρέφεται κατά του ουγγρικού κοινοβουλίου ή κατά της Ευρωπαϊκής Επιτροπής που δεν έχει πλέον κανένα πρόβλημα με τον συγκεκριμένο νόμο;
<P>
(Χειροκροτήματα)
<P>
Ειδικότερα, θα ήθελα να ρωτήσω τον πρόεδρο της Ομάδας των Φιλελευθέρων: έχετε ή δεν έχετε εμπιστοσύνη στην Επίτροπο Kroes;
<P>
" Κοινοβουλευτική Ομάδα του Ευρωπαϊκού Λαϊκού Κόμματος (Χριστιανοδημοκράτες) θεωρεί ότι το Σώμα θα έχανε την αξιοπιστία του αν ενέκρινε κείμενα που δεν ανταποκρίνονται στην πραγματικότητα. Πρέπει να γίνουμε χώρος διευθέτησης εθνικών πολιτικών λογαριασμών;
<P>
(Χειροκροτήματα)
<P>
Υπό αυτές τις συνθήκες, η Ομάδα PPE αποσύρει το δικό της ψήφισμα και καλεί τις άλλες Ομάδες να κάνουν το ίδιο. Διακυβεύεται η αξιοπιστία του Κοινοβουλίου.
<SPEAKER ID="111" NAME="Πρόεδρος">
Κυρίες και κύριοι, η πρόταση είναι απόλυτα σαφής. Όπως το αντιλαμβάνομαι εγώ, η Κοινοβουλευτική Ομάδα του Ευρωπαϊκού Λαϊκού Κόμματος (Χριστιανοδημοκράτες) απέσυρε την πρόταση ψηφίσματός της. Ως εκ τούτου, έχουμε ένα μόνο ψήφισμα, το οποίο υποβλήθηκε από διάφορες πολιτικές ομάδες. Θα ήθελα να ζητήσω από τους εκπροσώπους των πολιτικών ομάδων να διατυπώσουν τις παρατηρήσεις τους επ' αυτού.
<SPEAKER ID="112" NAME="Hannes Swoboda" LANGUAGE="DE">
Κύριε Πρόεδρε, κυρίες και κύριοι, ο κ. Daul αναφέρθηκε στην πραγματικότητα. Λοιπόν, αποτελεί πραγματικότητα το γεγονός ότι η ουγγρική κυβέρνηση ή το ουγγρικό κοινοβούλιο τροποποίησε τον νόμο, και αυτό είναι θετικό, διότι θυμάμαι ακόμα τη συζήτηση σε αυτήν την Αίθουσα, όταν ορισμένοι είχαν πει -και εσείς, κύριε Daul- ότι δεν χρειαζόταν να τροποποιηθεί τίποτα και ότι όλα ήταν εντάξει. Ξαφνικά, τώρα χρειάζεται να τροποποιηθεί.
<P>
(Χειροκροτήματα από την αριστερή πτέρυγα)
<P>
Ωστόσο, η πραγματικότητα είναι -και μπορείτε να το διαβάσετε και εσείς- ότι τόσο ο εκπρόσωπος του Οργανισμού για την Ασφάλεια και τη Συνεργασία στην Ευρώπη (ΟΑΣΕ) για την ελευθερία του Τύπου όσο και ο εκπρόσωπος του Συμβουλίου της Ευρώπης λένε πως οι τροποποιήσεις αυτές είναι ανεπαρκείς. Αυτή είναι η πραγματικότητα, κύριε Daul. Αυτή είναι η πραγματικότητα.
<P>
(Χειροκροτήματα από την αριστερή πτέρυγα)
<P>
Στη χθεσινοβραδινή συνεδρίαση της Ομάδας μας, της οποίας προήδρευσα, συζητήσαμε για τον νόμο και τις τροποποιήσεις και -όπως ο ΟΑΣΕ και το Συμβούλιο της Ευρώπης- καταλήξαμε στο συμπέρασμα ότι οι τροποποιήσεις αυτές είναι ανεπαρκείς. Όποια απόφαση και να ληφθεί σήμερα -είτε κερδίσετε εσείς, κύριε Daul, είτε εμείς- δεν θα εγκαταλείψουμε τον αγώνα για την ελευθερία των μέσων ενημέρωσης, κύριε Lange. Εάν εσείς το κάνετε, είναι δικό σας θέμα.
<P>
(Χειροκροτήματα από την αριστερή πτέρυγα)
<P>
" ελευθερία των μέσων ενημέρωσης είναι απαραβίαστο στοιχείο της δημοκρατίας. Θέλουμε δημοκρατία και θέλουμε ελευθερία των μέσων ενημέρωσης. Για τον λόγο αυτόν σας ζητούμε να ψηφίσετε σήμερα ανάλογα. Γνωρίζουμε ότι στην Ομάδα σας υπάρχουν και κάποιοι βουλευτές που συμφωνούν μαζί μας. Πρέπει να αγωνιστούμε για την ελευθερία των μέσων ενημέρωσης - στην Ουγγαρία, αλλά και αλλού.
<P>
(Χειροκροτήματα από την αριστερή πτέρυγα)
<SPEAKER ID="113" NAME="Πρόεδρος">
Κυρίες και κύριοι, αγαπητοί συνάδελφοι, απ' ό,τι βλέπω, οι τέσσερις πολιτικές ομάδες δεν αποσύρουν τη δήλωσή τους. Θα μπορούσαμε να σταματήσουμε στο σημείο αυτό τη συζήτηση και να προχωρήσουμε στην ψηφοφορία, βλέπω όμως ότι η Ομάδα της Συμμαχίας Φιλελευθέρων και Δημοκρατών για την Ευρώπη θέλει επίσης να προβεί σε μια δήλωση. Παρακαλώ, έχετε τον λόγο.
<SPEAKER ID="114" NAME="Alexander Graf Lambsdorff" LANGUAGE="DE">
Κύριε Πρόεδρε, έγινε εδώ σαφής αναφορά σε εμάς. Ασφαλώς έχουμε εμπιστοσύνη στο έργο της Επιτρόπου Kroes. " εξέταση του παραγώγου δικαίου στην οποία προέβη ήταν υποδειγματική. Μακάρι η Επίτροπος να είχε επιτελέσει με τον ίδιο τρόπο το έργο της όταν εξέτασε το πρωτογενές δίκαιο, διότι εδώ βρίσκεται το πρόβλημα.
<P>
(Χειροκροτήματα από την αριστερή πτέρυγα)
<P>
Στα πραγματικά στοιχεία της κατάστασης συγκαταλέγονται τα πράγματα που μόλις ανέφερε ο κ. Swoboda, ότι δηλαδή, κατά την άποψη τόσο του Συμβουλίου της Ευρώπης όσο και του Οργανισμού για την Ασφάλεια και τη Συνεργασία στην Ευρώπη (ΟΑΣΕ), οι τροποποιήσεις είναι ανεπαρκείς. Ο αντιπρόεδρος της κυβέρνησης της Ουγγαρίας και υπουργός Δημόσιας Διοίκησης και Δικαιοσύνης κ. Navracsics παραδέχθηκε ο ίδιος ότι η τροποποίηση αυτή του νόμου για τα μέσα ενημέρωσης δεν είναι σημαντική. Θα μπορούσα να αναφέρω την προστασία των δημοσιογραφικών πηγών που παραμένει ακόμα εκτός ρύθμισης ή τη σύνθεση και τις αρμοδιότητες της αρχής για τα μέσα ενημέρωσης. Όλα αυτά είναι θέματα που πρέπει ακόμα να συζητηθούν.
<P>
Θα ήθελα, επομένως, να δηλώσω εξ ονόματος της Ομάδας της Συμμαχίας Φιλελευθέρων και Δημοκρατών για την Ευρώπη ότι δεν θα αποσύρουμε την πρόταση ψηφίσματος, αλλά αντίθετα θα ζητήσουμε να διεξαχθεί η ψηφοφορία.
<SPEAKER ID="115" NAME="Πρόεδρος">
Κυρίες και κύριοι, θα διεξαγάγουμε ψηφοφορία επί του ψηφίσματος των τεσσάρων πολιτικών ομάδων.

<CHAPTER ID="027">
Εφαρμογή της κοινωνικής νομοθεσίας για τις οδικές μεταφορές (σύντομη παρουσίαση) 
<SPEAKER ID="281" NAME="Πρόεδρος">
Το επόμενο σημείο της ημερήσιας διάταξης είναι η έκθεση του Alejandro Cercas, εξ ονόματος της Επιτροπής Απασχόλησης και Κοινωνικών Υποθέσεων σχετικά με την εφαρμογή της κοινωνικής νομοθεσίας για τις οδικές μεταφορές.
<SPEAKER ID="282" NAME="Alejandro Cercas" LANGUAGE="ES">
Κύριε Πρόεδρε, Επίτροπε, σας ευχαριστώ που είστε εδώ. Όπως γνωρίζετε τον Μάρτιο του 2002 το Συμβούλιο και το Κοινοβούλιο κατέληξαν σε συμφωνία μέσω της διαδικασίας της συνεννόησης για την οδηγία 2002/15/ΕΚ, που θεσπίζει τις προϋποθέσεις που πρέπει να πληρούνται σχετικά με το χρόνο εργασίας των εκτελούντων κινητές δραστηριότητες οδικών μεταφορών, ώστε να εξασφαλίζεται η υγεία και η ασφάλειά τους και η οδική ασφάλεια και επίσης για να εναρμονιστούν οι συνθήκες ανταγωνισμού για όλες τις επιχειρήσεις. Περιελάμβανε όλα τα είδη εργασίας, όχι μόνο την οδήγηση, αλλά και τη σωματική εργασία που κάνουν μερικές φορές αυτοί οι οδηγοί όταν φορτώνουν και ξεφορτώνουν ή καθαρίζουν τα οχήματα.
<P>
" διαδικασία της συνεννόησης έλυσε το πιο σημαντικό πρόβλημα, δηλαδή αν οι αυτοαπασχολούμενοι θα έπρεπε να συμπεριληφθούν ή όχι και τα δύο μέρη συμφώνησαν με τη στήριξη της Επιτροπής να συμπεριληφθούν οι αυτοαπασχολούμενοι ώστε να δοθεί ένα τέλος μια και καλή στα προβλήματα διπλής νομοθεσίας και διπλών προτύπων που εφαρμόζονται στους αυτοαπασχολούμενους και μη οδηγούς.
<P>
" έλλειψη κοινής νομοθεσίας δημιούργησε τεράστια προβλήματα. Οι αυτοαπασχολούμενοι αυτοί εργάζονταν για πάρα πολλές ώρες δημιουργώντας προβλήματα για την προσωπική τους ζωή και την οδική ασφάλεια και, επίσης, επειδή οι οδηγοί εμφανίζονταν ως αυτοαπασχολούμενοι και υπονόμευαν τους κανόνες του θεμιτού ανταγωνισμού.
<P>
Επομένως, ήταν μεγάλο κατόρθωμα που βάλαμε τέλος μια για πάντα σε αυτή τη διπλή νομοθεσία με μια λογική μεταβατική περίοδο και το 2002 η Επιτροπή, το Συμβούλιο και το Κοινοβούλιο κατέληξαν στο συμπέρασμα ότι επρόκειτο για το πιο συνετό και λογικό βήμα.
<P>
Συντάξαμε αυτήν την έκθεση πρωτοβουλίας με την υποστήριξη της Επιτροπής Απασχόλησης και Κοινωνικών Υποθέσεων και της Επιτροπής Μεταφορών και Τουρισμού, επειδή, κ. Επίτροπε, φαίνεται πλέον ότι η αρχή αυτή, η δέσμευση αυτή της Επιτροπής, του Συμβουλίου και του Κοινοβουλίου, δεν είναι τόσο αυστηρή. Φαίνεται ότι υπάρχουν ασάφειες, φαίνεται ότι υπάρχουν συγχύσεις και επεξηγήσεις που δεν μας ικανοποιούν.
<P>
" Επιτροπή προτίθετο να συντάξει μια έκθεση για την κατάρτιση νομοθεσίας με στόχο να εξασφαλίσει ότι αυτοί οι αυτοαπασχολούμενοι όντως θα συμπεριλαμβάνονταν στην οδηγία. " αλήθεια είναι ότι η έκθεση παρουσιάστηκε πέρυσι, αλλά δεν ήταν ικανοποιητική και έτσι αναμένουμε την τελική έκθεση. Αυτό σημαίνει ότι σήμερα, έξι μήνες από το τέλος της καθορισμένης περιόδου για την ολοκλήρωση, δεν έχουμε λάβει την έκθεση ούτε γνωρίζουμε ποιες πρωτοβουλίες προτίθεται να εφαρμόσει η Επιτροπή.
<P>
Γι' αυτό το λόγο, Επίτροπε, καθώς πλησιάζει η ημερομηνία για τη συμπερίληψη των αυτοαπασχολούμενων - και δεν είμαστε πλέον πεπεισμένοι ότι εξακολουθεί να υπάρχει η βούληση που υπήρχε τότε, ενώ υπάρχουν φήμες για ενδεχόμενο αναθεώρησης των κριτηρίων - το Κοινοβούλιο συνέταξε την έκθεση αυτή με δύο στόχους: ως υπενθύμιση και ως αίτημα.
<P>
Πρόκειται για υπενθύμιση των δεσμεύσεων του Συμβουλίου, της Επιτροπής και του Κοινοβουλίου απέναντι στους εργαζομένους, τις επιχειρήσεις και όλους τους πολίτες να δώσουν ένα τέλος σε αυτήν την κατάσταση, που είναι πρόσφορο έδαφος για αγωγές και αίτημα για να εκπληρωθούν οι υποσχέσεις. Δεν έχουν προκύψει περιστάσεις που μεταβάλλουν τους λόγους. Εξακολουθεί να υπάρχει η ίδια ανάγκη. Επομένως, για την υγεία των εργαζομένων, την οδική ασφάλεια και τον πλήρη ανταγωνισμό, θα έπρεπε να συμπεριλάβουμε τους αυτοαπασχολούμενους οδηγούς στην οδηγία.
<P>
Και ένα τελευταίο αίτημα, κύριε Επίτροπε. Θεωρώ ότι είναι πολύ σημαντικό, στο τέλος της θητείας αυτής, να μην υπαναχωρήσετε από τη δέσμευσή σας. Οι οικονομικές απαιτήσεις ή οι επαγγελματικοί τομείς που επιδιώκουν υπερβολικά ανταγωνιστικά πλεονεκτήματα δε θα έπρεπε ποτέ να τεθούν πάνω από τις δημόσιες ανάγκες στις οποίες αναφέρομαι.
<P>
Συνεπώς και επειδή είναι σημαντικό, Επίτροπε, απευθύνω έκκληση σε εσάς εκ μέρους όλων των συναδέλφων μου να μην διαταράξετε την ισορροπία και να θέσετε σύντομα σε εφαρμογή τη νομοθεσία που έχετε υποσχεθεί.
<SPEAKER ID="283" NAME="Vladimír Špidla">
Μέλος της Επιτροπής. - (CS) Κυρίες και κύριοι, το Ευρωπαϊκό Κοινοβούλιο ασχολείται σήμερα με την εφαρμογή και τους πιθανούς τρόπους περαιτέρω ανάπτυξης της οδηγίας σχετικά με το χρόνο εργασίας των εκτελούντων κινητές δραστηριότητες οδικών μεταφορών. Στόχος του νομοθετήματος αυτού είναι η οργάνωση του χρόνου εργασίας των εκτελούντων κινητές δραστηριότητες οδικών μεταφορών, όπως οι οδηγοί λεωφορείων και φορτηγών, δεν περιλαμβάνει όμως τους αυτοαπασχολούμενους οδηγούς.
<P>
Πολλοί συνάδελφοι θα θυμούνται ότι η οδηγία εγκρίθηκε το 2002 μετά από μια επίμοχθη διαδικασία συνεννόησης με βάση την οποία συμπεριελήφθη μια περίπλοκη ρήτρα, η οποία προβλέπει ότι ισχύοντας από την 23η Μαρτίου 2009 το πεδίο εφαρμογής της οδηγίας θα επεκταθεί και θα συμπεριλάβει όλους τους αυτοαπασχολούμενους οδηγούς με την προϋπόθεση ότι η Επιτροπή θα υποβάλει στο Συμβούλιο και το Ευρωπαϊκό Κοινοβούλιο αξιολόγηση αντικτύπου των συνθηκών υπό τις οποίες οι αυτοαπασχολούμενοι οδηγοί δεν συμπεριλαμβάνονται στην οδηγία και ότι θα συντάξει σχέδιο νομοθετικής πρότασης σχετικά με τους αυτοαπασχολούμενους οδηγούς.
<P>
Παρ' όλο που το ζήτημα της συμπερίληψης ή μη των αυτοαπασχολούμενων οδηγών στο πεδίο εφαρμογής της οδηγίας αποτελεί ένα πραγματικό δίλημμα, θα ήθελα να πω ότι δεν πρόκειται για πραγματικό πρόβλημα. Ο βασικός στόχος της Επιτροπής όταν συντάσσει μια νομοθετική πρόταση σχετικά με τις συνθήκες εργασίας στις οδικές μεταφορές είναι να εξασφαλίσει ένα υψηλό επίπεδο κοινωνικής προστασίας και θεμιτού ανταγωνισμού και να βελτιώσει την οδική ασφάλεια. Συνεπώς, η Επιτροπή το θεώρησε απαραίτητο να καθιερώσει ένα ειδικό καθεστώς για τους εκτελούντες κινητές δραστηριότητες των οδικών μεταφορών μέσω ενός ειδικού νόμου που θα συνοδεύει τη γενική οδηγία περί χρόνου εργασίας.
<P>
Ωστόσο, οι μετά το 2002 νομοθετικές διατάξεις που αφορούν τους οδηγούς έχουν υποστεί μεγάλες αλλαγές θετικού χαρακτήρα. Χάρη στη βοήθειά σας, και ιδιαίτερα τη βοήθεια του κ. Markov, οι νέοι κανόνες περί ωρών οδήγησης, περιόδων ανάπαυσης και διαδικασιών επιθεώρησης εγκρίθηκαν το 2005.
<P>
Παρ' όλο που η οδηγία για το χρόνο εργασίας που εγκρίθηκε το 2002 αρχικά ίσχυε μόνο στους απασχολούμενους οδηγούς, οι κανόνες που θεσπίστηκαν το 2005 ισχύουν για όλους τους οδηγούς, απασχολούμενους και αυτοαπασχολούμενους. Συνεπώς, οι βάσιμες ανησυχίες του Κοινοβουλίου για το θέμα αυτό που εκφράστηκαν κατά τη διάρκεια της διαδικασίας συνεννόησης για την οδηγία περί χρόνου εργασίας του 2002 ήταν κατευνάστηκαν. Σχετικά με την αναθεώρηση της οδηγίας περί χρόνου εργασίας του 2002, δεν αποτελεί μυστικό ότι οι στάσεις των μεμονωμένων κρατών μελών για το ζήτημα αυτό διαφέρουν πολύ και ότι οι απόψεις αποκλίνουν και στο εσωτερικό των κρατών μελών και στον τομέα των μεταφορών.
<P>
" Επιτροπή δημοσίευσε την έκθεσή της σχετικά με τις συνέπειες της μη συμπερίληψης των αυτοαπασχολούμενων οδηγών στο πεδίο εφαρμογής της οδηγίας το Μάιο του 2007. " έκθεση κατέληγε σε δύο συμπεράσματα. Αρχικά, ανέφερε ότι η συμπερίληψη ή μη των αυτοαπασχολούμενων οδηγών είχε και πλεονεκτήματα και μειονεκτήματα. Δεύτερον, η εφαρμογή της οδηγίας προκάλεσε κάποια προβλήματα, επειδή τα κράτη μέλη αντιμετώπισαν δυσκολίες στο στάδιο αυτό. Το πρόβλημα οφειλόταν κυρίως στην λανθασμένη ταξινόμηση κάποιων οδηγών ως αυτοαπασχολούμενων. Έτσι περιγράφει ο τομέας των μεταφορών τους οδηγούς που, παρ' ότι είναι επίσημα αυτοαπασχολούμενοι, στην πραγματικότητα εξαρτώνται από μια εταιρεία και δεν μπορούν να προγραμματίσουν τη δουλειά τους οι ίδιοι όπως θα ήθελαν. Οι οδηγοί αυτοί κοινωνικά ευάλωτοι και, όπως είπα και πριν, αν και οδηγία ήδη ισχύει για αυτούς, πρέπει να βελτιωθεί σημαντικά η εφαρμογή της. " Επιτροπή επόπτευσε με μεγάλη προσοχή τη μεταφορά της οδηγίας στο εθνικό δίκαιο και όπου κρίθηκε απαραίτητο κίνησε διαδικασίες επί παραβάσει. Μόλις τα κράτη μέλη ολοκλήρωσαν τη μεταφορά της οδηγίας στο εθνικό δίκαιο, διενεργήσαμε ενδελεχή έλεγχο σε ό,τι αφορά την ποιότητα της διαδικασίας. Και στο στάδιο αυτό σε πολλές περιπτώσεις εκκινήσαμε διαδικασίες επί παραβάσει..
<P>
Επί του παρόντος η Επιτροπή διενεργεί αξιολόγηση αντικτύπου με στόχο τη δημιουργία γερών βάσεων για μια νομοθετική πρόταση που θα καταρτισθεί φέτος,. Συνεπώς, θα ήταν ανώριμο από μέρους της Επιτροπής να υιοθετήσει από τώρα μια γνώμη σχετικά με τις πτυχές αυτές των ζητημάτων που αφορούν τους αυτοαπασχολούμενους οδηγούς, οι οποίες θέτουν το ζήτημα της συμπερίληψής τους ή μη στο πεδίο εφαρμογής της οδηγίας περί χρόνου εργασίας.
<P>
Καλωσορίζω την έκθεση του κ. Cercas και ιδιαίτερα τις εξελίξεις σχετικά με τη μεταφορά στο εθνικό δίκαιο. Ωστόσο, όπως είπα προηγουμένως, η Επιτροπή πιστεύει ότι η λύση που προτείνει η έκθεση δεν λαμβάνει υπόψη το πρόβλημα της πλήρους και σωστής μεταφοράς στο εθνικό δίκαιο της οδηγίας για τους οδηγούς που ήδη καλύπτει. Με αυτό ασχολούμασταν μέχρι στιγμής και ελπίζουμε να το καταφέρουμε με την επόμενη τροποποίηση.
<SPEAKER ID="284" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.
<P>
Γραπτές δηλώσεις ( Άρθρο 142 του Κανονισμού)
<SPEAKER ID="285" NAME="Mary Lou McDonald  " AFFILIATION="GUE/NGL">
γραπτώς. - Οι οδικές μεταφορές είναι απαραίτητη οικονομική δραστηριότητα για την ΕΕ. " συμμόρφωση με τους κανόνες οδήγησης, το χρόνο εργασίας και τις περιόδους ανάπαυσης είναι βασική προϋπόθεση για τη διασφάλιση της οδικής ασφάλειας, της υγείας και της ασφάλειας των οδηγών και των επιβατών.
<P>
Καλωσορίζουμε με ικανοποίηση τη συμπερίληψη όλων των εργαζομένων, συμπεριλαμβανομένων και των αυτοαπασχολούμενων οδηγών, στους κανόνες περί χρόνου εργασίας, οι οποίοι θα αποτελέσουν εγγύηση για το θεμιτό ανταγωνισμό στα πλαίσια τομέα αυτού.
<P>
Πρέπει, επίσης, να καταστήσουμε σαφές ότι η οδηγία θεσπίζει ελάχιστες απαιτήσεις και σε καμία περίπτωση δεν πρέπει να οδηγήσει στην υποβάθμιση των ευνοϊκότερων συνθηκών που ήδη υπάρχουν σε κάποια κράτη μέλη.

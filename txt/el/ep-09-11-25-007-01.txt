<CHAPTER ID="007-01">
1. Απαλλαγή 2007: γενικός προϋπολογισμός ΕΕ - Συμβούλιο (
<P>
Πριν από την ψηφοφορία:
<SPEAKER ID="081" NAME="Nicole Sinclaire" AFFILIATION="EFD">
(EN) Κύριε Πρόεδρε, παίρνω τον λόγο σύμφωνα με το άρθρο 173 του Κανονισμού, σε σχέση με το άρθρο 2 του Κανονισμού. Παραθέτω αυτούσια: "Οι βουλευτές του Ευρωπαϊκού Κοινοβουλίου ασκούν την εντολή τους ελευθέρως". Στη συζήτηση επί των δηλώσεων του Συμβουλίου και της Επιτροπής σήμερα το πρωί εσείς, κύριε Πρόεδρε, είπατε ότι οι παρατηρήσεις του κ. Farage ήταν απαράδεκτες. Ως νέα βουλευτής αυτού του Σώματος θα ήθελα να μας διευκρινίσετε σε σχέση με το άρθρο 2 του Κανονισμού αν ένας βουλευτής του ΕΚ είναι ελεύθερος να εκφράζει τη γνώμη του χωρίς καμία λογοκρισία.
<SPEAKER ID="082" NAME="Πρόεδρος">
Με την άδειά σας, θα έχω μια συνάντηση με τον κ. Farage και θα έχουμε μια φιλική συζήτηση επ' αυτού. Αυτή είναι η πρότασή μου. Σας ευχαριστώ πολύ.
<SPEAKER ID="083" NAME="Martin Schulz" AFFILIATION="S&amp;D">
(DE) Κύριε Πρόεδρε, συμμετείχα επίσης στη συζήτηση σήμερα το πρωί. Δεν αποκόμισα την εντύπωση ότι ήσασταν άδικος ή ότι καταχραστήκατε την ιδιότητά σας καθ' οιονδήποτε τρόπο. Τουναντίον...
<P>
(Αναταραχή)
<P>
Θα ήθελα να πω ότι, τουναντίον, ακούσατε με μεγάλη υπομονή και σεβασμό καθώς ο πρόεδρος αυτής της αποκαλούμενης Ομάδας μάς έδειξε ότι είναι ένας επαγγελματίας συκοφάντης. Αυτή ήταν η πραγματικότητα της ομιλίας του κ. Farage.
<P>
(Χειροκροτήματα)
<SPEAKER ID="084" NAME="Søren Bo Søndergaard" LANGUAGE="EN">
Κύριε Πρόεδρε, θα ήθελα να ζητήσω ονομαστική ψηφοφορία σχετικά με τη χορήγηση απαλλαγής στο Συμβούλιο ως προς την εκτέλεση του προϋπολογισμού για το 2007. Νομίζω πως είναι σημαντικό το γεγονός ότι μπορεί να διαπιστώσει το Συμβούλιο την ευρεία στήριξη αυτού του Κοινοβουλίου πίσω από τα αιτήματά μας προς το Συμβούλιο για στενότερη συνεργασία με το Κοινοβούλιο και τις αρμόδιες επιτροπές του σε σχέση με την επόμενη διαδικασία απαλλαγής.

<CHAPTER ID="012-01">
1. Η κατάσταση στη Σρι Λάνκα (ψηφοφορία) 
<P>
Πριν από την ψηφοφορία επί της παραγράφου 2:
<SPEAKER ID="242" NAME="Manuel Medina Ortega" LANGUAGE="ES">
Παραβρίσκομαι σε αυτή τη συνεδρίαση αλλά, λόγω μιας συμφωνίας της ομάδας των Σοσιαλιστών στο Ευρωκοινοβούλιο, δεν θα συμμετάσχω στην ψηφοφορία. Ωστόσο, είμαι εδώ.
<SPEAKER ID="243" NAME="Charles Tannock">
συντάκτης. - Κυρία Πρόεδρε, ζητώ μια αλλαγή της τελευταίας στιγμής στη διατύπωση της προφορικής τροπολογίας - εάν το επιτρέπει το Κοινοβούλιο - διότι εντοπίσαμε πλέον το σημείο που προκαλούσε σύγχυση στο κοινό ψήφισμα.
<P>
" διατύπωση ήταν αρχικά 'περίοδος παύσης του πυρός' (non-fire period), η οποία δεν είχε νόημα για μας, οπότε την αλλάξαμε σε 'κατάπαυση του πυρός' (cease-fire). Τώρα αποκαλύπτεται ότι το επίσημο κείμενο της Δήλωσης των συμπροέδρων, στους οποίους περιλαμβάνεται η ΕΕ, χρησιμοποιεί τη διατύπωση - πράγμα παράξενο, πάντως τη χρησιμοποιούν στο γραπτό κείμενο - περίοδος 'παύσης του πυρός' (no-fire period). Μπορούμε, συνεπώς, να αλλάξουμε το 'non-fire' σε 'no-fire' αντί της έκφρασης 'κατάπαυση του πυρός' (cease-fire), διότι μόνο έτσι θα απεικονίζεται το επίσημο κείμενο των συμπροέδρων;
<SPEAKER ID="244" NAME="Μάριος Ματσάκης" AFFILIATION="ALDE">
Κυρία Πρόεδρε, νομίζω ότι υπάρχει και κάτι άλλο ακόμη και νομίζω ότι ο κ. Tannock θα μας μιλήσει περί αυτού πριν να ψηφίσουμε. Υπάρχει μια ακόμη μικρή αλλαγή.
<SPEAKER ID="245" NAME="Charles Tannock  " AFFILIATION="PPE-DE">
συντάκτης. - Κυρία Πρόεδρε, πρέπει να συμπεριλάβουμε τη λέξη 'ανθρωπιστική' (humanitarian) βοήθεια, για να αποσαφηνίσουμε απλώς για το είδος της βοήθειας που μιλάμε.
<P>
Αλλά το σημαντικό είναι η κήρυξη 'περιόδου παύσης του πυρός' (no-fire) που είναι και η διατύπωση της δήλωσης των συμπροέδρων.
<SPEAKER ID="246" NAME="Raül Romeva i Rueda">
συντάκτης. - (ES) Ναι, υπάρχει ένα θέμα, αλλά δεν γνωρίζω εάν πρόκειται για παρεξήγηση. Θεωρητικά, η έκδοση που έχουμε της προφορικής τροπολογίας είναι ότι στο κείμενο θα πρέπει να αναφέρεται η έκφραση 'κατάπαυση του πυρός' (cease-fire), όχι 'παύση του πυρός' (non-fire). Είναι σωστό αυτό ή κάνω λάθος ;
<P>
Στο κείμενο πρέπει να αναφέρεται η έκφραση 'κατάπαυση του πυρός' (cease-fire).
<SPEAKER ID="247" NAME="Charles Tannock">
συντάκτης. - Κυρία Πρόεδρε, μόλις κατάλαβα ότι, λόγω της σειράς με την οποία οι τροπολογίες έχουν τυπωθεί στον κατάλογο ψηφοφορίας, στην πραγματικότητα, διάβαζα την προφορική τροπολογία στην αιτιολογική σκέψη K. Ζητώ συγνώμη για τη σύγχυση, αλλά, στην πραγματικότητα, τώρα τροποποιούμε την παράγραφο 2. Αυτό μπορεί να εξηγήσει τη σύγχυση. Θα μπορούσαμε να αλλάξουμε τον κατάλογο ψηφοφορίας; Ζητώ πραγματικά συγνώμη, αλλά τα πράγματα είναι γραμμένα με λάθος σειρά στον κατάλογο μου. Στην πραγματικότητα διάβαζα την αλλαγή που ήθελα να γίνει στην αιτιολογική σκέψη K, και όχι στην παράγραφο 2, όποτε αυτό είναι για το οποίο θα ψηφίσουμε στη συνέχεια. Ζητώ και πάλι συγνώμη για τη σύγχυση.
<P>
" τροπολογία στην παράγραφο 2, η οποία θα έπρεπε να είναι αυτή στην οποία αναφερθήκαμε την τελευταία φορά, είναι: 'Πιστεύει ότι η στρατιωτική νίκη επί του LTTE, όπως την επιθυμεί η κυβέρνηση της Σρι Λάνκα, δεν θα καταστήσει περιττή την ανάγκη εξεύρεσης πολιτικής λύσης προκειμένου να διασφαλισθεί διαρκής ειρήνη'. Κατ' αυτόν τον τρόπο αναφέρεται στον κατάλογο ψηφοφορίας.
<SPEAKER ID="249" NAME="Μάριος Ματσάκης" AFFILIATION="ALDE">
Κυρία Πρόεδρε, για να είμαστε σωστοί, νομίζω ότι πρέπει να ψηφίσουμε επί της αιτιολογικής σκέψης K τώρα.
<SPEAKER ID="251" NAME="Charles Tannock">
συντάκτης. - Κυρία Πρόεδρε, θα το επαναλάβω αυτή τη φορά σωστά για χάρη του κ. Romeva i Rueda.
<P>
Στην αιτιολογική σκέψη K, όπως τροποποιήθηκε προφορικά, θα πρέπει τώρα να αναφέρεται: 'λαμβάνοντας υπόψη ότι οι συμπρόεδροι του Τόκιο έχουν καλέσει από κοινού την κυβέρνηση της Σρι Λάνκα και το LTTE να κηρύξουν περίοδο παύσης του πυρός ώστε να επιτραπεί η εκκένωση των ασθενών και των τραυματιών και η παροχή ανθρωπιστικής βοήθειας προς τους αμάχους,'.

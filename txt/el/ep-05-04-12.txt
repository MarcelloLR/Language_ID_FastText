<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="" AFFILIATION="(Η συνεδρίαση αρχίζει στις 9.05)">
<SPEAKER ID="3" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει την κοινή συζήτηση πέντε εκθέσεων σχετικά με την απαλλαγή για την εκτέλεση του γενικού προϋπολογισμού για το οικονομικό έτος 2003:
<P>
- Έκθεση του κ. Terence Wynn, Τμήμα III, (SEC(2004)1181 C6-0012/2005 2004/2040(DEC)); (SEC(2004)1182 C6-0013/2005 2004/2040(DEC))
<P>
- Έκθεση της κ. Ona Juknevičienė, Τμήμα I, (C6–0015/2005 – 2004/2041(DEC))
<P>
- Έκθεση του κ. Alexander Stubb, Τμήματα II, IV, V, VI, VII και VIII, (C6-0016/2005 – 2004/2042(DEC); C6-0017/2005 – 2004/2043(DEC); C6-0018/2005 – 2004/2044(DEC); C6-0019/2005 – 2004/2045(DEC); C6-0020/2005 – 2004/2046(DEC); C6-0021/2005 – 2004/2047(DEC))
<P>
- Έκθεση της κ. Inés Ayala Sender και του κ. Carl Schlyter, σχετικά με τις αποκεντρωμένες υπηρεσίες,
<P>
(N6-0216/2004 - C6-0235/2004 - 2004/2051(DEC); N6-0207/2004 - C6-0226/2004 - 2004/2050(DEC); N6-0208/2004 - C6-0227/2004 - 2004/2060(DEC); N6-0209/2004 - C6-0228/2004 - 2004/2053(DEC); N6-0213/2004 - C6-0232/2004 - 2004/2061(DEC); N6-0212/2004 - C6-0231/2004 - 2004/2056(DEC); N6-0214/2004 - C6-0233/2004 - 2004/2062(DEC); N6-0220/2004 - C6-0239/2004 - 2004/2063(DEC); N6-0210/2004 - C6-0229/2004 - 2004/2058(DEC); N6-0211/2004 - C6-0230/2004 - 2004/2055(DEC); N6-0215/2004 - C6-0234/2004 - 2004/2059(DEC); N6-0217/2004 C6-0236/2004 – 2004/2054(DEC); N6-0218/2004 - C6-0237/2004 – 2004/2057(DEC); N6-0219/2004 - C6-0238/2004 – 2004/2052(DEC))
<P>
- Έκθεση της κ. Μαριλίζας Ξενογιαννακοπούλου, σχετικά με το 6ο, 7ο, 8ο και 9ο Ευρωπαϊκό Ταμείο Ανάπτυξης, (COM(2004)0667 – C6-0165/2004 – 2004/2049(DEC)). 
<SPEAKER ID="4" LANGUAGE="" NAME="Wynn (PSE )," AFFILIATION="εισηγητής">
<P>
Εάν οι συστάσεις της εφαρμοστούν από τα θεσμικά όργανα, θα είναι ορατό το Άγιο Δισκοπότηρο μιας θετικής δήλωσης αξιοπιστίας (DAS). Ωστόσο, για να φτάσουμε σε εκείνο το σημείο, θα χρειαστούμε πραγματική δέσμευση και συνεργασία από την Επιτροπή, το Ελεγκτικό Συνέδριο και τα κράτη μέλη.
<P>
Από την παράγραφο 25 και εξής, η έκθεση σκιαγραφεί τα μελανά σημεία της μεθοδολογίας DAS. Επισημαίνει ότι τα χρήματα στους λογαριασμούς μας μπορούν να είναι απολύτως νόμιμα και σωστά, αλλά ταυτόχρονα μπορούν να κατασπαταληθούν. Αυτό είναι ένα από τα βασικά μειονεκτήματα της DAS και γι’ αυτό οι συστάσεις της έκθεσης προτρέπουν το Ελεγκτικό Συνέδριο να βελτιώσει περαιτέρω τις αλλαγές που έχει ήδη κάνει.
<P>
Από την πλευρά της Επιτροπής, ανεξάρτητα από τις όποιες βελτιώσεις στη μεθοδολογία DAS, η Επιτροπή και τα κράτη μέλη πρέπει έτσι κι αλλιώς να κάνουν αλλαγές. Ο Επίτροπος πρέπει να κάνει διάφορα πράγματα. Όπως με κάθε έκθεση που ψηφίζει αυτό το Κοινοβούλιο, ζητάμε πάντα από την Επιτροπή να κάνει επιπρόσθετα πράγματα. Και εκτός από αυτά τα πράγματα, όπως η εφαρμογή ενός κοινοτικού πλαισίου εσωτερικού ελέγχου, ζητάμε κι αυτό. Εδώ, ωστόσο, ένα επίμαχο ζήτημα σε ορισμένους τομείς, και σίγουρα στην ίδια την Επιτροπή, είναι ένα ζήτημα που εθίγη στην παράγραφο 8 και την τροπολογία 4. Καλώ τους βουλευτές να στηρίξουν αυτή την τροπολογία, η οποία ζητά από τον ελεγκτή να υπογράφει τους λογαριασμούς της Επιτροπής. Πρέπει να πούμε ότι μέχρι να συμφωνηθεί αυτό, η Επιτροπή πάντα θα δέχεται επίθεση, και η τροπολογία 4 το αναλύει ξεκάθαρα αυτό. Σέβομαι και εκτιμώ ιδιαιτέρως τον Επίτροπο Kallas και εμψυχώνομαι από τη θετική στάση του. Του ζητώ να μην αφήσει τη μάχη των ιεραρχιών εντός των γενικών διευθύνσεων να αποτρέψει την εφαρμογή της. Αποτελεί βασικό μέρος αυτών των συστάσεων.
<P>
Ωστόσο, οτιδήποτε και αν ζητήσουμε από το Ελεγκτικό Συνέδριο και την Επιτροπή, η θετική DAS δεν θα είναι εφικτή παρά μόνο εάν τα κράτη μέλη αποδεχτούν τις ευθύνες τους, που περιλαμβάνουν τις πολιτικές ευθύνες τους στον έλεγχο και τη διαχείριση των πόρων της Ευρωπαϊκής Ένωσης. Η παράγραφος 16 περιγράφει ξεκάθαρα τα προβλήματα. Η Δήλωση Αποκάλυψης, όπως περιγράφεται στην παράγραφο 19, δείχνει πώς μπορούν να λυθούν τα προβλήματα.
<P>
Για μένα, αυτή η έκθεση ήταν μια συναρπαστική άσκηση. Είναι η κορύφωση μιας δεκαετούς προσπάθειας για την έκδοση θετικής δήλωσης αξιοπιστίας. Πριν από δέκα χρόνια, είχα πει ότι δεν θα υπήρχε ποτέ μια θετική DAS με τα συστήματα που ίσχυαν, και αυτά περιλάμβαναν τη μεθοδολογία DAS. Σήμερα μπορώ να πω ότι εάν εγκριθεί αυτή η έκθεση, είμαι πεπεισμένος ότι μπορεί σίγουρα να επιτευχθεί μια θετική DAS, το Άγιο Δισκοπότηρο που ανέφερα προηγουμένως.
<SPEAKER ID="5" LANGUAGE="LT" NAME="Juknevičienė (ALDE )," AFFILIATION="εισηγήτρια">
<P>
Σήμερα με την ψήφο μας για την έγκριση του προϋπολογισμού του 2003 του Ευρωπαϊκού Κοινοβουλίου θα εκφράσουμε τη θέση μας. Μια θέση ως προς το κατά πόσο το θεσμικό μας όργανο, το Ευρωπαϊκό Κοινοβούλιο, χρησιμοποιεί σωστά και με διαφάνεια τους πόρους, τα χρήματα που δίνονται από όλους τους πολίτες της Ευρώπης, τους ψηφοφόρους μας. Θα ήθελα επίσης να ευχαριστήσω τους συναδέλφους μου, οι οποίοι συνέβαλαν ενεργά στην εκπόνηση αυτής της έκθεσης με τις συμβουλές και τις προσπάθειές τους. Παρουσίασαν τις προτάσεις και τις τροπολογίες τους και συμμετείχαν στις συζητήσεις. Υπήρξαν συζητήσεις στην Επιτροπή Ελέγχου του Προϋπολογισμού και ζωηρή συζήτηση στη δική μου πολιτική ομάδα, την Ομάδα Συμμαχία των Φιλελευθέρων και των Δημοκρατών για την Ευρώπη. Οι φιλελεύθεροι και οι δημοκράτες ανέκαθεν υπερασπίζονταν, και θα εξακολουθήσουν να υπερασπίζονται, το δικαίωμα των ανθρώπων για έγκυρη ενημέρωση, ευθύτητα και διαφάνεια, καθώς αυτή είναι η βάση της δημοκρατίας. Γνωρίζουμε ότι η ευθύτητα και η διαφάνεια δεν είναι αυτοσκοποί. Είναι μέσα για τη διασφάλιση της αποτελεσματικότητας του θεσμού και, κυρίως, της υποχρέωσης λογοδοσίας του στους ανθρώπους. Σε αυτούς τους ανθρώπους, για τους οποίους εργάζεται αυτό το θεσμικό όργανο. Οι πολίτες της Ευρώπης γίνονται ολοένα και λιγότεροι ανεκτικοί στην άγνοια και την έλλειψη ενημέρωσης, ενώ γίνονται πιο απαιτητικοί απέναντι σε εκείνους στους οποίους εμπιστεύτηκαν τις ψήφους τους, σε εκείνους που ψήφισαν για αυτό το Σώμα. Θέλουν τα χρήματα που έχουν πληρώσει να αποφέρουν υπεραξία, δηλαδή να χρησιμοποιούνται αποφασιστικά και αποδοτικά.
<P>
Επιτρέψτε μου να παρουσιάσω σύντομα την έκθεσή μου, δηλαδή την έκθεση που εγκρίθηκε από την Επιτροπή Ελέγχου του Προϋπολογισμού. Αυτή η έκθεση διαφέρει από προηγούμενες εκθέσεις στο ότι το 2003 εγκαινιάστηκε ένα νέο σύστημα διαχείρισης της χρηματοδότησης, μαζί με τη συγκρότηση ενός συστήματος εσωτερικού λογιστικού ελέγχου στο Ευρωπαϊκό Κοινοβούλιο. Αυτό είναι ένα τεράστιο βήμα προς έναν πιο σωστό και διαφανή προγραμματισμό και αξιοποίηση του προϋπολογισμού.
<P>
Τρίτον, οι αποζημιώσεις των ευρωβουλευτών. Αυτό είναι μια συζήτηση με μακρά ιστορία. Έπειτα, υπάρχουν διαφωνίες ανάμεσα στα θεσμικά όργανα και, κυρίως, διάφορες ερμηνείες και υποψίες όσον αφορά το αδιαφανές σύστημα. Η είδηση ότι μετά την ένταξη των νέων χωρών οι μισθοί ορισμένων βουλευτών είναι 12 φορές υψηλότεροι από αυτούς κάποιων άλλων είναι δυσάρεστο γεγονός. Πιστεύω ότι είναι άδικο – όλοι εργαζόμαστε στο ίδιο ευρωπαϊκό θεσμικό όργανο και πρέπει να πληρωνόμαστε το ίδιο εφόσον κάνουμε την ίδια δουλειά.
<P>
Ένα άλλο ευαίσθητο θέμα είναι ο τόπος εργασίας μας στις Βρυξέλλες και το Στρασβούργο. Αυτό και το πώς θα ψηφίσετε είναι ζητήματα που άπτονται της κρίσης σας. Πιστεύω ότι το Σύνταγμα δηλώνει σωστά ότι υπάρχουν δύο τόποι εργασίας για το Ευρωπαϊκό Κοινοβούλιο. Το 1952 ο Jean Monnet έλεγε ότι θέλουμε να ενώσουμε λαούς και όχι κράτη. Το Ευρωπαϊκό Κοινοβούλιο είναι το Σώμα στο οποίο εργαζόμαστε και μέσω του οποίου μπορούν να ενωθούν οι πολίτες της Ευρώπης. Θα ενωθούν, δε, μόνο εάν είμαστε ανοικτοί μεταξύ μας, εάν εργαζόμαστε με διαφάνεια και φροντίζουμε για τη σωστή αξιοποίηση και τον προγραμματισμό του ευρωπαϊκού προϋπολογισμού. 
<SPEAKER ID="6" LANGUAGE="" NAME="Stubb (PPE-DE )," AFFILIATION="εισηγητής">
<P>
    Κύριε Πρόεδρε, θα ήθελα να ξεκινήσω, περίπου όπως και ο κ. Wynn, ευχαριστώντας τις γραμματείες της Επιτροπής Ελέγχου του Προϋπολογισμού, την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών και τους συναδέλφους μου που βοήθησαν στην περάτωση αυτής της έκθεσης. Θα ήθελα τώρα να θίξω πέντε σημεία σε πέντε λεπτά.
<P>
Το πρώτο σημείο είναι ότι ο σκοπός όλων αυτών των εκθέσεων που περνάμε στην Επιτροπή Ελέγχου του Προϋπολογισμού είναι να βελτιωθεί το περιβάλλον ελέγχου. Έχοντας εργαστεί στην εθνική διοίκηση ο ίδιος, μπορώ ειλικρινά να πω ότι δεν πιστεύω ότι το περιβάλλον ελέγχου σε οποιαδήποτε εθνική διοίκηση είναι τόσο αυστηρό και σκληρό όσο αυτό που έχουμε στο Ευρωπαϊκό Κοινοβούλιο ή στην Ευρωπαϊκή Ένωση γενικότερα. Για παράδειγμα, μπορώ εύκολα να μάθω τι κρασί έπινε ο Επίτροπος Kallas σε ένα γεύμα στις 12 Δεκεμβρίου: σε τέτοιες λεπτομέρειες μπορούμε να υπεισέλθουμε! Επομένως, θεωρώ κάπως λυπηρό το γεγονός ότι ορισμένοι άνθρωποι σε αυτό το Σώμα προσπαθούν να χρησιμοποιήσουν αυτή την έκθεση για λαϊκίστικους σκοπούς και προσπαθούν να φέρουν στην επιφάνεια όλη τη βρωμιά. Προσπαθήσαμε να φέρουμε στην επιφάνεια όλη τη βρωμιά που μπορούσαμε να βρούμε και ευτυχώς δεν βρήκαμε πολλή.
<P>
Το τρίτο σημείο μου είναι ότι είχαμε πολύ καλό διάλογο με όλα τα θεσμικά όργανα. Πήραμε τις πληροφορίες που χρειαζόμασταν και εξελίχθηκε καλά με πολλούς τρόπους, αλλά υπάρχει κάτι που θα ήθελα ιδιαιτέρως να βελτιωθεί και αυτό είναι η χρονική στιγμή της έκθεσης. Το Ελεγκτικό Συνέδριο μας έδωσε την έκθεση πέντε λεπτά πριν από τη συνεδρίαση της επιτροπής μας και στη συνέχεια υποτίθεται ότι έπρεπε να τη συζητήσουμε. Αυτό απλώς είναι αδύνατον. Ο Πρόεδρος του Ελεγκτικού Συνεδρίου έρχεται και διαβάζει μια 45λεπτη γραπτή δήλωση· αυτός δεν είναι απαραίτητα ο καλύτερος τρόπος για να ξεκινήσει ο διάλογος, οπότε ίσως μπορούμε το βελτιώσομε λίγο το σημείο αυτό.
<SPEAKER ID="7" LANGUAGE="ES" NAME="Ayala Sender (PSE )," AFFILIATION="εισηγήτρια">
<P>
    Κύριε Πρόεδρε, συμφωνώ με τον συνάδελφό μου κ. Wynn ότι αυτή η χρονιά ήταν πραγματικά συναρπαστική. Είχαμε μεγάλη επικοινωνία, τόσο με την Επιτροπή και, ιδιαίτερα, με τους διευθυντές των υπηρεσιών, οι οποίοι μας παρείχαν όλες τις απαραίτητες πληροφορίες καθόλη τη διάρκεια της διαδικασίας, όσο και με το Ελεγκτικό Συνέδριο.
<SPEAKER ID="8" LANGUAGE="SV" NAME="Schlyter (Verts/ALE )," AFFILIATION="εισηγητής.">
<P>
Ένα άλλο ζήτημα που θέλω να θίξω είναι αυτό της Ευρωπαϊκής Υπηρεσίας για την Ανασυγκρότηση. Όπως είναι γνωστό, υπήρχαν υποψίες ότι ένας από τους αξιωματούχους αυτού του οργανισμού βοήθησε μια εταιρία να αγοράσει υποδομή ενέργειας. Αυτό είναι ένα παράδειγμα για τον τρόπο αντιμετώπισης ενός σκανδάλου. Ο διευθυντής αμέσως έθεσε σε διαθεσιμότητα τον αξιωματούχο και διαβίβασε άμεσα το εν λόγω έγγραφο στην Ευρωπαϊκή Υπηρεσία Καταπολέμησης της Απάτης, η οποία ξεκίνησε γρήγορα την έρευνά της και την ολοκλήρωσε μέσα σε δέκα μήνες. Οι νομικές αρχές πήραν τις πληροφορίες και κατέστη δυνατό να ξεκινήσουν γρήγορα οι διαδικασίες. Τώρα περιμένουμε την ολοκλήρωση της πειθαρχικής δίωξης από την Επιτροπή. Εάν μπορούσαμε να αντιμετωπίζουμε τα σκάνδαλα με τέτοιο τρόπο και να μην κρατάμε κρυφά κάποια πράγματα ή να μην προσπαθούμε να τα συγκαλύψουμε, τα θεσμικά μας όργανα θα λειτουργούσαν καλύτερα. Αυτό δείχνει πόσο σημαντική είναι η δημόσια έρευνα. Όσο αποτελεσματικό και αν είναι το Ελεγκτικό Συνέδριο, δεν μπορεί σε καμία περίπτωση να ανακαλύπτει τα πάντα. Εάν, ωστόσο, είχαμε μια αρχή διαφάνειας, θα είχαμε 450 εκατομμύρια κατοίκους ικανούς να παρακολουθούν τι κάνουν οι πάντες. Αυτή είναι η καλύτερη μέθοδος αποτροπής της απάτης και της διαφθοράς. 
<SPEAKER ID="9" LANGUAGE="" NAME="Ξενογιαννακοπούλου (PSE )," AFFILIATION="εισηγήτρια">
<P>
    Κύριε Πρόεδρε, θα ήθελα κι εγώ, κατ’ αρχάς, με τη σειρά μου να ευχαριστήσω τον γενικό εισηγητή μας, τον Tery Wynn, όλους τις συναδέλφους της Επιτροπής Ελέγχου Προϋπολογισμών και τη γραμματεία της επιτροπής για τη συνεργασία και τη στήριξη στην εκπόνηση αυτής της έκθεσης.
<P>
Σύμφωνα με τη δήλωση αξιοπιστίας του Ελεγκτικού Συνεδρίου, οι λογαριασμοί απεικονίζουν αξιόπιστα τα έσοδα και τις δαπάνες σε σχέση με την εκτέλεση του 6ου, του 7ου, του 8ου και του 9ου του Ευρωπαϊκού Ταμείου Ανάπτυξης, πράγμα που εξετάζουμε σήμερα. Το Ελεγκτικό Συνέδριο επισημαίνει και ορισμένα προβλήματα. Κυρίως ως προς τη χρήση των κονδυλίων Stabex, όσον αφορά τα κονδύλια που μεταβιβάστηκαν στην Ευρωπαϊκή Τράπεζα Επενδύσεων και δεν χρησιμοποιήθηκαν καθώς και για τα ποσά που πρέπει να καταβληθούν στα Ευρωπαϊκά Ταμεία Ανάπτυξης και δεν περιλαμβάνονται στον ισολογισμό της 31ης Δεκεμβρίου 2003. Η Ευρωπαϊκή Επιτροπή θα πρέπει να εντείνει τις προσπάθειές της για να αντιμετωπίσει αυτές τις αδυναμίες, που εντοπίζονται στα συστήματα και στους ελέγχους εποπτείας.
<P>
Ένα ζήτημα που μας απασχόλησε πολύ αφορά επίσης τις αρμοδιότητες των Επιτρόπων, κυρίως ένα πρόβλημα σύγχυσης αρμοδιοτήτων μεταξύ του Επιτρόπου Ανάπτυξης και Ανθρωπιστικής Βοήθειας, ο οποίος είναι υπεύθυνος για την πολιτική του Ευρωπαϊκού Ταμείου Ανάπτυξης, και της Επιτρόπου Εξωτερικών Σχέσεων, η οποία έχει την ευθύνη για τη λειτουργία της EuroAide. Σε συζήτηση που είχαμε με τον Επίτροπο Michel –μας έστειλε και μία επιστολή και τον ευχαριστούμε γι’ αυτό– μας διαβεβαίωσε ότι θα υπάρχει συντονισμένη συνεργασία της Επιτροπής γύρω από αυτό το θέμα. Τον ευχαριστούμε για τις προσπάθειές τους, αλλά ως Επιτροπή Ελέγχου Προϋπολογισμών και ως Κοινοβούλιο, θα συνεχίσουμε να παρακολουθούμε αυτό το θέμα, ώστε να μην υπάρξουν προβλήματα στο μέλλον.
<P>
Ένα άλλο ζήτημα που πρέπει επίσης να προσεχθεί ιδιαίτερα αφορά τα RAL. Πρέπει να υπάρξει μία αναλυτική μελέτη από την πλευρά της Ευρωπαϊκής Επιτροπής για την προέλευση αυτού του υψηλού ποσοστού μη διαθέσιμων κονδυλίων καθώς και μια μέθοδος για την επιτάχυνση της εκτέλεσης αυτών των κονδυλίων, που συνεπάγεται και την καλύτερη εκτέλεση συνολικά του Ευρωπαϊκού Ταμείου Ανάπτυξης.
<P>
Με αυτές τις γενικές παρατηρήσεις, κύριε Πρόεδρε, και λαμβάνοντας υπόψη την έκθεση του Ελεγκτικού Συνεδρίου, θα ήθελα να σας εισηγηθώ τη χορήγηση της απαλλαγής στην Επιτροπή, όσον αφορά την εκτέλεση του 6ου, του 7ου του 8ου και του 9ου ευρωπαϊκού ταμείου ανάπτυξης για το οικονομικό έτος 2003. 
<SPEAKER ID="10" LANGUAGE="" NAME="Kallas," AFFILIATION="Αντιπρόεδρος της Επιτροπής">
<P>
     Κύριε Πρόεδρε, η ποιότητα του διαλόγου για αυτή τη διαδικασία απαλλαγής ήταν εξαιρετική. Οι συνάδελφοί μου Επίτροποι και εγώ είμαστε πολύ χαρούμενοι που συμμετείχαμε, και ευχαριστώ θερμά τον πρόεδρο της Επιτροπής Ελέγχου του Προϋπολογισμού, κ. Fazakas, για τον ευγενικό και αποτελεσματικό τρόπο με τον οποίο κατηύθυνε τις διαδικασίες.
<P>
Χαιρετίζω το ψήφισμα που εγκρίθηκε από την Επιτροπή Ελέγχου του Προϋπολογισμού, την ευρεία υποστήριξή της στις προσπάθειες και τα επιτεύγματα της Επιτροπής, καθώς και την πολύ εποικοδομητική προσέγγισή της. Ασχολείται με το θεμελιώδες πολιτικό ζήτημα της δήλωσης αξιοπιστίας (DAS).
<P>
Εξ ονόματος της Επιτροπής, σας συγχαίρω για μία ακόμη φορά, κύριε Wynn, για τη σπουδαία συμβολή σας στην πρόοδο της δήλωση αξιοπιστίας σε τόσο σύντομο διάστημα. Εσείς και το Ελεγκτικό Συνέδριο με τη γνωμοδότησή του για τον «Ενιαίο Έλεγχο», προσφέρατε μια εξαιρετική πρώτη υπηρεσία. Η μπάλα βρίσκεται τώρα στο γήπεδό μας και μαζί με το Συμβούλιο θα προσπαθήσουμε να την επιστρέψουμε με ταχύτητα αλλά και ακρίβεια. Ευτυχώς, σε αντίθεση με το τένις, αυτό είναι ένα παιχνίδι όπου όλοι κερδίζουν. Πράγματι, όλοι κερδίζουμε εάν τα τέσσερα εμπλεκόμενα θεσμικά όργανα –η Επιτροπή, το Συμβούλιο, το Ελεγκτικό Συνέδριο και το Ευρωπαϊκό Κοινοβούλιο–συμφωνήσουν σε έναν οδική χάρτη για μια θετική DAS στο προσεχές μέλλον.
<P>
Το βασικό στοιχείο στον οδική χάρτη, όπως στο ψήφισμα που θα εγκρίνετε σήμερα, θα είναι το πώς τα κράτη μέλη μπορούν να παράσχουν λογική διαβεβαίωση προς την Επιτροπή ότι θα υπάρξουν επαρκή συστήματα εποπτείας και ελέγχου. Η Επιτροπή θα παρουσιάσει μια πρόταση για έναν οδικό χάρτη προς μια θετική DAS πριν από τον Ιούλιο του 2005. Ελπίζω και περιμένω ότι η προεδρία του Ηνωμένου Βασιλείου θα συλλέξει τις προτάσεις και θα οδηγήσει τις τριμερείς διαπραγματεύσεις σε μια διοργανική συμφωνία το προσεχές φθινόπωρο. Ο καιρός πιέζει, καθώς μπορεί να χρειαστούν νομικές αλλαγές, τόσο στο νομοθετικό πακέτο των νέων δημοσιονομικών προοπτικών όσο και στον Δημοσιονομικό Κανονισμό.
<P>
Πρώτον, χαιρετίζω την υποστήριξή σας στις τροπολογίες που πρότεινε ο κ. Casaca στις παραγράφους 1, 2 και 3. Πράγματι, η δήλωση του Ελεγκτικού Συνεδρίου ότι οι εκκρεμείς αναλήψεις για τα διαρθρωτικά ταμεία αποτελούσαν δαπάνες «ύψους μίας πενταετίας» είναι παραπλανητική, καθώς το Ελεγκτικό Συνέδριο συμπεριέλαβε αναλήψεις προς υλοποίηση μέχρι το 2006, στο πλαίσιο του επταετούς προγραμματισμού των διαρθρωτικών ταμείων. Οι εκκρεμείς αναλήψεις αφορούσαν, στην πραγματικότητα, λιγότερες από τις δαπάνες δυόμισι ετών. Αυτό είναι φυσιολογικό, καθώς η δαπάνη πρόκειται να συνεχιστεί μέχρι το τέλος του 2008 και η τελική καταβολή είναι καταβλητέα το 2010. Συνεπώς, είναι λάθος να συμπεραίνουμε ότι η διαχείριση του προγράμματος δεν ήταν ορθή ή ότι οι πόροι θα παραμείνουν αχρησιμοποίητοι. Ελπίζω ότι σήμερα θα μπορέσετε να διορθώσετε αυτό το σημαντικό σημείο.
<P>
Θα ήθελα τώρα να προσθέσω μερικά πράγματα για τις συγκεκριμένες απαλλαγές που σχετίζονται με το Ευρωπαϊκό Ταμείο Ανάπτυξης (ΕΤΑ) και τους Οργανισμούς. Όσον αφορά στο ΕΤΑ, θα ήθελα, πρώτα απ’ όλα, να ευχαριστήσω την εισηγήτρια κ. Ξενογιαννακοπούλου για την καλή της έκθεση και για την ανοικτή και εποικοδομητική στάση της κατά τη διάρκεια της διαδικασίας απαλλαγής. Η Επιτροπή αισθάνθηκε ικανοποίηση για το γεγονός ότι το Ελεγκτικό Συνέδριο μπόρεσε να εκδώσει θετική DAS για το ΕΤΑ.
<P>
Όσον αφορά τους Οργανισμούς, θα ήθελα επίσης να συγχαρώ την κ. Ayala Sender και τον κ. Schlyter. Οι Οργανισμοί είναι αυτόνομα σώματα και οι διευθυντές τους, όχι η Επιτροπή, είναι εκείνοι που λαμβάνουν απαλλαγή από το Ευρωπαϊκό Κοινοβούλιο. Ωστόσο, καθώς και οι 14 Οργανισμοί για τους οποίους δίδεται η απαλλαγή του 2003 λαμβάνουν επιχορηγήσεις που χρεώνονται στον γενικό προϋπολογισμό, η Επιτροπή σημειώνει με ικανοποίηση ότι το Κοινοβούλιο προτείνει να δοθεί απαλλαγή στους διευθυντές και των 14 Οργανισμών για το οικονομικό έτος 2003.
<SPEAKER ID="11" LANGUAGE="LT" NAME="Budreikaitė (ALDE )," AFFILIATION="συντάκτρια γνωμοδότησης της Επιτροπής Ανάπτυξης">
<P>
   . – Κύριε Πρόεδρε, κυρίες και κύριοι, στην αξιολόγηση της αξιοποίησης του γενικού προϋπολογισμού του 2003 μπορεί να ειπωθεί ότι έγινε μεγάλη προσπάθεια όσον αφορά στην υλοποίηση της αναπτυξιακής πολιτικής, ιδιαίτερα στο κομμάτι για τους αναπτυξιακούς στόχους της χιλιετίας. Η Ευρωπαϊκή Επιτροπή βελτίωσε το λογιστικό της σύστημα και συγκρότησε δέκα βασικούς δείκτες για την αξιολόγηση της υλοποίησης των αναπτυξιακών στόχων της χιλιετίας. Πιστεύουμε, ωστόσο, ότι η Επιτροπή δεν δίνει αρκετή προσοχή ή υποστήριξη στις υποψήφιες για ένταξη στην Ευρωπαϊκή Ένωση χώρες, που έγιναν μέλη χωρίς να είναι έτοιμες να εφαρμόσουν την αναπτυξιακή πολιτική της Ευρωπαϊκής Ένωσης. Αυτό το έλλειμμα πρέπει να εξαλειφθεί με την αφιέρωση προσοχής και πόρων στην εκπαίδευση για την ανάπτυξη στα νέα κράτη μέλη, καθώς και με την προτροπή παλιών και νέων μελών να ανταλλάξουν εμπειρίες.
<P>
Καθώς πλησιάζει το επόμενο στάδιο διεύρυνσης, με τη Βουλγαρία, τη Ρουμανία και την Κροατία να ετοιμάζονται να γίνουν μέλη της ΕΕ, είναι απαραίτητο να δοθεί η κατάλληλη προσοχή στις υποχρεώσεις της αναπτυξιακής πολιτικής. Κατά την αξιολόγηση εκτέλεσης του προϋπολογισμού του έκτου, έβδομου, όγδοου και ένατου Ευρωπαϊκού Ταμείου Ανάπτυξης για το οικονομικό έτος 2003 πρέπει να τονιστεί ότι η Επιτροπή δεν κατάφερε να εισαγάγει τις κατάλληλες διαδικασίες για την αξιολόγηση της κοινοτικής βοήθειας. Η αποκέντρωση των εκπροσώπων της Επιτροπής στις δυτικές χώρες δεν υποστηρίζεται από οργανωτικά μέσα, ενώ παραμένει η ανάγκη βελτίωσης της διαχείρισης και του ελέγχου αποδοτικότητας της λήψης αποφάσεων. Ο τρόπος με τον οποίο προσφέρεται η δημοσιονομική βοήθεια διευκολύνει την εργασία της Επιτροπής, όμως, ελλείψει ενός κατάλληλου μηχανισμού ελέγχου, δεν ενθαρρύνει επαρκώς τις κυβερνήσεις των χωρών που λαμβάνουν βοήθεια να είναι υπόλογες στους πολίτες τους, και αυτό επιτρέπει την εφαρμογή μιας ασυντόνιστης αναπτυξιακής πολιτικής. Ένα παράδειγμα είναι η εξάντληση των φυσικών πόρων μέσω της αποψίλωσης των δασών, που πηγάζει από την καταναλωτική ζήτηση.
<SPEAKER ID="12" LANGUAGE="DE" NAME="Haug (PSE )," AFFILIATION="συντάκτρια γνωμοδότησης της Επιτροπής Περιβάλλοντος, Δημόσιας Υγείας και Ασφάλειας των Τροφίμων">
<P>
    Κύριε Πρόεδρε, κύριε Επίτροπε, κυρίες και κύριοι, η Επιτροπή Περιβάλλοντος, Δημόσιας Υγείας και Ασφάλειας των Τροφίμων δεν είναι ενθουσιασμένη, είναι όμως σε γενικές γραμμές ευχαριστημένη με την εκτέλεση του προϋπολογισμού 2003 στον τομέα του περιβάλλοντος, της δημόσιας υγείας και της ασφάλειας των τροφίμων. Διαπιστώσαμε ότι η Επιτροπή θέλει να βελτιώσει τον κύκλο εκτέλεσης των πολυετών προγραμμάτων, θέλουμε όμως επίσης να είναι πιο στοχοθετημένες οι αιτήσεις υποβολής προσφορών και η Επιτροπή να βοηθάει περισσότερο αυτούς που υποβάλλουν αίτηση.
<SPEAKER ID="13" LANGUAGE="FR" NAME="Deprez (ALDE )," AFFILIATION="συντάκτης γνωμοδότησης της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων">
<P>
    Κύριε Πρόεδρε, κυρίες και κύριοι, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, θα ήθελα καταρχάς να εκφράσω την ικανοποίησή μου για την πρόοδο που επιτεύχθηκε κατά το 2003 όσον αφορά την εκτέλεση του προϋπολογισμού στον τομέα της ελευθερίας, της ασφάλειας και της δικαιοσύνης, παρόλο που το επίπεδο εκτέλεσης των πληρωμών ήταν και πάλι ιδιαίτερα χαμηλό. Θα ήθελα, ωστόσο, να επιστήσω την προσοχή σας στις παρατηρήσεις που διατύπωσε το Ελεγκτικό Συνέδριο για την αξιοποίηση των πιστώσεων του Ευρωπαϊκού Ταμείου Προσφύγων.
<P>
Γενικότερα, θα ήθελα να τονίσω ότι για να σημειώσει πρόοδο η από κοινού διαχείριση των δημοσιονομικών θεμάτων εκ μέρους της Επιτροπής και των κρατών μελών θα πρέπει τα τελευταία να καταβάλουν περισσότερες σοβαρές προσπάθειες. Ως προς αυτό, συμφωνώ με τον εισηγητή μας, τον κ. Wynn, ο οποίος αναφέρει στην παράγραφο 104 της έκθεσής του ότι το Ευρωπαϊκό Κοινοβούλιο εκφράζει τη λύπη του διότι ορισμένα κράτη μέλη δεν προέβησαν σε κατάλληλο έλεγχο και διαχείριση των χρημάτων των φορολογούμενων για τα οποία είναι υπεύθυνα και υπογραμμίζει την υποκρισία ορισμένων κρατών μελών τα οποία κατηγορούν την Επιτροπή ότι δεν ελέγχει τις δαπάνες για τα οποία είναι τα ίδια υπεύθυνα. 
<SPEAKER ID="14" LANGUAGE="MT" NAME="Busuttil," AFFILIATION="εξ ονόματος της Ομάδας PPE-DE">
<P>
   . Θα μιλήσω για τη γενική έκθεση και θα ξεκινήσω δίνοντας συγχαρητήρια στον Επίτροπο Callas για τον σωστό τρόπο με τον οποίο κάνει τη δουλειά του, τόσο όσον αφορά την υπευθυνότητά του όσο και τον τρόπο με τον οποίο συνεργάζεται με εμάς στο Ευρωπαϊκό Κοινοβούλιο. Ωστόσο, θα ήθελα να ενημερώσω τον Επίτροπο από την αρχή ότι φέτος είμαστε ίσως πολύ ελαστικοί απέναντί του, επειδή είναι ο πρώτος χρόνος του στη θέση αυτή και είναι δύσκολο να του προσάψει κανείς ευθύνη για κάτι που έκαναν οι προκάτοχοί του. Στη γενική έκθεση προϋπολογισμού κάνουμε μια ευνοϊκή σύσταση. Αυτό δεν σημαίνει ότι είμαστε ικανοποιημένοι με τα πάντα – το αντίθετο μάλιστα. Πιστεύουμε ότι πρέπει να γίνουν πολλά περισσότερα ακόμα, προκειμένου να υπάρξουν αυστηρότεροι έλεγχοι στον προϋπολογισμό της Ευρωπαϊκής Ένωσης. Άλλωστε, εδώ δεν μιλάμε για χρήματα που έπεσαν από τον ουρανό, αλλά για χρήματα που προέρχονται από τους φόρους των πολιτών. Στη φετινή γενική έκθεση λέμε ότι το σύστημα DAS πρέπει να τροποποιηθεί, ώστε να μην παραμείνει ένας απογοητευτικός στόχος που δεν θα μπορέσει να εκπληρωθεί ποτέ. Όμως δίνουμε επίσης μεγάλη έμφαση στους ελέγχους που γίνονται όχι τόσο σε ευρωπαϊκό επίπεδο, αλλά σε εθνικό επίπεδο.
<SPEAKER ID="15" LANGUAGE="HU" NAME="Fazakas," AFFILIATION="εξ ονόματος της Ομάδας PSE">
<P>
Η παρούσα διαδικασία απαλλαγής διαφέρει από τις προηγούμενες για δύο λόγους. Αφενός αυτή είναι η πρώτη περίπτωση όπου εκπρόσωποι των νέων κρατών μελών είχαν τη δυνατότητα να συμμετέχουν ενεργά στις εργασίες και μπόρεσαν έτσι να αποκτήσουν εμπειρία από πρώτο χέρι σε μία από τις πιο σημαντικές δραστηριότητες του Ευρωπαϊκού Κοινοβουλίου. Αυτό δεν το λέω μόνο από λογιστικής πλευράς, αλλά και όσον αφορά στην πολιτική που επηρεάζει την τρέχουσα και μελλοντική λειτουργία της Ευρώπης. Η άλλη, ακόμα πιο σημαντική, αλλαγή είναι ότι φέτος, αξιοποιώντας την εμπειρία και το όνομα του εισηγητή Terence Wynn, τροποποιήσαμε την ίδια τη διαδικασία, καταργώντας το προηγούμενο σχήμα γραπτής ερώτησης και απάντησης, και, αντ’ αυτού, εγκαινιάσαμε τον άμεσο διάλογο με την Επιτροπή, τα αρμόδια θεσμικά όργανα και το Ευρωπαϊκό Ελεγκτικό Συνέδριο.
<P>
Διαπιστώσαμε με χαρά ότι αυτή η τροποποίηση έγινε θετικά δεκτή από τα εμπλεκόμενα μέρη. Καταλήξαμε όλοι στο ότι μέσα από μια τέτοια τροποποίηση η διαδικασία απαλλαγής δεν θα αντιμετωπιζόταν πλέον ως εφιάλτης, αλλά ως κοινή εργασία του Κοινοβουλίου, της Επιτροπής και του Ελεγκτικού Συνεδρίου, με σκοπό τη διασφάλιση της καλύτερης, πιο αποτελεσματικής και πιο διαφανούς λειτουργίας της ΕΕ στα μάτια του κόσμου. Θα ήθελα ιδιαιτέρως να ευχαριστήσω τον Επίτροπο Siim Kallas, που είναι εδώ σήμερα, και τον κ. Hubert Weber, Πρόεδρο του Ευρωπαϊκού Ελεγκτικού Συνεδρίου, για τη συμβολή τους στην εργασία μας, και προσβλέπω στη μελλοντική συνεργασία μαζί τους σε αυτό το σημαντικό πεδίο. 
<SPEAKER ID="16" LANGUAGE="NL" NAME="Mulder," AFFILIATION="εξ ονόματος της Ομάδας ALDE">
<P>
   . Κύριε Πρόεδρε, θέλω καταρχάς να συγχαρώ τους εισηγητές, ιδιαίτερα τον κ. Wynn και την κ. Juknevičienė από την Ομάδα μας. Νομίζω ότι ήταν ιδιαίτερη χαρά για τον κ. Wynn να είναι εισηγητής για την απαλλαγή, μετά τη συμμετοχή του επί σειρά ετών στην Επιτροπή Προϋπολογισμών.
<P>
Μολονότι έχουμε νέα Επιτροπή και δεν μπορούμε να θεωρήσουμε αυτή την Επιτροπή υπεύθυνη για τα γεγονότα του 2003, εντούτοις πρέπει να πάρουμε ένα μάθημα από όλα όσα έγιναν εκείνη τη χρονιά. Δεδομένου ότι το πιο εντυπωσιακό πράγμα είναι ότι για άλλη μία φορά δεν υπάρχει θετική δήλωση αξιοπιστίας (DAS), χαιρετίζω τη σημερινή δήλωση του Επιτρόπου ότι σκοπεύει να μας παρουσιάσει, μέχρι τον Ιούλιο του τρέχοντος έτους, μια πρόταση για έναν οδικό χάρτη προς μια θετική DAS, που είναι ζωτικής σημασίας. Είναι επίσης βασικό να γίνουν διεξοδικές συζητήσεις με το Ελεγκτικό Συνέδριο, προκειμένου να καθοριστεί με ποιο τρόπο μπορούμε να έχουμε μια θετική DAS, καθώς είναι απαράδεκτο για το Ελεγκτικό Συνέδριο να αλλάζει συνεχώς τους κανόνες του παιχνιδιού καθόλη την περίοδο. Πρέπει να γνωρίζουμε πώς μπορεί να επιτευχθεί μια θετική DAS. Η κοινή γνώμη απαιτεί να συνταχθούμε με τη νέα Επιτροπή και τον νέο Επίτροπο, προκειμένου να πετύχουμε επιτέλους μια θετική DAS.
<P>
Μια τελευταία λέξη για τη συνάδελφό μου κ. Juknevičienė. Είναι αξιοθαύμαστο το ότι κάποιος από ένα νέο κράτος μέλος εξεπόνησε μια τόσο ενδελεχή έκθεση. Ελπίζω να εγκριθούν οι τροπολογίες. 
<SPEAKER ID="17" LANGUAGE="NL" NAME="Staes," AFFILIATION="εξ ονόματος της Ομάδας Verts/ALE">
<P>
   . Κύριε Πρόεδρε, κύριε Επίτροπε, κυρίες και κύριοι, θα περιορίσω την ομιλία μου στην απαλλαγή του Ευρωπαϊκού Κοινοβουλίου, καθώς με τις άλλες εκθέσεις θα ασχοληθούν άλλοι συνάδελφοι. Θα έπρεπε να μπορούμε να το πούμε και εδώ: ο προϋπολογισμός του Κοινοβουλίου είναι σε καλή κατάσταση. Τεράστιες προσπάθειες καταβάλλονται από τη Διοίκησή μας, υπό την ηγεσία του Γενικού Γραμματέα Priestley, για σωστή διαχείριση του προϋπολογισμού του Κοινοβουλίου, και αξίζουν την εκτίμησή μας.
<P>
Θα ήθελα, παρόλα αυτά, να αναφέρω δύο ανασταλτικούς παράγοντες: το γεγονός ότι δουλεύουμε σε τρία μέρη, καθώς και το προαιρετικό ταμείο συντάξεων. Η εργασία μας σε τρεις τοποθεσίες, στις Βρυξέλλες, το Λουξεμβούργο και το Στρασβούργο, απαιτείται πράγματι από τη Συνθήκη ΕΕ. Αυτό από μόνο του κοστίζει σε εμάς, ως φορολογούμενους, περισσότερα από 200 εκατομμύρια ευρώ τον χρόνο. Εκτός από το χρηματικό σκέλος, υπάρχει επίσης ο παράγοντας του χρόνου, τον οποίο δεν μπορούμε πλέον να δικαιολογούμε στους ψηφοφόρους μας. Σε προηγούμενες διαδικασίες απαλλαγής ζητήσαμε από τη Συνέλευση να διαγράψει αυτό το άρθρο της Συνθήκης από το Σύνταγμα, αλλά χωρίς επιτυχία. Εμείς στο νέο Κοινοβούλιο πρέπει επομένως να καταστήσουμε σαφές ότι αποδοκιμάζουμε αυτή την κατάσταση και δεν μπορούμε πλέον να την αποδεχτούμε.
<P>
Θα ήθελα επίσης να επιστήσω την προσοχή σας στις παραγράφους της έκθεσης για την απαλλαγή του Ευρωπαϊκού Κοινοβουλίου που αφορούν το προαιρετικό ταμείο συντάξεων. Υπάρχουν εμφανώς αμφισημίες σχετικά με την ευθύνη αυτού του Σώματος και των συμμετεχόντων σε αυτό το προαιρετικό ταμείο συντάξεων. Πριν από σχεδόν δέκα χρόνια το Κοινοβούλιο επινόησε ένα έλλειμμα 9 εκατομμυρίων ευρώ. Μολονότι τότε είχε αποφασιστεί ότι θα έμπαινε μια σαφής γραμμή ανάμεσα σε αυτό το προαιρετικό ταμείο συντάξεων και τα επίσημα σώματα του Ευρωπαϊκού Κοινοβουλίου, εξακολούθησε να υπάρχει μια ασαφής περιοχή. Αυτό το ταμείο συντάξεων πηγαίνει από το κακό στο χειρότερο. Υπάρχει ήδη ένα έλλειμμα ύψους 42 εκατομμυρίων ευρώ. Πρέπει να επισημάνουμε ότι ο ευρωπαϊκός προϋπολογισμός, ο προϋπολογισμός αυτού του Κοινοβουλίου, δεν πρέπει σε καμία περίπτωση να χρησιμοποιηθεί για να καλύψει αυτή την τρύπα. Αυτό θα ήταν ανήθικο και ανεύθυνο. Τα χρήματα των φορολογουμένων δεν μπορούν να χρησιμοποιηθούν γα να καλύψουν ένα έλλειμμα 42 εκατομμυρίων ευρώ σε ένα προαιρετικό ταμείο συντάξεων. Σας ευχαριστώ για την προσοχή σας και ελπίζω, πάνω από όλα, να μπορέσουμε κατά την ψηφοφορία να διασφαλίσουμε τη διευθέτηση των παραπάνω. 
<SPEAKER ID="18" LANGUAGE="SV" NAME="Lundgren," AFFILIATION="εξ ονόματος της Ομάδας IND/DEM.">
<P>
    Κύριε Πρόεδρε, ο κ. Wynn έχει κάνει εξαιρετική δουλειά, όπως έκανε, για παράδειγμα, και ο συνάδελφός του εισηγητής κ. Schlyter.
<P>
Είχαμε πολύ γνωστούς πληροφοριοδότες, που σχολιάστηκαν σε ολόκληρο τον κόσμο: van Buitenen, Mart Andreasen, Hans-Peter Martin κλπ. Ο κατάλογος είναι μακρύς. Τι συνέβη σε εκείνους που αποκάλυψαν την απάτη στο σύστημα και έστρεψαν εκεί την προσοχή; Ως επί το πλείστον, έχασαν τις δουλειές τους. Σήμερα έχουμε ένα άλλο παράδειγμα μιας ανάλογης περίπτωσης στην Επιτροπή των Περιφερειών. Γι’ αυτό, ζητώ από το Κοινοβούλιο να στηρίξει την τροπολογία μας 2 στον Τίτλο VII, παράγραφο 12, που κατατέθηκε από τον κ. Titford, τον κ. Bonde και μένα. Πρέπει να σταματήσουν όλα αυτά. 
<SPEAKER ID="19" LANGUAGE="DA" NAME="Camre," AFFILIATION="εξ ονόματος της Ομάδας UEN.">
<P>
Πρέπει να τονίσω φυσικά ότι δεν φταίει ο κ. Kallas. Μιλάμε για κάτι που έγινε στο παρελθόν, πριν από αυτή την Επιτροπή. Το γεγονός ότι θεωρούμε άλλους υπεύθυνους για το παρελθόν στην πραγματικότητα μας απομακρύνει κάπως από το ζήτημα.
<P>
Ο κ. Wynn γράφει ότι βρίσκει απογοητευτικό το γεγονός ότι το Ελεγκτικό Συνέδριο «δεν έχει λογική διαβεβαίωση ότι έχουν εφαρμοστεί αποτελεσματικά τα συστήματα εποπτείας και ελέγχου σημαντικών τομέων του προϋπολογισμού, προκειμένου να αντιμετωπιστούν οι κίνδυνοι αναφορικά με τη νομιμότητα και την ομαλότητα των υποκείμενων λειτουργιών». Με άλλα λόγια, και πάλι δεν έχουμε θετική δήλωση αξιοπιστίας. Έχουμε συζητήσει αυτό το πρόβλημα πολλές φορές όλα αυτά τα χρόνια. Γνωρίζουμε όλοι πολύ καλά ότι υπάρχουν πολλές διαφορετικές χώρες με διαφορετικές κουλτούρες διαχείρισης, αλλά, κατά βάση, τα προβλήματα οφείλονται στο γεγονός ότι η νομοθεσία που έχει θεσπιστεί είναι ακατάλληλη και συχνά δεν επιτυγχάνει καν τους καθορισμένους στόχους. Αντιθέτως, η διαδικασία βασίζεται σε μια μέθοδο που ενθαρρύνει την απάτη και τη διαφυγή, ενώ η μη συμμόρφωση με τον προϋπολογισμό είναι σε πολλούς τομείς απόδειξη του ότι δεν εφαρμόζεται η επιδιωκόμενη πολιτική.
<P>
Επιπλέον, εξακολουθούμε να μην έχουμε ένα σύγχρονο, αποδεκτό λογιστικό σύστημα σε πολλούς τομείς –η κ. Andreasen απολύθηκε επειδή το επεσήμανε αυτό πριν από αρκετό καιρό– και οι προϋποθέσεις για αυτό δεν έχουν δημιουργηθεί ακόμα.
<P>
Διαβάζοντας την έκθεση, δεν μπόρεσα να μην σκεφτώ το λιμπρέτο της όπερας «Εβίτα» του Andrew Lloyd Webber, που αναφέρεται στην Εβίτα Περόν, σύζυγο του εκλιπόντος Αργεντινού προέδρου Στρατηγού Περόν. Μιλώντας για ένα φιλανθρωπικό ίδρυμα που είχε ιδρύσει η ίδια, οι στίχοι λένε: «Λίγα από τα χρήματα παράπεσαν». Κάπως έτσι είναι στην ΕΕ. Στους στίχους της όπερας περιλαμβάνεται επίσης η φράση: «Όταν τα χρήματα φεύγουν συνεχώς, δεν κρατάς αρχείο». Αυτό συνέβαινε στην Αργεντινή του 1950, αλλά σήμερα συμβαίνει στην ΕΕ του 2005. Δεν θα ήταν ποτέ αποδεκτό στα εθνικά κράτη και δεν πρέπει να είναι ούτε εδώ αποδεκτό. Για τον λόγο αυτό θα καταψηφίσω την απαλλαγή του προϋπολογισμού σε ορισμένες περιπτώσεις, αλλά θα υπερψηφίσω μερικές πολύ λογικές τροπολογίες. 
<SPEAKER ID="20" LANGUAGE="DE" NAME="Martin, Hans-Peter (NI )." AFFILIATION="">
<P>
    Κύριε Πρόεδρε, επιτρέψτε μου να επικεντρωθώ στο πλαίσιο αυτής της συζήτησης στα θέματα που αφορούν το Κοινοβούλιο και να παρατηρήσω γι’ άλλη μία φορά από την αρχή πόσο αρνητικά επιδρά το γεγονός ότι υπάρχει μία συμφωνία κυρίων μεταξύ Συμβουλίου και Κοινοβουλίου να μην ελέγχουν το ένα το άλλο. Το αποτέλεσμα που βλέπουμε εδώ στο Κοινοβούλιο είναι μία διαρκής επιδίωξη «περισσότερων». Αυτό το βλέπουμε αν κάνουμε μία ανασκόπηση για το 2003, κυρίως όμως όταν κοιτάζουμε το μέλλον. Λυπάμαι πολύ διότι η έκθεση της κ. Juknevičienė αποδυναμώθηκε ακόμα περισσότερο στην επιτροπή. Ο έλεγχος των δαπανών ταξιδίου είναι μικρότερος από ό,τι θα ήταν δυνατόν. Έχουμε νέα ανοίγματα στον τομέα της συνταξιοδότησης και τις ακριβές επικουρικές συντάξεις των μελών του ΕΚ. Τώρα επιχειρείται, με τις σημαντικές τροπολογίες της Ομάδας των Φιλελευθέρων, να περιοριστούν αυτά και πάλι. Όμως αυτό θα αφορά μόνο τις διατυπώσεις της πληρωμής αυτών των συντάξεων και όχι αυτό καθεαυτό το σκανδαλώδες σύστημα συνταξιοδότησης.
<P>
Αντί να βγάλουμε επιτέλους τα συμπεράσματά μας από την κατάστασή μας, χθες βιώσαμε γι’ άλλη μια φορά την εμπειρία της συζήτησης της Επιτροπής Προϋπολογισμών για το ερώτημα τι θα κάνουμε με τα 90 εκατ. ευρώ που θα έχει στη διάθεσή του το Κοινοβούλιο για το 2006 και κανένας δεν ήταν σίγουρος για το πώς θα διατεθούν τα χρήματα αυτά. Τότε κάποιος έφερε και πάλι στο προσκήνιο την ιδέα να γίνει ένας τηλεοπτικός σταθμός για τη μετάδοση των συζητήσεων στο Κοινοβούλιο. Όμως η καλύτερη επένδυση των 90 εκατ. ευρώ για ενημερωτικό σκοπό θα ήταν η επιστροφή τους στους φορολογούμενους. Έτσι θα ήμασταν σίγουροι για την θετική κάλυψη και δεν θα χρειαζόταν να σπαταλήσουμε το εν λόγω ποσόν. 
<SPEAKER ID="21" LANGUAGE="ES" NAME="Pomés Ruiz (PPE-DE )." AFFILIATION="">
<P>
    Κύριε Πρόεδρε θα ήθελα να χαιρετίσω τον Terry Wynn και να τον συγχαρώ για την εξαίρετη εργασία που επιτέλεσε σε αυτή την έκθεση. Απέδειξε την εμπειρία του και τη χρησιμοποίησε για να διασφαλίσει ότι η επιτροπή μας μπόρεσε να εργαστεί πολύ καλύτερα αυτή τη φορά σε σχέση με τα προηγούμενα χρόνια. Συμφωνώ μαζί του ότι είναι σκανδαλώδες να ακούμε για άλλη μία φορά από το Ελεγκτικό Συνέδριο πως οι λογαριασμοί του θεσμού μας, της Ευρωπαϊκής Ένωσης, δεν είναι αξιόπιστοι. Αυτό είναι ένα διαδικαστικό πρόβλημα και όλοι μας εδώ συμφωνούμε ότι το σύστημα πρέπει να αλλάξει ούτως ώστε να μπορέσουμε επιτέλους να δούμε το Ιερό Δισκοπότηρο: μία θετική απαλλαγή των λογαριασμών μας. Υπάρχει ένα βασικό πρόβλημα: ο τεράστιος αριθμός ελέγχων που κάνουν τις δαπάνες αναποτελεσματικές.
<P>
Όπως είπε ο Alexander Stubb, ο οποίος έχει ασκήσει αρμοδιότητες ελέγχου στη Φινλανδία, όπως κι εγώ στην Ισπανία, υπάρχουν μεγαλύτεροι έλεγχοι στην Ευρωπαϊκή Ένωση απ’ ό,τι στα κράτη μέλη ή σε άλλους θεσμούς. Και αναπόφευκτα, ακόμη μεγαλύτεροι έλεγχοι σημαίνουν μόνο ότι οι δαπάνες είναι λιγότερο αποτελεσματικές, ότι χάνονται ευκαιρίες, ότι οι αξιωματούχοι δεν θέλουν να αναλάβουν καμία ευθύνη και ότι η αποτελεσματικότητα μειώνεται. Θα πρέπει να δούμε πόσο έλεγχο θέλουμε. Το δημόσιο συμφέρον δεν ωφελείται απαραίτητα επειδή τα αυτοκίνητα κινούνται με 20 χλμ. την ώρα προκειμένου να αποφευχθούν ατυχήματα. Επομένως, θα πρέπει να δούμε πώς θα μπορέσουμε να προωθήσουμε την πρωτοβουλία και να δώσουμε μεγαλύτερο βάρος στην αποτελεσματικότητα παρά στους ελέγχους.
<SPEAKER ID="22" LANGUAGE="" NAME="" AFFILIATION="Αντιπροέδρου">
<SPEAKER ID="23" LANGUAGE="" NAME="Mastenbroek (PSE )." AFFILIATION="(ΕΝ)">
<P>
    Κύριε Πρόεδρε, ευχαριστώ την εισηγήτρια Ona Juknevičienė για την εξαιρετική εργασία της στην απαλλαγή του Κοινοβουλίου, που είναι σημαντική. Η εισηγήτρια επεσήμανε ότι η έκθεση αποτέλεσε το αντικείμενο πέντε ζωηρών συζητήσεων στην Ομάδα Συμμαχία των Δημοκρατών και των Φιλελευθέρων για την Ευρώπη. Μπορώ να πω ότι το ίδιο συνέβη και στη δική μου Ομάδα. Εάν αποδεικνύουν κάτι αυτές οι συζητήσεις, αυτό είναι η ανάγκη για ένα ενιαίο καθεστώς των βουλευτών, το οποίο θα έλυνε πολλά από τα προβλήματα που συζητιούνται σε αυτή την απαλλαγή. Γι’ αυτό, ζητώ από το Συμβούλιο να φτάσει σε μια συμβιβαστική λύση. Το Κοινοβούλιο το έχει κάνει ήδη.
<P>
Ο Πρόεδρος της Επιτροπής, κ. Barroso, έχει εκφράσει ιδέες για την ανάγκη δημιουργίας ενός ευρωπαϊκού ινστιτούτου για την τεχνολογία ως μέρους της ατζέντας της Λισαβόνας. Στηρίζω αυτή την ιδέα και πιστεύω ότι αυτό το κτίριο θα ήταν ιδανικό για ένα πανεπιστήμιο υψηλού επιπέδου και κέντρο τεχνολογικής έρευνας, όπου θα μπορούν να συγκεντρώνονται τα καλύτερα και ευφυέστερα μυαλά της Ευρώπης για το φιλόδοξο μέλλον αυτής της Ένωσης, αντί για το ταραγμένο παρελθόν της. Για το λόγο αυτό, ζητώ από αυτό το Σώμα να στηρίξει τις τροπολογίες. Ζητώ από το Συμβούλιο να τις λάβει σοβαρά υπόψη και να λύσει αυτό το ζήτημα μια για πάντα. 
<SPEAKER ID="24" LANGUAGE="" NAME="Davies (ALDE )." AFFILIATION="(ΕΝ)">
<SPEAKER ID="25" LANGUAGE="NL" NAME="Van Buitenen (Verts/ALE )." AFFILIATION="–">
<P>
    Κύριε Πρόεδρε, ο Εσωτερικός Ελεγκτής της Επιτροπής δεν γνωρίζει εάν οι λογαριασμοί είναι πλήρεις ή σωστοί. Το λογιστικό σύστημα δεν περιλαμβάνει αυτόματα όλα τα δεδομένα και τους αριθμούς. Το τμήμα του Εσωτερικού Ελεγκτή λέει στην κυριολεξία ότι τα ενδιαφερόμενα μέρη δεν γνωρίζουν κατά πόσο τα στοιχεία της Επιτροπής απηχούν την πραγματικότητα. Το Κοινοβούλιο δεν έχει αποκτήσει πρόσβαση στις σημαντικές πληροφορίες που απαιτούνται εάν πρόκειται να χορηγήσει απαλλαγή· υπήρχε μόνο η περίληψη της αρχικής έκθεσης από τον πρώην Εσωτερικό Ελεγκτή Jules Muis. Ο κ. Muis έφυγε από την Επιτροπή την 1η Απριλίου 2004. Οι συστάσεις του δεν εισακούστηκαν. Ακόμα και ο προϊστάμενος του ιδιαίτερου γραφείου προειδοποίησε τον κ. Muis, λέγοντάς του: «Γνωρίζουμε πώς να ‘σπάσουμε’ ανθρώπους σαν εσάς». Η τελική έκθεση από την Υπηρεσία Εσωτερικού Λογιστικού Ελέγχου για τη Eurostat διατέθηκε προς επιθεώρηση μόνο σε τρεις βουλευτές αυτού του Σώματος· δεδομένου ότι μόνο ένας από αυτούς επανεκλέχθηκε, μόνο ένας βουλευτής έχει σήμερα πρόσβαση.
<P>
Η Επιτροπή Ελέγχου του Προϋπολογισμού δεν δέχεται αυτό τον λογαριασμό εσόδων και δαπανών, επειδή τα στοιχεία δεν έχουν υπογραφεί από το πρόσωπο που είναι υπεύθυνο για αυτό. Σε οποιαδήποτε άλλη επιχείρηση κάτι τέτοιο θα σήμαινε ότι αυτός ο λογαριασμός εσόδων και δαπανών δεν θα μπορούσε να χρησιμοποιηθεί ως βάση για απαλλαγή. Ο κ. Wynn σωστά εντόπισε αυτό το μειονέκτημα και εμείς, ως εκπρόσωποι των λαών, έχουμε σήμερα το καθήκον να αναβάλουμε τη χορήγηση απαλλαγής, μέχρις ότου αυτός που είναι υπεύθυνος βρει το θάρρος να προσθέσει την υπογραφή του. Το άτομο που ήταν υπεύθυνο για αυτό το 2002, η κ. Andreasen, μόλις κατέθεσε μια αναφορά στο Κοινοβούλιο για το ίδιο ακριβώς θέμα. Μολονότι η αναφορά της κρίθηκε παραδεκτή, το Κοινοβούλιο μέχρι σήμερα αρνείται να την ακούσει. Το Ελεγκτικό Συνέδριο έχει επίσης αμφιβολίες για το αποτέλεσμα των ελέγχων στο λογιστικό σύστημα της Επιτροπής και για την ορθότητα των δαπανών για κάθε κράτος μέλος.
<P>
Το εάν θα υποστηρίξω την έκθεση του κ. Stubb θα εξαρτηθεί από το εάν εγκριθούν οι τροπολογίες της Ομάδας της Ανεξαρτησίας και της Δημοκρατίας αναφορικά με την Επιτροπή των Περιφερειών. Ο πρώην Εσωτερικός Ελεγκτής και νυν, δυστυχώς, πληροφοριοδότης Robert McCoy έκανε το καθήκον του ως ελεγκτής, αλλά καταστράφηκε. Δεν «γονάτισε» ενώπιον του Κοινοβουλίου, που ήταν μια προϋπόθεση για απαλλαγή. Επιπλέον, σε μία από τις τροπολογίες που κατατέθηκαν από την Ομάδα της Ανεξαρτησίας και της Δημοκρατίας δηλώνεται, και δικαίως, ότι η Ευρωπαϊκή Υπηρεσία Καταπολέμησης της Απάτης δεν υπέβαλε την έκθεσή έρευνάς της στα βελγικά δικαστήρια. Και πάλι ο πληροφοριοδότης εμποδίστηκε να δώσει τη δική του εκδοχή των πραγμάτων στην Επιτροπή Ελέγχου του Προϋπολογισμού. Δεδομένης της μεταχείρισης που είχαν η Andreasen, ο κ. Muis και ο κ. McCoy, καθώς και όλοι οι άλλοι που δεν ανέφερα, μπορούμε να χορηγήσουμε απαλλαγή εξ ονόματος των πολιτών φυσικά; 
<SPEAKER ID="26" LANGUAGE="" NAME="Bloom (IND/DEM )." AFFILIATION="(ΕΝ)">
<P>
    Κύριε Πρόεδρε, αυτή η κοινοβουλευτική Επιτροπή Ελέγχου του Προϋπολογισμού επιχείρησε όχι μόνο να κρύψει σοβαρές κατηγορίες για οικονομικές ατασθαλίες στην Επιτροπή των Περιφερειών, αλλά και να νίψει τας χείρας της, όπως ο Πόντιος Πιλάτος, για άλλον έναν πληροφοριοδότη που έπεσε θύμα απαίσιας και άδικης μεταχείρισης εξαιτίας της γενναιότητάς του να πει την αλήθεια. Είναι απίστευτο ότι ο κ. Stubb θα μπορούσε να είχε εκπονήσει οποιαδήποτε έκθεση, πόσο μάλλον μια έκθεση τόσο ευαίσθητη, χωρίς να φροντίσει να μιλήσει με όλους τους βασικούς παράγοντες. Και όμως, φαίνεται ότι δεν μπορούσε ή δεν ήθελε να συναντήσει τον πρώην Εσωτερικό Ελεγκτή της Επιτροπής των Περιφερειών.
<P>
Με αφετηρία αυτή τη σκανδαλώδη παράλειψη, δεν αποτελεί μεγάλη έκπληξη το γεγονός ότι η έκθεση του κ. Stubb περιέχει τόσα πολλά «μαργαριτάρια». Το αρχικό σχέδιο διατεινόταν ότι ο τότε Εσωτερικός Ελεγκτής δεν είχε υποβληθεί σε εσωτερική ανάκριση, τη στιγμή που ο γενικός γραμματέας της Επιτροπής των Περιφερειών είχε παραδεχτεί γραπτώς ότι είχε υποβληθεί. Ο κ. Stubb ισχυρίζεται ότι: «... κανένας από τους αξιωματούχους που υποβλήθηκαν σε διοικητική έρευνα δεν πήρε προαγωγή από την ολοκλήρωση της έκθεσης». Ωστόσο, παραλείπει να αναφέρει ότι αρκετοί από αυτούς προτάθηκαν δήθεν για προαγωγή. Ακόμα χειρότερα, η έκθεση δηλώνει ότι ο πρώην Εσωτερικός Ελεγκτής διαβεβαιώθηκε ότι είχε «την πλήρη υποστήριξη και συνεργασία τόσο των μελών της Επιτροπής των Περιφερειών όσο και του προσωπικού». Έκτοτε, αυτός ο άνθρωπος αποκλείστηκε από το γραφείο του και εκδιώχθηκε από τη δουλειά του, επειδή είπε την αλήθεια. Η έκθεση του κ. Stubb είναι σάπια μέχρι το κόκαλο, ακριβώς όπως και τα θεσμικά όργανα της ΕΕ που εκπροσωπεί. 
<SPEAKER ID="27" LANGUAGE="" NAME="Mote (NI )." AFFILIATION="(ΕΝ)">
<P>
Σύμφωνα με το Ελεγκτικό Συνέδριο, η ΕΕ έχασε περίπου 600 δισεκατομμύρια ευρώ από τότε που προσχώρησε το Ηνωμένο Βασίλειο, ποσό μεγαλύτερο από το τετραπλάσιο της συνολικής καθαρής εισφοράς της χώρας μου μέχρι σήμερα. Τίποτε δεν θα αντιμετωπίσει επαρκώς αυτά τα προβλήματα μέχρις ότου τα ίδια τα κράτη μέλη, ανεξάρτητα, δημιουργήσουν μια πραγματικά ξεχωριστή διαδικασία πλήρους ελέγχου, για τη διαχείριση όλων των πόρων της ΕΕ. Τα κράτη μέλη είναι αρμόδια για τις πληρωμές. 
<SPEAKER ID="28" LANGUAGE="" NAME="Κράτσα-Τσαγκαροπούλου (PPE-DE )." AFFILIATION="">
<SPEAKER ID="29" LANGUAGE="PT" NAME="Casaca (PSE )." AFFILIATION="">
<P>
   – Κύριε Πρόεδρε, θα ήθελα κι εγώ να απονείμω τα εύσημα σε όλους τους εισηγητές, αλλά θέλω να επισημάνω, εάν μου επιτρέπετε, τον ρόλο που έπαιξαν οι εισηγητές από τη σοσιαλιστική ομάδα, ειδικά ο συνάδελφός μας κ. Wynn, του οποίου η εξαιρετική δουλειά αναμφίβολα θα καθορίσει τη διαδικασία απαλλαγής από σήμερα έως το τέλος αυτής της εντολής. Θέλω επίσης να αναφέρω τις συναδέλφους μας κ. Ayala Sender και κ. Ξενογιαννακοπούλου, που μαζί με τον πρόεδρό μας κ. Fazakas, σχημάτισαν μια ομάδα στην οποία οι σοσιαλιστές ήρθαν στο προσκήνιο και μπορούν να περηφανεύονται ιδιαίτερα για τη δουλειά τους.
<P>
Θα ήθελα επίσης να συγχαρώ εσάς, κύριε Επίτροπε, για την εξαιρετική ομιλία σας και για τη σαφήνεια με την οποία αντιμετωπίσατε τα ζητήματα που ανέκυψαν από την απαλλαγή. Πρέπει να σας πω, ωστόσο, ότι δεν ενδιαφέρομαι ιδιαίτερα να μάθω τι κρασί ήπιατε στις 12 Δεκεμβρίου, σύμφωνα με ένα σχόλιο του κ. Stubb, αλλά σίγουρα με ενδιαφέρει πολύ να μάθω ποιες εταιρίες χρηματοδοτήθηκαν με επιδοτήσεις εξαγωγών και επιδοτήσεις ζαχαροπλαστικής από τον κοινοτικό προϋπολογισμό για να απαλλαγούν από 30 000 τόνους νοθευμένου βουτύρου. Το πρόβλημα είναι ότι μετά από έξι χρόνια η Επιτροπή εξακολουθεί να μου λέει ότι δεν μπορεί να γνωστοποιήσει τέτοια εμπιστευτικά δεδομένα και ότι οι ευρωβουλευτές και οι ευρωπαίοι πολίτες δεν έχουν πρόσβαση σε αυτές τις πληροφορίες. Νομίζω ότι αυτό είναι το μεγαλύτερο πρόβλημα που αντιμετωπίζουμε. 
<SPEAKER ID="30" LANGUAGE="SV" NAME="Schlyter (Verts/ALE )." AFFILIATION="">
<P>
Είναι επομένως σημαντικό για εμάς να βάλουμε τις παροχές μας σε σειρά. Οι αποζημιώσεις μετακίνησης σε καμία περίπτωση δεν υπάρχουν για να προσαρμόζουν τα εισοδήματα. Αντ’ αυτού, είναι ξεκάθαρα δαπάνες ταξιδίου που πρέπει να καταβάλλονται βάσει του πραγματικού κόστους. Εάν θέλουμε αναπροσαρμογή των μισθών, χρειαζόμαστε ένα πρόσθετο στοιχεί του προϋπολογισμού, το οποίο θα αιτιολογηθεί δημοσίως. Ο συνάδελφός μου κ. Staes εξήγησε τα προβλήματα που υπάρχουν στο ταμείο συντάξεων ή στην επικουρική σύνταξη. Πρέπει να αυτοχρηματοδοτηθεί και τα ελλείμματα να καλυφθούν από αυτούς που είναι μέσα στο σχέδιο. Είναι άδικο οι φορολογούμενοι να επωμίζονται τη σπατάλη όταν αποτυγχάνει η κοινή κερδοσκοπία και εκείνοι που είναι μέσα στο σχέδιο να επωφελούνται σε περίπτωση επιτυχούς κερδοσκοπίας.
<P>
Οι κανονικές αποζημιώσεις μετακίνησής μας είναι γενναιόδωρες. Όσοι θέλουν να διεκδικούν το πλήρες ποσό πρέπει να αιτιολογούν το πώς το χρησιμοποίησαν. Εκείνοι που δεν μπορούν να το κάνουν, πρέπει να λαμβάνουν μικρότερη επιστροφή χρημάτων. Σίγουρα, χρειάζεται χρόνος για την αιτιολόγηση δαπανών, αλλά είναι χρόνος που δεν πάει χαμένος εφόσον οδηγεί σε αυξημένη αξιοπιστία για το Κοινοβούλιο. Στην προεκλογική εκστρατεία ανακάλυψα ότι η δημόσια διαθέσιμη ιστοσελίδα δεν περιείχε πλέον πληροφορίες για τους κανόνες που ισχύουν για τις παροχές μας. Εφόσον δεν αποτελεί μυστικό, αυτή η πληροφορία πρέπει να δημοσιευτεί εκεί αμέσως. Αυτός είναι ένας τομέας για τον οποίο οι ψηφοφόροι κάνουν τις πιο συχνές ερωτήσεις. Ελπίζω η τροπολογία 6 του εισηγητή και οι άλλες τροπολογίες που ενισχύουν τη διατύπωση να τύχουν υποστήριξης. 
<SPEAKER ID="31" LANGUAGE="SV" NAME="Fjellner (PPE-DE )." AFFILIATION="">
<P>
    Κύριε Πρόεδρε, υπάρχουν πολλά που θα ήθελα να τονίσω σε σχέση με το ζήτημα με το οποίο ασχολούμαστε τώρα, δηλαδή την απαλλαγή για τον προϋπολογισμό του 2003. Αυτά περιλαμβάνουν τα μειονεκτήματα στο λογιστικό σύστημα, την απροθυμία των κρατών μελών να διεκδικήσουν χρήματα που καταβλήθηκαν εσφαλμένα, το Ευρωπαϊκό Ταμείο Ανάπτυξης και τις υπερβολικές αποζημιώσεις μετακίνησης που καταβάλλονται στους ευρωβουλευτές. Δεδομένου του περιορισμένου χρόνου που έχω στη διάθεσή μου, θέλω να επικεντρωθώ σε ένα μικρότερο αλλά σημαντικό, καταρχήν, μέρος του προϋπολογισμού της ΕΕ, το οποίο είναι μάλλον ακατανόητο από τους πολίτες μας: τις επιδοτήσεις για την καλλιέργεια καπνού.
<P>
Κάθε χρόνο οι ευρωπαίοι φορολογούμενοι υποχρεώνονται να καταβάλλουν περίπου 10 δισεκατομμύρια σουηδικές κορόνες σε επιδοτήσεις για την καλλιέργεια καπνού. Αυτό είναι μια τρομερή σπατάλη και ένας αρκετά εξοργιστικός τρόπος διαχείρισης των δημόσιων χρημάτων. Και σαν να μην έφτανε αυτό, ο καπνός που επιδοτείται από την ΕΕ είναι τόσο κακής ποιότητας, ώστε κανένας ευρωπαίος βιομήχανος δεν θέλει να τον χρησιμοποιήσει. Αντιθέτως, ο ίδιος αυτός καπνός χρησιμοποιείται για να οδηγήσει σε κλείσιμο τους καπνοβιομηχάνους στις φτωχές χώρες.
<P>
Οι επιδοτήσεις για την καλλιέργεια καπνού είναι επίσης περίεργες, δεδομένου ότι η Επιτροπή έχει ξεκινήσει μια αντικαπνιστική εκστρατεία, το κόστος της οποίας ανέρχεται σε 700 εκατομμύρια σουηδικές κορόνες. Επιτρέψτε μου να πω ότι αυτό είναι το αποκορύφωμα της υποκρισίας. Στη συζήτηση για την απαλλαγή της Επιτροπής, το Κοινοβούλιο μπορεί να καταστήσει σαφές ότι πρέπει να καταργηθούν οι επιδοτήσεις καπνού. Με τη βαρύνουσα ψήφο του στην Επιτροπή Ελέγχου του Προϋπολογισμού, ο κ. Lundgren της Λίστας του Ιουνίου φρόντισε δυστυχώς να έχουμε σήμερα μια κοινοβουλευτική κατάσταση όπου το Ευρωπαϊκό Κοινοβούλιο είναι δεδομένο ότι υπερασπίζεται τις πιο επαίσχυντες γεωργικές επιδοτήσεις. Εκτιμώ το γεγονός ότι ο κ. Lundgren δήλωσε δημοσίως χθες ότι έκανε λάθος. Το μόνο πρόβλημα είναι ότι η ζημιά έχει ήδη γίνει. Το θέμα είναι ότι, παρόλο που πριν από τις Ευρωεκλογές η Λίστα του Ιουνίου υποσχέθηκε να προωθήσει την κατάργηση των επιδοτήσεων καπνού, η πλέον μακροχρόνια συνέπεια μέχρι σήμερα της ίδιας της εκλογής της Λίστας του Ιουνίου στο Κοινοβούλιο είναι η συμβολή της στη διασφάλιση της επιβίωσης των επιδοτήσεων καπνού.
<P>
Ελπίζω και πιστεύω ότι στην Ολομέλεια το Κοινοβούλιο θα κάνει ό,τι μπορεί για να διορθώσει το ατόπημα του κ. Lundgren και ότι θα ψηφίσει υπέρ μιας γνώμης που διακηρύσσει ότι το Κοινοβούλιο θέλει να καταργηθούν οι επιδοτήσεις καπνού. 
<SPEAKER ID="32" LANGUAGE="DE" NAME="Bösch (PSE )." AFFILIATION="">
<P>
    Κύριε Πρόεδρε, ο γενικός εισηγητής κ. Wynn έθιξε ένα ουσιαστικό σημείο: το θέμα της συνυπευθυνότητας των κρατών μελών. Γνωρίζουμε ότι περίπου το 80% των πόρων του ευρωπαϊκού προϋπολογισμού διοχετεύθηκε από τα κράτη μέλη. Θα ήθελα να θίξω εδώ άλλη μία πτυχή που ήρθε στο φως σε μία έκθεση του Ελεγκτικού Συνεδρίου που δημοσιεύθηκε πρόσφατα.
<P>
Στον τομέα της γεωργίας, μεταξύ του 1971 και του Σεπτεμβρίου 2004 παρατηρήθηκαν παρατυπίες που αφορούν ποσόν περίπου 3,1 δις ευρώ. Τριάντα χρόνια αργότερα, περίπου 20,2% συγκεντρώθηκε από εκείνους που λαμβάνουν πόρους ενώ το ΕΓΤΠΕ υποχρεώθηκε να καλύψει το 5% και τα κράτη μέλη 144 εκατ. ευρώ. Δεν έχουν εισπραχθεί ακόμα και δεν πρόκειται να ανακτηθούν 2,2 δις ευρώ, που ισοδυναμούν με ποσοστό 70%. Αυτό μας οδηγεί στο συμπέρασμα πως τα κράτη μέλη πολύ απλά δεν δίνουν αρκετή σημασία στον ευρωπαϊκό προϋπολογισμό, στα χρήματα που επιστρέφουν ξανά σε αυτά μέσω της Ευρώπης. Δεν είμαι απόλυτα βέβαιος ότι το κατάλληλο μέσο για την αντιμετώπιση του θέματος είναι μία δήλωση των Υπουργών Οικονομικών.
<P>
Τόσο η Επιτροπή Ελέγχου του Προϋπολογισμού όσο και το Κοινοβούλιο επέβαλαν με αρκετή επιτυχία τον επονομαζόμενο κανόνα «ν+2» στα διαρθρωτικά ταμεία. Δεν θα μπορέσουμε να αποφύγουμε τελικά την θέσπιση ενός παρόμοιου κανόνα για την ανάκτηση των πόρων. 
<SPEAKER ID="33" LANGUAGE="DE" NAME="Ferber (PPE-DE )." AFFILIATION="">
<P>
    Κύριε Πρόεδρε, κύριε Επίτροπε, κυρίες και κύριοι, θα ήθελα αρχικά να συγχαρώ τους εισηγητές για τις εκθέσεις απαλλαγής που υπέβαλαν. Οι εκθέσεις αυτές δείχνουν ότι το Ευρωπαϊκό Κοινοβούλιο θεωρεί πολύ σημαντικό να ελέγξει εάν τα μεγάλα ποσά, από τα οποία σχεδόν το 95% δόθηκε με την μορφή επιδοτήσεων –πράγμα που δείχνει την προβληματική του κοινοτικού προϋπολογισμού- πράγματι χρησιμοποιήθηκαν σωστά. Θα ήθελα να εκφράσω τις θερμές ευχαριστίες μου στον κ. Wynn που υπέβαλε μία σειρά προτάσεων που είναι πραγματικά υλοποιήσιμες. Κύριε Επίτροπε, σας απευθύνω έκκληση να τα εφαρμόσετε όλα αυτά. Η προκάτοχός σας ήταν καλή στις μεγάλες εξαγγελίες, όμως συγκρίνοντας τι είχε υποσχεθεί ήδη για την υλοποίησή τους το έτος 2000 και πόσα έχουν μείνει τώρα για εσάς, κύριε Kallas, βλέπω καθαρά ότι εδώ υπάρχει ακόμα ανάγκη βελτίωσης.
<P>
Για να αναφέρω ένα συγκεκριμένο παράδειγμα, για το λογιστικό σύστημα έπρεπε να γίνει κάτι πριν ακόμα αναλάβει η κ. Schreyer και τώρα έχετε εσείς την τιμή να το κάνετε επιτέλους. Ελπίζω ότι εσείς θα το κάνετε σχετικά σύντομα. Η έκθεση αποτελεί έναν καλό γνώμονα για το πώς πρέπει να το αντιμετωπίσετε.
<P>
Σχετικά με την απαλλαγή του Κοινοβουλίου, δεν ξέρω αν το μεγαλύτερο πρόβλημα στον κόσμο είναι αν θα επιτρέπεται το κάπνισμα στα επιμέρους γραφεία. Αυτό δεν έχει δημοσιονομικές επιπτώσεις και, ως εκ τούτου, πρέπει να λυθεί αλλού. Ας επικεντρωθούμε λοιπόν σε αυτά που έχουν πραγματικά σχέση με τον προϋπολογισμό, με τα χρήματα και την εξαφάνισή τους. Ο κ. Bösch είπε κάποια πράγματα γι’ αυτό και έχουμε να κάνουμε ακόμα πολλά. Και τώρα θα σταματήσω πριν με διακόψει ο Πρόεδρος, λέγοντας «ευχαριστώ» στους εισηγητές. 
<SPEAKER ID="34" LANGUAGE="PT" NAME="dos Santos (PSE )." AFFILIATION="">
<P>
Το δεύτερο σχόλιό μου αφορά τους οφειλόμενους πόρους. Συμφωνώ, δε, με την παρατήρηση που έγινε στην έκθεση του κ. Wynn για το ζήτημα αυτό, ότι δηλαδή η Επιτροπή θα πρέπει να ασχοληθεί με τα κριτήρια αξιολόγησης και τους εθνικούς λογιστικούς υπολογισμούς κάθε κράτους μέλους.
<SPEAKER ID="35" LANGUAGE="" NAME="Elles (PPE-DE )." AFFILIATION="(ΕΝ)">
<P>
    Κύριε Πρόεδρε, θέλω κι εγώ να συγχαρώ τους εισηγητές μας, ιδιαίτερα τον κ. Wynn, για τις εκθέσεις τους σχετικά με τις απαλλαγές του προϋπολογισμού. Θυμάμαι ότι η πρώτη έκθεση που εξεπόνησε ο κ. Wynn το 1994 και η δική μου το 1996 πυροδότησαν ένα διαφορετικό είδος συζήτησης για τις απαλλαγές από τη συζήτηση που διεξάγεται σήμερα.
<P>
Χωρίς αμφιβολία, όπως μας επεσήμανε ο κ. Wynn, εφόσον οι συστάσεις αυτής της έκθεσης γίνουν δεκτές και εφαρμοστούν, θα δούμε να πραγματοποιείται ένα σημαντικό βήμα προς την απόκτηση της δήλωσης αξιοπιστίας (DAS) την οποία θέλουν οι περισσότεροι από εμάς σε αυτό το Σώμα. Αυτό θα έδινε μεγαλύτερη αξιοπιστία στη διαχείριση των πόρων από τα ευρωπαϊκά θεσμικά όργανα. Αυτό σημαίνει ότι θα πρέπει να αναληφθούν μεγαλύτερες ευθύνες από όλους τους εμπλεκόμενους, συμπεριλαμβανομένων των ευθυνών του προϊστάμενου ελεγκτή να υπογράφει τους λογαριασμούς. Ο Επίτροπος έδειξε ότι θέλει να ακολουθήσει αυτή την οδό, αλλά εγώ προτείνω να εγκριθεί η τροπολογία 4. Οι Επίτροποι πρέπει να αναλάβουν ατομική ευθύνη προκειμένου να εξασφαλίσουν ότι οι γενικές διευθύνσεις διαχειρίζονται αποτελεσματικά τους πόρους που έχουν υπό την ευθύνη τους. Πρέπει επίσης να διασφαλίσουμε τη σωστή προστασία των πληροφοριοδοτών σε περίπτωση που θέλουν να γνωστοποιήσουν πληροφορίες για τη λειτουργία των κοινοτικών πολιτικών.
<P>
Πάνω απ’ όλα, χρειαζόμαστε υλοποίηση αναφορικά με το ζήτημα της συνδιαχείρισης, που ανέφερε η Marta Andreasen. Η συνδιαχείριση δεν είναι διαχείριση, εάν δεν υπάρχει ένα κατάλληλο πλαίσιο εσωτερικού ελέγχου που να διασφαλίζει ότι αποδίδεται λογαριασμός στα κράτη μέλη. Γι’ αυτό, εμείς ως Συντηρητικοί υποστηρίζουμε εντόνως την κίνηση προς τη μεγαλύτερη εμπλοκή των κρατών μελών στον τρόπο που πρέπει να γίνονται τα πράγματα.
<SPEAKER ID="36" LANGUAGE="FR" NAME="Mathieu (PPE-DE )." AFFILIATION="">
<P>
Τέλος, τι να πω συγκεκριμένα για το γεγονός ότι αμφισβητείται και πάλι η έδρα του Ευρωπαϊκού Κοινοβουλίου στο Στρασβούργο; Επιτρέψτε μου να σας υπενθυμίσω καταρχάς ότι, σε αντίθεση με τα όσα υποστηρίζει η έκθεση που έχουμε ενώπιόν μας σήμερα, δεν είναι αρμόδιο το Κοινοβούλιο για το συγκεκριμένο θέμα. Εκτός από το Ευρωπαϊκό Συμβούλιο του Εδιμβούργου το 1992, κατά τη διάρκεια του οποίου οι αρχηγοί κρατών και κυβερνήσεων αποφάσισαν ομόφωνα ότι η έδρα του Ευρωπαϊκού Κοινοβουλίου θα είναι στο Στρασβούργο για πολιτικούς λόγους, η απόφαση αυτή περιλαμβάνεται επίσης στο Πρωτόκολλο αριθ. 12 της Συνθήκης του Άμστερνταμ, και επομένως διασφαλίζεται από τις συνθήκες.
<P>
Παρόμοια πρόταση για κατάργηση της έδρας του Κοινοβουλίου στο Στρασβούργο και για ολοκληρωτική μεταφορά στις Βρυξέλλες είχε υποβληθεί και πριν από ένα χρόνο. Τότε, τα μέλη του Ευρωπαϊκού Κοινοβουλίου πολύ συνετά απέρριψαν την εν λόγω πρόταση στην Ολομέλεια· ακόμη και οι συμμετέχοντες στη Συνέλευση το επεσήμαναν στο πλαίσιο της συζήτησης για τη Συνταγματική Συνθήκη. Δεν πρέπει να επιτραπεί στους πολέμιους του Στρασβούργου να εκμεταλλευτούν την απαλλαγή του 2003 για να προσπαθήσουν ξανά να αλλάξουν την έδρα του Κοινοβουλίου. Το ζήτημα είναι εκτός θέματος και εκτός της νομικής αρμοδιότητός μας. 
<SPEAKER ID="37" LANGUAGE="" NAME="Morgan (PSE )." AFFILIATION="(ΕΝ)">
<SPEAKER ID="38" LANGUAGE="" NAME="Kallas," AFFILIATION="Αντιπρόεδρος της Επιτροπής">
<P>
Θα ήθελα να πω ότι έχουμε μια μοναδική συγκυρία. Είχαμε καλές συζητήσεις με το Συμβούλιο. Το Συμβούλιο δήλωσε ότι είναι πρόθυμο να συζητήσει αυτά τα ζητήματα της κοινής ευθύνης, μολονότι είναι πολύ νωρίς να καθοριστούν οι λεπτομέρειες. Είχαμε επίσης καλές συζητήσεις με το Ελεγκτικό Συνέδριο. Και αυτό είναι έτοιμο να συζητήσει όλα τα ζητήματα μεθοδολογίας και το ζήτημα της αξιοπιστίας της «απόδειξης ελέγχου». Το θέμα είναι ότι εάν προτείνουμε μερικές ιδέες μέχρι το καλοκαίρι, αυτό δεν σημαίνει ότι θα έχουμε απαραιτήτως μια θετική δήλωση αξιοπιστίας (DAS) φέτος, αλλά τουλάχιστον θα καταφέρουμε να το κάνουμε μέσα σε σύντομο χρονικό διάστημα. Επομένως, η συγκυρία είναι μοναδική και ελπίζω να μπορέσουμε να προτείνουμε επαρκείς λεπτομέρειες και λύσεις για να αντεπεξέλθουμε σε αυτές τις προσδοκίες. Συμφωνώ πλήρως με όσα είπε ο κ. Elles. Αυτή είναι μια πολύ καλή προσέγγιση σήμερα, μια καλή αντιμετώπιση, αλλά πρέπει επίσης να επεκταθούν οι λεπτομέρειες με τον κατάλληλο τρόπο.
<SPEAKER ID="39" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί στις 12.00. 
<SPEAKER ID="40" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης της Glenys Kinnock, εξ ονόματος της Επιτροπής Ανάπτυξης, σχετικά με τον ρόλο της Ευρωπαϊκής Ένωσης στην επίτευξη των Αναπτυξιακών Στόχων της Χιλιετίας (ΑΣΧ) [2004/2252(INI)] (A6-0075/2005). 
<SPEAKER ID="41" LANGUAGE="" NAME="Kinnock (PSE )," AFFILIATION="εισηγήτρια">
<P>
    Κύριε Πρόεδρε, η Διακήρυξη της Χιλιετίας, που υιοθετήθηκε από τους παγκόσμιους ηγέτες το 2000, αποτελεί μια άνευ προηγουμένου διακήρυξη αλληλεγγύης. Είναι προφανές ότι υπάρχει αληθινή αποφασιστικότητα να επιτευχθούν οι αναπτυξιακοί στόχοι της χιλιετίας, που θα γλιτώσουν 500 εκατομμύρια ανθρώπους από την απόλυτη φτώχεια, θα σώσουν 30 εκατομμύρια παιδιά που διαφορετικά θα πέθαιναν πριν από τα πέμπτα τους γενέθλια, και θα σώσουν περισσότερα από 2 εκατομμύρια γυναίκες που δεν θα επιζούσαν από την εγκυμοσύνη και τον τοκετό. Εκατοντάδες εκατομμύρια γυναίκες και κοπέλες θα μορφωθούν και εκατομμύρια θα έχουν πρόσβαση σε καθαρό νερό και συνθήκες υγιεινής. Ο κόσμος έχει τις τεχνολογίες, τις πολιτικές και τους οικονομικούς πόρους για να υλοποιήσει την υπόσχεση και το όραμα των ΑΣΧ.
<P>
Σχετικά με τη βοήθεια, ο ΑΣΧ8 υπογραμμίζει την ανάγκη για σημαντικές αυξήσεις στην Επίσημη Αναπτυξιακή Βοήθεια. Μόνο τέσσερα κράτη μέλη έχουν ήδη φτάσει τον στόχο του 0,7%. Κάποια άλλα έχουν θέσει χρονοδιαγράμματα. Η Αυστρία, η Γερμανία, η Ελλάδα, η Ιταλία και η Πορτογαλία, στο μεταξύ, είναι πολύ μακριά από τον στόχο. Με τον τρέχοντα ρυθμό η Γερμανία δεν θα φτάσει τον στόχο της πριν από το 2087. Η Ιταλία, μία από τις πλουσιότερες χώρες του κόσμου και μέλος του G-8, δίνει μόλις το 0,17% του ΑΕγχΠ της για βοήθεια. Πρέπει να υπάρξει στενή παρακολούθηση των ετήσιων ενδιάμεσων στόχων από τους Υπουργούς Οικονομικών και Εξωτερικών της ΕΕ. Θα ήθελα να ζητήσω από τον Επίτροπο να απαντήσει σε αυτό το μέρος του ψηφίσματός μας. Οι δημοσιονομικές προοπτικές υποδεικνύουν ότι περαιτέρω συμπίεση των δαπανών ανάπτυξης από άλλες κατηγορίες, καθώς και στο εσωτερικό της κατηγορίας των εξωτερικών σχέσεων, απειλεί την πιθανότητα να συμβάλουμε όπως θα έπρεπε στην επίτευξη των ΑΣΧ.
<P>
Επιπλέον, το Κοινοβούλιο πρέπει να απορρίψει τις τροπολογίες 10 έως 16, οι οποίες απηχούν μη αποδεκτές συντηρητικές απόψεις για βασικές πτυχές των ΑΣΧ. Η παροχή προφυλακτικών για την αντιμετώπιση των σεξουαλικά μεταδιδόμενων ασθενειών και η πρόσβαση σε ασφαλή και νόμιμη άμβλωση πρέπει να παραμείνουν σαφείς προτεραιότητες, προκειμένου να επιτευχθεί ο πλέον σημαντικός στόχος της εξάλειψης της φτώχειας. Πεντακόσιες τριάντα χιλιάδες γυναίκες πέθαναν κατά τη διάρκεια εγκυμοσύνης ή του τοκετού πέρσι. Περισσότερα από τρία εκατομμύρια παιδιά γεννήθηκαν νεκρά. Τέσσερα εκατομμύρια βρέφη δεν επέζησαν μετά τον πρώτο χρόνο της ζωής τους. Πρέπει να στηρίξουμε την πραγματική ανάγκη για διευκόλυνση της πρόσβασης σε ασφαλείς διαδικασίες μετά την άμβλωση. Υπάρχει επίσης η ανάγκη για διευκόλυνση της πρόσβασης σε υψηλής ποιότητας και ασφαλείς υπηρεσίες στον μέγιστο βαθμό που προβλέπεται και επιτρέπεται από τους νόμους στις αντίστοιχες χώρες.
<P>
Όπως ανέφερε μόλις χθες η Παγκόσμια Οργάνωση Υγείας, 78 000 θάνατοι σημειώνονται εξαιτίας επισφαλών αμβλώσεων. Εκατομμύρια γυναίκες σε απελπιστική ανάγκη καταφεύγουν σε επισφαλή προκαλούμενη άμβλωση. Θα αντέκρουα εκείνους που πιστεύουν ότι μια γυναίκα παίρνει εύκολα την απόφαση να διακόψει μια εγκυμοσύνη και λέω ακράδαντα ότι αυτό δεν συμβαίνει και δεν θα συνέβαινε ποτέ. Έχει το δικαίωμα να επιλέξει καλής ποιότητας, ασφαλή άμβλωση και προστασία μετά την άμβλωση από τον νόμο. Η γυναίκα έχει το δικαίωμα να επιλέγει.
<SPEAKER ID="42" LANGUAGE="FR" NAME="Michel," AFFILIATION="μέλος της Επιτροπής">
<P>
    Κύριε Πρόεδρε, αξιότιμοι βουλευτές, η Επιτροπή καλωσορίζει θερμά την έκθεση της κ. Kinnock σχετικά με τον ρόλο της Ευρωπαϊκής Ένωσης στην επίτευξη των αναπτυξιακών στόχων της χιλιετίας (ΑΣΧ). Θα ήθελα να συγχαρώ την κ. Kinnock και την Επιτροπή Ανάπτυξης για την εν λόγω έκθεση, η οποία στοχεύει στην αναζωπύρωση της συζήτησης και του διαλόγου σχετικά με τα μέτρα που απαιτούνται για την επίτευξη των ΑΣΧ.
<P>
Η έκθεσή σας, κυρία Kinnock, δίνει πολύ σωστά έμφαση στο γεγονός ότι οι κυβερνήσεις πρέπει να υιοθετήσουν στρατηγικές προκειμένου να επιτευχθούν οι αναπτυξιακοί στόχοι της χιλιετίας. Τονίζει επίσης ότι οι αναπτυξιακές πολιτικές της Ευρωπαϊκής Ένωσης, ο κύριος στόχος των οποίων πρέπει να είναι η μείωση της φτώχειας, πρέπει να συνδεθούν με τη δήλωση της χιλιετίας και με τους ΑΣΧ.
<P>
Η συγκεφαλαιωτική έκθεση της Ευρωπαϊκής Ένωσης για τους ΑΣΧ τονίζει την πρόοδο που έχει επιτευχθεί στο συγκεκριμένο θέμα. Η Ευρωπαϊκή Ένωση έχει επανειλημμένα τονίσει ότι η επανεξέταση των στόχων της χιλιετίας στη διάσκεψη κορυφής των Ηνωμένων Εθνών τον Σεπτέμβριο του 2005 θα είναι καθοριστική για την επιτάχυνση της προόδου προς την κατεύθυνση της επίτευξης των ΑΣΧ. Ενόψει της συμβολής της Ευρωπαϊκής Ένωσης στην εν λόγω διάσκεψη, το Συμβούλιο κάλεσε τον Νοέμβριο του 2004 την Επιτροπή να ετοιμάσει συγκεκριμένες φιλόδοξες προτάσεις για την ανάληψη δράσης, και πιο συγκεκριμένα για τη χρηματοδότηση της ανάπτυξης, τη συνοχή των αναπτυξιακών πολιτικών και την παροχή προτεραιότητας στην Αφρική.
<P>
Καταρχάς, όπως τονίζετε και εσείς, είναι σημαντικό να συνεχίσουμε να αυξάνουμε την αναπτυξιακή βοήθεια. Η Επιτροπή προτείνει σχετικά νέους ενδιάμεσους στόχους για το 2010· πρέπει να εξεταστεί το ενδεχόμενο της εξεύρεσης πρόσθετων νέων πόρων χρηματοδότησης συμπληρωματικά προς τους δημόσιους πόρους που διατίθενται για ενισχύσεις.
<P>
Χαιρετίζω επίσης την προσοχή που δίνετε στη συνοχή των αναπτυξιακών πολιτικών. Είναι πράγματι σημαντικό να εξετάσουμε πώς μπορούν να συμβάλουν άλλες πολιτικές, εκτός της παροχής ενισχύσεων, στην επίτευξη των στόχων της χιλιετίας. Η ανακοίνωση για τη συνοχή των αναπτυξιακών πολιτικών προσδιορίζει τουλάχιστον 11 τομείς προτεραιότητας, στο πλαίσιο των οποίων κρίθηκε ότι πρέπει να επιδιωχθεί η επίτευξη συνεργίας με τους στόχους της αναπτυξιακής πολιτικής, στο εμπόριο, για παράδειγμα –αυτό εννοείται–, στην έρευνα, στο περιβάλλον, στη γεωργία, στην αλιεία, κλπ. Είναι δυνατή μάλιστα η επιδίωξη μεγαλύτερων συνεργιών με αυτούς τους διαφορετικούς τομείς αρμοδιοτήτων.
<P>
Τώρα, κυρία Kinnock, θα ήθελα να αναφερθώ εν συντομία στις ανακοινώσεις τις οποίες θα υποβάλω σύντομα στο σώμα των Επιτρόπων. Η διαδικασία προετοιμασίας για τη διάσκεψη κορυφής του Σεπτεμβρίου κατέδειξε την πρόοδο που έχει σημειωθεί σε πολλές φτωχές χώρες και τη σημασία των προσπαθειών που έχει καταβάλει η διεθνής κοινότητα, και η Ευρωπαϊκή Ένωση συγκεκριμένα, για την επίτευξη των στόχων της χιλιετίας. Όλες οι εκθέσεις, η έκθεση του Γενικού Γραμματέα, η έκθεση για το εγχείρημα της χιλιετίας που συντάχθηκε με επικεφαλής τον καθηγητή Sachs, δείχνουν επίσης ότι οι στόχοι που έχουν τεθεί για το 2015 μπορούν ακόμη να επιτευχθούν, εάν το θελήσουμε. Όπως είπατε, όμως, θα απαιτηθούν σημαντικές επενδύσεις από τις αναπτυσσόμενες χώρες καθώς και από τις χώρες χορηγούς βοήθειας. Ως ο μεγαλύτερος διεθνής χορηγός βοήθειας και ο μεγαλύτερος εμπορικός εταίρος των φτωχών χωρών, η Ευρωπαϊκή Ένωση έχει συνεπώς ιδιαίτερη ευθύνη απέναντι στους πολίτες της, οι οποίοι αναμένουν από εμάς να δώσουμε το παράδειγμα σε διεθνές επίπεδο, διότι τίθεται επιτακτικό ζήτημα ανθρώπινης αλληλεγγύης, ενώ ταυτόχρονα εξυπηρετούνται και τα δικά μας συμφέροντα. Εάν επιθυμούμε έναν πιο σταθερό και ασφαλή κόσμο, πρέπει να επενδύσουμε μαζικότερα στην ανάπτυξη. Η ΕΕ έχει επίσης ευθύνη απέναντι σε εταίρους οι οποίοι βλέπουν συχνά την Ευρώπη ως πρότυπο: σκεφθείτε, για παράδειγμα, την Αφρικανική Ένωση, η οποία έχει θέσει ως σημείο αναφοράς την Ευρωπαϊκή Ένωση. Εκτιμώ ότι οι προτάσεις που θα υποβάλω σήμερα το απόγευμα στέκονται στο ύψος της εν λόγω πρόκλησης.
<P>
Σχετικά με τη χρηματοδότηση –και με αυτό απαντώ στην ερώτησή σας– η Ευρωπαϊκή Ένωση τήρησε τις δεσμεύσεις της, και οι ενισχύσεις που θα προσπαθήσει να διαθέσει το 2006 ενδέχεται να υπερβούν τον κοινό στόχο του 0,39 % του ακαθάριστου εθνικού εισοδήματος των κρατών μελών. Προφανώς, η προσπάθεια αυτή θα πρέπει να συνεχιστεί, και προτείνω κάθε κράτος μέλος να θέσει ως νέο ατομικό ενδιάμεσο στόχο τουλάχιστον το 0,51 % το 2010, ο οποίος θα αντιστοιχεί σε συλλογική προσπάθεια 0,56 %. Αυτό θα μας επιτρέψει να επιτύχουμε το ποσοστό του 0,7 % το 2015. Το ποσοστό αυτό έχουν ορίσει τα Ηνωμένα Έθνη πολύ καιρό τώρα και οι ειδικοί για το εγχείρημα της χιλιετίας εκτιμούν ότι είναι αναγκαίο προκειμένου να επιτευχθούν οι ΑΣΧ. Όσον αφορά το ποσό των ετήσιων ενισχύσεων, το ποσοστό αυτό συνιστά αύξηση κατά 20 δισεκατομμύρια ευρώ τουλάχιστον ανά έτος το 2010, ενώ οι ενισχύσεις που διαθέτει η ΕΕ θα αυξηθούν από 46 δισεκατομμύρια ευρώ το 2006 σε 66 δισεκατομμύρια το 2010.
<P>
Επιπλέον, πρέπει να ενθαρρύνουμε την εξεύρεση νέων πηγών χρηματοδότησης. Ξέχασα να πω ότι θα προτείνω τα νέα κράτη μέλη να φτάσουν το 0,17 % το 2010· η διαφορά οφείλεται στο γεγονός ότι πρέπει να σημειώσουν μεγαλύτερη πρόοδο. Αυτό θα μας επιτρέψει να φθάσουμε το 0,7 % το 2015. Επιπλέον, λοιπόν, πρέπει να ενθαρρύνουμε την εξεύρεση νέων πηγών χρηματοδότησης, αλλά αυτό δεν πρέπει να χρησιμοποιηθεί σε καμία περίπτωση ως πρόσχημα για την καθυστέρηση ή τον περιορισμό των δεσμεύσεων που έχει αναλάβει η ΕΕ για το 2010.
<P>
Επίσης, με ικανοποίηση αναφέρω ότι η Επιτροπή συμφώνησε για πρώτη φορά να συζητήσει το θέμα της συνοχής και να προσδιορίσει, σε θέματα εκτός της αναπτυξιακής βοήθειας, 11 τουλάχιστον τομείς οι οποίοι συνδέονται με την ανάπτυξη και οι οποίοι ενδέχεται να προσδώσουν προστιθέμενη αξία. Το θεωρώ πολύ σημαντικό. Είναι η πρώτη φορά που το σώμα των Επιτρόπων ανταποκρίνεται θετικά σε αυτή την πρόκληση και νομίζω ότι αξίζει να τονιστεί.
<P>
Θα περιέγραφα αυτόν τον πρώτο άξονα προσέγγισης ως πολιτικό, με τη γενική έννοια του όρου. Ο δεύτερος άξονας προσέγγισης είναι οικονομικός. Πρέπει να υποστηριχθούν οι υποδομές και οι διασυνδέσεις δικτύων στο πλαίσιο των στρατηγικών της Αφρικανικής Ένωσης και της NEPAD προκειμένου να διευκολυνθεί το εμπόριο Νότου-Νότου. Αυτό που σκέφτομαι συγκεκριμένα είναι να δημιουργήσουμε μεγάλα διαφρικανικά δίκτυα όπως κάναμε στην Ευρώπη με τα μεγάλα διευρωπαϊκά δίκτυα. Η οικοδόμηση και η υλοποίηση αυτών των μεγάλων διαφρικανικών δικτύων πρέπει να αποτελέσει για εμάς σαφή προτεραιότητα. Αυτός είναι ο οικονομικός άξονας προσέγγισης. Αναφέρομαι σε όλες τις υποδομές, σε ό,τι έχει σχέση με τις επικοινωνίες, τη μεταφορά τεχνολογίας, κλπ.
<P>
Στόχος της συγκεκριμένης δέσμης ανακοινώσεων είναι να ενώσει τα κράτη μέλη γύρω από ένα ευρωπαϊκό όραμα το οποίο θα δώσει στην ΕΕ την επιρροή, την αξιοπιστία και τη διαφάνεια που χρειάζεται προκειμένου να συνεισφέρει αποτελεσματικά στη διάσκεψη κορυφής του Σεπτεμβρίου 2005. Επί του παρόντος, πραγματοποιώ περιοδεία στις διάφορες πρωτεύουσες για να κινητοποιήσω τα εθνικά κοινοβούλια και τα κράτη μέλη να ασχοληθούν με το θέμα.
<P>
Αυτή είναι, κύριε Πρόεδρε, κυρία Kinnock, αξιότιμοι βουλευτές, η απάντηση που ήθελα να σας δώσω. Ελπίζω να απάντησα σε όλα τα θέματα. Εάν υπάρχουν άλλες ερωτήσεις ή εάν αμέλησα να απαντήσω σε κάποια ερώτησή σας, μην διστάσετε να με ρωτήσετε. Είμαι στη διάθεσή σας για κάθε ερώτηση. 
<SPEAKER ID="43" LANGUAGE="" NAME="" AFFILIATION="Αντιπροέδρου">
<SPEAKER ID="44" LANGUAGE="NL" NAME="Martens," AFFILIATION="">
<P>
   Κύριε Πρόεδρε, κύριε Επίτροπε, συζητούμε τους αναπτυξιακούς στόχους της χιλιετίας οι οποίοι είναι το επίκεντρο, η καθοδηγητική αρχή και ο στόχος της αναπτυξιακής πολιτικής της ΕΕ. Καίρια συνιστώσα των στόχων αυτών είναι η εξάλειψη της φτώχειας. Η εισηγήτρια δίνει πολύ σωστά έμφαση σε τρεις τομείς στους οποίους η Ευρωπαϊκή Ένωση πρέπει πράγματι να σημειώσει μεγαλύτερη πρόοδο: στην τήρηση των υποσχέσεών της, στον στενότερο συντονισμό των πολιτικών και στην αποτελεσματικότερη αξιοποίηση των πόρων. Χαίρομαι που ο κ. Επίτροπος αναφέρθηκε ευρέως στα θέματα αυτά κατά τη διάρκεια της ομιλίας του. Πράγματι, στο αίτημα της διάθεσης του 0,7% του ΑΕγχΠ για αναπτυξιακή βοήθεια έχουν ανταποκριθεί μέχρι στιγμής μόνο πέντε κράτη μέλη. Τόσο ο συντονισμός των πολιτικών όσο και η παροχή βοήθειας εκ μέρους μας προς τις αναπτυσσόμενες χώρες προκειμένου να αναπτύξουν τις τοπικές και περιφερειακές τους οικονομίες χάνουν την αξιοπιστία τους εάν, την ίδια ώρα, τα σαμποτάρουμε μέσω της γεωργικής και εμπορικής πολιτικής μας. Χαίρομαι που ο κ. Επίτροπος εξετάζει σοβαρά το ζήτημα αυτό. Τρίτον, όσον αφορά την αποτελεσματική αξιοποίηση των πόρων, μπορούμε να επιτύχουμε πολλά περισσότερα εάν εργαστούμε πιο αποτελεσματικά και αξιοποιήσουμε περισσότερο μέτρα που έχουν άμεσα αποτελέσματα, όπως η διανομή κουνουπιέρων στο πλαίσιο της καταπολέμησης της ελονοσίας.
<SPEAKER ID="45" LANGUAGE="NL" NAME="Van den Berg," AFFILIATION="">
<P>
   Κύριε Πρόεδρε, οι ηγέτες του κόσμου έχουν την τεράστια ευθύνη να κάνουν πραγματικότητα τις συμφωνίες που συνάφθηκαν το 2000, μειώνοντας στο ήμισυ τη φτώχεια, στέλνοντας τα παιδιά στο σχολείο και εξαλείφοντας τις ασθένειες. Εάν σκεφθούμε την Αφρική, συμπεραίνουμε ότι η κατάσταση είναι τραγική από όλες τις προαναφερθείσες απόψεις, διότι αντί να προσεγγίζουμε τους στόχους αυτούς στην πορεία προς το 2015, στην ουσία απομακρυνόμαστε από αυτούς. Με αυτόν τον ρυθμό, δεν θα τους επιτύχουμε ούτε σε 100 χρόνια. Η κατάσταση αυτή δημιουργεί την εντύπωση ότι οι ηγέτες του κόσμου είναι ανίκανοι, ιδίως όσον αφορά την Αφρική. Η πρόσφατη έκθεση του κ. Geoffrey Sachs καθιστά σαφές ότι δεν χρειάζεται να συμβαίνει αυτό. Εάν διαθέτουμε επαρκή χρηματοδότηση, εάν θέτουμε υγιείς προτεραιότητες και εάν πραγματοποιούμε σωστά στοχοθετημένες εκστρατείες, μπορεί, για παράδειγμα, να εξαλειφθεί η ελονοσία, μπορούν να πάνε σχολείο τα παιδιά –και ιδιαίτερα τα κορίτσια– και μπορεί να μειωθεί στο ήμισυ η φτώχεια.
<P>
Όπως δήλωσε ήδη ο κ. Επίτροπος, η διάσκεψη κορυφής του ΟΗΕ τον Σεπτέμβριο θα μας δώσει την ευκαιρία να διευθετήσουμε οριστικά τα θέματα της χιλιετίας. Γι’ αυτόν τον λόγο είναι φυσικά ιδιαίτερα σημαντικό να μετατρέψουν η Επιτροπή και το Συμβούλιο τις συμφωνίες που θα επιτευχθούν στην εν λόγω διάσκεψη σε ευρωπαϊκούς στόχους για την ΕΕ. Όπως είπε ο κ. Επίτροπος, αυτό μπορεί να γίνει με χρηματοδότηση σε επίπεδο κρατών μελών, αλλά και με χορήγηση εκ μέρους του Κοινοβουλίου και του Συμβουλίου επαρκούς προτεραιότητας στην πολυετή χρηματοδότηση, γεγονός που θα αντικατοπτρίζεται στο ποσοστό των στόχων της χιλιετίας για κοινωνικές δαπάνες, το οποίο θα περιλαμβάνει συγκεκριμένα το 20% για βασική εκπαίδευση και βασικές υπηρεσίες υγειονομικής περίθαλψης. Τα ισχύοντα ποσοστά –2% για εκπαίδευση, 6% για υγειονομική περίθαλψη, και στα ποσοστά του Ευρωπαϊκού Ταμείου Ανάπτυξης– είναι ανησυχητικά.
<P>
Καλώ όχι μόνο την Επιτροπή και το Συμβούλιο, αλλά και το Κοινοβούλιο να ασχοληθούν σοβαρά με τα θέματα αυτά ώστε να αποφύγουμε την αντιπαράθεση και να μπορέσουμε να υποστηρίξουμε όλοι μαζί αυτήν την πρωτοβουλία μέχρι τέλους. Είμαστε έτοιμοι να δώσουμε στην Επιτροπή αρκετά περιθώρια ελιγμών ως προς την εφαρμογή, υπό τον όρο ότι θα τηρηθούν αυστηρά οι συμφωνίες. Πάνω από όλα, πρέπει να είναι σαφείς και αποτελεσματικές, διότι τα ισχύοντα επίπεδα του 2% και του 6% είναι πραγματικά απαράδεκτα. Θα πρέπει να περιμένουμε άλλα 100 χρόνια, κάτι που αρνούμαστε να κάνουμε. 
<SPEAKER ID="46" LANGUAGE="FR" NAME="Cornillet," AFFILIATION="εξ ονόματος της Ομάδας ALDE.">
<P>
    Κύριε Πρόεδρε, θα ήθελα να ευχαριστήσω τον Επίτροπο Michel για την ευνοϊκή υποδοχή που επεφύλαξε στην έκθεση της κ. Kinnock. Εκτιμώ ότι είναι σημαντικό να συντονίσουν η Επιτροπή και το Κοινοβούλιο τις θέσεις τους και να παρουσιάσουν ένα κοινό όραμα.
<P>
Όπως είπατε και εσείς, η Ευρωπαϊκή Ένωση είναι ο μεγαλύτερος χορηγός βοήθειας, καθώς χορηγεί το 55% των παγκόσμιων δημόσιων ενισχύσεων. Πρέπει επομένως να διατηρηθούμε στην πρώτη θέση και να τηρήσουμε τις υποσχέσεις μας σε ένα θέμα που αντιμετωπίζεται μάλλον θετικά στην πολιτική. Άκουσα με προσοχή τις βαθμιαίες αυξήσεις που προτείνετε· οι στόχοι είναι αξιέπαινοι και υλοποιήσιμοι – δεν θα τους επαναλάβω μια και τους ανέφερε η κ. Kinnock. Το συνολικό ποσοστό του 0,7 είναι υλοποιήσιμο και με τη σταδιακή αύξηση που αναφέρατε θα ανέλθουμε στο 0,51 το 2010 και θα αγγίξουμε το 0,7 το 2015.
<P>
Θέλω απλώς να τονίσω ότι η ετήσια αύξηση των 20 δισεκατομμυρίων ευρώ που αναφέρατε αντιστοιχεί περίπου σε ενάμισι Ευρωπαϊκό Ταμείο Ανάπτυξης ετησίως, ενώ το Ευρωπαϊκό Ταμείο Ανάπτυξης είναι πενταετές πρόγραμμα. Επομένως, εάν θέλουμε να κάνουμε αυτή την προσπάθεια, θα πρέπει να διαθέσουμε πολλά χρήματα.
<P>
Γι’ αυτόν τον λόγο, θα ήθελα να επιστήσω την προσοχή σας εν συντομία σε τέσσερα σημεία: πρώτον, στην απόλυτη ανάγκη συντονισμού των πολιτικών, στην οποία αναφερθήκατε μιλώντας για τους 11 τομείς, και η οποία ισχύει επίσης για τις γεωργικές επιδοτήσεις, εάν δεν θέλουμε να καταστρέψουμε με το ένα χέρι αυτά που δημιουργούμε με το άλλο. Το ίδιο ισχύει για τις ευρωπαϊκές χώρες, εάν θέλουμε να αποφύγουμε την υγιή άμιλλα που συναντούμε ορισμένες φορές στο πεδίο.
<P>
Στη συνέχεια, οι εταίροι μας πρέπει να αναλάβουν ορισμένες ευθύνες, στις οποίες περιλαμβάνονται φυσικά η απαίτηση για διακυβέρνηση και η απαίτηση για έλεγχο της δημοσιονομικής βοήθειας, κάτι που φαίνεται να αποτελεί καλή μέθοδο, και τέλος, όπως τονίσατε, κύριε Michel, η συμβολή στη δημιουργία μεγάλων περιφερειακών έργων, και συγκεκριμένα των μεγάλων διαφρικανικών δικτύων. Διαθέτουμε ήδη τη δυνατότητα να χρησιμοποιήσουμε το υπόλοιπο του ΕΤΑ για να χρηματοδοτήσουμε ορισμένα από αυτά τα μεγάλα δίκτυα.
<SPEAKER ID="47" LANGUAGE="" NAME="Joan i Marí," AFFILIATION="εξ ονόματος της Ομάδας Verts/ALE">
<SPEAKER ID="48" LANGUAGE="IT" NAME="Morgantini," AFFILIATION="εξ ονόματος της Ομάδας GUE/NGL.">
<P>
    Κύριε Πρόεδρε, κυρίες και κύριοι, η λεπτομερής έκθεση της κ. Kinnock επιβεβαιώνει ότι η επίτευξη των Αναπτυξιακών Στόχων της Χιλιετίας(ΑΣΧ) απαιτεί την αλλαγή του συστήματος. Μια αλλαγή στην οποία θα συμμετέχουν οι κυβερνήσεις του Βορρά και του Νότου και τα διεθνή χρηματοπιστωτικά ιδρύματα. Είναι αναγκαίο να ανατρέψουμε τους κανόνες του διεθνούς εμπορίου αμφισβητώντας την επιβολή εμπορικών συμφωνιών και ανεξέλεγκτων ελευθερώσεων, ενώ θα πρέπει αντιθέτως να υποστηρίξουμε ένα δίκαιο εμπόριο και την κουλτούρα των δικαιωμάτων: από την πρόσβαση στην εκπαίδευση, στο νερό και την τροφή, έως την υγεία. Σήμερα μάλιστα ξεκίνησε η Παγκόσμια Εβδομάδα Δράσης για την εξασφάλιση των δικαιωμάτων αυτών και τον έλεγχο του διεθνούς εμπορίου, ενώ στο Κοινοβούλιο είναι παρόντες σήμερα άνθρωποι που υποστηρίζουν αυτήν την αναγκαιότητα.
<P>
Δεν είναι η πρώτη φορά που τα Ηνωμένα Έθνη και η διεθνής κοινότητα επιχειρούν την εφαρμογή ενός προγράμματος για την εκρίζωση της φτώχειας. Προηγήθηκαν ωστόσο δεκαπέντε χρόνια υποσχέσεων που διαψεύσθηκαν, ενώ ο στόχος καταβολής στις φτωχές χώρες του 0,7% του ΑΕγχΠ των πλέον ανεπτυγμένων χωρών απέχει πράγματι πολύ. Έχει δίκιο η κ. Kinnock όταν υποστηρίζει ότι η πολιτική της χώρας μου, της Ιταλίας, αποτελεί όνειδος· αυτή είναι και η δική μου άποψη, αλλά πιστεύω ότι όνειδος αποτελεί και η συμμετοχή της Μεγάλης Βρετανίας στον πόλεμο του Ιράκ.
<SPEAKER ID="49" LANGUAGE="PL" NAME="Janowski," AFFILIATION="εξ ονόματος της Ομάδας UEN.">
<P>
    Κύριε Πρόεδρε, κύριε Επίτροπε, κυρίες και κύριοι, σήμερα συζητούμε ένα θέμα που μας αποκαλύπτει την πραγματική φύση του κόσμου. Γίνεται μια προσπάθεια να γεφυρώσουμε τα τεράστια χάσματα που υπάρχουν επί του παρόντος όσον αφορά τις συνθήκες διαβίωσης των κατοίκων αυτού του πλανήτη. Η προσπάθεια αυτή μπορεί επίσης να ειδωθεί και ως πρακτική άσκηση του πώς κατανοούμε τη λέξη «γειτονιά», τόσο ως προς τα άτομα όσο και ως προς τα έθνη. Μιλώντας στην αίθουσα αυτή στη συγκεκριμένη χρονική συγκυρία, αισθάνομαι την υποχρέωση να αναφέρω τον Ιωάννη Παύλο ΙΙ, του οποίου τη μνήμη τίμησε το Σώμα εχθές, καθώς το θέμα αυτό τον απασχολούσε ιδιαίτερα, και είχε απευθύνει έκκληση στις συνειδήσεις των ανθρώπων όλου του κόσμου. Η ιστορία της ανθρωπότητας μας διδάσκει ότι οι αναπτυξιακοί στόχοι της χιλιετίας, οι οποίοι ως γνωστόν εγκρίθηκαν κατά το επετειακό έτος 2000, είναι άξιοι του ονόματος που φέρουν, καθώς δεν πρέπει να ξεχνάμε ότι ο άνθρωπος προσπαθεί να καταπολεμήσει τη φτώχεια εδώ και χιλιετίες.
<P>
Οι στόχοι της χιλιετίας πρέπει να υλοποιηθούν αποτελεσματικά το ταχύτερο δυνατό. Θέλω επομένως να ευχαριστήσω την κ. Kinnock για την προσπάθειά της να συντάξει μια έκθεση η οποία θα προσδιορίζει τον ρόλο της Ευρωπαϊκής Ένωσης στο πλαίσιο της επίτευξης των εν λόγω στόχων. Από την άλλη πλευρά, όμως, δεν μπορώ να συναινέσω στην εφαρμογή μέτρων υπέρ των αμβλώσεων τα οποία κρύβονται πίσω από την ονομασία «δικαιώματα αναπαραγωγικής υγείας» και βαφτίζονται προοδευτική πολιτική, όπως συμβαίνει στην παράγραφο 15.
<P>
Θα ήθελα να επιστήσω την προσοχή του Σώματος στο γεγονός ότι σημαντικό μέρος της χρηματοδότησης μπορεί να εξασφαλιστεί για αυτόν τον καθολικό σκοπό μέσω της επιβολής φόρου στις συναλλαγές ξένου συναλλάγματος, ή με άλλα λόγια μέσω της επιβολής φόρου Tobin. 
<SPEAKER ID="50" LANGUAGE="NL" NAME="Vanhecke (NI )." AFFILIATION="">
<P>
    Κύριε Πρόεδρε, είναι αυτονόητο ότι κανείς λογικός άνθρωπος δεν θα διαφωνήσει με κάτι που πρέπει να γίνει προκειμένου να μειωθεί παγκοσμίως η διαρθρωτική φτώχεια και πείνα μέχρι το 2015. Προκειμένου να επιτύχουμε όμως τον στόχο αυτό, πρέπει να κοιτάξουμε πέρα από τα μονομερή μέτρα της συγκεκριμένης έκθεσης, και, κυρίως, να αποδεχθούμε ότι η αναπτυξιακή βοήθεια που παρασχέθηκε μαζικά τα προηγούμενα 30 χρόνια είχε σε τελική ανάλυση, λαμβανομένων υπόψη όλων των παραγόντων, πολύ λίγα θετικά αποτελέσματα.
<P>
Για παράδειγμα, την ευνοϊκή θέση της μαύρης Αφρικής από άποψη υποδομής και εμπορίου τη δεκαετία του 1960 κατέστρεψε η γενικευμένη διαφθορά, οι εθνοτικές συγκρούσεις και η καταστροφική ιδεολογική σχολαστικότητα εκ μέρους των κυβερνητικών ελίτ. Γιατί, για παράδειγμα, η Ζιμπάμπουε, μέσα σε λίγες μόνο δεκαετίες, μετατράπηκε από σιτοβολώνα και αποθήκη ολόκληρης της Νότιας Αφρικής σε περιοχή που μαστίζεται από τρομακτικό λιμό; Πρέπει επομένως να έχουμε το θάρρος να διατυπώσουμε τους δύο παράγοντες που στέκονται σημαντικό εμπόδιο στην αειφόρο ανάπτυξη των φτωχών χωρών: τη διαφθορά και την κακή διακυβέρνηση. Δεν ευθυνόμαστε εμείς γι’ αυτά. 
<SPEAKER ID="51" LANGUAGE="FR" NAME="Záborská (PPE-DE )." AFFILIATION="">
<P>
    Κύριε Πρόεδρε, κυρίες και κύριοι, οι στόχοι της χιλιετίας μας ενδιαφέρουν όλους. Αληθεύει ότι η ανάπτυξη είναι μια παγκόσμια έννοια για τη γενική προαγωγή της ευημερίας και της αξιοπρέπειας των ανθρώπων, όμως τα μέσα για να το επιτύχουμε αυτό μπορούν να συνοψιστούν σε μία μόνο λέξη: αλληλεγγύη. Είναι επομένως αξιοσημείωτο το γεγονός ότι η Ευρωπαϊκή Ένωση διαθέτει πάνω από το 50% της παγκόσμιας βοήθειας για την ανάπτυξη.
<SPEAKER ID="52" LANGUAGE="DE" NAME="Scheele (PSE )." AFFILIATION="">
<P>
    Κύριε Πρόεδρε, είμαι πεπεισμένη ότι η έκθεση της κ. Kinnock αποτελεί σημαντική συμβολή στον έλεγχο της προόδου που έχει κάνει η Ευρωπαϊκή Ένωση σε σχέση με το εάν και κατά πόσον θα επιτύχουμε τους αναπτυξιακούς στόχους της χιλιετίας. Βρισκόμαστε σε μία εξαιρετικά θλιβερή κατάσταση ως προς τις πιθανότητες επίτευξης των εν λόγω στόχων και η έκθεση της κ. Kinnock δείχνει τις αλλαγές που απαιτούνται στην πολιτική μας προκειμένου να έχουμε μια ευκαιρία υλοποίησής τους.
<P>
Θα ήθελα να αναφερθώ στην πολιτική ελάφρυνσης των χρεών, καθώς και στην έκθεση για την οποία θα ψηφίσουμε αύριο. Σε ορισμένους από τους συναδέλφους στο Σώμα φαίνεται πως έχει διαφύγει ότι σε σχέση με την πολιτική ελάφρυνσης των χρεών, πρέπει να πούμε πως τα 2/3 των αναπτυσσομένων χωρών καταβάλλουν περισσότερα χρήματα για αποπληρωμή χρεών παρά για κοινωνικές υπηρεσίες. Ασφαλώς δεν χρειάζεται να πούμε ποιες είναι οι επιπτώσεις αυτής της κατάστασης στην επίτευξη των αναπτυξιακών στόχων –ή στην αποτυχία της.
<P>
Χρειαζόμαστε λοιπόν μία αλλαγή σε πολλούς τομείς της πολιτικής, αλλά και τον διπλασιασμό της σημερινής βοήθειας και το ποσόν αυτό της βοήθειας πρέπει να διατηρηθεί για τουλάχιστον 10 χρόνια. Αυτός είναι άλλωστε ο λόγος που επαινούνται τα κράτη μέλη που έφθασαν ήδη το όριο του 0,7%.
<P>
Η έκθεση της κ. Kinnock υπογραμμίζει ότι η επίτευξη του ορίου του 0,7% είναι απαραίτητη για τη διμερή αναπτυξιακή συνεργασία. Λυπάμαι που δεν μπορεί να γίνει εδώ αναφορά των υπαιτίων, όμως στην αιτιολογική σκέψη της έκθεσης αναφέρονται τα κράτη που απέχουν πολύ από το όριο του 0,7%: είναι η Αυστρία, η Γερμανία, η Ελλάδα, η Ιταλία και η Πορτογαλία. Απευθύνω παράκληση προς την Ευρωπαϊκή Επιτροπή να υποβληθεί ενδεχομένως ένα χρονοδιάγραμμα για όλα τα κράτη μέλη ή να ασκηθεί πίεση σε αυτά προκειμένου να καταστεί δυνατή η επίτευξη αυτού του στόχου. 
<SPEAKER ID="53" LANGUAGE="LT" NAME="Budreikaitė (ALDE )." AFFILIATION="">
<P>
    Κύριε Πρόεδρε, κυρίες και κύριοι. Όσον αφορά την υλοποίηση των αναπτυξιακών στόχων της χιλιετίας, προτείνεται ο διπλασιασμός της βοήθειας που παρέχεται στις αναπτυσσόμενες χώρες για μια δεκαετία τουλάχιστον, η παραγραφή όλων των χρεών μέχρι το 2005 και η αναζήτηση νέων πηγών βοήθειας, μέσω της επιβολής νέων φόρων στα κράτη μέλη της ΕΕ.
<SPEAKER ID="54" LANGUAGE="DA" NAME="Auken (Verts/ALE )." AFFILIATION="">
<P>
    Κύριε Πρόεδρε, οφείλουμε να επιτύχουμε τους αναπτυξιακούς στόχους της χιλιετίας, τους οποίους περιέγραψε εύστοχα η κ. Kinnock· την ευχαριστώ γι’ αυτό. Πρέπει όμως να παραδεχθούμε ότι είναι μάλλον απίθανο, επί του παρόντος, να μπορέσουμε να φθάσουμε τον συνολικό προϋπολογισμό στο 0,7% του ΑΕγχΠ όλων των κρατών μελών. Για τον λόγο αυτό πρέπει να αναζητήσουμε άλλες πηγές χρηματοδότησης.
<SPEAKER ID="55" LANGUAGE="DE" NAME="Zimmer (GUE/NGL )." AFFILIATION="">
<P>
    Κύριε Πρόεδρε, υποστηρίζω την έκθεση της κ. Kinnock, όμως ταυτόχρονα θα ήθελα να παραπέμψω και στην επισήμανση του κ. Sachs ότι το ζητούμενο πρέπει να είναι η συνένωση των δυνάμεων της ΕΕ για την επίτευξη των στόχων της χιλιετίας. Για τον σκοπό αυτόν, είναι απαραίτητο να επιδιωχθεί με σοβαρότητα το 0,7% του ΑΕγχΠ για την αναπτυξιακή βοήθεια χωρίς περαιτέρω καθυστερήσεις, καθώς και να επιβληθεί η πλήρης διαγραφή του χρέους των φτωχότερων χωρών. Απευθύνω, ως εκ τούτου, έκκληση προς το Συμβούλιο να εκμεταλλευθεί αυτήν την εβδομάδα την ευκαιρία να χρησιμοποιήσει τα αποθέματα χρυσού του ΔΝΤ για τον σκοπό αυτόν.
<P>
Δεύτερον, θα ήθελα να επισημάνω ότι η Επιτροπή ζήτησε 25 δις δολάρια επιπλέον ετησίως προκειμένου να επιλυθούν τα υπαρξιακά προβλήματα της Αφρικής. Ακόμη, θέλω να υπογραμμίσω ότι πρέπει να ασχοληθούν επιτέλους τόσο το ΔΝΤ όσο και η Παγκόσμια Τράπεζα με την επίλυση αυτών των ζωτικών προβλημάτων, ειδικά μάλιστα ενόψει της προεδρίας του Paul Wolfowitz στην Παγκόσμια Τράπεζα. 
<SPEAKER ID="56" LANGUAGE="SV" NAME="Wijkman (PPE-DE )." AFFILIATION="">
<P>
    Κύριε Πρόεδρε, λόγω βραδινής πτήσης, δεν μπόρεσα να ακούσω το μεγαλύτερο μέρος της συζήτησης, γνωρίζω όμως πολύ καλά το θέμα και θα ήθελα καταρχάς να συγχαρώ την κ. Kinnock για την εξαιρετική έκθεσή της.
<P>
Θα ήθελα και πάλι να ευχαριστήσω την κ. Kinnock. 
<SPEAKER ID="57" LANGUAGE="EN" NAME="De Rossa (PSE )." AFFILIATION="">
<P>
    Κύριε Πρόεδρε, χαιρετίζω την έκθεση της Glenys Kinnock. Είναι μια περιεκτική, πρακτική και όντως ρεαλιστική προσέγγιση για μια πολύ σοβαρή και απαίσια κατάσταση. Επίσης, χαιρετίζω την πρόθεση του Επιτρόπου για ανάπτυξη μιας κοινής αναπτυξιακής στρατηγικής και θα τον προέτρεπα να έλθει σε επαφή με τα εθνικά κοινοβούλια, καθώς και με άλλους στα κράτη μέλη. Είμαι σχεδόν βέβαιος ότι θα βρει πεδίο υποστήριξης για την προσέγγισή του σε αυτό το ζήτημα.
<SPEAKER ID="58" LANGUAGE="NL" NAME="Van Hecke (ALDE )." AFFILIATION="">
<P>
    Κύριε Πρόεδρε, σε αυτή τη σύντομη ομιλία μου, θα περιοριστώ σε μία μόνο πτυχή του θέματος, την οποία θεωρώ όμως σημαντική: στον ρόλο του διεθνούς εμπορίου, του δίκαιου εμπορίου, στο πλαίσιο της προσπάθειας επίτευξης των στόχων της χιλιετίας. Εκτιμώ ότι περισσότερο από οποιονδήποτε άλλο θα επωφεληθούν από την προαγωγή του παγκόσμιου εμπορίου οι αναπτυσσόμενες χώρες. Εάν η περιοχή της Αφρικής νοτίως της Σαχάρας αυξήσει το μερίδιό της στο παγκόσμιο εμπόριο κατά 1%, τα έσοδά της από τις εξαγωγές θα αυξηθούν κατά 60 δισεκατομμύρια. Μετά την εκστρατεία «Όλα πλην των όπλων», η Ευρωπαϊκή Ένωση, όντας ο μεγαλύτερος εμπορικός εταίρος παγκοσμίως, πρέπει να είναι σε θέση να δείξει ότι σοβαρολογεί ορίζοντας συγκεκριμένη ημερομηνία στην οποία θα καταργηθούν όλες οι επιδοτήσεις εξαγωγών για γεωργικά προϊόντα. Ασφαλώς, είναι πλέον απαράδεκτο να δίδεται ημερήσια επιδότηση 2 δολαρίων ΗΠΑ για κάθε αγελάδα, τη στιγμή που ο μισός πληθυσμός του κόσμου καλείται να επιζήσει με λιγότερα χρήματα. Η κατάργηση αυτών των άδικων γεωργικών επιδοτήσεων θα ενισχύσει την αξιοπιστία της ΕΕ σε αυτόν τον τομέα της πολιτικής. 
<SPEAKER ID="59" LANGUAGE="EN" NAME="Lucas (Verts/ALE )." AFFILIATION="">
<P>
    Κύριε Πρόεδρε, θα ήθελα να συγχαρώ την κ. Kinnock για την εξαιρετική έκθεσή της. Με μεγάλη χαρά παρουσιάζω τη γνωμοδότηση της Επιτροπής Διεθνούς Εμπορίου, η οποία υπερψηφίστηκε ομόφωνα και εγκρίθηκε συνολικάαπό την Επιτροπή Ανάπτυξης. Αυτό αποδεικνύει την αυξανόμενη συναίνεση ότι, ενώ το εμπόριο σαφώς διαδραματίζει ρόλο στην εξάλειψη της φτώχειας, οι σημερινές τάσεις και θεσμοί της εμπορικής πολιτικής θα χρειαστούν επείγουσα μεταρρύθμιση, εάν πρόκειται να οδηγήσουν πραγματικά στην εξάλειψη της φτώχειας και την αειφόρο ανάπτυξη.
<P>
Η γνωμοδότησή μας λαμβάνει υπόψη την πρόσφατη έκθεση της Διάσκεψης των Ηνωμένων Εθνών για το Εμπόριο και την Ανάπτυξη (UNCTAD) και άλλων, που δείχνει ότι η αποδεσμευμένη και εκτεταμένη ελευθέρωση του εμπορίου δεν συνεπάγεται απαραίτητα σημαντική εξάλειψη της φτώχειας, ιδιαίτερα στην Αφρική νοτίως της Σαχάρα. Παραθέτω ένα απόσπασμα από την έκθεση της UNCTAD για τις ελάχιστα ανεπτυγμένες χώρες του 2004, σύμφωνα με το οποίο: «Οι αναδυόμενες μετα-φιλελεύθερες τάσεις δεν υποδηλώνουν ότι θα σημειωθεί σημαντική και συνεχής μείωση της φτώχειας. Αντ’ αυτού, η μελλοντική μείωση της φτώχειας φαίνεται να έχει επιδεινωθεί». Έτσι το πρώτο σημείο μας σε αυτή τη γνωμοδότηση είναι να ζητήσουμε από την Επιτροπή και το Συμβούλιο να λάβουν υπόψη αυτή την ανάλυση και να τροποποιήσουν αναλόγως την εμπορική πολιτική.
<P>
Το πρώτο σημείο όπου θα μπορούσαν να εφαρμόσουν αυτή την αναμορφωμένη εμπορική πολιτική είναι οι προτάσεις της ΕΕ για τις συμφωνίες οικονομικής συνεργασίας, επειδή και πάλι αποδεικνύεται όλο και σαφέστερα ότι για να γίνουν οι συμφωνίες οικονομικής συνεργασίας πραγματικά όργανα ανάπτυξης, πρέπει να προσφέρουν μη αμοιβαία πρόσβαση στην αγορά για όσο καιρό το χρειάζονται οι αναπτυσσόμενες χώρες. Χαιρετίζω πρόσφατες δηλώσεις της κυβέρνησής μου στο Ηνωμένο Βασίλειο, που θέλουν να διασφαλίζεται όσος χρόνος χρειάζεται στις φτωχότερες χώρες προτού αποκτήσουν αυτή την αμοιβαιότητα. Προτρέπω το Συμβούλιο να υιοθετήσει αυτή τη θέση, αλλά προειδοποιώ ότι δεν θα είναι αξιόπιστη, παρά μόνο εάν αναθεωρηθεί αναλόγως και το άρθρο 24 της Γενικής Συμφωνίας Δασμών και Εμπορίου (GATT).
<P>
Τέλος, ζητάμε από το Συμβούλιο και την Επιτροπή να ασχοληθούν με το σχεδόν ξεχασμένο ζήτημα των τιμών των εμπορευμάτων, που λείπει περιέργως από την ατζέντα του ΠΟΕ. Σύμφωνα με την Oxfam, οι αναπτυσσόμενες χώρες θα κέρδιζαν 243 δισεκατομμύρια δολάρια περισσότερα το 2002, εάν οι πραγματικές τιμές των δέκα βασικών εμπορευμάτων είχαν παραμείνει στα επίπεδα της δεκαετίας του 1980. Αυτό είναι σχεδόν πέντε φορές ο παγκόσμιος ετήσιος προϋπολογισμός βοήθειας. Χρειαζόμαστε οπωσδήποτε επείγουσα δράση σε αυτό το ζήτημα, εάν θέλουμε να υπάρξει κάποια πιθανότητα υλοποίησης των ΑΣΧ. 
<SPEAKER ID="60" LANGUAGE="FR" NAME="Michel," AFFILIATION="μέλος της Επιτροπής">
<P>
Θα ήθελα να τονίσω ένα μείζον ζήτημα: την ελευθέρωση της αγοράς. Το ζήτημα έθεσε η τελευταία ομιλήτρια, και παρότι φιλελεύθερος, είμαι βέβαιος ότι θα σας εκπλήξω στο σημείο αυτό. Πιστεύω και εγώ ότι η ελευθέρωση της αγοράς μπορεί να είναι επωφελής μόνο εάν υπάρχει κράτος ικανό να επιβάλλει τους κανόνες. Πιστεύω ότι τη δεκαετία του 1990, κάναμε λάθος όταν σκεφτόμασταν ότι η πλήρης ελευθέρωση της αγοράς, ακόμη κι εκεί όπου δεν υπήρχε κράτος, θα δημιουργούσε από το μηδέν πλούτο για κατανομή. Συμφωνώ γενικά με τα όρια που θέτετε όσον αφορά την ελευθέρωση της αγοράς.
<SPEAKER ID="61" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί στις 12.00. 
<SPEAKER ID="62" LANGUAGE="" NAME="Πρόεδρος." AFFILIATION="">
<SPEAKER ID="63" LANGUAGE="FR" NAME="Michel," AFFILIATION="μέλος της Επιτροπής">
<P>
Η χρηματοδότηση της καταπολέμησης της ελονοσίας εξακολουθεί να μην είναι επαρκής, παρόλο που το Παγκόσμιο Ταμείο για την καταπολέμηση του AIDS, της φυματίωσης και της ελονοσίας, στο οποίο η Ευρωπαϊκή Ένωση είναι βασικός συνεισφέρων, έχει διαθέσει περισσότερους πόρους στις πληγείσες χώρες τα τελευταία χρόνια. Παρά τις εν λόγω προσπάθειες σε παγκόσμιο επίπεδο και παρά τις προσπάθειες που καταβάλλουν οι χώρες του Νότου, το ετήσιο έλλειμμα πόρων σε παγκόσμιο επίπεδο θα αγγίξει ενδεχομένως τα 2,6 δισεκατομμύρια δολάρια το 2007. Δεδομένου ότι οι χώρες που έχουν πληγεί σοβαρότερα από την εν λόγω ασθένεια συγκαταλέγονται επιπλέον μεταξύ των φτωχότερων, το μεγαλύτερο μέρος των αναγκαίων πόρων θα πρέπει να προέλθει από εξωτερικούς εταίρους, προκειμένου οι ενδιαφερόμενες χώρες να μπορέσουν να καταπολεμήσουν την ελονοσία και να επιτύχουν τον έκτο αναπτυξιακό στόχο της χιλιετίας. Η Ευρωπαϊκή Ένωση πρέπει συνεπώς να αυξήσει τη συνεισφορά της μέσω διμερών προγραμμάτων και μέσω του Παγκόσμιου Ταμείου.
<P>
Διαθέτουμε πάντως αποτελεσματικά εργαλεία για την καταπολέμηση της ελονοσίας. Το 2001, η Επιτροπή διαμόρφωσε μια πολιτική και ένα πρόγραμμα δράσης για την καταπολέμηση των τριών κύριων ασθενειών της φτώχειας, δηλαδή του ιού HIV/AIDS, της ελονοσίας και της φυματίωσης. Το 2004, η Επιτροπή παρουσίασε την αναθεώρηση του έργου της, αναφέροντας, μεταξύ άλλων, ότι είχε τετραπλασιάσει τη χρηματοδοτική συνεισφορά της όσον αφορά την καταπολέμηση αυτών των ασθενειών. Η εν λόγω συνεισφορά περιλαμβάνει ειδικό αυξημένο κονδύλιο για την έρευνα. Η ετήσια συνεισφορά της Επιτροπής στο Παγκόσμιο Ταμείο ανέρχεται σε 259 εκατομμύρια ευρώ για την περίοδο 2003-2006. Τα χρήματα αυτά θα επιτρέψουν στο Ταμείο να στηρίξει προγράμματα προτεινόμενα από τις ενδιαφερόμενες χώρες για την παραγωγή κουνουπιέρων εμποτισμένων με εντομοκτόνο μεγάλης διάρκειας και για την παραγωγή φαρμάκων. Η Επιτροπή υιοθέτησε επίσης ένα νέο πλαίσιο πολιτικής προκειμένου να συνεχιστεί η καταπολέμηση των εν λόγω ασθενειών και μετά το 2007. Η πολιτική αυτή θα εφαρμοστεί σε συνεργασία με τα κράτη μέλη της Ευρωπαϊκής Ένωσης, με πολυμερείς εταίρους, όπως η Παγκόσμια Οργάνωση Υγείας και το πρόγραμμα «, και με τις χώρες του Νότου, συμπεριλαμβανομένης της Αφρικανικής Ένωσης, της κοινωνίας των πολιτών και του ιδιωτικού τομέα.
<SPEAKER ID="64" LANGUAGE="ES" NAME="Fernández Martín," AFFILIATION="εξ ονόματος της Ομάδας PPE-DE.">
<P>
    Κύριε Πρόεδρε, χαιρετίζω τη δήλωση της Επιτροπής για την ελονοσία, διότι τρία χρόνια πριν, εγκρίνοντας τη συνεισφορά μας στον προϋπολογισμό του Παγκόσμιου Ταμείου για την καταπολέμηση της ελονοσίας, της φυματίωσης και του AIDS, η Επιτροπή δέχτηκε το αίτημα του Κοινοβουλίου να μας υποβάλλει τακτικές εκθέσεις, και η προηγούμενη Επιτροπή δεν το έκανε πάντα. Επιπλέον, επειδή στην καταπολέμηση μεταδοτικών ασθενειών που συνδέονται με τη φτώχεια, το AIDS είναι συχνά το επίκεντρο της προσοχής, παρά το γεγονός ότι η φυματίωση και η ελονοσία προκαλούν περισσότερα θύματα κάθε χρόνο και υπάρχει μεγαλύτερη πιθανότητα να εξαλειφθούν.
<P>
Μόλις μερικά χρόνια πριν, η ελονοσία φαινόταν ότι επρόκειτο να εξαλειφθεί σε πολλές χώρες· σήμερα είναι η πιο συχνή αιτία θανάτου στην υπό-Σαχάρια Αφρική, επηρεάζοντας περισσότερους ανθρώπους και περιοχές στις οποίες είχε εξαλειφθεί. Τα πρόσφατα στοιχεία δείχνουν ότι υπάρχουν περισσότερα από 3 εκατομμύρια άμεσα και έμμεσα θύματα της ελονοσίας κάθε χρόνο. Είναι καλό να προωθήσει η Επιτροπή τη συζήτηση σχετικά με τα εθνικά πρωτόκολλα για την θεραπεία της ελονοσίας, αλλά αυτό δεν είναι το πιο σημαντικό αν ο στόχος είναι να συμπεριληφθούν νέοι θεραπευτικοί συνδυασμοί, όπως η αρτεμισινίνη και άλλα θεραπευτικά φάρμακα. Οι κουνουπιέρες που ψεκάζονται με εντομοκτόνα και διακοπτόμενες προληπτικές θεραπείες μειώνουν σημαντικά τη θνησιμότητα από την ασθένεια, αλλά μέχρι στιγμής μόνο το Βιετνάμ και ορισμένες χώρες στη Λατινική Αμερική δείχνουν ενθαρρυντικά αποτελέσματα. Στην Αφρική, λιγότερα από το 10% των παιδιών που έχουν εκτεθεί στην ασθένεια κοιμούνται προστατευμένα από κουνουπιέρες, ενώ μόνο το 1% του πληθυσμού που βρίσκεται σε κίνδυνο προστατεύεται με συστηματική χρήση τους.
<P>
Η Επιτροπή, ως μέλος του διοικητικού συμβουλίου του Ταμείου των Ηνωμένων Εθνών για την καταπολέμηση αυτών των ασθενειών πρέπει να αυξήσει την προσοχή που δίνεται στην ελονοσία και, βάσει της εμπειρίας, πρέπει να κάνει το ίδιο με το έκτο και έβδομο πρόγραμμα πλαίσιο για την έρευνα και την τεχνολογική ανάπτυξη, στο οποίο συνεισφέρουμε 400 εκατομμύρια ευρώ για την έρευνα αυτών των ασθενειών, βοηθώντας με αυτό τον τρόπο περισσότερους ανθρώπους με μικρότερο οικονομικό κόστος, μολονότι αυτό σημαίνει λιγότερα κέρδη για την φαρμακευτική βιομηχανία. 
<SPEAKER ID="65" LANGUAGE="NL" NAME="Van den Berg," AFFILIATION="εξ ονόματος της Ομάδας PSE">
<P>
    Η ανάγκη καταπολέμησης της ελονοσίας είναι αυταπόδεικτη· αρκεί να σκεφθεί κανείς τα 2 εκατομμύρια ανθρώπους που πεθαίνουν ετησίως και τα 3 000 παιδιά που πεθαίνουν ημερησίως στην Αφρική. Είναι, ασφαλώς, ντροπή να έχουμε τις γνώσεις και τα μέσα, και παρόλα αυτά το πρόβλημα να εξακολουθεί να υπάρχει. Τα φάρμακα είναι διαθέσιμα και η ασθένεια είναι ιάσιμη. Απλώς, οι εμποτισμένες κουνουπιέρες είναι ο πιο αποτελεσματικός και φθηνός τρόπος πρόληψης της μόλυνσης, όμως στην πραγματικότητα μόνο το 2% των παιδιών στην Αφρική κοιμούνται κάτω από κουνουπιέρες. Αυτό οφείλεται κυρίως σε προβλήματα οργάνωσης και διανομής του προϊόντος. Ο Geoffrey Sachs μας καλεί να αντιμετωπίσουμε την πραγματικότητα. Έχουμε τα μέσα, μας λείπει η πολιτική βούληση. Αναφέρει μέτρα που έχουν άμεσα αποτελέσματα, όμως θεωρώ ότι θα έχουμε μόνο διαρθρωτικά οφέλη εάν πραγματοποιήσουμε ουσιαστικές εκστρατείες για την εφαρμογή τους και εάν θέσουμε σαφείς προτεραιότητες. Έχουμε αποδείξει ήδη μία φορά στον κόσμο ότι έχουμε τη δυνατότητα να επιτύχουμε αυτό που θέλουμε, όταν κατορθώσαμε να εξαλείψουμε, για παράδειγμα, κατά 99% περίπου τα κρούσματα πολιομυελίτιδας.
<P>
Αυτό που έχει σημασία τώρα δεν είναι να συγκρίνουμε το κακό που προκαλούν οι διάφορες ασθένειες που οφείλονται στη φτώχεια, αλλά να αντιμετωπίσουμε ριζικά τα προβλήματα που υπάρχουν όσον αφορά την παροχή βασικών υπηρεσιών υγειονομικής περίθαλψης στην Αφρική. Φυσικά, όπως ήδη δήλωσε ο κ. Επίτροπος, πρέπει να δοθεί προτεραιότητα στις πιο ευάλωτες περιοχές όπου δεν παρέχονται βασικές υπηρεσίες ή δεν υπάρχουν περιφερειακές υποδομές, και όπου η υγιεινή είναι στοιχειώδης. Επιπλέον, δεν πρέπει να ξεχνούμε ότι το 50% του πληθυσμού της Αφρικής ζει σε αστικές περιοχές. Επομένως, το πρόβλημα δεν αφορά μόνο την ύπαιθρο. Είναι εξίσου έντονο στις πόλεις, όπου όμως απαιτείται άλλου είδους οργάνωση. Προβλήματα προκαλούνται πάντοτε από τους τοπικούς αρμόδιους για την οργάνωση της παροχής βασικών υγειονομικών υπηρεσιών και από τις συμφορήσεις στα συστήματα. Θέλω να ελπίζω ότι, με τη στρατηγική του, ο κ. Επίτροπος θα μπορέσει να επιφέρει ορισμένες αλλαγές σε αυτούς τους τομείς. Οι άνθρωποι επί τόπου ανυπομονούν να βοηθήσουν, καθώς αυτοί είναι, φυσικά, που βλέπουν τα παιδιά τους να πεθαίνουν από ελονοσία. Γνωρίζουν τη σοβαρότητα της κατάστασης και θα θελήσουν ασφαλώς να συνεργαστούν πλήρως. 
<SPEAKER ID="66" LANGUAGE="ET" NAME="Savi," AFFILIATION="εξ ονόματος της Ομάδας ALDE.">
<P>
Κύριε Επίτροπε, η ελονοσία σκοτώνει κάθε χρόνο 3 εκατομμύρια ανθρώπους. Κάθε μήνα η ασθένεια προκαλεί τον θάνατο 150 000 αθώων παιδιών, τα περισσότερα εκ των οποίων δεν κατορθώνουν να γιορτάσουν τα πέμπτα τους γενέθλια. Είναι γεγονός ότι από την ελονοσία απειλείται το 40% του πληθυσμού του πλανήτη· πρόκειται για ανθρώπους που ζουν σε ιδιαίτερα φτωχές περιοχές. Το 90% των θανάτων από ελονοσία σημειώνεται στην περιοχή νοτίως της Σαχάρας, και τα θύματα είναι κυρίως παιδιά. Στις περιοχές αυτές, η ελονοσία σκοτώνει ένα παιδί κάθε 30 δευτερόλεπτα, επομένως κάθε λεπτό αδράνειας εκ μέρους μας αντιστοιχεί στον θάνατο δύο παιδιών.
<P>
Σήμερα η ελονοσία αποτελεί παγκόσμιο πρόβλημα, και ο Jeffrey Sacks, ο επικεφαλής του σχεδίου για τη χιλιετία των Ηνωμένων Εθνών, δήλωσε πρόσφατα ότι εάν μπορέσουμε να διαθέσουμε 2-3 δισεκατομμύρια δολάρια ΗΠΑ, θα κατορθώσουμε να σώσουμε τα 3 εκατομμύρια θύματα της ελονοσίας. Τα χρήματα αυτά απαιτούνται για να αγοράσουμε κουνουπιέρες και εντομοκτόνα ή να επιδοτήσουμε την αγορά τους, και για να επιλύσουμε το πρόβλημα της ανοσοποίησης.
<P>
Ταυτόχρονα, ο Jeffrey Sacks τόνισε ότι είναι καιρός πια να αναλάβει η Ευρώπη γενικά την πρωτοβουλία, καθώς η Ευρωπαϊκή Ένωση είναι ο σημαντικότερος χορηγός βοήθειας προς το παγκόσμιο ταμείο και δεσμεύεται από τη Συμφωνία του Κοτονού μέχρι το έτος 2020.
<SPEAKER ID="67" LANGUAGE="FI" NAME="Hassi," AFFILIATION="εξ ονόματος της Ομάδας Verts/ALE.">
<P>
Πρόσφατα, συζητήθηκε ο ρόλος του DDT στην καταπολέμηση της ελονοσίας. Η χρήση DDT στην καταπολέμηση της ελονοσίας επιτρέπεται, δεν πρέπει όμως να παραβλέπουμε τις βλαβερές επιπτώσεις του DDT. Το DDT προκαλεί βλάβες στο αναπαραγωγικό σύστημα του ανθρώπου, εμποδίζει την ανάπτυξη των εγκεφάλων των παιδιών, προκαλεί διαταραχές του νευρικού συστήματος και εξασθενίζει την αντοχή μας στις ασθένειες. Επομένως, στο πλαίσιο της καταπολέμησης της ελονοσίας, πρέπει να κάνουμε ό,τι είναι ανθρωπίνως δυνατό για να προωθήσουμε τη χρήση λιγότερο επιζήμιων μεθόδων, όπως τους φυσικούς εχθρούς της και κουνουπιέρες εμποτισμένες με DDT και εντομοκτόνα. 
<SPEAKER ID="68" LANGUAGE="ES" NAME="Martínez Martínez (PSE ). –" AFFILIATION="">
<P>
   Κύριε Πρόεδρε, παρόλο που υποστηρίζω όσα είπε ο κ. Επίτροπος στη δήλωσή του, πιστεύω ότι αυτή η συζήτηση αφορά ένα τεράστιο σκάνδαλο που συμβαίνει στον κόσμο και στις κοινωνίες μας. Τα στοιχεία που ανέφεραν οι συνάδελφοί μου είναι ξεκάθαρα: 3 000 παιδιά πεθαίνουν κάθε μέρα, ιδιαίτερα στις χώρες της υπό-Σαχάριας Αφρικής, εξαιτίας μίας ασθένειας που έχει μελετηθεί πλήρως και της οποίας η πρόληψη και η θεραπεία είναι απολύτως μέσα στο πλαίσιο των δυνατοτήτων μας.
<P>
Η αντιμετώπιση της πρόκλησης που αποτελεί για τις χώρες μας αυτή η μάστιγα είναι ένα θέμα στο οποίο διακυβεύονται η συνέπεια, η αξιοπιστία και, φυσικά, η αξιοπρέπεια της Ευρωπαϊκής Ένωσης και του αναπτυγμένου Βορρά γενικά. Επομένως, πιστεύω ότι αν δεν είμαστε σε θέση να αντιμετωπίσουμε αυτό το πρόβλημα αποτελεσματικά, δεν θα έχουμε το ηθικό έρεισμα να μιλάμε για αξίες ή ανθρώπινα δικαιώματα· συγκεκριμένα, να μιλάμε στην Γενεύη για ανθρώπινα δικαιώματα σε χώρες όπως η Κούβα, η οποία κατάφερε να εξαλείψει αυτή την ασθένεια στο έδαφός της και η οποία έχει περισσότερους γιατρούς που πολεμούν αυτήν την ασθένεια στην υπο-Σαχάρια Αφρική απ’ ότι τα 25 κράτη της Ευρωπαϊκής Ένωσης μαζί. 
<SPEAKER ID="69" LANGUAGE="PT" NAME="Gomes (PSE )." AFFILIATION="">
<P>
    Χαιρετίζω τη δήλωση του κ. Michel περί αύξησης της χρηματοδότησης για την καταπολέμηση της ελονοσίας, μιας ασθένειας η οποία συνδέεται άρρηκτα με τη φτώχεια και της οποίας η επανεμφάνιση έχει προκαλέσει τον θάνατο πολλών παιδιών. Θέλουμε όμως περισσότερα. Θέλουμε να συμφωνήσει η ΕΕ με την πρόταση του καθηγητή Jeffrey Sachs, και να αναλάβει και να αναπτύξει ηγετικό ρόλο στο πλαίσιο του παγκόσμιου προγράμματος καταπολέμησης της ελονοσίας, δεδομένου ότι, λόγω έλλειψης πολιτικής βούλησης και επαρκούς δημόσιας χρηματοδότησης, δεν είναι έτοιμο ακόμη το εμβόλιο και ούτε καν διανέμονται ευρέως κουνουπιέρες εμποτισμένες με εντομοκτόνα.
<SPEAKER ID="70" LANGUAGE="IT" NAME="Berlinguer, (PSE )." AFFILIATION="">
<P>
    Κύριε Πρόεδρε, κυρίες και κύριοι, το Παγκόσμιο Επιστημονικό Φόρουμ απέδειξε ότι μόνον το 10% των παγκόσμιων ερευνών αφιερώνεται στο 90% των ασθενειών, οι οποίες είναι ασθένειες των φτωχών και κατά συνέπεια έχουν περιορισμένη αγορά και η επιστήμη δεν ασχολείται μαζί τους. Θα πρέπει καταρχάς να ανατραπούν οι προτεραιότητες της επιστημονικής έρευνας και να στραφούν στις ασθένειες που αφορούν τη μεγάλη πλειοψηφία του παγκόσμιου πληθυσμού. Κύριε Επίτροπε, εάν η Ευρώπη και ο υπόλοιπος κόσμος δεν συμβάλουν σε αυτήν την ανατροπή, η ελονοσία θα εξακολουθεί να σκοτώνει και οι Στόχοι της Χιλιετίας δεν θα επιτευχθούν. 
<SPEAKER ID="71" LANGUAGE="FR" NAME="Cornillet (ALDE )." AFFILIATION="">
<SPEAKER ID="72" LANGUAGE="FR" NAME="Michel," AFFILIATION="μέλος της Επιτροπής">
<P>
Η Επιτροπή θα παρουσιάσει πρόγραμμα δράσης για τη συνέχιση της καταπολέμησης της ελονοσίας, της φυματίωσης και του HIV/AIDS μέσω εξωτερικής δράσης. Θα συνεργαστούμε στενά με το Συμβούλιο, με τα κράτη μέλη, με εσάς και με τον στρατηγικό μας εταίρο, την Παγκόσμια Οργάνωση Υγείας. Η Ευρώπη πρέπει να συνεχίσει να βοηθά τις πληγείσες χώρες να επιτύχουν τους αναπτυξιακούς στόχους της χιλιετίας, και ιδίως τον στόχο που αφορά την ελονοσία. Να είστε βέβαιοι ότι η Ευρωπαϊκή Ένωση θα θέσει την καταπολέμηση της ελονοσίας ως μία από τις προτεραιότητες της πολιτικής της. 
<SPEAKER ID="73" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 12.00 και επαναλαμβάνεται στις 12.05.)">
<SPEAKER ID="74" LANGUAGE="" NAME="" AFFILIATION="Αντιπροέδρου">
<SPEAKER ID="75" LANGUAGE="" NAME="Πρόεδρος." AFFILIATION="(Αποτελέσματα και λεπτομέρειες της ψηφοφορίας: βλ. συνοπτικά πρακτικά)">
<SPEAKER ID="76" LANGUAGE="" NAME="Πρόεδρος." AFFILIATION="(Χειροκροτήματα)">
<P>
   Η ημερήσια διάταξη προβλέπει την εκλογή νέου Αντιπροέδρου σύμφωνα με τα άρθρα 12, 14 και 17 του Κανονισμού μας, εφόσον ο κ. Costa κλήθηκε να συμμετάσχει στην κυβέρνηση της Πορτογαλίας. Μου έχει υποβληθεί μόνο η υποψηφιότητα του κ. António dos Santos.
<P>
Σύμφωνα με τον Κανονισμό, όταν υπάρχει μόνο μία χηρεύουσα θέση και μόνο μία υποψηφιότητα, ο υποψήφιος μπορεί να εκλεγεί δια βοής. Υπάρχουν αντιρρήσεις. Όχι. Τότε ο Manuel António dos Santos θα είναι ο νέος μας Αντιπρόεδρος.
<P>
Περιμένω με χαρά μία στενή και εποικοδομητική συνεργασία. Αύριο το βράδυ θα προεδρεύσετε εσείς στην συνεδρίαση, κύριε dos Santos. 
<SPEAKER ID="77" LANGUAGE="" NAME="" AFFILIATION="Πριν από την ψηφοφορία:">
<P>
 Έχει υποβληθεί μία προφορική τροπολογία από τον κ. Navarro, τον οποίο όμως δεν βλέπω στην αίθουσα. 
<SPEAKER ID="78" LANGUAGE="DE" NAME="Jarzembowski (PPE-DE )." AFFILIATION="">
<P>
    Κύριε Πρόεδρε, επιτρέψτε μου να αναλάβω εγώ την τροπολογία, η οποία απετέλεσε το θέμα της χθεσινοβραδινής συζήτησης από τις 22.00 ως τις 22.30 και πιστεύω ότι όλοι συμφωνούν για την τροπολογία αυτή. Έτσι θα ανελάμβανα ευχαρίστως την προφορική αυτήν τροπολογία. 
<SPEAKER ID="79" LANGUAGE="" NAME="Πρόεδρος." AFFILIATION="και επιβατών">
<P>
   Θα μπορούσατε να διαβάσετε την προφορική τροπολογία; Καλά, θα την διαβάσω εγώ. Αναφέρει: «λαμβάνοντας υπόψη το γεγονός ότι οι θαλάσσιες μεταφορές μικρών αποστάσεων, που αντιπροσωπεύουν άνω του 40% των ενδοκοινοτικών μεταφορών, αποτελούν αναπόσπαστο μέρος του συστήματος μεταφορών, δεδομένου ότι με τον όρο θαλάσσιες μεταφορές μικρών αποστάσεων νοείται η κυκλοφορία αγαθών διά της θαλάσσιας οδού μεταξύ των λιμένων της Ευρώπης ή μεταξύ των ευρωπαϊκών λιμένων και των λιμένων μη ευρωπαϊκών κρατών που έχουν ακτές στις μεσόγειες θάλασσες που βρέχουν την Ευρώπη».
<SPEAKER ID="80" LANGUAGE="" NAME="" AFFILIATION="Σχετικά με τις τροπολογίες 4 και 51:">
<SPEAKER ID="81" LANGUAGE="" NAME="Buitenweg (Verts/ALE )," AFFILIATION="εισηγητής">
<P>
    Κύριε Πρόεδρε, η τροπολογία 51 δεν είναι μια τυπική τροπολογία της Ομάδας των Πρασίνων/Ευρωπαϊκής Ελεύθερης Συμμαχίας. Είναι μια συμβιβαστική τροπολογία. Θα ήθελα να σας ζητήσω να τεθεί πρώτη σε ψηφοφορία. Θα ήθελα επίσης να προτείνω μια αλλαγή, όπως επισημαίνεται στον κατάλογο ψηφοφορίας, δηλαδή να αντικατασταθεί η λέξη «πρέπει» από τη λέξη «θα», ώστε το κείμενο να γίνει: «Οι προτεινόμενες διατάξεις δεν προτίθενται να επηρεάσουν συγκεκριμένα μέτρα που προβλέπει η εθνική νομοθεσία, στο πλαίσιο της καταπολέμησης ορισμένων σοβαρών και πολύπλοκων μορφών εγκλήματος, ιδιαίτερα της τρομοκρατίας». Στη συνέχεια, προστίθενται οι λέξεις: «Όλα τα μέτρα θα είναι σύμφωνα με την Ευρωπαϊκή Σύμβαση για τα Δικαιώματα του Ανθρώπου και τον Χάρτη των Θεμελιωδών Δικαιωμάτων της Ευρωπαϊκής Ένωσης».
<SPEAKER ID="82" LANGUAGE="" NAME="" AFFILIATION="(Το Σώμα εγκρίνει την πρόταση αυτήν. Ο Πρόεδρος διαπιστώνει ότι δεν υπάρχουν αντιρρήσεις για την προφορική τροπολογία)">
<SPEAKER ID="83" LANGUAGE="" NAME="" AFFILIATION="Πριν από την ψηφοφορία σχετικά με την τροπολογία 9:">
<P>
 Μου υποβλήθηκε από τον κ. Staes η πρόταση να θεωρήσω την τροπολογία 9 ως συμπληρωματική. Υπάρχουν αντιρρήσεις;
<SPEAKER ID="84" LANGUAGE="DE" NAME="Rack (PPE-DE )." AFFILIATION="(Χειροκροτήματα)">
<SPEAKER ID="85" LANGUAGE="" NAME="Πρόεδρος." AFFILIATION="">
<P>
   Κύριε Rack, πήρα το μήνυμά σας. Πρέπει όμως να πω ότι αυτά τα κανονίζει φυσικά η διάσκεψη των Προέδρων, άλλωστε κάποια πράγματα πρέπει να κάνουμε και κατά την νυχτερινή συνεδρίαση. Ωστόσο, λαμβάνω σοβαρά υπόψη την παρατήρησή σας και θα την θέσω προς συζήτηση την επόμενη φορά. 
<SPEAKER ID="86" LANGUAGE="" NAME="" AFFILIATION="">
<SPEAKER ID="87" LANGUAGE="PT" NAME="Queiró (PPE-DE )," AFFILIATION="γραπτώς">
<SPEAKER ID="88" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<P>
   . Σκοπός αυτής της έκθεσης είναι να τροποποιήσει τον κανονισμό (ΕΚ) αριθ. 1059/2003 του Ευρωπαϊκού Κοινοβουλίου και του Συμβουλίου για τη θέσπιση μιας κοινής ονοματολογίας των εδαφικών στατιστικών μονάδων (NUTS), υπό το φως της πλέον πρόσφατης διεύρυνσης, προκειμένου να παράσχει ένα ενιαίο, ομοιόμορφο τρόπο υποδιαίρεσης εδαφικών μονάδων κατά την κατάρτιση των περιφερειακών στατιστικών για την Ένωση.
<P>
Η πρόβλεψη για ύπαρξη μικρότερων διοικητικών μονάδων θα μας επιτρέψει να αντισταθμίσουμε την έλλειψη ομοιομορφίας που χαρακτήριζε την ονοματολογία NUTS, καθώς θα ισχύει το ίδιο επίπεδο, για παράδειγμα, για ολόκληρη τη Σουηδία και την περιοχή των Βρυξελλών.
<SPEAKER ID="89" LANGUAGE="" NAME="" AFFILIATION="">
<SPEAKER ID="90" LANGUAGE="PT" NAME="Coelho (PPE-DE )," AFFILIATION="γραπτώς">
<SPEAKER ID="91" LANGUAGE="" NAME="Martin, David (PSE )," AFFILIATION="γραπτώς">
<P>
    Χαιρετίζω την επιλογή της Europol ως Κεντρικής Υπηρεσίας για την καταπολέμηση της παραχάραξης του ευρώ, που σίγουρα αποτελεί ένα πρόβλημα το οποίο μπορούμε να αντιμετωπίσουμε αποτελεσματικά μόνο συλλογικά και όχι ως μεμονωμένα κράτη μέλη.
<P>
Προκειμένου να διατηρηθεί η τρέχουσα πτωτική τάση στις στατιστικές παραχάραξης, όπως η αντίστοιχη μείωση κατά 5% και 38% για τα πλαστά χαρτονομίσματα των 50 και 100 ευρώ, πρέπει να συνεχίσουμε να λαμβάνουμε περισσότερα μέτρα για ένα κατάλληλο συλλογικό νομικό πλαίσιο, εντός του οποίου μπορεί σαφώς να ποινικοποιηθεί η παραχάραξη του ευρώ και να γίνεται συγκέντρωση πληροφοριών, ώστε να γίνει πιο αποτελεσματική η δράση κατά της απάτης. 
<SPEAKER ID="92" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<SPEAKER ID="93" LANGUAGE="" NAME="" AFFILIATION="">
<SPEAKER ID="94" LANGUAGE="DE" NAME="Posselt (PPE-DE )." AFFILIATION="">
<P>
    Κύριε Πρόεδρε, χαίρομαι για την έκθεση Δημητρίου για την Ευρωπαϊκή Αστυνομική Ακαδημία και την ψήφισα μολονότι θεωρώ ότι δεν πηγαίνει αρκετά μακριά. Ως γνωστόν, είχα την τιμή να δρομολογήσω το 1998 την ιδέα μιας Ευρωπαϊκής Αστυνομικής Ακαδημίας που στην συνέχεια αποτέλεσε αντικείμενο της συνόδου κορυφής του Τάμπερε. Αρχικά επρόκειτο για ένα δίκτυο εθνικών ακαδημιών και η παρούσα έκθεση αποτελεί το τελικό βήμα της θεσμοθέτησής της.
<SPEAKER ID="95" LANGUAGE="PT" NAME="Coelho (PPE-DE )," AFFILIATION="γραπτώς">
<P>
Ο απολογισμός των τριών πρώτων ετών λειτουργίας της Ευρωπαϊκής Αστυνομικής Ακαδημίας (ΕΑΑ) είναι σαφώς θετικός – η πρόοδος είναι αξιοσημείωτη. Και τούτο παρά τις δυσκολίες που δημιούργησε η απουσία νομικού καθεστώτος και έδρας, καθώς και το γεγονός ότι ο προϋπολογισμός της χρηματοδοτείτο από συνεισφορές των κρατών μελών. Αποφάσεις για τα ζητήματα της έδρας και της νομικής προσωπικότητας ελήφθησαν το 2004.
<SPEAKER ID="96" LANGUAGE="" NAME="Martin, David (PSE )," AFFILIATION="γραπτώς">
<SPEAKER ID="97" LANGUAGE="" NAME="Παφίλης (GUE/NGL )," AFFILIATION="γραπτώς">
<SPEAKER ID="98" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<P>
Η ΕΑΑ απέκτησε νομική προσωπικότητα το 2004 και τώρα χρειάζεται περαιτέρω ανάπτυξη. Τα μέτρα που προτείνονται, δηλαδή η ύπαρξη επαρκώς επανδρωμένης γραμματείας, η αποκλειστική χρηματοδότηση από τον κοινοτικό προϋπολογισμό και η πρόσληψη αστυνομικών, στοχεύουν ακριβώς στην ικανοποίηση αυτής της ανάγκης.
<SPEAKER ID="99" LANGUAGE="" NAME="" AFFILIATION="">
<SPEAKER ID="100" LANGUAGE="SV" NAME="Goudin και Lundgren (IND/DEM )," AFFILIATION="γραπτώς">
<SPEAKER ID="101" LANGUAGE="PT" NAME="Queiró (PPE-DE )," AFFILIATION="γραπτώς">
<SPEAKER ID="102" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<P>
   . Εκτός από την ποτάμια ναυσιπλοΐα, η οποία αποτελεί ένα ασφαλές και φιλικό προς το περιβάλλον μέσο μεταφοράς και η οποία αντιπροσωπεύει το 7% περίπου των συνολικά μεταφερόμενων αγαθών στα πρώην 15 κράτη μέλη, μεγαλύτερη προσοχή και προώθηση αξίζει να δοθεί και στην παράκτια ναυσιπλοΐα.
<P>
Σε συμφωνία με τους στόχους που θέτει η Λευκή Βίβλος του 2001, οι «θαλάσσιες αρτηρίες» πρέπει να ενσωματωθούν στο διευρωπαϊκό δίκτυο μεταφορών όπως ακριβώς οι αυτοκινητόδρομοι και οι σιδηρόδρομοι. 
<SPEAKER ID="103" LANGUAGE="" NAME="" AFFILIATION="">
<SPEAKER ID="104" LANGUAGE="PT" NAME="Coelho (PPE-DE )," AFFILIATION="γραπτώς">
<P>
Έχει μεγάλη σημασία να εγκριθεί αυτό το νομικό εργαλείο, διότι, προκειμένου να επιτύχει τον προαναφερθέντα στόχο, η Ευρώπη θα χρειαστεί περίπου 700 000 επιπλέον ερευνητές μέχρι το 2010. Συνεπώς, επιβάλλεται να διευκολύνει την εισδοχή και την κινητικότητα των υπηκόων τρίτων χωρών για σκοπούς επιστημονικής έρευνας, ώστε να καταστεί η αγορά εργασίας της Ένωσης πιο ελκυστική σε ερευνητές από όλον τον κόσμο.
<SPEAKER ID="105" LANGUAGE="" NAME="Martin, David (PSE )" AFFILIATION="(ΕΝ)">
<SPEAKER ID="106" LANGUAGE="PT" NAME="Queiró (PPE-DE )," AFFILIATION="γραπτώς">
<SPEAKER ID="107" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<P>
Για να μπορέσει να το επιτύχει αυτό η Ευρώπη, θα χρειαστεί 700 000 επιπλέον ερευνητές μέχρι το 2010. Επιπλέον, θα κληθεί να υλοποιήσει τον στόχο της διάθεσης του 3% του ΑΕΠ των κρατών μελών σε δραστηριότητες τεχνολογικής έρευνας και ανάπτυξης.
<SPEAKER ID="108" LANGUAGE="" NAME="" AFFILIATION="">
<SPEAKER ID="109" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<P>
Σύμφωνα με όλες τις ενδείξεις, στον συγκεκριμένο τομέα η Επιτροπή δεν ενήργησε σύμφωνα με τις διατάξεις της οδηγίας 2002/95/ΕΚ. Πρέπει, επομένως, να ζητήσουμε από την Επιτροπή να επανεξετάσει την πρόταση απόφασής της προκειμένου να αποκαταστήσει την νομιμότητα στους κόλπους της Κοινότητας.
<SPEAKER ID="110" LANGUAGE="" NAME="" AFFILIATION="">
<SPEAKER ID="111" LANGUAGE="FR" NAME="Gollnisch (NI )." AFFILIATION="">
<P>
Ένα απλό παράδειγμα: ένας άνδρας είναι στη φυλακή εδώ και πέντε μήνες στην Αλσατία, παρά το γεγονός ότι όλοι θεωρούνται αθώοι μέχρι αποδείξεως της ενοχής τους, σύμφωνα με το άρθρο 9 της Διακήρυξης των Δικαιωμάτων του Ανθρώπου και του Πολίτη της 26ης Αυγούστου 1789. Ο κ. Lezeau, ο οποίος κατηγορείται για ρατσιστικά γκράφιτι στο νεκροταφείο του Herrlisheim, πρέπει τώρα να αποδείξει την αθωότητά του, από το κελί του και παρά το σοβαρό μειονέκτημα του ότι θεωρήθηκε εξαρχής ένοχος από τον εισαγγελέα του Colmar, τον κ. Schultz, βάσει τελείως αστείων αποδείξεων.
<SPEAKER ID="112" LANGUAGE="SV" NAME="Goudin και Lundgren (IND/DEM )," AFFILIATION="γραπτώς">
<SPEAKER ID="113" LANGUAGE="PT" NAME="Queiró (PPE-DE )," AFFILIATION="γραπτώς">
<P>
Επιπλέον, η ανάγκη για εμπιστοσύνη, αμοιβαία αναγνώριση και, το πιο σημαντικό, συνεργασία μεταξύ των κρατών μελών, δεν πρέπει να υπονομεύσει την εθνική κυριαρχία των κρατών μελών, ιδίως σε έναν τομέα τόσο ειδικό ανά χώρα όπως το ποινικό δίκαιο. Ψήφισα υπέρ λόγω των λύσεων που προτείνονται για την επίλυση αυτών των προβλημάτων, και συγκεκριμένα της προσθήκης της προφορικής τροπολογίας που υπέβαλε η εισηγήτρια για την τροπολογία 51. 
<SPEAKER ID="114" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<P>
Μέσω των προτάσεών της, η κ. Buitenweg καλεί την Επιτροπή να λάβει υπόψη της και τα υπόλοιπα μέτρα που περιέχονται στο Πράσινο Βιβλίο.
<P>
Κατά τη γνώμη μου, η έκθεση που έχουμε ενώπιόν μας ξεχωρίζει για δύο λόγους: πρώτον διότι σέβεται το καθοδηγητικό πνεύμα του Χάρτη Θεμελιωδών Δικαιωμάτων, και ιδίως τα άρθρα 47 και 48· δεύτερον, διότι στόχος της είναι να εναρμονίσει ακόμη περισσότερο τους κανόνες που διέπουν τις ποινικές διαδικασίες.
<SPEAKER ID="115" LANGUAGE="" NAME="" AFFILIATION="">
<SPEAKER ID="116" LANGUAGE="" NAME="Heaton-Harris (PPE-DE )." AFFILIATION="(ΕΝ)">
<P>
    Κύριε Πρόεδρε, είναι η δέκατη χρονιά που το Ευρωπαϊκό Ελεγκτικό Συνέδριο δεν έδωσε θετική δήλωση αξιοπιστίας (DAS) για τους λογαριασμούς της Επιτροπής. Πρόσφατα, είδαμε πληροφοριοδότες να εκδιώκονται από τις δουλειές τους, ενώ ο χάρτης που κατάρτισε ο κ. Kinnock για τους πληροφοριοδότες απλώς δεν λειτουργεί. Δεν έχουμε αξιοπρεπή μέτρα σύγκρισης από το Ελεγκτικό Συνέδριο, οπότε η Επιτροπή Ελέγχου του Προϋπολογισμού του Κοινοβουλίου δεν μπορεί να διαπιστώσει ενδεχόμενες βελτιώσεις στους λογαριασμούς της Επιτροπής. Τα δε χρήματα δεν φαίνεται να περιορίζονται στην Επιτροπή, παρότι οι Συνθήκες λένε το αντίθετο: η Επιτροπή πάντα στρέφει το δάχτυλο προς τα κράτη μέλη, λέγοντας ότι εκεί χάνονται τα χρήματα και ότι δεν είναι δικό της πρόβλημα.
<P>
Τέλος, το Ευρωπαϊκό Κοινοβούλιο έχει παρωπίδες. Δεν θέλει να δημιουργήσει πρόβλημα στην Επιτροπή, ενώ συνεχώς άνθρωποι στην εκλογική μου περιφέρεια –στο Leicester, το Lincoln, το Louth, το Rushcliffe και το Nottingham– μου γράφουν ρωτώντας με τι κάνουμε για να επιλύσουμε τα λογιστικά προβλήματα της Επιτροπής. Το Κοινοβούλιο επέλεξε να μην κάνει τίποτα. Γι’ αυτό, καταψήφισα τις απαλλαγές. 
<SPEAKER ID="117" LANGUAGE="" NAME="Elles (PPE-DE )," AFFILIATION="γραπτώς">
<P>
1. Πρέπει να βελτιωθούν τα λογιστικά συστήματα. Το νέο σύστημα πρέπει να παρακολουθηθεί στενά, ώστε να διασφαλιστεί ότι δημιουργεί τους λογαριασμούς παγκόσμιας κλάσης που μας υπόσχονται.
<P>
2. Οι πληροφοριοδότες πρέπει στην πραγματικότητα να ενθαρρύνονται θετικά να παρέχουν πληροφορίες. Για να γίνει κάτι τέτοιο, όλοι οι πληροφοριοδότες πρέπει να έχουν ίση μεταχείριση και πρέπει να υπάρξει μέριμνα ώστε να έχουν ίση μεταχείριση.
<P>
3. Ο τομέας που απασχόλησε περισσότερο τους ελεγκτές είναι το 80% του προϋπολογισμού που δαπανάται στα κράτη μέλη. Η Επιτροπή είναι υπεύθυνη για την εκταμίευση όλων των πόρων της ΕΕ, αλλά στην πραγματικότητα η εξουσία ανατίθεται σε οργανισμούς πληρωμής στα κράτη μέλη. Ο στόχος πρέπει να είναι η θέσπιση της αρχής ότι τα κράτη μέλη είναι υπεύθυνα για αυτές τις δαπάνες. 
<SPEAKER ID="118" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<P>
   . Χαιρετίζω τη στήριξη που παρείχε η επιτροπή για τη χορήγηση απαλλαγής. Είναι πλέον καθήκον της Επιτροπής να παρακολουθήσει την εφαρμογή του γενικού προϋπολογισμού. Το συμπέρασμα το οποίο μπορεί να βγάλει κανείς από την εξαιρετική έκθεση του κ. Wynn είναι ότι τα επίπεδα εκτέλεσης ήταν γενικά θετικά. Ο εισηγητής λέει, πάντως, ότι αυτό έρχεται σε αντίθεση με την ανησυχητική ασυμφωνία μεταξύ των διαθέσιμων ποσών και της εκτέλεσης.
<P>
Εκτιμώ ότι αυτή η προειδοποίηση είναι απολύτως προσήκουσα. Χάρη σε αυτή θα μπορέσουμε να επιτύχουμε καλύτερη ισορροπία μεταξύ του σχεδιασμού της πολιτικής και της διαδικασίας διασφάλισης της σωστής εφαρμογής της στις νέες δημοσιονομικές προοπτικές για την περίοδο 2007-2013. Είναι επομένως σημαντικό να επανεξετάσουμε τη δομή της διακυβέρνησης στην Επιτροπή και την κατανομή των διοικητικών διαδικασιών.
<P>
Χωρίς να θίξουμε την αρμοδιότητα κάθε κράτους μέλους όσον αφορά την εκτέλεση του προϋπολογισμού, γεγονός το οποίο επιθυμώ να τονίσω (και το οποίο υποστηρίζω), επιβάλλεται να αντισταθμίσουμε τα οργανωτικά και γραφειοκρατικά προβλήματα που δημιούργησαν εμπόδια (χαρακτηριστικά παραδείγματα η έρευνα και η προστασία των καταναλωτών) και οδήγησαν σε χαμηλά επίπεδα εκτέλεσης (68%) σε έναν τομέα τόσο κρίσιμο όσο η ελευθερία, η ασφάλεια και η δικαιοσύνη.
<SPEAKER ID="119" LANGUAGE="SV" NAME="Schlyter (Verts/ALE )," AFFILIATION="γραπτώς">
<SPEAKER ID="120" LANGUAGE="" NAME="" AFFILIATION="">
<SPEAKER ID="121" LANGUAGE="" NAME="Howitt (PSE )." AFFILIATION="(ΕΝ">
<P>
    Κύριε Πρόεδρε, λυπάμαι πολύ που αυτό το Κοινοβούλιο ψήφισε υπέρ της απαλλαγής, παρά το γεγονός ότι εκκρεμεί ένας ισχυρισμός εναντίον ενός πρώην βουλευτή του για ψευδή διεκδίκηση αποζημιώσεων. Δεν πρόκειται να σχολιάσω σε αυτή την ομιλία το κατά πόσο ο πρώην Βρετανός συντηρητικός βουλευτής του Ευρωπαϊκού Κοινοβουλίου, κ. Bashir Khanbhai, ήταν υπεύθυνος για ψευδή διεκδίκηση αποζημιώσεων. Ωστόσο, σημειώνω ότι τον Ιούλιο του 2004 οι ανακριτές έκριναν ότι είχε όντως διαπράξει κάτι τέτοιο, και είμαστε τώρα εδώ, μετά από σχεδόν δέκα μήνες, τον Απρίλιο του 2005, χωρίς να έχει επιστραφεί κάποιο ποσό. Η παράταση αυτού του ζητήματος σπιλώνει την υπόληψη αυτού του Κοινοβουλίου. Ελπίζω του χρόνου, όταν φτάσουμε στην απαλλαγή του προϋπολογισμού του Κοινοβουλίου, αυτό το θέμα να έχει κλείσει προ πολλού. 
<SPEAKER ID="122" LANGUAGE="DE" NAME="Stenzel (PPE-DE )." AFFILIATION="">
<P>
    Ευχαριστώ πολύ, κύριε Πρόεδρε! Θα ήθελα να μιλήσω κι εγώ εξ ονόματος της αντιπροσωπείας του Λαϊκού Κόμματος της Αυστρίας για την έκθεση Juknevičienė. Θέλοντας να εκφράσουμε την επιθυμία μας να θεσπιστεί ένα καθεστώς των βουλευτών, δεν καταψηφίσαμε τις περισσότερες τροπολογίες της Ομάδας της Συμμαχίας Φιλελευθέρων και Δημοκρατών για την Ευρώπη και ακολουθήσαμε κατά το μάλλον ή ήττον τη γραμμή του ΕΛΚ, επειδή θεωρούμε ότι αυτές οι συμπληρωματικές τροπολογίες δεν είναι το άμεσο αντικείμενο μίας έκθεσης απαλλαγής. Γνωρίζουμε ότι αυτό το διάστημα διεξάγονται διαπραγματεύσεις με το Συμβούλιο και για το καθεστώς των βουλευτών και θέλουμε να γίνει διαπραγμάτευση σε πακέτο και να βρεθεί μία λογική λύση, την οποία δεν θα θέλαμε να προεξοφλήσουμε. 
<SPEAKER ID="123" LANGUAGE="SV" NAME="Cederschiöld, Fjellner, Hökmark και Ibrisagic (PPE-DE )," AFFILIATION="γραπτώς">
<SPEAKER ID="124" LANGUAGE="PT" NAME="Guerreiro (GUE/NGL )," AFFILIATION="γραπτώς">
<P>
Αυτό που δεν αναφέρεται είναι ότι ο καθορισμός ενιαίου μηνιαίου μισθού –8 500 περίπου ευρώ (περίπου 1,7 εκατομμύρια εσκούδα) για όλους τους βουλευτές, ανεξάρτητα από τη χώρα την οποία εκπροσωπούν- θα δημιουργήσει μία κατάσταση χωρίς ηθικό έρεισμα εάν συγκρίνουμε τον προαναφερθέντα μισθό με τον μισθό των εργαζομένων (και άλλων πολιτικών και πολιτών σε δημόσιες θέσεις) στις περισσότερες χώρες· αυτό ισχύει ασφαλώς και για την Πορτογαλία.
<SPEAKER ID="125" LANGUAGE="" NAME="Kirkhope (PPE-DE )," AFFILIATION="γραπτώς">
<P>
    Οι συνάδελφοί μου Συντηρητικοί βουλευτές του Ευρωπαϊκού Κοινοβουλίου και εγώ υποστηρίζαμε από καιρό τις προσπάθειες για διασφάλιση μόνο μίας επίσημης έδρας για το Ευρωπαϊκό Κοινοβούλιο, καθώς και ότι αυτή πρέπει να είναι στις Βρυξέλλες. Το κόστος της έδρας του Στρασβούργου για τον φορολογούμενο υπολογίζεται σε περίπου 150 εκατομμύρια λίρες Αγγλίας ετησίως. Πρόκειται για μεγάλη σπατάλη δημόσιων πόρων. Οι Βρετανοί φορολογούμενοι αξίζουν να μην πηγαίνουν τα χρήματά τους χαμένα. Το κόστος υποστήριξης των κοινοβουλευτικών λειτουργιών τόσο στο Στρασβούργο όσο και στις Βρυξέλλες έχει γίνει πλέον δυσβάστακτο, και θα συνεχίσουμε να αγωνιζόμαστε, ώστε στο μέλλον το Κοινοβούλιο να εδρεύει μόνο στις Βρυξέλλες. 
<SPEAKER ID="126" LANGUAGE="DE" NAME="Lulling (PPE-DE )," AFFILIATION="γραπτώς">
<SPEAKER ID="127" LANGUAGE="" NAME="Morgan (PSE )," AFFILIATION="γραπτώς">
<P>
    Υπερψήφισα την τροπολογία 11, η οποία αναφέρεται στα φθηνά ταξίδια. Είναι σημαντικό να υπάρχει διαφάνεια σε ό,τι αφορά τα έξοδα των βουλευτών του Ευρωπαϊκού Κοινοβουλίου.
<P>
Θα ήθελα επίσης να δηλώσω προσωπικό συμφέρον, καθώς είμαι μέλος του ταμείου συντάξεων των βουλευτών του Ευρωπαϊκού Κοινοβουλίου. Παρόλα αυτά, πιστεύω ότι είναι εντελώς αβάσιμο να περιμένουμε από τους ευρωπαίους φορολογούμενους να επιδοτήσουν ενδεχόμενο έλλειμμα στο ταμείο συντάξεων, γι’ αυτό και υπερψήφισα τις τροπολογίες 5 και 12. 
<SPEAKER ID="128" LANGUAGE="PT" NAME="Queiró (PPE-DE )," AFFILIATION="γραπτώς">
<SPEAKER ID="129" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<P>
   . Χαιρετίζω τα καλά αποτελέσματα που επιτεύχθηκαν το 2003, το πρώτο οικονομικό έτος για το οποίο οι Γενικοί Διευθυντές συνέταξαν ετήσιες εκθέσεις δραστηριότητας. Ο Γενικός Γραμματέας τις διαβίβασε στη συνέχεια στον Πρόεδρο και στην Επιτροπή Ελέγχου του Προϋπολογισμού, μαζί με μια δήλωση η οποία παρέχει επαρκή διαβεβαίωση ότι ο προϋπολογισμός του Κοινοβουλίου εκτελέστηκε σύμφωνα με τις αρχές της υγιούς οικονομικής διαχείρισης, και σχετικά με τη νομιμότητα και την ομαλότητα όλων ανεξαιρέτως των συναλλαγών. Ακόμη, επιτεύχθηκε υψηλό επίπεδο εκτέλεσης του προϋπολογισμού.
<SPEAKER ID="130" LANGUAGE="" NAME="" AFFILIATION="">
<SPEAKER ID="131" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<P>
   . Η ευρεία στήριξη για κάθε μία από τις 14 διαδικασίες χορήγησης απαλλαγής σχετικά με τους αποκεντρωμένους οργανισμούς μας οδηγεί αυτόματα στο συμπέρασμα ότι οι δραστηριότητές τους πρέπει να έχουν τελικό προϊόν. Εάν όντως συμβαίνει αυτό, θα σημειωθεί γενική βελτίωση στην αποτελεσματικότητα των δραστηριοτήτων της ΕΕ. Από τη σύσταση του πρώτου οργανισμού, τη δεκαετία του 1970, μέχρι τον πλέον πρόσφατο –τον Ευρωπαϊκό Οργανισμό για την Ασφάλεια Δικτύων και Πληροφοριών, που συστάθηκε τον Μάρτιο του 2004– έχει όντως καταστεί ορατή η εκτέλεση συγκεκριμένων καθηκόντων τεχνικής, επιστημονικής ή διαχειριστικής φύσης, κάτι που συμπεριλαμβανόταν στους κατευθυντήριους στόχους της σύστασής τους.
<SPEAKER ID="132" LANGUAGE="" NAME="" AFFILIATION="">
<SPEAKER ID="133" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<P>
Χαιρετίζω συνεπώς τη γνώμη της Επιτροπής Ανάπτυξης ότι ο πιο σημαντικός στόχος πρέπει να είναι η εξάλειψη της φτώχειας μέσω της στήριξης των κοινωνικών, εκπαιδευτικών και υγειονομικών υποδομών, της ενίσχυσης των παραγωγικών δυνατοτήτων των φτωχότερων τμημάτων της κοινωνίας και της παροχής στήριξης σε χώρες που έχουν επείγουσα ανάγκη, ώστε να μπορέσουν να ενισχύσουν την ανάπτυξη και τις τοπικές δυνατότητες. Συνεπώς, όπως είχα πει και στην άλλη κοινοβουλευτική έδρα, εκτιμώ ότι είναι σημαντικό να διατεθεί το 20% των δεσμευμένων για την αναπτυξιακή συνεργασία δαπανών της ΕΕ στην ανάπτυξη βασικών εκπαιδευτικών και υγειονομικών υπηρεσιών σε αναπτυσσόμενες χώρες.
<SPEAKER ID="134" LANGUAGE="" NAME="" AFFILIATION="">
<SPEAKER ID="135" LANGUAGE="LT" NAME="Landsbergis (PPE-DE )." AFFILIATION="">
<P>
   Κύριε Πρόεδρε, θα ήθελα να διατυπώσω μερικές παρατηρήσεις σχετικά με το άρθρο 47 της έκθεσης της κ. Kinnock. Υιοθετεί επιφανειακή και απάνθρωπη στάση στο θέμα των αμβλώσεων. Στο κείμενο, η άμβλωση αντιμετωπίζεται ως τεχνική διαδικασία: διατυπώνεται ανησυχία μόνο για τη σωματική ασφάλεια της γυναίκας ενώ δεν γίνεται καμία αναφορά στους ψυχικούς παράγοντες· γίνεται λόγος μόνο για τη γυναίκα και όχι για το άτομο το οποίο θα γεννιόταν ενδεχομένως. Εγκρίνει επίσης στην ουσία την ύπαρξη νομικού κανονισμού, δηλώνοντας ότι πρέπει να υπάρξει κάποιου είδους νομικός κανονισμός. Σε ορισμένες χώρες, ιδίως εκτός των συνόρων της Ευρωπαϊκής Ένωσης, αυτό είναι ενδεχομένως τελείως απαράδεκτο. Συνεπώς, με τέτοια στάση στο θέμα των αμβλώσεων, όχι μόνο οι πρωτοστατούντες, αλλά και το ίδιο το Ευρωπαϊκό Κοινοβούλιο, συμβάλλουν στην εδραίωση της σκληρότητας στην κοινωνία μας. Είμαι πεπεισμένος γι’ αυτό, και λυπούμαι που συνέβη. 
<SPEAKER ID="136" LANGUAGE="SV" NAME="Goudin και Lundgren (IND/DEM )," AFFILIATION="γραπτώς">
<P>
Η διεθνής συνεργασία για την καταπολέμηση της φτώχειας πρέπει να λάβει χώρα στο πλαίσιο της συνεργασίας στους κόλπους του ΟΗΕ. Τα Ηνωμένα Έθνη έχουν εκτεταμένη εργασιακή εμπειρία στο θέμα της καταπολέμησης της φτώχειας και είναι ο πλέον κατάλληλος διεθνής φορέας για τη διαχείριση της διεθνούς συνεργασίας στο συγκεκριμένο θέμα. Η καταπολέμηση του ιού HIV/AIDS θα είναι αποτελεσματικότερη στο πλαίσιο της Παγκόσμιας Οργάνωσης Υγείας (ΠΟΥ).
<SPEAKER ID="137" LANGUAGE="PT" NAME="Guerreiro (GUE/NGL )," AFFILIATION="γραπτώς">
<SPEAKER ID="138" LANGUAGE="" NAME="de Brún και McDonald (GUE/NGL )," AFFILIATION="γραπτώς">
<P>
    Το Sinn Fein έχει ισχυρό ιστορικό υποστήριξης των ΑΣΧ και του στόχου μείωσης της παγκόσμιας φτώχιας έως το 2015. Η έκθεση της κ. Kinnock περιγράφει τα πολλά μέτρα που πρέπει να ληφθούν από την ΕΕ και τα κράτη μέλη της, προκειμένου να επιτευχθούν αυτοί οι σημαντικοί στόχοι. Η υποστήριξή μας στο ψήφισμά της κινείται σε αυτό το πλαίσιο. Οι αιτιολογικές σκέψεις 47 και 63 περιέχουν στοιχεία που είναι εκτός της κομματικής πολιτικής του Sinn Fein, και η υποστήριξή μας στα βασικά στοιχεία του ψηφίσματος δεν πρέπει να ληφθεί ως πλήρης έγκριση των λεπτομερειών των δύο αυτών αιτιολογικών σκέψεων. 
<SPEAKER ID="139" LANGUAGE="PT" NAME="Queiró (PPE-DE )," AFFILIATION="γραπτώς">
<SPEAKER ID="140" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<P>
Η μείωση στο ήμισυ του αριθμού των ατόμων που ζουν σε απόλυτη φτώχεια, η αναχαίτιση της διάδοσης του ιού HIV/AIDS και η καθολική πρόσβαση στην πρωτοβάθμια εκπαίδευση σε ολόκληρο τον κόσμο είναι στόχοι που αξίζουν γενικά στήριξη και συνιστούν ζητήματα στα οποία η ΕΕ δεν πρέπει να κάνει τα στραβά μάτια.
<SPEAKER ID="141" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 13.05 και επαναλαμβάνεται στις 15.00.)">
<SPEAKER ID="142" LANGUAGE="" NAME="" AFFILIATION="Προέδρου">
<SPEAKER ID="143" LANGUAGE="" NAME="Πρόεδρος." AFFILIATION="">
<P>
της σύστασης του κ. Geoffrey Van Orden, εξ ονόματος της Επιτροπής Εξωτερικών Υποθέσεων, σχετικά με την αίτηση προσχώρησης της Δημοκρατίας της Βουλγαρίας στην Ευρωπαϊκή Ένωση [AA1/2/2005 - C6-0085/2005 - 2005/0901(AVC)] (A6-0082/2005),
<P>
της έκθεσης του κ. Geoffrey Van Orden, εξ ονόματος της Επιτροπής Εξωτερικών Υποθέσεων σχετικά με την αίτηση προσχώρησης της Δημοκρατίας της Βουλγαρίας στην Ευρωπαϊκή Ένωση [2005/2029(INI)] (A6-0078/2005),
<P>
της σύστασης του κ. Pierre Moscovici, εξ ονόματος της Επιτροπής Εξωτερικών Υποθέσεων, σχετικά με την αίτηση προσχώρησης της Ρουμανίας στην Ευρωπαϊκή Ένωση [AA1/2/2005 - C6-0086/2005 - 2005/0902(AVC)] (A6-0083/2005),
<P>
της έκθεσης του κ. Pierre Moscovici, εξ ονόματος της Επιτροπής Εξωτερικών Υποθέσεων, σχετικά την αίτηση προσχώρησης της Ρουμανίας στην Ευρωπαϊκή Ένωση
<P>
[2005/2028(INI)] (A6-0077/2005),
<P>
και της έκθεσης της κ. Bárbara Dührkop Dührkop και του κ. Reimer Böge, εξ ονόματος της Επιτροπής Προϋπολογισμών, σχετικά με τις δημοσιονομικές συνέπειες της προσχώρησης της Ρουμανίας και της Βουλγαρίας [2005/2031(INI)] (A6-0090/2005). 
<SPEAKER ID="144" LANGUAGE="" NAME="Van Orden (PPE-DE )," AFFILIATION="εισηγητής">
<P>
Η διαδικασία του εκσυγχρονισμού δεν σταματάει με την υπογραφή της συνθήκης προσχώρησης, η οποία ελπίζουμε ότι θα πραγματοποιηθεί στις 25 Απριλίου.
<P>
Σημειώνω ότι η συνθήκη προσχώρησης για τη Βουλγαρία, και, βέβαια, για τη Ρουμανία, διαφέρει από τις συνθήκες της προηγούμενης ομάδας υπό προσχώρηση χωρών σε δύο σημαντικά σημεία. Πρώτον, υπάρχουν οι «ρήτρες διασφάλισης», που θα επέτρεπαν την καθυστέρηση της προσχώρησης έως έναν χρόνο υπό ορισμένες συνθήκες. Κατά την άποψή μου, είναι ατυχές το ότι η Βουλγαρία κρίθηκε με βάση ανησυχίες που είναι πιο έντονες σε σχέση με μια άλλη χώρα. Ανέκαθεν, επέμενα ότι η Βουλγαρία πρέπει να κριθεί αυτοτελώς, οπότε οι ρήτρες διασφάλισης πρέπει να θεωρηθούν μακρινή πιθανότητα. Παρόλα αυτά, λειτουργούν ως υπενθύμιση ότι πρέπει να γίνουν πολλά ακόμη σε ό,τι αφορά τον εκσυγχρονισμό και την πρακτική εφαρμογή της νομοθεσίας. Το σωστό είναι το Κοινοβούλιο να συμμετάσχει πλήρως σε τυχόν εξέταση του ενδεχομένου εφαρμογής των ρητρών διασφάλισης. Η Επιτροπή, συνεπώς, πρέπει να λάβει σοβαρά υπόψη τις απόψεις του Κοινοβουλίου και, όπως καταλαβαίνω, ο Επίτροπος Rehn θα μας δώσει περαιτέρω διαβεβαιώσεις για αυτό το σημείο.
<P>
Στις 30 Μαρτίου, μέλη της Επιτροπής Εξωτερικών Υποθέσεων ψήφισαν σαρωτικά υπέρ του κειμένου της έκθεσής μου όπως, είναι σήμερα, και γι’ αυτό δεν συνιστώ περαιτέρω τροποποίηση.
<P>
Τέλος, σχετικά με ένα διαφορετικό αλλά σημαντικό ζήτημα, χαιρετίζω την πρόσκληση της Λιβύης προς τον Πρόεδρο της Βουλγαρίας να επισκεφθεί τη χώρα. Ελπίζω αυτό να οδηγήσει στην πρόωρη απελευθέρωση των Βουλγάρων και Παλαιστινίων υγειονομικών υπαλλήλων που συνελήφθησαν το 1999 και αντιμετωπίζουν τώρα τη θανατική ποινή. Ταυτόχρονα, στηρίζουμε θερμά την πρακτική βοήθεια που προσφέρεται από την Ευρωπαϊκή Ένωση για την ανακούφιση των παιδιών που έχουν μολυνθεί από τον ιό HIV.
<SPEAKER ID="145" LANGUAGE="FR" NAME="Moscovici (PSE )," AFFILIATION="εισηγητής">
<P>
    Κύριε Πρόεδρε, κυρίες και κύριοι, όπως σας έχω πει σε προηγούμενες ευκαιρίες, μετά τη διαπραγμάτευση των συμπερασμάτων προσχώρησης της Βουλγαρίας και της Ρουμανίας στο Ευρωπαϊκό Συμβούλιο της 16ης και 17ης Δεκεμβρίου 2004, η Επιτροπή εξέδωσε γνώμη υπέρ της εν λόγω προσχώρησης στις 22 Φεβρουαρίου 2005. Τώρα είναι η σειρά του Κοινοβουλίου να εγκρίνει τις αιτήσεις των δύο αυτών χωρών. Στο πλαίσιο αυτό, νομίζω ότι είναι σημαντικό –και πιστεύω ότι ο κ. Van Orden συμμερίζεται την άποψή μου– να αποφύγουμε να ψηφίσουμε ξεχωριστά για τη Βουλγαρία και τη Ρουμανία. Θα πρέπει επομένως να καλωσορίσουμε εξίσου και τις δύο χώρες, και μάλιστα με ηχηρό τρόπο.
<P>
Σε συνεδρίαση της αρμόδιας επιτροπής, ο Επίτροπος Rehn δεσμεύτηκε σε πολιτικό επίπεδο για τη συμμετοχή του Κοινοβουλίου στην προετοιμασία της προσχώρησης των δύο χωρών, και συγκεκριμένα δεσμεύτηκε να συμβουλευτεί το Κοινοβούλιο σε περίπτωση ενδεχόμενης προσφυγής στις ρήτρες διασφάλισης. Αρκετοί βουλευτές εργάστηκαν για το θέμα και υποβάλαμε αρκετές τροπολογίες για το περιεχόμενο και τις συστάσεις των εκθέσεων για τη Βουλγαρία και τη Ρουμανία, διότι το Κοινοβούλιο, ως εταίρος, καλείται να διαδραματίσει σημαντικό ρόλο στις δύο αυτές περιπτώσεις.
<P>
Ο πρόεδρος Borrell, ο οποίος ανέπτυξε σημαντική δραστηριότητα στο συγκεκριμένο θέμα, συνέταξε επιπλέον επιστολή προς τον πρόεδρο Barroso ζητώντας του να επικυρώσει τη θέση του Επιτρόπου Rehn στις 30 Μαρτίου, όπως και έγινε. Υποθέτω όμως ότι θα το αναφέρει ο ίδιος.
<P>
Αλλά και ο Προεδρεύων του Συμβουλίου, κ. Jean-Claude Juncker, αντάλλαξε επιστολές για το θέμα αυτό με τον πρόεδρο Borrell. Επομένως επί του παρόντος δεν μπορούμε να περιμένουμε τίποτε άλλο από την επικύρωση, σήμερα ή αύριο, αυτής της δέσμευσης όχι μόνο από την Επιτροπή αλλά και από την Προεδρία του Συμβουλίου. Θέλω να ελπίζω, κύριε Επίτροπε και κύριε Προεδρεύοντα, ότι θα μας καθησυχάσετε επ’ αυτού ώστε η σύμφωνη γνώμη να εγκριθεί από όλους μας.
<SPEAKER ID="146" LANGUAGE="ES" NAME="Dührkop Dührkop (PSE )," AFFILIATION="εισηγήτρια">
<P>
    Κύριε Πρόεδρε, η έκθεση του Ευρωπαϊκού Κοινοβουλίου που εγκρίθηκε ομόφωνα χθες το βράδυ έχει δυο βασικές πηγές. Καταρχάς, τη δήλωση του Συμβουλίου τον Μάρτιο 2004 ότι το χρηματοδοτικό πακέτο που προτάθηκε από την Επιτροπή για τη Βουλγαρία και τη Ρουμανία είναι δίκαιο και ισορροπημένο, αποκλείοντας εντελώς το έτερο σκέλος της αρμόδιας επί του προϋπολογισμού αρχής.
<P>
Δεύτερον, το Συμβούλιο σκοπεύει να συμπεριλάβει παγιωμένα ποσά στο παράρτημα της Συνθήκης Προσχώρησης, για την περίοδο 2007-2009, για μη υποχρεωτικές δαπάνες οι οποίες πρόκειται να γίνουν υποχρεωτικές, παραβιάζοντας επομένως τις θεσμικές και δημοσιονομικές αρμοδιότητες του Ευρωπαϊκού Κοινοβουλίου.
<SPEAKER ID="147" LANGUAGE="DE" NAME="Böge (PPE-DE )," AFFILIATION="εισηγητής">
<P>
    Κύριε Πρόεδρε, κυρίες και κύριοι, η κ. Dührkop Dührkop κι εγώ όντως θα προτιμούσαμε να σας υποβάλουμε σήμερα βάσει διαπραγματεύσεων μία κοινή δήλωση που θα διαφύλασσε τα δικαιώματα του Κοινοβουλίου σχετικά με τη δημοσιονομική πολιτική και θα παρουσίαζε ένα σοβαρό χρηματοδοτικό πακέτο για τη Ρουμανία και τη Βουλγαρία. Επίσης, ήλπιζα ότι το Συμβούλιο θα είχε μάθει το μάθημά του από τις πολλές και ποικίλες δυσκολίες που αντιμετωπίσαμε στον τελευταίο γύρο της διεύρυνσης. Δυστυχώς, οι προσπάθειες της αντιπροσωπείας διαπραγματεύσεων του Ευρωπαϊκού Κοινοβουλίου, όπως και της λουξεμβουργιανής Προεδρίας, δεν στέφθηκαν εδώ με επιτυχία.
<P>
Επιτρέψτε μου να αναφερθώ σε όσα είπε η κ. Dührkop Dührkop: τα κοινοβουλευτικά δικαιώματα, είτε αφορούν τον προϋπολογισμό είτε οτιδήποτε άλλο, δεν είναι κάτι ασήμαντο που μπορεί κανείς να το παραβιάζει με κάθε ευκαιρία. Αυτό δημιουργεί αρνητική και δυσμενή εικόνα για τα επόμενα πακέτα, για τα οποία θα πρέπει να διαπραγματευτούμε –και προς το συμφέρον της ικανότητας της Ευρωπαϊκής Ένωσης για δράση. Γι’ αυτό θα ήθελα να δηλώσω και πάλι ότι βάσει των αριθμητικών στοιχείων και των εκτιμήσεων της Επιτροπής, καθώς και των δικών μας ελέγχων, ξεκινάμε από την υπόθεση ότι το συνολικό ποσόν που θα εγγραφεί για τη Βουλγαρία και τη Ρουμανία για το διάστημα 2007-2013 θα είναι περίπου 44,3 δις ευρώ, τα 16 από τα οποία θα αφορούν το διάστημα μέχρι το 2009 –τα 12,5 δις από αυτά τα προβλέπει η συνθήκη προσχώρησης– και τα 28 δις θα αφορούν το διάστημα 2010-2013. Αυτό είναι το ένα σημείο. Το πρόβλημα ωστόσο είναι το εξής: αν δεν καταλήξουμε σε μία δημοσιονομική προοπτική, οι συμφωνίες αυτές θα αποτελούν παραβίαση του δημοσιονομικού δικαιώματος του Ευρωπαϊκού Κοινοβουλίου, γιατί τότε μη υποχρεωτικές δαπάνες θα γίνουν υποχρεωτικές και έτσι θα περιοριστούν κάπως στη συνέχεια τα περιθώρια και οι δυνατότητες διαμόρφωσης του Κοινοβουλίου σε περίπτωση αποτυχίας συμφωνίας για τις δημοσιονομικές προοπτικές, ιδίως στον τομέα της εσωτερικής και εξωτερικής πολιτικής. Αυτό πρέπει να το σταθμίσει πολύ σοβαρά κάθε συνάδελφος και κάθε πολιτική ομάδα για την περίπτωση ενός τέτοιου ανεπαρκούς αποτελέσματος των διαπραγματεύσεων.
<SPEAKER ID="148" LANGUAGE="FR" NAME="Schmit," AFFILIATION="Προεδρεύων του Συμβουλίου">
<P>
    Κύριε Πρόεδρε, κυρίες και κύριοι, οι ιδρυτές της Κοινότητας είχαν δηλώσει σαφώς το 1957 στη Συνθήκη της Ρώμης ότι ήταν «αποφασισμένοι να θέσουν τις βάσεις μιας διαρκώς στενότερης ενώσεως των ευρωπαϊκών λαών». Στο προοίμιο αυτής της Συνθήκης, τα κράτη μέλη καλούν τους άλλους λαούς της Ευρώπης –συμπεριλαμβανομένων των χωρών που ήταν χωρισμένες από την Ευρώπη την εποχή εκείνη– που συμμερίζονται τα ίδια ιδεώδη ειρήνης και ελευθερίας, να συμμετάσχουν στην προσπάθεια οικοδόμησης μιας ενωμένης Ευρώπης. Αύριο, εγκρίνοντας τις σύμφωνες γνώμες, οι οποίες σηματοδοτούν την ολοκλήρωση της πέμπτης διεύρυνσης της Ένωσης, με την ένταξη της Βουλγαρίας και της Ρουμανίας, το Ευρωπαϊκό Κοινοβούλιο θα επιτρέψει στην Ένωση να κάνει ένα αποφασιστικό βήμα προς την κατεύθυνση της ενοποίησης της ηπείρου μας. Πρόκειται για ένα νέο στάδιο της διαδικασίας ενοποίησης, καθώς τα έθνη της Βουλγαρίας και της Ρουμανίας θα βρουν ξανά με τον τρόπο αυτόν τη θέση τους σε αυτή την Ευρώπη, της οποίας την ιστορία, την κληρονομιά και τον πολιτισμό μοιράζονται μαζί μας. Οι δύο αυτές χώρες θα βρουν έτσι τη θέση που τους αρμόζει σε μια ήπειρο ανοιχτή στον πολιτισμό, στη μάθηση και την κοινωνική πρόοδο, όπως τονίζεται στο προοίμιο του Συντάγματος.
<P>
Αυτή η πέμπτη διαδικασία διεύρυνσης, την οποία ξεκίνησε το 1997 το Ευρωπαϊκό Συμβούλιο του Λουξεμβούργου, είναι ευρεία, πλήρης και προοδευτική. Οι δώδεκα ενδιαφερόμενες χώρες πέρασαν όλες ανεξαιρέτως από την ίδια διαδικασία με τους ίδιους όρους και κλήθηκαν να συμμετάσχουν στην Ευρωπαϊκή Ένωση βάσει των ίδιων κριτηρίων. Η διεύρυνση πραγματοποιήθηκε σε διάφορες φάσεις, ακολουθώντας τον ρυθμό κάθε υποψήφιας χώρας, ανάλογα με τον βαθμό προετοιμασίας της. Με τον τρόπο αυτό διασφαλίσαμε ότι κάθε χώρα είχε τις ίδιες ευκαιρίες να συμμετάσχει στην Ευρωπαϊκή Ένωση, αλλά και τις ίδιες υποχρεώσεις να εκπληρώσει. Στο Ευρωπαϊκό Συμβούλιο του Δεκεμβρίου 2002, το οποίο αποφάσισε την προσχώρηση των δέκα νέων κρατών μελών, η δήλωση για μια ενιαία Ευρώπη τόνιζε τον συνεχή, πλήρη και αμετάκλητο χαρακτήρα της διαδικασίας διεύρυνσης, ανακοινώνοντας σαφώς τον στόχο μας να καλωσορίσουμε τη Βουλγαρία και τη Ρουμανία ως νέα κράτη μέλη το 2007.
<P>
Η Βουλγαρία και η Ρουμανία έχουν πλέον περίπου είκοσι μήνες για να ολοκληρώσουν την προετοιμασία τους για την προσχώρηση. Στις τελευταίες τακτικές εκθέσεις της, η Επιτροπή διατυπώνει την εκτίμηση ότι, με βάση την πρόοδο που έχουν σημειώσει αυτές οι δύο χώρες, τις επιδόσεις τους όσον αφορά την υλοποίηση των δεσμεύσεών τους και τις υπό εξέλιξη προετοιμασίες, θα είναι έτοιμες να προσχωρήσουν στην Ένωση την 1η Ιανουαρίου 2007. Η Επιτροπή επιβεβαίωσε αυτό το συμπέρασμα με τη θετική γνωμοδότηση που εξέδωσε στις 22 Φεβρουαρίου για την προσχώρηση των δύο χωρών. Το Ευρωπαϊκό Συμβούλιο εξέφρασε τη γνώμη ότι η Βουλγαρία και η Ρουμανία θα μπορέσουν να αναλάβουν όλες τις υποχρεώσεις που απορρέουν από την προσχώρηση, υπό τον όρο ότι θα συνεχίσουν να καταβάλλουν προσπάθειες στο διάστημα που απομένει, ότι θα ολοκληρώσουν όλες τις αναγκαίες μεταρρυθμίσεις και ότι θα τηρήσουν όλες τις δεσμεύσεις που έχουν αναλάβει σε όλους ανεξαιρέτως τους τομείς του κεκτημένου.
<P>
Κρίνοντας από τις εκθέσεις του κ. Moscovici και του κ. Van Orden σχετικά με τις αιτήσεις προσχώρησης της Βουλγαρίας και της Ρουμανίας, είμαι πεπεισμένος ότι συμφωνούμε ότι οι δύο αυτές χώρες θα είναι σε θέση να προσχωρήσουν στην Ένωση τον Ιανουάριο του 2007 και να αναλάβουν πλήρως τις υποχρεώσεις που απορρέουν από την προσχώρησή τους.
<P>
Στο μεταξύ, η Ένωση θα συνεχίσει να υποστηρίζει τις προετοιμασίες της Βουλγαρίας και της Ρουμανίας με όλα τα μέσα που έχει στη διάθεσή της. Οι ευρωπαϊκές συμφωνίες που συνάφθηκαν τον 1994 θα παραμείνουν σε ισχύ μέχρι την ημέρα της προσχώρησης. Λειτουργούν σωστά και αποτελούν βασικό εργαλείο για την προετοιμασία της Βουλγαρίας και της Ρουμανίας για την προσχώρηση. Είναι όμως σαφές ότι είναι ευθύνη της Βουλγαρίας και της Ρουμανίας να καταβάλουν όλες τις προσπάθειες που απαιτούνται για να είναι έτοιμες. Δεν μπορούμε σε καμία περίπτωση να υποτιμήσουμε τη σημασία των προσπαθειών αυτών από οικονομική, κοινωνική και πολιτική άποψη· το έργο που έχει πραγματοποιηθεί μέχρι στιγμής αξίζει όλον μας τον σεβασμό.
<P>
Θα ήθελα να προσθέσω δυο λόγια για τις οικονομικές επιπτώσεις. Όσον αφορά τη χρηματοδότηση αυτής της διεύρυνσης σε 27 χώρες μαζί με τη Βουλγαρία και τη Ρουμανία, θέλω να σας υπενθυμίσω ότι οι διαπραγματεύσεις με τις δύο αυτές χώρες διεξήχθησαν στην ίδια βάση και σύμφωνα με τις ίδιες αρχές που ίσχυσαν για τα δέκα νέα κράτη μέλη. Βάσει πρότασης της Επιτροπής τα κράτη μέλη ενέκριναν δέσμη χρηματοπιστωτικών μέτρων η οποία καθορίζει τις μόνες προσδιορίσιμες δαπάνες υπέρ των εν λόγω δύο χωρών, οι οποίες θα καλύπτουν μια περίοδο τριών ετών, όπως στην περίπτωση των δέκα χωρών. Μετά θα ισχύσει το κεκτημένο, συμπεριλαμβανομένων των προσεχών δημοσιονομικών προοπτικών. Είναι ζήτημα δίκαιης και ισότιμης μεταχείρισης, αλλά και προβλεψιμότητας για τις δύο χώρες. Δεν μπορούμε να διαπραγματευτούμε χωρίς να ανοίξουμε όλα τα χαρτιά στο τραπέζι, ιδίως όσον αφορά τις οικονομικές πτυχές για τα πρώτα δύσκολα βήματα που θα κάνουν ως κράτη μέλη.
<P>
Όπως και εσείς, λυπούμαι που δεν κατέστη δυνατό να επιτευχθεί συμφωνία μεταξύ του Συμβουλίου και του Κοινοβουλίου. Πλησιάσαμε πολύ κοντά στην επίτευξη συμφωνίας. Έφταιξε ο εκνευρισμός –νομίζω κυρίως στους κόλπους του Συμβουλίου, για να είμαι δίκαιος– πριν από τις δύσκολες διαπραγματεύσεις για τις δημοσιονομικές προοπτικές που δεν μπορέσαμε να επιτύχουμε συμφωνία σε αυτό το θέμα; Θέλω να επαναλάβω ότι έγιναν ενδεχομένως ορισμένες παρεξηγήσεις. Ίσως ορισμένα τεχνικά ζητήματα να υπερίσχυσαν της θετικής πολιτικής προσέγγισης. Σας διαβεβαιώνω πάντως, εξ ονόματος της Προεδρίας, ότι, για εμάς, οι θεσμικές και δημοσιονομικές εξουσίες του Ευρωπαϊκού Κοινοβουλίου δεν τίθενται σε καμία περίπτωση υπό αμφισβήτηση από τις υποβληθείσες προτάσεις και ότι η διοργανική συμφωνία εξακολουθεί να ισχύει πλήρως. Δεν μπορώ να υποσχεθώ, όπως ζητά ο κ. Böge, ότι θα επιδιώξω συμφωνία για δήλωση πριν ακόμη από την υπογραφή της συμφωνίας, αλλά θα κάνουμε μια τελευταία προσπάθεια προς αυτήν την κατεύθυνση. Δεν ξέρεις καμιά φορά. 
<SPEAKER ID="149" LANGUAGE="" NAME="Rehn," AFFILIATION="μέλος της Επιτροπής">
<P>
Θέλω να τονίσω, όπως έκανα στην Επιτροπή Εξωτερικών Υποθέσεων στις 29 Μαρτίου, ότι ο Πρόεδρος Barroso και εγώ έχουμε υπογραμμίσει επανειλημμένα ότι ενώ η ολοκλήρωση των διαπραγματεύσεων και η υπογραφή της συνθήκης προσχώρησης υπονοούν ότι έχει σημειωθεί συμφωνία για τους όρους και τις συνθήκες για την προσχώρηση της Βουλγαρίας και της Ρουμανίας, αυτό δεν σημαίνει ότι οι προετοιμασίες για προσχώρηση έχουν ολοκληρωθεί. Στους 21 μήνες που υπολείπονται, η Βουλγαρία και η Ρουμανία πρέπει να υλοποιήσουν βασικές μεταρρυθμίσεις και να εκπληρώσουν πλήρως τις δεσμεύσεις που ανέλαβαν κατά τη διάρκεια των διαπραγματεύσεων. Το ρολόι χτυπάει. Κάθε μέρα, κάθε εβδομάδα, κάθε μήνας μετράει από εδώ και πέρα. Αμφότερες οι χώρες παρακολουθούνται στενά από την Επιτροπή, από τα κράτη μέλη και από το Κοινοβούλιο. Αυτό θα συνεχιστεί μέχρι την παραμονή της προσχώρησης.
<P>
Θέλω να σας διαβεβαιώσω ότι εάν η Επιτροπή κρίνει, με βάση την παρακολούθησή της, ότι είτε η Βουλγαρία είτε η Ρουμανία είναι εμφανώς ανέτοιμες για προσχώρηση, δεν θα δίσταζα να συστήσω τη χρήση επανορθωτικών μέσων. Αυτό περιλαμβάνει τη ρήτρα που μας επιτρέπει να αναβάλουμε την προσχώρηση κατά έναν χρόνο μέχρι το 2008. Είμαι πεπεισμένος ότι οι αξιότιμοι βουλευτές του Κοινοβουλίου θα συμφωνήσουν με αυτή την προσέγγιση. Για τον λόγο αυτό προσβλέπω σε τακτικό διάλογο με το Σώμα όσον αφορά την υλοποίηση των δεσμεύσεων της Βουλγαρίας και της Ρουμανίας.
<P>
Όπως επιβεβαίωσε ο Πρόεδρος Barroso σε επιστολή του προς τον Πρόεδρο Borrell την προηγούμενη εβδομάδα, η Επιτροπή θα εξετάσει σοβαρά τις απόψεις του Κοινοβουλίου πριν εκδώσει οποιαδήποτε σύσταση για αυτό το ζήτημα, ιδιαίτερα μετά την έκδοση τον Νοέμβριο της Συνολικής μας Έκθεσης Παρακολούθησης για την πρόοδο της Ρουμανίας και της Βουλγαρίας στην πορεία τους προς την ένταξη. Γι’ αυτό, θα ήθελα να ευχαριστήσω ιδιαιτέρως την Επιτροπή Εξωτερικών Υποθέσεων, τον πρόεδρό της, τους εισηγητές και τους συντονιστές για τη συνεργασία τους και για την εξαιρετικά συνετή λύση που δόθηκε. Κατά την άποψή μου, η λύση αυτή σέβεται τη Συνθήκη και ταυτόχρονα δίνει στο Ευρωπαϊκό Κοινοβούλιο φωνή στη διαδικασία σύμφωνα με το πνεύμα της αληθινής ευρωπαϊκής δημοκρατίας.
<P>
Η έκθεση του κ. Van Orden για τη Βουλγαρία χαιρετίζει την ολοκλήρωση των διαπραγματεύσεων προσχώρησης. Η χώρα έχει όντως σημειώσει σταθερή πρόοδο τα τελευταία χρόνια. Παρόλα αυτά, η Βουλγαρία πρέπει να συνεχίσει στον ίδιο ρυθμό την προετοιμασία της για προσχώρηση. Tην παρακολουθούμε στενά μέσω του εντατικού μηχανισμού παρακολούθησης που διαθέτουμε. Η Βουλγαρία πρέπει να κάνει μεγάλες και αξιόπιστες προσπάθειες για μεταρρυθμίσεις στο δικαστικό σύστημα και να καταπολεμήσει τη διαφθορά και το οργανωμένο έγκλημα. Η μεταρρύθμιση του δικαστικού συστήματος, ιδιαίτερα του προδικαστικού σταδίου, είναι η σημαντικότερη προτεραιότητα μέχρι την προσχώρηση. Αυτή είναι η προτεραιότητα των προτεραιοτήτων για τη Βουλγαρία.
<P>
Επιτρέψτε μου να στραφώ στη Ρουμανία. Στη γνωμοδότησή της για τη Ρουμανία η Επιτροπή προέτρεψε τη χώρα να επιδιώξει με αποφασιστικότητα τις μεταρρυθμίσεις που πρέπει ακόμα να γίνουν. Συγκεκριμένα, αυτό καλύπτει την αποτελεσματική εφαρμογή των μεταρρυθμίσεων της δημόσιας διοίκησης και του δικαστικού συστήματος, την καταπολέμηση της διαφθοράς και την εκπλήρωση των δεσμεύσεων που έχουν αναληφθεί στο πεδίο του ανταγωνισμού και της κρατικής βοήθειας, καθώς και του περιβάλλοντος. Στην έκθεσή του ο κ. Moscovici προσθέτει σε αυτές τις προτεραιότητες το οργανωμένο έγκλημα και τον έλεγχο των εξωτερικών συνόρων. Συμμερίζομαι πλήρως αυτές τις απόψεις. Οι δύο αυτοί τομείς πρέπει να συμπεριλαμβάνονται στις κρίσιμες προϋποθέσεις, όταν αξιολογήσουμε την πρόοδο της πορείας της Ρουμανίας προς την ένταξη.
<P>
Η πολιτική αποφασιστικότητα πρέπει τώρα να μεταφραστεί περαιτέρω σε συγκεκριμένες ενέργειες. Με βάση τις συχνές συναντήσεις μου με τους Ρουμάνους τόσο στο Βουκουρέστι όσο και στις Βρυξέλλες, πιστεύω ακράδαντα ότι η νέα κυβέρνηση έχει αντιληφθεί το εύρος και τη σημασία της άσκησης παρακολούθησης, καθώς και την πίεση χρόνου για επίτευξη συγκεκριμένων αποτελεσμάτων στο πρώτο εξάμηνο του 2005.
<P>
Πριν ολοκληρώσω, επιτρέψτε μου να θίξω σύντομα τις οικονομικές επιπτώσεις της προσχώρησης της Βουλγαρίας και της Ρουμανίας, στις οποίες αναφέρθηκε ο κ. Smith στην ομιλία του. Η Επίτροπος Grybauskaitė συνεργάστηκε στενά με τους δύο εισηγητές, τον κ. Böge και την κ. Dührkop Dührkop, τους πρώην συναδέλφους μου από την Επιτροπή Ελέγχου του Προϋπολογισμού. Η θέση της Επιτροπής στο ζήτημα είναι η ακόλουθη. Τα ποσά που συμφωνήθηκαν στις ενταξιακές διαπραγματεύσεις με τη Βουλγαρία και τη Ρουμανία για την περίοδο 2007-2009 συμπεριλαμβάνονται στη συνθήκη προσχώρησης. Οι δημοσιονομικές προοπτικές για την περίοδο 2007-2013 πρόκειται να χωριστούν σε μεγάλες κατηγορίες δαπανών για την ΕΕ των 27, όχι σε διακρίσεις κατανομών ανάμεσα σε συγκεκριμένες ομάδες κρατών μελών, μερικές από τις οποίες δεν μπορούν παρά να είναι απλώς ενδεικτικές. Η Επιτροπή πιστεύει ότι ο διαχωρισμός ενδεικτικών ποσών ανά ομάδες κρατών μελών δεν συνάδει με το πνεύμα και το γράμμα της διοργανικής συμφωνίας.
<SPEAKER ID="150" LANGUAGE="NL" NAME="Maat (PPE-DE )," AFFILIATION="συντάκτης γνωμοδότησης της Επιτροπής Γεωργίας.">
<P>
    Κύριε Πρόεδρε, με συγκινούν ιδιαίτερα τα όσα ανέφερε ο κ. Schmit, εξ ονόματος του Συμβουλίου, σχετικά με τις κοινωνικές αξίες της ΕΕ. Υπό το φως αυτών των αξιών της ΕΕ πρέπει να εξετάζουμε αυτή τη διεύρυνση. Δεν υπάρχει αμφιβολία ότι η Ρουμανία και η Βουλγαρία θα γίνουν, με τον καιρό, μέρος της Ευρωπαϊκής Ένωσης, αλλά όσον αφορά τη γεωργία και την Επιτροπή Γεωργίας, οφείλω να καταλήξω στο συμπέρασμα ότι δεν υπάρχει ακόμη καμία ένδειξη διευθέτησης της χρηματοδότησης. Αποτελεί μυστήριο το πώς θα χρηματοδοτήσουμε την προσχώρηση αυτών των δύο χωρών. Σας υπενθυμίζω τα κοινωνικά δικαιώματα που αναφέρατε και τις αξίες που πρεσβεύουμε. Υποθέτω ότι δεν αποτελεί πρόθεση του Συμβουλίου η προσχώρηση αυτή να χρηματοδοτηθεί από τις περιοχές της υπαίθρου των σημερινών 25 κρατών μελών. Αυτό δεν συνάδει με τις υψηλές αξίες της ΕΕ και για το λόγο αυτό υποθέτω ότι το Συμβούλιο θα πληρώσει άμεσα.
<P>
Το δεύτερο θέμα αφορά τη λειτουργία αυτών των χωρών σε μια νέα Ευρωπαϊκή Ένωση. Η Επιτροπή ορθώς έθεσε ερωτήματα σχετικά με το συνοριακό έλεγχο. Θα σημείωνα ότι η εξαιρετική πολιτική μας σχετικά με την ασφάλεια των τροφίμων έδωσε στην Ευρωπαϊκή Ένωση τη δυνατότητα να επιτύχει υψηλές προδιαγραφές, αλλά στον τομέα αυτό η Ρουμανία απέχει πολύ από το επιθυμητό επίπεδο. Πρέπει να κατανοήσετε ότι, αν έπρεπε να λάβουμε μια απόφαση τώρα, μεγάλα τμήματα της Ρουμανίας δεν θα μπορούσαν να ενταχθούν στην κοινή ευρωπαϊκή αγορά την κατάλληλη στιγμή, ενώ εμείς πωλούμε προϊόντα στην αγορά τους· το γεγονός ότι το 30% έως 40% του πληθυσμού ζει ακόμη στην ύπαιθρο και στηρίζεται σε αυτή για τη διαβίωσή του σημαίνει ότι η Ρουμανία δεν είναι αρκετά προηγμένη στον τομέα αυτό. Μπορεί να θέτω το θέμα ωμά, αλλά με ωθεί η ειλικρίνεια όταν εξετάζω την κοινωνική διάρθρωση της υπαίθρου.
<P>
Θα ήθελα να συγχαρώ τη Βουλγαρία για το μεταρρυθμιστικό της πρόγραμμα και για τα όσα έχουν γίνει σχετικά με τα δικαιώματα ιδιοκτησίας. Κατάφερε επίσης να εφαρμόσει ορθά το πρόγραμμα ανάπτυξης της υπαίθρου, σε αντίθεση με τη Ρουμανία, την οποία οφείλω να επικρίνω για την ανικανότητά της να δαπανήσει επαρκείς πόρους του προγράμματος SAPARD για τη δρομολόγηση της ανάπτυξης της υπαίθρου. Θα ήταν συνεπώς χρήσιμο αν το Κοινοβούλιο είχε λίγο περισσότερο χρόνο για τη λήψη μιας απόφασης, διότι η νέα κυβέρνηση έχει κάνει καλή αρχή, αλλά τα αποτελέσματα επί του παρόντος είναι ελάχιστα. Εκείνοι που κάνουν συγκρίσεις με προηγούμενες προσχωρήσεις πρέπει να είναι ρεαλιστές. Η Βουλγαρία κινείται προς την κατεύθυνση των δέκα χωρών που εντάχθηκαν πρόσφατα, αλλά η Ρουμανία υστερεί όσον αφορά την ανάπτυξη της υπαίθρου, την αγροτική πολιτική, τον κίνδυνο ασθενειών των ζώων και τη νομοθεσία στον τομέα της ασφάλειας των τροφίμων. Αυτά συμβάλλουν στον καθορισμό των ευρωπαϊκών αξιών, στις οποίες πιστεύουμε ακράδαντα, τις οποίες υποστηρίζουμε και με τις οποίες, κατά την άποψή μας, ωφελείται η κοινωνία, εφόσον μπορούμε να τις εφαρμόσουμε. Δυστυχώς, επί του παρόντος, πρέπει να καταλήξω στο συμπέρασμα ότι υπάρχουν πολλά στοιχεία προς επίκριση όσον αφορά τη γεωργία της Ρουμανίας. 
<SPEAKER ID="151" LANGUAGE="ES" NAME="Millán Mon," AFFILIATION="εξ ονόματος της Ομάδας PPE-DE.">
<P>
Η γνωμοδότηση σχετικά με τη Ρουμανία που θα ψηφίσουμε αύριο είναι συνεπής με την πρώτη έκθεση Moscovici, η οποία εγκρίθηκε από αυτό το Κοινοβούλιο τον προηγούμενο Δεκέμβριο. Σε αυτή είπαμε ναι στο χρονοδιάγραμμα που θεσπίστηκε για την ένταξη της Ρουμανίας και ζητήσαμε την εφαρμογή μιας σειράς μεταρρυθμίσεων σε πολύ γνωστούς τομείς.
<P>
Αυτή η γνωμοδότηση είναι επίσης συνεπής με την επιθυμία αυτού του Κοινοβουλίου να παραμείνει ενεργά αναμεμειγμένο στη διαδικασία που θα οδηγήσει στην ένταξη τον Ιανουάριο 2007. Αναφέρομαι στην παρακολούθηση των μεταρρυθμίσεων και επίσης στην επιθυμία αυτού του Κοινοβουλίου να συνεχίσει να συμμετέχει ενεργά στην περίπτωση της ενεργοποίησης των λεγόμενων ρητρών διασφάλισης.
<P>
Από αυτή την άποψη, χαίρομαι που ο Επίτροπος, κ. Rehn, έχει επαναλάβει τη δέσμευσή του να συμμετέχει πλήρως το Κοινοβούλιο στην υπόλοιπη διαδικασία μέχρι τον Ιανουάριο 2007 και επίσης σημειώνω τις δεσμεύσεις που αναλήφθηκαν από αυτή την άποψη από την Προεδρία του Συμβουλίου.
<P>
Πιστεύω ότι οι ρουμανικές αρχές, ωθούμενες από αυτή την ευρεία υποστήριξη, θα συνεχίσουν να συμμορφώνονται με τις δεσμεύσεις της Συνθήκης Προσχώρησης με απόλυτη αποφασιστικότητα και ακρίβεια, όπως μόλις μας εξήγησε ο κ. Rehn.
<SPEAKER ID="152" LANGUAGE="NL" NAME="Wiersma," AFFILIATION="εξ ονόματος της Ομάδας PSE">
<P>
    Κύριε Πρόεδρε, αύριο το Κοινοβούλιο θα ανακοινώσει την ετυμηγορία του σχετικά με την προσχώρηση της Ρουμανίας και της Βουλγαρίας στην Ευρωπαϊκή Ένωση. Εντούτοις, απομένουν ακόμη 20 μήνες μέχρι την προγραμματισμένη ημερομηνία προσχώρησης και αρκετά από τα ερωτήματα που συζητήθηκαν διεξοδικά στο Κοινοβούλιο παραμένουν αναπάντητα. Η βασική μας ανησυχία είναι η κατάσταση στη Ρουμανία. Πρέπει να πραγματοποιηθούν κατά προτεραιότητα ορισμένες απαραίτητες μεταρρυθμίσεις στη δημόσια διοίκηση και στη διαχείριση της δικαιοσύνης. Η καταπολέμηση της διαφθοράς αξίζει πιο αποφασιστική δράση και απαιτούνται καλύτερες εγγυήσεις για την ελευθερία και την ανεξαρτησία του Τύπου. Αυτές οι πτυχές, καθώς και πολλές άλλες, έχουν αναφερθεί στις εκθέσεις της Επιτροπής και σε αυτές των εισηγητών μας. Όπως το Συμβούλιο και η Επιτροπή, έτσι κι εμείς θέλουμε να διατηρήσουμε την πίεση στη Βουλγαρία και ειδικά στη Ρουμανία, ώστε οι απαραίτητες μεταρρυθμίσεις να λάβουν χώρα εντός των συμφωνημένων χρονικών πλαισίων.
<P>
Οι ελλείψεις στη Ρουμανία είναι τόσο σοβαρές που το «ναι» μας αυτή τη στιγμή αποτελεί συγκατάθεση υπό όρους. Υπάρχει ακόμη η επιλογή της ενεργοποίησης των ρητρών διασφάλισης προκειμένου να προστατευθεί η Ευρωπαϊκή Ένωση από τις δυσμενείς επιπτώσεις των πιθανών ελλείψεων. Αν οι ελλείψεις της μιας ή της άλλης χώρας είναι πολύ σοβαρές, τότε η ένταξή της μπορεί ακόμη και να αναβληθεί. Καθώς το Κοινοβούλιο δεν πρέπει απλά να παρακολουθεί άπραγο κατά τη διάρκεια της εποπτείας και της διαδικασίας απόφασης για το αν πρέπει να χρησιμοποιηθούν οι διασφαλίσεις ή να αναβληθεί η ένταξη, ζητήσαμε από το Συμβούλιο και την Επιτροπή να συμμετάσχουν ενεργά στην εποπτεία και στη διαδικασία λήψης απόφασης μέχρι και τη στιγμή της ένταξης, και οι ομιλίες που ακούσαμε σήμερα υποδεικνύουν ότι τόσο η Επιτροπή όσο και το Συμβούλιο είναι διατεθειμένα να το κάνουν. Το Ευρωπαϊκό Κοινοβούλιο τίθεται με αυτό τον τρόπο σε καλύτερη θέση και, πάνω από όλα, ευνοείται ο δημοκρατικός έλεγχος της διαδικασίας της διεύρυνσης και εγώ το θεωρώ επίσης πολιτική συμφωνία. Σε περίπτωση που μια μεγάλη πλειοψηφία του Σώματος εκφράσει αμφισβήτηση της προόδου ή της κατάστασης ετοιμότητας της Ρουμανίας ή της Βουλγαρίας σε μεταγενέστερο στάδιο της διαδικασίας, τότε το Συμβούλιο και η Επιτροπή δύσκολα θα το αγνοούσαν αν ήθελαν να αποφύγουν μεγάλες πολιτικές αντιπαραθέσεις. Η συγκατάθεσή μας αύριο θα είναι, συνεπώς, υπό όρους. Αποτελεί επίσης μια μορφή πολιτικής συμφωνίας με τις υποψήφιες προς ένταξη χώρες. Στέλνει ένα μήνυμα σε αυτές ότι κατά τους 18 προσεχείς μήνες, θα βρίσκονται στις πρώτες θέσεις της λίστας προτεραιοτήτων μας και ότι η δική τους δέσμευση θα είναι τελικά αποφασιστικός παράγοντας. 
<SPEAKER ID="153" LANGUAGE="DE" NAME="Lambsdorff," AFFILIATION="εξ ονόματος της Ομάδας ALDE">
<P>
    Κύριε Πρόεδρε, κύριε Επίτροπε, κυρίες και κύριοι, αύριο το Ευρωπαϊκό Κοινοβούλιο θα ψηφίσει για την προσχώρηση της Βουλγαρίας στην Ευρωπαϊκή Ένωση και θα ήθελα να συγχαρώ εξ ονόματος της Ομάδας Συμμαχία Φιλελευθέρων και Δημοκρατών για την Ευρώπη τον κ. Van Orden για την έκθεσή του. Η διεξοδική αυτή έκθεση κρατάει τις ισορροπίες αφενός μεταξύ της τεράστιας προόδου της Βουλγαρίας και αφετέρου των γνωστών προβλημάτων που πρέπει ακόμα να λυθούν. Είναι βέβαιο ότι η εν λόγω χώρα βρίσκεται σε καλό δρόμο σε σχέση με την προσχώρησή της στην Ευρωπαϊκή Ένωση το 2007. Η Ομάδα μας, η Ομάδα της Συμμαχίας Φιλελευθέρων και Δημοκρατών για την Ευρώπη, θα εγκρίνει για τον λόγο αυτόν την προσχώρηση της Βουλγαρίας και υπόσχεται να υποστηρίξει με εποικοδομητική κριτική την χώρα αυτήν στην περαιτέρω πορεία της.
<P>
Η κυβέρνηση της Βουλγαρίας απέδειξε ότι είναι σε θέση να εκπληρώσει τα κριτήρια για την ένταξη και να ικανοποιήσει με αξιόπιστο τρόπο τις απαιτήσεις προς αυτήν. Αυτή η θετική τάση πρέπει να διατηρηθεί και μελλοντικά και δεν πρέπει να οδηγήσει σε επιβράδυνση των μεταρρυθμιστικών προσπαθειών, ειδικά ενόψει των εκλογών που θα γίνουν τον Ιούνιο. Τα σχετικά θέματα, που αναφέρθηκαν ήδη εδώ, είναι η ιδιωτικοποίηση της Bulgartabak και η μεταρρύθμιση του ποινικού δικαίου.
<P>
Είναι σωστό πως αυτή είναι μία σημαντική ημέρα για την Ευρωπαϊκή Ένωση. Θα ήθελα, ως εκ τούτου, να επωφεληθώ της ευκαιρίας για να δώσω έμφαση στο κεντρικό χαρακτηριστικό που έχει ο επικείμενος γύρος της διεύρυνσης για την Ευρωπαϊκή Ένωση, δηλαδή το θέμα της τήρησης των κριτηρίων των επιδόσεων που αναφέρεται στην έκθεση. Μόνο μία συνεπής αξιολόγηση των υποψηφίων για έγκριση χωρών, που θα βασίζεται στις επιδόσεις και τις επιτυχίες τους, θα διατηρήσει την αξιοπιστία της Ευρωπαϊκής Ένωσης. Αυτή η αξιοπιστία είναι προϋπόθεση για την αναγκαία υποστήριξη από τους πολίτες μας όχι μόνο για την ενταξιακή διαδικασία αλλά και για το έργο της Ευρωπαϊκής Ένωσης γενικότερα. Γι’ αυτόν και μόνο τον λόγο –το απευθύνω αυτό στον κ. Moscovici– η Ομάδα μου θεωρεί τόσο σημαντική την ατομική αξιολόγηση των δύο υποψηφίων χωρών και όχι επειδή υπάρχουν αμφιβολίες για την ευρωπαϊκή τους προοπτική.
<P>
Σε συνάρτηση με αυτό πρέπει να επικροτήσουμε την συνεπή στάση της Επιτροπής. Ο Επίτροπος Rehn κατέστησε σαφές ότι δεν θα διστάσει να συστήσει την εφαρμογή της ρήτρας διασφάλισης, εάν το θεωρήσει ενδεδειγμένο. Εμείς θα προσέξουμε να μην παραμείνει στις εξαγγελίες, αλλά να το κάνει εφόσον διαπιστωθεί ότι είναι αναγκαίο. Η Ομάδα μου επικροτεί απερίφραστα το γεγονός ότι θα συμμετάσχει εδώ πλήρως το Σώμα. Κατά τα άλλα θεωρώ –ειδικά μετά από την απρεπή συμπεριφορά πολλών συναδέλφων της Ομάδας του ΕΛΚ σήμερα το μεσημέρι– ότι δεν θα πρέπει να κάνουμε αυτήν την συζήτηση στο Στρασβούργο αλλά στις Βρυξέλλες. 
<SPEAKER ID="154" LANGUAGE="NL" NAME="Lagendijk," AFFILIATION="εξ ονόματος της Ομάδας Verts/ALE. –">
<P>
    Κύριε Πρόεδρε, τον περασμένο Δεκέμβριο, η Ομάδα μου καταψήφισε την έκθεση του κ. Moscovici διότι θεωρήσαμε ότι εξέφραζε μια υπερβολικά θετική άποψη υπέρ της Ρουμανίας και ότι δεν υπήρχε κανένα απολύτως στοιχείο που να υποδεικνύει ότι θα αντιμετωπίζονταν τα θεμελιώδη προβλήματα, όπως η καταπολέμηση της διαφθοράς και η εξασφάλιση της ανεξαρτησίας των μέσων ενημέρωσης και της ελευθερίας του Τύπου. Θα είμαι απόλυτα ειλικρινής: αν στις εκλογές του περασμένου Δεκεμβρίου είχε κερδίσει το κόμμα του κ. Nastase, τα πράγματα για την Ομάδα μου θα ήταν ξεκάθαρα. Θα ψηφίζαμε «όχι» αύριο για την ένταξη της Ρουμανίας. Η προηγούμενη κυβέρνηση της Ρουμανίας αποτελούσε περισσότερο μέρος του προβλήματος παρά της λύσης, αλλά, ευτυχώς, τώρα υπάρχει μια νέα κυβέρνηση, οι προτεραιότητες της οποίας είναι ευθυγραμμισμένες με τις ανησυχίες του Κοινοβουλίου. Από τη στιγμή που ανέλαβε τα καθήκοντά της η νέα κυβέρνηση, κατέστησε σαφές ότι θα αντιμετωπίσει σοβαρά τα προβλήματα που μόλις ανέφερα. Από τότε, πρώην υπουργοί και πρώην βουλευτές έχασαν την ασυλία τους από δίωξη. Απολύθηκαν είκοσι πέντε υψηλόβαθμοι αξιωματικοί της αστυνομίας ύποπτοι για διαφθορά και αναμένεται ότι θα κινηθούν ποινικές διαδικασίες κατά πρώην υπουργών με την κατηγορία της διαφθοράς.
<P>
Εν συντομία, αυτή η κυβέρνηση, ειδικά το Υπουργείο Δικαιοσύνης, αξίζει τη στήριξή μας. Θα ήθελα να πω σε όλους όσοι σκοπεύουν να ψηφίσουν «όχι» ότι με αυτό τον τρόπο τιμωρούν την τρέχουσα κυβέρνηση για τα λάθη της προηγούμενης. Αυτό θα οδηγούσε σε αποσταθεροποίηση της σημερινής κυβέρνησης και αν υπάρχει κάτι που δεν θέλω είναι να επανέλθει η παλιά κυβέρνηση στην εξουσία. Στη σημερινή κυβέρνηση, λοιπόν, σας καλώ να πείτε «ναι», αλλά «ναι» υπό όρους. Είναι καίριας σημασίας να συνεχίσει το Κοινοβούλιο να ελέγχει τη διεύρυνση με τη Ρουμανία και αυτός είναι ο λόγος για τον οποίο ανέλαβα την πρωτοβουλία να ζητήσω από την Επιτροπή και το Συμβούλιο να δεσμευτούν ότι το Κοινοβούλιο θα συνεχίσει να συμμετέχει στη διεύρυνση, ακόμη και μετά την αυριανή ημέρα. Είμαι ικανοποιημένος με τη συνεργασία του εισηγητή αλλά και με το γεγονός ότι η συνεργασία με τους βουλευτές του Κοινοβουλίου ήταν επιτυχής. Είμαι ιδιαίτερα ικανοποιημένος με τη δέσμευση που εξέφρασε ο κ. Rehn σήμερα, η οποία περιελήφθη επίσης σε επιστολή του κ. Barroso προς τον κ. Borrell.
<P>
Αν θεωρηθεί αναγκαίο στο μέλλον, κατά τους προσεχείς 18 μήνες, να καταφύγουμε στις ρήτρες αναβολής, το Κοινοβούλιο θα συμμετάσχει πλήρως σε αυτή την πρωτοβουλία. Αν το Κοινοβούλιο θεωρήσει ότι πραγματοποιούνται πολύ λίγες μεταρρυθμίσεις το 2005 ή το 2006 και ότι είναι συνεπώς απαραίτητο να ξεκινήσει η διαδικασία αναβολής σε πολύ συγκεκριμένους τομείς, συμπεριλαμβανομένης της καταπολέμησης της διαφθοράς, τότε αυτό είναι δυνατό να συμβεί και δημιουργεί ένα πολιτικό γεγονός που θα απαιτήσει μια αντίδραση από την Επιτροπή και το Συμβούλιο σε ευρωπαϊκό και εθνικό επίπεδο. Εξάλλου, δεν πρέπει να παραβλέπουμε το γεγονός ότι η Συνθήκη με τη Ρουμανία και τη Βουλγαρία υπόκειται σε επικύρωση και ότι, στο μέλλον, τα κοινοβούλιά τους θα λαμβάνουν υπόψη όσα λέγονται στο Κοινοβούλιο.
<SPEAKER ID="155" LANGUAGE="" NAME="" AFFILIATION="Αντιπροέδρου">
<SPEAKER ID="156" LANGUAGE="NL" NAME="Meijer," AFFILIATION="εξ ονόματος της Ομάδας GUE/NGL.">
<P>
    Κύριε Πρόεδρε, η Βουλγαρία και η Ρουμανία δεν εντάχθηκαν άμεσα κατά τη διάρκεια του μεγάλου γύρου διαπραγμάτευσης το 2004 διότι οι χώρες αυτές είχαν μείνει πίσω.
<P>
Το θέμα που θέλω να θέσω σχετικά με τη Βουλγαρία είναι ότι παρασύρεται στην κατασκευή αυτοκινητοδρόμων και αεροδρομίων χωρίς να λαμβάνει υπόψη τη δημόσια υγεία, τη φύση, το περιβάλλον ή τους ισχύοντες κανόνες της ΕΕ. Επιπροσθέτως, η πλειοψηφία του πληθυσμού των Ρόμα, παρά τα έργα που επιδοτεί η Ευρωπαϊκή Ένωση, δεν αντιμετωπίζεται επί ίσοις όροις. Η φτώχεια και η ανεργία καλπάζουν. Η τρέχουσα κυβέρνηση βρίσκεται στην εξουσία χάρη στην προσωρινή δημοτικότητα ενός ατόμου: του ανθρώπου που ήθελε να γίνει βασιλιάς αλλά δεν έχει καμία αξιόλογη οργανωμένη και συνεκτική υποστήριξη. Μετά τις εκλογές της 25ης Ιουνίου θα δοθεί τέλος σε αυτή την περίεργη κατάσταση. Εφόσον η Βουλγαρία δεν είναι σε χειρότερη μοίρα από ορισμένα κράτη που εντάχθηκαν το 2004, αυτή η επίκριση δεν αποτελεί επαρκή λόγο για να περιμένει μετά το 2007.
<P>
Η ένταξη της Ρουμανίας είναι πολύ πιο αμφισβητήσιμη. Τα τελευταία χρόνια, δεν υπήρχαν διασφαλίσεις για την ανεξαρτησία του Τύπου, της δικαιοσύνης και των μη κυβερνητικών οργανώσεων. Παρά το γεγονός ότι η Ρουμανία αποτελεί υποψήφιο προς ένταξη μέλος της Ευρωπαϊκής Ένωσης, μου δίνει την εντύπωση ότι έχει σε υψηλότερη εκτίμηση τις ΗΠΑ και την Τουρκία. Η Ρουμανία βρίσκεται σε τόσο άσχημη κατάσταση που η αρχική προθυμία της γειτονικής Μολδαβίας να επιστρέψει σε αυτή έχει χαθεί εντελώς. Τα κυβερνητικά καθήκοντα έχουν παραμεληθεί, αλλά το περιθώριο για μια οικονομία της άγριας δύσης. Σε μια προσπάθεια για φθηνή εξόρυξη μεταλλευμάτων, η χώρα προσλαμβάνει ξένους πλιατσικολόγους, οι οποίοι χρησιμοποιούν επικίνδυνα χημικά που μπορούν να μολύνουν σοβαρά το έδαφος, τα υπόγεια ύδατα και τα νερά των ποταμών. Στη γειτονική Ουγγαρία, η οποία έχει πληγεί στο παρελθόν από τα τοξικά νερά των ποταμών από τη Ρουμανία, ο κόσμος αναμένει με φόβο το έργο εξόρυξης χρυσού στη Rosia Montana της ρουμανικής επαρχίας Alba, το οποίο θα περιλαμβάνει τη χρήση κυανιδίου. Επιπλέον, η Ρουμανία έχει συνάψει συμφωνία με τις Ηνωμένες Πολιτείες για την υπονόμευση του Διεθνούς Ποινικού Δικαστηρίου της Χάγης. Η Ρουμανία αποτελεί για τον υπουργό Άμυνας των ΗΠΑ, Rumsfeld, τη βιτρίνα της «νέας Ευρώπης».
<SPEAKER ID="157" LANGUAGE="NL" NAME="Belder," AFFILIATION="εξ ονόματος της Ομάδας IND/DEM.">
<P>
     Σας ευχαριστώ, κύριε Πρόεδρε, η έκθεση του κ. Moscovici σχετικά με την αίτηση της Ρουμανίας για προσχώρηση στην Ευρωπαϊκή Ένωση υπερέχει λόγω της σαφήνειας και της ειλικρίνειάς της. Καλύπτει και τα αποτελέσματα και τις ελλείψεις σε αυτή την κρίσιμη φάση της μακράς και δύσκολης πορείας του Βουκουρεστίου προς τις Βρυξέλλες. Στην παράγραφο 6, ο εισηγητής υπογραμμίζει τις ευρωπαϊκές υποχρεώσεις που η ρουμανική κυβέρνηση δεν έχει εκπληρώσει ακόμη. Υπάρχει λόγος που οι δικαστικές και διοικητικές μεταρρυθμίσεις, καθώς και η καταπολέμηση της διαφθοράς, βρίσκονται στις πρώτες θέσεις αυτού του καταλόγου. Σύμφωνα με καλά πληροφορημένο εκπρόσωπο, σε καμία περίπτωση δεν πρέπει να αμφισβητούμε την ακεραιότητα και την αφοσίωση της νέας Υπουργού Δικαιοσύνης της Ρουμανίας, κ. Monica Macovei, μολονότι αντιμετωπίζει αρκετή αντίσταση ακόμα και μέσα στο ίδιο το υπουργείο της. Θα ήταν ευπρόσδεκτη η ανοιχτή έκφραση υποστήριξης προς την υπουργό από την πλευρά της Επιτροπής. Ένα τέτοιο θετικό μήνυμα θα μπορούσε ακόμη και να έχει διπλή επίδραση καθώς θα ληφθεί τόσο από τη Ρουμανία όσο και από αλλού. Υποστηρίζω συνεπώς και όσα ανέφερε ο κ. Lagendijk επί του θέματος. Επιπροσθέτως, η Επιτροπή θα μπορούσε να προτρέψει τη ρουμανική κυβέρνηση να ξεκινήσει μια νέα προσπάθεια κατά της διαφθοράς αντίστοιχη με την εκστρατεία «Μίζες για κανέναν», διότι, σε τελική ανάλυση, αυτό το κακό πλήττει το σύνολο της κοινωνίας.
<P>
Ελπίζω ειλικρινά η έκθεση του κ. Moscovici να συμβάλλει, Θεού θέλοντος, στην προσχώρηση της Ρουμανίας στην Ευρωπαϊκή Ένωση ως υπεύθυνο μέλος την 1η Ιανουαρίου 2007. Μάλιστα, θα ήθελα να εκφράσω την ίδια ευχή και για την εξαιρετική έκθεση του κ. Van Orden σχετικά με τη Βουλγαρία. 
<SPEAKER ID="158" LANGUAGE="LV" NAME="Vaidere," AFFILIATION="εξ ονόματος της Ομάδας UEN">
<SPEAKER ID="159" LANGUAGE="IT" NAME="Battilocchio (NI )." AFFILIATION="">
<SPEAKER ID="160" LANGUAGE="ES" NAME="Salafranca Sánchez-Neyra (PPE-DE )." AFFILIATION="">
<P>
    Κύριε Πρόεδρε, αφού συγχαρώ τους εισηγητές, κκ. Moscovici και Van Orden, θα ήθελα να πω ότι η συζήτηση που διεξάγουμε εδώ σήμερα το απόγευμα είναι ακόμη πιο σημαντική από την ένταξη της Ρουμανίας και της Βουλγαρίας.
<P>
Εκτός από τη δήλωση ότι τα προνόμια αυτού του Κοινοβουλίου πρέπει να διατηρηθούν, κύριε Πρόεδρε, θα ήθελα επίσης να επισημάνω ότι η Ρουμανία και η Βουλγαρία δεν μπορούν να είναι όμηροι των δημοσιονομικών ή πολιτικών διαφωνιών μεταξύ των διαφόρων θεσμικών οργάνων που απαρτίζουν σήμερα την Ευρωπαϊκή Ένωση. Κατά τη γνώμη μου, επομένως, κύριε Πρόεδρε, αυτό το Κοινοβούλιο πρέπει να εγκρίνει αύριο, με τις συμφωνηθείσες επιφυλάξεις, που πιστεύω ότι είναι κάτι παραπάνω από επαρκείς, τις θετικές γνωμοδοτήσεις που μας προτείνουν οι εισηγητές, σύμφωνα με τους όρους που εγκρίθηκαν στην Επιτροπή Εξωτερικών Υποθέσεων, ούτε ώστε η Συνθήκη Προσχώρησης να μπορέσει να υπογραφεί, όπως είναι προγραμματισμένο, στις 26 Απριλίου.
<SPEAKER ID="161" LANGUAGE="HU" NAME="Dobolyi (PSE )" AFFILIATION=".">
<P>
Αυτή η διεύρυνση μας δίνει τη δυνατότητα να επεκτείνουμε το πεδίο σταθερότητας, ειρήνης και ευημερίας στη Ρουμανία και τη Βουλγαρία. Μας δίνει τη δυνατότητα να διαδώσουμε τις αξίες της Ευρώπης, η οποία βασίζεται στη δημοκρατία, την πολυφωνία και το κράτος δικαίου. Όπως ανέφερε ο κ. van Orden στην ισορροπημένη έκθεσή του, η Βουλγαρία έχει ακόμα ορισμένες εκκρεμότητες όσον αφορά την εκπλήρωση των υποχρεώσεών της. Επίσης, όπως ανέφεραν ο Επίτροπος Rehn, ο κ. Wiersma και άλλοι αξιότιμοι συνάδελφοι, με ικανοποιεί ιδιαίτερα το γεγονός ότι το Κοινοβούλιο θα συμμετάσχει στην εποπτεία της προπαρασκευαστικής διαδικασίας και στο μέλλον. Για το λόγο αυτό, θα ήθελα να ζητήσω από τους βούλγαρους φίλους μας να συνεχίσουν το εξαιρετικό τους έργο, το οποίο ξεκίνησαν αρκετά χρόνια πριν και το οποίο θα μας δώσει τη δυνατότητα να ολοκληρώσουμε αυτή την περίοδο την 1η Ιανουαρίου 2007.
<P>
Εξ ονόματος της Σοσιαλιστικής Ομάδας, θα ήθελα να πω ότι είμαστε έτοιμοι να καλωσορίσουμε τον λαό της Βουλγαρίας στο σύνδεσμο που πάντα ανήκε, καθώς μοιράζεται την ιστορία, τον πολιτισμό και τις αξίες μας. Με αυτό τον τρόπο, σημαίνουμε το τέλος ενός τεχνητού διαχωρισμού, όπως και στην περίπτωση της Ρουμανίας. Χαίρομαι επίσης που μπορώ να αδράξω αυτή την ευκαιρία για να πω λίγα λόγια για με τη Ρουμανία ως βουλευτής της Ουγγαρίας, διότι πιστεύω ότι αυτή η διεύρυνση θα δώσει μια λύση για δύο εκατομμύρια ούγγρους πολίτες που ζουν στη Ρουμανία και που από το 2007 και εξής θα μπορούν να ζουν σε μια κοινή Ευρώπη χωρίς σύνορα. 
<SPEAKER ID="162" LANGUAGE="NL" NAME="Neyts-Uyttebroeck (ALDE )." AFFILIATION="">
<P>
    Κύριε Πρόεδρε, κύριε Επίτροπε, κυρίες και κύριοι, θα ήθελα να ξεκινήσω αποτίνοντας φόρο τιμής όχι μόνο στους εισηγητές, κκ. Van Orden και Moscovici, αλλά και στους συναδέλφους βουλευτές που καθοδήγησαν τις προσπάθειες τόσο της Βουλγαρίας όσο και της Ρουμανίας τα τελευταία χρόνια. Θα ήθελα να αναφέρω ειδικά τη Βαρόνη Nicholson, η οποία το έκανε αυτό για τη Ρουμανία με αμείωτο ζήλο.
<P>
Καθώς μια μεγάλη πλειοψηφία της Ομάδας μου θα δώσει τη συγκατάθεσή της για τη συνθήκη προσχώρησης με τη Ρουμανία, θα ήθελα να αφιερώσω την ομιλία μου στο θέμα αυτό. Μολονότι υπάρχουν ακόμα ερωτηματικά σχετικά με την κατάσταση της ετοιμότητάς της στους τομείς της δικαιοσύνης, της καταπολέμησης της διαφθοράς και του ελέγχου των εξωτερικών συνόρων, εκτιμούμε και υποστηρίζουμε ανεπιφύλακτα τις σημαντικές προσπάθειες που καταβάλλει η τρέχουσα κυβέρνηση προκειμένου να προλάβει να φτάσει στο επιθυμητό αποτέλεσμα. Θα ήθελα επίσης να εκφράσω την εκτίμησή μας για τη διαβεβαίωση της Επιτροπής και του Συμβουλίου ότι το Κοινοβούλιο θα συνεχίσει να συμμετέχει στην πρόοδο που πρόκειται να σημειωθεί στο μέλλον. Κατά το παρελθόν, η συνεργασία μεταξύ του Κοινοβουλίου, της Επιτροπής και του Συμβουλίου, με εκπροσώπους είτε τους σκιώδεις εισηγητές τους είτε τους συντονιστές τους, υπήρξε υποδειγματική και συνεπώς έχουν άρει τις μεγαλύτερες αμφιβολίες μας. Όπως γνωρίζετε, αυτές οι αμφιβολίες αφορούσαν κυρίως τη μακρά εικοσάμηνη περίοδο που θα χωρίζει την υπογραφή στις 25 Απριλίου και την πραγματική ένταξη την 1η Ιανουαρίου 2007.
<SPEAKER ID="163" LANGUAGE="DE" NAME="Horáček (Verts/ALE )." AFFILIATION="Hera">
<P>
    Κύριε Πρόεδρε, κύριε Επίτροπε, επιδοκιμάζουμε την ένταξη της Βουλγαρίας στην ΕΕ αφού η συμμετοχή της στην Ένωση έχει μεγάλη πολιτική σημασία. Ασφαλώς όμως οι μεταρρυθμιστικές προσπάθειες δεν πρέπει να εξασθενήσουν. Ωστόσο, δεν πρόκειται να εγκρίνουμε στην παρούσα μορφή της την έκθεση Van Orden γιατί παρουσιάζει κάποιες ελλείψεις και κάποια πράγματα δεν περιγράφονται αρκετά καθαρά. Ένα παράδειγμα είναι τα ανθρώπινα δικαιώματα. Οι αρχές της Βουλγαρίας πρέπει να εκπονήσουν ένα σαφές σχέδιο δράσης για την καταπολέμηση του εμπορίου ανθρώπων και να το εφαρμόσουν στην πράξη. Πρέπει να βελτιωθούν οι συνθήκες νοσηλείας των ασθενών στα ψυχιατρικά ιδρύματα. Πρέπει να ενσωματωθούν ακόμα καλύτερα οι μειονότητες και ιδιαίτερα οι Ρομ. Πρέπει να διασφαλιστούν τα δημοκρατικά δικαιώματα και η ελευθερία γνώμης, καθώς και οι αρχές της σύμβασης Aarhus και η πρόσβαση στην πληροφόρηση, καθώς μας προξένησαν σοκ οι απειλές κατά εκπροσώπων οικολογικών ΜΚΟ και πρωτοβουλιών πολιτών. Για τους οικολογικούς προβληματισμούς σχετικά με τους πυρηνικούς σταθμούς Kosloduj και Belene θα μιλήσει η συνάδελφος Rebecca Harms.
<P>
Πρέπει να παταχθούν ενεργητικά οι πολλές και διάφορες μορφές διαφθοράς. Επιπροσθέτως, πρέπει να γίνουν τα πάντα για να διαλευκανθεί η μοίρα των 14 αγνοουμένων Βουλγάρων ναυτικών του πλοίου που βυθίστηκε τον Φεβρουάριο του 2004 στον Εύξεινο Πόντο. 
<SPEAKER ID="164" LANGUAGE="CS" NAME="Remek (GUE/NGL )." AFFILIATION="">
<SPEAKER ID="165" LANGUAGE="PL" NAME="Piotrowski (IND/DEM )." AFFILIATION="">
<SPEAKER ID="166" LANGUAGE="PL" NAME="Libicki (UEN )." AFFILIATION="">
<P>
      Κύριε Πρόεδρε, κυρίες και κύριοι, με λύπη μου πρέπει να πω ότι στη σημερινή συζήτηση κυριάρχησαν οι λογιστές και οι γραφειοκράτες. Για το λόγο αυτό, άκουσα με ικανοποίηση τον εκπρόσωπο του Συμβουλίου, κ. Schmit, να εφιστά την προσοχή μας σε κάτι που θα έπρεπε να είναι προφανές, δηλαδή ότι πρόκειται για μια πραγματικά ιστορική στιγμή, ειδικά για τη Βουλγαρία και τη Ρουμανία. Η ένταξη αυτών των δύο χωρών σημαίνει ότι οι διαιρέσεις που δημιουργήθηκαν με τη συμφωνία της Γιάλτας, και που ήταν αντίθετες προς τον πολιτισμό, την παράδοση και τη δικαιοσύνη της Ευρώπης, θα διαγραφούν επιτέλους εντελώς από το χάρτη. Παράλληλα, οι δύο χώρες που καλωσορίζουμε στην Ευρωπαϊκή Ένωση ανήκαν παραδοσιακά στην ευρωπαϊκή κουλτούρα. Όταν κέρδισαν την ανεξαρτησία τους πριν 100 και πλέον έτη, κατέβαλαν μεγάλες προσπάθειες να εδραιωθούν ως σύγχρονα κράτη προκειμένου να αποτελέσουν μέρος του δυτικοευρωπαϊκού πολιτισμού. Δεν υπάρχει κανείς εδώ σήμερα που να μην γνωρίζει ονόματα όπως Brancusi, Eliade και Carmen Sylva, ψευδώνυμο που χρησιμοποιούσε η βασίλισσα της Ρουμανίας πριν 90 χρόνια για να εκδίδει τα πασίγνωστα κείμενά της.
<P>
Αντίστοιχα, η Βουλγαρία απελευθερώθηκε από την οθωμανική κυριαρχία όταν κέρδισε την ανεξαρτησία της, καλώντας στο θρόνο τη δυτικοευρωπαϊκή δυναστεία των Saxe-Coburg-Gotha. Ένας εκπρόσωπος αυτής της δυναστείας, ο σημερινός πρωθυπουργός της Βουλγαρίας, οδηγεί τώρα με επιτυχία τη Βουλγαρία στην Ευρωπαϊκή Ένωση. Πρέπει να καλωσορίσουμε αυτές τις χώρες και να είμαστε περιχαρείς για την είσοδό τους στην οικογένειά μας των ευρωπαϊκών εθνών. 
<SPEAKER ID="167" LANGUAGE="DE" NAME="Martin, Hans-Peter (NI )." AFFILIATION="">
<P>
    Κύριε Πρόεδρε, δεν έχει καν περάσει ένας χρόνος που στο πλαίσιο του προεκλογικού αγώνα για τις ευρωεκλογές στην Αυστρία οι δύο βασικοί υποψήφιοι των μεγάλων Ομάδων, ο κ. Swoboda και η κ. Stenzel, απαντώντας στις ερωτήσεις των ανήσυχων πολιτών σχετικέ με τη διεύρυνση κατά δέκα νέες χώρες που γινόταν τότε είχαν πει σχετικά με το ποια θα είναι η κατάσταση ως προς τις μελλοντικές υποψήφιες για ένταξη χώρες: «Αυτό δεν είναι της στιγμής».
<SPEAKER ID="168" LANGUAGE="DE" NAME="Ferber (PPE-DE )." AFFILIATION="«Θα εξετάσω ένα αίτημα του Ευρωπαϊκού Κοινοβουλίου»">
<P>
    Κύριε Πρόεδρε, κύριε Προεδρεύων του Συμβουλίου –χαίρομαι που είστε εδώ, κι ας μην ακούτε– κύριε Επίτροπε, κυρίες και κύριοι, ως μέλη του Σώματος πρέπει να εξετάσουμε δύο πράγματα. Το πρώτο είναι αν διαφυλάσσονται στη διαδικασία της διεύρυνσης τα δικαιώματά μας ως βουλευτών. Ως εκπρόσωπος της Ομάδας μου στην Επιτροπή Προϋπολογισμών –όπου χθες το βράδυ εγκρίναμε ομόφωνα την έκθεση Dührkop Dührkop– σας λέω ότι εγώ δεν βλέπω να έχουν ληφθεί υπόψη τα δημοσιονομικά δικαιώματα του Ευρωπαϊκού Κοινοβουλίου σε σχέση με τη διεύρυνση.
<P>
Δεύτερον, πρέπει να εξετάσουμε αν η Βουλγαρία και η Ρουμανία πληρούν τα κριτήρια για την ένταξή τους. Πότε θα πρέπει να προβούμε σε σχετική δήλωση αν όχι κατά την υποχρεωτική ψηφοφορία που προβλέπει η Συνθήκη και θα γίνει αύριο; Θέλετε να σας υπενθυμίσω τι έλεγε κάθε χρόνο στις εκθέσεις προόδου του το Σώμα, ιδίως για την κατάσταση στη Ρουμανία; Εγώ δεν μπορώ να δω καμία πρόοδο. Αν προσπαθήσω να προβλέψω τι θα γίνει μέχρι το τέλος του 2006, δεν βλέπω να επιτυγχάνεται ο στόχος. Είχα προτείνει να ψηφίσουμε εδώ στην Ολομέλεια για τις αιτήσεις εισδοχής της Βουλγαρίας και της Ρουμανίας μετά από την υποβολή της επόμενης έκθεσης προόδου, αλλά δυστυχώς αυτό δεν κατέστη δυνατόν.
<SPEAKER ID="169" LANGUAGE="DE" NAME="Swoboda (PSE )." AFFILIATION="">
<P>
Θα ήθελα, ωστόσο, επίσης να ευχαριστήσω τον Πρόεδρο του Συμβουλίου και τον Επίτροπο διότι τόσο ο κ. Schmit όσο και ο κ. Rehn κατέβαλαν εντατικές προσπάθειες να ανταποκριθούν στις επιθυμίες και να υιοθετήσουν τις ιδέες του Κοινοβουλίου. Ξέρω ότι υπήρχαν πολλά νομικά εμπόδια που έπρεπε να υπερπηδηθούν. Καταρχήν, υποστηρίζω βέβαια όσα είπε ο κ. Ferber για τα δικαιώματα του Κοινοβουλίου, όμως αυτό που είπαν σήμερα ο Πρόεδρος του Συμβουλίου και ο Επίτροπος δείχνει επίσης καθαρά πως δεν φαίνεται δυνατόν το Συμβούλιο και η Επιτροπή να αγνοήσουν απλά το Κοινοβούλιο –ειδικά ως εκπρόσωπο των ευρωπαίων πολιτών– εάν το τελευταίο λάβει σαφή αρνητική θέση το φθινόπωρο. Βασικά αυτή ήταν και η μοναδική βάση που κατέστησε δυνατόν να δώσουν την έγκρισή τους πολλοί από τους συναδέλφους μας.
<P>
Πρέπει να γίνουν ακόμη πολλά. Δεν ισχύει αυτό που είπε ο κ. Lagendijk –που κατά τα άλλα εκτιμώ πολύ– ότι παλιότερα όλα ήταν ή μαύρα ή κόκκινα ή οπωσδήποτε κακά και τώρα όλα είναι καλά. Και η προηγούμενη κυβέρνηση έκανε κάποια πράγματα –παραδέχομαι βέβαια πως δεν ήταν αρκετά– και ως εκ τούτου ελπίζουμε ότι η παρούσα κυβέρνηση θα εντατικοποιήσει τις προσπάθειές της.
<SPEAKER ID="170" LANGUAGE="DA" NAME="Jensen (ALDE )." AFFILIATION="">
<P>
Πόσο δύσκολο μπορεί να είναι; Το μόνο που ζητήσαμε ήταν να προβεί το Συμβούλιο –όπως συμφωνήθηκε με την Προεδρία του Λουξεμβούργου– σε μια κοινή δήλωση τονίζοντας ότι τα τρία θεσμικά όργανα πρέπει να καταλήξουν σε συμφωνία σχετικά με τις οικονομικές συνέπειες της ένταξης της Ρουμανίας και της Βουλγαρίας, όπως έπρεπε να γίνει. Αλλά όχι: δεν θέλει να υπογράψει αυτή τη δήλωση. Πρόκειται για σαφές παράδειγμα απροθυμίας να συνεργαστεί και έρχεται σε χρονικό σημείο λίγο πριν τη στιγμή που πρέπει να συγχρονιστούμε όσον αφορά τη συμφωνία σχετικά με τις δημοσιονομικές προοπτικές για τους πολυετείς προϋπολογισμούς για τα έτη μετά το 2006. Η έλλειψη κοινής προσέγγισης μπορεί να έχει ιδιαίτερες συνέπειες εδώ· δηλαδή, αν η συμφωνία σχετικά με τις δημοσιονομικές προοπτικές δεν επιτευχθεί πριν λήξουν οι τρέχουσες προοπτικές.
<P>
Θα ήθελα να ευχαριστήσω τον Επίτροπο για τη λεπτομερή περιγραφή της κατάστασης των δημοσιονομικών προοπτικών και για την υποστήριξή του για την παρουσίαση της γνώμης του Κοινοβουλίου. Θα ήθελα επίσης να ευχαριστήσω τον κ. Schmidt για τη δέσμευσή του ότι θα επιχειρήσει για άλλη μία φορά να εξασφαλίσει την υπογραφή της κοινής δήλωσης από το Συμβούλιο. Του εύχομαι κάθε επιτυχία σε αυτό του το έργο. 
<SPEAKER ID="171" LANGUAGE="DE" NAME="Harms (Verts/ALE )." AFFILIATION="">
<P>
    Κύριε Πρόεδρε, κυρίες και κύριοι, θέλω να αναφερθώ ξανά στο θέμα του Κοζλοντούι. Η Ομάδα μου περιμένει να κλείσει ο πυρηνικός σταθμός του Κοζλοντούι με τον τρόπο που συμφωνήθηκε στο σχετικό πρωτόκολλο. Είχαμε την εντύπωση ότι η έκθεση Van Orden θα μπορούσε να γίνει σαφέστερη στο σημείο αυτό γιατί ο εισηγητής το είχε αφήσει ανοιχτό. Χαίρομαι πολύ για την υποστήριξη των συναδέλφων Stenzel και Swoboda που ελπίζω ότι συνοδεύεται από την ευρεία υποστήριξη των Ομάδων τους για την τροπολογία αυτήν.
<P>
Χθες έμαθα ότι η κυβέρνηση της Βουλγαρίας αποφάσισε τώρα οριστικά την κατασκευή νέου πυρηνικού σταθμού στο Belene. Έχουμε υποβάλει και γι’ αυτό τροπολογία. Η Βουλγαρία εξάγει μεγάλες ποσότητες ηλεκτρικής ενέργειας. Δεν μπορώ να θεωρήσω ότι είναι αναγκαίο να συνεχιστεί η κατασκευή στο Belene, που θα φέρει κινδύνους στη χώρα εξάγοντας ηλεκτρική ενέργεια από αυτήν. Κατά τη γνώμη μου, αυτό δεν είναι σκόπιμο, ούτε είναι σκόπιμο να επενδυθεί εδώ ευρωπαϊκό χρήμα. Ο κ. Horáček ανέφερε ότι οι ακτιβιστές του κινήματος για τα δικαιώματα των πολιτών αντιμετωπίζουν πολύ μεγάλες δυσκολίες ιδίως στο Belene. Δεν είναι καλό σημάδι να δηλώνει η Greenpeace International ότι οι πολέμιοι της ατομικής ενέργειας στην Βουλγαρία υφίστανται τόσο ακραίες επιθέσεις ώστε να χρειάζονται προσωπική προστασία. 
<SPEAKER ID="172" LANGUAGE="" NAME="Καρατζαφέρης (IND/DEM )." AFFILIATION="">
<SPEAKER ID="173" LANGUAGE="IT" NAME="Tatarella (UEN )." AFFILIATION="">
<P>
    Κύριε Πρόεδρε, κυρίες και κύριοι, λαμβάνω τον λόγο εξ ονόματος της Ομάδας Έvωση για τηv Ευρώπη τωv Εθvώv και της ιταλικής αντιπροσωπείας της Εθνικής Συμμαχίας. Αύριο, θα ψηφίσουμε υπέρ του ψηφίσματος και χαιρετίζουμε με ικανοποίηση την υπογραφή της Συνθήκης και τη μελλοντική ένταξη της Βουλγαρίας και της Ρουμανίας στην Ευρωπαϊκή Ένωση.
<P>
Από το 1989 και εξής, οι διαδοχικές ρουμανικές κυβερνήσεις θέτουν ως μόνο και πρωταρχικό στόχο την ένταξη της Ρουμανίας στην Ευρωπαϊκή Ένωση. Ο δρόμος ήταν δύσκολος, αλλά είναι αναμφίβολο ότι σημειώθηκαν σημαντικές πρόοδοι. Τα τελευταία προπαντός χρόνια, η κυβέρνηση του Βουκουρεστίου έχει κάνει γιγαντιαία βήματα προόδου. Η Επιτροπή τα έλαβε υπόψη και στην έκθεση της του 1997 για τη συμμόρφωση με τα πολιτικά κριτήρια, διαπίστωσε τις τεράστιες προσπάθειες που κατέβαλε η χώρα στον τομέα των μεταρρυθμίσεων για την εδραίωση της δημοκρατίας, του κράτους δικαίου και του σεβασμού των μειονοτήτων, αλλά και στη μεταρρύθμιση της δημόσιας διοίκησης. Ασφαλώς υπάρχουν ακόμη προβλήματα, αλλά θα πρέπει να έχουμε εμπιστοσύνη. 
<SPEAKER ID="174" LANGUAGE="PL" NAME="Masiel (NI )." AFFILIATION="">
<P>
      Κύριε Πρόεδρε, η Ρουμανία και η Βουλγαρία είναι ευρωπαϊκές χώρες. Τα επακόλουθα του Β´ Παγκοσμίου Πολέμου ήταν πολύ ατυχή και η ένταξη αυτών των χωρών στην Ευρωπαϊκή Ένωση δεν θα αποτελέσει μόνο μια μορφή επανόρθωσης για την καταστροφική Συμφωνία της Γιάλτας, αλλά θα ικανοποιήσει και τις επιθυμίες πολλών, συμπεριλαμβανομένου του Πάπα Ιωάννη Παύλου Β´. Δεν έχει σημασία αν αυτές οι χώρες θα προσχωρήσουν στην ΕΕ την 1η Ιανουαρίου 2007 ή αργότερα, διότι ακόμη και 40 χρόνια να περιμέναμε δεν θα ήταν έτοιμες από οικονομικής και κοινωνικής άποψης. Εντούτοις, η γνήσια επιθυμία για την οικοδόμηση μιας κοινής και δίκαιης Ευρώπης με βάση μια χριστιανική κληρονομιά αποτελεί το βασικό μας κριτήριο και, συνεπώς, θα πρότεινα την ένταξη της Ρουμανίας και της Βουλγαρίας στην ΕΕ την 1η Ιανουαρίου 2007 και όχι αργότερα. Δεν πρέπει να αποθαρρύνουμε το ζήλο τους υπέρ της ΕΕ, μάλιστα θα έπρεπε να κάνουμε το αντίθετο ακριβώς. Πρέπει να τον αξιοποιήσουμε σωστά ώστε να διασφαλίσουμε ότι θα πραγματοποιηθούν οι τελευταίες μεταρρυθμίσεις που απαιτούνται πριν την προσχώρηση. 
<SPEAKER ID="175" LANGUAGE="IT" NAME="Podestà (PPE-DE )." AFFILIATION="">
<P>
Προ ολίγου, κάποιος συνάδελφος υποστήριξε πως οι χώρες αυτές δεν έχουν σημειώσει προόδους. Είναι κάτι που δεν ανταποκρίνεται στην αλήθεια: η Βουλγαρία και η Ρουμανία έχουν σημειώσει σημαντικές προόδους. Ειδικότερα, όσον αφορά τη Ρουμανία, προπαντός τους τελευταίους μήνες, μετά την αλλαγή της κυβέρνησης ύστερα από τις εκλογές του Νοεμβρίου, η πρόοδος αυτή ανταποκρίθηκε στις πρόσφατες απαιτήσεις του Ευρωπαϊκού Κοινοβουλίου, όταν για παράδειγμα το Σώμα ψήφισε την έκθεση που παρουσίασε ο Επίτροπος Verheugen τον Νοέμβριο. Πιστεύω πως πρέπει να υπάρχει συνεκτικότητα από πλευράς της Ευρωπαϊκής Ένωσης: θα ήταν πράγματι δύσκολο να εξηγήσουμε στη ρουμανική και βουλγαρική κοινή γνώμη ότι οι χώρες τους έχουν καταστεί όμηροι της ανικανότητας του Συμβουλίου και του Κοινοβουλίου να καθορίσουν τις ισορροπίες που αφορούν τα ζητήματα του προϋπολογισμού και των δημοσιονομικών προοπτικών.
<SPEAKER ID="176" LANGUAGE="DE" NAME="Hänsch (PSE )." AFFILIATION="">
<P>
Ταυτόχρονα, το Συμβούλιο ασκεί πίεση για μία βιαστική υπογραφή των συνθηκών και ταπεινώνει το Ευρωπαϊκό Κοινοβούλιο καταργώντας τα δημοσιονομικά του δικαιώματα. Δεν θέλουμε να τιμωρήσουμε γι’ αυτό τη Ρουμανία και τη Βουλγαρία. Η αλληλογραφία μεταξύ του Προέδρου της Επιτροπής Barroso και του Προέδρου του Κοινοβουλίου Borrell μας δίνει τουλάχιστον τη δυνατότητα να δώσουμε την έγκρισή μας, αν και δεν χαιρόμαστε καθόλου γι’ αυτό.
<SPEAKER ID="177" LANGUAGE="EN" NAME="Nicholson of Winterbourne (ALDE )." AFFILIATION="">
<P>
    Κύριε Πρόεδρε, το 1999 στο Ελσίνκι το Συμβούλιο, η Επιτροπή και το Κοινοβούλιο ζήτησαν από τη Ρουμανία να αντιμετωπίσει τρία βασικά θέματα.
<P>
Σήμερα, μπορώ να αναφερθώ πολύ θετικά σε ένα θέμα: την πρόοδο στα δικαιώματα των παιδιών. Από εκείνη την ημερομηνία, η Επιτροπή αφιέρωσε 60 εκατομμύρια ευρώ για την εφαρμογή των δικαιωμάτων των παιδιών. Η Επιτροπή μαζί με τη ρουμανική κυβέρνηση δημιούργησαν δομές οικογενειακού τύπου για τη φροντίδα των παιδιών με προβλήματα μέσω της δημιουργίας κέντρων ολοήμερης φροντίδας, ιδρυμάτων οικογενειακού τύπου, μονάδων μητέρας και μωρού, καθώς και κέντρων για παιδιά με ειδικές ανάγκες.
<P>
Ως αποτέλεσμα, ο αριθμός των παιδιών σε οικιακή φροντίδα μειώθηκε από 85 000 σε 35 000. Οι συνθήκες στα ιδρύματα έχουν αλλάξει δραματικά και σήμερα 15 000 παιδιά ζουν με ανάδοχες οικογένειες. Περίπου 30 000 παιδιά έχουν επανενταχθεί στις ίδιες τις οικογένειές τους. Μόνο πέρυσι, 1 800 παιδιά υιοθετήθηκαν στο εσωτερικό της χώρας, ενώ πριν από δύο-τρία χρόνια, 25 000 παιδιά με ειδικές ανάγκες επανήλθαν στο κανονικό σχολείο για πρώτη φορά.
<P>
Η Επιτροπή εργάστηκε αποτελεσματικά για τη θέσπιση νέας νομοθεσίας για τα 6,5 εκατομμύρια παιδιά στη Ρουμανία. Αυτός ο νέος νόμος βρίσκεται πολύ μπροστά από άλλους νόμους στην περιοχή και μάλιστα ακόμα και από μερικά έθνη στην Ευρωπαϊκή Ένωση. Είναι ένας πολύ σύγχρονος νόμος. Στηρίζει την οικογένεια, είναι εναντίον της βίας και απαγορεύει τον εγκλεισμό σε ίδρυμα παιδιών από μηδέν έως δύο ετών. Στα κράτη μέλη της Ευρωπαϊκής Ένωσης υπάρχουν πολλές χιλιάδες παιδιά σε ιδρύματα, ακόμα και παιδιά ηλικίας από μηδέν έως δύο ετών.
<P>
Εν τέλει, η Ρουμανία διαθέτει σήμερα πιο εξελιγμένη νομοθεσία και μεγαλύτερη μεταρρύθμιση στα δικαιώματα των παιδιών απ’ ό,τι πολλά κράτη μέλη, όπως ανακοίνωσαν κάποια από αυτά σε συνάντηση την Παρασκευή 8 Απριλίου στην Ελλάδα. Συγχαίρω τη Ρουμανία. Αυτή είναι μόνο μία επιτυχία, ενώ υπάρχουν πολλές άλλες. Η Ρουμανία κέρδισε επάξια τη θέση της στην Ευρωπαϊκή Ένωση και θα χαρώ να υπερψηφίσω την ένταξή της. 
<SPEAKER ID="178" LANGUAGE="IT" NAME="Borghezio (IND/DEM )." AFFILIATION="">
<P>
Όσον αφορά τη Βουλγαρία, πρέπει να σημειώσουμε μια νέα εξέλιξη. Πρόκειται για τις χθεσινές αποκαλύψεις που έκανε σε έγκυρη εφημερίδα ο πρώην διευθυντής των μυστικών υπηρεσιών της Ανατολικής Γερμανίας, ο οποίος δήλωσε ξεκάθαρα ότι η δολοφονική απόπειρα κατά του Πάπα οργανώθηκε, καθοδηγήθηκε και εκτελέστηκε από τις βουλγαρικές μυστικές υπηρεσίες. Κύριε Πρόεδρε, κύριε Επίτροπε, θα πρέπει να εκμεταλλευθούμε αυτήν τη φάση και να απαιτήσουμε την αλήθεια από τις βουλγαρικές αρχές! Να ζητήσουμε το άνοιγμα των αρχείων! Να πληροφορηθεί επιτέλους η Ευρώπη τι συνέβη, ποιος όπλισε το χέρι του Ali Agca, ο οποίος εκπαιδεύθηκε στη Βουλγαρία. Να πληροφορηθούμε τι συνέβη, γιατί υπάρχουν ακόμη χέρια λερωμένα με αίμα από εκείνη την απόπειρα ρίχνοντας μεγάλο βάρος στις συνειδήσεις των υπευθύνων εκείνης της ιστορικής περιόδου, η οποία ευτυχώς έδυσε με την πτώση του τείχους του Βερολίνου. Δεν πρέπει να λησμονήσουμε αυτές τις μεγάλες ευθύνες, και οφείλουμε να εξακριβώσουμε την αλήθεια και να μην γυρίσουμε σελίδα εάν δεν διαλευκάνουμε πρώτα την ιστορική αλήθεια. 
<SPEAKER ID="179" LANGUAGE="DE" NAME="Mölzer (NI )." AFFILIATION="">
<P>
    Κύριε Πρόεδρε, όταν σε περίπου δύο χρόνια θα ενταχθούν στην Ευρωπαϊκή Ένωση η Ρουμανία και η Βουλγαρία, τότε –έτσι λένε τουλάχιστον οι υπέρμαχοι της διεύρυνσης– θα έχουμε περαιτέρω σταθεροποίηση στα Βαλκάνια. Αναμφίβολα η Ρουμανία και η Βουλγαρία είναι μέλη της κοινότητας των ευρωπαϊκών λαών. Ειδικά από την σκοπιά της Αυστρίας είναι θετικό να περάσουν στην Ένωση μεγάλα μέρη μιας χώρας που μέχρι τον Α´ Παγκόσμιο Πόλεμο ανήκε στην αυστριακή οικογένεια λαών. Αυτό όμως δεν αλλάζει τίποτα στο ότι οι δύο χώρες εξακολουθούν να έχουν σοβαρά προβλήματα που παραμένουν ανεπίλυτα παρά τις μεταρρυθμιστικές προσπάθειες όχι μόνο σε οικονομικό και κοινωνικό επίπεδο, αλλά και σε σχέση με την εξαγωγή εγκληματικότητας, η οποία οφείλεται σε μεγάλο βαθμό στη διαφθορά στο εσωτερικό των εν λόγω χωρών. Επιπροσθέτως, αν αναλογιστεί κανείς ότι το 30% των Ρουμάνων εξακολουθούν να ζουν στα όρια της φτώχειας, διαπιστώνει με ανησυχία ότι η πίεση στην ευρωπαϊκή αγορά εργασίας θα είναι τεράστια.
<SPEAKER ID="180" LANGUAGE="HU" NAME="Gál (PPE-DE ). –" AFFILIATION="">
<P>
Η Ρουμανία έχει υποστεί σπουδαία μεταμόρφωση τα τελευταία δεκαπέντε χρόνια. Σε μια σύντομη χρονική περίοδο έχει μετατραπεί από οπισθοδρομική χώρα καλυμμένη σχεδόν κυριολεκτικά στο σκοτάδι και από σκληρή δικτατορία σε μέλος του NATO και σε υποψήφια προς ένταξη χώρα στην ΕΕ. Ευελπιστούμε ότι τους προσεχείς μήνες, χάρη στη νέα της κυβέρνηση, θα τεθούν τα θεμέλια ενός συστήματος που θα βασίζεται πραγματικά στο κράτος δικαίου.
<P>
Παρά τις επιτυχίες, ωστόσο, η μετάβαση παρακωλύεται επίσης από ορισμένα ανεπίλυτα θέματα. Ως βουλευτής της Ουγγαρίας, πρέπει να επισημάνω ειδικά τις πολλές προσωρινές απαλλαγές που ζήτησε η Ρουμανία στον τομέα της προστασίας του περιβάλλοντος, ορισμένες από τις οποίες έχουν άμεση επίπτωση στην κατάσταση του φυσικού περιβάλλοντος της Ουγγαρίας. Στα ευαίσθητα και ανεπίλυτα θέματα ανήκουν η διαφθορά, η ανεξαρτησία της δικαστικής εξουσίας, η αποκατάσταση της εκκλησιαστικής και κοινοτικής περιουσίας, το θέμα του κρατικού ουγγρικού πανεπιστημίου, τα πολιτιστικά δικαιώματα του λαού Csango, πρωτοβουλίες από την ουγγρική κοινότητα και την περιφέρεια Székely για επίτευξη αυτονομίας και διατάξεις στην εκλογική νομοθεσία –οι οποίες επικρίνονται και από διεθνείς οργανισμούς– που κάνουν διακρίσεις εις βάρος οργανώσεων μειονοτήτων.
<SPEAKER ID="181" LANGUAGE="CS" NAME="Rouček (PSE )." AFFILIATION="">
<P>
Απομένουν ακόμα πολλά να γίνουν, ασφαλώς, και οι εισηγητές μας έκαναν έναν σαφή, ξεκάθαρο και εξαιρετικά αντικειμενικό απολογισμό αυτών στις εκθέσεις τους. Εκτιμώ ότι τόσο η Ρουμανία όσο και η Βουλγαρία θα συνεχίσουν να είναι τόσο επιτυχείς τους προσεχείς μήνες όσο υπήρξαν μέχρι σήμερα και ότι θα καταφέρουν να προσχωρήσουν στην Ευρωπαϊκή Ένωση το 2007. Γνωρίζω ότι υπήρξε μια αντιπαράθεση σχετικά με την κατανομή αρμοδιοτήτων μεταξύ των διαφόρων ευρωπαϊκών θεσμικών οργάνων, αλλά δεν πρέπει να αποσπόμαστε από το βασικό μας στόχο, ο οποίος είναι η περαιτέρω διεύρυνση ενός χώρου δημοκρατίας, ελευθερίας, σταθερότητας και ευημερίας. Ο χώρος αυτός πρέπει να διευρυνθεί συμπεριλαμβάνοντας τη Νοτιοανατολική Ευρώπη, ώστε όχι μόνο η Ουγγαρία και η Δημοκρατία της Τσεχίας, αλλά στο μέλλον και η Ρουμανία και η Βουλγαρία να μπορούν να δώσουν ένα ισχυρό και θετικό παράδειγμα σε χώρες όπως η Σερβία, το Μαυροβούνιο ή η Πρώην Γιουγκοσλαβική Δημοκρατία της Μακεδονίας. 
<SPEAKER ID="182" LANGUAGE="" NAME="Βαρβιτσιώτης (PPE-DE )." AFFILIATION="">
<P>
    Κύριε Πρόεδρε, θα ήθελα πρώτα απ’ όλα να συγχαρώ τους δύο εισηγητές για τις εμπεριστατωμένες εκθέσεις τους. Το Ευρωπαϊκό Συμβούλιο του παρελθόντος Δεκεμβρίου κήρυξε την ολοκλήρωση των διαπραγματεύσεων με τις δύο χώρες με τη σύμφωνη γνώμη της Επιτροπής Εξωτερικών Υποθέσεων, η οποία ήταν σαφέστατη. Έχουμε ακόμη σήμερα τις τοποθετήσεις τόσο του Συμβουλίου όσο και του Επιτρόπου, κ. Rehn. Όλοι επισημαίνουν ότι οι δύο αυτές χώρες έχουν σημειώσει αξιόλογη πρόοδο στο πλαίσιο της προσπάθειας εναρμόνισής τους με το κοινοτικό κεκτημένο. Και οι δύο όμως αυτές χώρες πρέπει να κάνουν ακόμη βήματα κυρίως στα κεφάλαια της διαφθοράς, της δικαιοσύνης και της καταπολέμησης του οργανωμένου εγκλήματος. Οι ελλείψεις αυτές, κατά τη γνώμη μου, μπορούν να καλυφθούν στο υπολειπόμενο διάστημα, που είναι ενάμισης και πλέον χρόνος. Ακόμη, την πρόοδο η οποία θα σημειώνεται, θα την παρακολουθεί πολύ στενά η Επιτροπή, όπως δήλωσε ο Επίτροπος κ. Rehn. Θα ήθελα ακόμη να σημειώσω ότι είναι πολύ σημαντική η τροπολογία βάσει της οποίας το Ευρωπαϊκό Κοινοβούλιο θα μετέχει πλήρως στη διαδικασία προσχώρησης των δύο αυτών χωρών και στη λήψη απόφασης, στην περίπτωση που πρέπει να χρησιμοποιηθούν ρήτρες διασφάλισης, πράγμα που, αν θέλετε, εξασφαλίζει και τον έλεγχο του Κοινοβουλίου. Εμείς, οι Έλληνες ευρωβουλευτές του PPE, στηρίζουμε σθεναρά την προοπτική ένταξης της Ρουμανίας και της Βουλγαρίας, γνωρίζοντας πολύ καλά ότι έτσι θα ενισχυθεί η σταθερότητα και η ασφάλεια στα Βαλκάνια. Πιστεύουμε ακόμη ότι ένα αρνητικό αποτέλεσμα θα έστελνε λάθος πολιτικό μήνυμα και θα αποθάρρυνε τις χώρες από το να πραγματοποιήσουν όλες τις απαιτούμενες προσπάθειες με ταχείς ρυθμούς. 
<SPEAKER ID="183" LANGUAGE="HU" NAME="Tabajdi (PSE )" AFFILIATION=".">
<P>
    Κύριε Πρόεδρε, για την Ουγγαρία, η προσχώρηση της Ρουμανίας είναι θέμα εθνικού συμφέροντος δεδομένου ότι, ιστορικά, οι ουγγρο-ρουμανικές σχέσεις έβριθαν από διαμάχες. Η ΕΕ μπορεί να παράσχει ένα πλαίσιο για την οριστική επίλυση αυτών των διαμαχών, αλλά αυτό δεν θα γίνει αυτόματα. Η ισχυρή εθνοτική ουγγρική κοινότητα του ενάμιση εκατομμυρίου στη Ρουμανία έχει ιδιαίτερο συμφέρον από την προσχώρηση στην ΕΕ το συντομότερο δυνατό· η στήριξη υπέρ της ΕΕ σε αυτή την ομάδα ξεπερνά το 90%. Επιδεικνύοντας πνεύμα καλής πολιτικής γειτονίας, η Ουγγαρία θα ήθελε να προσφέρει τη βοήθειά της στη ρουμανική κυβέρνηση προκειμένου να καταφέρει η χώρα να συμμορφωθεί πλήρως με τις απαιτήσεις που προσδιορίζονται λεπτομερώς σε αυτή την έκθεση, ώστε να αποφευχθεί η αναβολή της προσχώρησης της Ρουμανίας και να εξασφαλιστεί ότι δεν θα χρειαστεί να εφαρμοστεί η ρήτρα διασφάλισης.
<P>
Η αυτοδιοίκηση είναι συνώνυμη με την αυτονομία και μια μειονότητα ενάμισι εκατομμυρίων ανθρώπων τη χρειάζεται σε μεγάλο βαθμό. Αναφέρομαι τόσο στην ανάγκη για προσωπική, ατομική αυτονομία για τους Ούγγρους που είναι διασκορπισμένοι σε όλη τη χώρα, όσο και στην ανάγκη για εδαφική αυτονομία περιοχών όπου διαμένουν μαζικά πολλοί Ούγγροι. Εν προκειμένω, οι περιφέρειες της Ρουμανίας πρέπει να διαμορφωθούν με βάση τις ιστορικές γλωσσικές παραδόσεις. Σας ευχαριστώ, κύριε Moscovici, για την έκθεσή σας. Προσφέρει μεγάλη ενθάρρυνση και σημαντική βοήθεια στις μειονότητες της Ρουμανίας. Υπό τους προαναφερθέντες όρους, υποστηρίζω ολόψυχα την ταχεία ένταξη της Ρουμανίας. 
<SPEAKER ID="184" LANGUAGE="EN" NAME="Beazley (PPE-DE )." AFFILIATION="">
<P>
    Κύριε Πρόεδρε, συμμετείχα στην επίσκεψη της Μικτής Κοινοβουλευτικής Επιτροπής ΕΕ-Ρουμανίας στο Βουκουρέστι την προηγούμενη εβδομάδα και είμαι ιδιαίτερα ευγνώμων στον Πρόεδρο του Κοινοβουλίου, και ιδίως στον Αντιπρόεδρό μας κ. Podestà, που έκαναν εφικτή, υπό ιδιάζουσες συνθήκες, τη διεξαγωγή της ψηφοφορίας αυτή την εβδομάδα.
<SPEAKER ID="185" LANGUAGE="DE" NAME="Leinen (PSE )." AFFILIATION="">
<P>
    Κύριε Πρόεδρε, αυτό το Κοινοβούλιο ήταν ανέκαθεν υπέρ της ένταξης της Ρουμανίας και της Βουλγαρίας. Επίσης, έχουμε ταχθεί επανειλημμένα υπέρ του να γίνει αυτή η ένταξη την 1η Ιανουαρίου 2007 και γι’ αυτό θα θεωρούσαμε πολύ καλό να λάβουμε αύριο αυτήν την απόφαση.
<P>
Ήμουν μέλος της Μικτής Κοινοβουλευτικής Επιτροπής ΕΕ-Ρουμανίας και είδα τις προόδους της χώρας σε σχέση με όλα τα προβλήματα που άφησε η κυβέρνηση Τσαουσέσκου. Ωστόσο, δεν πρέπει να παραγνωρίζουμε ότι πρέπει ακόμα να γίνουν πολλά μέχρι την ημερομηνία της ένταξης, στα οποία συγκαταλέγονται η καταπολέμηση της διαφθοράς και η ανεξαρτησία της δικαιοσύνης που αναφέρθηκαν εδώ επανειλημμένα. Χαίρομαι διότι η νέα κυβέρνηση επιδιώκει αυτούς τους στόχους και έγιναν εθνικά σχέδια δράσης για την περίοδο ως το 2007. Η διαφθορά δεν είναι τίποτα άλλο από κλοπή εις βάρος της εθνικής οικονομίας και του πληθυσμού. Αυτό το δεινό πρέπει να απαλειφθεί από την κοινωνία.
<SPEAKER ID="186" LANGUAGE="EN" NAME="McGuinness (PPE-DE )." AFFILIATION="">
<P>
Ακούσαμε σήμερα το απόγευμα για τους τομείς όπου απαιτείται περισσότερη πρόοδος και οι ειλικρινείς ανησυχίες μας αφορούν το πώς θα χρηματοδοτηθούν όλα αυτά. Παρά την πολύ θετική έκθεση της βαρόνης Nicholson of Winterbourne για τη βελτίωση στη φροντίδα των παιδιών στη Ρουμανία, η φροντίδα των παιδιών και των νεαρών ενηλίκων σε κρατικά ιδρύματα παραμένει προβληματική. Μιλάω συγκεκριμένα για τα παιδιά και τους νεαρούς ενήλικες με ειδικές ανάγκες. Πριν από σχεδόν έναν χρόνο, η Διεθνής Αμνηστία δημοσίευσε μια ανησυχητική έκθεση για τους τραγικούς θανάτους ενός αριθμού ασθενών σε ψυχιατρικό νοσοκομείο στη Ρουμανία. Η έκθεση επεσήμαινε ότι οι θάνατοι οφείλονταν κυρίως στον υποσιτισμό και την υποθερμία, και δυστυχώς δεν αποτελούσαν εξαίρεση στο ρουμανικό σύστημα μέριμνας ψυχικής υγείας.
<SPEAKER ID="187" LANGUAGE="ES" NAME="Salinas García (PSE )." AFFILIATION="">
<P>
Δεν μπορούμε να εξετάσουμε τις συνθήκες προσχώρησης χωρίς να λάβουμε υπόψη τις δημοσιονομικές προοπτικές, ιδιαίτερα όσον αφορά την κοινή γεωργική πολιτική. Πρέπει να λάβουμε υπόψη το οικονομικό κόστος της εφαρμογής της ΚΓΠ σε αυτές τις δύο υποψήφιες χώρες. Στην περίπτωση της γεωργίας, δεν θεωρούμε ότι είναι επαρκές να λέμε ότι η χρηματοδότηση αυτών των δύο χωρών θα πραγματοποιηθεί στο πλαίσιο των ποσών που συμφωνήθηκαν από το Συμβούλιο. Αυτή η συμφωνία αναφερόταν αποκλειστικά στις δαπάνες για την Ένωση των 25 και συμπεριλάμβανε μόνο τις 10 νέες χώρες, και όχι τη Ρουμανία και τη Βουλγαρία.
<P>
Εμείς, σε αυτό το Κοινοβούλιο, θέλουμε να γίνουν σεβαστές οι συμφωνίες της Συνόδου Κορυφής των Βρυξελλών τον Οκτώβριο 2002, που πρόσφεραν την εγγύηση ότι η προοδευτική εισδοχή νέων χωρών θα γινόταν στο πλαίσιο της δημοσιονομικής σταθερότητας.
<SPEAKER ID="188" LANGUAGE="FI" NAME="Itälä (PPE-DE )." AFFILIATION="">
<P>
Ειδικότερα, έχουμε προβλήματα όσον αφορά τη Ρουμανία και το ερώτημα είναι αν πληροί όλα τα κριτήρια. Αν δεν αποτελέσει απαίτηση για τη Ρουμανία να εκπληρώσει όλα τα κριτήρια, τα οποία έπρεπε να εκπληρώσουν όλα τα κράτη μέλη μέχρι τώρα, θα δοθεί κακό παράδειγμα για τα μελλοντικά νέα κράτη μέλη, όπως η Τουρκία. Με ικανοποίηση άκουσα τη σύσταση του Επιτρόπου Rehn να εφαρμοστούν οι ρήτρες διασφάλισης αν δεν εκπληρωθούν επαρκώς οι όροι και αν η Ρουμανία δεν σημειώσει επαρκή πρόοδο. Υποστηρίζω έντονα αυτή την άποψη.
<SPEAKER ID="189" LANGUAGE="ES" NAME="Riera Madurell (PSE )." AFFILIATION="">
<SPEAKER ID="190" LANGUAGE="DA" NAME="Christensen (PSE )." AFFILIATION="">
<P>
   – Κύριε Πρόεδρε, η Ρουμανία δυσκολεύτηκε να αποτινάξει το ζυγό της σοβιετικής αυτοκρατορίας. Η Ρουμανία ήταν μία από τις χώρες που βίωσαν την πιο βίαιη μετάβαση από τη δικτατορία στη δημοκρατία. Η χώρα λοιπόν διάνυσε μια πιο δύσκολη διαδρομή στην πορεία προς την προσχώρηση. Συνεπώς, η πρόοδος που σημείωσε η ρουμανική κοινωνία είναι εντυπωσιακή, παρά το γεγονός ότι το έργο απέχει πολύ από την ολοκλήρωσή του. Η Ρουμανία έχει ακόμα προβλήματα που αφορούν την παραβίαση της ελευθερίας του Τύπου, την κακή προστασία των δικαιωμάτων του παιδιού και την καταπίεση του πληθυσμού των Ρόμα, ενώ υπάρχουν και προβλήματα με τη διαφθορά. Είμαι λοιπόν ικανοποιημένος με το σχέδιο δράσης σχετικά με τη διαφθορά που δημοσιεύθηκε πρόσφατα από τη ρουμανική κυβέρνηση. Μολονότι η Ρουμανία πλήττεται ακόμα από σοβαρά προβλήματα, είναι σημαντικό να εγκρίνουμε την ένταξη της Ρουμανίας αύριο, εφόσον θέλουμε να ενθαρρύνουμε τις προσπάθειες του ρουμανικού λαού να εκπληρώσουν τις προϋποθέσεις για την προσχώρηση την 1η Ιανουαρίου 2007. 
<SPEAKER ID="191" LANGUAGE="" NAME="" AFFILIATION="Αντιπροέδρου">
<SPEAKER ID="192" LANGUAGE="FR" NAME="Schmit," AFFILIATION="Προεδρεύων του Συμβουλίου">
<P>
Θα ήθελα να σχολιάσω τις αμφιβολίες που εκφράστηκαν κυρίως από τον κ. Hänsch σχετικά με τη βούληση του Συμβουλίου να ακούσει το Κοινοβούλιο. Φρονώ ότι αυτό που είπατε είναι σημαντικό. Το Κοινοβούλιο υπήρξε πάντοτε πολύτιμος σύμμαχος στις διαδικασίες διεύρυνσης και το Συμβούλιο επιθυμεί να διατηρήσει τον σύμμαχο αυτό ενόψει των μελλοντικών διευρύνσεων. Όλοι το ξέρουν αυτό, και όταν το Συμβούλιο λέει σαφώς ότι θα ληφθεί δεόντως υπόψη η θέση του Κοινοβουλίου εάν εκφράσει άποψη για πιθανή προσφυγή στα μέτρα διασφάλισης, το εννοεί. Εκτιμώ επομένως ότι μπορείτε να είστε απολύτως ήσυχοι επ’ αυτού.
<SPEAKER ID="193" LANGUAGE="" NAME="Rehn," AFFILIATION="μέλος της Επιτροπής">
<P>
Η Επιτροπή θα παρακολουθεί στενά την πρόοδο και θα ενημερώνει καταλλήλως το Ευρωπαϊκό Κοινοβούλιο. Εάν η Επιτροπή θεωρήσει απαραίτητο να εισηγηθεί την επιβολή της ρήτρας διασφάλισης, όπως είπα στην εισαγωγική ομιλία μου, θα εξετάσουμε σοβαρά τις απόψεις του Κοινοβουλίου πριν εκδώσουμε οποιαδήποτε τέτοια σύσταση, σε συμφωνία με τις επιστολές που αντηλλάγησαν ανάμεσα στους Προέδρους Barroso και Borrell.
<P>
Θα ήθελα να σχολιάσω τα δικαιώματα των μειονοτήτων. Στην περίπτωση της Ρουμανίας, έγινε αναφορά στην κατάσταση της ουγγρικής μειονότητας. Μπορούμε να σημειώσουμε θετικές εξελίξεις αναφορικά με αυτό το ζήτημα, σε επίπεδο τόσο της κυβέρνησης όσο και των πολιτών. Οι Ούγγροι έγιναν μέρος του κυβερνητικού συνασπισμού το 2004 και ο Πρωθυπουργός Tariceanu επέλεξε τη Βουδαπέστη ως τον πρώτο προορισμό του για επίσημη επίσκεψη στο εξωτερικό. Επιπλέον, από το 2000 οι Ούγγροι έχουν κερδίσει σημαντικά δικαιώματα στη διοίκηση, την εκπαίδευση και τη δικαιοσύνη. Συγκεκριμένα, τους παρέχεται από τον νόμο το δικαίωμα να εκφράζονται στη μητρική γλώσσα τους ενώπιον των δικαστηρίων. Επιπλέον, σε περιοχές όπου ο ουγγρικός πληθυσμός είναι πάνω από 20% –σε περισσότερους από 1 000 δήμους– τα σήματα είναι δίγλωσσα.
<P>
Η ουγγρική μειονότητα επίσης απολαμβάνει εκπαιδευτικές διευκολύνσεις: το ιδιωτικό ουγγρικό πανεπιστήμιο Sapientia έχει περισσότερους από 1 400 σπουδαστές. Χαιρετίζουμε αυτή τη θετική τάση και θα συνεχίσουμε να παρακολουθούμε τις βελτιώσεις σε αυτό τον τομέα στη συνολική έκθεση παρακολούθησης το προσεχές φθινόπωρο.
<P>
Αναφορικά με την κατάσταση των Ρομ, ένα άλλο ζήτημα που σχετίζεται με τα δικαιώματα των μειονοτήτων, τόσο η Βουλγαρία όσο και η Ρουμανία έχουν αρχίσει να εφαρμόζουν την εθνική στρατηγική για τη βελτίωση της κατάστασης των Ρομ, όπως διατυπώνεται στο πρόγραμμα PHARE της Ένωσης. Μολονότι τα αποτελέσματα είναι ακόμα περιορισμένα, έχει σημειωθεί σημαντική πρόοδος. Συγκεκριμένα, η βελτιωμένη πρόσβαση στην εκπαίδευση και τα τοπικά έργα για κοινοτική ανάπτυξη μπορούν να υπολογιστούν ως επιτυχίες.
<P>
Πρόσφατα, εγκαινιάστηκε στη Σόφια η «Δεκαετία προσχώρησης των Ρομ» που καλύπτει διάφορα σημερινά και μελλοντικά κράτη μέλη και πιθανές υποψήφιες χώρες. Η Επιτροπή υποστηρίζει πλήρως αυτή τη σημαντική πρωτοβουλία. Επιπλέον, παρακολουθούμε πολύ στενά την κατάσταση της μειονότητας Csango.
<P>
Συμπερασματικά, υποθέτω ότι υπάρχει γενική υποστήριξη για παροχή συγκατάθεσης στην υπογραφή της συνθήκης προσχώρησης με τις δύο χώρες, σύμφωνα με τη διευθέτηση που περιγράφεται στην επιστολή του Προέδρου Barroso στον Πρόεδρο Borrell. Με άλλα λόγια, το Ευρωπαϊκό Κοινοβούλιο συμμετέχει πλήρως και η Επιτροπή δεσμεύεται σοβαρά να εξετάσει τις απόψεις του Ευρωπαϊκού Κοινοβουλίου.
<P>
Επιτρέψτε μου απλώς να πω πώς βλέπω τον ρόλο του Ευρωπαϊκού Κοινοβουλίου αναφορικά με τη ρήτρα αναβολής. Θα το ονόμαζα αυτό ψηφοφορία «ευρύτερης συναίνεσης», που δεν είναι νομικά δεσμευτική, επειδή η Συνθήκη δεν το επιτρέπει αυτό, αλλά είναι βέβαια μια βαρύνουσα πολιτική δήλωση εφόσον γίνει από το Ευρωπαϊκό Κοινοβούλιο. Υπάρχουν τόσο ποσοτικοί όσο και ποιοτικοί λόγοι για αυτό. Κατά πρώτον, η ψηφοφορία πρέπει να διεξαχθεί περισσότερους από 20 μήνες πριν από την προσχώρηση, κάτι που είναι εξαιρετικό. Στην περίπτωση της ΕΕ των 10, η περίοδος ήταν περίπου 12 μήνες και στην περίπτωση της διεύρυνσης το 1995 ήταν περίπου 6 ή 7 μήνες, διάστημα που διαφέρει πολύ από τους 20 μήνες.
<P>
Είμαστε στην παραμονή μιας ιστορικής απόφασης. Είμαι πολύ χαρούμενη που είχαμε σωστή και παραγωγική συνεργασία με το Ευρωπαϊκό Κοινοβούλιο. Πιστεύω ότι αυτό είναι καλός οιωνός για μελλοντική συνεργασία. Σήμερα, το τελικό αποτέλεσμα εναπόκειται στα χέρια του ρουμανικού και του βουλγαρικού λαού. Ελπίζω να πετύχουν και θα τους στηρίξουμε ώστε να είναι έτοιμοι να γίνουν πλήρη μέλη μέχρι τον Ιανουάριο του 2007. 
<SPEAKER ID="194" LANGUAGE="" NAME="Πρόεδρος." AFFILIATION="(Η συνεδρίαση διακόπτεται για δέκα λεπτά και επαναλαμβάνεται στις 17.30).">
<P>
Η ψηφοφορία θα διεξαχθεί αύριο, στις 12.00.
<SPEAKER ID="195" LANGUAGE="EN" NAME="Gurmai (PSE )." AFFILIATION="">
<P>
    H προσχώρηση της Βουλγαρίας είναι πολύ σημαντική για εμάς, αλλά είναι πιο σημαντική για τις γυναίκες που ζουν εκεί. Τελευταία, η χώρα αυτή έχει σημειώσει αρκετή πρόοδο σε αυτό το ζήτημα. Το μεγαλύτερο μέρος του κεκτημένου στον τομέα των ίσων ευκαιριών έχει ήδη μεταφερθεί και οι αρχές της μη διάκρισης και των ίσων ευκαιριών έχουν ένα καλό δικονομικό και ένα εξελισσόμενο θεσμικό υπόβαθρο.
<P>
Η εκπροσώπηση των γυναικών στην πολιτική και δημόσια ζωή είναι απογοητευτικά χαμηλή. Αποτελούν μόνο το 25% της κυβέρνησης, το 28% του εθνικού κοινοβουλίου και το 7% των περιφερειακών κυβερνητών.
<SPEAKER ID="196" LANGUAGE="" NAME="" AFFILIATION="Αντιπροέδρου">
<SPEAKER ID="197" LANGUAGE="" NAME="Πρόεδρος." AFFILIATION="">
<P>
Καλωσορίζω τους Επιτρόπους και δίνω τον λόγο στον Επίτροπο Verheugen. 
<SPEAKER ID="198" LANGUAGE="DE" NAME="Verheugen," AFFILIATION="Αντιπρόεδρος της Επιτροπής">
<P>
     Κύριε Πρόεδρε, κυρίες και κύριοι, πέντε χρόνια μετά το Ευρωπαϊκό Συμβούλιο της Λισαβόνας που έγινε το 2000, δυστυχώς εξακολουθούμε να βρισκόμαστε ακόμα μακριά από τους στόχους που τέθηκαν τότε για την οικονομία της Ευρωπαϊκής Ένωσης. Η ανάπτυξη υπολείπεται σαφώς των προβλέψεων. Δεν δημιουργήθηκαν αρκετές νέες θέσεις εργασίας ώστε να επιτευχθούν τα επιδιωκόμενα ποσοστά απασχόλησης. Ως εκ τούτου, η ανάπτυξη και η απασχόληση έχουν προτεραιότητα για την Επιτροπή Barroso.
<P>
Τέλος, τις κατευθυντήριες γραμμές για τη διαρθρωτική πολιτική ακολουθούν οι κατευθυντήριες γραμμές για την πολιτική απασχόλησης, για τις οποίες θα μιλήσει στη συνέχεια ο κ. Špidla. Στόχος τους είναι η δημιουργία θέσεων εργασίας, η αύξηση των επενδύσεων στην εκπαίδευση και την εξειδίκευση, η αύξηση της ευελιξίας του εργατικού δυναμικού και των επιχειρήσεων και ο εκσυγχρονισμός των συστημάτων κοινωνικής ασφάλισης. Ιδιαίτερο βάρος θα πρέπει να δοθεί στην βελτίωση της κατάστασης των νέων, καθώς η ανεργία των νέων είναι διπλάσια από το συνολικό ποσοστό ανεργίας.
<SPEAKER ID="199" LANGUAGE="ES" NAME="Almunia," AFFILIATION="μέλος της Επιτροπής">
<P>
    Κύριε Πρόεδρε, συνεχίζοντας την ομιλία που μόλις έκανε ο Αντιπρόεδρος της Επιτροπής, κ. Verheugen, θα ήθελα να αναφερθώ συγκεκριμένα στο περιεχόμενο των γενικών κατευθυντηρίων γραμμών οικονομικής πολιτικής που συμπεριλαμβάνονται σε αυτό το έγγραφο το οποίο εγκρίθηκε σήμερα από την Επιτροπή.
<P>
Την προηγούμενη εβδομάδα, παρουσίασα τις εαρινές οικονομικές προβλέψεις, οι οποίες εκπονούνται από τις υπηρεσίες της Επιτροπής και, όπως γνωρίζετε, πιστεύουμε ότι θα υπάρξει ανάκαμψη κατά τη διάρκεια του 2005, αναζωογόνηση της οικονομικής ανάπτυξης, η οποία θα συνεχιστεί κατά τη διάρκεια του 2006, και θα δημιουργηθεί απασχόληση, αλλά δεν θα είναι επαρκής.
<P>
Φυσικά, οι γενικές κατευθυντήριες γραμμές οικονομικής πολιτικής για το 2005-2008 λαμβάνουν υπόψη την αναθεώρηση του Συμφώνου Σταθερότητας και Ανάπτυξης, βάσει της συμφωνίας που επιτεύχθηκε στο Εαρινό Ευρωπαϊκό Συμβούλιο, και, από αυτή την άποψη, συνιστούν την αποφυγή προκυκλικών δημοσιονομικών πολιτικών και τη διατήρηση των μεσοπρόθεσμων στόχων δημοσιονομικής σταθερότητας καθόλη τη διάρκεια του οικονομικού κύκλου, καθώς και τον συνυπολογισμό των διαφορετικών επιπέδων χρέους και του διαφορετικού αναπτυξιακού δυναμικού κάθε χώρας κατά τον καθορισμό αυτών των συγκεκριμένων μεσοπρόθεσμων στόχων.
<P>
Όπως επεσήμανε πριν λίγο ο Αντιπρόεδρος Verheugen, το μικροοικονομικό κεφάλαιο των κατευθυντηρίων γραμμών κάνει ιδιαίτερη αναφορά στην ανάγκη να δημιουργηθεί το κατάλληλο πλαίσιο για την προσέλκυση περισσότερων επενδύσεων στην εσωτερική αγορά, να ενισχυθεί η καινοτομία και, μέσω της αύξησης των επενδύσεων, και της ενίσχυσης της καινοτομίας, της έρευνας και της ανάπτυξης και της καλύτερης λειτουργίας των αγορών, να αυξηθεί το δυναμικό ανάπτυξης των οικονομιών μας.
<P>
Τέλος, φυσικά, αυτή η μακροοικονομική και μικροοικονομική στρατηγική, που εμπεριέχεται στους γενικούς προσανατολισμούς οικονομικής πολιτικής, είναι συνεπής με τις κατευθυντήριες γραμμές της απασχόλησης που θα εξηγήσει ο συνάδελφός μου, Επίτροπος Spidla, στη συνέχεια. 
<SPEAKER ID="200" LANGUAGE="CS" NAME="Špidla," AFFILIATION="Επιτροπή">
<P>
Δεν έχει σημειωθεί καμία πραγματική πρόοδος στον τομέα της απασχόλησης τα τελευταία χρόνια, κάτι που οφείλεται κυρίως στη νωθρή οικονομική μεγέθυνση που σχετίζεται με ασθενή ζήτηση και παγκόσμιες ανισορροπίες. Μετά από μια περίοδο στα τέλη της δεκαετίας του 1990 όπου η απασχόληση αυξήθηκε έντονα, ο αριθμός των νέων θέσεων εργασίας έχει σταθεροποιηθεί και ο μόνος λόγος για τον οποίο δεν έχουμε υποστεί μείωση στην απασχόληση παρόμοια με αυτή που σημειώθηκε πριν 10 χρόνια είναι διότι η αγορά εργασίας είναι τώρα πιο ευέλικτη. Παράλληλα, η ανάπτυξη στην παραγωγικότητα της εργασίας έχει μειωθεί, έχει σημειωθεί περιορισμένη πρόοδος στη βελτίωση της ποιότητας εργασίας και η οικονομική επιβράδυνση έχει οδηγήσει σε επιδείνωση των συναφών προβλημάτων κοινωνικής ένταξης, ειδικά ανάμεσα στους νέους. Τα ποσοστά μακροχρόνιας ανεργίας έχουν αρχίσει να αυξάνονται ξανά μετά από πολλά χρόνια πτώσης.
<P>
Οι προετοιμασίες που διεξάγονται κατά το διάστημα πριν την υποβολή των εθνικών προγραμμάτων το φθινόπωρο του 2005 πρέπει να χρησιμοποιηθούν ως ευκαιρία να συσπειρωθούν όλα τα ενδιαφερόμενα μέρη με σκοπό την ανάπτυξη και την εφαρμογή της πολιτικής απασχόλησης. Οι εμπειρίες που αποκομίσαμε με την Ευρωπαϊκή Στρατηγική Απασχόλησης στον τομέα αυτό ήταν εξαιρετικά θετικές, διότι η συμμετοχή όλων των ενδιαφερόμενων μερών βοηθά τα κράτη μέλη να έχουν διαφάνεια και να διαμορφώνουν πολιτικές, διασφαλίζοντας επίσης ότι τα μέτρα πολιτικής είναι θεμιτά και αποδοτικά. Αυτό είναι το βασικό χαρακτηριστικό του νέου πλαισίου για την ανάπτυξη και την απασχόληση που υποβλήθηκε με τη μορφή της ανανεωμένης στρατηγικής της Λισαβόνας.
<SPEAKER ID="201" LANGUAGE="SV" NAME="Andersson (PSE )." AFFILIATION="">
<SPEAKER ID="202" LANGUAGE="IT" NAME="Fatuzzo (PPE-DE )." AFFILIATION="">
<SPEAKER ID="203" LANGUAGE="NL" NAME="Van Lancker (PSE )." AFFILIATION="">
<SPEAKER ID="204" LANGUAGE="EN" NAME="Kauppi (PPE-DE )." AFFILIATION="">
<SPEAKER ID="205" LANGUAGE="DE" NAME="Schroedter (Verts/ALE )." AFFILIATION="">
<P>
    Κύριε Πρόεδρε, πρέπει να συμφωνήσω με τα σχόλια της κ. Van Lancker: αν το εξετάσει κανείς καλύτερα, βλέπει καθαρά ότι πρόκειται για ένα έγγραφο που υποτίθεται ότι είναι κοινό ή, για να το πω διαφορετικά, που οι ραφές του ξηλώνονται. Βασικά δεν είναι σαφές αν οι προσπάθειες θα είναι κοινές, αν δηλαδή οι προσπάθειες θα περιλαμβάνουν την βελτίωση σε όλους τους τομείς της κοινωνικής πολιτικής. Επίσης, δεν είναι σαφές αν οι στόχοι που τέθηκαν ως προς την απασχόληση παίζουν ακόμη κάποιον ρόλο, γιατί οι αριθμοί που αφορούν το έτος 2000 δεν εφαρμόζονται πλέον.
<P>
Η συνεκτίμηση της διάστασης του φύλου παραλείφθηκε εντελώς, μολονότι είναι ένα σημαντικό ζήτημα που θα έπρεπε να είναι στη βάση όλων των πολιτικών. Δεν υπάρχει πλέον στο έγγραφό σας, μολονότι κατείχε έναν από τους πυλώνες των κατευθυντηρίων γραμμών για την απασχόληση του έτους 1997. Είμαι της γνώμης ότι το παρόν έγγραφο πρέπει οπωσδήποτε να υποστεί επεξεργασία στο σημείο αυτό, διότι γνωρίζουμε πως η κατάσταση ως προς την απασχόληση είναι πολύ χειρότερη για τις γυναίκες παρά για τους άντρες και πως η αμοιβή και η κοινωνική ασφάλεια είναι επίσης πολύ χειρότερες για τις γυναίκες. 
<SPEAKER ID="206" LANGUAGE="FR" NAME="Goebbels (PSE )." AFFILIATION="">
<P>
    Κύριε Πρόεδρε, μόνο 60 δευτερόλεπτα για τόσα πολλά προβλήματα! Θα πρέπει να περιοριστώ σε λίγα μόνο θέματα. Ως εισηγητής της οικονομικής πτυχής αυτών των ολοκληρωμένων γραμμών, θα έχω και άλλη ευκαιρία να σας παραθέσω όλα τα θετικά στοιχεία που διακρίνω στη νέα διαδικασία.
<P>
Ωστόσο, οι προτάσεις της Επιτροπής δεν με ικανοποίησαν ιδιαίτερα. Ορισμένες από τις προτάσεις είναι τόσο γενικές που καταντούν κοινότοπες. Γνωρίζω πολύ καλά ότι το καθήκον της Επιτροπής είναι δύσκολο, διότι ζούμε σε μια Ευρώπη 25 κρατών μελών, με πολύ διαφορετικές οικονομικές και κοινωνικές καταστάσεις ενίοτε. Ως προς αυτό, θα ήθελα να ξέρω εάν η Επιτροπή σκοπεύει να πράξει αυτό που ανακοίνωσε ο αντιπρόεδρος, ο κ. Verheugen, δηλαδή να συμπληρώσει αυτό το πολύ γενικό πρόγραμμα με ορισμένα ειδικά για την περίπτωση προγράμματα.
<SPEAKER ID="207" LANGUAGE="" NAME="Πρόεδρος." AFFILIATION="">
<SPEAKER ID="208" LANGUAGE="DE" NAME="Verheugen," AFFILIATION="Αντιπρόεδρος της Επιτροπής">
<P>
     Κύριε Πρόεδρε, κάναμε έναν εσωτερικό καταμερισμό εργασίας. Εγώ θα απαντήσω στις ερωτήσεις της κ. Andersson και του κ. Goebbels, ο κ. Špidla θα απαντήσει στις ερωτήσεις 2, 3 και 5 και ο κ. Almunia θα απαντήσει στην ερώτηση για το Σύμφωνο Σταθερότητας.
<P>
Θα ήθελα αρχικά να αναφερθώ στην ερώτηση της κ. Andersson που αφορά τις διαρθρωτικές μεταβολές. Φυσικά, κι εμείς θεωρούμε ότι το ζητούμενο είναι η επίτευξη των απαραίτητων διαρθρωτικών αλλαγών στην Ευρώπη. Δεν έχει νόημα να προσπαθούμε να το αποφύγουμε. Άλλωστε η στρατηγική έχει γενικά ως στόχο τη μόνιμη βελτίωση της ανταγωνιστικότητας της ευρωπαϊκής οικονομίας προκειμένου να μπορεί να αντέξει με επιτυχία στον παγκόσμιο ανταγωνισμό. Αυτό θα είναι δυνατόν μόνον εάν ασκήσουμε μία πολιτική που θα φέρει την Ευρώπη στην κορυφή της οικολογικής, οικονομικής και τεχνολογικής προόδου σε όλους τους τομείς. Αυτή είναι η βασική ιδέα της στρατηγικής μας. Η Ευρώπη δεν μπορεί να μπει στον ανταγωνισμό για χαμηλότερες προδιαγραφές, χαμηλότερες αμοιβές και χειρότερη ποιότητα. Πρέπει να ανταγωνίζεται προσφέροντας τα καλύτερα προϊόντα στην αγορά. Αυτό προϋποθέτει βέβαια διαρθρωτικές αλλαγές.
<P>
Περνάω στο ερώτημα του κ. Goebbels. Είμαι βέβαιος ότι κάποιος που είναι τόσο εξοικειωμένος όσο εκείνος με τη μεταρρύθμιση της στρατηγικής της Λισαβόνας θα καταλαβαίνει ότι βρισκόμαστε στην αρχή ενός νέου κύκλου. Βασικά, η πρώτη ενσωματωμένη δέσμη κατευθυντηρίων γραμμών έχει έναν και μοναδικό στόχο: να αποτελέσει το κοινοτικό πλαίσιο για την επεξεργασία εθνικών σχεδίων δράσης. Το πακέτο κατευθυντηρίων γραμμών θα μπορεί να λάβει την τελική και ολοκληρωμένη μορφή και έκτασή του μόνο τον επόμενο χρόνο, όταν θα έχουν υποβληθεί τα εθνικά σχέδια δράσης και θα μπορούμε να τα αξιολογήσουμε. 
<SPEAKER ID="209" LANGUAGE="CS" NAME="Špidla," AFFILIATION="Επιτροπή">
<P>
Θα ήθελα να αναφέρω ορισμένα στοιχεία που αποδεικνύουν τη σοβαρότητα της κατάστασης. Ο μέσος άνθρωπος είναι έτοιμος να εργαστεί μόνο μετά την ηλικία των 22 ετών περίπου και δεν είναι σε θέση να εργαστεί για περίπου 5 χρόνια της εργασιακής του ζωής. Στη συνέχεια, περνά 20 έως 22 χρόνια της ζωής του ως συνταξιούχος. Το τελικό αποτέλεσμα είναι ότι περνάμε 50 χρόνια της ζωής μας χωρίς να εργαζόμαστε, γεγονός που μακροπρόθεσμα είναι ανέφικτο. Αυτός είναι άλλος ένας λόγος για τον οποίο πρέπει να αυξηθεί η παροχή εργαζομένων και πρέπει να καταστεί ευκολότερο για τους μεγαλύτερους εργαζόμενους να παραμένουν στο εργατικό δυναμικό, προκειμένου να διασφαλιστεί η γενική σταθερότητα των συστημάτων κοινωνικής προστασίας μας.
<SPEAKER ID="210" LANGUAGE="ES" NAME="Almunia," AFFILIATION="μέλος της Επιτροπής">
<P>
Θα ήθελα να απευθύνω ένα τελευταίο σχόλιο στην κ. Van Lancker αναφορικά με τον σχετικό ρόλο των Συμβουλίων. Είναι ευθύνη του Συμβουλίου να οργανώνει τις συζητήσεις του. Αλλά μόλις σήμερα το πρωί, συμμετείχα στη συνεδρίαση του Συμβουλίου Ecofin στο Λουξεμβούργο, είδα το έγγραφο το οποίο συζητιόταν την ίδια στιγμή στη συνεδρίαση του Σώματος των Επιτρόπων, και ανακάλυψα ότι οι υπουργοί οικονομικών και οικονομίας σκοπεύουν να συζητήσουν όλες τις μακροοικονομικές και μικροοικονομικές πτυχές των γενικών κατευθυντηρίων γραμμών των οικονομικών πολιτικών, και επίσης –μέσω του ολοκληρωμένου πακέτου που εγκρίθηκε από την Επιτροπή– τη σχέση μεταξύ οικονομικών πολιτικών, κατάστασης της αγοράς εργασίας και πολιτικών για την απασχόληση. Συνεπώς, αυτή η πρόταση της Επιτροπής διευκολύνει τώρα τη συζήτηση στο Συμβούλιο Ecofin, το Συμβούλιο Κοινωνικών Υποθέσεων, και το Συμβούλιο Ανταγωνιστικότητας, συγκεκριμένων θεμάτων, αλλά με μία καθολική συνεκτική προσέγγιση. Αυτό είναι ένα από τα πιο σημαντικά χαρακτηριστικά της πρότασης της Επιτροπής που εγκρίθηκε σήμερα. 
<SPEAKER ID="211" LANGUAGE="" NAME="" AFFILIATION="Αντιπροέδρου">
<SPEAKER ID="212" LANGUAGE="" NAME="Πρόεδρος. –" AFFILIATION="">
<SPEAKER ID="213" LANGUAGE="" NAME="Πρόεδρος." AFFILIATION="Πρώτο μέρος">
<P>
   Η ημερήσια διάταξη προβλέπει την Ώρα των Ερωτήσεων (B6-0163/2005) προς την Επιτροπή.
<SPEAKER ID="214" LANGUAGE="" NAME="Πρόεδρος." AFFILIATION="">
<P>
Στις 8 Απριλίου του 2003, ως αποτέλεσμα των επιθέσεων που εξαπόλυσαν οι αμερικανικές δυνάμεις, έχασαν τη ζωή τους κατά τη διάρκεια άσκησης του δημοσιογραφικού τους έργου, ο Χοσέ Κούσο, Ισπανός και Ευρωπαίος πολίτης, εικονολήπτης στο τηλεοπτικό κανάλι Tele 5, ο Τάρας Πρότσιουκ (του Πρακτορείου Ρόιτερς) και ο Τάρεκ Αγιούμπ (του τηλεοπτικού καναλιού Αλ Τζαζίρα).
<P>
Έως σήμερα, οι αρχές των ΗΠΑ δεν έχουν πραγματοποιήσει κάποια έρευνα ούτε έχουν κινήσει κάποια δικαστική διαδικασία. Ωστόσο, οι ίδιες οι αρχές δέχτηκαν να διεξαγάγουν έρευνα με τη συμμετοχή της Ιταλίας, σχετικά με την αδικαιολόγητη επίθεση που πραγματοποιήθηκε από τις ίδιες ένοπλες δυνάμεις, με αφορμή την απελευθέρωση της Ιταλίδας και πολίτη της ΕΕ Τζουλιάνα Σγκρένα, την Παρασκευή 4 Μαρτίου.
<P>
Στις 8 Απριλίου του 2003, ύστερα από επίθεση που εξαπόλυσαν οι αμερικανικές δυνάμεις κατά του ξενοδοχείου Palestine στη Βαγδάτη, έχασαν τη ζωή τους, κατά την άσκηση του δημοσιογραφικού τους έργου, ο Ισπανός Χοσέ Κούσο (εικονολήπτης του ισπανικού τηλεοπτικού καναλιού Tele 5), ο Τάρας Πρότσιουκ (του Πρακτορείου Ρόιτερς) και ο Τάρεκ Αγιούμπ (του τηλεοπτικού καναλιού Αλ Τζαζίρα).
<P>
Ωστόσο, οι ίδιες οι αρχές αποφάσισαν να διεξαγάγουν έρευνα σε συνεργασία με την ιταλική κυβέρνηση ως προς την αδικαιολόγητη επίθεση που πραγματοποίησαν οι ίδιες ένοπλες αμερικανικές δυνάμεις στις 4 Μαρτίου του 2005, με αφορμή την απελευθέρωση της Ιταλίδας δημοσιογράφου Τζουλιάνα Σγκρένα, προκαλώντας το θάνατο του Νικόλα Καλιπάρι.
<P>
Στις 8 Απριλίου του 2003, ως αποτέλεσμα των επιθέσεων των αμερικανικών δυνάμεων, έχασαν τη ζωή τους ενώ ασκούσαν το δημοσιογραφικό έργο τους, ο Χοσέ Κόουσο, ισπανός και ευρωπαίος πολίτης, εικονολήπτης στο τηλεοπτικό κανάλι Tele 5, ο Τάρας Πρότσιουκ (του Πρακτορείου Ρόιτερς) και ο Τάρεκ Αγιούμπ (του τηλεοπτικού καναλιού Αλ Τζαζίρα).
<P>
Ωστόσο, μετά την αναίτια επίθεση των ίδιων δυνάμεων στις 4 Μαρτίου, κατά τη διάρκεια της απελευθέρωσης της ιταλίδας δημοσιογράφου Τζουλιάνα Σγκρένα, που είχε ως αποτέλεσμα το θάνατο του Νικόλα Καλιπάρι, αρχηγού των ιταλικών μυστικών υπηρεσιών στο Ιράκ, οι ΗΠΑ αποφάσισαν να διεξαγάγουν έρευνα, στην οποία θα συμμετέχουν και οι ιταλικές αρχές.
<P>
Στις 4 Μαρτίου 2005 εξαιτίας της απελευθέρωσης της Ιταλίδας δημοσιογράφου Giuliana Sgrana, ο αμερικανικός στρατός σκότωσε τον Ιταλό πολίτη Nicola Calipari.
<P>
Κάτω από την πίεση των Ιταλών πολιτών, η Iταλική Kυβέρνηση και οι Ηνωμένες Πολιτείες αποφάσισαν να ερευνήσουν από κοινού για να προσπαθήσουν να διαλευκάνουν το θλιβερό αυτό συμβάν. Αντιθέτως, για τις περιπτώσεις των εικονοληπτών του ισπανικού καναλιού Tele 5 José Couso, του Ουκρανού εικονολήπτη του πρακτορείου Ρόιτερς Taras Prosyuk και του εικονολήπτη του τηλεοπτικού καναλιού Αλ Τζαζίρα Tarek Ayoub, που σκοτώθηκαν σε επίθεση των αμερικανικών δυνάμεων κατά του ξενοδοχείου Παλεστίνα στη Βαγδάτη, δεν έγινε καμιά ανάκριση και δεν κινήθηκε κανενός είδους δικαστική διαδικασία μέχρι σήμερα.
<P>
Δεδομένου ότι ο José Couso ήταν Ευρωπαίος πολίτης, ποια μέτρα μπορούν να ληφθούν εκ μέρους της Ευρωπαϊκής Ένωσης για τη δρομολόγηση έρευνας με τις αρχές των Ηνωμένων Πολιτειών για να διαλευκανθεί το έγκλημα και να αποδοθούν οι ενδεχόμενες ευθύνες;
<P>
Στις 8 Απριλίου 2003, δύο κάμεραμάν, ο Ισπανός José Couso, της τηλεόρασης Telecino και ο Ουκρανός Taras Protsyuk, του πρακτορείου Reuters, σκοτώθηκαν στη Βαγδάτη από βολή του αμερικανικού στρατού εναντίον του Ξενοδοχείου «Παλαιστίνη» στο οποίο στεγάζονταν πολλές εκατοντάδες μη ενσωματωμένων δημοσιογράφων. Την ίδια αυτή ημερομηνία, βρήκε επίσης το θάνατο ο ιορδανός δημοσιογράφος Tarek Ayoub, της Al-Jazeera, κατά τη διάρκεια αμερικανικής αεροπορικής επίθεσης. Σύμφωνα με τον οργανισμό «Δημοσιογράφοι χωρίς σύνορα», η έκθεση που υπέβαλαν οι αμερικανικές αρχές σχετικά με τις συνθήκες των εν λόγω δραμάτων, είναι ανεπαρκής, δεδομένου ότι δεν εντοπίζει τους υπεύθυνους και αποσιωπά την έλλειψη επικοινωνίας μεταξύ των στρατιωτικών που έβαλαν κατά του Ξενοδοχείου «Παλαιστίνη» και των ανωτέρων τους όσον αφορά την παρουσία δημοσιογράφων στο εσωτερικό του κτηρίου.
<P>
Σε τι ενέργειες θα μπορούσε να προβεί η Ευρωπαϊκή Ένωση, προκειμένου να διεξαχθεί ανεξάρτητη έρευνα σχετικά με τις συνθήκες του θανάτου του José Couso, ώστε να γίνουν γνωστοί και να δικαστούν οι υπεύθυνοι, αφετέρου δε να αποζημιωθεί η οικογένεια του θύματος; 
<SPEAKER ID="215" LANGUAGE="EN" NAME="Ferrero-Waldner," AFFILIATION="Μέλος της Επιτροπής">
<P>
     Η Επιτροπή ευχαριστεί τους αξιότιμους βουλευτές για τις ερωτήσεις αυτές. Η Επιτροπή επιθυμεί να τονίσει με αυτή την αφορμή ότι προσδίδει ύψιστη σημασία στην ελευθερία της πληροφόρησης και στο έργο που επιτελούν οι δημοσιογράφοι, συχνά κάτω από πολύ δύσκολες συνθήκες σε καταστάσεις συγκρούσεων. Θεωρούμε ότι σε όλες τις ένοπλες συγκρούσεις, όπως αυτή στο Ιράκ, ο σεβασμός προς τους διεθνείς νόμους και την αρχή της απόδοσης ευθυνών πρέπει να εφαρμόζεται πλήρως για όλες τις εμπλεκόμενες δυνάμεις. Όσον αφορά το θάνατο του δημοσιογράφου Jose Couso, καθώς και τον πιο πρόσφατο τραυματισμό μιας ιταλίδας δημοσιογράφου και το θάνατο ενός ιταλού πράκτορα ασφαλείας, εκφράζουμε τη λύπη μας για αυτά τα περιστατικά και την αλληλεγγύη μας προς τις οικογένειες των πληγέντων.
<SPEAKER ID="216" LANGUAGE="ES" NAME="Barón Crespo (PSE )." AFFILIATION="">
<P>
    Κυρία Επίτροπε, πιστεύω ότι είναι σημαντικό να υπερασπιστούμε το ρόλο που διαδραματίζουν οι δημοσιογράφοι ως βασικό στοιχείο της δημοκρατίας. Εκτός από το να εκφράζουν τη λύπη τους γι’ αυτό που συνέβη, κυρία Επίτροπε, σύμφωνα με τις ισχύουσες Συνθήκες –δεν μιλάω για το Σύνταγμα– η Επιτροπή και το Συμβούλιο, και όχι μόνο τα κράτη μέλη, είναι υποχρεωμένα να υπερασπίζονται τα δικαιώματα των ευρωπαίων πολιτών σε τρίτες χώρες, ακόμη και σε καταστάσεις σύγκρουσης. Και αυτό αποτελεί μέρος της ερώτησης, διότι υπάρχουν δύο προβλήματα εδώ: το ένα είναι η υπεράσπιση της ελευθερίας της πληροφόρησης και το άλλο, η υπεράσπιση των δικαιωμάτων των ευρωπαίων πολιτών και των οικογενειών τους σε τρίτες χώρες. Και μέχρι στιγμής, οι αρχές των Ηνωμένων Πολιτειών δεν έχουν διενεργήσει καμία έρευνα που να οδηγεί σε δίωξη ούτε έχουν αποζημιώσει τις οικογένειες του κ. Couso και των άλλων ανθρώπων που έχουν δολοφονηθεί σε παρόμοιες συνθήκες. 
<SPEAKER ID="217" LANGUAGE="EN" NAME="Ferrero-Waldner," AFFILIATION="Μέλος της Επιτροπής">
<P>
     Όπως ανέφερα, η ευθύνη ανήκει στα κράτη μέλη. Η προηγούμενη ισπανική κυβέρνηση δεν ανέλαβε καμία πρωτοβουλία ούτε προέβη σε επίσημη διαμαρτυρία. Σύμφωνα με την ισχύουσα νομοθεσία στην Ισπανία, το κοινό μπορεί να θέτει υποθέσεις υπόψη των ανακριτικών αρχών ανεξάρτητα από τις υπηρεσίες επιβολής του νόμου και άλλους κρατικούς φορείς. Κατά συνέπεια, σε αυτό το πλαίσιο, ο Δικαστής Guillermo Ruiz Polanco της Audiencia Nacional ξεκίνησε τη διεξαγωγή προανάκρισης. Δέχθηκε επομένως τη μήνυση που υπεβλήθη στις 27 Μαΐου από τη μητέρα και τα αδέλφια του κ. Couso εναντίον τριών μελών της τρίτης μεραρχίας πεζικού. Δεν μπορώ να προβλέψω το αποτέλεσμα, αλλά αυτό έχει δημοσιευθεί.
<SPEAKER ID="218" LANGUAGE="ES" NAME="Barón Crespo (PSE )." AFFILIATION="">
<SPEAKER ID="219" LANGUAGE="ES" NAME="Ferrero-Waldner," AFFILIATION="Μέλος της Επιτροπής">
<P>
    Κυρία Πρόεδρε, κύριε Barón Crespo, μπορώ να σας πω καταρχάς ότι, μέχρι στιγμής, καμία από τις κυβερνήσεις των κρατών μελών δεν έχει ζητήσει την παρέμβαση της Επιτροπής, διότι έχουν λάβει εκείνες μέτρα. Αλλά εφόσον η Επιτροπή προσπαθεί πάντα να κάνει ό,τι μπορεί για το κοινό καλό όλης της Ευρώπης, φυσικά υποστηρίζουμε αυτό που κάνουν τα κράτη μέλη για το καλό των πολιτών τους. 
<SPEAKER ID="220" LANGUAGE="" NAME="Πρόεδρος." AFFILIATION="">
<SPEAKER ID="221" LANGUAGE="EN" NAME="Kroes," AFFILIATION="Μέλος της Επιτροπής.">
<P>
Όσον αφορά τις εθνικές εκλογές πριν την 1η Μαΐου 2004, το θέμα αυτό αφορούσε περίπου 5 εκατομμύρια πολίτες της Ένωσης σε ηλικία ψήφου οι οποίοι διέμεναν σε άλλο κράτος μέλος. Εντούτοις, η Επιτροπή δεν διαθέτει πρόσφατες γενικές πληροφορίες για τον αριθμό των πολιτών της Ένωσης που επηρεάζονται όσον αφορά τα εθνικά δημοψηφίσματα για τη Συνθήκη για τη θέσπιση Συντάγματος της Ευρώπης. 
<SPEAKER ID="222" LANGUAGE="EN" NAME="Bushill-Matthews (PPE-DE )." AFFILIATION="">
<SPEAKER ID="223" LANGUAGE="EN" NAME="Kroes," AFFILIATION="Μέλος της Επιτροπής">
<SPEAKER ID="224" LANGUAGE="EN" NAME="Martin, David (PSE )." AFFILIATION="">
<SPEAKER ID="225" LANGUAGE="EN" NAME="Kroes," AFFILIATION="Μέλος της Επιτροπής">
<SPEAKER ID="226" LANGUAGE="" NAME="Πρόεδρος." AFFILIATION="">
<SPEAKER ID="227" LANGUAGE="EN" NAME="Kroes," AFFILIATION="Μέλος της Επιτροπής.">
<P>
Σύμφωνα με την οδηγία για τα οικολογικά καύσιμα, τα κράτη μέλη οφείλουν να προωθήσουν και να θέσουν στόχους για τη χρήση οικολογικών καυσίμων. Η βιοαιθανόλη από ζάχαρη και σιτηρά αποτελεί έναν καλό τρόπο για την επίτευξη αυτού του στόχου. Η Επιτροπή λαμβάνει μέτρα προκειμένου να διασφαλίσει ότι όλα τα κράτη μέλη τηρούν τις υποχρεώσεις τους σύμφωνα με την οδηγία. Η Επιτροπή θα επανεξετάσει την εφαρμογή της οδηγίας το 2006 και, αν κριθεί απαραίτητο, θα προτείνει μέτρα για την ενίσχυσή της.
<SPEAKER ID="228" LANGUAGE="EN" NAME="Aylward (UEN )." AFFILIATION="όλες">
<SPEAKER ID="229" LANGUAGE="EN" NAME="Kroes," AFFILIATION="Μέλος της Επιτροπής">
<P>
Κατά συνέπεια, η Επιτροπή δεν είναι δυνατό να καταθέσει τη νομοθετική πρόταση πριν τον Ιούνιο ή τον Ιούλιο του 2005. Η Επιτροπή θα εκπονήσει σχέδιο δράσης για τη βιομάζα για το δεύτερο εξάμηνο του 2005. Το σχέδιο αυτό θα περιλαμβάνει έναν πίνακα και θα καθιστά σαφή τον τρόπο επίτευξης των στόχων της ΕΕ για τις ανανεώσιμες ενέργειες. Αυτή είναι η απάντησή μου στην τελευταία ερώτηση. 
<SPEAKER ID="230" LANGUAGE="" NAME="" AFFILIATION="Δεύτερο μέρος">
<SPEAKER ID="231" LANGUAGE="" NAME="Πρόεδρος." AFFILIATION="">
<P>
Στις 22 Σεπτεμβρίου 2004 η Επιτροπή ανακοίνωσε ότι εγκρίνει την ενίσχυση που χορηγεί η κυβέρνηση του Ηνωμένου Βασιλείου για την αναδιάρθρωση της επιχείρησης παραγωγής ενέργειας British Energy. Η ενίσχυση ανέρχεται σε 6 δισεκατομμύρια ευρώ. Την 1η Δεκεμβρίου 2004, η Επιτροπή ανακοίνωσε ότι προβαίνει σε έρευνα για να διαπιστώσει κατά πόσο η δημιουργία της αρμόδιας για την παύση λειτουργίας πυρηνικών μονάδων αρχής (Nuclear Decommissioning Authority) συμβιβάζεται με τη Συνθήκη. Η NDA θα έχει την ευθύνη για τις επιχειρήσεις παραγωγής πυρηνικής ενέργειας Sellafield Mox Plant και Magnox και θα απαλλάξει την BNFL ( British Nuclear Fuels Limited) από την υποχρέωση του «ρυπαίνων πληρώνει», απαλλαγή η οποία μπορεί να θεωρηθεί ως χορήγηση κρατικής ενίσχυσης.
<SPEAKER ID="232" LANGUAGE="EN" NAME="Kroes," AFFILIATION="Μέλος της Επιτροπής">
<P>
    Η επιστολή στην οποία η Επιτροπή ανακοίνωσε στο Ηνωμένο Βασίλειο τους λόγους για τους οποίους κίνησε τη διαδικασία του άρθρου 88, παράγραφος 2, της Συνθήκης ΕΚ σχετικά με τη σύσταση της αρμόδιας για την παύση λειτουργίας πυρηνικών μονάδων αρχής (Nuclear Decommissioning Agency) δημοσιεύθηκε στην Επίσημη Εφημερίδα της Ευρωπαϊκής Ένωσης της 21ης Δεκεμβρίου 2004. Το έγγραφο αυτό περιλαμβάνει λεπτομερή εκτίμηση του ύψους της κρατικής ενίσχυσης που αφορά κάθε μια από τις δραστηριότητες που θα αναλάβει η Αρχή.
<P>
Ανάλογα με τη μέθοδο υπολογισμού και σύμφωνα με τη θεωρία της αγοράς, το συνολικό ποσό κρατικών κονδυλίων που θα δαπανηθεί μπορεί να κυμαίνεται από 0 έως 8 δισεκατομμύρια λίρες Αγγλίας. Η Επιτροπή συμμερίζεται την άποψη του αξιότιμου βουλευτή ότι όλο το κόστος παραγωγής ηλεκτρικής ενέργειας πρέπει, καταρχήν, να ενσωματωθεί. Εντούτοις, οι εξαιρέσεις σε αυτή την αρχή αιτιολογούνται όταν αποδεικνύεται ότι συμβάλλουν σημαντικά με άλλους τρόπους στο κοινό όφελος. Υπάρχει, για παράδειγμα, η περίπτωση των ανανεώσιμων πηγών.
<SPEAKER ID="233" LANGUAGE="NL" NAME="Staes (Verts/ALE )." AFFILIATION="">
<P>
    Κυρία Kroes, έλαβα υπόψη την απάντησή σας. Αν δεν κάνω λάθος, συμμερίζεστε ρητά την άποψη ότι η κρατική ενίσχυση για τους πυρηνικούς σταθμούς πρέπει να συνυπολογίζεται στη συνολική τιμή της ενέργειας, του ηλεκτρισμού, γεγονός που, απ’ όσο γνωρίζω, δεν συμβαίνει. Θα ήθελα να σας ρωτήσω ποια μέτρα θα λάβετε κατά τους προσεχείς μήνες της θητείας σας για να διασφαλίσετε ότι θα γνωρίζουμε το επίπεδο κρατικής ενίσχυσης που παρέχεται στους πυρηνικούς σταθμούς και σε ποιο βαθμό αυτή η κρατική ενίσχυση συνυπολογίζεται επίσης στην τιμή κόστους, δίνοντας έτσι στον καταναλωτή μια σαφή ιδέα για το πραγματικό κόστος της πυρηνικής ενέργειας. 
<SPEAKER ID="234" LANGUAGE="EN" NAME="Kroes," AFFILIATION="Μέλος της Επιτροπής.">
<P>
     Σας διαβεβαιώνω ότι η Επιτροπή προτίθεται να εφαρμόσει την αρχή «ο ρυπαίνων πληρώνει» και στον τομέα της πυρηνικής ενέργειας. Τόσο η τελική απόφαση της Επιτροπής για την αναδιάρθρωση της επιχείρησης παραγωγής ενέργειας British Energy όσο και η απόφασή της για έναρξη των διαδικασιών όσον αφορά την αρμόδια για την παύση λειτουργίας πυρηνικών μονάδων αρχή (Nuclear Decommissioning Agency) καθιστούν σαφές ότι, σύμφωνα με την αρχή «ο ρυπαίνων πληρώνει», οι φορείς εκμετάλλευσης πυρηνικών σταθμών φέρουν την πρωταρχική ευθύνη για την πληρωμή της διαχείρισης των αποβλήτων τους και άλλων πυρηνικών υποχρεώσεων, συμπεριλαμβανομένης της προγραμματισμένης παύσης λειτουργίας.
<P>
Εντούτοις, πρέπει να ληφθεί υπόψη ότι, όπως με όλες τις αρχές του κοινοτικού δικαίου, η αρχή «ο ρυπαίνων πληρώνει» πρέπει να συνάδει με άλλες κοινοτικές αρχές και στόχους, οι οποίοι ενδέχεται, σε ορισμένες περιπτώσεις, να έρχονται σε διάσταση με αυτή. Στην περίπτωση της επιχείρησης παραγωγής ενέργειας British Energy, για παράδειγμα, η αρχή «ο ρυπαίνων πληρώνει» έπρεπε να συνάδει με την ανάγκη διατήρησης της πυρηνικής ασφάλειας, η οποία αποτελεί επίσης, όπως γνωρίζετε, σημαντικό κοινοτικό στόχο που διακηρύσσεται στη Συνθήκη Ευρατόμ. Σε τέτοιες περιπτώσεις, η Επιτροπή προσπαθεί να επιτύχει την καλύτερη δυνατή ισορροπία ανάμεσα στις διιστάμενες αρχές προς όφελος της Κοινότητας. 
<SPEAKER ID="235" LANGUAGE="" NAME="Πρόεδρος." AFFILIATION="">
<P>
Λαμβάνοντας υπόψη ότι, εκτός των βασικών άρθρων της Συνθήκης για την ρύθμιση των συγχωνεύσεων, υπάρχει και ο κανονισμός (EK) 139/2004(1) όπου κατά κύριο λόγο η εξέταση των πράξεων συγχώνευσης είναι αποκλειστικής αρμοδιότητας της Επιτροπής και, συνεπώς, τα κράτη μέλη δεν είναι δυνατόν να εφαρμόζουν την εθνική τους νομοθεσία περί ανταγωνισμού (αρχή της αποκλειστικότητας) εκτός εξειδικευμένων περιπτώσεων όπου κρίνεται από την ίδια την Επιτροπή η αναγκαιότητα εθνικής παρέμβασης:
<SPEAKER ID="236" LANGUAGE="EN" NAME="Kroes," AFFILIATION="Μέλος της Επιτροπής">
<P>
Εντούτοις, παρά την αποκλειστική αρμοδιότητα της Επιτροπής να εξετάζει συγχωνεύσεις με κοινοτική διάσταση, το άρθρο 21, παράγραφος 4, του κανονισμού προβλέπει ότι τα κράτη μέλη δύνανται να λαμβάνουν κατάλληλα μέτρα για να προστατεύουν τα νόμιμα συμφέροντά τους πέρα από τα μέτρα τα οποία προβλέπει ο κανονισμός, εφόσον συμβαδίζουν με τις γενικές αρχές και άλλες διατάξεις του κοινοτικού δικαίου.
<SPEAKER ID="237" LANGUAGE="" NAME="Πρόεδρος." AFFILIATION="">
<P>
Η ιρλανδική κυβέρνηση παραιτήθηκε πρόσφατα από την προσπάθειά της να λάβει κρατική ενίσχυση ύψους 170 εκατ. ευρώ, η οποία προοριζόταν για νέο έργο κατασκευής μικροκυκλωμάτων στην Ιρλανδία. Η Επιτροπή δήλωσε ότι το έργο δεν ήταν αρκετά καινοτόμο ούτε προέβλεπε αρκετές θέσεις απασχόλησης ώστε να δικαιολογεί τη χορήγηση βοήθειας. Υποστηρίζεται ότι η ερμηνεία της Επιτροπής είναι στενή και ότι αυτή η απόφαση μπορεί να εμποδίσει όλες τις προσπάθειες των κρατών μελών για ανταγωνισμό εντός της παγκοσμιοποιημένης αγοράς με σκοπό βιομηχανικές επενδύσεις υψηλής τεχνολογίας. Ποια είναι η απάντηση της Επιτροπής σε αυτή την κατηγορία; 
<SPEAKER ID="238" LANGUAGE="EN" NAME="Kroes," AFFILIATION="Μέλος της Επιτροπής.">
<P>
Πρώτον, υπήρχε πραγματικός κίνδυνος στρέβλωσης των συνθηκών ανταγωνισμού, διότι η Intel διαθέτει πολύ σημαντική ισχύ στην αγορά της κατασκευής μικροκυκλωμάτων και η ενίσχυση θα επέτρεπε στην εταιρία να ενισχύσει την δεσπόζουσα θέση της.
<P>
Δεύτερον, με βάση τις πληροφορίες που υποβλήθηκαν, το επενδυτικό σχέδιο παρουσιαζόταν ως μεγάλης κλίμακας κατασκευή μικροκυκλωμάτων. Δεν υπήρχε καμία ένδειξη για τη μεταφορά δραστηριοτήτων έρευνας και ανάπτυξης στην Ευρώπη, ούτε για τη δημιουργία νέων θέσεων εργασίας στις εγκαταστάσεις του Leixlip.
<P>
Όπως γνωρίζετε, το Leixlip βρίσκεται σε μια ευημερούσα περιφέρεια που ενδέχεται να μην πληροί τις προϋποθέσεις για περιφερειακή ενίσχυση μετά το 2006. Κατά συνέπεια, οποιαδήποτε περιφερειακή επενδυτική ενίσχυση πρέπει να αφορά ένα σχέδιο προγραμματισμένο να ξεκινήσει πριν τα τέλη του 2006, γεγονός που δεν ίσχυε για τις Ενότητες ΙΙ και ΙΙΙ του επενδυτικού σχεδίου.
<SPEAKER ID="239" LANGUAGE="EN" NAME="Mitchell (PPE-DE )." AFFILIATION="">
<SPEAKER ID="240" LANGUAGE="EN" NAME="Kroes," AFFILIATION="Μέλος της Επιτροπής.">
<P>
Δεν πρέπει να υποτιμούμε τη σημασία των εγκαταστάσεων στο Leixlip για την τοπική οικονομία. Πρόκειται για ενίσχυση ενός σχεδίου κατασκευής κινητής τηλεφωνίας, το οποίο θα διατηρήσει μεγάλο αριθμό θέσεων εργασίας στην περιοχή για επτά έτη, αλλά δεν θα δημιουργήσει νέες θέσεις απασχόλησης. Για να είμαι ειλικρινής, η Ιρλανδία αποτελεί ένα παράδειγμα που αποδεικνύει πόσο σημαντική είναι η Ευρωπαϊκή Ένωση και η πολιτική μας για την τόνωση της οικονομίας.
<P>
Εντούτοις, σε αυτή την περίπτωση δεν θα δημιουργηθούν νέες θέσεις εργασίας. Δεν υπάρχει καμία ένδειξη ότι το πρόγραμμα θα οδηγήσει σε μεταφορά σημαντικού τμήματος της ερευνητικής και αναπτυξιακής βάσης της εταιρίας στην Ευρώπη από τις ΗΠΑ, για παράδειγμα, ή ότι θα αναπτυχθούν άλλες συνέργιες ή άλλα δευτερογενή αποτελέσματα, τα οποία με τη σειρά τους θα συμβάλουν στην καινοτομία στην Ευρώπη, πέρα από τις συγκεκριμένες μεταποιητικές δραστηριότητες. Πρόκειται για ένα αμιγώς κατασκευαστικό σχέδιο για την παραγωγή μικροκυκλωμάτων μεγάλης κλίμακας που θα βοηθήσει την εταιρία Intel να διατηρήσει την ηγετική της θέση στην αντίστοιχη αγορά. Αυτός ακριβώς ο συνδυασμός στοιχείων και επιχειρημάτων μας οδήγησε σε αυτά που σκεφτόμασταν μέχρι τη στιγμή που η ιρλανδική κυβέρνηση απέσυρε την κοινοποίηση. 
<SPEAKER ID="241" LANGUAGE="EN" NAME="Doyle (PPE-DE )." AFFILIATION="">
<P>
    Άκουσα με ενδιαφέρον την απάντηση της Επιτρόπου στον συνάδελφό μου, Gay Mitchell, για το θέμα αυτό, ειδικά σε συνδυασμό με την ερώτηση 45, η οποία αναφερόταν στην κρατική ενίσχυση ύψους 6 δισεκατομμυρίων ευρώ από τη βρετανική κυβέρνηση για την αναδιάρθρωση της επιχείρησης παραγωγής ενέργειας British Energy. Θα δημιουργηθούν εκεί επιπλέον θέσεις εργασίας;
<P>
Θα ήθελα να επαναλάβω το επιχείρημα που μόλις προέβαλε ο κ. Mitchell. Η απώλεια αυτών των χρημάτων για την Intel ή η απόσυρση της κρατικής ενίσχυσης από την ιρλανδική κυβέρνηση δεν θα ωφελήσει καθόλου κανένα άλλο κράτος μέλος της ΕΕ. Δεν τίθεται θέμα να μεταφερθεί η επένδυση αλλού στην Ευρώπη, κατά συνέπεια δεν μπορούμε να δούμε τη λογική των επιχειρημάτων που αναφέρατε. Θα ήθελα πολύ να ακούσω την απάντησή σας. 
<SPEAKER ID="242" LANGUAGE="EN" NAME="Kroes," AFFILIATION="Μέλος της Επιτροπής.">
<SPEAKER ID="243" LANGUAGE="" NAME="Πρόεδρος." AFFILIATION="">
<P>
Ένας ψηφοφόρος μου ανέφερε το γελοίο σύστημα αγοράς εισιτηρίων για τους τελικούς του Παγκοσμίου Κυπέλλου 2006 στη Γερμανία.
<P>
Φαίνεται ότι η μόνη αποδεκτή μέθοδος αγοράς εισιτηρίων είναι η χρήση της πιστωτικής κάρτας Μάστερκαρντ, η άμεση χρέωση από γερμανικό τραπεζικό λογαριασμό ή διεθνές τραπεζικό έμβασμα με υπερβολική επιβάρυνση της τάξης των 25 στερλινών και άνω για αγορά εισιτηρίου αξίας 35€, γεγονός που υπερδιπλασιάζει την τιμή. Θα μπορούσε η Επιτροπή να εξετάσει το ενδεχόμενο λήψης μέτρων κατά των εταιρειών εκείνων που δεν παρέχουν την απλή ενημέρωση σχετικά με τον τρόπο μεταφοράς χρημάτων στην τιμή που ισχύει για τα εμβάσματα μεταξύ των κρατών μελών όπως προβλέπεται στον κανονισμό (ΕΚ) 2560/2001(2); Συμφωνεί επίσης η Επιτροπή ότι ο περιορισμός σε μια και μόνο πιστωτική κάρτα συνιστά καταφανή παραβίαση των κανόνων περί ανταγωνισμού; Θα μπορούσε η Επιτροπή να εξετάσει το ενδεχόμενο λήψης μέτρων κατά των υπευθύνων για τη δυσάρεστη αυτή κατάσταση; 
<SPEAKER ID="244" LANGUAGE="EN" NAME="Kroes," AFFILIATION="Μέλος της Επιτροπής">
<P>
     Η Επιτροπή εξετάζει τις ρυθμίσεις πώλησης εισιτηρίων για τους τελικούς του Παγκοσμίου Κυπέλλου 2006 σύμφωνα με τους κανόνες ανταγωνισμού της ΕΕ μετά από πρόσφατη καταγγελία που υπεβλήθη από την οργάνωση καταναλωτών του ΗΒ ‘Which?’ κατά της FIFA, της γερμανικής ομοσπονδίας ποδοσφαίρου και της MasterCard, αλλά είμαι βέβαιη ότι αυτή η πληροφορία είναι επίσης γνωστή στον αξιότιμο βουλευτή.
<P>
Κατά τη διάρκεια των πρώτων τεσσάρων περιόδων πώλησης, οι καταναλωτές που δεν έχουν γερμανικό τραπεζικό λογαριασμό μπορούν να πληρώνουν τα εισιτήρια χρησιμοποιώντας προϊόντα MasterCard ή με διεθνές τραπεζικό έμβασμα. Το θέμα της αποκλειστικότητας της κάρτας MasterCard και των επιβαρύνσεων των τραπεζικών μεταφορών για διεθνή τραπεζικά εμβάσματα που τέθηκε από τον αξιότιμο βουλευτή περιλαμβάνεται επίσης στην καταγγελία την οποία εξετάζει επί του παρόντος η Επιτροπή με την απαιτούμενη ταχύτητα.
<P>
Ο κανονισμός (ΕΚ) αριθ. 2560/2001 σχετικά με τις διασυνοριακές πληρωμές σε ευρώ, ορίζει ότι τα διασυνοριακά εμβάσματα σε ευρώ ύψους έως 12 000 ευρώ θα γίνονται μέχρι την 31η Δεκεμβρίου 2005 στην ίδια τιμή με τα εθνικά εμβάσματα σε ευρώ. Για χώρες εκτός της ζώνης του ευρώ, η τιμή αυτή μπορεί να είναι πολύ υψηλή: ένα έμβασμα σε ευρώ στο ΗΒ κοστίζει επί του παρόντος περισσότερο από 20 ευρώ. Η Επιτροπή εκφράζει την απογοήτευσή της για το γεγονός ότι η FIFA εξέδωσε στις 14 Μαρτίου 2005 ένα δελτίο τύπου το οποίο έδινε εσφαλμένη ερμηνεία αυτού του κανονισμού. 
<SPEAKER ID="245" LANGUAGE="EN" NAME="Ford (PSE )." AFFILIATION="">
<P>
Αν θυμάστε, είχαμε παρόμοια προβλήματα με τις πωλήσεις εισιτηρίων από τις γαλλικές ποδοσφαιρικές αρχές κατά τη διάρκεια του Παγκόσμιου Κυπέλλου στη Γαλλία. Μια ομάδα συναδέλφων βουλευτών, συμπεριλαμβανομένου και εμού, προσφύγαμε στο Ευρωπαϊκό Δικαστήριο· το τελικό αποτέλεσμα ήταν να μεσολαβήσει η Επιτροπή και να τους επιβάλει πρόστιμο 500 ευρώ με την αιτιολογία ότι είχαν παραβιάσει τους κανονισμούς της Ευρωπαϊκής Ένωσης.
<SPEAKER ID="246" LANGUAGE="EN" NAME="Kroes," AFFILIATION="Μέλος της Επιτροπής.">
<SPEAKER ID="247" LANGUAGE="" NAME="Πρόεδρος." AFFILIATION="">
<P>
Δεδομένου ότι παραβιάζεται η οδηγία 91/689/EOK(3) (άρθρο 8 παρ.3) και ήδη υπάρχει καταδικαστική απόφαση του Ευρωπαϊκού Δικαστηρίου της 13ης Ιουνίου 2002 (υπόθεση C-33/01), θα μπορούσε η Επιτροπή να με πληροφορήσει εάν η Ελλάδα έχει καταρτίσει πίνακες ή κριτήρια βάσει των οποίων γίνονται δεκτά ή όχι απόβλητα για κάθε κλάση χώρου ταφής, και αν ναι, διαβιβάστηκαν τα στοιχεία αυτά στην Επιτροπή και πότε; Γνωρίζει η Επιτροπή πόσες ποσότητες τοξικών και επικίνδυνων αποβλήτων παράγονται ετησίως στην Ελλάδα, ποια είναι η κατάληξή τους, αποθηκεύονται προσωρινά, αποτεφρώνονται, διοχετεύονται σε ΧΥΤΑ, εξάγονται για τελική διάθεση σε άλλες χώρες και ποιες είναι αυτές; Συμμορφώθηκε η Ελλάδα με την προαναφερθείσα καταδικαστική απόφαση του ΔΕΚ, και αν όχι, προτίθεται η Επιτροπή να προσφύγει εκ νέου στο Ευρωπαϊκό Δικαστήριο κατά της Ελλάδας, δυνάμει του άρθρου 228 παρ. 2 της Συνθήκης ΕΚ, προσδιορίζοντας ταυτόχρονα και χρηματική ποινή;
<SPEAKER ID="248" LANGUAGE="" NAME="Δήμας," AFFILIATION="Μέλος της Επιτροπής.">
<P>
Σχετικά με τα κριτήρια για την αποδοχή των αποβλήτων στις διάφορες κατηγορίες χώρων υγειονομικής ταφής απορριμμάτων, οι διαδικασίες και τα μέτρα για την αποδοχή αποβλήτων στους χώρους υγειονομικής ταφής, όπως κατ’ ευφημισμόν λέγονται στα Ελληνικά, καθορίζονται κυρίως στη διυπουργική απόφαση 29407/3508 του 2002, με την οποία μεταφέρεται στο ελληνικό δίκαιο η οδηγία περί υγειονομικής ταφής των αποβλήτων. Όλα τα ελληνικά νομοθετήματα για τη διαχείριση επικίνδυνων αποβλήτων ανακοινώνονται στην Επιτροπή αμέσως μετά την έκδοσή τους. Τον Ιούλιο του 2004 η απόφαση του Συμβουλίου 2003/33, με την οποία καθορίζονται τα κριτήρια και οι διαδικασίες αποδοχής των αποβλήτων στους χώρους υγειονομικής ταφής, στις χωματερές, άρχισε να ισχύει. Τα κράτη μέλη οφείλουν να εφαρμόσουν μέχρι τις 16 Ιουλίου 2005 τα κριτήρια που παρατίθενται στο τμήμα ΙΙ του παραρτήματος της εν λόγω απόφασης. Η Ελλάδα ακόμη δεν έχει κοινοποιήσει τα τυχόν πρόσθετα μέτρα συμμόρφωσης προς την απόφαση αυτή.
<P>
Η δεύτερη ερώτηση είναι σχετική με τις πληροφορίες για τα παραγόμενα ετησίως στην Ελλάδα επικίνδυνα απόβλητα. Στο πλαίσιο της υποβολής εκθέσεων για την εφαρμογή της οδηγίας για τα επικίνδυνα απόβλητα, οι ελληνικές αρχές διαβιβάζουν πληροφορίες για τις ετησίως παραγόμενες ποσότητες αποβλήτων και για τις μεθόδους που χρησιμοποιούνται κατά τη διάθεση ή την ανάκτησή τους. Σύμφωνα με τις διαθέσιμες πληροφορίες, για το διάστημα 1998-2003, η κατά μέσο όρο ετήσια παραγόμενη ποσότητα επικίνδυνων αποβλήτων ανερχόταν σε 363 400 τόνους. Το μεγαλύτερο μέρος αυτών, τα 2/3 περίπου των παραγόμενων επικίνδυνων αποβλήτων, αποθηκεύονται προσωρινά πριν από την οριστική διάθεση ή ανάκτησή τους. Υπάρχουν και λεπτομερέστερα στοιχεία στη διάθεση του κ. βουλευτή, αν ενδιαφέρεται.
<P>
Τέλος, σχετικά με τη μη συμμόρφωση προς τη δικαστική απόφαση της 13ης Ιουνίου 2002, στο άρθρο 8, παράγραφος 3, της οδηγίας 91/689 προβλέπεται ιδιαίτερη υποχρέωση υποβολής εκθέσεων. Συγκεκριμένα, επιβάλλεται στα κράτη μέλη να αποστέλλουν στην Επιτροπή πληροφορίες για κάθε μονάδα ή επιχείρηση ή εγκατάσταση, η οποία ασχολείται με τη διάθεση και ανάκτηση επικίνδυνων αποβλήτων. Το Ευρωπαϊκό Δικαστήριο στην απόφασή του της 13ης Ιουνίου του 2002 απεφάνθη ότι η Ελληνική Δημοκρατία δεν ανταποκρινόταν στις υποχρεώσεις που υπέχει βάσει της ανωτέρω διατάξεως. Επειδή στην Επιτροπή εστάλησαν ελλιπείς πληροφορίες σχετικά με τα μέτρα που έλαβε η Ελλάδα για να συμμορφωθεί προς την απόφαση του Δικαστηρίου, η Επιτροπή κίνησε τη διαδικασία σύμφωνα με το άρθρο 228 της Συνθήκης των Ευρωπαϊκών Κοινοτήτων. Απαντώντας στην επίσημη προειδοποιητική επιστολή της Επιτροπής, οι ελληνικές αρχές έστειλαν πληροφορίες, οι οποίες είναι διαθέσιμες και απαιτούνται βάσει του άρθρου 8, οι οποίες εξετάζονται ώστε να εκτιμηθεί κατά πόσον η Ελλάδα έχει συμμορφωθεί προς την προαναφερόμενη απόφαση του Δικαστηρίου. Εάν οι πληροφορίες που έχουν διαβιβασθεί κριθούν μη ικανοποιητικές, η Επιτροπή θα αναγκασθεί να εκδώσει αιτιολογημένη γνώμη σύμφωνα με το άρθρο 228, παράγραφος 2, της Συνθήκης των Ευρωπαϊκών Κοινοτήτων. 
<SPEAKER ID="249" LANGUAGE="" NAME="Παπαδημούλης (GUE/NGL )." AFFILIATION="">
<P>
    Κυρία Πρόεδρε, κύριε Επίτροπε, ευχαριστώ για την απάντηση, αλλά επιτρέψτε μου να επιμείνω. Πριν από έναν ακριβώς χρόνο, η Επιτροπή, απαντώντας στο Ευρωπαϊκό Κοινοβούλιο, μίλησε για 230 000 τόνους επικίνδυνων και ανεξέλεγκτων αποβλήτων στην Ελλάδα. Με δεδομένο ότι η αρμόδια υπηρεσία επιθεωρητών περιβάλλοντος κάνει λόγο στην έκθεσή της για πλήρη ανυπαρξία σχετικών ελέγχων, σας ερωτώ συγκεκριμένα:
<SPEAKER ID="250" LANGUAGE="" NAME="Δήμας," AFFILIATION="Μέλος της Επιτροπής">
<P>
    Νομίζω ότι είπα ότι έχουμε κινήσει τη διαδικασία του άρθρου 228 και έχουμε λάβει την απάντηση της Ελληνικής Κυβέρνησης, την οποία μελετούμε.
<P>
Όσο για τις ποσότητες, εγώ σας είπα ακόμη περισσότερες. Το 1998 οι ποσότητες ανέρχονταν σε 379.000 τόνους αποβλήτων, το 1999 σε 376.000, το 2000 σε 391.000 και περίπου σε αυτά τα επίπεδα είναι μέχρι το 2003. Μέχρι τότε έχουμε στοιχεία. Δεν έχουμε για μετά το 2003. Από αυτές τις ποσότητες περίπου το 60%, ποσοστό το οποίο αυξάνεται (το 2003 ήταν περίπου 80%), παραμένει αποθηκευμένο σε προσωρινούς χώρους. Βεβαίως, σύμφωνα με την κοινοτική οδηγία, εάν παραμείνουν προσωρινά αποθηκευμένα πάνω από ένα χρόνο τα απόβλητα, τότε ο χώρος αυτός πρέπει να χαρακτηρισθεί χωματερή (χώρος υγειονομικής ταφής) και να τηρεί τις σχετικές προϋποθέσεις, πράγμα το οποίο δεν συμβαίνει στην περίπτωση των ελληνικών αρχών, και γι' αυτό, όπως σας είπα, έχουν κινηθεί οι σχετικές διαδικασίες. 
<SPEAKER ID="251" LANGUAGE="" NAME="Πρόεδρος." AFFILIATION="">
<P>
Η οδηγία 91/676/ΕΟΚ(4)περί νιτρορύπανσης υφίσταται πάνω από δέκα έτη αλλά απεδείχθη μια οδηγία δύσκολη να εφαρμοστεί από τα κράτη μέλη.
<SPEAKER ID="252" LANGUAGE="EN" NAME="Δήμας," AFFILIATION="Μέλος της Επιτροπής">
<P>
     Η Επιτροπή ενέκρινε τη δεύτερη έκθεση σχετικά με την εφαρμογή της οδηγίας περί νιτρορύπανσης το 2002. Η έκθεση υποδείκνυε ότι τη συγκεκριμένη χρονική στιγμή είχε σημειωθεί σημαντική πρόοδος από τα κράτη μέλη σε αυτό τον τομέα. Τα τελευταία έτη, η πρόοδος αυτή διατηρήθηκε. Όλα τα κράτη μέλη έχουν δημιουργήσει δίκτυα ελέγχου του νερού. Όλα έχουν χαρακτηρίσει ευπρόσβλητες ζώνες σε νιτρορύπανση και έχουν αναπτύξει προγράμματα δράσης για τις ζώνες αυτές ή έχουν αξιοποιήσει τη δυνατότητα που τους δίνει η οδηγία να αναπτύξουν πρόγραμμα δράσης για όλη την περιοχή.
<P>
Η Ιρλανδία ανήκει στην ομάδα των κρατών μελών που επέλεξαν αυτή τη δυνατότητα. Οι ευπρόσβλητες ζώνες σε νιτρορύπανση, στις οποίες συμπεριλαμβάνονται ολόκληρες περιοχές, αντιστοιχούσαν σε ποσοστό 38% του συνόλου της Ευρωπαϊκής Ένωσης των 15 το 2000. Έκτοτε, το ποσοστό αυξήθηκε λόγω του χαρακτηρισμού νέων ευπρόσβλητων ζωνών στη Σουηδία, στο Ηνωμένο Βασίλειο, στο Βέλγιο, στην Ελλάδα, στην Ισπανία και στην Ιταλία και λόγω της εδαφικής προσέγγισης που επέλεξε η Ιρλανδία.
<P>
Επί του παρόντος έχει κινηθεί διαδικασία επί παραβάσει κατά της Ιρλανδίας. Σύμφωνα με την απόφαση του Ευρωπαϊκού Δικαστηρίου της 11ης Μαρτίου 2003, οι ιρλανδικές αρχές υπέβαλαν επίσημα στην Επιτροπή το πρόγραμμα δράσης που ενέκριναν σύμφωνα με το άρθρο 5 της οδηγίας. Η Επιτροπή θεωρεί ότι το ιρλανδικό πρόγραμμα δράσης δεν συμμορφώνεται πλήρως με την οδηγία σε αρκετά θέματα, τα οποία υποδείχθηκαν λεπτομερώς στην προειδοποιητική επιστολή που απηύθυνε στις ιρλανδικές αρχές στα τέλη του 2004. Αναμένεται ακόμα απάντηση. 
<SPEAKER ID="253" LANGUAGE="EN" NAME="McGuinness (PPE-DE )." AFFILIATION="">
<SPEAKER ID="254" LANGUAGE="EN" NAME="Δήμας," AFFILIATION="Μέλος της Επιτροπής">
<P>
     Πρέπει να γνωρίζετε ότι η Επιτροπή θεωρεί το θέμα της νιτρορύπανσης πολύ σημαντικό για ορισμένες χώρες. Περίπου το 20% των υπόγειων υδάτων της Ευρώπης παρουσιάζει υψηλή συγκέντρωση νιτρικών αλάτων και το ίδιο πρόβλημα επηρεάζει τουλάχιστον το 30-40% των ποταμών και λιμνών. Σε πολλές χώρες έχουμε εισροή νιτρικών αλάτων σε παράκτια ύδατα η οποία, σε ορισμένες περιοχές, είναι πολύ σημαντική για τα παράκτια ύδατα και τις θάλασσες. Η γεωργία ευθύνεται για το 50-80% περίπου της συσσώρευσης νιτρικών αλάτων στα ύδατα της Ευρωπαϊκής Ένωσης.
<P>
Η Ιρλανδία δεν συμμορφώθηκε ούτε ως προς την υποβολή του σχεδίου δράσης, ούτε ως προς τον χαρακτηρισμό των ευπρόσβλητων περιοχών και δεν προσδιόρισε ποια ύδατα ήταν μολυσμένα. Συμμορφώθηκε ως προς τον χαρακτηρισμό όλης της περιοχής ως ευπρόσβλητης, αλλά το σχέδιο δράσης που απέστειλε δεν είναι ικανοποιητικό και, ως αποτέλεσμα, παραπέμψαμε την Ιρλανδία στο δικαστήριο. Η Ιρλανδία απέστειλε απάντηση στις 22 Δεκεμβρίου και εμείς απαντήσαμε αυθημερόν δίνοντας στις ιρλανδικές αρχές προθεσμία τριών μηνών για να απαντήσουν. Η Ιρλανδία ζήτησε παράταση ενός μηνός και η προθεσμία λήγει στις 22 Απριλίου. Κατά συνέπεια, περιμένουμε να δούμε τις απαντήσεις της σε συγκεκριμένα θέματα που θίξαμε.
<SPEAKER ID="255" LANGUAGE="EN" NAME="Allister (NI )." AFFILIATION="">
<P>
Δεύτερον, η αρχή της Βόρειας Ιρλανδίας αναφέρει ότι ζήτησε την έγκριση της Επιτροπής για τη χορήγηση ενίσχυσης σε ποσοστό 60% για σημαντικά έργα απαραίτητα για τις αγροτικές εκμεταλλεύσεις. Μπορείτε να υποδείξετε αν και πότε μπορούμε να περιμένουμε την έγκριση αυτής της αίτησης; 
<SPEAKER ID="256" LANGUAGE="EN" NAME="Δήμας," AFFILIATION="Μέλος της Επιτροπής">
<SPEAKER ID="257" LANGUAGE="EN" NAME="De Rossa (PSE )." AFFILIATION="">
<P>
    Μπορώ να ρωτήσω τον Επίτροπο, δεδομένου ότι αυτή η οδηγία συμπλήρωσε ήδη ηλικία 14 ετών, αν το επίπεδο νιτρικών αλάτων στο ιρλανδικό πόσιμο νερό έχει αυξηθεί ή μειωθεί κατά τη διάρκεια αυτής της περιόδου; Πόσο καιρό ακόμα θα μένει αδρανής η Επιτροπή και θα επιτρέπει καταφανείς παραβιάσεις αυτής της οδηγίας, όχι μόνο στην Ιρλανδία αλλά και σε άλλες χώρες; 
<SPEAKER ID="258" LANGUAGE="EN" NAME="Δήμας," AFFILIATION="Μέλος της Επιτροπής">
<P>
Συναφής συμβολή στην εφαρμογή της οδηγίας περί νιτρορύπανσης έγινε επίσης με τη συμπερίληψη αυτής της οδηγίας στους κώδικες πρακτικής που αποτελούν τη βάση της ανάπτυξης της υπαίθρου από το 2000, καθώς και, από το 2005 και εξής, με πολλαπλή συμμόρφωση με άμεσες καταβολές στους παραγωγούς σύμφωνα με την νέα αγροτική πολιτική. 
<SPEAKER ID="259" LANGUAGE="" NAME="Πρόεδρος." AFFILIATION="">
<P>
   Οι ερωτήσεις 51-58 θα απαντηθούν γραπτώς. 
<SPEAKER ID="260" LANGUAGE="" NAME="Πρόεδρος." AFFILIATION="">
<P>
Σε τι προετοιμασίες έχει προβεί η Επιτροπή για να συμμετάσχει στην επίλυση του ζητήματος του καθεστώτος του Κοσόβου; Θεωρεί η Επιτροπή εφικτή και επιθυμητή μια ευρωπαϊκή πολιτική διοίκηση EUMIΚ στο Κόσοβο; 
<SPEAKER ID="261" LANGUAGE="EN" NAME="Rehn," AFFILIATION="Μέλος της Επιτροπής">
<P>
     Μέχρι την οριστικοποίηση του καθεστώτος του Κοσσυφοπεδίου, η Επιτροπή καταβάλει κάθε προσπάθεια για να διατηρήσει το Κοσσυφοπέδιο σταθερά προσδεμένο στη διαδικασία Σταθεροποίησης και Σύνδεσης υπό την αιγίδα του ψηφίσματος 1244 του Συμβουλίου Ασφαλείας των Ηνωμένων Εθνών. Η Επιτροπή θεωρεί ότι είναι σημαντική η πλήρης συμμετοχή του Κοσσυφοπεδίου στη διαδικασία σύμφωνα με τις δυνατότητές του. Θα είναι πραγματικά επιζήμιο για την ασφάλεια της Ευρώπης αν το Κοσσυφοπέδιο αποτελέσει μια μαύρη τρύπα σε μια περιφέρεια, η οποία, κατά τα λοιπά, προχωρά προς την κατεύθυνση της προ-ένταξης και της μετέπειτα ένταξης στην Ευρωπαϊκή Ένωση.
<P>
Η Επιτροπή στηρίζει τους προσωρινούς θεσμούς αυτοδιοίκησης στην επίτευξη προόδου για την εφαρμογή των προδιαγραφών προτεραιότητας που αφορούν το κράτος δικαίου και την πολυεθνικότητα πριν από την ημερομηνία αναθεώρησης στα μέσα του 2005. Η Επιτροπή έχει συμπεριλάβει τις προδιαγραφές ως βασικές προτεραιότητες στην ευρωπαϊκή εταιρική σχέση για το Κοσσυφοπέδιο. Παρέχουμε ποσό που υπερβαίνει τα 125 εκατομμύρια ευρώ σε προγράμματα βοήθειας CARDS. Συνεχίζουμε να στηρίζουμε το Κοσσυφοπέδιο μέσω του μηχανισμού παρακολούθησης της διαδικασίας σταθεροποίησης και σύνδεσης, παρέχοντας διαβούλευση και βοήθεια όσον αφορά την πολιτική, προκειμένου να αντισταθμιστεί η εντύπωση ότι, μόλις ξεκινήσουν οι συνομιλίες για το τελικό καθεστώς, οι προδιαγραφές δεν θα είναι πλέον απαραίτητες. Θα είναι ακόμη πιο σημαντικές μόλις ξεκινήσουν οι συνομιλίες για το καθεστώς.
<P>
Η Επιτροπή θα συνεργαστεί στενά με τον κ. Χαβιέ Σολάνα και την προεδρία του Λουξεμβούργου όσον αφορά το εύρος του μελλοντικού ρόλου της ΕΕ στο Κοσσυφοπέδιο μετά την UNMIK. Προσωπικά, δεν προβλέπω ότι η ΕΕ θα διοικήσει το Κοσσυφοπέδιο ως διάδοχος της UNMIK, καθώς αυτό θα ερχόταν σε αντίθεση με την πολιτική μας για ανάπτυξη ικανοτήτων και ενίσχυση της βιωσιμότητας σε χώρες εταίρους με τις οποίες ευελπιστούμε να διαπραγματευτούμε στο μέλλον. Η έκταση της συμμετοχής της ΕΕ στο μέλλον πρέπει να εξεταστεί πολύ προσεκτικά υπό το πρίσμα των σημαντικών πολιτικών και οικονομικών συνεπειών. 
<SPEAKER ID="262" LANGUAGE="DE" NAME="Posselt (PPE-DE )." AFFILIATION="">
<P>
    Κυρία Πρόεδρε, κύριε Επίτροπε, ευχαριστώ για την πολύ καλή και διεξοδική απάντησή σας. Έχω να κάνω δύο συγκεκριμένες παρατηρήσεις. Πρώτον, με ποσοστό ανεργίας 70% είναι, φυσικά, δύσκολο να επιτευχθούν προδιαγραφές. Ο ορισμός ενός καθεστώτος που θα επιτευχθεί τουλάχιστον μακροπρόθεσμα αποτελεί προϋπόθεση για την επίτευξη προδιαγραφών. Πρέπει επομένως να οριστεί αυτόν τον χρόνο τουλάχιστον μία προοπτική για το καθεστώς.
<SPEAKER ID="263" LANGUAGE="EN" NAME="Rehn," AFFILIATION="Μέλος της Επιτροπής">
<P>
     Συμμερίζομαι τον προβληματισμό του αξιότιμου βουλευτή σχετικά με τον υψηλό βαθμό ανεργίας στο Κοσσυφοπέδιο. Είναι ιδιαίτερα επιζήμιο το γεγονός ότι η επαρχία έχει αναπτύξει ανεργία, η οποία, σύμφωνα με ορισμένα στατιστικά στοιχεία, ανέρχεται σε ποσοστό περίπου 50%, ενώ σύμφωνα με άλλα στοιχεία είναι υψηλότερη. Συνεπώς, είναι απολύτως αναγκαίο να συνεχίσουμε να στηρίζουμε το Κοσσυφοπέδιο με την οικονομική μας βοήθεια. Είναι επίσης ζωτικής σημασίας να παρασχεθεί στήριξη στους προσωρινούς θεσμούς αυτοδιοίκησης στο Κοσσυφοπέδιο σύμφωνα με τον πυλώνα 4 της UNMIK, τον οποίο υποστηρίζει η ΕΕ, προκειμένου να σημειωθεί πρόοδος όσον αφορά την οικονομική μεταρρύθμιση, συμπεριλαμβανομένης της ιδιωτικοποίησης.
<SPEAKER ID="264" LANGUAGE="" NAME="Πρόεδρος." AFFILIATION="">
<P>
Είναι της άποψης η Επιτροπή ότι η δικαστική μεταρρύθμιση στη Βουλγαρία εξελίσσεται αρκετά ικανοποιητικά, ώστε να επιτρέψει την προσχώρηση της Βουλγαρίας το 2007; 
<SPEAKER ID="265" LANGUAGE="EN" NAME="Rehn," AFFILIATION="Μέλος της Επιτροπής">
<P>
     Οι ενταξιακές διαπραγματεύσεις για το κεφάλαιο 24 έκλεισαν με βάση έναν σημαντικό αριθμό δεσμεύσεων που ανέλαβε η βουλγαρική κυβέρνηση.
<P>
Φαίνεται ότι η προετοιμασία αυτής της μεταρρύθμισης διαρκεί περισσότερο χρόνο από τον αρχικά αναμενόμενο. Οι βουλγαρικές αρχές, ωστόσο, επανέλαβαν τη δέσμευσή τους για την έγκριση σχεδίου νέου κώδικα ποινικής δικονομίας από το Συμβούλιο των Υπουργών στις 15 Μαΐου. Έχω λόγους να πιστεύω ότι αυτή η δέσμευση θα γίνει σεβαστή, καθώς είναι απαραίτητη προκειμένου να εκπληρώσει η Βουλγαρία τις δεσμεύσεις που έχει αναλάβει στο πλαίσιο των διαπραγματεύσεων.
<P>
Η Επιτροπή θα παρακολουθεί στενά αυτόν τον τομέα μέσω εντατικοποιημένης εποπτείας, προκειμένου να λάβει επαρκείς εγγυήσεις ότι η διαδικασία θα συνεχιστεί μετά την ολοκλήρωση των διαπραγματεύσεων και ότι η χώρα θα είναι πραγματικά έτοιμη για την ένταξη το 2007. 
<SPEAKER ID="266" LANGUAGE="EN" NAME="Martin, David (PSE )." AFFILIATION="">
<P>
Περνώντας σε ένα συναφές ζήτημα, αναφέρατε το θέμα της χρηματοδότησης. Θα στηρίξει η Επιτροπή την επανεκπαίδευση του δικαστικού σώματος προκειμένου να βοηθήσει τη Βουλγαρία να προετοιμαστεί για την ένταξη το 2007; 
<SPEAKER ID="267" LANGUAGE="EN" NAME="Rehn," AFFILIATION="Μέλος της Επιτροπής">
<P>
     Συμφωνώ με τον κ. Martin ότι η συναίνεση πίσω από την πολιτική βούληση είναι εξαιρετικά σημαντική και, κατά την πρόσφατη επίσκεψή μου στη Σόφια, διαπίστωσα τη διακομματική συναίνεση που υποστηρίζει αυτό τον στόχο.
<SPEAKER ID="268" LANGUAGE="" NAME="Μπεγλίτης (PSE )." AFFILIATION="">
<P>
Μέχρι σήμερα γνωρίζαμε ότι υπήρχαν μια σειρά προγραμμάτων που χρηματοδοτούσε η Ευρωπαϊκή Επιτροπή στο πλαίσιο αυτού που ονομάζουμε Twinning Projects με τα υποψήφια προς ένταξη κράτη. Αυτά τα προγράμματα αδελφοποίησης θα συνεχιστούν; Θα συνεχίσει η Ευρωπαϊκή Επιτροπή να χρηματοδοτεί τα κράτη μέλη στο πλαίσιο αυτών των προγραμμάτων και, στη συγκεκριμένη περίπτωση, τόσο τη Βουλγαρία όσο και τη Ρουμανία για το χρονικό διάστημα που απομένει μέχρι την ένταξη των χωρών αυτών στην Ευρωπαϊκή Ένωση; 
<SPEAKER ID="269" LANGUAGE="EN" NAME="Rehn," AFFILIATION="Μέλος της Επιτροπής">
<SPEAKER ID="270" LANGUAGE="" NAME="Πρόεδρος." AFFILIATION="">
<P>
Λαμβανομένου υπόψη ότι η Τουρκία έλαβε το πράσινο φως για την έναρξη διαπραγματεύσεων ενόψει της προσχώρησης στην ΕΕ, οι τελευταίες στατιστικές σχετικά με την απασχόληση των γυναικών είναι μάλλον ανησυχητικές. Μόνο 10% των γυναικών συμμετέχει στην αγορά εργασίας. Εμείς, οι Σοσιαλδημοκράτες, θεωρούσαμε ανέκαθεν το δικαίωμα των γυναικών στην εργασία ως άκρως σημαντικό για την αύξηση της ισότητας μεταξύ γυναικών και ανδρών. Οι εργαζόμενες γυναίκες έχουν καλύτερες προϋποθέσεις για μια ανεξάρτητη ζωή καθότι δεν εξαρτώνται οικονομικά από την οικογένειά τους για τη συντήρησή τους. Το ζήτημα κατέστη επίσης επίκαιρο στο πλαίσιο της στρατηγικής της Λισσαβόνας, όπου ο στόχος είναι η αύξηση της απασχόλησης των γυναικών στην ΕΕ έως 60% το 2010. Βάσει του κριτηρίου της Κοπεγχάγης που θέτει ως απαίτηση να μπορεί κάθε κράτος μέλος να ανταποκριθεί στους πολιτικούς, οικονομικούς και νομισματικούς στόχους της Ένωσης, διερωτώμαι εάν το ζήτημα του επιπέδου απασχόλησης των γυναικών θα τεθεί επί τάπητος ως θέμα προτεραιότητας στις μελλοντικές προενταξιακές διαπραγματεύσεις με την Τουρκία. 
<SPEAKER ID="271" LANGUAGE="EN" NAME="Rehn," AFFILIATION="Μέλος της Επιτροπής">
<SPEAKER ID="272" LANGUAGE="SV" NAME="Hedkvist Petersen (PSE )," AFFILIATION="αναπληρώτρια ερωτώντα.">
<P>
Η κατάσταση των γυναικών στην Τουρκία είναι σημαντική και θα ήθελα να αναφέρω άλλο ένα θέμα σχετικά με τις ενταξιακές διαπραγματεύσεις. Για τη Διεθνή Ημέρα της Γυναίκας στις 8 Μαρτίου διεξήχθη, ασφαλώς, μεγάλη διαδήλωση γυναικών στην Τουρκία. Η διαδήλωση αυτή κατεστάλη βίαια από την αστυνομία. Οι αστυνομικοί που συμμετείχαν τέθηκαν αμέσως σε διαθεσιμότητα και ο πρεσβευτής της Τουρκίας στις Βρυξέλλες παρέστη στο Ευρωπαϊκό Κοινοβούλιο για να συζητήσει το θέμα και να εξηγήσει τις κινήσεις της Τουρκίας. Καθώς αυτή η βαναυσότητα της αστυνομίας δεν συνάδει με τις απαιτήσεις μας προς μια χώρα που πρόκειται να διεξάγει ενταξιακές διαπραγματεύσεις με την ΕΕ, αναρωτιέμαι αν ο Επίτροπος Rehn γνωρίζει αν η Τουρκία έχει λάβει περαιτέρω δικαστικά μέτρα μετά το εν λόγω συμβάν. 
<SPEAKER ID="273" LANGUAGE="EN" NAME="Rehn," AFFILIATION="Μέλος της Επιτροπής">
<P>
    Αυτό αποτέλεσε ένα από τα βασικά θέματα κατά τη σύνοδο της υπουργικής τρόικας ΕΕ-Τουρκίας στις 7 Μαρτίου στην Άγκυρα. Συμπτωματικά, η σύνοδος της τρόικας διεξήχθη μία ημέρα μετά τη διαδήλωση στην οποία αναφερθήκατε. Μόλις είδαμε τι συνέβη και λάβαμε πληροφορίες, εκδώσαμε μια σαφή δήλωση εξ ονόματος της Ευρωπαϊκής Ένωσης, μαζί με την προεδρία του Λουξεμβούργου και την επόμενη προεδρία του ΗΒ, στην οποία καταδικάσαμε κάθε μορφή βίας σε διαδηλώσεις. Επίσης, καταδικάσαμε τη δυσανάλογη χρήση δυνάμεων, οι οποίες στράφηκαν σαφώς κυρίως κατά των γυναικών και των νεαρών διαδηλωτών στην Κωνσταντινούπολη.
<P>
Ο Υπουργός Εξωτερικών Gul εξέφρασε στο πλαίσιο της συνόδου τη λύπη του για τα γεγονότα και δήλωσε ότι η κυβέρνηση θα διεξαγάγει έρευνα σχετικά με το τι συνέβη, πώς και γιατί.
<P>
Επί του παρόντος, διεξάγονται τρεις έρευνες στην Τουρκία: μία από την αστυνομία, μία από το Υπουργείο Εσωτερικών και μια τρίτη από την τουρκική Μεγάλη Εθνοσυνέλευση. Τις παρακολουθούμε στενά. Μόλις ολοκληρωθούν οι έρευνες, θα τις έχουμε στη διάθεσή μας. Στο μεταξύ, η Τουρκία έχει θέσει σε αναστολή έξι αστυνομικούς λόγω των γεγονότων στην Κωνσταντινούπολη στις 7 Μαρτίου. 
<SPEAKER ID="274" LANGUAGE="" NAME="Πρόεδρος." AFFILIATION="">
<P>
Σε πρόσφατα δημοσίευμά της η τουρκική εφημερίδα «Ραντικάλ», αναφέρθηκε στο ενεργειακό πρόγραμμα της Τουρκίας και στην πρόθεση της τουρκικής κυβέρνησης να προχωρήσει στην κατασκευή και στη λειτουργία από το 2012 τριών πυρηνικών σταθμών, με πρώτο αυτόν που έχει σχεδιασθεί να κατασκευασθεί στην περιοχή της Κόνυα. Η πληροφορία αυτή, εφόσον επιβεβαιωθεί, δημιουργεί νέα δεδομένα στην ευρύτερη περιοχή της Μεσογείου και προκαλεί τις εύλογες ανησυχίες των γειτονικών χωρών και λαών και ιδιαίτερα της Ελλάδας και των νησιωτικών περιοχών της, που βρίσκονται κοντά στις περιοχές που έχουν επιλεγεί για την κατασκευή των πυρηνικών σταθμών. Εάν μάλιστα λάβουμε υπόψη μας την υψηλή σεισμική επικινδυνότητα της Τουρκίας, το σενάριο κατασκευής πυρηνικών σταθμών μπορεί να λάβει εφιαλτικές διαστάσεις όχι μόνον για το περιβάλλον, αλλά και για τη ζωή εκατομμυρίων ανθρώπων στην Ανατολική Μεσόγειο.
<P>
Η Ευρωπαϊκή Επιτροπή είναι σε γνώση αυτών των πληροφοριών, από τις συνεχείς της επαφές με τις τουρκικές αρχές; Σε καταφατική περίπτωση, σε ποιες ενέργειες έχει προβεί ή προτίθεται να προβεί, ώστε να αποτρέψει ένα τέτοιο πρόγραμμα; Πώς προτίθεται γενικότερα να χειρισθεί το θέμα της πυρηνικής ενέργειας στην Τουρκία, στο πλαίσιο των ενταξιακών διαπραγματεύσεων, μετά τον Οκτώβριο του 2005; 
<SPEAKER ID="275" LANGUAGE="EN" NAME="Rehn," AFFILIATION="Μέλος της Επιτροπής">
<P>
Η Επιτροπή γνωρίζει ότι η πιθανότητα της χρήσης πυρηνικής ενέργειας εξετάζεται στην Τουρκία εδώ και χρόνια, από το 1965. Έχουμε ενημερώσει το Κοινοβούλιο για το θέμα αυτό σε αρκετές περιπτώσεις. Αυτή τη στιγμή, η Τουρκία δεν έχει θέσει σε λειτουργία κανέναν πυρηνικό σταθμό, ούτε έχει εκδοθεί άδεια για την κατασκευή πυρηνικού σταθμού.
<SPEAKER ID="276" LANGUAGE="" NAME="Μπεγλίτης (PSE )." AFFILIATION="">
<SPEAKER ID="277" LANGUAGE="EN" NAME="Rehn," AFFILIATION="Μέλος της Επιτροπής">
<SPEAKER ID="278" LANGUAGE="EN" NAME="Ματσάκης (ALDE )." AFFILIATION="">
<SPEAKER ID="279" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 19.40 και επαναλαμβάνεται στις 21.00)">
<P>
   Έχουμε ένα σαφώς προδιαγεγραμμένο χρονικό πλαίσιο και η Ώρα των Ερωτήσεων είναι μοιρασμένη στα τρία. Αν οι συνάδελφοι κάνουν χρήση της δυνατότητας να θέτουν συμπληρωματικές ερωτήσεις, φυσικά δεν έχω το δικαίωμα να τους τη στερήσω. Με τον τρόπο αυτόν μετατίθενται οι χρόνοι και δεν είναι δυνατόν να εξεταστούν οι ερωτήσεις μέσα στον διαθέσιμο χρόνο. Λυπάμαι αλλά έχουμε ήδη υπερβεί τον χρόνο κατά δέκα λεπτά. Οι ερωτήσεις 63-104 που απέμειναν θα απαντηθούν γραπτώς.
<SPEAKER ID="280" LANGUAGE="" NAME="" AFFILIATION="Αντιπροέδρου">
<SPEAKER ID="281" LANGUAGE="" NAME="Πρόεδρος." AFFILIATION="">
<SPEAKER ID="282" LANGUAGE="EN" NAME="Κυπριανού," AFFILIATION="Μέλος της Επιτροπής">
<P>
Το ταμείο αλληλεγγύης θα έχει ένα ανώτατο όριο, ένα ποσό περίπου 1 δισεκατομμυρίου ευρώ ετησίως. Πιστεύουμε ότι θα διαθέτει αρκετή ευελιξία για την αντιμετώπιση καταστάσεων έκτακτης ανάγκης για τη δημόσια υγεία, ενώ θα είναι επίσης σε θέση να βοηθά εκείνα τα κράτη μέλη που πληρούν τις προϋποθέσεις για χρηματοδότηση της προσπάθειας αγοράς και χρήσης των εμβολίων σε περίπτωση πανδημίας. Ευελπιστώ, μάλιστα είμαι βέβαιος, ότι το Ευρωπαϊκό Κοινοβούλιο και το Συμβούλιο θα καταβάλουν κάθε προσπάθεια για άμεση επίτευξη συμφωνίας όσον αφορά αυτή την πρόταση.
<P>
Ανησυχούμε για την πανδημία γρίπης. Αναμένουμε ότι θα είναι πρωτοφανής, αν ξεσπάσει και αν δεν λάβουμε τα απαραίτητα μέτρα. Ακόμη και με ένα αισιόδοξο σενάριο, τα στοιχεία που μας έδωσαν οι επιστήμονες είναι πολύ ανησυχητικά, με θανάτους παγκοσμίως της τάξης των 8 εκατομμυρίων ατόμων τουλάχιστον. Αλλά τα χειρότερα σενάρια υποδεικνύουν θανάτους 30 εκατομμυρίων ατόμων. Συνεπώς, το θέμα αυτό είναι τώρα μία από τις πρώτες προτεραιότητές μας· προκαλεί μεγάλη ανησυχία και θα συνεχίσουμε να εργαζόμαστε και να καταβάλουμε εντατικές προσπάθειες για τη σωστή οργάνωση όλων των μηχανισμών και δομών.
<SPEAKER ID="283" LANGUAGE="EN" NAME="Bowis," AFFILIATION="εξ ονόματος της Ομάδας PPE-DE">
<P>
Πέρυσι, η Ευρώπη και ο κόσμος στάθηκαν τυχεροί. Ο ιός SARS και η γρίπη των πουλερικών δεν εξελίχθηκαν σε πανδημίες. Τον προηγούμενο αιώνα δεν ήμασταν τόσο τυχεροί. Το 1918, το 1957 και το 1968, με την ασιατική γρίπη, την ισπανική γρίπη και τη γρίπη του Χονγκ Κονγκ σταθήκαμε λιγότερο τυχεροί. Ένα εκατομμύριο νεκροί σε κάθε μια από τις δύο τελευταίες και 50 εκατομμύρια το 1918, με 250 000 στη χώρα μου, το Ηνωμένο Βασίλειο.
<P>
Τώρα ο Δρ. Omi της Παγκόσμιας Οργάνωσης Υγείας προειδοποίησε ότι επίκειται νέα πανδημία. Εδώ και μήνες απευθύνουμε έκκληση για άμεση δράση στο Κοινοβούλιο προκειμένου να προετοιμαστούμε, αλλά ακόμα δεν έχουμε διαπιστώσει, κυρίως μεταξύ των κρατών μελών, την αίσθηση αναγκαιότητας που επιζητούμε. Για έξι και πλέον μήνες, οι Ηνωμένες Πολιτείες δημιουργούν αποθέματα αντι-ιικών φαρμάκων και έχουν παραγγείλει τέσσερα εκατομμύρια εμβόλια. Η Ιταλία και η Γαλλία έχουν παραγγείλει δύο εκατομμύρια εμβόλια έκαστη. Ο Καναδάς, η Αυστραλία και η Ιαπωνία ήδη δημιουργούν αποθέματα. Όπως σωστά αναφέρει ο Δρ. Omi, αν και δεν μπορούμε να γνωρίζουμε το στέλεχος, ακόμη και τα υπάρχοντα εμβόλια και φάρμακα θα μετριάσουν το πρόβλημα και θα προστατέψουν τις ευαίσθητες ομάδες, ειδικά τα παιδιά, τους ηλικιωμένους και τους εργαζόμενους σε τομείς ζωτικής σημασίας.
<P>
Τι γίνεται όμως με τις υπόλοιπες χώρες; Το Ηνωμένο Βασίλειο δεν προμηθεύεται εμβόλια. Ανακοίνωσε ότι δεν είναι πολιτική του. Σχεδιάζει μόνο να προστατεύσει το 20% του πληθυσμού με αντι-ιικά φάρμακα. Και το Λονδίνο, το οποίο αποτελεί παγκόσμιο κομβικό σημείο για ταξίδια, για μετανάστευση και για νόσους, έχει ανεπαρκή σχέδια για προστασία μέσω φαρμάκων και καραντίνας. Οι φόβοι μου είναι δύο: ότι η πανδημία θα ξεσπάσει πρώτα από την Ασία προς την Αφρική ή προς τις χώρες χαμηλού εισοδήματος χωρίς τα διαθέσιμα μέσα για να ανταποκριθούν, και στη συνέχεια θα μεταφερθεί ραγδαία στην Ευρώπη, και ότι ο πανικός σε χώρες που δεν είναι πλήρως προετοιμασμένες μπορεί να οδηγήσει σε διεθνές έγκλημα και βία στην Ευρωπαϊκή Ένωση, συμπεριλαμβανομένων και πόλεων όπως το Λονδίνο, όπου το 80% των κατοίκων προβλέπεται ότι θα μείνουν απροστάτευτοι.
<P>
Εργαστήκαμε σκληρά στο Κοινοβούλιο, μαζί με την Επιτροπή και το Συμβούλιο, και περάσαμε στην πρώτη ανάγνωση την έκθεσή μου για την ίδρυση του Ευρωπαϊκού Κέντρου Πρόληψης και Ελέγχου Νόσων. Εγκρίναμε μια εξαιρετική επιλογή διευθύντριας στο πρόσωπο της Zsuzsanna Jakab. Πρέπει τώρα να βεβαιωθούμε ότι η πρώτη μεγάλη πρόκληση για αυτό το συνεργατικό κέντρο θα αντιμετωπιστεί επιτυχώς όσον αφορά την ταχεία προειδοποίηση όπως αναφέρει ο Δρ. Omi, τον σχεδιασμό και την οργάνωση συστήματος αντι-ιικών φαρμάκων και εμβολιασμού, τις προφυλάξεις σε λιμένες και αεροδρόμια και τις εγκαταστάσεις καραντίνας. Πρέπει να συνεργαστούμε στενά με την ΠΟΥ, με τις αρχές τις Κίνας, του Βιετνάμ και άλλων ασιατικών χωρών που επηρεάζονται, με τις διεθνείς ΜΚΟ, με τη φαρμακευτική βιομηχανία και με τις ευπρόσβλητες χώρες ΑΚΕ και αλλού.
<SPEAKER ID="284" LANGUAGE="EN" NAME="McAvan," AFFILIATION="εξ ονόματος της Ομάδας PSE">
<P>
Ο κ. Bowis ορθώς ανέφερε ότι έχουμε πρωταρχική ευθύνη απέναντι στους πολίτες μας να διασφαλίσουμε ότι όλα θα γίνουν σωστά. Αυτό που με απασχολεί είναι οι επιπτώσεις αυτής της κατάστασης στους φτωχότερους λαούς του πλανήτη μας. Το 1918, ένας από τους λόγους για τους οποίους πέθαναν τόσα πολλά εκατομμύρια άνθρωποι ήταν διότι πάρα πολλοί ζούσαν σε συνθήκες τρομερής φτώχειας, τόσο στην περιοχή που σήμερα αποτελεί την Ευρωπαϊκή Ένωση όσο και στον υπόλοιπο κόσμο.
<SPEAKER ID="285" LANGUAGE="NL" NAME="Maaten," AFFILIATION="εξ ονόματος της Ομάδας ALDE.">
<P>
Είναι τόσο κακό αυτό; Ναι, ασφαλώς είναι, στη σημερινή κοινωνία, και σαφέστατα στην Ευρωπαϊκή Ένωση, πολύ σοβαρό, διότι αν κάτι δεν πάει καλά σε ένα κράτος μέλος, αυτό έχει συνέπειες και στα υπόλοιπα. Αυτό σημαίνει ότι είναι προς το συμφέρον όλων μας να πάνε όλα καλά στο σύνολο της ΕΕ. Σε περίπτωση εκδήλωσης ασθένειας ζώων, η Επίτροπος Γεωργίας μπορεί να λάβει εκτεταμένες αποφάσεις αμέσως. Άμεσα, αποκλείονται δρόμοι, αποκλείονται ολόκληρες περιοχές και γίνονται πολλά. Αν συνέβαινε κάτι παρόμοιο με τους ανθρώπους, δεν θα μπορούσαμε να κάνουμε τίποτα. Εκτιμώ ότι εσείς, Επίτροπε, πρέπει να είστε σε θέση να λάβετε έκτακτα μέτρα εντός 24 ωρών όσον αφορά θέματα όπως καραντίνα, μέτρα απολύμανσης σε αεροδρόμια και πτήσεις από συγκεκριμένες περιοχές, αλλά και όσον αφορά τους περιορισμούς των μετακινήσεων.
<P>
Είναι περιττό να ειπωθεί ότι θα ήταν πολύ προτιμότερο αν όλα τα κράτη μέλη, σε ένα αιφνίδιο ξέσπασμα αλληλεγγύης και ομοφωνίας, έπαιρναν αυτά τα μέτρα συλλογικά και ταυτόχρονα, αλλά ειλικρινά δεν τρέφω ελπίδες για κάτι τέτοιο. Πιστεύω συνεπώς ότι οι Υπουργοί Δημόσιας Υγείας πρέπει να παραχωρήσουν σε εσάς αυτές τις αρμοδιότητες. Ορθώς είπατε ότι, σύμφωνα με την ΠΟΥ, δεν είναι ζήτημα του «αν» θα ξεσπάσει πανδημία, αλλά του «πότε». Η εκτίμησή τους ήταν 8 εκατομμύρια θύματα, αλλά μπορεί να είναι και 30 εκατομμύρια. Τα παιδιά και τα άτομα άνω των 50 ετών, φυσικά, διατρέχουν υψηλό κίνδυνο και δεν διαθέτουμε αρκετά εμβόλια και αντι-ιικά φάρμακα. Κι εδώ, η ευρωπαϊκή παρέμβαση είναι καίριας σημασίας. Πού θα συμβεί αυτό; Ίσως η παρέμβαση αυτή να πρέπει να γίνει σε μία από τις γείτονες χώρες της ΕΕ αντί για την ίδια την ΕΕ. Και σε αυτή την περίπτωση πιστεύω ότι οι Υπουργοί πρέπει να σας παραχωρήσουν εκτεταμένες αρμοδιότητες. Μια τελευταία σκέψη. Αν περιοριστούν οι μετακινήσεις, τι θα γίνει με τις συνεδριάσεις του Συμβουλίου και του Κοινοβουλίου; 
<SPEAKER ID="286" LANGUAGE="EN" NAME="Sinnott," AFFILIATION="εξ ονόματος της Ομάδας IND/DEM.">
<SPEAKER ID="287" LANGUAGE="SK" NAME="Belohorská, (NI )" AFFILIATION="">
<P>
   . Ακούσαμε ήδη από τον εκπρόσωπο της Επιτροπής, και πολύ ορθώς, ότι δεν τίθεται θέμα για το αν, αλλά για το πότε θα προκύψει η πανδημία. Πρέπει να σημειωθεί, εντούτοις, ότι δύο βασικές προϋποθέσεις μιας πανδημίας υπάρχουν ήδη. Δηλαδή, ο ιός εξαπλώνεται στα ζώα όπου μεταλλάσσεται με τρόπο που θα καταστήσει τον ιό ικανό να πλήξει τους ανθρώπους και να θέσει τη ζωή τους σε κίνδυνο. Το επόμενο, τρίτο και τελευταίο, βήμα θα είναι να αρχίσει η εξάπλωση του ιού μεταξύ των ανθρώπων. Ξέρουμε πώς ταυτοποιήθηκε η γρίπη των πτηνών. Μετά από νέες μεταλλάξεις, το θανατηφόρο στέλεχος, H5N1, χρησιμοποιήθηκε επίσης ως βάση για την ανάπτυξη ενός εμβολίου. Αυτό συνέβαλε μόνο στο να επαναβεβαιωθεί κάτι για το οποίο προειδοποίησα πολλές φορές το Ευρωπαϊκό Κοινοβούλιο. Τα συστήματα υγειονομικής περίθαλψης δεν πρέπει να υπόκεινται στην αρχή της επικουρικότητας και στις εθνικές κυβερνήσεις. Η αρρώστια δεν γνωρίζει σύνορα και η επικείμενη απειλή πανδημίας έφερε πραγματικά αυτό το θέμα στην επικαιρότητα. Είναι αξιέπαινο το γεγονός ότι η ΠΟΥ είναι έτοιμη, αλλά έχω αμφιβολίες για την ετοιμότητα των εθνικών κυβερνήσεων να αντιμετωπίσουν αυτό το πρόβλημα. 
<SPEAKER ID="288" LANGUAGE="FR" NAME="Grossetête (PPE-DE )." AFFILIATION="">
<SPEAKER ID="289" LANGUAGE="EN" NAME="Attard-Montalto (PSE )." AFFILIATION="">
<SPEAKER ID="290" LANGUAGE="SK" NAME="Gaľa (PPE-DE ). –" AFFILIATION="">
<SPEAKER ID="291" LANGUAGE="EN" NAME="Κυπριανού," AFFILIATION="Μέλος της Επιτροπής">
<P>
Αύριο, θα μεταβώ στο Παρίσι, όπου η γαλλική κυβέρνηση οργανώνει διάσκεψη για τρία μεγάλα προβλήματα: το AIDS, τον καρκίνο και τη γρίπη. Τώρα έχουμε τη δέσμευση από την πλευρά των κρατών μελών. Είναι αλήθεια ότι δεν διαθέτουμε ακόμη τη νομική αρμοδιότητα, αλλά θα την αποκτήσουμε σε κάποιο βαθμό, με το Σύνταγμα, διότι αυτό θα δώσει στην Επιτροπή, στην Κοινότητα και στο Κοινοβούλιο το δικαίωμα να ενεργούν όταν υπάρχει μια διασυνοριακή απειλή για την υγεία. Κατά συνέπεια, θα είμαστε σε θέση να λάβουμε ορισμένα από τα μέτρα που ο κ. Maaten είπε ότι εγώ, και όχι η κ. Fischer Boel, μπορώ να λάβω για την υγεία των ζώων. Επί του παρόντος, μπορούμε να λαμβάνουμε μέτρα έκτακτης ανάγκης, αλλά όχι για τους ανθρώπους. Το Σύνταγμα θα μας επιτρέψει τουλάχιστον να κάνουμε αυτό.
<P>
Θα ήθελα να αναφέρω δύο πράγματα για το θέμα των φτωχών χωρών. Πρώτον, διεξήχθη η Διάσκεψη του Βιετνάμ για τη γρίπη των πουλερικών. Ο ΠΟΕ, ο FAO, ο Παγκόσμιος Οργανισμός για την Υγεία των Ζώων και η Ευρωπαϊκή Ένωση θα ασχοληθούν με τη γρίπη των πουλερικών. Προς το παρόν, αποτελεί πρόβλημα της υγείας των ζώων, αλλά όλοι γνωρίζουμε ότι αποτελεί και μεγάλη πιθανή πανδημία. Θα λάβουμε μέτρα και θα βρούμε τρόπους να βοηθήσουμε τις ενδιαφερόμενες χώρες. Προς το τέλος του έτους, σκοπεύω να επισκεφθώ την περιοχή για να δω πώς μπορούμε να συνεργαστούμε με αυτές τις κυβερνήσεις. Ο συνάδελφός μου, κ. Michel, εκπονεί μια ανακοίνωση σχετικά με το θέμα αυτό. Δεν θα είναι αυτή που εγκρίναμε σήμερα, αλλά μια νέα ανακοίνωση που θα καλύπτει επίσης το θέμα των απειλών για την υγεία. Σήμερα γίνεται μια σύντομη αναφορά, αλλά σύντομα έπεται συνέχεια.
<SPEAKER ID="292" LANGUAGE="" NAME="Πρόεδρος." AFFILIATION="">
<SPEAKER ID="293" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0071/2005) του Giovanni Pittella, εξ ονόματος της Επιτροπής Προϋπολογισμών, σχετικά με την δημοσιονομική διαδικασία 2006: ετήσια στρατηγική χάραξης πολιτικής της Επιτροπής [2004/2270(BUD)]. 
<SPEAKER ID="294" LANGUAGE="IT" NAME="Pittella (PSE )," AFFILIATION="εισηγητής">
<P>
    Κυρία Πρόεδρε, κυρία Επίτροπε, κύριε εκπρόσωπε του Συμβουλίου, κυρίες και κύριοι, είναι σε όλους γνωστό ότι ο προϋπολογισμός του 2006 έχει πολλές ιδιαιτερότητες.
<P>
Είναι μια πρόκληση που αντιμετωπίζουμε και εμείς σε βάθος χρόνου ενός έτους με τον προϋπολογισμό του 2005. Οι προσανατολισμοί που εγκρίθηκαν ομόφωνα από την Επιτροπή Προϋπολογισμών –και θέλω επί τη ευκαιρία να ευχαριστήσω όλους τους συναδέλφους και όλες τις πολιτικές ομάδες για την εποικοδομητική τους συνεργασία– βαδίζουν προς αυτήν την κατεύθυνση: αυστηρότητα, διαφάνεια, περαιτέρω ώθηση προς την απλοποίηση, συγκέντρωση των προτεραιοτήτων.
<P>
Το τελευταίο σημείο –το οποίο σε πολιτικό επίπεδο βρίσκεται κατά την άποψή μου στην πρώτη θέση– αφορά τη δια βίου κατάρτιση, την εκπαίδευση και τις ανταλλαγές νέων. Οι νέοι πρέπει να είναι αυτοί που επωφελούνται κυρίως από τις παρεμβάσεις μας, καθώς χωρίς νέους δεν υπάρχει Ευρώπη και μέλλον. Πολλοί θα θυμούνται το ωραίο σύνθημα που έγραψε στους τοίχους της πανεπιστημιούπολης του Berkeley κάποιος φοιτητής: «Το μέλλον με ενδιαφέρει, γιατί εκεί αποφάσισα να ζήσω τη ζωή μου».
<P>
Από την πλευρά μας μπορούμε να κάνουμε κάτι και εμείς εδώ και τώρα για τους νέους μας και για το μέλλον τους. Ποιος μπορεί να δηλώσει ικανοποιημένος όταν οι ευρωπαϊκές δαπάνες για τους νέους αντιπροσωπεύουν μόλις το 0,5% του προϋπολογισμού μας; Να γιατί πρέπει να προωθήσουμε ένα ευρωπαϊκό σύμφωνο για τους νέους ενισχύοντας τα μέσα που ευνοούν τη γνώση, την κατάρτιση, την εκμάθηση των γλωσσών και την πρόσβαση στην αγορά εργασίας.
<P>
Αυτή τη στιγμή διεξάγονται συζητήσεις με τους συναδέλφους της Επιτροπής Πολιτισμού και Παιδείας, με την Επιτροπή και με το Συμβούλιο όσον αφορά τη δυνατότητα επέκτασης του προγράμματος Erasmus στους νέους της δευτεροβάθμιας εκπαίδευσης, τη θέσπιση ενός προγράμματος Erasmus για τους νέους επιχειρηματίες και την υλοποίηση ενός πιλοτικού προγράμματος για να διευκολύνεται η κινητικότητα των νέων μαθητευόμενων. Αναφέρομαι ωστόσο και στα πιλοτικά προγράμματα που ευνοούν την πρόσβαση στις πιστώσεις μέσω της δεοντολογικής και αλληλέγγυας χρηματοδότησης και σε παρεμβάσεις που θα προετοιμάζουν τις μικρές επιχειρήσεις για να αντιμετωπίσουν τα νέα σκηνικά που δημιουργούν οι συμφωνίες της Βασιλείας.
<P>
Τέλος, πρέπει να συμφωνήσουμε πως οφείλουμε να συμβιβάσουμε τα καθήκοντα και τις παραδοσιακές προτεραιότητες της Ένωσης με τις νέες προτεραιότητες εξωτερικής δράσης. Από την ολοκλήρωση της βοήθειας στο Αφγανιστάν και στο Ιράκ, έως την υποστήριξη στις χώρες που επλήγησαν από το τσουνάμι ή άλλες φυσικές καταστροφές. Διαφορετικά, χωρίς επαρκή χρηματοδότηση της κατηγορίας 4, πώς θα μπορέσουμε να διατηρήσουμε υψηλό επίπεδο χρηματοδότησης για τη Μεσόγειο, τη Λατινική Αμερική, τη Μέση Ανατολή και τα Βαλκάνια ή για τις αναπτυξιακές δράσεις και την ανθρωπιστική βοήθεια, την καταπολέμηση της φτώχειας και των ασθενειών που συνδέονται με τη φτώχεια, για το σεβασμό των ανθρωπίνων δικαιωμάτων και την καταπολέμηση της τρομοκρατίας –για να αναφέρω ορισμένες μόνο σημαντικές υποχρεώσεις– και να διασφαλίσουμε παράλληλα όσα υποσχεθήκαμε στο Αφγανιστάν, στο Ιράκ και στη Νοτιοανατολική Ασία;
<SPEAKER ID="295" LANGUAGE="EN" NAME="Grybauskaitė," AFFILIATION="Μέλος της Επιτροπής">
<P>
     Κυρία Πρόεδρε, ο προϋπολογισμός του 2006 θα είναι ο τελευταίος του ισχύοντος πλαισίου δημοσιονομικών προοπτικών τόσο για την Επιτροπή όσο και για όλους εμάς, και σε λίγες εβδομάδες στο προσχέδιο προϋπολογισμού της η Επιτροπή θα προτείνει μόνο εκείνες τις προετοιμασίες που θεωρεί απαραίτητες. Ευχαριστώ τον κ. Pittella για τη διαμόρφωση μιας πολύ ισορροπημένης προσέγγισης· είναι ένα βήμα προς την κατεύθυνση επίτευξης μιας κοινής πλατφόρμας για την Επιτροπή και το Κοινοβούλιο.
<P>
Η Επιτροπή ενέκρινε την απόφαση για την Ετήσια Στρατηγική Χάραξης Πολιτικής (ΕΣΧΠ) στις 2 Μαρτίου. Για την ΕΣΧΠ της Επιτροπής, αυτή θα πλαισιώνει τόσο το ΠΣΠ όσο και το πρόγραμμα εργασίας για το 2006 σύμφωνα με τον πενταετή στρατηγικό στόχο της Επιτροπής. Ειδικότερα, η πρώτη προτεραιότητα ΕΣΧΠ εστιάζει στη βελτίωση της εφαρμογής της στρατηγικής της Λισαβόνας, όπως κι εσείς αναφέρατε.
<P>
Τώρα είναι η σειρά του Κοινοβουλίου να προτείνει τις κατευθυντήριες γραμμές του και από την έκθεση του κ. Pittella διαπιστώνω με ικανοποίηση ότι οι θέσεις του Κοινοβουλίου και της Επιτροπής γειτνιάζουν σε πολλά θέματα. Η γενική προσέγγιση της Επιτροπής για την κατάρτιση του προϋπολογισμού του 2006 θα επικεντρωθεί κυρίως σε πέντε προτεραιότητες. Πρώτον, η διατήρηση της διαφοροποίησης για τις προτάσεις της Επιτροπής ώστε να ενισχυθούν τα ανώτατα όρια για τη γεωργία. Δεύτερον, σχετικά με την παροχή πιστώσεων, η Επιτροπή θα βασίσει τη θέση της στις πιο αξιόπιστες εκτιμήσεις αναγκών και θα υποβάλει έκθεση για την εφαρμογή των κονδυλίων το 2005 μέχρι τον Ιούλιο. Τρίτον, σχετικά με τις εσωτερικές πολιτικές, η Επιτροπή συμμερίζεται γενικά τις προτεραιότητες του Κοινοβουλίου οι οποίες θα αντανακλώνται στην πρότασή της, επιτρέποντας παράλληλα το περιθώριο κάτω από το ανώτατο όριο να ξεπερνά κατά πολύ τα 100 εκατομμύρια ευρώ, συμπεριλαμβανομένων των πολιτικών για τους νέους, όπως ήδη αναφέρθηκε σήμερα. Τέταρτον, όσον αφορά την εξωτερική δράση, οι ανάγκες διαδραματίζουν για άλλη μία φορά σημαντικό ρόλο. Αυτό σημαίνει ότι η Επιτροπή θα ζητήσει τη χρήση του μέσου ευελιξίας.
<P>
Τέλος, όσον αφορά τους ανθρώπινους πόρους, ακούσαμε ότι υπάρχει μια νέα πρόταση και ότι η Επιτροπή συνυπογράφει πλήρως την ανάλυση που εκπόνησε η προηγούμενη Επιτροπή. Η ανάλυση αυτή υποβλήθηκε το 2002 σε μια ανακοίνωση σχετικά με τις συνέπειες της διεύρυνσης στους ανθρώπινους πόρους. Το Κοινοβούλιο αναγνώρισε επίσης τη νομιμότητα αυτού του αιτήματος εισάγοντας την αρχή των 3 900 νέων θέσεων για τη διεύρυνση της ΕΕ με τα 10 νέα κράτη μέλη στις δημοσιονομικές παρατηρήσεις του προϋπολογισμού του 2005.
<P>
Κατά την άποψή μας, δεν υπάρχει ανάγκη για επανεξέταση ένα μόλις χρόνο μετά την προσχώρηση, αλλά πρέπει να εφαρμόσουμε αυτό που συμφωνήσαμε από κοινού με το Κοινοβούλιο. Σε αυτό το πλαίσιο, για το 2006, η Επιτροπή επιβεβαιώνει την αίτηση για 700 νέες θέσεις για την τρέχουσα διεύρυνση και, επιπροσθέτως, θα ζητήσει 100 εξωτερικούς υπαλλήλους για την προετοιμασία της επόμενης διεύρυνσης, οι οποίοι θα παραμείνουν στη Βουλγαρία. Η Επιτροπή θα συνεργαστεί στενά με τον εισηγητή και την Επιτροπή Ελέγχου του Προϋπολογισμού του Ευρωπαϊκού Κοινοβουλίου, καθώς και με τους άλλους κλάδους της αρμόδιας επί του προϋπολογισμού αρχής προκειμένου να συμφωνηθεί τον Δεκέμβριο ο προϋπολογισμός του 2006 για την Ευρωπαϊκή Ένωση και τους πολίτες της. 
<SPEAKER ID="296" LANGUAGE="EN" NAME="Deva (PPE-DE )," AFFILIATION="Συντάκτης της γνωμοδότησης της Επιτροπής Ανάπτυξης.">
<P>
    Κυρία Πρόεδρε, κατά το προηγούμενο και το τρέχον έτος προέκυψαν πολλά προβλήματα σχετικά με την εξάλειψη της φτώχειας, το Aids, την ελονοσία, τη φυματίωση, τις διαρροϊκές ασθένειες και το παλιρροϊκό κύμα. Οι «ταχείες νίκες» του Σχεδίου της Χιλιετίας, το οποίο αναφέρουμε στη γνωμοδότησή μας για τον προϋπολογισμό, βεβαιώνουν ότι συχνά οι απλές ιδέες είναι οι καλύτερες. Πολύ συχνά στην πολιτική διαπιστώνουμε ότι η επιδίωξη πρωτοβουλιών που τραβούν την προσοχή στα πρωτοσέλιδα γίνεται προτεραιότητα εις βάρος αυτού που θα έπρεπε να είναι ο πραγματικός στόχος.
<P>
Το νερό και οι συνθήκες υγιεινής είναι επίσης καίριας σημασίας για την καλή διαβίωση των ανθρώπων. Ένα μέτρο υγιεινής που θεωρώ ιδιαίτερα σημαντικό είναι το πλύσιμο των χεριών. Δεν πρόκειται για εντυπωσιακό θέμα. Το πλύσιμο των χεριών μα σαπούνι δεν είναι καινοτόμος ιδέα, αλλά οι διαρροϊκές ασθένειες σκοτώνουν 2 εκατομμύρια παιδιά ετησίως. Το πλύσιμο των χεριών με σαπούνι και νερό μπορεί να μειώσει αυτό τον αριθμό κατά 47%. Μπορούν να σωθούν ένα εκατομμύριο ζωές ετησίως.
<SPEAKER ID="297" LANGUAGE="EN" NAME="Martin, David (PSE )," AFFILIATION="συντάκτης γνωμοδότησης της Επιτροπής Διεθνούς Εμπορίου.">
<P>
Ο κ. Pittella είναι άξιος συγχαρητηρίων για το εξωτερικό στοιχείο της έκθεσής του, αλλά η Επιτροπή Εμπορίου εντοπίζει τρία συγκεκριμένα σημεία που, κατά την άποψή μας, δεν καλύπτονται επαρκώς στην έκθεση. Πρώτον, οι συνομιλίες για το Παγκόσμιο Εμπόριο θα ολοκληρωθούν σε ένα ή δύο έτη και θα περάσουν από ένα κρίσιμο στάδιο στο τέλος του τρέχοντος έτους. Πιστεύουμε ότι για να είναι αξιόπιστες αυτές οι συνομιλίες, απαιτείται μια κοινοβουλευτική διάσταση και για να είναι επιτυχής η κοινοβουλευτική διάσταση, απαιτείται η χρηματοδότησή της· συνεπώς θα θέλαμε να δούμε περισσότερα χρήματα στον προϋπολογισμό για την κάλυψη της κοινοβουλευτικής διάστασης του ΠΟΕ.
<SPEAKER ID="298" LANGUAGE="ES" NAME="Miguélez Ramos (PSE )," AFFILIATION="συντάκτρια γνωμοδότησης για την Επιτροπή Αλιείας">
<P>
Το σίγουρο είναι ότι αυτός ο τομέας, ο οποίος είναι κρίσιμος για πολλές ευρωπαϊκές περιοχές αντιμετωπίζει προβλήματα που απαιτούν επειγόντως αποφασιστική δράση σε κοινοτικό επίπεδο προκειμένου να προστατευθούν τα εισοδήματα και η απασχόληση των αλιευτικών κοινοτήτων και των παράκτιων περιοχών. Επιπλέον, το 2006 είναι ένα κρίσιμο μεταβατικό έτος για τη μεταρρύθμιση της κοινής αλιευτικής πολιτικής, η οποία θα έχει ένα νέο χρηματοδοτικό μέσο: το Ευρωπαϊκό Ταμείο Αλιείας. Τα κονδύλια που προβλέπονται για αυτό το Ταμείο πιστεύουμε ότι είναι σαφώς ανεπαρκή για να ικανοποιήσουν τις ανάγκες μας, οι οποίες περιλαμβάνουν τη βελτίωση του ελέγχου της εφαρμογής της νομοθεσίας, μεγαλύτερες εγγυήσεις στον τομέα της προστασίας δεδομένων, καθώς και ποιότητα και αντικειμενικότητα στην επιστημονική ενημέρωση και, επιπλέον, καλούμαστε να διασφαλίσουμε τη βιώσιμη ανάπτυξη και την ορθή διαχείριση των φυσικών πόρων, όπως και τη στήριξη της εφαρμογής των νέων περιφερειακών συμβουλίων. Πιστεύουμε ότι είναι σημαντικό να αυξηθούν οι δημοσιονομικοί πόροι για την ΚΑΠ, προκειμένου να αντιμετωπιστούν οι πραγματικές ανάγκες της Ευρώπης των 27. 
<SPEAKER ID="299" LANGUAGE="EN" NAME="Andrikienė," AFFILIATION="εξ ονόματος της Ομάδας PPE-DE.">
<P>
    Κυρία Πρόεδρε, ως σκιώδης εισηγήτρια της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών για την Ετήσια Στρατηγική Χάραξης Πολιτικής για το 2006, θα ήθελα να ευχαριστήσω και να συγχαρώ τον συνάδελφό μου, κ. Pittella, για το εξαίρετο έργο του όσον αφορά την εκπόνηση των εγγράφων που συζητάμε τώρα.
<P>
Η Ετήσια Στρατηγική Χάραξης Πολιτικής που υποβλήθηκε τον Μάρτιο από την Επιτροπή θέτει τις προτεραιότητες πολιτικής της Επιτροπής για το 2006, προσδιορίζει τις πρωτοβουλίες που θα συμβάλουν στην επίτευξή τους και εγκρίνει το δημοσιονομικό πλαίσιο ώστε οι προτεραιότητες αυτές να λάβουν τους απαραίτητους πόρους. Είναι σημαντικό να επισημανθεί ότι αυτή είναι η πρώτη ΕΣΧΠ που εγκρίνει η νέα Επιτροπή.
<P>
Σε ευρωπαϊκό επίπεδο, το 2006 θα είναι κρίσιμο όσον αφορά την εφαρμογή των πέντε στρατηγικών στόχων που εγκρίθηκαν από το Κοινοβούλιο, στους οποίους περιλαμβάνεται η στρατηγική της Λισαβόνας, η Στρατηγική για τη Βιώσιμη Ανάπτυξη και η Κοινωνική Ατζέντα (2006-2010), και την επίτευξη του γενικού τους στόχου που συνίσταται στην αποκατάσταση της ανάπτυξης και της απασχόλησης στην Ευρώπη. Ήδη, για το δεύτερο εξάμηνο του 2006, προβλέπεται επανεξέταση του προγράμματος της Χάγης, που συνδέεται με την έναρξη ισχύος του Συντάγματος. Επιπροσθέτως, η διαδικασία διεύρυνσης της ΕΕ θα περάσει σε μια νέα φάση και θα προωθηθεί η εμβάθυνση της ευρωπαϊκής πολιτικής γειτονίας.
<P>
Το 2006 θα είναι κρίσιμο για την εκπόνηση των δημοσιονομικών προοπτικών για την περίοδο 2007-2013, για τη διασφάλιση κατάλληλου προγραμματισμού και για την ανάπτυξη μιας νέας γενιάς χρηματοδοτικών μέσων που θα είναι πλήρως λειτουργικά την 1η Ιανουαρίου 2007.
<P>
Οι προτεραιότητες μας για το 2006 είναι οι εξής: ευημερία και αλληλεγγύη, ασφάλεια στην Ένωση, ανταγωνιστικότερη και συνεκτικότερη Ευρώπη, μια Ευρώπη ισχυρότερη στον κόσμο. Η δημοσιονομική μας στρατηγική –οι αρχές της και οι τομεακές της προτεραιότητες– προσδιορίζονται με σαφήνεια στην έκθεση και σε μια πρόταση ψηφίσματος που αφορά τα διαρθρωτικά έργα, τις εσωτερικές πολιτικές, τη γεωργία, τις εξωτερικές δράσεις, καθώς και το προσωπικό και τη διοίκηση.
<P>
Ευχαριστώ τον κ. Pittella για τη συνεργασία του και στηρίζω την έκθεσή του και την πρόταση ψηφίσματος που υπέβαλε με τις τροπολογίες που κατέθεσε η Ομάδα PPE-DE και, ειδικά, μια τροπολογία που καλεί την Επιτροπή να παρουσιάσει έως τις 31 Ιουλίου ενδιάμεση αξιολόγηση των αναγκών του προσωπικού σχετικά με τις νέες θέσεις που ζητήθηκαν. 
<SPEAKER ID="300" LANGUAGE="FR" NAME="Guy-Quint" AFFILIATION="εξ ονόματος της Ομάδας PSE">
<P>
Θα ήθελα να συγχαρώ τον κ. Pittella για την έκθεσή του και επίσης για την διόλου ασήμαντη προσπάθειά του να περιμένει την ανακοίνωση της Επιτροπής για την ετήσια στρατηγική της εδώ και αρκετό καιρό. Θέλουμε όντως να συνεχίσουμε να προσδιορίζουμε τις προτεραιότητες της Ευρωπαϊκής Ένωσης, να σημειώνουμε επιτυχία στο διαρκές έργο της διεύρυνσης και πάνω απ’ όλα να προβούμε με επιτυχία στην εκ νέου υλοποίηση της πολιτικής της Λισαβόνας. Ο κ. Pittella δεν παρέλειψε ακόμη να λάβει υπόψη του την τρέχουσα κατάσταση των διαπραγματεύσεων για τις μελλοντικές δημοσιονομικές προοπτικές. Οι στόχοι που έχει θέσει η Επιτροπή στην ανακοίνωσή της είναι φιλόδοξοι. Ήδη όμως φοβούμαστε ότι οι δημοσιονομικοί πόροι δεν θα είναι ανάλογοι των προσδοκιών μας. Για εμάς, η εκ νέου υλοποίηση της στρατηγικής της Λισαβόνας σημαίνει πάνω απ' όλα δημιουργία θέσεων εργασίας υψηλής ποιότητας. Θα δώσουμε συνεπώς ιδιαίτερη προσοχή στην αξιολόγηση του ρεαλιστικού χαρακτήρα και του τρόπου εφαρμογής της βοήθειας που θα διατεθεί στις ΜΜΕ και στις μικρο-επιχειρήσεις.
<SPEAKER ID="301" LANGUAGE="DA" NAME="Jensen," AFFILIATION="εξ ονόματος της Ομάδας ALDE.">
<P>
   – Κυρία Πρόεδρε, θα ήθελα κι εγώ από την πλευρά μου να εκφράσω τις ειλικρινείς μου ευχαριστίες στον κ. Pittella, ο οποίος εκπόνησε ένα εξαιρετικό έργο για αυτή την έκθεση και ο οποίος έχει ακόμη μεγαλύτερο έργο μπροστά του. Εξάλλου, το 2006 είναι ιδιαίτερο έτος από δημοσιονομικής άποψης διότι είναι ο τελευταίος χρόνος που εμπίπτει στο δημοσιονομικό πλαίσιο «Ατζέντα 2000». Αυτό σημαίνει ότι, από ορισμένες απόψεις, έχουμε περιορισμένο βαθμό ελευθερίας. Ωστόσο, τίθενται διάφορα θέματα χρόνο με το χρόνο. Εμείς στο Κοινοβούλιο πρέπει για άλλη μία φορά να καταβάλουμε προσπάθειες προκειμένου να διασφαλίσουμε την εφαρμογή των παροχών πιστώσεων που απαιτούνται για τη διαρθρωτική πολιτική. Πέρυσι, μάλιστα, διαπιστώσαμε ότι απαιτούνταν περισσότερα χρήματα από αυτά που είχαν εγγραφεί στον προϋπολογισμό. Η χρηματοδότηση των αποκεντρωμένων οργανισμών είναι άλλο ένα πρόβλημα που προκύπτει συνέχεια, όπως είδαμε στις διαπραγματεύσεις για τον προϋπολογισμό του 2005. Αυτό είναι κάτι για το οποίο πρέπει να βρεθεί μια λύση. Τέλος, υπάρχει το πρόβλημα της χρηματοδότησης νέων προτεραιοτήτων και νέων καθηκόντων που προκύπτουν, όπως η ανασυγκρότηση μετά το τσουνάμι.
<P>
Όσον αφορά την εξωτερική πολιτική της ΕΕ, θεωρούμε πολύ σημαντικό να δοθεί υψηλή προτεραιότητα στην καταπολέμηση του ιού του HIV/AIDS. Εκτιμούμε επίσης ότι ο προϋπολογισμός πρέπει να στηρίζει ειδικά την πολιτική γειτονίας της ΕΕ, προκειμένου να προάγουμε τη δημοκρατία και τα ανθρώπινα δικαιώματα στις ενδιαφερόμενες χώρες.
<SPEAKER ID="302" LANGUAGE="FI" NAME="Seppänen," AFFILIATION="εξ ονόματος της Ομάδας GUE/NGL.">
<P>
   – Κυρία Πρόεδρε, κυρία Επίτροπε, εγώ δεν θα ευχαριστήσω ακόμα τον κ. Pittella· θα τον ευχαριστήσω αργότερα, τον Δεκέμβριο. Αυτά είναι μόνο τα πρώτα χιλιόμετρα ενός μαραθωνίου.
<P>
Θέλουμε να υπενθυμίσουμε στους εκπροσώπους του Συμβουλίου το γεγονός ότι, αν δεν επιτευχθεί συμφωνία για τον προϋπολογισμό αυτό ή για τις δημοσιονομικές προοπτικές των προσεχών ετών, σύμφωνα με την ισχύουσα βασική συμφωνία, οι πιστώσεις θα αντιστοιχούν σε κάθε περίπτωση σε ποσοστό 1,06% του ΑΕΠ. Κατά την άποψη του Κοινοβουλίου, δεν υπάρχει λόγος να προτείνει το Συμβούλιο χαμηλότερες πιστώσεις.
<P>
Θέλω να αναφερθώ στη χρηματοδότηση του προγράμματος Natura 2000 που αποτελεί έναν από τους τομείς εστίασης του εισηγητή. Δεν είναι σαφής ο τρόπος διάθεσης των πόρων για τους σκοπούς του προγράμματος. Συμφωνώ με τον εισηγητή ότι πρέπει να προετοιμαζόμαστε συνεχώς για νέους τομείς κοινοτικής επιδότησης. Σήμερα κανείς δεν γνωρίζει πώς χρησιμοποιείται η χρηματοδότηση για το Natura 2000 ή πώς ακριβώς πρέπει να μοιράζεται το κόστος ανάμεσα στα κράτη μέλη και την Ένωση. Θα ήταν λογικό τα κράτη μέλη με μεγάλους πληθυσμούς και λιγότερες περιοχές Natura να συμβάλουν, μέσω της ΕΕ, στην προστασία του κοινού ευρωπαϊκού φυσικού περιβάλλοντός μας στα πιο αραιοκατοικημένα κράτη μέλη.
<SPEAKER ID="303" LANGUAGE="SV" NAME="Lundgren," AFFILIATION="εξ ονόματος της Ομάδας IND/DEM.">
<SPEAKER ID="304" LANGUAGE="" NAME="Πρόεδρος." AFFILIATION="">
<SPEAKER ID="305" LANGUAGE="" NAME="Πρόεδρος." AFFILIATION="">
<P>
- της προφορικής ερώτησης προς την Επιτροπή σχετικά με τις νέες προκλήσεις της περιφερειακής πολιτικής, των κκ. Gerardo Galeote Quecedo, Κωνσταντίνου Χατζηδάκη και Sérgio Marques εξ ονόματος της Ομάδας ΕΛΚ-ΕΔ και των κ.κ. Constanze Krehl, Bárbara Dührkop Dührkop, Μαριλίζας Ξενογιαννακοπούλου και António Costa εξ ονόματος της Ομάδας του ΕΣΚ (B6-0161/2005)
<P>
- και της προφορικής ερώτησης σχετικά με τις προκλήσεις της περιφερειακής πολιτικής στη συγκυρία του δημοσιονομικού πλαισίου για την περίοδο 2007-2013 των κ.κ. Pedro Guerreiro, Bairbre de Brún και Κυριάκου Τριανταφυλλίδη εξ ονόματος της Ομάδας ΕΕΑ/ΑρΠρΒΧ (B6-0170/2005). 
<SPEAKER ID="306" LANGUAGE="ES" NAME="Galeote Quecedo (PPE-DE )," AFFILIATION="συντάκτης">
<P>
    Κυρία Πρόεδρε, η διεύρυνση της Ευρωπαϊκής Ένωσης με την ενσωμάτωση 10 νέων κρατών ήταν αναμφισβήτητα ένα σημαντικό γεγονός στην κοινή μας ιστορία. Σε κανένα σημείο κατά τη διάρκεια αυτών των διαπραγματεύσεων, οι οποίες σαφώς δεν ήταν εύκολες, δεν έβαλε κάποια χώρα τα εθνικά της συμφέροντα πάνω από αυτό που ορισμένοι περιγράφουν ως την επανένωση της Ευρώπης, όσο θεμιτά και αν ήταν αυτά. Αυτό αποδεικνύεται από το γεγονός ότι τα πιο δύσκολα κεφάλαια αυτής της διαπραγμάτευσης ολοκληρώθηκαν κατά τη διάρκεια της ισπανικής Προεδρίας της Ένωσης, η οποία μέχρι τότε ήταν ο μεγαλύτερος καθαρός αποδέκτης των κονδυλίων.
<P>
Έχει υπολογιστεί ότι η διεύρυνση κόστισε 200 δισεκατομμύρια ευρώ. Κατά τη διάρκεια αυτής της συζήτησης η Ευρωπαϊκή Επιτροπή έχει κληθεί να εξηγήσει πώς προτίθεται να διανείμει αυτό το ποσό μεταξύ των 15 παλιών κρατών μελών. Διότι οι επιβεβαιωμένες πληροφορίες στις οποίες είχαμε πρόσβαση δείχνουν ότι η πρόταση της Ευρωπαϊκής Επιτροπής από αυτή την άποψη δεν είναι δίκαιη.
<SPEAKER ID="307" LANGUAGE="DE" NAME="Krehl (PSE )," AFFILIATION="συντάκτρια">
<P>
Ο κ. Galeote Quecedo ανέφερε προ ολίγου τις αναμενόμενες επιβαρύνσεις. Θα ήθελα να αναφέρω εδώ το επιχείρημα ότι πρέπει να επιδιώξουμε την κατά το δυνατόν δίκαιη κατανομή των βαρών ενός τέτοιου γύρου διεύρυνσης που φυσικά θα συνοδεύεται από δαπάνες. Γι’ αυτό απαιτείται τόσο η αλληλεγγύη με τις περιφέρειες που δεν συμμετέχουν πλέον στην διαρθρωτική πολιτική και την πολιτική συνοχής όσο τα περασμένα χρόνια όσο και το να αποφύγουμε να επιβαρυνθούν υπερβολικά οι χώρες της Ευρωπαϊκής Ένωσης που χαρακτηρίζονται καθαροί εισφορείς. Πρέπει να μπορώ να εξηγήσω στην πατρίδα μου ότι τα χρήματα που δαπανά στην Ευρώπη η Ομοσπονδιακή Δημοκρατία της Γερμανίας επενδύονται καλά και να ζητήσω κατανόηση, αλλά ταυτόχρονα πρέπει επίσης να εξασφαλίσω ότι η Ευρωπαϊκή Ένωση λαμβάνει υπόψη ότι αυτό δεν είναι πλέον τόσο απλό όσο ήταν π.χ. πριν από μία δεκαετία.
<P>
Θεωρώ επίσης αναγκαίο να εξετάσουμε τη συγχρηματοδότηση μέτρων που αφορούν τη γεωργία, προκειμένου να διασφαλίσουμε ότι θα γίνουν και εδώ αλλαγές. Τα πρώτα βήματα προς την κατεύθυνση αυτήν έγιναν όντως στις δημοσιονομικές προοπτικές και στην έκθεση Böge. Ταυτόχρονα όμως επισημαίνω ότι εμείς οι ίδιοι, ως Ευρωπαϊκό Κοινοβούλιο, φέρουμε την ευθύνη να διαχειριστούμε τα χρήματα με τον αποδοτικότερο δυνατό τρόπο και να ελέγχουμε τη διάθεσή τους. Εδώ παίζει σημαντικό ρόλο ο κανόνας Ν+2, ειδικά σε σχέση με την ευθύνη απέναντι στους καθαρούς εισφορείς και με την υπεύθυνη διαχείριση των χρημάτων των φορολογουμένων.
<SPEAKER ID="308" LANGUAGE="PT" NAME="Guerreiro (GUE/NGL )," AFFILIATION="συντάκτης">
<P>
Δεν πιστεύει ότι απαιτούνται πολύ μεγαλύτεροι δημοσιονομικοί πόροι από τα ποσά που προτείνονται για την περιφερειακή πολιτική προκειμένου το δημοσιονομικό της πλαίσιο 2007-2013 να εκπληρώσει τις ανάγκες της διεύρυνσης και να διασφαλίσει αποτελεσματική πολιτική συνοχής; Τι μέτρα προτίθεται να λάβει η Επιτροπή για να υποστηρίξει τις χώρες, όπως η Πορτογαλία και η Ελλάδα, που επηρεάζονται περισσότερο από τη διεύρυνση; Σκοπεύει να αναπτύξει ειδικά προγράμματα με σκοπό να τις βοηθήσει να αναπτύξουν και να εκσυγχρονίσουν τις οικονομίες τους στο πλαίσιο μιας διευρυμένης ΕΕ όπως έγινε στο παρελθόν; Είναι η Επιτροπή προετοιμασμένη να υποστηρίξει την ιδέα της πλήρους αντιστάθμισης για το «στατιστικό αποτέλεσμα» ή να διασφαλίσει ότι οι περιφέρειες που πλήττονται από το «στατιστικό αποτέλεσμα» θα λάβουν τη στήριξη που θα λάμβαναν αν η επιλεξιμότητα υπολογιζόταν με βάση μια ΕΕ 15 μελών, δεδομένου ότι καμία περιφέρεια δεν πρέπει να αισθάνεται ζημιωμένη από τη διεύρυνση; 
<SPEAKER ID="309" LANGUAGE="EN" NAME="Hübner," AFFILIATION="Μέλος της Επιτροπής">
<P>
Παρά το γεγονός ότι η σημασία της διεύρυνσης δεν μπορεί να εκτιμηθεί μόνο από δημοσιονομικής πλευράς, αντιλαμβάνομαι την επιθυμία που εξέφρασαν οι βουλευτές για καλύτερη κατανόηση της δημοσιονομικής πρότασης της Επιτροπής, υπέρ της διαφάνειας και της ίσης μεταχείρισης, στο πλαίσιο της διεύρυνσης. Η διεύρυνση έχει οικονομικές επιπτώσεις και χρειαζόμαστε οικονομική προσπάθεια σε κοινοτικό επίπεδο. Ωστόσο, πρέπει να καταστήσουμε σαφές ότι οι επιπτώσεις της διεύρυνσης αφορούν και άλλες διαστάσεις. Συμφωνώ ότι ο προϋπολογισμός της Ένωσης για την περίοδο 2007-2013 πρέπει να είναι επαρκής ώστε να διασφαλίζει την οικονομική σύγκλιση των 10, η οποία είμαι πεπεισμένη ότι θα είναι καλή και για τα 25 κράτη μέλη. Είναι σαφές ότι το μέγεθος των συνολικών δημοσιονομικών κονδυλίων για την περίοδο 2007-2013, και το μέγεθος των κονδυλίων για την πολιτική συνοχής σε αυτό το πλαίσιο, έχουν μεγάλη σημασία.
<P>
Θα έχουμε επαρκείς πόρους για την περίοδο 2007-2013; Ποτέ δεν έχουμε αρκετούς πόρους, διότι οι ανάγκες της Ευρώπης είναι τεράστιες. Αλλά στην πραγματικότητα γνωρίζουμε ότι δεν έχουμε άπειρα χρήματα· ούτε έχουμε τις ικανότητες απορρόφησης που θα μας επέτρεπαν να δαπανήσουμε πολύ περισσότερα χρήματα με αποδοτικό τρόπο.
<P>
Θέλω να τονίσω ότι, πριν από λίγους μήνες, η Επιτροπή κατέθεσε μια πρόταση στην οποία κάθε ευρώ ήταν καλά μελετημένο και αιτιολογημένο. Για τον λόγο αυτό θεωρούμε την πρόταση ισορροπημένη και καλά προετοιμασμένη, ακόμη και στο θέμα της πολιτικής συνοχής. Προσφέρει μια βάση για την αντιμετώπιση των αναγκών, των προβλημάτων και των προκλήσεων που θα συναντήσει η διευρυμένη Ευρώπη τώρα και στο μέλλον με εκατό εκατομμύρια περισσότερους πολίτες. Αυτή είναι η απάντησή μου στο σχόλιό σας σχετικά με το αν διαθέτουμε αρκετά χρήματα. Συμφωνώ ιδιαίτερα με τις παρατηρήσεις της κ. Krehl για την αποδοτική χρήση των δημόσιων χρημάτων και των χρημάτων των φορολογούμενων. Πρέπει επίσης να μελετήσουμε τον προϋπολογισμό από την πλευρά της αποδοτικότητας και της ποιότητας των δαπανών του.
<P>
Κατά την εκπόνηση της πρότασης για την περίοδο 2007-2013, η Επιτροπή έλαβε υπόψη όλες τις δημοσιονομικές εξελίξεις που συνδέονται με τη διεύρυνση. Σε απάντηση της ερώτησής σας για το αν η πρόταση της Επιτροπής συνιστά ίση μεταχείριση των κρατών μελών στο πλαίσιο της πολιτικής συνοχής, θα ήθελα να αναφέρω σύντομα τις έξι βασικές αρχές στις οποίες βασίσαμε την προσέγγισή μας για την κατανομή του κόστους και των πιθανών οφελών όταν προετοιμάζαμε τον προϋπολογισμό. Αυτές οι αρχές επιτρέπουν τη δίκαιη κατανομή των συνεπειών της διεύρυνσης.
<P>
Πρώτον, η Επιτροπή προσπάθησε να διασφαλίσει τα απαραίτητα μέσα για τη χρηματοδότηση της οικονομικής σύγκλισης και συνοχής σε μια διευρυμένη, διαφοροποιημένη Ευρώπη. Δεύτερον, η Επιτροπή έλαβε υπόψη το οικονομικό γεγονός ότι υπάρχουν περιφέρειες στα 15 κράτη μέλη που δεν έχουν ολοκληρώσει ακόμη τη διαδικασία της οικονομικής σύγκλισης. Τρίτον, πιστεύουμε ακράδαντα ότι η πολιτική συνοχής είναι αναγκαία και για τις περιφέρειες που δεν υπόκεινται στον στόχο της σύγκλισης, ενώ παράλληλα καθοδηγούνται από αντικειμενικά οικονομικά κριτήρια και τη «μέθοδο του Βερολίνου», όπως προσαρμόστηκε από την Επιτροπή. Λαμβάνουμε επίσης υπόψη την απαίτηση ότι όλα τα κράτη μέλη πρέπει να απολαμβάνουν ίση μεταχείριση σε κάθε τελική συμφωνία. Πέμπτον, πιστεύουμε ότι η πολιτική συνοχής πρέπει να ισχύει με ομοιόμορφο τρόπο και στα 25 κράτη μέλη: δεν έχουμε μία πολιτική για τα 10 κράτη μέλη και μια άλλη πολιτική για τα 15. Έκτον, η Επιτροπή γνωρίζει ότι, για ορισμένα κράτη μέλη, θα πρέπει να αντιμετωπιστούν οι δυσκολίες σε κάθε τελική συμφωνία στην πορεία των διαπραγματεύσεων, και πάλι προκειμένου να εξασφαλιστεί γενική αμεροληψία.
<P>
Είναι σημαντικό και όντως ισχύει ότι η κατανομή δημοσιονομικών πόρων μεταξύ των κρατών μελών αντανακλά κατ’ αρχήν και γενικά τη σχετική κοινωνική και οικονομική κατάσταση κάθε περιφέρειας και κράτους μέλους, οι οποίες μετρώνται με τους γνωστούς δείκτες. Δεν θέλω να τους αναφέρω, αλλά επιτρέψτε μου να τονίσω ότι η Επιτροπή αναγνώρισε ότι σε ορισμένες περιπτώσεις η τελική κατανομή θα επηρεαστεί από δείκτες διαφορετικούς από την αντικειμενική κοινωνικο-οικονομική κατάσταση σε περιφέρειες ή κράτη μέλη. Όπως γνωρίζετε, σύμφωνα με πρόσφατα στατιστικά στοιχεία, 16 από τις 254 περιφέρειες με περισσότερους από 60 εκατομμύρια κατοίκους θα βιώσουν το στατιστικό αποτέλεσμα της διεύρυνσης. Σε αυτές τις περιπτώσεις, η Επιτροπή πρότεινε μια ad hoc λύση, δηλαδή τη δημιουργία ενός ειδικού προσωρινού καθεστώτος σε περιφερειακό επίπεδο και την προσαρμογή ορισμένων παραμέτρων της «μεθόδου του Βερολίνου». Ως αποτέλεσμα, η πρόταση της Επιτροπής για τις περιφέρειες που θα βιώσουν το στατιστικό αποτέλεσμα της διεύρυνσης αφορά μια πολύ περιορισμένη μείωση: μόνο ένα μέσο όρο της τάξης του 6% του ποσού που θα λάμβαναν αυτές οι περιφέρειες αν πληρούσαν όλες τις προϋποθέσεις για το στόχο της σύγκλισης κατά την περίοδο 2007-2013.
<P>
Με την προσαρμογή της «μεθόδου του Βερολίνου», άλλο ένα μέσο που χρησιμοποίησε η Επιτροπή στην προσπάθειά της να κατανείμει δίκαια τις επιπτώσεις της διεύρυνσης, καταφέραμε επίσης να αυξήσουμε τα συνολικά δημοσιονομικά κονδύλια κατά 16 εκατομμύρια ευρώ. Αυτή η ρύθμιση αντανακλά το στατιστικό αποτέλεσμα της διεύρυνσης για τον τρόπο με τον οποίο λαμβάνουμε υπόψη το δείκτη εθνικής ευημερίας στους υπολογισμούς μας.
<P>
Επιτρέψτε μου επίσης να πω ότι ορισμένες μειώσεις στις πιστώσεις, οι οποίες θεωρούνται από τις περιφέρειες ότι αποτελούν συνέπειες της διεύρυνσης, δεν είναι αποτέλεσμα της διεύρυνσης, διότι υπάρχουν 12 περιφέρειες με 18 εκατομμύρια άτομα των οποίων το ΑΕγχΠ αυξήθηκε με την πάροδο των ετών περισσότερο από το κοινοτικό μέσο όρο. Σήμερα, αυτές οι περιοχές θα ενταχθούν στον Στόχο 2. Κατά συνέπεια, εξετάζουμε σήμερα έναν προϋπολογισμό που επιμερίζεται λίγο ως πολύ εξίσου μεταξύ των παλαιών και των νέων κρατών μελών.
<P>
Επιτρέψτε μου επίσης να απαντήσω σε αυτό που εσείς, και συγκεκριμένα η κ. Krehl, αναφέρατε σχετικά με το ισοζύγιο των ίδιων πόρων. Τα θέματα αυτά εμπίπτουν σαφώς στη ευθύνη της κ. Dalia Grybauskaitė. Ξέρω ότι θα χαιρόταν να ανταλλάξει απόψεις μαζί σας για το θέμα αυτό. Εντούτοις, πρέπει να λεχθεί ότι παρόλο που τα δημοσιονομικά ισοζύγια δεν δίνουν μια ολοκληρωμένη εικόνα όλων των πλεονεκτημάτων που προκύπτουν από την ένταξη στην Ένωση, η Επιτροπή γνωρίζει ότι διεξάγονται συζητήσεις για το θέμα αυτό οι οποίες διαδραματίζουν καθοριστικό ρόλο στη δημόσια αντιπαράθεση σε ορισμένα κράτη μέλη. Αυτός είναι ο λόγος για τον οποίο η πρόταση της Επιτροπής για το σύστημα χρηματοδότησης του προϋπολογισμού της ΕΕ όσον αφορά τα έσοδα, η οποία δεν αποτελεί δική μου ευθύνη, πρέπει να αντιμετωπιστεί επίσης ως λύση συμβιβασμού, η οποία σκοπό έχει να αποτελέσει ένα δίχτυ ασφαλείας.
<P>
Τονίσατε τη σημασία των καθαρών υπολοίπων και προτείνετε μια σύνδεση ανάμεσα στην περιφερειακή πολιτική και την κατανομή πόρων και καθαρών υπολοίπων. Για να το θέσω ωμά, αυτή δεν η καλύτερη προσέγγιση για την περιφερειακή πολιτική, διότι επιδιώκουμε μια περιφερειακή πολιτική προκειμένου να μειώσουμε τις ανισότητες σύμφωνα με το άρθρο 158 και όχι να επιλύσουμε τα ζητήματα των καθαρών υπολοίπων. Αυτός είναι ο λόγος για τον οποίο δεν πρέπει να συγχέουμε αυτές τις δύο συζητήσεις. 
<SPEAKER ID="310" LANGUAGE="" NAME="Χατζηδάκης" AFFILIATION="εξ ονόματος της ομάδας PPE-DE.">
<P>
    Κυρία Πρόεδρε, η Επίτροπος κ. Hübner, προσπάθησε να μας δώσει απαντήσεις σε ένα θέμα που δεν είναι αυστηρά της αρμοδιότητάς της, διότι παρά τον τίτλο, το περιεχόμενο της ερώτησης αφορά κατά κύριο λόγο τη συνάδελφό της, την κ. Grybauskaitė, όπως και η ίδια είπε σε κάποιο σημείο, αλλά νομίζω ότι είναι λάθος της Διάσκεψης των Προέδρων, η οποία έβαλε λάθος τίτλο στην ερώτηση. Ωστόσο αντιπαρέρχομαι το θέμα αυτό για να πω ότι το βασικό μήνυμα που ήθελε να εκπέμψει η ερώτηση είναι ότι τα βάρη που προκύπτουν γενικότερα στη νέα περίοδο των δημοσιονομικών προοπτικών θα πρέπει να κατανεμηθούν δίκαια στα κράτη μέλη. Και θα έλεγα ότι δεν πρέπει να είναι θύματα μόνον οι χώρες συνοχής μέχρι τώρα αλλά και τα νέα κράτη μέλη, τα οποία θα πρέπει να τύχουν δίκαιας αντιμετώπισης και δεν είμαι βέβαιος ότι είναι πάντοτε αυτή η περίπτωση.
<SPEAKER ID="311" LANGUAGE="ES" NAME="Dührkop Dührkop," AFFILIATION="εξ ονόματος της Ομάδας PSE">
<P>
Δεν υπάρχει αμφιβολία ότι τα 15 παλιά κράτη μέλη ήταν σε θέση να αντιμετωπίσουν τη διεύρυνση. Ωστόσο, όπως ανέφεραν προηγούμενοι ομιλητές, είναι αλήθεια ότι οι χώρες που πλήρωσαν περισσότερο για αυτή τη διεύρυνση πρόκειται να χάσουν τις επιχορηγήσεις από το Ταμείο Συνοχής λόγω του στατιστικού αποτελέσματος.
<P>
Χαίρομαι που η Επίτροπος, κ. Hübner, είπε ότι, στις διαπραγματεύσεις με το Συμβούλιο, θα προσπαθήσει να δημιουργήσει κάποιο μέσο αποζημίωσης ή σταδιακής αποσύνδεσης, όπως έχουμε δει με τα περιφερειακά ταμεία. Διότι, στην περίπτωση της Ισπανίας για παράδειγμα, αυτή η απώλεια του Ταμείου Συνοχής είναι ιδιαίτερα δραματική, εφόσον θα υπάρξει μια απότομη μείωση στο καθαρό λειτουργικό της εισόδημα που ισοδυναμεί με το 0,91% του ΑΕΠ.
<SPEAKER ID="312" LANGUAGE="FI" NAME="Virrankoski," AFFILIATION="εξ ονόματος της Ομάδας ALDE.">
<P>
   – Κυρία Πρόεδρε, η περιφερειακή και διαρθρωτική πολιτική της ΕΕ βασίζονται στο άρθρο 158 της Συνθήκης ΕΚ, το οποίο δηλώνει ότι η Κοινότητα θα εξακολουθήσει τη δράση της με σκοπό την ενίσχυση της οικονομικής και κοινωνικής της συνοχής. Το άρθρο είναι το ασφαλιστήριο ζωής της ΕΕ. Προσπαθεί να διασφαλίσει το συμφέρον όλων των περιφερειών, να καθιερώσει την αρχή της ωφέλειας για όλες τις πλευρές. Δικαιώνει την ίδια την ύπαρξη της ΕΕ. Αν ορισμένες περιφέρειες ή ομάδες πληθυσμού διαπιστώσουν επανειλημμένα ότι εξαιρούνται από τη γενική ανάπτυξη, η συνέπεια θα είναι η διάλυση της ενότητας στην ΕΕ.
<P>
Όταν τα τελευταία δέκα νέα κράτη μέλη προσχώρησαν στην Ευρωπαϊκή Ένωση, ο πληθυσμός της αυξήθηκε κατά περισσότερο από 20%, αλλά το ΑΕΠ αυξήθηκε μόνο κατά 5%. Για ιστορικούς λόγους, το κατά κεφαλήν ΑΕΠ σε όλα τα νέα κράτη μέλη ήταν σαφέστατα κάτω από τον κοινοτικό μέσο όρο. Αυτός είναι ο λόγος για τον οποίο οι περιφερειακές και διαρθρωτικές πολιτικές της ΕΕ πρέπει να εστιάσουν στα νέα κράτη μέλη και γι’ αυτό το λόγο όλα τα νέα κράτη μέλη έχουν αρχικά καθαρό κέρδος.
<SPEAKER ID="313" LANGUAGE="DE" NAME="Schroedter," AFFILIATION="εξ ονόματος της Ομάδας Verts/ALE">
<P>
Η Επιτροπή συμπεριέλαβε στο νέο της σχέδιο πολλά σημεία της κριτικής που άσκησε το Κοινοβούλιο. Για τον λόγο αυτόν, θεωρώ την πρόταση ισορροπημένη και μολονότι η πατρίδα μου ανήκει στους καθαρούς πληρωτές, μπορώ να την εγκρίνω. Κατά τη γνώμη μου, οι υπερβολικές αξιώσεις είναι στο σημείο αυτό αντιπαραγωγικές. Δεν οδηγούν στον στόχο παρά σε μπλοκάρισμα σαν αυτό που έχουμε αυτήν τη στιγμή. Θέλουμε να ψηφιστεί το συντομότερο αυτή η δημοσιονομική προοπτική και αγωνιζόμαστε ως Κοινοβούλιο στο πλευρό της Επιτροπής κατά της θέσης των καθαρών εισφορέων, οι οποίοι θέλουν προϋπολογισμό 1%. Κατά την άποψή μου, τέτοιες προσεγγίσεις είναι αυτήν την στιγμή εξαιρετικά αντιπαραγωγικές. 
<SPEAKER ID="314" LANGUAGE="EN" NAME="de Brún," AFFILIATION="εξ ονόματος της Ομάδας GUE/NGL.">
<P>
Το κίνητρο και η πρόθεση των Διαρθρωτικών Ταμείων και της περιφερειακής πολιτικής της ΕΕ ήταν να βοηθήσουν τις περιφέρειες και τις χώρες να ξεπεράσουν τις ανισότητες και να αναπτύξουν το κοινωνικό και οικονομικό δυναμικό τους. Μπορεί η Επιτροπή να επιβεβαιώσει ότι αυτό το κίνητρο θα συνεχίσει να διαμορφώνει την περιφερειακή πολιτική της ΕΕ στο μέλλον; Θεωρεί τα μέσα επαρκή για να την αντιμετώπισή του; Υπάρχουν 68 εκατομμύρια άνθρωποι στην ΕΕ που εξακολουθούν να ζουν σε συνθήκες φτώχειας, σύμφωνα με το ευρωπαϊκό δίκτυο για την καταπολέμηση της φτώχειας. Το γεγονός αυτό εξακολουθεί να αποτελεί τεράστια πρόκληση για εμάς. 
<SPEAKER ID="315" LANGUAGE="" NAME="Πρόεδρος." AFFILIATION="">
<P>
   Κυρία de Brún, πρέπει να σας υπενθυμίσω, όπως πάντα, ότι, επί του παρόντος, τα ιρλανδικά δεν είναι επίσημη γλώσσα της Ευρωπαϊκής Ένωσης και συνεπώς το πρώτο μέρος της ομιλίας σας δεν μεταφράστηκε και δεν θα συμπεριληφθεί στα πρακτικά. 
<SPEAKER ID="316" LANGUAGE="PL" NAME="Piotrowski," AFFILIATION="εξ ονόματος της Ομάδας IND/DEM">
<P>
   .   Κυρία Πρόεδρε, κυρίες και κύριοι, μέχρι σήμερα δεν έχει γίνει καμία πρόβλεψη στις διατάξεις του Ευρωπαϊκού Ταμείου Περιφερειακής Ανάπτυξης από το Ευρωπαϊκό Κοινοβούλιο και το Ευρωπαϊκό Συμβούλιο για τη χρηματοδότηση της ΕΕ που θα χρησιμοποιηθεί για να καλύψει το κόστος των επενδύσεων που σχετίζονται με τη στέγαση. Στα μέτρα που δεν πληρούν τις προϋποθέσεις για χρηματοδότηση από το ΕΤΠΑ περιλαμβάνονται η προσαρμογή, μετατροπή ή ανακαίνιση κτιρίων για σκοπούς στέγασης, ακόμα και αν η δαπάνη για τα μέτρα αυτά είναι επαχθής για τους προϋπολογισμούς των νέων κρατών μελών. Τα διαθέσιμα στοιχεία δείχνουν ότι πάνω από το ένα τρίτο των πολιτών αυτών των χωρών ζουν σε πολυώροφα κτίρια, τα οποία ήταν η πιο διαδεδομένη μορφή στέγασης στα πρώην κομουνιστικά κράτη, αλλά η κατάσταση αυτών των πολυκατοικιών χειροτερεύει γρήγορα. Το βιοτικό επίπεδο των ατόμων που ζουν σε αυτά τα κτίρια πέφτει διότι δεν υπάρχουν χρήματα για να τα εκσυγχρονίσουν και τα κτίρια είναι ανεπαρκή από άποψη ενέργειας αλλά και βλάπτουν το περιβάλλον. Οι υπουργοί της ΕΕ υπεύθυνοι για θέματα κτιρίων, οι οποίοι συνεδρίασαν στην Πράγα τον Μάρτιο του 2005, ρώτησαν την Ευρωπαϊκή Επιτροπή αν θα μπορούσε να διατεθεί χρηματοδότηση προκειμένου να δοθεί τουλάχιστον μια μερική λύση σε αυτό το πρόβλημα. Θα ήθελα, συνεπώς, να ρωτήσω πώς προτίθεται η Επιτροπή να προσεγγίσει αυτό το θέμα. 
<SPEAKER ID="317" LANGUAGE="PL" NAME="Bielan," AFFILIATION="εξ ονόματος της Ομάδας UEN">
<P>
   .   Κυρίες και κύριοι, ένας από τους στόχους που περιλαμβάνονται στις Συνθήκες της ΕΕ είναι η προώθηση της κοινωνικής, οικονομικής και εδαφικής συνοχής και αλληλεγγύης μεταξύ των κρατών μελών. Η Ευρωπαϊκή Ένωση αντιμετωπίζει επί του παρόντος πολλές προκλήσεις, στις οποίες περιλαμβάνονται ο παγκόσμιος ανταγωνισμός, η γήρανση της κοινωνίας και η ανάπτυξη μιας οικονομίας βασισμένης στη γνώση. Εντούτοις, δεν υπάρχει αμφιβολία ότι μία από τις πιο σημαντικές προκλήσεις είναι η διεύρυνση του αναπτυξιακού χάσματος ανάμεσα στις ευρωπαϊκές περιφέρειες και ακόμα και ανάμεσα στις ίδιες τις περιφέρειες. Αυτό το πρόβλημα δεν οφείλεται μόνο στο γεγονός ότι νέες και σχετικά φτωχές χώρες της Κεντρικής και Ανατολικής Ευρώπης προσχώρησαν στην ΕΕ, προκαλώντας ξαφνική αύξηση των ανισοτήτων. Το χάσμα ανάμεσα στις διάφορες περιφέρειες διευρύνεται εδώ και πολλά χρόνια και αυτό ισχύει και για τα παλαιά κράτη μέλη. Ο στόχος της πολιτικής συνοχής της ΕΕ είναι η πρόληψη των ανισοτήτων, ωστόσο δεν πρέπει να ξεχνάμε ότι η πολιτική συνοχής εφαρμόζει επίσης βασικούς πολιτικούς στόχους, έχοντας και μια υγιή οικονομική βάση. Η ευρωπαϊκή ολοκλήρωση βασίζεται στην αρχή της αλληλεγγύης και η πιο σημαντική πτυχή της αλληλεγγύης είναι η επιθυμία για συνοχή. Η ευρωπαϊκή αλληλεγγύη αποτελεί τη βάση της ευρωπαϊκής ολοκλήρωσης και χωρίς αυτή η Ευρώπη δεν θα ήταν τίποτα περισσότερο από μια τελωνειακή ένωση. Η πολιτική συνοχής πρέπει επομένως να αποτελεί τη βασική προτεραιότητα των νέων δημοσιονομικών προοπτικών 2007-2013 και η χρηματοδότηση πρέπει να στοχεύει στις φτωχότερες περιφέρειες και χώρες, καθώς η κύρια λειτουργία της πολιτικής συνοχής πρέπει να είναι η γεφύρωση των αναπτυξιακών χασμάτων μεταξύ των περιφερειών.
<P>
Πρέπει να διασφαλιστεί ένα επαρκές ύψος χρηματοδότησης προκειμένου οι αναπτυξιακοί στόχοι να εφαρμοστούν αποτελεσματικά. Οι νέες δημοσιονομικές προοπτικές πρέπει να ανταποκρίνονται στις αλλαγές που έλαβαν χώρα και πρέπει να λαμβάνουν υπόψη το γεγονός ότι ο πληθυσμός της Ευρωπαϊκής Ένωσης αυξήθηκε πριν ένα χρόνο κατά 70 εκατομμύρια κατοίκους λιγότερο αναπτυγμένων περιφερειών. Παράλληλα, πρέπει να γίνουν ρυθμιστικές αλλαγές πριν εγκριθούν προτάσεις για περιορισμό του προϋπολογισμού της ΕΕ. Σε αυτή την περίπτωση, πρέπει να ισχύει ένας απλός κανόνας, δηλαδή ότι ο μικρότερος προϋπολογισμός σημαίνει λιγότερη κρατική παρέμβαση στην οικονομία και ολοκλήρωση της κοινής αγοράς. Εντούτοις, προς έκπληξή μου, ορισμένα από τα κράτη μέλη που ζητούν μείωση του ορίου κατώτατων δαπανών, π.χ. η Γαλλία και η Γερμανία, αντιτάσσονται και στην καθιέρωση μια γνήσιας κοινής αγοράς υπηρεσιών, όπως προσδιορίζεται στο σχέδιο της οδηγίας για τις υπηρεσίες, για παράδειγμα. 
<SPEAKER ID="318" LANGUAGE="PT" NAME="Marques (PPE-DE )." AFFILIATION="">
<P>
Η δεύτερη πτυχή δεν πρέπει να υποτιμηθεί, ειδικά δεδομένου ότι οι περιφερειακές ανισορροπίες ενδέχεται να αυξηθούν στην παλαιά ΕΕ των 15 κρατών μελών ως αποτέλεσμα της δυναμικής που δημιουργεί η διεύρυνση. Αυτό ισχύει ειδικά στις σχέσεις μεταξύ απομακρυσμένων και κεντρικών περιφερειών· με άλλα λόγια, ενώ χώρες όπως η Πορτογαλία και η Ισπανία έγιναν πιο περιφερειακές, οι κεντρικές χώρες κέρδισαν επιπλέον κεντρικότητα. Μάλιστα, εκτιμάται ότι, όσον αφορά την Ευρώπη των 15, οι πιο πλούσιες, πιο κεντρικές χώρες έχουν ωφεληθεί περισσότερο από τη διεύρυνση, ενώ χώρες όπως η Πορτογαλία, η Ισπανία και η Ελλάδα είναι πιθανώς αυτές που ωφελήθηκαν λιγότερο ή έχουν βγει χαμένες.
<SPEAKER ID="319" LANGUAGE="" NAME="Ξενογιαννακοπούλου (PSE )." AFFILIATION="">
<P>
    Κυρία Πρόεδρε, θα ήθελα κι εγώ να ευχαριστήσω την Επίτροπο, την κ. Hübner, για την απάντησή της. Πιστεύω όμως ότι χρειάζεται να διευκρινισθούν ορισμένα θέματα περισσότερο.
<P>
Τα στοιχεία αποδεικνύουν ότι το κόστος της διεύρυνσης δεν επιμερίζεται με δίκαιο και αναλογικό τρόπο σε όλα τα κράτη μέλη. Χώρες όπως η Ελλάδα, η Ισπανία, η Πορτογαλία υφίστανται σοβαρές επιπτώσεις που μπορεί να λάβουν δραματική διάσταση, αν η τελική συμφωνία για τις νέες δημοσιονομικές προοπτικές απομακρυνθεί από τις αρχικές προτάσεις της Ευρωπαϊκής Επιτροπής. Και πιστεύω ότι αυτό είναι και το κρίσιμο θέμα για την Επίτροπο, την κ. Hübner, –η ίδια το ανέφερε– αλλά τελικά το ζήτημα θα κριθεί πρώτα απ’ όλα στο ποιο θα είναι το τελικό ύψος του κοινοτικού προϋπολογισμού και κατά πόσον θα μπορεί με επάρκεια να χρηματοδοτηθούν τα διαρθρωτικά ταμεία και, στη συνέχεια, στο πώς θα μπορέσουμε να εξασφαλίσουμε ότι θα υπάρχει ικανοποιητική χρηματοδότηση, που να μπορέσει να διευκολύνει τη συνέχεια της αναπτυξιακής πορείας όσων περιφερειών υφίστανται πραγματικές επιπτώσεις από τη διεύρυνση.
<SPEAKER ID="320" LANGUAGE="EN" NAME="Smith (Verts/ALE )." AFFILIATION="">
<P>
    Κυρία Πρόεδρε, υποστηρίζω τις προτάσεις της Επιτροπής για τη συνοχή στην ευρύτερη έννοιά της, δηλαδή το στατιστικό αποτέλεσμα. Θα ήθελα να ρωτήσω την κ. Hübner αν θα μπορούσε να μας διαφωτίσει σχετικά με τις φήμες ότι διεξάγονται συζητήσεις στο Συμβούλιο προκειμένου να ερμηνευθούν οι προτάσεις της Επιτροπής σχετικά με το στατιστικό αποτέλεσμα κατά τρόπο που να καλύπτει περιοχές της Γερμανίας και της Ελλάδας, αλλά θα αποκλείει περιοχές όπως οι περιφέρειες των Highlands, των σκωτικών νήσων και της νότιας Σκωτίας;
<P>
Είναι πραγματικά λυπηρό ότι η κυβέρνηση του Ηνωμένου Βασιλείου δεν μπορεί να είναι ούτε κατά το ελάχιστο τόσο δημιουργική όσο οι προτάσεις της Επιτροπής. Η παρούσα κυβέρνηση του ΗΒ είναι περισσότερο προσηλωμένη στο να μαχαιρώνει πισώπλατα τις περιφέρειες των Highlands, των σκωτικών νήσων και της νότιας Σκωτίας παρά να τις υπερασπίζεται. Η κυβέρνηση της Σκωτίας λάμπει με την απουσία της.
<P>
Οι αρχές της αλληλεγγύης και της συνοχής και στα 25 κράτη μέλη της Ευρωπαϊκής Ένωσης επιτάσσουν ότι καμία περιοχή δεν πρέπει να υπόκειται σε διακρίσεις. Θα ήθελα να ζητήσω από την Επιτροπή και το Συμβούλιο να με διαβεβαιώσουν ότι, παρά τις προσπάθειες της κυβέρνησης του Ηνωμένου Βασιλείου, καμία περιοχή της Σκωτίας δεν θα υποστεί διακρίσεις και ότι οι αρχές του στατιστικού αποτελέσματος θα εφαρμοστούν όπως προτείνει η Επιτροπή. 
<SPEAKER ID="321" LANGUAGE="" NAME="Παπαδημούλης (GUE/NGL )." AFFILIATION="">
<P>
    Κυρία Πρόεδρε, η πολιτική μου ομάδα στη μεγάλη της πλειοψηφία θεωρεί το ποσοστό 0,41% ανεπαρκές για τη χρηματοδότηση των στόχων της συνοχής, γι’ αυτό και θεωρούμε αδιανόητη κάθε σκέψη για μείωση αυτού του ποσού. Είναι ανάγκη επίσης να κατανεμηθεί δίκαια το κόστος της διεύρυνσης, πράγμα που σημαίνει να μην αδικηθούν οι χώρες και οι περιφέρειες της συνοχής και να τερματιστεί επιτέλους το σκάνδαλο της βρετανικής εξαίρεσης. Ζητούμε ισχυρούς μηχανισμούς οικονομικής αντιστάθμισης από την Επιτροπή, η οποία και πρέπει να εργασθεί πάνω σ’ αυτή την ιδέα, ισχυρή στήριξη κατά τη μεταβατική περίοδο των περιφερειών σύγκλισης και να αντιμετωπισθεί επιτέλους πλήρως το πρόβλημα των περιφερειών που πέφτουν θύμα του λεγόμενου στατιστικού αποτελέσματος. Άλλωστε το δημοσιονομικό κόστος είναι ελάχιστο. Τέλος, επειδή ο στόχος της συνοχής σκοπεύει και στην εδαφική συνοχή, νομίζω ότι χρειάζεται ειδική μέριμνα και μεταχείριση για τις περιοχές με γεωγραφικά μειονεκτήματα. 
<SPEAKER ID="322" LANGUAGE="DE" NAME="Berend (PPE-DE )." AFFILIATION="">
<SPEAKER ID="323" LANGUAGE="PT" NAME="Madeira (PSE )." AFFILIATION="">
<P>
Πρέπει επίσης να λάβουμε υπόψη ότι η περιφερειακή πολιτική και η στρατηγική της Λισαβόνας πρέπει να αλληλεπικαλύπτονται· είναι σημαντικό να καθιερωθούν ισχυροί δεσμοί ανάμεσα στους δύο αυτούς στόχους για να είναι αποτελεσματικοί. Η μέτρηση της μεγέθυνσης με καθαρά οικονομικούς όρους είναι τόσο τεχνητή όσο και ασταθής· από την άλλη πλευρά αυτού του νομίσματος, η βιώσιμη ανάπτυξη συνεπάγεται σύγκλιση και ανταγωνιστικότητα. Αν δώσουμε έμφαση στην ανταγωνιστικότητα, αφήνοντας πίσω εκείνους που μόλις πρόσφατα άρχισαν να στηρίζονται στα πόδια τους, οι χώρες αυτές θα πέσουν πάλι κάτω και δεν θα έχουν τη δύναμη να σηκωθούν και πάλι μόνες τους. Για εμάς, για όλους τους πολίτες αυτής της Ευρώπης της αλληλεγγύης, η ανταγωνιστικότητα δεν πρέπει να αντικαταστήσει τη σύγκλιση. Ούτε πρέπει η ανταγωνιστικότητα να αντικαταστήσει μια πιο ορατή περιφερειακή πολιτική. Αυτό που απαιτείται είναι αλληλεγγύη με πολλές περιφέρειες όπως η Algarve, τα Highlands, οι Asturias και η Madeira, καθώς και πολλές άλλες ευρωπαϊκές περιφέρειες που θεωρητικά έγιναν πλούσιες εν μία νυκτί. 
<SPEAKER ID="324" LANGUAGE="PL" NAME="Olbrycht (PPE-DE )." AFFILIATION="">
<P>
      Κυρία Πρόεδρε, Επίτροπε, κυρίες και κύριοι, είναι φυσικό τα θέματα που τίθενται σε αυτή την ερώτηση και αφορούν την προηγούμενη διεύρυνση να συζητούνται την ημέρα πριν τη λήψη των τελικών αποφάσεων για τις δημοσιονομικές προοπτικές 2007-2013. Δεν αποτελεί έκπληξη για εμάς ότι τα κράτη μέλη από την παλαιά ΕΕ ζήτησαν ανάλυση ανά χώρα των οικονομικών συνεπειών της τελευταίας διεύρυνσης, και γνωρίζουμε ότι τα ερωτήματα αυτά αποτελούν επίσης ένδειξη του γεγονότος ότι οι πολίτες περιμένουν από την Επιτροπή να εποπτεύει και να εκτιμά τις συνέπειες των μελλοντικών διευρύνσεων. Είμαι υπέρ των ερωτήσεων αυτού του είδους, ωστόσο, θα ήθελα ταυτόχρονα να προειδοποιήσω το Κοινοβούλιο για την ανάγκη να εξεταστούν όχι μόνο οι δαπάνες και το παθητικό που εμφανίζονται στον ισολογισμό, αλλά και τα οφέλη που αποκόμισαν τα παλαιά κράτη μέλη της ΕΕ. Αυτά τα οφέλη περιλαμβάνουν, μεταξύ άλλων, ανάπτυξη του εμπορίου, των επενδύσεων κεφαλαίων και της αγοράς συμβάσεων μεγάλης κλίμακας, καθώς και μεγαλύτερη προστασία του περιβάλλοντος, και είναι πολύ πιθανό ορισμένες χώρες να αποκόμισαν περισσότερα οφέλη από άλλες. Η αυστηρή οικονομική ανάλυση είναι απαραίτητη, αλλά δεν πρέπει να ενθαρρύνουμε όσους βλέπουν την Ευρωπαϊκή Ένωση μόνο από την άποψη των δαπανών και του παθητικού. Πρέπει να τη βλέπουν και από την άποψη των οφελών που προσφέρει με βάση δίκαια κατανεμημένη κόστη. 
<SPEAKER ID="325" LANGUAGE="EN" NAME="Kelam, Tunne (PPE-DE )." AFFILIATION="">
<P>
Ένα πρακτικό ερώτημα σχετικά με την περιφερειακή ανάπτυξη – η επιλεξιμότητα του φόρου προστιθέμενης αξίας από το Ταμείο Συνοχής και το Περιφερειακό Ταμείο. Στο πλαίσιο της Εσθονίας, ο αποκλεισμός του φόρου προστιθέμενης αξίας από τον κατάλογο επιλέξιμων δαπανών μειώνει σημαντικά τη δυνατότητα των μικρών τοπικών κυβερνήσεων να υποβάλλουν έργα. Αυτό σημαίνει ότι η διαρθρωτική βοήθεια θα γίνει κατά 18% ακριβότερη για αυτές. 
<SPEAKER ID="326" LANGUAGE="EN" NAME="Hübner," AFFILIATION="Μέλος της Επιτροπής">
<P>
     Κυρία Πρόεδρε, θα ήθελα να εκφράσω τις ευχαριστίες μου για την υποστήριξη της πρότασης της Επιτροπής. Θα συνεχίσουμε τη συζήτηση στη συνεδρίασή μας στις 21 Απριλίου. Είμαι βέβαιη ότι όλα τα ζητήματα που τέθηκαν εδώ μπορούν να εξεταστούν λεπτομερώς.
<P>
Όσον αφορά το σημαντικό θέμα της στέγασης, δεν μπορούμε –και πιστεύω δεν θα είμαστε σε θέση– να χρηματοδοτήσουμε την ανέγερση. Εντούτοις, θα μπορέσουμε να συνεισφέρουμε σε πολλές πτυχές της ανακαίνισης και ανακατασκευής κτιρίων σε νέα και παλαιά κράτη μέλη που έχουν τέτοιου είδους ανάγκες. Θα εξετάσω λεπτομερώς αυτό το θέμα στις 21 Απριλίου ή ιδιωτικά με τον κ. Piotrowski για να μη σας καθυστερώ.
<P>
Το στατιστικό αποτέλεσμα θα ισχύει στις περιφέρειες των Highlands και των σκωτικών νήσων, οπότε δεν υπάρχει πρόβλημα. Πάντως, όσον αφορά το στατιστικό αποτέλεσμα, δεν υπάρχει ισχυρή υποστήριξη στο Συμβούλιο για τη γενναιοδωρία που προτείναμε, η οποία επικρίνεται από άλλους ως ανεπαρκής. Στο Συμβούλιο υπάρχουν ιδέες για να καταστεί λιγότερη γενναιόδωρη. Το θέμα παραμένει ανοικτό.
<SPEAKER ID="327" LANGUAGE="" NAME="Πρόεδρος." AFFILIATION="">
<SPEAKER ID="328" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της σύστασης για τη δεύτερη ανάγνωση (A6-0057/2005) της κ. Frédérique Ries, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με την κοινή θέση του Συμβουλίου ενόψει της έγκρισης της οδηγίας του Ευρωπαϊκού Κοινοβουλίου και του Συμβουλίου για τη θέσπιση πλαισίου όσον αφορά τον καθορισμό απαιτήσεων οικολογικού σχεδιασμού για τα προϊόντα που καταναλώνουν ενέργεια και για την τροποποίηση της οδηγίας 92/42/ΕΟΚ του Συμβουλίου και των οδηγιών 96/57/ΕΚ και 2000/55/ΕΚ του Ευρωπαϊκού Κοινοβουλίου και του Συμβουλίου (11414/1/2004 – C6-0246/2004 – 2003/0172(COD)). 
<SPEAKER ID="329" LANGUAGE="FR" NAME="Ries (ALDE )," AFFILIATION="εισηγήτρια">
<P>
    Κυρία Πρόεδρε, κύριε Επίτροπε, δεν προτρέχω ασφαλώς εάν δηλώσω σήμερα ότι μέχρι τις 13.00 αύριο το μεσημέρι θα έχουμε εγκρίνει την τελική έκδοση αυτής της οδηγίας για τον οικολογικό σχεδιασμών των προϊόντων που καταναλώνουν ενέργεια.
<P>
Η εν λόγω οδηγία θα δώσει στην Ευρωπαϊκή Ένωση ένα νέο εργαλείο για την προαγωγή της καινοτομίας και την προστασία του περιβάλλοντος, διότι η εφαρμογή απαιτήσεων οικολογικού σχεδιασμού σε οικιακά προϊόντα ή προϊόντα κατασκευής είναι το μέλλον. Πάνω από το 80% της περιβαλλοντικής ρύπανσης παράγεται κατά το στάδιο της κατασκευής. Είναι επομένως σημαντικό να δράσουμε στην πηγή, εκεί όπου οι δυνατότητες για τεχνικές βελτιώσεις είναι σαφώς μεγαλύτερες.
<P>
Το Κοινοβούλιο τάχθηκε εξαρχής υπέρ αυτής της πρότασης της Επιτροπής για δύο τουλάχιστον λόγους. Ο πρώτος είναι το πολύ ευρύ πεδίο εφαρμογής της οδηγίας-πλαίσιο. Καλύπτει ευρύ φάσμα προϊόντων, τα οποία είναι υπεύθυνα συνολικά για το 40% περίπου των εκπομπών CO2. Πρόκειται για ψυγεία, βραστήρες, υπολογιστές, φωτιστικά, χορτοκοπτικές μηχανές και πολλά άλλα προϊόντα. Καλύπτονται όλες οι πηγές ενέργειας και περιλαμβάνονται όλοι οι τομείς.
<P>
Αυτή η διαδικασία πολλαπλών κριτηρίων και σταδίων δεν πρέπει, ωστόσο, να εμποδίσει εμάς τους νομοθέτες να θέσουμε μία ή περισσότερες προτεραιότητες. Αυτό κάναμε ουσιαστικά όταν προσδιορίσαμε την ενεργειακή απόδοση ως θεματικό τομέα προτεραιότητας στο πλαίσιο της καταπολέμησης της κλιματικής αλλαγής. Με τη συγκεκριμένη οδηγία συμβάλλουμε ενεργά στις προσπάθειες που καταβάλλονται για την τήρηση του στόχο του Κιότο. Πράγματι, η Επιτροπή εκτιμά ότι η μείωση που μπορούμε να επιτύχουμε μέχρι το 2010 με αυτή την οδηγία ανέρχεται σε περίπου 200 εκατομμύρια τόνους CO2.
<P>
Και με αυτό έρχομαι στη συμφωνία που συνάψαμε την περασμένη Δευτέρα μετά από δύο μαραθώνιες συνεδριάσεις με την Προεδρία του Λουξεμβούργου, και ασφαλώς σε πλήρη συνεργασία με τις υπηρεσίες σας. Η εν λόγω συμφωνία έχει δύο βασικά πλεονεκτήματα, το πρώτο –διόλου αμελητέο για το πορτοφόλι των συμπολιτών μας– είναι ότι θα αποφύγουμε την δαπανηρή διαδικασία συνδιαλλαγής. Το δεύτερο, πιο ουσιώδες, είναι το γεγονός ότι διαθέτουμε πλέον έναν ισορροπημένο συμβιβασμό, ο οποίος βελτιώνει σημαντικά σημεία της κοινής θέσης του Συμβουλίου. Πρώτο παράδειγμα, όσον αφορά την ενεργειακή απόδοση, προβλέπεται να εγκρίνει η Επιτροπή, μέσα στους επόμενους 24 μήνες, και προτού ακόμη εκπονηθεί το πρώτο σχέδιο εργασίας, μέτρα εφαρμογής για τις κατηγορίες προϊόντων που έχουν τις μεγαλύτερες δυνατότητες μείωσης του CO2, και κατά προτεραιότητα για τις επτά κατηγορίες προϊόντων που αναφέρονται στο Ευρωπαϊκό Πρόγραμμα για την Αλλαγή του Κλίματος.
<P>
Η επιτήρηση της αγοράς είναι επίσης πρωταρχική προτεραιότητα. Δεδομένου ότι η οδηγία επιχειρεί να επεκτείνει τη σήμανση CE στα προϊόντα που καταναλώνουν ενέργεια τα οποία συμμορφώνονται με τις απαιτήσεις οικολογικού σχεδιασμού, είναι σημαντικό να θεσπίσουμε αποτελεσματικούς ελέγχους προϊόντων σε ολόκληρη την Ένωση. Η συμφωνία περιέχει πλέον σαφή ορισμό της έννοιας του κατασκευαστή καθώς και ένα σαφέστατο άρθρο για τις ευθύνες του εισαγωγέα. Επιπλέον, προβλέπει τη διενέργεια ελέγχων σε όλους τους εμπορικούς παράγοντες της αλυσίδας, οι οποίοι πρέπει να είναι σε θέση να αποδεικνύουν μέσω δήλωσης συμμόρφωσης ότι κάθε προϊόν που πωλείται στην Ευρώπη πληροί τα φιλόδοξα κριτήρια ενεργειακής απόδοσης που θέλουμε να θεσπίσουμε. Φυσικά, όλα αυτά τα μέτρα έχουν έναν και μόνο στόχο: την εξυγίανση της αγοράς και την προστασία των καταναλωτών. Είναι πλέον καθήκον των κρατών μελών να ενεργήσουν γρήγορα και αποτελεσματικά ώστε να εξουδετερώσουν τους παραβάτες και να προστατεύσουν την ευρωπαϊκή βιομηχανία.
<P>
Μία πολύ σύντομη παρατήρηση για την επιτροπολογία: χαιρετίζω το γεγονός ότι το Συμβούλιο ασπάστηκε την ιδέα μας, την οποία εκφράσαμε στο άρθρο 14, περί σύστασης φόρουμ διαβούλευσης, του οποίου οι εξουσίες ενισχύονται από το εν λόγω σχέδιο σύστασης. Αυτό θα επιτρέψει στη βιομηχανία και στις ΜΚΟ να παρακολουθούν την κατάσταση προσεκτικά όταν κρίνεται αναγκαία η επιβολή μέτρων εφαρμογής.
<P>
Ένα τελευταίο θέμα, κύριε Piebalgs, προτού τελειώσω. Η ενσωμάτωση της προσέγγισης του κύκλου ζωής του προϊόντος στην πολιτική των εταιρειών βρίσκεται στα αρχικά μόλις στάδια. Θα χρειαστούμε επομένως –κατά τη γνώμη μας– κάτι περισσότερο από έναν κ. Οικολογικό Σχεδιασμό στις υπηρεσίες σας εάν θέλουμε να επιτύχει το συγκεκριμένο έργο· σας έχουμε αποστείλει μάλιστα σχετική επιστολή.
<P>
Τελειώνοντας, κυρία Πρόεδρε, θα ήθελα να ευχαριστήσω –νομίζω ότι είναι σημαντικό αυτό– το Συμβούλιο και συγκεκριμένα την Προεδρία του Λουξεμβούργου. Θέλω επίσης να ευχαριστήσω την Επιτροπή για την ιδιαίτερα συνετή διαιτησία της καθώς και όλους τους σκιώδεις εισηγητές μου, των οποίων η συνεργασία υπήρξε πολύτιμη καθ’ όλη τη διάρκεια των τελευταίων 18 μηνών. Κατόρθωσαν να κρατήσουν το Κοινοβούλιο ενωμένο ώστε να μπορέσουμε να σφυρηλατήσουμε, να επιτύχουμε αυτή τη συμφωνία, η οποία θέτει σε ισότιμη βάση τους τρεις πυλώνες της αειφόρου ανάπτυξης, τον περιβαλλοντικό, τον οικονομικό και τον κοινωνικό. 
<SPEAKER ID="330" LANGUAGE="EN" NAME="Piebalgs," AFFILIATION="Μέλος της Επιτροπής">
<P>
     Κυρία Πρόεδρε, πρώτα απ’ όλα, θα ήθελα να ευχαριστήσω την εισηγήτρια, κ. Ries, και τους σκιώδεις εισηγητές για την αφοσίωσή τους και την εποικοδομητική συνεργασία με στόχο την επίτευξη συμφωνίας στη δεύτερη ανάγνωση. Πιστεύω ότι αυτή η οδηγία θα φέρει μακροχρόνια οφέλη στους καταναλωτές και στο περιβάλλον, με τη μείωση της κατανάλωσης ενέργειας και με την παραγωγή περιβαλλοντικώς φιλικότερων προϊόντων. Η οδηγία για τον οικολογικό σχεδιασμό θα βοηθήσει επίσης τη βιομηχανία της ΕΕ να αντιμετωπίσει τις παγκόσμιες προκλήσεις που σχετίζονται με την περιβαλλοντική βελτίωση των προϊόντων της.
<P>
Προσθέτοντας σε όσα πέτυχε το Κοινοβούλιο στην πρώτη ανάγνωση, η εισηγήτρια, κ. Ries, μαζί με τους συναδέλφους της και τους σκιώδεις εισηγητές, διαπραγματεύτηκε μια δέσμη συμβιβαστικών τροπολογιών, οι οποίες, εφόσον γίνουν δεκτές, θα αναμορφώσουν την κοινή θέση σε βασικά θέματα. Αναφέρομαι συγκεκριμένα στις συμβιβαστικές τροπολογίες που αφορούν τα άρθρα 12 και 13. Οι αλλαγές αυτές θα διασφαλίσουν υψηλό επίπεδο περιβαλλοντικής προστασίας κατά τον καθορισμό απαιτήσεων οικολογικού σχεδιασμού και θα εισαγάγουν πρόσθετα μέτρα υπέρ των ΜΜΕ και για τη διευκόλυνση της επιτήρησης της αγοράς.
<P>
Σε αυτό το πλαίσιο, και κατ’ απαίτηση της εισηγήτριας και των σκιωδών εισηγητών κατά τις πρόσφατες διαπραγματεύσεις για τη συμβιβαστική δέσμη, μπορώ επίσης να δηλώσω ότι, χωρίς να προδικάζω το αποτέλεσμα της διαδικασίας επικύρωσης της Συνθήκης για τη θέσπιση Συντάγματος της Ευρώπης, η οποία είμαι βέβαιος ότι θα πραγματοποιηθεί, η Επιτροπή θα εξετάσει το θέμα της εφαρμογής των άρθρων 36 και 37 του Συντάγματος σε σχέση με αυτή την οδηγία πλαίσιο.
<SPEAKER ID="331" LANGUAGE="DE" NAME="Liese," AFFILIATION="εξ ονόματος της Ομάδας PPE-DE">
<P>
    Κυρία Πρόεδρε, κυρίες και κύριοι, αρχικά θα ήθελα να ευχαριστήσω εξ ονόματος της Ομάδας του ΕΛΚ-ΕΔ την κ. Ries και όλους εκείνους που συμμετείχαν στην εποικοδομητική αυτή εργασία. Ευχαριστώ επίσης τον Επίτροπο Piebalgs.
<P>
Επιτύχαμε ένα καλό αποτέλεσμα που θα μας δώσει τη δυνατότητα να σημειώσουμε μία μεγάλη πρόοδο για το περιβάλλον. Μετά από διαβούλευση με εκπροσώπους της βιομηχανίας και περιβαλλοντικές ενώσεις, η Επιτροπή εκτίμησε ότι αυτή η οδηγία θα μπορούσε να μειώσει τις εκπομπές CO2 σε 180 εκατ. τόνους, ποσότητα που αντιστοιχεί στο 53% αυτής που πρέπει να φθάσει η Ευρωπαϊκή Ένωση βάσει του πρωτοκόλλου του Κιότο. Κατά τις διαπραγματεύσεις ασκήσαμε πίεση για να πραγματοποιηθεί χωρίς καθυστέρηση το κατά το δυνατόν μεγαλύτερο μέρος της μείωσης αυτής.
<SPEAKER ID="332" LANGUAGE="DE" NAME="Scheele," AFFILIATION="εξ ονόματος της Ομάδας PSE">
<P>
Η κ. Ries είπε ότι το αποτέλεσμα του συμβιβασμού είναι ισορροπημένο. Πριν από περίπου δύο εβδομάδες πραγματοποιήσαμε διαπραγματεύσεις που η διάρκειά τους ήταν όση και η διάρκεια της σημερινής συζήτησης για το θέμα αυτό. Φυσικά, δεν είμαι και τόσο ικανοποιημένη από την σκοπιά της Ομάδας μου, οπωσδήποτε όμως πιστεύω ότι αυτό ήταν το καλύτερο που μπορούσαμε να επιτύχουμε. Φυσικά, έπρεπε να θυσιάσουμε ορισμένα από τα αιτήματά μας για χάρη του συμβιβασμού. Θεωρώ όμως καλό το ότι το Ευρωπαϊκό Κοινοβούλιο επέβαλε να υπάρχει τώρα στην κοινή θέση, αντί για μία πολύ ασαφή διατύπωση, σαφής προτεραιότητα της ενεργειακής απόδοσης. Πιστεύω ότι αυτό είναι σημαντικό για την επιτυχία της οδηγίας.
<P>
Επίσης, χαίρομαι διότι μπόρεσα να περάσω το αίτημα ευρύτερης πληροφόρησης των καταναλωτών. Η κ. Ries είπε ήδη ότι είναι σημαντικό να ενημερώνονται οι καταναλωτές π.χ. για το πώς μπορεί κανείς να χρησιμοποιήσει με μεγαλύτερη ενεργειακή απόδοση ένα προϊόν που καταναλώνει ενέργεια. Υπάρχουν πολλά τέτοια παραδείγματα. Γνωρίζουμε ότι η οδηγία αυτή είναι για εμάς ένα αποτελεσματικό μέσον αντιμετώπισης της κλιματικής αλλαγής, γνωρίζουμε όμως επίσης ότι στο μέλλον θα είναι αναγκαίος ο αυστηρός και σωστός κοινοβουλευτικός έλεγχος προκειμένου το μέσον αυτό, από το οποίο ελπίζουμε τόσο πολλά, να μπορεί πραγματικά να εκπληρώσει τις προσδοκίες μας. 
<SPEAKER ID="333" LANGUAGE="DE" NAME="Krahmer," AFFILIATION="εξ ονόματος της Ομάδας ALDE">
<P>
Αντί να ορίσουμε συγκεκριμένα κριτήρια που θα είναι έχουν νόημα σε σχέση με το τελικό προϊόν, συνεχίζουμε να στηριζόμαστε στα προϊόντα και στη διαχείριση των διαδικασιών. Τι μας εμποδίζει να αφήσουμε τους τεχνικούς και τους μηχανικούς να παρουσιάσουν δημιουργικές ιδέες στο πλαίσιο της αναζήτησης των καλύτερων τεχνολογικών συλλήψεων; Θα βρούμε την καλύτερη διαθέσιμη τεχνολογία –είτε σε σχέση με το περιβάλλον είτε όχι– μόνον εάν δεν εμποδίζουμε τον ανταγωνισμό. Αυτό το είδος πολιτικής σε σχέση με τα προϊόντα μου θυμίζει έντονα τους κανόνες της προγραμματικής οικονομίας της εποχής της ΛΔΓ. Τότε αποφασιζόταν σε συνεδριάσεις του κόμματος πόσες έγχρωμες τηλεοράσεις και ποια μοντέλα θα κατασκευάζονταν μέσα σε συγκεκριμένο χρονικό διάστημα. Η προγραμματική οικονομία δεν λειτουργεί. Αυτό αποδείχθηκε επανειλημμένα κατά τον 20ό αιώνα, αλλά φαίνεται πως δεν έχει μαθευτεί ακόμα στους κύκλους της Ευρωπαϊκής Επιτροπής.
<P>
Η παρούσα οδηγία δεν διαφέρει και πολύ από ένα μέσον άσκησης προγραμματικής οικονομίας, ιδίως εξαιτίας της προσέγγισης «Top-Runner», του ελέγχου της αρχικής φάσης παραγωγής, αλλά και των οικολογικών εξετάσεων. Για μένα, δεν αποτελεί μεγάλη επιτυχία το ότι η Επιτροπή Περιβάλλοντος διέγραψε από την οδηγία την υποχρεωτική παρουσίαση οικολογικών επιδόσεων για ολόκληρο τον κύκλο ζωής ενός προϊόντος. Εξακολουθούν να υπάρχουν διαφορετικές απαιτήσεις για τους παραγωγούς και τους εισαγωγείς και οι στρεβλώσεις του ανταγωνισμού που προκύπτουν από αυτό είναι άλλο ένα ανεπίλυτο πρόβλημα. Παρ’ όλες τις προόδους που επιτύχαμε με τον συμβιβασμό, η οδηγία αυτή είναι ένας γραφειοκρατικός εφιάλτης για τις μικρές επιχειρήσεις. Έχω την εντύπωση ότι το αίτημα να λαμβάνονται υπόψη τα συμφέροντα των μικρών και μεσαίων επιχειρήσεων που έχει διατυπωθεί πολλές φορές, γίνεται σιγά-σιγά μια αφηρημένη κενή φράση. Θα ήταν η αποκορύφωση του παραλογισμού να προσθέσουμε σε ένα νομοθετικό κείμενο ένα άρθρο που λέει ότι πρέπει να δοθεί βοήθεια στις μικρές επιχειρήσεις για να το εφαρμόσουν όταν το κείμενο θα αποδειχθεί κατά πάσα πιθανότητα ανεφάρμοστο. 
<SPEAKER ID="334" LANGUAGE="EN" NAME="Turmes," AFFILIATION="εξ ονόματος της Ομάδας Verts/ALE.">
<P>
    Κυρία Πρόεδρε, το ενωμένο Κοινοβούλιο έκανε τη διαφορά. Αυτή η οδηγία θα ήταν απολύτως κενή περιεχομένου αν εμείς δεν πιέζαμε για τα σχετικά θέματα. Δεν μπορώ να υπεισέλθω σε λεπτομέρειες, αλλά το γεγονός ότι έχουμε ένα σχέδιο εργασίας, ότι η ενέργεια αποτελεί προτεραιότητα και πολλά άλλα θέματα σημαίνει ότι κάναμε καλή δουλειά. Τώρα, κύριε Επίτροπε, πρέπει να κάνετε εσείς τη δουλειά σας. Δεν έχετε ούτε δύο άτομα από τους 20 000 δημόσιους υπαλλήλους της Ευρωπαϊκής Επιτροπής που να ασχολούνται με το θέμα αυτό.
<SPEAKER ID="335" LANGUAGE="NL" NAME="Blokland," AFFILIATION="εξ ονόματος της Ομάδας IND/DEM.">
<P>
    Κυρία Πρόεδρε, μολονότι κι εγώ είμαι ικανοποιημένος με τη συμφωνία που καταφέραμε τελικά να επιτύχουμε με το Συμβούλιο για το θέμα αυτό, πιστεύω ότι έχουμε κάνει αρκετές υποχωρήσεις. Εξετάζοντας το αποτέλεσμα, έχω την αίσθηση ότι το Συμβούλιο έκανε το δικό του σε πολλά σημεία. Ελπίζω σύντομα να το μετανιώσει, διότι υπάρχει πραγματική ανάγκη για σκληρότερα μέτρα εξοικονόμησης ενέργειας, προκειμένου, για παράδειγμα, να επιτύχουμε τους στόχους του Κιότο. Εχθές μια έρευνα στις Κάτω Χώρες απέδειξε ότι οι πολίτες θα μπορούσαν εύκολα να εξοικονομήσουν 400 ευρώ ενέργειας ετησίως, μεγάλη ποσότητα από την οποία δαπανάται από συσκευές σε αναμονή. Καθώς η Επιτροπή και οι κατασκευαστές πρέπει να θέσουν αυτό το θέμα σε προτεραιότητα όπως του αξίζει, καλώ την Επιτροπή να ορίσει μια ημερομηνία μέχρι την οποία θα υποβάλει τις πρώτες οδηγίες εφαρμογής στο Κοινοβούλιο ώστε να έχουμε άμεσα αποτελέσματα για την οδηγία αυτή. 
<SPEAKER ID="336" LANGUAGE="" NAME="Τζαμπάζη (PSE )." AFFILIATION="">
<SPEAKER ID="337" LANGUAGE="FI" NAME="Korhola (PPE-DE )." AFFILIATION="">
<P>
Η λύση συμβιβασμού στην οποία φτάσαμε τώρα, και επί της οποίας ψηφίζουμε, υπήρξε μια επιτυχής διαδικασία για τα θεσμικά όργανα της ΕΕ και εγώ έχω επίσης υποστηρίξει ενεργά τις τροπολογίες. Σε αυτό το πλαίσιο, θα ήθελα να θέσω δύο πολύ σημαντικά θέματα. Όταν μιλάμε για ανταγωνιστικότητα, είναι σημαντικό η νομική βάση που επιλέγεται για την οδηγία υπό συζήτηση να είναι το άρθρο 95. Οι απαιτήσεις για τα προϊόντα πρέπει να είναι ίδιες σε όλη την Ευρώπη ώστε τα προϊόντα που καταναλώνουν ενέργεια να διακινούνται ελεύθερα στην εσωτερική αγορά. Λήφθηκε άλλη μία σημαντική απόφαση σχετικά με την απαίτηση διακρίβωσης πιστότητας: θα καθυστερούσε χωρίς λόγο την άφιξη των προϊόντων στην αγορά και θα ήταν ιδιαίτερα προβληματική στον τομέα των ηλεκτρικών και ηλεκτρονικών προϊόντων.
<SPEAKER ID="338" LANGUAGE="EN" NAME="Piebalgs," AFFILIATION="Μέλος της Επιτροπής">
<SPEAKER ID="339" LANGUAGE="" NAME="Πρόεδρος." AFFILIATION="">
<SPEAKER ID="340" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της σύστασης για τη δεύτερη ανάγνωση (A6-0056/2005) της κ. Satu Hassi, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με την κοινή θέση του Συμβουλίου ενόψει της έγκρισης της οδηγίας του Ευρωπαϊκού Κοινοβουλίου και του Συμβουλίου που αφορά την τροποποίηση της οδηγίας 1999/32/ΕΚ σχετικά με την περιεκτικότητα των καυσίμων πλοίων σε θείο (12891/2/2004 – C5-0248/2004 – 2002/0259(COD)). 
<SPEAKER ID="341" LANGUAGE="FI" NAME="Hassi (Verts/ALE )," AFFILIATION="εισηγήτρια">
<P>
   . – Κυρία Πρόεδρε, κυρίες και κύριοι, πρώτα απ’ όλα θα ήθελα να ευχαριστήσω τις πολιτικές ομάδες του Κοινοβουλίου, ειδικά τους σκιώδεις εισηγητές, για το άριστο επίπεδο συνεργασίας που επέδειξαν. Η ανά χείρας οδηγία είναι ιστορική: οι εκπομπές από πλοία θα μειωθούν για πρώτη φορά. Το υπόβαθρο για αυτό είναι το Παράρτημα VI στη σύμβαση MARPOL, μια συμφωνία που αποτέλεσε αντικείμενο διαπραγμάτευσης στο Διεθνή Οργανισμό Ναυτιλίας (IMO). Το έγγραφο αυτό αναφέρει ότι ορισμένες θαλάσσιες περιοχές μπορούν να χαρακτηριστούν ως περιοχές ελέγχου των εκπομπών θείου. Η ανώτατη επιτρεπόμενη περιεκτικότητα σε θείο στα καύσιμα πλοίων σε αυτές τις περιοχές είναι 1,5%. Το ποσοστό αυτό είναι περίπου το μισό της περιεκτικότητας σε θείο των πιο συχνών καυσίμων δεξαμενής πλοίων, στα οποία η μέση περιεκτικότητα είναι 2,7%. Οι περιοχές ελέγχου των εκπομπών θείου θα δημιουργηθούν στη Βαλτική, τη Βόρειο Θάλασσα και τη Μάγχη. Επιπροσθέτως, το ίδιο όριο θείου ορίζεται και για τα επιβατηγά πλοία. Από το 2010 και εξής θα εισαχθεί ένα όριο 0,1% για την περιεκτικότητα των καυσίμων σε θείο για πλοία δεμένα στους λιμένες.
<P>
Είναι πράγματι ώρα να περιοριστούν οι εκπομπές των πλοίων. Το διοξείδιο του θείου προκαλεί όξινη βροχή και βλάπτει τόσο την ανθρώπινη υγεία όσο και το φυσικό περιβάλλον. Η ποσότητα που εκπέμπεται από πηγές κατά ξηράν έχει μειωθεί δραματικά. Για παράδειγμα, στη χώρα μου, τη Φινλανδία, οι εκπομπές αυτές έχουν μειωθεί σε ένα επίπεδο κάτω από το ένα έβδομο του επιπέδου της δεκαετίας του 1980. Από την άλλη πλευρά, τα πλοία εκπέμπουν όλο και περισσότερο διοξείδιο του θείου στον ουρανό. Πριν λίγα χρόνια, οι εκπομπές θείου από τα πλοία στα Βαλτική ξεπερνούσαν τις συνολικές εκπομπές στη Σουηδία.
<P>
Παρά τους περιορισμούς που τίθενται από αυτή την οδηγία, οι εκπομπές θείου στις θαλάσσιες περιοχές της ΕΕ θα υπερβαίνουν σε 10-12 χρόνια το σύνολο των εκπομπών όλων των ενεργειακών σταθμών, των εργοστασίων και των αυτοκινήτων στα κράτη μέλη της ΕΕ. Ακόμα και μετά από νέους περιορισμούς, η επιτρεπόμενη περιεκτικότητα των καυσίμων των πλοίων σε θείο μπορεί να είναι 300 φορές μεγαλύτερη από αυτή μιας δεξαμενής καυσίμων οχήματος με ρυμουλκούμενο, ακόμα και αν η χρήση θείου περιοριστεί όπως στη Βαλτική. Η διαφορά είναι ακόμα μεγαλύτερη στη Μεσόγειο και σε άλλες περιοχές που δεν καλύπτονται από το νέο περιορισμό. Επίσης, οι εκπομπές θείου ενός φορτηγού πλοίο ανά τόνο φορτίου είναι πολλές εκατοντάδες φορές περισσότερες από ό,τι σε ένα όχημα με ρυμουλκούμενο.
<P>
Το Κοινοβούλιο επιθυμούσε πραγματικά να προχωρήσει περαιτέρω στην πρώτη του ανάγνωση και απαίτησε την επέκταση του ορίου θείου του 1,5% σε όλες τις θαλάσσιες περιοχές της ΕΕ και αργότερα τον περιορισμό του ορίου κάτω από 0,5%. Οι υπολογισμοί που έγιναν με υπολογιστικά πρότυπα που χρησιμοποίησε η Επιτροπή αποδεικνύουν ότι αυτό είναι εφικτό. Η επέκταση του ορίου 0,5% της περιεκτικότητας σε θείο των καυσίμων των πλοίων σε όλες τις θάλασσες της ΕΕ θα επιφέρει οφέλη για την ανθρώπινη υγεία μειώνοντας, για παράδειγμα, τα περιστατικά άσθματος και αλλεργιών τουλάχιστον στο διπλάσιο και ακόμη και στο δεκαπλάσιο σε σχέση με το κόστος που συνεπάγεται.
<P>
Εντούτοις, το Συμβούλιο απέρριψε τις πρόσθετες απαιτήσεις του Κοινοβουλίου στην πρώτη ανάγνωση. Στη δεύτερη ανάγνωση, μια σαφής πλειοψηφία της Επιτροπής Περιβάλλοντος, Δημόσιας Υγείας και Ασφάλειας των Τροφίμων του Κοινοβουλίου αποφάσισε παρ’ όλα αυτά να υποστηρίξει τα βασικά θέματα της πρώτης ανάγνωσης. Στις διαπραγματεύσεις με το Συμβούλιο για το συμβιβασμό που επετεύχθη στην πρώτη ανάγνωση, πολλά κράτη μέλη ανακοίνωσαν ότι θα ήταν προετοιμασμένα να απορρίψουν το σύνολο της μεταρρύθμισης. Κατά συνέπεια, τα επόμενα στάδια του περιορισμού εκπομπών, όπως απαιτήθηκαν από το Κοινοβούλιο, δεν ήταν δυνατό να καταγραφούν στην ίδια την οδηγία. Αντ’ αυτού, η Επιτροπή ανέλαβε τη δέσμευση, σε ξεχωριστή δήλωση, να προετοιμάσει νέα και αυστηρότερα όρια εκπομπής. Η δήλωση περιέχει μια σαφή αναφορά στον περιορισμό του ορίου θείου σε ποσοστό 0,5% ή μικρότερο και στη χρήση των οικονομικών μέσων για την επίτευξή του. Τα θέματα αυτά θα συζητηθούν σε συνάρτηση με την αναθεώρηση της οδηγίας το 2008.
<P>
Καταγράφηκε επίσης στην οδηγία ότι η Επιτροπή και το Συμβούλιο δεσμεύονται να προωθήσουν μέσω του IMO την καθιέρωση νέων περιοχών ελέγχου εκπομπών θείου και να καταστήσουν το όριο θείου πιο αυστηρό. Το όριο θείου που αναφέρεται εδώ είναι επίσης το 0,5%. Με άλλα λόγια, έχουμε τις δεσμεύσεις της Επιτροπής και του Συμβουλίου για περιορισμό των ορίων εκπομπών από τα πλοία, όπως απαίτησε το Κοινοβούλιο.
<SPEAKER ID="342" LANGUAGE="" NAME="Δήμας," AFFILIATION="Μέλος της Επιτροπής">
<P>
    Κύριε Πρόεδρε, θα ήθελα πρώτα απ' όλα να ευχαριστήσω την εισηγήτρια, κυρία Satu Hassi, για την εξαιρετική δουλειά της στην πρόταση οδηγίας για το θείο στα καύσιμα ναυτιλίας. Σκοπός της πρότασης είναι η μείωση των εκπομπών διοξειδίου του θείου και των αιωρούμενων σωματιδίων. Οι εκπομπές αυτές συνδέονται ευθέως με την περιεκτικότητα σε θείο των καυσίμων ναυτιλίας, που είναι σήμερα 2,7% κατά μέσο όρο ή 27.000 μέρη στο εκατομμύριο, τη στιγμή που στα καύσιμα για τις οδικές μεταφορές – όπως είπε και η κ. Hassi προηγουμένως – έχει θεσπισθεί νέο όριο θείου στα 10 μέρη στο εκατομμύριο.
<P>
Η πρόταση λοιπόν θέτει δύο όρια για το θείο στα καύσιμα ναυτιλίας: όριο 1,5% για όλα τα πλοία στη Βαλτική Θάλασσα, στη Βόρεια Θάλασσα και στη Μάγχη, καθώς και για τα επιβατηγά πλοία σε όλη την Ευρωπαϊκή Ένωση· και όριο 0,1% για τα πλοία σε προβλήτα στους λιμένες της Ευρωπαϊκής Ένωσης. Αυτές οι μειώσεις θα οδηγήσουν σε στοχευμένες και χωρίς μεγάλο κόστος μειώσεις εκπομπών με σκοπό την αντιμετώπιση της όξυνσης στη Βόρεια Ευρώπη και τη βελτίωση σε τοπικό επίπεδο της ποιότητας της ατμόσφαιρας σε όλους τους λιμένες της Ευρωπαϊκής Ένωσης καθώς και στις παράκτιες περιοχές. Στα κέρδη για την ανθρώπινη υγεία πρέπει να συμπεριληφθούν 2000 ανθρωποέτη, που εξοικονομούνται κάθε χρόνο ως αποτέλεσμα της καλύτερης ποιότητας της ατμόσφαιρας. Καθώς η ναυτιλία είναι μία παγκόσμια βιομηχανία, είναι σημαντικό ότι τα κύρια σημεία της πρότασης έχουν ευθυγραμμισθεί με τους διεθνώς συμφωνημένους κανόνες που συμπεριλαμβάνονται στη Σύμβαση του Διεθνούς Οργανισμού Ναυτιλίας για την ατμοσφαιρική ρύπανση MARPOL, Παράρτημα 6. Η πρόοδος που έχει επιτευχθεί στη δεύτερη ανάγνωση σ' αυτή την πρόταση είναι ικανοποιητική και ευχαριστώ το Κοινοβούλιο για τον εποικοδομητικό ρόλο που έχει διαδραματίσει στη χάραξη της ορθής κατεύθυνσης για την επίτευξη συμφωνίας. 
<SPEAKER ID="343" LANGUAGE="LV" NAME="Kušķis," AFFILIATION="εξ ονόματος της Ομάδας PPE-DE.">
<P>
   – Κυρία Πρόεδρε, κυρίες και κύριοι, οι τροπολογίες της οδηγίας σχετικά με την περιεκτικότητα σε θείο των καυσίμων που χρησιμοποιούνται για τη ναυτιλία είναι απαραίτητες προκειμένου να μειωθεί ο όγκος των επιβλαβών αερίων που εκπέμπονται από τα καύσιμα των πλοίων, μειώνοντας έτσι την όξινη βροχή και βελτιώνοντας την ποιότητα του αέρα στην Ευρώπη. Η διαθεσιμότητα επαρκούς ποσότητας αυτών των καυσίμων θα διασφαλίσει βελτιωμένη ποιότητα αέρα στη γύρω περιοχή των λιμένων και των ακτών και θα μειώσει τις επιβλαβείς συνέπειες τον όξινων εκπομπών στην ανθρώπινη υγεία. Θα ήθελα να ευχαριστήσω την εισηγήτρια, κ. Hassi, για το άριστα οργανωμένο έργο της και τις συζητήσεις σχετικά με το θέμα αυτό, καθώς και για το γεγονός ότι καταλήξαμε σε συμφωνία η οποία επιτυγχάνει τους στόχους που τέθηκαν. Είμαι ευγνώμων προς όλους όσοι υποστήριξαν την πρόταση της Ομάδας μας για μια έκθεση αναθεώρησης. Επί του παρόντος συζητούνται πολλά θέματα βάσει υποθέσεων και όχι στοιχείων. Μόλις διεξαχθεί η κατάλληλη έρευνα, θα πρέπει να βρούμε μια νέα λύση πιο φιλική προς το περιβάλλον και πιο οικονομική – μια λύση που θα λαμβάνει υπόψη τις ακριβείς απαντήσεις σε διάφορα σημαντικά ερωτήματα. Η παραγωγή καυσίμων μειωμένης περιεκτικότητας σε θείο καταναλώνει τόση πολλή ενέργεια που ενδέχεται να επιτείνει το φαινόμενο του θερμοκηπίου; Πρέπει να εξετάσουμε τις προτεραιότητές μας τηρώντας αυστηρά το πρωτόκολλο του Κιότο, διότι η έγκριση αυτής της οδηγίας θα αυξήσει το κόστος των υδάτινων μεταφορών. Μπορεί η αύξηση να απειλήσει σοβαρά τον ακρογωνιαίο λίθο της πολιτικής μεταφορών της Ευρωπαϊκής Ένωσης, δηλαδή τη μείωση των μεταφορών με φορτηγά και την ανακατεύθυνση της ροής των εμπορευμάτων προς άλλες μορφές μεταφορών; Πρέπει να συζητήσουμε τις μελλοντικές δράσεις και με το Διεθνή Οργανισμό Ναυτιλίας, διαφορετικά μπορεί να καταλήξουμε σε μια κατάσταση όπου οι αλλαγές θα επηρεάσουν μόνο τα πλοία που είναι νηολογημένα στην Ευρωπαϊκή Ένωση και τα πλοία με τελικό προορισμό την Ευρώπη. Στο μεταξύ, τα πλοία διέλευσης θα είναι σε θέση να χρησιμοποιούν σημαντικά φθηνότερα καύσιμα. Σε αυτή την περίπτωση, ο ναυτιλιακός τομέας θα απειληθεί και ενδέχεται να δούμε πλοία που ανήκουν στο στόλο μας να νηολογούνται εκ νέου υπό σημαίες τρίτων χωρών. Οι αρνητικές επιπτώσεις των εκπομπών αερίων από τη ναυσιπλοΐα πρέπει να μειωθούν.
<SPEAKER ID="344" LANGUAGE="EN" NAME="McAvan," AFFILIATION="εξ ονόματος της Ομάδας PSE">
<P>
    Κυρία Πρόεδρε, ευχαριστώ την κ. Hassi για τον τρόπο με τον οποίο διεξήγαγε την όλη διαδικασία διαπραγμάτευσης πολύ ανοικτά και σφαιρικά, ώστε όλοι να γνωρίζουμε τι συνέβαινε ανά πάσα στιγμή. Θα ήθελα να ευχαριστήσω το προσωπικό της Επιτροπής που μας βοήθησε πολύ όσον αφορά τη συμφωνία στην οποία καταλήξαμε απόψε.
<P>
Έχουμε έναν συμβιβασμό, αλλά το ερώτημα είναι αν είναι αρκετά καλός. Ναι, υπάρχουν ορισμένα πολύ καλά στοιχεία στο συμβιβασμό, τα οποία χαιρετίζω –και η κ. Hassi τα ανέφερε– αλλά η Ομάδα των Σοσιαλιστών θεωρεί ότι πρέπει να προχωρήσουμε παραπέρα. Θα θέλαμε να δούμε την επέκταση των περιοχών ελέγχου των εκπομπών θείου σε όλα τα ύδατα της ΕΕ. Θέλουμε να το δούμε αυτό ως ένα βήμα προς την κατεύθυνση της χρήσης καυσίμων χαμηλότερης περιεκτικότητας σε θείο στις περιοχές ναυσιπλοΐας μας. Με άλλα λόγια, θέλουμε να δούμε μια δεύτερη φάση στη νομοθεσία. Πράγματι, λαμβάνουμε υπόψη πολύ σοβαρά τη ρήτρα αναθεώρησης, η οποία ήταν το αντικείμενο του συμβιβασμού. Ελπίζουμε η Επιτροπή να εργαστεί στο πλαίσιο του IMO (Διεθνής Ναυτιλιακός Οργανισμός) ώστε να φέρει περισσότερους τομείς στο πεδίο εφαρμογής αυτής της νομοθεσίας.
<P>
Πρόκειται για νομοθεσία που θα κάνει τη διαφορά. Δύο από τους λιμένες που περιλαμβάνονται στους 100 πιο μολυσμένους λιμένες στην Ευρώπη βρίσκονται στην περιφέρειά μου. Την περασμένη εβδομάδα, βρισκόμουν σε μία από αυτές τις περιοχές και έμαθα για τη μαύρη αιθάλη που κατακάθεται στα απλωμένα ρούχα και στα παράθυρα και επηρεάζει την υγεία των ανθρώπων. Πρόκειται για μια νομοθεσία που θα συμβάλει στη βελτίωση του περιβάλλοντος και της υγείας των ανθρώπων.
<P>
Είναι κρίμα να είμαστε για άλλη μία φορά εδώ στις 11.45 μ.μ. και να συζητάμε σημαντικές περιβαλλοντικές νομοθεσίες ενώ τα μέσα μαζικής ενημέρωσης έχουν πέσει για ύπνο και δεν μας παρακολουθεί κανείς. Είμαι βέβαιη ότι συμφωνείτε πως πρόκειται για σημαντική νομοθεσία. Πρέπει να ζητήσουμε από τις υπηρεσίες να διασφαλίσουν ότι αυτές οι συζητήσεις θα διεξάγονται σε ώρα που θα μπορούμε να δείξουμε στους πολίτες ότι η ΕΕ εργάζεται για λογαριασμό τους, για να κάνει το καλύτερο γι’ αυτούς. 
<SPEAKER ID="345" LANGUAGE="" NAME="Πρόεδρος." AFFILIATION="">
<P>
   Κυρία McAvan, σας καταλαβαίνω, διότι κι εγώ για 15 χρόνια συζητούσα σχετικά με την περιβαλλοντική νομοθεσία κατά τη διάρκεια των βραδινών συνεδριάσεων. Εδώ είμαστε όμως, θα προσπαθήσουμε αυτό να αλλάξει στο μέλλον. 
<SPEAKER ID="346" LANGUAGE="SV" NAME="Sjöstedt," AFFILIATION="εξ ονόματος της Ομάδας GUE/NGL.">
<P>
    Κυρία Πρόεδρε, θα ήθελα κι εγώ να ευχαριστήσω την εισηγήτρια, κ. Hassi, για το άριστό έργο της σε αυτό το πολύ σημαντικό περιβαλλοντικό θέμα. Συμμερίζομαι επίσης την άποψη ότι το αποτέλεσμα δεν θα ήταν καλύτερο αν είχαμε υποχρεωθεί να συμβιβάσουμε το θέμα, κάτι που ήταν ασφαλώς πιθανό.
<P>
Εντούτοις, μέρος της ευθύνης φέρει και η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών στο Κοινοβούλιο. Στην πρώτη ανάγνωση, η Ομάδα ΕΛΚ-ΕΔ ήταν υπέρ των δεσμεύσεων για περιεκτικότητα σε θείο που δεν θα υπερβαίνει το 0,5%. Τώρα, άλλαξαν γνώμη και αναρωτιόμαστε γιατί. Τώρα, ο στόχος της περιεκτικότητας σε θείο σε ποσοστό 0,5% περιλαμβάνεται μόνο ως δυνατότητα μετά τη μελλοντική αναθεώρηση. Αυτό είναι κάτι που μας λυπεί ιδιαίτερα. Και σε άλλους τομείς υπήρξε διάλυση των όσων ήταν στο χέρι μας να κάνουμε. Παρά ταύτα, θα ψηφίσουμε υπέρ αυτού του συμβιβασμού, όχι επειδή είναι τέλειος, αλλά επειδή πιστεύουμε ότι είναι ό,τι περισσότερο μπορούμε να επιτύχουμε αυτή τη στιγμή. 
<SPEAKER ID="347" LANGUAGE="NL" NAME="Blokland," AFFILIATION="εξ ονόματος της Ομάδας IND/DEM.">
<P>
     Κυρία Πρόεδρε, είστε σε κάθε περίπτωση καλή ακροάτρια. Όταν συζητήθηκε αυτό το θέμα στην Επιτροπή Περιβάλλοντος, Δημόσιας Υγείας και Ασφάλειας των Τροφίμων, κατέστη προφανές –σε μένα τουλάχιστον– ότι υπάρχουν πολλά επιχειρήματα υπέρ της μείωσης της περιεκτικότητας των καυσίμων σε θείο και λίγα κατά. Η εισαγωγή του ορίου του θείου σε ποσοστό 0,5% σε όλη την Ευρωπαϊκή Ένωση θα είναι 7,5 φορές πιο ευεργετική από το κόστος που συνεπάγεται. Για το λόγο αυτό πιστεύω ότι το Συμβούλιο θα μπορούσε να ανταποκριθεί πιο θετικά στην απαίτηση του Κοινοβουλίου να μειωθεί το όριο στο 0,5%.
<P>
Περιμένουμε μια εκτίμηση της κοινοτικής πολιτικής σχετικά με την ποιότητα του αέρα, η οποία θα ολοκληρωθεί σύντομα. Γνωρίζουμε ότι η ποιότητα του αέρα είναι κακή σε πολλά κράτη μέλη, γεγονός που αποδίδεται εν μέρει στις εκπομπές επιβλαβών ουσιών από τη μη μείωση του όγκου των μεταφορών. Ακριβώς αυτή τη στιγμή, το Συμβούλιο έπρεπε να καταλάβει ότι εφόσον θεωρεί τη μόλυνση του αέρα σοβαρό πρόβλημα, θα έπρεπε να βοηθήσει στην εξεύρεση λύσεων. Για το λόγο αυτό λυπάμαι που ο τρέχων συμβιβασμός είναι το μόνο που έχουμε επιτύχει. Θα τον υποστηρίξω, αλλά ελπίζω να γίνει αυστηρότερος στο μέλλον και θα ήθελα να ευχαριστήσω την εισηγήτρια, κ. Hassi, για την ασυνήθιστα καλή συνεργασία. 
<SPEAKER ID="348" LANGUAGE="SV" NAME="Westlund (PSE )." AFFILIATION="">
<P>
Παράλληλα, κι εγώ, όπως και πολλοί άλλοι στο Κοινοβούλιο, είμαι απογοητευμένη που δεν πετύχαμε περισσότερα, ειδικά σχετικά με τα θέματα εκείνα που αναφέρθηκαν από τη συνάδελφό μου στην Ομάδα των Σοσιαλιστών του Ευρωπαϊκού Κοινοβουλίου, κ. McAvan. Για το θέμα αυτό, εμείς, οι βουλευτές, αποδειχθήκαμε λιγότερο οικολόγοι από τους προκατόχους μας. Πραγματικά ελπίζω αυτή να είναι μια εξαίρεση και να μην αποδειχθεί στο εξής ότι το Κοινοβούλιο είναι λιγότερο πράσινο και αναλαμβάνει λιγότερες ευθύνες για το μελλοντικό περιβάλλον μας.
<SPEAKER ID="349" LANGUAGE="" NAME="Δήμας," AFFILIATION="Μέλος της Επιτροπής">
<P>
Ακόμη πιο σημαντικό είναι το συμβιβαστικό πακέτο που περιλαμβάνει πολύ ισχυρότερη διατύπωση σχετικά με το ενδεχόμενο ακόμη χαμηλότερων ορίων, που μπορεί να φθάσει έως το 0,5% κατά την αναθεώρηση από την Επιτροπή το 2008.
<P>
Γνωρίζω ότι όλα αυτά τα στοιχεία είχαν μεγάλη σημασία για το Κοινοβούλιο στην πρώτη ανάγνωση, καθώς και στην αρμόδια επιτροπή. Ενώ δεν ήμασταν σε θέση να περιλάβουμε το όριο 0,5% σε θείο τώρα, για να αποτελέσει τη δεύτερη φάση της οδηγίας, μπορώ να σας διαβεβαιώσω ότι έχουμε δεσμευθεί να εξετάσουμε τη δυνατότητα θέσπισης ορίου 0,5% στο κοντινό μέλλον.
<P>
Αναγνωρίζοντας ότι το νέο όριο του 1,5% για το θείο στα καύσιμα ναυτιλίας θα παραμείνει 1500 φορές υψηλότερο του περιεχομένου σε θείο των καυσίμων για τις οδικές μεταφορές, η Επιτροπή πιστεύει σταθερά ότι η ναυτιλία μπορεί και πρέπει να κατεβάσει αυτό το όριο, ώστε να διατηρήσει την περιβαλλοντική της αξιοπιστία. Αυτός είναι ο λόγος για τον οποίο η Επιτροπή έχει ετοιμάσει δήλωση με την οποία διατυπώνεται καθαρά η δέσμευση να προχωρήσουμε σε μια μακρόπνοη αναθεώρηση της οδηγίας το 2008.
<P>
Χρησιμοποιώντας τη συγκεκριμένη διατύπωση στα Αγγλικά, την οποία έχει δανεισθεί η εισηγήτρια από τη γλώσσα της ναυτιλίας, θέλω να τονίσω ότι η Επιτροπή θα κάνει ό,τι μπορεί "to anchor", να προσδέσει με άγκυρα τις περιβαλλοντικές βελτιώσεις της ναυτιλίας στο Διεθνή Οργανισμό Ναυτιλίας.
<P>
Κλείνοντας, κυρία Πρόεδρε, η Επιτροπή είναι πολύ ικανοποιημένη με το αποτέλεσμα των διαπραγματεύσεων και θέλω να ευχαριστήσω και πάλι την εισηγήτρια, κ. Hassi, για την προσπάθειά της να επιτευχθεί συμφωνία στη δεύτερη ανάγνωση. Η Επιτροπή μπορεί να δεχθεί στο σύνολό τους τις προτεινόμενες συμβιβαστικές τροπολογίες(1). 
<SPEAKER ID="350" LANGUAGE="" NAME="Πρόεδρος." AFFILIATION="ΠΑΡΑΡΤΗΜΑ – ΘΕΣΗ ΤΗΣ ΕΠΙΤΡΟΠΗΣ">
<P>
Η Επιτροπή μπορεί να δεχθεί τη συμβιβαστική δέσμη: συγκεκριμένα, τις τροπολογίες 1, 2, 3, 23, 24, 25, 26, 27, 28, 29, 30, 31 και 32 εν όλω και την τροπολογία 21 εν μέρει.
<P>
Αν η συμβιβαστική δέσμη δεν εγκριθεί, η Επιτροπή μπορεί να δεχθεί εν όλω τις τροπολογίες 1, 2, 3, 17 και 18, και τις ακόλουθες τροπολογίες εν μέρει ή κατ’ αρχήν: τροπολογίες 4, 5, 6, 10, 12, 13, 14, 16, 20, 21 και 22.
<P>
Η Επιτροπή δεν μπορεί να δεχθεί τις τροπολογίες 7, 8, 9, 11, 15 και 19. 
<SPEAKER ID="351" LANGUAGE="" NAME="" AFFILIATION="Θέση της Επιτροπής σχετικά με τις τροπολογίες του Κοινοβουλίου"/>
<SPEAKER ID="352" LANGUAGE="" NAME="Πρόεδρος." AFFILIATION="">
<SPEAKER ID="353" LANGUAGE="" NAME="" AFFILIATION="(Η συνεδρίαση λήγει στις 23.40)">

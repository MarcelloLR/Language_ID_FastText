<CHAPTER ID="008-08">
8. Στρατηγική σχετικά με την εξωτερική διάσταση του χώρου ελευθερίας, ασφάλειας και δικαιοσύνης (ψηφοφορία) 
<P>
- Έκθεση: Klich
<P>
- Πριν από την ψηφοφορία
<SPEAKER ID="081" NAME="Bogdan Klich " AFFILIATION="PPE-DE">
εισηγητής. - (PL) Κύριε Πρόεδρε, θέλω να απευθύνω τις θερμές μου ευχαριστίες σε όλους όσους συνέβαλαν σε αυτή την έκθεση. Ιδιαίτερες ευχαριστίες ανήκουν στον κ. Sakalas, τον συντάκτη γνωμοδότησης της Επιτροπής Εξωτερικών Υποθέσεων, ο οποίος συμμετείχε στη δύσκολη διαδικασία της ενισχυμένης συνεργασίας μεταξύ των δύο κοινοβουλευτικών επιτροπών μας. Είμαι επίσης υποχρεωμένος να καλέσω το Κοινοβούλιο να στηρίξει αυτή την έκθεση, για τρεις λόγους.
<P>
Καταρχάς, διότι η έκθεση υποστηρίζει τον καλύτερο συντονισμό μεταξύ της εξωτερικής και της εσωτερικής μας πολιτικής, προκειμένου να διασφαλιστεί ότι η εξωτερική μας πολιτική επιτυγχάνει τις προτεραιότητες του χώρου ελευθερίας, ασφάλειας και δικαιοσύνης.
<P>
Δεύτερον, διότι υποστηρίζουμε τη συγκεκριμένη ευρωπαϊκή μέθοδο η οποία ισορροπεί μεταξύ της δράσης για τη διασφάλιση της ασφάλειας των πολιτών μας και της δράσης για την προστασία των πολιτικών ελευθεριών τους.
<P>
Τρίτον, επειδή ζητάμε τα θέματα που παραμένουν στον τρίτο πυλώνα, κυρίως η αστυνομική και δικαστική συνεργασία σε ποινικά θέματα, να γίνουν ένα κοινοτικό θέμα.
<P>
- Πριν από την ψηφοφορία επί της τροπολογίας 3, μέρος πρώτο
<SPEAKER ID="082" NAME="Sophia in 't Veld" AFFILIATION="ALDE">
(ΕΝ) Κύριε Πρόεδρε, προκειμένου να αποφευχθεί η σύγχυση, θα ήθελα απλώς να αποσαφηνίσω την αίτησή μας για ψηφοφορία κατά τμήματα και μια προφορική τροπολογία στην τροπολογία 3.
<P>
" προφορική τροπολογία αφορά το τμήμα του κειμένου που η Ομάδα τoυ Ευρωπαϊκoύ Λαϊκoύ Κόμματoς (Χριστιαvoδημoκράτες) και τωv Ευρωπαίωv Δημoκρατώv επιδιώκει να διαγράψει. Επομένως, αν επιθυμείτε να διατηρήσετε το κείμενο, συμπεριλαμβανόμενης της προφορικής τροπολογίας, πρέπει να καταψηφίσετε το πρώτο μέρος της τροπολογίας 3.
<P>
Κύριε Πρόεδρε, προτείνουμε να συμπεριληφθεί η φράση "από το Συμβούλιο και την Επιτροπή", ώστε το κείμενο να αναφέρει: "να συμπεριληφθεί μια έκθεση συμμόρφωσης για τα ανθρώπινα δικαιώματα από το Συμβούλιο και την Επιτροπή σε όλες τις πρωτοβουλίες ή έγγραφα της εξωτερικής πολιτικής στον ΧΕΑΔ.
<P>
Πρέπει να σας επισημάνω ότι, αν το Κοινοβούλιο υποστηρίξει την τροπολογία 3, η τροπολογία θα ακυρωθεί. Ωστόσο, αν απορριφθεί η τροπολογία 3 που υποβλήθηκε από την Ομάδα τoυ Ευρωπαϊκoύ Λαϊκoύ Κόμματoς (Χριστιαvoδημoκράτες) και τωv Ευρωπαίωv Δημoκρατώv, τότε η προφορική τροπολογία θα συμπεριληφθεί.
<P>
(Το Σώμα εγκρίνει την προφορική τροπολογία)

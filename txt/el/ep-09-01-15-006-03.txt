<CHAPTER ID="006-03">
3. Κατάσταση στη Μέση Ανατολή/Γάζα (ψηφοφορία) 
<P>
- Πριν από την ψηφοφορία: <>
<SPEAKER ID="073" NAME="Martin Schulz" AFFILIATION="PSE">
(DE) Κύριε Πρόεδρε, σας ευχαριστώ που μου δώσατε το λόγο. Με την άδειά σας και με την άδεια των συναδέλφων μου θα ήθελα να κάνω δύο σχόλια· το πρώτο αφορά το ψήφισμα που τίθεται σε ψηφοφορία· το δεύτερο είναι μια προσωπική δήλωση αναφορικά με ένα μέλος της παρούσας αίθουσας.
<P>
Όσον αφορά το θέμα του ψηφίσματος, η ομάδα μου το συζήτησε ξανά χτες το απόγευμα. " συζήτηση ήταν εις βάθος και χαρακτηρίστηκε από πολύ πάθος, αλλά και περισυλλογή. Πιστεύω ότι σήμερα το πρωί, καθώς ετοιμαζόμαστε να ψηφίσουμε, είμαστε όλοι ταραγμένοι από τα νέα που μόλις μας μετέφερε ο κος Wurtz. Όταν οι ένοπλες εχθροπραξίες κλιμακώνονται σε σημείο που να μην είναι πια ασφαλείς ούτε οι διεθνείς οργανισμοί, η κατάσταση είναι εξαιρετικά σοβαρή. Πρέπει να πραγματοποιηθεί διάβημα προς το Ισραήλ, ειδικά, σε αυτή την περίπτωση, ζητώντας του να σεβαστεί τη διεθνή κοινότητα, διαφορετικά τίθενται σε κίνδυνο οι υποδομές παροχής ανθρωπιστικής βοήθειας, πράγμα το οποίο σίγουρα αντιβαίνει τις αρχές του διεθνούς δικαίου.
<P>
Αποφασίσαμε όμως να υποστηρίξουμε αυτό το ψήφισμα καθώς - όπως καταλήξαμε μετά από τη χτεσινή μακροσκελή συζήτηση - πιστεύουμε ότι είναι σωστό και σημαντικό να το εγκρίνουμε τώρα και ότι πρέπει εμείς, το Ευρωπαϊκό Κοινοβούλιο ως θεσμικό όργανο - να εκπέμπουμε σε αυτή την κατεύθυνση. Ένα πράγμα είναι όμως αρκετά σαφές, ότι δηλαδή όταν η βία κλιμακώνεται έτσι που να μην κάνει πίσω ούτε απέναντι σε σχολεια και νηπιαγωγεία, αυτό που πρέπει να εκφράζουμε δεν είναι λύπη, αλλά μια καταδίκη στον πιο έντονο τόνο. Παρότι αυτό δεν περιλαμβάνεται στο ψήφισμα,
<P>
(Ζωηρά χειροκροτήματα)
<P>
θέλουμε στο σημείο αυτό να το τονίσουμε, καθώς θεωρούμε ότι αυτό αντικατοπτρίζει τα συναισθήματα πολλών από τους συναδέλφους μας, συμπεριλαμβανομένων εκείνων από άλλες ομάδες.
<P>
Επιτρέψτε μου να πω δυο λόγια σήμερα για ένα συνάδελφο ο οποίος, καθόλη την πολιτική του σταδιοδρομία, συνεισέφερε σημαντικά στην ειρήνη στον κόσμο και την Ευρωπαϊκή Ένωση. Αυτή η συνεδρίαση ολομέλειας είναι η τελευταία στην οποία παρίσταται ο συνάδελφός μου, κος Rocard. Για εμάς, στην Σοσιαλιστική Ομάδα του Ευρωπαϊκού Κοινοβουλίου, αλλά νομίζω και για όλους μας ...
<P>
(Ενθουσιώδεις επευφημίες)
<SPEAKER ID="074" NAME="Πρόεδρος">
Σας ευχαριστούμε πολύ, κε Schulz. Μια και δεν μπόρεσα να παραστώ χθες στη δεξίωση επ' ευκαιρία της επίσκεψης του Προέδρου του Συμβουλίου, Πρωθυπουργού της Τσεχίας Mirek Topolánek, θα ήθελα να πω τα εξής στον κο Rocard. Κε Rocard, θα ήθελα να σας εκφράσω τη φιλία και το βαθύ σεβασμό μου προς το άτομό σας και σας εύχομαι ευτυχία και επιτυχία σε όλα τα μελλοντικά σας σχέδια. Ελπίζω να εξακολουθήσουμε να βρισκόμαστε συχνά και θα ήθελα να σας ευχαριστήσω για όσα προσφέρατε στην ευρωπαϊκή ενοποίηση. Σας ευχαριστώ από καρδιάς, κε Rocard!
<P>
(Ζωηρά χειροκροτήματα)
<P>
- Πριν από την ψηφοφορία - αφορά την παράγραφο 3:
<SPEAKER ID="075" NAME="Michael Gahler" AFFILIATION="PPE-DE">
(DE) Κύριε Πρόεδρε, συμφωνώντας με την ομάδα μου, αλλά και με τις άλλες ομάδες, θα ήθελα να προτείνω την παρακάτω τροπολογία:
<P>
Να αντικατασταθεί το "μια ειδική ευθύνη" με το "ένα σημαντικό ρόλο", δηλαδή να γίνει: "που προϋποθέτει ένα σημαντικό ρόλο για την Αίγυπτο".
<P>
(" προφορική τροποποίηση έγινε αποδεκτή)
<SPEAKER ID="078" NAME="Πρόεδρος">
Κυρίες και κύριοι, θα ήθελα να σας ενημερώσω ότι υπό την ιδιότητά μου ως Πρόεδρος της Ευρωμεσογειακής Κοινοβουλευτικής Συνέλευσης (EMPA), θα προσπαθήσω τώρα να επιτύχω ένα παρόμοιο ψήφισμα και στο γραφείο της EMPA, με εκείνο στο οποίο μόλις κατέληξε η παρούσα ολομέλεια.
<P>
(Χειροκροτήματα)

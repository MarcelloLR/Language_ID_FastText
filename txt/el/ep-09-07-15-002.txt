<CHAPTER ID="002">
Υπογραφή των πράξεων που εγκρίθηκαν με συναπόφαση: βλ. Συνοπτικά Πρακτικά
<P>

<SPEAKER ID="007" NAME="Daniel Cohn-Bendit" AFFILIATION="Verts/ALE">
(FR) Κύριε Πρόεδρε, το Κοινοβούλιο της Λιθουανίας ψήφισε χτες υπέρ ενός νόμου για την ομοφυλοφιλία, την ομοφυλοφιλική και αμφιφυλοφιλική προπαγάνδα. Ο Πρόεδρος της Λιθουανίας είχε ήδη αρνηθεί να υπογράψει αυτό το νόμο. Παραπέμφθηκε στο κοινοβούλιο. Ο νόμος αυτός έρχεται σε άμεση αντίθεση με τον Χάρτη των Θεμελιωδών Δικαιωμάτων της Ευρωπαϊκής Ένωσης και το άρθρο 6 παράγραφος 1 της Συνθήκης της Λισαβόνας.
<P>
Κύριε Πρόεδρε, σας καλώ, για λογαριασμό του παρόντος Κοινοβουλίου, να διαμαρτυρηθείτε κατά του νόμου αυτού εξ ονόματος των ευρωπαϊκών αξιών, από τη στιγμή που ο Χάρτης των Θεμελιωδών Δικαιωμάτων, όπως ερμηνεύθηκε από τη Συνθήκη της Λισαβόνας, προβλέπει την απαγόρευση των διακρίσεων λόγω σεξουαλικού προσανατολισμού και ο νόμος αυτός κάνει διακρίσεις εναντίον σεξουαλικών μειονοτήτων.
<P>
Για λογαριασμό του παρόντος Κοινοβουλίου, σας καλώ να στείλετε επιστολή προς το Κοινοβούλιο της Λιθουανίας για να δηλώσετε ότι ο νόμος αυτός αντιτίθεται στην κοινή ιδέα της Ευρώπης.
<P>
(Χειροκροτήματα)
<SPEAKER ID="008" NAME="Πρόεδρος">
Σας ευχαριστώ. Προχωρούμε σε μια παρουσίαση της διάταξης των εργασιών.
<SPEAKER ID="009" NAME="Daniel Cohn-Bendit" AFFILIATION="Verts/ALE">
(FR) Κύριε Πρόεδρε, μπορείτε να μου πείτε εάν θα δράσετε; Σας ζήτησα να κάνετε κάτι· πρέπει να μου πείτε εάν πρόκειται να το κάνετε. Αυτό σας ζήτησα.
<SPEAKER ID="010" NAME="Πρόεδρος">
Θα μάθω τι ενέκρινε το Κοινοβούλιο της Λιθουανίας και στη συνέχεια θα αποφασίσω τι θα κάνω. Θα είμαι σε επικοινωνία μαζί σας για το ζήτημα αυτό.

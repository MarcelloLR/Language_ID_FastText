<CHAPTER ID="022">
Αποφάσεις της Επιτροπής Αναφορών το 2006 (συζήτηση)
<SPEAKER ID="394" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Carlos José Iturgaiz Angulo, εξ ονόματος της Επιτροπής Αναφορών, σχετικά με τις διαβουλεύσεις της Επιτροπής Αναφορών κατά το κοινοβουλευτικό έτος 2006.
<SPEAKER ID="395" NAME="Σταύρος Δήμας">
Μέλος της Επιτροπής. - Κυρία Πρόεδρε, αξιότιμα μέλη του Κοινοβουλίου, οι εργασίες της Επιτροπής Αναφορών αποτελούν μια εντυπωσιακή πηγή για να αποκτήσουμε σε βάθος αντίληψη των προβλημάτων και των παραπόνων των πολιτών όσον αφορά τις ευρωπαϊκές υποθέσεις.
<P>
Καλύπτουν ένα ευρύ φάσμα τομέων πολιτικής, αν και πολύ συχνά σχετίζονται με ζητήματα χωροταξίας και περιβάλλοντος, αφορούν ουσιαστικά όλα τα κράτη μέλη και η εμβέλειά τους φθάνει σε εκτεταμένα τμήματα της κοινωνίας των πολιτών. Από τον μεμονωμένο πολίτη μέχρι τους πολυεθνικούς μη κυβερνητικούς οργανισμούς.
<P>
Ο εισηγητής σας ορθά, πιστεύω, υπογραμμίζει τη σημασία όλου του έργου που αντιπροσωπεύουν οι 1.000 και πλέον αναφορές που λαμβάνετε κάθε χρόνο. Υπάρχουν τρεις πτυχές της έκθεσης και του ψηφίσματος στις οποίες θα ήθελα να αναφερθώ.
<P>
" πρώτη, είναι η πρόσφατη εξέλιξη με τις επισκέψεις της Επιτροπής στον τόπο όπου παρουσιάζεται το συγκεκριμένο πρόβλημα, που μπορεί να έχουν σημαντικό αντίκτυπο στα μέσα μαζικής ενημέρωσης και αναμφίβολα θα αυξήσουν την προβολή του έργου σας. Οι αποστολές αυτές, πέραν της κάλυψής τους από τον Τύπο και τα μέσα μαζικής ενημέρωσης, αποτελούν επίσης αφορμή για πολύ εμπεριστατωμένες εκθέσεις, οι οποίες είναι, κατά τη γνώμη μου, υψηλής ποιότητας. Πιστεύω ότι πρόκειται για σημαντικές καταγραφές της δραστηριότητάς σας και ότι οπωσδήποτε αξίζει να τύχουν ευρείας δημοσιότητας. Όσοι από σας είχατε την ευκαιρία να ακούσετε τα ραδιοφωνικά προγράμματα της προηγούμενης εβδομάδας, σχετικά με τη δραστηριότητα της Επιτροπής Αναφορών, θα καταλάβατε πόσο σημαντικό είναι να δέχεστε προσωπικά εκείνους που υποβάλλουν αναφορές, παρουσία όλων των αναγκαίων εμπειρογνωμόνων. Πρόκειται για μεγάλη επένδυση σε χρόνο και πόρους και είμαι βέβαιος ότι είναι από αυτές που αποδίδουν.
<P>
Το δεύτερο σημείο που θα ήθελα να υπογραμμίσω ήταν πάντοτε ένα από τα πλέον δημοφιλή σε αυτές τις συζητήσεις. " περίπτωση συνύπαρξης ή ακόμη και επικάλυψης αναφοράς και καταγγελίας που μπορεί να οδηγήσει ή όχι σε διαδικασία παράβασης. Από την έκθεση προκύπτει ότι τουλάχιστον το 2006 η Επιτροπή και πάλι δεν τηρούσε το Κοινοβούλιο όσο ενήμερο αυτό θα ήθελε. Θα έχετε προβλέψει σίγουρα ότι στο σημείο αυτό θα απαντήσω παραπέμποντας στην πρόσφατη ανακοίνωσή μας για την εφαρμογή του κοινοτικού δικαίου με τίτλο "Μια Ευρώπη αποτελεσμάτων". Στην ανακοίνωση αυτή υπάρχουν δεσμεύσεις για διαφάνεια, καθορισμό προτεραιοτήτων, εκσυγχρονισμό, καλύτερη συνεργασία με τις εθνικές αρχές και όλα όσα θα θέλατε σ' αυτές τις περιπτώσεις επικαλύψεων. Αλλά δεν σταματάμε εδώ. Έχουμε ήδη αρχίσει να επεξεργαζόμαστε ένα έγγραφο σχετικά με την πολιτική με την οποίαν θα εκφρασθούν όλα αυτά στην πράξη για τον τομέα του περιβάλλοντος, ο οποίος, όπως αντιλαμβάνομαι από την έκθεσή σας, είναι ένας από τους τομείς που σας απασχολεί περισσότερο.
<P>
Το τρίτο και τελευταίο από τα σημεία που θα ήθελα να θίξω αφορά περισσότερο το μέλλον. Θα ήθελα να σας διαβεβαιώσω και πάλι ότι πρόθεσή μας είναι να υπάρχει η καλύτερη δυνατή συνεργασία μεταξύ Επιτροπής και Κοινοβουλίου. " συνεργασία αυτή είναι αμοιβαία επωφελής. " συστηματική συνεργασία οδηγεί σε καλύτερη ανταλλαγή πληροφοριών και ως εκ τούτου σε βελτίωση του επιπέδου παροχής υπηρεσιών για τους πολίτες μας σε όλους τους τομείς. Αυτό θέλετε και εσείς και εμείς και ας προσπαθήσουμε ένα τέτοιο πρότυπο να αποτελέσει η εξέταση των αναφορών.
<P>
Και πάλι συγχαίρω τον εισηγητή για το θέμα αυτό.
<SPEAKER ID="396" NAME="Carlos José Iturgaiz Angulo">
εισηγητής. - (ES) Κυρία Πρόεδρε, θα ήθελα καταρχάς να ευχαριστήσω τον Επίτροπο κ. Δήμα για τα σχόλια και τις παρατηρήσεις του, και ήθελα επίσης φυσικά να ευχαριστήσω όλους αυτούς που κατέστησαν δυνατή την εκπόνηση αυτής της έκθεσης, μεταξύ άλλων το προσωπικό της γραμματείας, όλους τους συναδέλφους μου οι οποίοι έλαβαν μέρος στις συζητήσεις της επιτροπής και όλους αυτούς οι οποίοι εμπλούτισαν αυτή την έκθεση υποβάλλοντας τροπολογίες για τη βελτίωσή της. Σας ευχαριστώ όλους.
<P>
Κυρίες και κύριοι, υποβάλλω αυτή την έκθεση σύμφωνα με τη διαδικασία του άρθρου 192 του Κανονισμού σχετικά με τις διαβουλεύσεις της Επιτροπής Αναφορών κατά το κοινοβουλευτικό έτος 2006. " παρούσα έκθεση προσφέρει μια συνοπτική εικόνα των κυριότερων στοιχείων που χαρακτήρισαν τη δραστηριότητα της Επιτροπής Αναφορών την περασμένη χρονιά. Επισημαίνει τα επιτεύγματά της, και επίσης υποδεικνύει ορισμένους τομείς στους οποίους απαιτείται περαιτέρω πρόοδος, αφού προφανώς θα πρέπει να συνεχίσουμε να βελτιωνόμαστε.
<P>
Από όλες τις επιτροπές του Κοινοβουλίου, η Επιτροπή Αναφορών είναι αυτή που βρίσκεται εγγύτερα στους πολίτες. Οι πολίτες μπορούν να την προσεγγίσουν είτε ως ομάδα είτε ατομικά και η επιτροπή επιχειρεί να τους παρέχει τις καλύτερες λύσεις, διασφαλίζοντας ότι οι αναφορές αντιμετωπίζονται με διαφανή και αποτελεσματικό τρόπο και ότι οι πολίτες λαμβάνουν περιεκτικές απαντήσεις στα ζητήματα που εγείρουν.
<P>
Το δικαίωμα αναφορών, το οποίο θεσπίζεται στα άρθρα 21 και 194 της Συνθήκης ΕΚ, αποτελεί σημαντικό χαρακτηριστικό της ευρωπαϊκής ιθαγένειας καθώς επιτρέπει σε όλους τους πολίτες της Ευρωπαϊκής Ένωσης, καθώς και σε κάθε φυσικό ή νομικό πρόσωπο που κατοικεί ή έχει την καταστατική του έδρα σε κράτος μέλος να υποβάλουν αναφορά στο Ευρωπαϊκό Κοινοβούλιο για θέμα που εμπίπτει στο πεδίο αρμοδιότητας της ΕΕ.
<P>
Θα ήθελα, συνεπώς, να επισημάνω με κάποιο ενθουσιασμό ότι οι στατιστικές για άλλη μια φορά δείχνουν σταθερή ροή των αναφορών. Για παράδειγμα, 1 032 αναφορές υποβλήθηκαν το 2005 και 1 016 το 2006. Περίπου το ένα τρίτο κρίθηκαν μη παραδεκτές. Θα πρέπει να επισημανθεί ότι οι κύριοι τομείς ανησυχίας των αναφερόντων εξακολουθούν να είναι το περιβάλλον και η ελεύθερη κυκλοφορία αγαθών, προσώπων και κεφαλαίων.
<P>
Οι αναφορές δίδουν μια ενδιαφέρουσα εικόνα για την εφαρμογή της ευρωπαϊκής νομοθεσίας και τον αντίκτυπο που έχει στα άτομα. Μέσα από τις αναφορές τους, οι ευρωπαίοι πολίτες επισημαίνουν τις αδυναμίες και τις δυσκολίες της διαδικασίας μεταφοράς και εφαρμογής της νομοθεσίας: παραμένουν οι πλέον κατάλληλοι για την παρακολούθησης της εφαρμογής της κοινοτικής νομοθεσίας σε εθνικό επίπεδο.
<P>
" αναλογία των μη παραδεκτών αναφορών υποδεικνύει επίσης τη συνεχή ανάγκη αύξησης της ευαισθητοποίησης του κοινού και της πληροφόρησης των ευρωπαίων πολιτών με περισσότερη επιτυχία σχετικά με τη νομοθεσία και τις πολιτικές της ΕΕ, και σχετικά με το νόμιμο δικαίωμα αναφοράς τους στο Ευρωπαϊκό Κοινοβούλιο.
<P>
Προκειμένου να επιτευχθούν τα παραπάνω, απαιτείται συντονισμένη προσπάθεια εκ μέρους αυτού του ευρωπαϊκού θεσμικού οργάνου, η οποία θα πρέπει όμως να συνοδεύεται από τις προσπάθειες των διάφορων εθνικών θεσμικών οργάνων κάθε κράτους μέλους.
<P>
Θα ήθελα επίσης να δηλώσω, σε σχέση με την Ευρωπαϊκή Επιτροπή, ότι η Επιτροπή Αναφορών βασίζεται στην εμπειρογνωμοσύνη της Επιτροπής όσον αφορά τη διερεύνηση πιθανών παραβιάσεων της κοινοτικής νομοθεσίας οι οποίες έρχονται στο φως μέσω των αναφορών.
<P>
Οι συστάσεις της Επιτροπής εξακολουθούν να είναι ζωτικής σημασίας για τον προσδιορισμό της καταλληλότερης λύσης των προβλημάτων των αναφερόντων. Παρόλα αυτά, η επιτροπή ενθάρρυνε και συνεχίζει να ενθαρρύνει την Ευρωπαϊκή Επιτροπή να αποφεύγει τις τυποποιημένες, και σε ορισμένες περιπτώσεις μάλλον γενικές απαντήσεις που βασίζονται στη αυστηρή ερμηνεία των αρμοδιοτήτων της και στις πληροφορίες που παρέχουν τα κράτη μέλη.
<P>
" Επιτροπή Αναφορών συνέχισε να τονίζει τη σημασία της διασφάλισης ότι οι αξιολογήσεις των αναφορών θα πρέπει να δίνουν μεγαλύτερη έμφαση στα πραγματικά προβλήματα των πολιτών, και να ζητά από την Ευρωπαϊκή Επιτροπή να διεξάγει ανεξάρτητες έρευνες οι οποίες θα μπορούσαν να προσφέρουν μια περισσότερο συνεκτική προσέγγιση σε συγκεκριμένα ζητήματα.
<P>
Θέλω επίσης να επισημάνω ότι σε αυτόν τον διάλογο με την Ευρωπαϊκή Επιτροπή, η Επιτροπή Αναφορών έχει πάντα υπογραμμίσει τον σημαντικό ρόλο που διαδραματίζουν οι αναφορές στην επίτευξη του κοινού στόχου που είναι να φέρνουν την Ευρώπη εγγύτερα στους πολίτες.
<P>
Θα πρέπει να πούμε επίσης ότι η Επιτροπή Αναφορών και ο Ευρωπαίος Διαμεσολαβητής είχαν μια εποικοδομητική σχέση με βάση τον συνεχή διάλογο και τον αμοιβαίο σεβασμό για τις αρμοδιότητες και τα προνόμια ο ένας του άλλου, και παρουσίασαν δύο εκθέσεις.
<SPEAKER ID="397" NAME="Rainer Wieland">
εξ ονόματος της Ομάδας PPE-DE. - (DE) Κυρία Πρόεδρε, καταρχάς, θα ήθελα να καταγγείλω για άλλη μια φορά το γεγονός ότι αυτή η έκθεση συγκεκριμένα συζητείται σε τόσο ακατάλληλη ώρα από την άποψη της δημόσιας απήχησής της. Έχω να υποβάλω πέντε παρατηρήσεις συνολικά.
<P>
Το δεύτερο σημείο που θέλω να τονίσω είναι ότι χρειαζόμαστε αποφάσεις της Επιτροπής που θα κινούν τη διαδικασία επί παραβάσει της Συνθήκης. Δεν αρκεί, κύριε Επίτροπε, να συντάσσει κανείς ένα έγγραφο το οποίο έχει απλά ως σκοπό να καταγράψει την αποφασιστικότητά του, πράγμα το οποίο είναι αυτό που μόλις είπε η διερμηνεία· αντίθετα, είναι αναγκαίο να επιφέρει πραγματικές βελτιώσεις. Δικό σας έργο είναι να διευκολύνετε τη λήψη αποφάσεων σχετικά με την κίνηση της διαδικασίας επί παραβάσει της Συνθήκης τις οποίες στη συνέχεια θα δημοσιεύετε, αν χρειαστεί με τις επακόλουθες δικαστικές αποφάσεις ή νομικές κρίσεις.
<P>
Τρίτον, το Συμβούλιο αποκτά περισσότερο πολιτικό χαρακτήρα. Με την επέκταση της ειδικής πλειοψηφίας, το Συμβούλιο αναλαμβάνει περισσότερες συνολικές ευθύνες για τη θέσπιση της νομοθεσίας του, ως συννομοθέτης, και συνεπώς για την εκτέλεση αυτών των νόμων. Θα θέλαμε να τονίσουμε για μια ακόμη φορά ότι θα υποδεχόμαστε με μεγάλη ευχαρίστηση περισσότερη ανάμειξη του Συμβουλίου στις δραστηριότητες της Επιτροπής Αναφορών και, για παράδειγμα, τον διορισμό ενός ανώτερου υπαλλήλου που θα συντονίζει τα θέματα που σχετίζονται με τις αναφορές.
<P>
Το πέμπτο και τελευταίο σημείο που θα θίξω είναι το εξής: δεν θέλουμε απλώς να ασκούμε κριτική στους άλλους. Με αυτή την έκθεση θέλουμε να στείλουμε το μήνυμα ότι εμείς οι ίδιοι, ως Ευρωπαϊκό Κοινοβούλιο, χρειάζεται να βελτιωθούμε. Μπορείτε να διαβάσετε για αυτό στις παραγράφους 25 και 26. Χρειαζόμαστε μια καλύτερη διαδικασία ενώπιον του Ευρωπαϊκού Κοινοβουλίου. Χρειαζόμαστε κατάλληλους ανθρώπινους πόρους, χρειαζόμαστε τον κατάλληλο χρόνο για τις απαντήσεις, χρειαζόμαστε καλύτερη ροή των εργασιών, χρειαζόμαστε μια περισσότερη διαφανή διαδικασία για τους πολίτες, και χρειαζόμαστε μια καλύτερη μέθοδο διαχωρισμού των ασήμαντων και μη παραδεκτών αναφορών σε πρώιμο στάδιο έτσι ώστε να μπορούμε να εστιάσουμε σε αυτές που είναι παραδεκτές και σημαντικές. Το Κοινοβούλιο έχει κάνει ένα σημαντικό βήμα προόδου στο σημείο αυτό δημιουργώντας μια εξεταστική επιτροπή, συνεπώς είμαστε σε καλό δρόμο.
<SPEAKER ID="398" NAME="Proinsias De Rossa">
εξ ονόματος της Ομάδας PSE. - (EN) Κυρία Πρόεδρε, δεν υποστηρίζω την τροπολογία 1 στην παράγραφο 15, και εκπλήσσομαι που ο κ. Atkins έχει προσθέσει το όνομά του σε αυτήν. Πιστεύω ότι υπονομεύει την Επιτροπή Αναφορών και το έργο του Διαμεσολαβητή, και θα παρακαλούσα τους βουλευτές να την καταψηφίσουν.
<P>
" επιτροπή διαδραματίζει σημαντικό ρόλο στο να φέρνει την Ένωση εγγύτερα στον πολίτη. Πράγματι, κατορθώσαμε σε πολλές περιπτώσεις να κερδίσουμε αποκατάσταση της ζημίας αλλά και εύνομη συμπεριφορά της διοίκησης, τόσο απέναντι σε ιδιώτες καταγγέλλοντες όσο και απέναντι σε ολόκληρες κοινότητες. Το Ευρωπαϊκό Κοινοβούλιο αντιμετωπίζεται ολοένα και περισσότερο από του πολίτες ως ένα σημαντικό βήμα από το οποίο μπορούν να υπερασπίζονται το περιβάλλον τους, την ποιότητα του πόσιμου νερού τους και την αρχαιολογική τους κληρονομιά.
<P>
Υπάρχουν, ωστόσο, αδυναμίες, οι οποίες θα πρέπει να αντιμετωπισθούν, στους μηχανισμούς που διαθέτουν η Επιτροπή Αναφορών και η Ευρωπαϊκή Επιτροπή όσον αφορά την επιδίωξη επανόρθωσης και για την επιβολή των αποφάσεων στις κυβερνήσεις και τις τοπικές αρχές λόγω αμέλειας ή, σε κάποιες περιπτώσεις, και λόγω εσκεμμένης αποφυγής εφαρμογής του ευρωπαϊκού δικαίου.
<P>
Υπάρχουν παραδείγματα: το σχέδιο για τον αυτοκινητόδρομο M30 στη Μαδρίτη, τον οποίο εγώ ο ίδιος επισκέφτηκα εξ ονόματος της Επιτροπής Αναφορών, όπου οι αρχές εξακολουθούν να μην εφαρμόζουν τις συμφωνημένες δράσεις για την άρση των παραβιάσεων από μέρους τους του δικαίου της ΕΕ· μια παρόμοια περίπτωση αφορά τους lettori στην Ιταλία, οι οποίοι έχουν εμποδιστεί στην αναζήτησή τους για ίσους όρους μεταχείρισης εδώ και περισσότερο από 20 χρόνια· και οι ανεπαρκείς νόμοι και διαδικασίες για την προστασία του πόσιμου νερού και της αρχαιολογικής κληρονομιάς στην Ιρλανδία. Πιστεύω ότι, ως Επιτροπή Αναφορών και ως Ένωση, χρωστάμε στους αναφέροντες τουλάχιστον την εφαρμογή των αποφάσεων που έχουν εκδοθεί κατά των κυβερνήσεων και των τοπικών αρχών.
<P>
" Επίτροπος Wallström σήμερα τόνισε σε αυτό το Κοινοβούλιο ότι ο νόμος αξίζει τόσο όσο αξίζει η εφαρμογή του. Σαφώς, υπάρχουν πολλοί νόμοι σε ευρωπαϊκό επίπεδο οι οποίοι δεν εφαρμόζονται ορθά σε εθνικό επίπεδο, και οι πολίτες δεν θα εμπιστεύονται την Ευρωπαϊκή Ένωση μέχρις ότου αυτό συμβεί.
<SPEAKER ID="399" NAME="Marian Harkin">
εξ ονόματος της Ομάδας ALDE. - (EN) Κυρία Πρόεδρε, καταρχάς θα ήθελα να συγχαρώ τον εισηγητή για την εξαιρετική του έκθεση. Εγώ η ίδια έγινα μέλος της Επιτροπής Αναφορών μόλις πριν από έναν χρόνο και κάτι και κατά την περίοδο αυτή απέκτησα εμπειρία από πρώτο χέρι σχετικά με το εξαιρετικά πολύτιμο έργο που διεξάγει η επιτροπή.
<P>
Αλλά πόσο συχνά εμείς ως πολιτικοί ακούμε να γίνεται λόγος για το δημοκρατικό έλλειμμα, και πόσο συχνά μας ζητείται συνεπώς να συνδιαλεγόμαστε με τους πολίτες; Λοιπόν, η Επιτροπή Αναφορών αποτελεί έναν απτό, χειροπιαστό, πρακτικό τρόπο συνδιαλλαγής με τους ευρωπαίους πολίτες. Υπάρχει ένα βασικό στοιχείο αλήθειας στη δήλωση ότι η πολιτική είναι πάντα τοπική υπόθεση, και ενώ οι πολίτες σε όλη την ΕΕ των 27 ενδιαφέρονται για τα μεγάλα ζητήματα όπως η παγκοσμιοποίηση, η διεύρυνση της ΕΕ, η μετανάστευση, ο ενεργειακός εφοδιασμός κλπ. τις πιο πολλές φορές ενδιαφέρονται για το πώς αυτά τα ζητήματα επηρεάζουν τις ζωές τους, τις οικογένειές τους και τις κοινότητές τους. Αντίστοιχα, όσον αφορά την ευρωπαϊκή νομοθεσία, οι πολίτες ενδιαφέρονται για το πώς αυτή επιδρά στις ζωές τους και στις κοινότητές τους. Και σε όσες περιπτώσεις παρατηρούν λανθασμένη εφαρμογή ή κακόπιστη εφαρμογή της ευρωπαϊκής νομοθεσίας, επιθυμούν έναν σχετικά απλό, εύκολο και αποτελεσματικό τρόπο αντιμετώπισης της κατάστασης.
<P>
Αυτό αναζητούν από την Επιτροπή Αναφορών. Αν η αναφορά τους κριθεί παραδεκτή, επιθυμούν την εξέτασή της με αποτελεσματικό και έγκαιρο τρόπο, και σχετικά με αυτό υποστηρίζω ιδιαίτερα τον εισηγητή στις παραγράφους 9, 10 και 12, όπου καλεί τόσο την Επιτροπή όσο και την Επιτροπή Αναφορών να βελτιωθούν όσον αφορά τον έγκαιρο χειρισμό των αναφορών.
<P>
Συμφωνώ επίσης με τον εισηγητή στις παραγράφους 25 και 26, όπου τονίζει την ανάγκη ενίσχυσης της γραμματείας της Επιτροπής Αναφορών και την ανάγκη εξεύρεσης των αναγκαίων χρηματοοικονομικών μέσων προκειμένου να συνεχιστεί η ανάπτυξη του συστήματος λογισμικού ηλεκτρονικής υποβολής αναφορών.
<P>
Κατά τη γνώμη μου, η Επιτροπή Αναφορών αποτελεί σε μεγάλο βαθμό τμήμα της δημόσιας εικόνας των ευρωπαϊκών θεσμικών οργάνων: οι πολίτες μπορούν να έχουν πρόσβαση στην επιτροπή και να πετυχαίνουν την ακρόαση της υπόθεσής τους, και αυτό αποτελεί αναπόσπαστο κομμάτι της ιθαγένειας της ΕΕ. Αλλά το σύστημα θα πρέπει να λειτουργεί αποτελεσματικά. Αν όχι, αυτό αποτελεί τη χειρότερη από όλες τις δυνατές εκβάσεις, όχι μόνο επειδή οι πολίτες θεωρούν ότι η λανθασμένη εφαρμογή ή η μη-εφαρμογή της νομοθεσίας της ΕΕ επιδρά αρνητικά στις ζωές τους, αλλά επειδή το ίδιο το σύστημα το οποίο βρίσκεται εκεί για να τους υποστηρίξει στην πραγματικότητα τους απογοητεύει. Για τον λόγο αυτό μια Επιτροπή Αναφορών η οποία λειτουργεί σωστά, λαμβάνει επαρκείς πόρους και συνεργάζεται καλά με την Επιτροπή και το Συμβούλιο, είναι θεμελιώδης όσον αφορά τη στήριξη και την επικύρωση των δικαιωμάτων των πολιτών της ΕΕ.
<P>
Υποστηρίζω πλήρως την πρόταση να αυξηθεί η ορατότητα της "Πύλης των Πολιτών" σε σχέση με το δικαίωμα υποβολής αναφοράς. Αν οι πολίτες γνωρίζουν ότι έχουν το δικαίωμα υποβολής αναφοράς και έχουν την προσδοκία μιας δίκαιης και έγκαιρης απάντησης τότε ενισχύουμε τη νομοθεσία της ΕΕ, της δίνουμε μεγαλύτερη νομιμοποίηση και διαφάνεια και ενισχύουμε την Ευρωπαϊκή Ένωση.
<P>
Τέλος, θα ήθελα να πω στον Επίτροπο ότι θα πρέπει να βελτιώσουμε τη λειτουργία της επιτροπής, όπως παρουσιάζεται συνοπτικά σε αυτή την έκθεση, και ότι αυτή η υπέροχη φράση "να συνδεθούμε με τους πολίτες" μπορεί να αποτελέσει πραγματικότητα και όχι απλά φιλοδοξία.
<SPEAKER ID="400" NAME="Marcin Libicki">
εξ ονόματος της Ομάδας UEN. - (PL) Κυρία Πρόεδρε, θα ήθελα να ευχαριστήσω ειλικρινά τον εισηγητή κ. Iturgaiz, τα μέλη της Επιτροπής Αναφορών και επίσης τη γραμματεία της, της οποίας προΐσταται ο κ. Lowe, για το έργο που έχουν αναλάβει κατά τη διάρκεια των τελευταίων τριών ετών αυτής της κοινοβουλευτικής περιόδου, το οποίο έχει δημιουργήσει σχολή.
<P>
" Επιτροπή Αναφορών έχει αντιμετωπίσει κάθε είδους ζήτημα που προκάλεσε ανησυχία στους πολίτες της Ευρωπαϊκής Ένωσης και πού ήταν σημαντικό για αυτούς. Μεταξύ αυτών των ζητημάτων περιλαμβανόταν το προοίμιο της Συνταγματικής Συνθήκης με την αναφορά στον Θεό και στον χριστιανισμό, η χρεοκοπία των ιδιωτών που συνδεόταν με τη Lloyds και την Equitable Life, και ο καθολικός ραδιοφωνικός σταθμός Radio Cope στη Βαρκελώνη. " Επιτροπή Αναφορών ασχολήθηκε επίσης με τα σχέδια για τη χρήση των γαιών στη Βαλένθια, τους φόρους κατανάλωσης στα αυτοκίνητα, την παράκαμψη της κοιλάδας της Rospuda στην Πολωνία, την παραβίαση των οδηγιών της Ευρωπαϊκής Ένωσης σχετικά με την Ιρλανδία (Tara), και την παράκαμψη της Ορλεάνης στη Γαλλία. Επίσης, η επιτροπή εξέτασε τις δραστηριότητες των αποκαλούμενων "Jugendamt", των γερμανικών αρχών που ασχολούνται με τη νεολαία· πολλές καταγγελίες έχουν υποβληθεί κατά των Jugendamt.
<P>
Όπως δήλωσε ο κ. Iturgaiz, η Επιτροπή Αναφορών είναι πολύ σημαντική για τους πολίτες της Ευρώπης. Φέρνει τα ευρωπαϊκά θεσμικά όργανα εγγύτερα στους πολίτες και είναι θεμελιώδης με την έννοια ότι καθιστά τις κοινωνίες ενήμερες για την πραγματική φύση αυτών των θεσμικών οργάνων.
<SPEAKER ID="401" NAME="David Hammerstein">
εξ ονόματος της Ομάδας Verts/ALE. - (ES) Κυρία Πρόεδρε, κύριε Iturgaiz, θα ήθελα να σας ευχαριστήσω για αυτή την εξαιρετική έκθεση.
<P>
Θα ήθελα να ξεκινήσω ζητώντας από την Πρόεδρο να μεταδώσει τη σοβαρή ανησυχία όλων των μελών της Επιτροπής Αναφορών σχετικά με την απόλυτη έλλειψη ανθρώπινων πόρων στη γραμματεία της επιτροπής. Θα ήθελα επίσης να μεταδώσει την ανησυχία αυτή προς το Προεδρείο του ΕΚ, το οποίο είναι υπεύθυνο για την παροχή επαρκών πόρων για αυτήν την εξαιρετικά σημαντική αποστολή της διατήρησης της ρέουσας επικοινωνίας με τους πολίτες της ΕΕ.
<P>
Δεύτερον, θα ήθελα να επωφεληθώ της παρουσίας εδώ του Επιτρόπου κ. Δήμα. Καθώς πολλές από τις αναφορές σχετίζονται με το περιβάλλον και πολλές από αυτές προέρχονται από την Ισπανία, θα ήθελα να συζητήσουμε για το πώς θα μπορούσαν να αντιμετωπιστούν καλύτερα.
<P>
Καταρχάς, ως θεματοφύλακας των Συνθηκών, η Ευρωπαϊκή Επιτροπή προφανώς δεν εκπληρώνει τον ρόλο της όταν παραλείπει να δράσει με επαρκή ταχύτητα σε σχέση με πολλές αναφορές. Σε αρκετές περιπτώσεις ερχόμαστε αντιμέτωποι με καταστάσεις όπου ενεργούμε in articulo mortis: με άλλα λόγια, μέχρι να φτάσουμε στο σημείο να εξετάσουμε τη δυνατότητα εκκίνησης των διαδικασιών επί παραβάσει, είναι πλέον πολύ αργά.
<P>
Ύστερα, όπως ανέφεραν ορισμένοι συνάδελφοί μου, θα πρέπει να εξετάσουμε τις πληροφορίες που προσκομίζουν οι αναφέροντες. Υπάρχουν υπερβολικά πολλές υποθέσεις, ιδίως στην Ισπανία, όπου δεν έχει υπάρξει σαφής απάντηση στην αναφορά και ούτε καν η προσπάθεια να γίνει σοβαρή εξέταση των πληροφοριών που έχουν προσκομιστεί, όπως για παράδειγμα οι αναφορές σχετικά με τα υπαίθρια ορυχεία ή με τα κέντρα χιονοδρομιών εν μέσω περιοχών που υπάγονται στο πρόγραμμα Natura 2000.
<P>
Από την άλλη, η Ευρωπαϊκή Επιτροπή έχει αναλάβει υποδειγματική δράση σε σχέση με άλλες αναφορές, και μεταξύ αυτών θα μπορούσαμε να αναφέρουμε την περίπτωση της κοιλάδας της Rospuda στην Πολωνία. Παρόλα αυτά, μας ανησυχεί, όπως έχω ήδη αναφέρει, ότι σε πολλές περιπτώσεις η Επιτροπή αναλαμβάνει δράση πολύ αργά αφού έχει συντελεσθεί μια κατάφωρη παραβίαση της περιβαλλοντικής νομοθεσίας. Έχουμε, για παράδειγμα, την υπόθεση του αυτοκινητόδρομου 501 στην Αυτόνομη Κοινότητα της Μαδρίτης όπου οι διαδικασίες επί παραβάσει κινήθηκαν όταν το έργο είχε πλέον ολοκληρωθεί.
<P>
Ανησυχούμε επίσης για την εφαρμογή της οδηγίας για την εκτίμηση περιβαλλοντικών επιπτώσεων και της οδηγίας για τη στρατηγική εκτίμηση περιβαλλοντικών επιπτώσεων. Οι παραπάνω δεν εφαρμόζονται ορθά σε πολλές χώρες, ιδίως στην Ισπανία, όπου τα σχέδια περικόβονται έτσι ώστε να μην χρειάζεται να εφαρμοστεί η οδηγία.
<P>
Τέλος, η εφαρμογή της οδηγίας πλαίσιο για τα ύδατα παραμένει εξαιρετικά ανομοιογενής, και σε ορισμένες περιπτώσεις που σχετίζονται με μεγάλες ιδιοκτησίες στην Ισπανία όπου έχουν εκδοθεί δεσμευτικές εκθέσεις κατά της ίδιας της κυβέρνησης της Ισπανίας, η Ευρωπαϊκή Επιτροπή αρνείται να αναλάβει προληπτική δράση.
<SPEAKER ID="402" NAME="Πρόεδρος">
Ευχαριστούμε, David. Σε διαβεβαιώνω ότι θα μεταφέρω στο Προεδρείο το αίτημά σου αναφορικά με τους πρόσθετους ανθρώπινους πόρους για το έργο της γραμματείας της Επιτροπής Αναφορών.
<SPEAKER ID="403" NAME="Willy Meyer Pleite">
εξ ονόματος της Ομάδας GUE/NGL. - (ES) Κυρία Πρόεδρε, είναι αλήθεια ότι μία εκ των οδηγιών που παραβιάζονται συχνότερα είναι η οδηγία για την εκτίμηση περιβαλλοντικών επιπτώσεων, η οποία είναι υποχρεωτική για κάθε είδους κατασκευές και σχεδιασμό.
<P>
Το πρόβλημά μας είναι απλά ότι αναλαμβάνουμε δράση πολύ αργά μετά την υποβολή των αναφορών από τους πολίτες, όταν η μη αναστρέψιμη ζημία έχει ήδη συντελεσθεί.
<P>
Στην Ισπανία έχουμε υποστεί κάποιες εξαιρετικά αρνητικές συνέπειες κατά μήκος ολόκληρης της ακτογραμμής μας ως αποτέλεσμα πολύ επιθετικών κατασκευαστικών σχεδίων. Την τρέχουσα περίοδο μια εγκατάσταση επαναφοράς υγροποιηθέντος αερίου σε αέρια μορφή κατασκευάζεται ακριβώς εν μέσω της εκβολής του El Ferrol, η οποία παρουσιάζει μεγάλο ενδιαφέρον για την κοινότητα και αποτελεί τμήμα του δικτύου Natura 2000, ενώ καμία εκτίμηση περιβαλλοντικών επιπτώσεων δεν έχει πραγματοποιηθεί. Αυτή είναι η μόνη εγκατάσταση επαναφοράς υγροποιηθέντος αερίου σε αέρια μορφή στην Ισπανία για την οποία δεν θα έχει προηγηθεί εκτίμηση περιβαλλοντικών επιπτώσεων, δημιουργώντας κατά συνέπεια έλλειψη ασφάλειας και παραβιάζοντας με σαφή τρόπο τις οδηγίες.
<P>
Ο καθένας από εμάς θα πρέπει να καταβάλει μεγάλη προσπάθεια πρoκειμένου να επισπεύσουμε τις απαντήσεις μας έτσι ώστε οι πολίτες να δουν ότι τα δικαιώματά τους δεν παραβιάζονται.
<SPEAKER ID="404" NAME="Kathy Sinnott">
εξ ονόματος της Ομάδας IND/DEM. - (EN) Κυρία Πρόεδρε, θεωρώ την Επιτροπή Αναφορών μία από τις πλέον πολύτιμες επιτροπές του Κοινοβουλίου, αν όχι την πλέον πολύτιμη. Αποτελεί τον τρόπο με τον οποίο οι πολίτες μας εκφράζουν πώς οι πολλοί νόμοι με τους οποίους καταπιανόμαστε στις άλλες επιτροπές τους επηρεάζουν ή όχι. Χωρίς αυτή την ανατροφοδότηση είμαστε καταδικασμένοι να εργαζόμαστε σε ένα κενό. Αλλά όσον αφορά την ορθή διεξαγωγή του έργου μας, υπάρχει κάτι που λείπει από τη διαδικασία: το Συμβούλιο και η Μόνιμη Αντιπροσωπεία των κρατών μελών. Πώς μπορούμε να πετύχουμε αποτελέσματα υπέρ ενός πολίτη σε μια διαφορά με τη χώρα του χωρίς αυτή η χώρα να αντιπροσωπεύεται στην Επιτροπή Αναφορών;
<P>
Το δεύτερο σημείο που θέλω να αναφέρω είναι μια συγκεκριμένη αναφορά. Ο λαός της Ιρλανδίας ήρθε στην Επιτροπή Αναφορών, με τρεις συνολικά αναφορές, που σχετίζονταν με τον πλέον σημαντικό και ευαίσθητο αρχαιολογικό χώρο μας: την περιοχή της Tara, πατρίδα των Υψηλών Βασιλέων και του Αγίου Πατρικίου. " Επιτροπή Αναφορών έχει απαντήσει και έχει ζητήσει να σταματήσει η καταστροφή. " Επιτροπή έχει προσφύγει κατά των αρχών της Ιρλανδίας και παρόλα αυτά, μέχρι να υπάρξει κάποιο αποτέλεσμα, θα έχει ολοκληρωθεί ο αυτοκινητόδρομος, θα βρίσκεται ήδη εκεί για τρία ή τέσσερα χρόνια, και η καταστροφή θα έχει συντελεστεί. Ο λαός της Ιρλανδίας δεν θα μπορέσει να ξεπεράσει την απογοήτευση του.
<SPEAKER ID="405" NAME="Simon Busuttil" AFFILIATION="PPE-DE">
(EN) Κυρία Πρόεδρε, θα ήθελα να συγχαρώ τον συνάδελφό μου κ. Iturgaiz Angulo για την εξαιρετική έκθεσή του.
<P>
Έχοντας αποτελέσει μέλος της Επιτροπής Αναφορών ο ίδιος από την αρχή του τρέχοντος έτους, πρέπει και εγώ να παραδεχθώ ότι μετατρέπομαι σε φανατικό υποστηρικτή αυτής της επιτροπής και της σημασίας του ρόλου της. Τολμώ να πω, ωστόσο, ότι πολλοί από τους βουλευτές αυτού του Κοινοβουλίου δεν αποδίδουν στην επιτροπή τη σημασία που της αξίζει, και αυτό θα πρέπει να αλλάξει.
<P>
Αν η ευρωπαϊκή ιθαγένεια έχει κάποιο νόημα, σίγουρα αυτό θα πρέπει να είναι ότι οι πολίτες της Ευρώπης μπορούν να διεκδικήσουν τα δικαιώματά τους και να κάνουν τις φωνές τους να ακουστούν, ανεξάρτητα από το αν εναντιώνονται σε εταιρείες, τοπικές ή περιφερειακές αρχές, δημόσιους οργανισμούς ή ακόμα και τις ίδιες τις εθνικές κυβερνήσεις τους. Αυτό το δικαίωμα ασκείται βέλτιστα με τη χρήση της αναφοράς προς το Ευρωπαϊκό Κοινοβούλιο, ένα δικαίωμα το οποίο αναγνωρίζεται ως βασικό δικαίωμα από τη Συνθήκη. Υπό την προϋπόθεση ότι η καταγγελία τους αφορά δικαιώματα που αναγνωρίζει το δίκαιο της ΕΕ, οι πολίτες μπορούν να βασίζονται στην Ευρώπη και σε εμάς, ως αντιπρόσωποι των Ευρωπαίων, για να τους υποστηρίξουμε.
<P>
" αναφορά αποτελεί, θα έλεγα, σπουδαίο φόρο τιμής στην Ευρώπη και σε αυτό που εκείνη αντιπροσωπεύει, αλλά πιστώνεται επίσης σε μεγάλο βαθμό στα κράτη μέλη, επειδή τα ίδια τα κράτη μέλη υπέγραψαν μια Συνθήκη η οποία αναγνώρισε το δικαίωμα αναφοράς, έστω και αν η αναφορά μπορεί συχνά να χρησιμοποιηθεί ως εργαλείο κατά των ίδιων των αρχών των κρατών μελών. Έτσι παρακινώ μετ' επιτάσεως τους πολίτες της ΕΕ να διεκδικήσουν τα δικαιώματά τους, να χρησιμοποιήσουν την αναφορά ως εργαλείο υπεράσπισής του εαυτού τους αναφορικά με τα δικαιώματα της ΕΕ. Αυτοί που θα το πράξουν σίγουρα θα μας βρουν να στεκόμαστε ακριβώς εκεί δίπλα τους.
<SPEAKER ID="406" NAME="Lidia Joanna Geringer de Oedenberg" AFFILIATION="PSE">
(PL) Κυρία Πρόεδρε, το Ευρωπαϊκό Κοινοβούλιο έλαβε 1 016 αναφορές το 2006. Όπως και το 2005, περίπου το ένα τρίτο αυτών των αναφορών δεν ενέπιπταν στη σφαίρα των αρμοδιοτήτων της Ευρωπαϊκής Ένωσης και συνεπώς κρίθηκαν μη παραδεκτές.
<P>
Το παραπάνω είναι ενδεικτικό της ανάγκης να διασφαλίσουμε ότι οι πολίτες είναι κατάλληλα πληροφορημένοι όσον αφορά το πεδίο των αρμοδιοτήτων της Ένωσης και των θεσμικών οργάνων της. Εν προκειμένω, θα ήθελα να τονίσω την τεράστια συνεισφορά της Επιτροπής Αναφορών στο έργο του Ευρωπαϊκού Κοινοβουλίου από την άποψη της επικοινωνίας με τους πολίτες και της προώθησης της διαφάνειας και της υπευθυνότητας στη διαδικασία λήψης αποφάσεων της Ένωσης. " στενή συνεργασία μεταξύ της Επιτροπής Αναφορών και του Ευρωπαίου Διαμεσολαβητή θα πρέπει επίσης να επαινεθεί.
<P>
Παρόλα αυτά, απαιτείται επειγόντως μεγαλύτερη δέσμευση από το Συμβούλιο. Ειδικότερα, ένας ανώτερος υπάλληλος θα πρέπει να επιφορτισθεί με το έργο του συντονισμού των αναφορών, καθώς πολλές από τις τελευταίες αφορούν ευαίσθητα πολιτικά ζητήματα που σχετίζονται με τη μεταφορά των κοινοτικών διατάξεων στην εθνική νομοθεσία των κρατών μελών. Ο μόνος τρόπος να ανταποκριθούμε στις προσδοκίες των πολιτών με την έννοια των γρήγορων και αποτελεσματικών απαντήσεων στις καταγγελίες τους είναι με την επιτάχυνση της διαδικασίας εξέτασης των αναφορών και με τη διασφάλιση της συνεργασίας μεταξύ των διάφορων θεσμικών οργάνων.
<P>
Κλείνοντας, θα ήθελα να ευχαριστήσω τον εισηγητή για ένα πολύ καλά δουλεμένο έγγραφο.
<SPEAKER ID="407" NAME="Μάριος Ματσάκης" AFFILIATION="ALDE">
(EN) Κυρία Πρόεδρε, θα ήθελα και εγώ να συγχαρώ τον εισηγητή για την εξαιρετική του έκθεση. Ταυτόχρονα θα ήθελα να συγχαρώ τον πρόεδρο της Επιτροπής Αναφορών, τα μέλη και τη γραμματεία της για το θαυμάσιο έργο που φέρουν εις πέρας.
<P>
" Επιτροπή Αναφορών, παρά το γεγονός ότι κάποιες φορές η συμμετοχή των βουλευτών σε αυτήν είναι κάπως ισχνή, αποτελεί, πιστεύω, μία από τις πλέον σημαντικές επιτροπές η οποία συνδέει τον απλό ευρωπαίο πολίτη με τη θεσμική τάξη της ΕΕ. Παρέχει τον μηχανισμό μέσω του οποίου οι εκλογείς μας μπορούν να νιώσουν εγγύτερα στην ΕΕ, και διευκολύνει σημαντικά το αίσθημα μεταξύ των πολιτών ότι τα θεσμικά όργανα της ΕΕ δεν στελεχώνονται από γραφειοκράτες χωρίς πρόσωπο που δεν λογοδοτούν πουθενά, αλλά ότι και αυτοί μπορούν να υποχρεούνται σε λογοδοσία, και ότι ευθύνες μπορούν να αναζητηθούν και κριτική να ασκηθεί σε αυτούς οι οποίοι δεν ασκούν τα καθήκοντά τους τόσο καλά όσο θα έπρεπε.
<P>
Κάτι το οποίο είναι πολύ σημαντικό, αυτή η έκθεση αποδεικνύει ότι ο συνεχής διάλογος της Επιτροπής Αναφορών με τον Διαμεσολαβητή και την Επιτροπή έχει αποτελέσει εξαιρετικά χρήσιμη άσκηση, αλλά, δυστυχώς, η συνεργασία με τα κράτη μέλη και το Συμβούλιο αφήνει πολλές προσδοκίες ανεκπλήρωτες, και αυτός είναι ένας τομέας όπου σημαντικές βελτιώσεις απαιτούνται επειγόντως.
<SPEAKER ID="408" NAME="Ewa Tomaszewska" AFFILIATION="UEN">
(PL) Κυρία Πρόεδρε, η συνεισφορά της Επιτροπής Αναφορών όσον αφορά την επικοινωνία μεταξύ του Ευρωπαϊκού Κοινοβουλίου και των πολιτών των κρατών μελών είναι ανεκτίμητη και απαντά στις προσδοκίες της κοινωνίας. Είναι γεγονός ότι κάθε χρόνο λαμβάνονται περίπου 1 000 αναφορές, κάπου 2 500 έγγραφα, και ότι άλλα τόσα έγγραφα πάλι στέλνονται κάθε χρόνο. Σαφώς, κατά συνέπεια, τέτοιου είδους άμεση επαφή με το Ευρωπαϊκό Κοινοβούλιο είναι αναγκαία για τους πολίτες των χωρών μας και τους ενθαρρύνει να ελπίζουν ότι τα προβλήματά τους μπορούν να επιλυθούν.
<P>
Φυσικά αυτό δεν σημαίνει ότι οι συντάκτες των αναφορών αυτών έχουν πάντα δίκιο. Περιλαμβάνονται διαφορές απόψεων και συμφερόντων. Παρόλα αυτά, το γεγονός καθαυτό ότι η Επιτροπή Αναφορών εξετάζει τις αναφορές καθιστά δυνατή την εκτίμηση των προβλημάτων που απασχολούν την κοινωνία. Παρέχει επίσης μια ευκαιρία για βελτίωση της νομοθεσίας η οποία δεν είναι πάντα χωρίς αμφισημίες ή διαφανής, για την εξάλειψη των νομικών κενών και για την πρόληψη των παραβιάσεων ή της λανθασμένης μεταφοράς της κοινοτικής νομοθεσίας.
<P>
Θα ήθελα να ευχαριστήσω την Επιτροπή Αναφορών για την έκβαση του χρήσιμου έργου της.
<SPEAKER ID="409" NAME="Mairead McGuinness" AFFILIATION="PPE-DE">
(EN) Κυρία Πρόεδρε, βρίσκομαι εδώ και είμαι πανευτυχής που βρίσκομαι εδώ, επειδή νομίζω ότι το έργο που επιτελεί η Επιτροπή Αναφορών -και θέλω να συγχαρώ τον εισηγητή για το έργο του αναφορικά με αυτή την έκθεση- είναι πολύ διαφορετικό από αυτό οποιασδήποτε άλλης επιτροπής και, πραγματικά, από κάθε άλλη έκθεση που θα συναντήσετε. Είμαστε, υποθέτω, ως μέλη της επιτροπής, και για να χρησιμοποιήσω αυτή την πολυφορεμένη έκφραση που δεν μου αρέσει "κοντά στον πολίτη". Νομίζω ότι αυτό είναι πολύ σημαντικό. Τηλεφωνούν στο γραφείο μας, γνωρίζουν τους βοηθούς μας, ζητάνε βοήθεια, και εμείς κάνουμε αυτό ακριβώς. Τους βοηθάμε και υποβάλλουμε τις αναφορές τους στο Κοινοβούλιο. Ασχολούμαστε επίσης με ένα ευρύ φάσμα ζητημάτων, και αυτό απαιτεί ότι οι βουλευτές πρέπει να επιμορφωνόμαστε συνεχώς σχετικά με όλα αυτά τα ζητήματα που παρουσιάζονται ενώπιον μας, από θέματα σχετικά με το περιβάλλον μέχρι χρηματοοικονομικές υπηρεσίες και οτιδήποτε άλλο.
<P>
Είμαστε η επιτροπή η οποία πιο συχνά από όλες συναντά, χαιρετά και συνδιαλέγεται με "αληθινούς ανθρώπους" - και, ξανά, αυτή είναι μία φράση που δεν μου αρέσει να χρησιμοποιώ, αλλά είναι μια πολύ σημαντική φράση όταν συνομιλούμε εδώ σε αυτή την αίθουσα τόσο αργά το βράδυ. " αλήθεια είναι όμως ότι βασιζόμαστε πολύ στις απαντήσεις που περιμένουμε ότι θα μας δώσει η Επιτροπή, και θα πρέπει να ομολογήσω ότι μερικές φορές η ποιότητα, και πραγματικά και η ποσότητα, των απαντήσεων στις συνεδριάσεις είναι ελλιπής· όχι πάντα, αλλά σε κάποιες περιπτώσεις οι απαντήσεις δεν είναι έγκαιρες και θα μπορούσαμε να ασκούμε το έργο μας λίγο καλύτερα. Θα ήθελα να εκφράσω τη στήριξή μου σε όλες τις προσπάθειες και τα σχόλια που περιλαμβάνονται στην έκθεση ότι θα πρέπει να κάνουμε ακριβώς αυτό.
<P>
Πιστεύω, ωστόσο, ότι είναι ένας συγκεκριμένος τύπος ατόμου αυτός που προσφεύγει στην Επιτροπή Αναφορών του Κοινοβουλίου. Υπάρχουν πολλοί πολίτες που θα το ήθελαν αλλά που δεν είναι σε θέση να το κάνουν, άρα έχουμε να κάνουμε με ανθρώπους που διαθέτουν μεγάλη αποφασιστικότητα και προφανώς με ανθρώπους που είναι επίσης θυμωμένοι για αυτό που συμβαίνει στα κράτη μέλη τους και επιθυμούν δράση.
<P>
Θα σας δώσω ένα παράδειγμα μιας χωματερής που ονομάζεται "Whiteriver" στη χώρα μου, στην κομητεία Louth. " συγκεκριμένη περίπτωση βρίσκεται στο πρόγραμμά μας και έχουμε σκοπό να δράσουμε σχετικά κάποια στιγμή στο μέλλον, αλλά ακόμα και η απειλή της αντιμετώπισης του ζητήματος από την Επιτροπή Αναφορών είχε ως αποτέλεσμα την άμεση λήψη θετικών μέτρων δράσης στην περιοχή. Έτσι, μερικές φορές, έχουμε αποτέλεσμα χωρίς καν να γνωρίζουμε τίποτα για αυτό πριν η αναφορά υποβληθεί στο Κοινοβούλιο.
<P>
Θέλω να αναφερθώ ειδικά στην περσινή περίπτωση της Equitable Life, η οποία ήταν το τέκνο, αν μπορούμε να το πούμε έτσι, των εργασιών της επιτροπής. Ξανά, σε σχέση με την Equitable Life, ήταν πολύ σημαντικό για εμάς να μην υποσχεθούμε στους πολίτες περισσότερα από αυτά που θα μπορούσαμε να προσφέρουμε. Αυτό που οι πολίτες ήθελαν από εμάς ήταν προφανώς κάποιο μέτρο επανόρθωσης με την έννοια της αποζημίωσης για τις απώλειές τους. Δεν μπορούσαμε να το κάνουμε αυτό και ήμαστε πολύ αυστηροί εξηγώντας το, αλλά νομίζω ότι ήταν πολύ σημαντικό το ότι επισημάναμε ποιος ήταν ο υπεύθυνος - και υπεύθυνη ήταν η κυβέρνηση του "νωμένου Βασιλείου.
<P>
Νομίζω ότι είναι επίσης σημαντικό να συνεχίσουμε να πιέζουμε όσους ευθύνονται, και πάλι τις αρχές του "νωμένου Βασιλείου, αναφορικά με την Equitable Life, έτσι ώστε να τους αναγκάσουμε να αναλάβουν δράση. Μεγάλο μέρος του έργου μας είναι πολιτικό και έχει να κάνει με τα σημεία πίεσης και θα πρέπει να είμαστε αποφασισμένοι προκειμένου να επιτύχουμε αποτελέσματα.
<P>
Θα έλεγα το εξής και το έχω πει στους συναδέλφους μου στην Ομάδα ΕΛΚ-ΕΔ: νομίζω πως χρειαζόμαστε ένα μέτρο ποιοτικού ελέγχου αναφορικά με το έργο της επιτροπής έτσι ώστε να μπορούμε να πραγματοποιούμε το έργο μας καλύτερα, το οποίο θα είναι να ρωτάμε τους αναφέροντες αφού έχουμε τελειώσει όλη τη διαδικασία τι πιστεύουν για μας σε σχέση με το έργο που επιτελέσαμε. Νομίζω ότι δεν θα πρέπει να το φοβόμαστε αυτό. Τέλος μπορώ να πω, επειδή το λέω κάθε φορά που μου δίνεται η ευκαιρία, ότι θα πρέπει να αντιμετωπίσουμε την περίπτωση των "European City Guides", και ελπίζω πως θα το πράξουμε.
<SPEAKER ID="410" NAME="Σταύρος Δήμας">
Μέλος της Επιτροπής. - (EN) Κυρία Πρόεδρε, θα ήθελα να ευχαριστήσω όλους τους ομιλητές σε αυτή την πολύ ενδιαφέρουσα συζήτηση για τις θετικές συνεισφορές τους. Συμφωνώ με τους περισσότερος από τους ομιλητές, ιδίως με την κ. McGuinness, την κ. Tomaszewska και τον κ. Ματσάκη, οι οποίοι ανέφεραν ότι αυτή η επιτροπή είναι μια από τις σημαντικότερες επιτροπές και ότι συνδέει τους ευρωπαίους πολίτες με τα θεσμικά όργανα της Ευρωπαϊκής Ένωσης. Συμφωνώ απολύτως και είμαι πρόθυμος να συνεργαστώ κατά το μέγιστο δυνατό προκειμένου να ανταποκριθώ στις ανησυχίες των ευρωπαίων πολιτών.
<P>
Θα ήθελα να απαντήσω σε δύο βασικές ερωτήσεις: πώς να συνδυάσουμε την αρχή της προφύλαξης με την ανάγκη να διαθέτουμε αποδεικτικά στοιχεία προτού στραφούμε κατά κράτους μέλους. Γνωρίζω τα ζητήματα που έθιξε ο κ. Hammerstein και θα ήθελα να πω ότι η επιβολή νομικών μέτρων μπορεί να προσβάλει μόνο αποφάσεις οι οποίες έχουν ληφθεί επίσημα από τα κράτη μέλη κατά παράβαση του δικαίου της Ευρωπαϊκής Ένωσης. " Επιτροπή δεν μπορεί να κινήσει νομικές διαδικασίες με βάση την εικαζόμενη πρόθεση λήψης απόφασης. Συνεπώς, μέχρις ότου ληφθεί επίσημη απόφαση, δεν υπάρχει περιθώριο επιβολής νομικών μέτρων.
<P>
Αναφορικά με το ζήτημα της επιτάχυνσης της δράσης της, η Επιτροπή οφείλει να σέβεται τις διαδικαστικές απαιτήσεις που προβλέπει η Συνθήκη και να εξασφαλίζει ότι έχει αναπτύξει τα κατάλληλα επιχειρήματα και έχει συγκεντρώσει τα απαραίτητα αποδεικτικά στοιχεία όπου απαιτείται προσφυγή στο δικαστήριο. Τα παραπάνω μπορεί να πάρουν αρκετό χρόνο. Παρόλα αυτά, τον Δεκέμβριο του 2006, η Επιτροπή, και συγκεκριμένα εγώ, για πρώτη φορά πετύχαμε την έκδοση προσωρινής απόφασης από το Δικαστήριο των Ευρωπαϊκών Κοινοτήτων στον τομέα του περιβάλλοντος, η οποία ανέστειλε τους παράνομους κανόνες για το κυνήγι στην Ιταλία πριν από την εκδίκαση της κύριας προσφυγής. Στις 18 Απριλίου 2007, πετύχαμε την έκδοση της πρώτης προσωρινής απόφασης αναφορικά με ένα σχέδιο του τομέα των υποδομών.
<P>
Κάθε περίπτωση θα πρέπει να αξιολογείται επί της ουσίας της, έστω και αν οι πρόσφατες πρωτοβουλίες της Επιτροπής, οι οποίες είχαν τη στήριξη του Ευρωπαϊκού Κοινοβουλίου, όπως αυτή που σχετίζεται με το παράνομο κυνήγι στην Ιταλία, στην οποία μόλις αναφέρθηκα, ή με την κοιλάδα της Rospuda, αποδεικνύουν το ενδιαφέρον για τη χρησιμοποίηση αυτής της διαδικασίας για την προστασία του περιβάλλοντος. Δεν θα πρέπει να χρησιμοποιηθεί ως συνήθης μηχανισμός. Αυτός ο μηχανισμός θα πρέπει να χρησιμοποιείται μόνο για υποθέσεις με μεγάλη δημοσιότητα όπου η λήψη προσωρινών μέτρων μπορεί να έχει παιδευτικό αποτέλεσμα.
<P>
Κλείνοντας, θα ήθελα να ευχαριστήσω τον εισηγητή για άλλη μια φορά για την πολύ διαφωτιστική του έκθεση, η οποία ειλικρινά ελπίζω πως θα συνεισφέρει στην αύξηση της προβολής του έργου της Επιτροπής Αναφορών, και σας διαβεβαιώνω, για άλλη μια φορά, για τη σταθερή δέσμευση της Επιτροπής για συνεργασία με όλους εσάς.
<SPEAKER ID="411" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο στις 12.00.

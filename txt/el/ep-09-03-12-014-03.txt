<CHAPTER ID="014-03">
3. Εκδίωξη ΜΚΟ από το Νταρφούρ (ψηφοφορία)
<P>
- Πριν από την ψηφοφορία επί της παραγράφου 1:
<SPEAKER ID="360" NAME="Martine Roure">
εξ ονόματος της ομάδας PSE. - (FR) Κυρία Πρόεδρε, προτείνω να προστεθεί η εξής προφορική τροπολογία μετά την παράγραφο 1: "Ζητεί την άμεση και άνευ όρων απελευθέρωση όλου του προσωπικού της βελγικής αποστολής των Γιατρών Χωρίς Σύνορα που απήχθη χθες στα γραφεία της αποστολής στη Saraf-Umra, 200 χιλιόμετρα δυτικά του El-Fasher, πρωτεύουσας του Βόρειου Νταρφούρ".
<SPEAKER ID="361" NAME="Jacek Saryusz-Wolski" AFFILIATION="PPE-DE">
- (FR) Κυρία Πρόεδρε, η λέξη "χθες" πρέπει να διαγραφεί καθώς το ψήφισμα θα έχει διάρκεια άνω της μίας ημέρας.
<SPEAKER ID="362" NAME="Martine Roure" AFFILIATION="PSE">
- (FR) Κυρία Πρόεδρε, συγνώμη αλλά δεν καταλαβαίνω γιατί θα πρέπει να υπάρχει χρονικός περιορισμός. Δεν υπάρχει χρονικός περιορισμός.
<P>
Επαναλαμβάνω ""Ζητεί την άμεση και άνευ όρων απελευθέρωση όλου του προσωπικού". Το "άμεση" σας ενοχλεί;
<SPEAKER ID="363" NAME="Πρόεδρος">
Κυρία Roure, αναφερόμαστε στη λέξη "χθες". Είπατε "χθες".
<SPEAKER ID="364" NAME="Martine Roure" AFFILIATION="PSE">
- (FR) Συμφωνώ Κυρία Πρόεδρε. Με συγχωρείτε. Αποσύρετε τη λέξη "χθες". Έχετε απόλυτο δίκιο.
<SPEAKER ID="366" NAME="Charles Tannock">
συντάκτης. - Κυρία Πρόεδρε, η ομάδα μου προτείνει τη διαγραφή των παραγράφων 2 και 6, όχι επειδή δε συμφωνούμε με το περιεχόμενό τους αλλά επειδή θεωρούμε ότι δεν είναι απαραίτητες σ' αυτό το ψήφισμα και, δεδομένου του ευαίσθητου χαρακτήρα της κατάστασης, η διαγραφή τους ίσως συμβάλει στο να ακυρώσει ο κ. Al-Bashir την απόφασή του και να επιτρέψει την επιστροφή των ΜΚΟ. Συνεπώς ζητούμε τη διαγραφή των παραγράφων 2 και 6. Αντιλαμβάνομαι ότι ανάλογο αίτημα θα καταθέσουν και οι Σοσιαλιστές που θα ζητήσουν επίσης την διαγραφή της παραγράφου 5, την οποία υποστηρίζουμε για παρεμφερείς λόγους.
<SPEAKER ID="368" NAME="Martine Roure" LANGUAGE="FR">
Επιβεβαιώνω τα όσα είπε ο κ. Tannock. Για τους ίδιους λόγους ζητούμε τη διαγραφή της παραγράφου 5.
<SPEAKER ID="370" NAME="Paul Rübig" AFFILIATION="PPE-DE">
(DE) Κυρία Πρόεδρε, έχω ένα αίτημα. Λόγω των εκλογών της 7ης Ιουνίου, υπάρχει αυτή τη στιγμή αθρόα συρροή κόσμου. Θα ήθελα να σας ζητήσω να εξετάσετε αν κατά τις συνεδριάσεις του Απριλίου και του Μαΐου εδώ στο Στρασβούργο, είναι δυνατό να παραμείνουν ανοιχτές για τους επισκέπτες μας, ώς τα μεσάνυχτα, όλες οι αίθουσες, συμπεριλαμβανομένης της αίθουσας της ολομέλειας, ώστε να εξυπηρετηθούν σωστά όλοι οι επισκέπτες.
<SPEAKER ID="371" NAME="Πρόεδρος">
Κηρρύσω τη διακοπή της συνόδου του Ευρωπαϊκού Κοινοβουλίου.

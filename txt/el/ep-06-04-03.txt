<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="Πρόεδρος." AFFILIATION="">
<P>
   Κηρύσσω την επανάληψη της συνόδου του Ευρωπαϊκού Κοινοβουλίου που είχε διακοπεί την Πέμπτη 23 Μαρτίου 2006. 
<SPEAKER ID="3" LANGUAGE="" NAME="Πρόεδρος." AFFILIATION="">
<P>
   Η Διάσκεψη των Προέδρων μού ζήτησε να ενημερώσω το Σώμα ότι ο πρώην πρόεδρος της Λιβερίας, κ. Charles Taylor, συνελήφθη στις 29 Μαρτίου και εκδόθηκε στη Σιέρα Λεόνε για να δικαστεί στο ειδικό δικαστήριο της Σιέρα Λεόνε.
<P>
Όπως γνωρίζετε, ο κ. Taylor έχει κατηγορηθεί για εγκλήματα πολέμου και εγκλήματα κατά της ανθρωπότητας. Οι κατηγορίες εναντίον του συμπεριλαμβάνουν ηθική ευθύνη για δολοφονίες, βιασμούς, στρατολόγηση παιδιών και ακρωτηριασμούς κατά τη διάρκεια του εμφύλιου πολέμου στη Σιέρα Λεόνε.
<P>
Το Ευρωπαϊκό Κοινοβούλιο ασχολήθηκε με αυτήν την υπόθεση και, στο ψήφισμά του της 24ης Φεβρουαρίου 2005 σχετικά με την υπόθεση του Charles Taylor, καθώς και στο ψήφισμά του της 28ης Μαρτίου 2005 σχετικά με τα ανθρώπινα δικαιώματα στον κόσμο, ζητούσε να εκδικαστεί η υπόθεση του Taylor στο ειδικό δικαστήριο.
<SPEAKER ID="4" LANGUAGE="" NAME="Πρόεδρος." AFFILIATION="Τρίτη:">
<P>
   Το τελικό σχέδιο της ημερήσιας διάταξης, που κατάρτισε η Διάσκεψη των Προέδρων κατά τη συνεδρίαση της Πέμπτης 30 Μαρτίου 2006, σύμφωνα με τα άρθρα 130 και 131 του Κανονισμού, έχει διανεμηθεί. Έχουν προταθεί οι ακόλουθες τροποποιήσεις:
<P>
Η Σοσιαλιστική Ομάδα στο Ευρωπαϊκό Κοινοβούλιο προτείνει η ψηφοφορία επί της έκθεσης του κ. Őry, που ήταν προγραμματισμένη για αύριο, να αναβληθεί για την Τετάρτη. 
<SPEAKER ID="5" LANGUAGE="DE" NAME="Martin Schulz (PSE ). –" AFFILIATION="">
<P>
   Κύριε Πρόεδρε, σύμφωνα με την αρχική εκδοχή της ημερήσιας διάταξης, η έκθεση Őry προβλεπόταν για την Τετάρτη και η ψηφοφορία είχε προγραμματιστεί αντίστοιχα για την ίδια ημέρα. Τώρα η Διάσκεψη των Προέδρων αποφάσισε –μόλις την περασμένη Πέμπτη– να πραγματοποιηθεί νωρίτερα, την Τρίτη, με αποτέλεσμα η ομάδα μας να μην έχει τη δυνατότητα να διεξαγάγει σήμερα μία τελική συζήτηση για την έκθεση αυτή, αφού, όταν στείλαμε προσκλήσεις στα μέλη μας, υποθέταμε ότι η ψηφοφορία θα γινόταν την Τετάρτη και έτσι θα μπορούσαμε να διεξάγουμε την τελική μας συζήτηση την Τρίτη. Ως εκ τούτου, θα ήμουν ευγνώμων αν συμφωνούσε το Σώμα να συζητήσουμε αύριο επί της έκθεσης και να περιμένουμε μέχρι την Τετάρτη για την ψηφοφορία. 
<SPEAKER ID="6" LANGUAGE="HU" NAME="Csaba Őry (PPE-DE )," AFFILIATION="εισηγητής">
<SPEAKER ID="7" LANGUAGE="" NAME="" AFFILIATION="(Το Σώμα εγκρίνει την πρόταση)">
<P>
Η Σοσιαλιστική Ομάδα στο Ευρωπαϊκό Κοινοβούλιο προτείνει να αναβληθεί σε μεταγενέστερη περίοδο συνόδου η ψηφοφορία επί των εκθέσεων της κ. Monica Frassoni (A6-0089/2006), του κ. Bert Doorn (A6-0082/2006), της κ. Arlene McCarthy (A6-0083/2006) και του κ. Giuseppe Gargani (A6-0080/2006). 
<SPEAKER ID="8" LANGUAGE="DE" NAME="Hannes Swoboda (PSE ). –" AFFILIATION="">
<SPEAKER ID="9" LANGUAGE="" NAME="Πρόεδρος." AFFILIATION="">
<SPEAKER ID="10" LANGUAGE="DE" NAME="Klaus-Heiner Lehne (PPE-DE ). –" AFFILIATION="">
<SPEAKER ID="11" LANGUAGE="" NAME="Πρόεδρος." AFFILIATION="">
<SPEAKER ID="12" LANGUAGE="IT" NAME="Monica Frassoni (Verts/ALE ). –" AFFILIATION="">
<SPEAKER ID="13" LANGUAGE="" NAME="Πρόεδρος." AFFILIATION="(Το Σώμα εγκρίνει την πρόταση)">
<P>
Το Συμβούλιο έχει συμπληρώσει ως ακολούθως τον τίτλο της τελευταίας από τις δηλώσεις που θα κάνει κατά τη διάρκεια του απογεύματος: «Μέτρα για τη βελτίωση της οδικής ασφάλειας (SAFETY) και μέτρα ασφάλειας στον τομέα των μεταφορών, συμπεριλαμβανομένης της χρηματοδότησής τους (SECURITY)». 
<SPEAKER ID="14" LANGUAGE="DE" NAME="Hannes Swoboda (PSE ). –" AFFILIATION="">
<SPEAKER ID="15" LANGUAGE="" NAME="Πρόεδρος." AFFILIATION="Πέμπτη:">
<P>
   Η Επιτροπή σημειώνει αυτό που μόλις είπε ο κ. Swoboda, ασφαλώς. Η ασφάλεια έναντι της τρομοκρατίας και η οδική ασφάλεια είναι δύο πολύ διαφορετικά θέματα, αλλά το Συμβούλιο δεν παρίσταται εδώ για να λάβει υπόψη την παρατήρησή σας. Θα την διαβιβάσω. Θα ήταν καλό να μην μιλήσουμε μόνο για οδική ασφάλεια, αν η πρόθεση του αιτήματος ήταν επίσης η εξέταση του θέματος της ασφάλειας έναντι της τρομοκρατίας.
<SPEAKER ID="16" LANGUAGE="FR" NAME="Francis Wurtz (GUE/NGL )." AFFILIATION="">
<SPEAKER ID="17" LANGUAGE="DE" NAME="Hannes Swoboda (PSE ). –" AFFILIATION="">
<P>
   Κύριε Πρόεδρε, μολονότι μπορούμε να συμφωνήσουμε με το αίτημα για συζήτηση ύστερα από δήλωση της Επιτροπής, δεν θέλουμε να συντάξουμε τώρα ψήφισμα, αλλά να συμπεριληφθεί αυτό το ζήτημα, ει δυνατόν, σε αυτά που θα συζητήσουμε μαζί με την έκθεση του κ. Eurlings. Θα ήθελα μόνο να ζητήσω να το συζητήσουμε είτε την Πέμπτη στις 15.00 είτε να αρχίσουμε νωρίτερα την Πέμπτη, διαφορετικά θα έχουμε ακόμα περισσότερα προβλήματα με την ψηφοφορία για τις δύο εκθέσεις που έχει προγραμματιστεί για την ημέρα αυτή, γιατί θα βρεθούμε και πάλι στην ίδια κατάσταση, να πρέπει να αναβάλουμε την ψηφοφορία και όλα τα άλλα. Έτσι, μπορούμε είτε να αρχίσουμε νωρίτερα την Πέμπτη είτε να ασχοληθούμε με αυτό στις 15.00, προκειμένου να γίνει σωστά η ψηφοφορία και για τις δύο εκθέσεις. 
<SPEAKER ID="18" LANGUAGE="" NAME="" AFFILIATION="(Το Σώμα εγκρίνει την πρόταση)">
<P>
– Κυρίες και κύριοι, φοβάμαι ότι υπάρχει μία πτυχή της απόφασης που λάβαμε που δεν έχει καταστεί σαφής. Αποφασίσαμε να αρχίσουμε τη συνεδρίαση στις 15.00 και να εξετάσουμε το θέμα της Νοτιοανατολικής Τουρκίας, αλλά δεν είναι σαφές –κατά την άποψή μου– αν αυτή η συζήτηση θα περατωθεί με την ψηφοφορία επί ενός ψηφίσματος ή όχι. 
<SPEAKER ID="19" LANGUAGE="FR" NAME="Francis Wurtz (GUE/NGL )." AFFILIATION="">
<SPEAKER ID="20" LANGUAGE="" NAME="Πρόεδρος." AFFILIATION="">
<SPEAKER ID="21" LANGUAGE="DE" NAME="Hans-Gert Poettering (PPE-DE ). –" AFFILIATION="">
<SPEAKER ID="22" LANGUAGE="" NAME="Πρόεδρος." AFFILIATION="">
<P>
   Αν δεν με απατά η μνήμη μου, αυτή ήταν η διατύπωση που συμφωνήθηκε από τη Διάσκεψη των Προέδρων. Δεν εμφανίζεται έτσι στην ημερήσια διάταξη και θα πρέπει να αποφασίσουμε αν θα την κρατήσουμε ή θα την αλλάξουμε, όπως ζήτησε ο κ. Poettering. 
<SPEAKER ID="23" LANGUAGE="NL" NAME="Johan Van Hecke (ALDE ). –" AFFILIATION="">
<P>
   Κύριε Πρόεδρε, όπως είπε ο κ. Poettering προ ολίγου, υπήρξε κάποια σύγχυση όσον αφορά τον ακριβή τίτλο και τον τρόπο με τον οποίο γενικεύτηκε. Συμφωνούμε με την πρόταση του κ. Poettering να δώσουμε ίση βαρύτητα και στα δύο θέματα, ήτοι στον ρόλο της ασσυριακής μειονότητας και στην κατάσταση στις φυλακές του Ιράκ. Ο τίτλος θα πρέπει να είναι εντελώς σαφής. Συνεπώς, εάν συζητούμε μια αλλαγή, ή μια πρόταση αλλαγής, στο πλαίσιο «Η κατάσταση στο Ιράκ: οι φυλακές και η κατάσταση της ασσυριακής κοινότητας», η Ομάδα της Συμμαχίας Φιλελευθέρων και Δημοκρατών για την Ευρώπη μπορεί σίγουρα να την υποστηρίξει. 
<SPEAKER ID="24" LANGUAGE="" NAME="Πρόεδρος." AFFILIATION="(Το Σώμα εγκρίνει την πρόταση)">
<P>
   Η πρόταση του κ. Poettering είναι συγκεκριμένα, «Ασσυριακή κοινότητα και κατάσταση στις φυλακές του Ιράκ», και τα δύο θέματα.
<P>
(1)
<SPEAKER ID="25" LANGUAGE="" NAME="" AFFILIATION="Για άλλες αλλαγές στη διάταξη των εργασιών:"/>
<SPEAKER ID="26" LANGUAGE="" NAME="Πρόεδρος." AFFILIATION="">
<SPEAKER ID="27" LANGUAGE="PL" NAME="Marcin Libicki (UEN ). –" AFFILIATION="">
<P>
   Κύριε Πρόεδρε, εδώ και αρκετά χρόνια το Ευρωπαϊκό Κοινοβούλιο ερευνά την υπόθεση Lloyds σχετικά με την πρώτη οδηγία για την ασφάλιση κατά ζημιών και τον τρόπο με τον οποίο αυτή η οδηγία έχει, ή μάλλον δεν έχει, εφαρμοστεί σωστά, ιδίως τα τελευταία 20 χρόνια πριν από τη δέουσα τροποποίηση του νόμου μετά την κίνηση διαδικασίας επί παραβάσει κατά του Ηνωμένου Βασιλείου το 2001.
<P>
Ο στόχος της τελευταίας ανταλλαγής επιστολών σχετικά με την υπόθεση Lloyds μεταξύ ημών, κύριε Πρόεδρε, ήταν η περάτωση της εξέτασης του θέματος και η διαβεβαίωση των αναφερόντων για τη στήριξη του Ευρωπαϊκού Κοινοβουλίου. Επιτρέψτε μου να ρωτήσω εάν έχετε να προσθέσετε κάτι που θα μπορούσε να μας δώσει τη δυνατότητα να περατώσουμε την εξέταση αυτού του θέματος. 
<SPEAKER ID="28" LANGUAGE="" NAME="Πρόεδρος." AFFILIATION="">
<P>
   – Κύριε Libicki, όπως γνωρίζετε, στις 17 Ιανουαρίου 2006 σας απηύθυνα επιστολή σχετικά με τους αναφέροντες για την υπόθεση Lloyds. Όπως σας υπενθύμισα στην εν λόγω επιστολή, στο πιο πρόσφατο ψήφισμα του Κοινοβουλίου επί του θέματος –το οποίο εγκρίθηκε τον Ιούνιο του 2005– επιβεβαιώνεται η εντύπωση του Σώματος ότι έχουμε ουσιαστικούς και βάσιμους λόγους να πιστεύουμε ότι η πρώτη οδηγία περί ασφαλειών εκτός των ασφαλειών ζωής και οι μετέπειτα τροποποιημένες εκδοχές της δεν μεταφέρθηκαν και δεν εφαρμόστηκαν σωστά στο Ηνωμένο Βασίλειο. 
<SPEAKER ID="29" LANGUAGE="FR" NAME="Marie-Noëlle Lienemann (PSE )." AFFILIATION="">
<SPEAKER ID="30" LANGUAGE="PL" NAME="Józef Pinior (PSE ). –" AFFILIATION="">
<P>
   Κύριε Πρόεδρε, επιτρέψτε μου να επιστήσω την προσοχή των βουλευτών στις άδικες φορολογικές αρχές που επιβάλλει επί του παρόντος η Πολωνία στους πολωνούς υπηκόους που εργάζονται στο εξωτερικό. Το πρόβλημα υφίσταται κυρίως για τις αρκετές εκατοντάδες χιλιάδες ανθρώπων που εργάζονται στο Ηνωμένο Βασίλειο και για τη Συμφωνία Διπλής Φορολογίας που υπογράφηκε το 1976 μεταξύ Ηνωμένου Βασιλείου και Πολωνίας.
<SPEAKER ID="31" LANGUAGE="EN" NAME="Geoffrey Van Orden (PPE-DE )." AFFILIATION="">
<P>
Το Κοινοβούλιο υποστηρίζει με συνέπεια τη θέση ότι δεν πρέπει να δοθεί στη Ζιμπάμπουε κανενός είδους ενίσχυση από την ΕΕ, πέραν αυτής που προσφέρεται μέσω ΜΚΟ· σε καμία περίπτωση, όμως, οι ενισχύσεις δεν πρέπει να βρίσκονται υπό τον έλεγχο της κυβέρνησης. Για τον λόγο αυτό, με ανησύχησε κάπως η είδηση ότι, προφανώς, η Επιτροπή προτίθεται να προσφέρει 1 εκατ. ευρώ στη Ζιμπάμπουε ως βοήθεια για τη λεγόμενη «κοινοβουλευτική μεταρρύθμιση», την οποία, ομολογουμένως, διαχειρίζεται το Πρόγραμμα Ανάπτυξης των Ηνωμένων Εθνών. Το ίδιο το Πρόγραμμα Ανάπτυξης των Ηνωμένων Εθνών δηλώνει ότι είναι «αμερόληπτος και αξιόπιστος εταίρος της κυβέρνησης της Ζιμπάμπουε». Ελπίζω ότι η Επιτροπή θα μπορέσει να μας δώσει μια εξήγηση πριν προσφέρει οποιαδήποτε βοήθεια, καθώς και ότι θα μπορέσει να μας προσφέρει διαβεβαιώσεις επί του θέματος. 
<SPEAKER ID="32" LANGUAGE="" NAME="Μαρία Παναγιωτοπούλου-Κασσιώτου (PPE-DE ). –" AFFILIATION="">
<SPEAKER ID="33" LANGUAGE="" NAME="Μαρία Ματσούκα (PSE ). –" AFFILIATION="(Χειροκροτήματα)">
<SPEAKER ID="34" LANGUAGE="PL" NAME="Andrzej Tomasz Zapałowski (NI ). –" AFFILIATION="">
<SPEAKER ID="35" LANGUAGE="DE" NAME="Jörg Leichtfried (PSE ). –" AFFILIATION="">
<SPEAKER ID="36" LANGUAGE="" NAME="Πρόεδρος." AFFILIATION="">
<P>
   Κύριε Leichtfried, θα χαρώ πολύ να προσπαθήσω να διαβιβάσω τη διαμαρτυρία σας στην Επιτροπή, προκειμένου να διασφαλιστεί ότι στο μέλλον οι απαντήσεις δεν θα συνίστανται απλώς σε περιορισμένο αριθμό φωτοτυπιών από κείμενα που όλοι γνωρίζουν. 
<SPEAKER ID="37" LANGUAGE="SL" NAME="Jelko Kacin (ALDE ). –" AFFILIATION="">
<P>
   Το θέμα των ανθρωπίνων δικαιωμάτων αποτελεί αναπόσπαστο μέρος της δομής της Ευρωπαϊκής Ένωσης. Η πρόσφατη έκθεση της 8ης Μαρτίου 2006 που συνέταξε το Υπουργείο Εξωτερικών των ΗΠΑ σχετικά με τις πρακτικές των ανθρωπίνων δικαιωμάτων αναφέρει επίσης τη μη συμμόρφωση με την απόφαση του Συνταγματικού Δικαστηρίου της Αυστρίας, η οποία ζητεί εδώ και χρόνια την ανάρτηση δίγλωσσων θρησκευτικών σημάτων στα γερμανικά και τα σλοβένικα στο νότιο τμήμα της αυστριακής επαρχίας της Carinthia, στην οποία ζει μια σλοβενική μειονότητα.
<P>
Ωστόσο, την ίδια ημέρα, ο Jörg Haider, κυβερνήτης της Carinthia, κίνησε διαδικασίες κατά του περιφερειακού κυβερνήτη August Muri για «κατάχρηση του δημόσιου αξιώματός του» εκδίδοντας τελικά διαταγή για την ανάρτηση δίγλωσσων σημάτων στο Bleiburg/Pliberk. Δύο δίγλωσσα σήματα έχουν επίσης αναρτηθεί στο κτίριο του Κοινοβουλίου μας στις Βρυξέλλες.
<SPEAKER ID="38" LANGUAGE="DE" NAME="Feleknas Uca (GUE/NGL ). –" AFFILIATION="">
<P>
   Κύριε Πρόεδρε, οι εικόνες και οι ειδήσεις που φθάνουν ως εμάς από την περασμένη Δευτέρα από πολλές κουρδικές πόλεις, κυρίως όμως από το Ντιάρ Μπακίρ, μας σοκάρουν. Η ομοιότητα με το είδος των εικόνων που έρχονται από τη Γάζα ή τη Δυτική Όχθη του Ιορδάνη είναι εκπληκτική. Μέχρι τώρα, οι τουρκικές δυνάμεις ασφαλείας σκότωσαν 11 άτομα, το νεότερο από τα οποία ήταν ένα τρίχρονο παιδί.
<P>
Ζητώ από την Επιτροπή και από εσάς, κύριε Borrell, να έλθετε σε επαφή με τον κ. Beydemir, τον δήμαρχο του Ντιάρ Μπακίρ, και ζητώ να συσταθεί και να αποσταλεί ειδική αντιπροσωπεία, προκειμένου να εξετάσει διεξοδικά τα όσα συνέβησαν στις εν λόγω περιοχές. 
<SPEAKER ID="39" LANGUAGE="EN" NAME="Richard Corbett (PSE )." AFFILIATION="">
<P>
   – Κύριε Πρόεδρε, θέλω να επιστήσω την προσοχή των συναδέλφων σε μια σειρά από απάτες σε πανευρωπαϊκό επίπεδο, οι οποίες έχουν ως στόχο μικρές επιχειρήσεις. Η πιο γνωστή εξ αυτών είναι η «European City Guide» στην Ισπανία, αλλά υπάρχουν και άλλες: η «Construct Data» στην Αυστρία, οι «Novachannel» και «Intercable Verlag» στην Ελβετία, οι «Deutsche Addressdienst» και «TVV Verlag» στη Γερμανία. Όλες τους στέλνουν σκοπίμως παραπλανητικά έγγραφα σε μικρές επιχειρήσεις σε ολόκληρη την Ευρώπη. Τα έγγραφα αυτά έχουν τη μορφή δωρεάν ανανέωσης, αλλά στα ψιλά γράμματα κρύβεται μια σημείωση που αναφέρει ότι η υπογραφή του εντύπου θα επιφέρει τεράστια έξοδα.
<P>
Πρόσφατα, μια ελβετική εφημερίδα αποκάλυψε ότι πίσω από τις περισσότερες από τις οργανώσεις αυτές βρίσκεται ένας μόνο άνθρωπος – ο Meinolf Lüdenbach. Αυτός ελέγχει επίσης τις εταιρείες είσπραξης χρεών που καταδιώκουν τα θύματα μόλις αυτά εξαπατηθούν και υπογράψουν. Το δίκτυό του ισοδυναμεί με συνωμοσία, με σκοπό την εξαπάτηση μικρών επιχειρήσεων στην Ευρώπη.
<SPEAKER ID="40" LANGUAGE="" NAME="Μανώλης Μαυρομμάτης (PPE-DE ). –" AFFILIATION="">
<P>
Το τελευταίο περιστατικό αφορά δική μου γραπτή ερώτηση, την οποία είχα υποβάλει στις 27 Σεπτεμβρίου του 2005 και αφορούσε τη συνάντηση της Επιτροπής των Υπουργών της 11ης Οκτωβρίου 2005. Το αρμόδιο όργανο απάντησε στην ερώτησή μου μετά από 5 μήνες, και συγκεκριμένα στις 9 Μαρτίου 2006, για να με πληροφορήσει, σε τρεις μόνο γραμμές κειμένου, ότι το Συμβούλιο δεν συζήτησε το ζήτημα του οποίου τη θέση ζητούσα, αλλά ούτε έχει προγραμματίσει να το συζητήσει.
<SPEAKER ID="41" LANGUAGE="" NAME="Πρόεδρος." AFFILIATION="">
<SPEAKER ID="42" LANGUAGE="NL" NAME="Margrietus van den Berg (PSE ). –" AFFILIATION="">
<P>
   Κύριε Πρόεδρε, όπως είπατε προ ολίγου, ο Charles Taylor, ο οποίος κατηγορείται για εγκλήματα πολέμου, βρίσκεται ενώπιον του Δικαστηρίου του ΟΗΕ για εγκλήματα πολέμου στη Σιέρα Λεόνε. Ως επικεφαλής παρατηρητής της αποστολής της Ευρωπαϊκής Ένωσης για την παρατήρηση των εκλογών στη Λιβερία, κάλεσα μετ’ επιτάσεως τη νεοεκλεγείσα πρόεδρο Ellen Johnson-Sirleaf να επιμείνει στην έκδοση. Συμφώνησε σε αυτό, με την προϋπόθεση ότι ο πρόεδρος της Νιγηρίας και η Αφρικανική Ένωση θα παρείχαν τη στήριξή τους. Η σύλληψη και η δίκη του Charles Taylor είναι θρίαμβος για τη νέα Λιβερία και όχι μόνο για την Αφρικανική Ένωση αλλά, βεβαίως, και για την ΕΕ, οι οποίες σημείωσαν αμφότερες μεγάλη επιτυχία στη δοκιμασία. Αυτό αποδεικνύει την αναγνώριση του έργου που επιτελέσαμε εκεί. Μετά τη σύλληψη, εξαφανίστηκε η σκιά πάνω από τη Δυτική Αφρική, και η περιοχή είχε την ευκαιρία για ειρήνη και την ευκαιρία να αναπτύξει τη δημοκρατία. Ως επικεφαλής παρατηρητής της αποστολής για την παρατήρηση των εκλογών στη Λιβερία, στηρίζω θερμά την ιδέα των προέδρων να της απευθυνθεί πρόσκληση για να μιλήσει εδώ ενώπιον της Ολομέλειας, και ελπίζω ότι, εν τω μεταξύ, η ΕΕ θα συνεχίσει να στηρίζει σθεναρά τους στόχους της Χιλιετίας και τον εκδημοκρατισμό αυτής της χώρας, διότι αυτό αξίζουν τώρα οι πολίτες της. 
<SPEAKER ID="43" LANGUAGE="" NAME="Πρόεδρος." AFFILIATION="">
<P>
   Κύριε van den Berg, όπως επεσήμανα νωρίτερα, η πρόεδρος της Λιβερίας θα προσκληθεί και ας ελπίσουμε ότι θα μπορέσει να παραστεί σύντομα. 
<SPEAKER ID="44" LANGUAGE="PL" NAME="Mirosław Mariusz Piotrowski (NI ). –" AFFILIATION="">
<P>
   Κύριε Πρόεδρε, σας απέστειλα επιστολή στις 16 και στις 23 Μαρτίου του τρέχοντος έτους υπό την ιδιότητά μου ως προέδρου του γραφείου της Ομάδας Ανεξαρτησία και Δημοκρατία, σχετικά με την αποκαλούμενη ανοικοδόμηση της Ομάδας Ανεξαρτησία και Δημοκρατία για την οποία οι αρχές του Κοινοβουλίου ενημερώθηκαν από την ηγεσία της ομάδας κατά την τελευταία περίοδο συνόδου. Η πολωνική αντιπροσωπεία θεωρεί ότι ήταν παράνομη η διαδικασία που οδήγησε στην αποκλεισμό δύο εθνικών αντιπροσωπειών, της ιταλικής και της πολωνικής, από την Ομάδα Ανεξαρτησία και Δημοκρατία. Πότε μπορούμε να αναμένουμε μια απάντηση στις παραπάνω επιστολές; 
<SPEAKER ID="45" LANGUAGE="" NAME="Πρόεδρος." AFFILIATION="">
<P>
   Κύριε Piotrowski, λίγο πριν αρχίσει η συνεδρίαση είχα μια συνάντηση με τον κ. Bonde και τον κ. Farage, στην οποία συζητήσαμε αυτό το θέμα και περιμένω να μου διαβιβάσουν γραπτώς τις απόψεις τους για την κατάσταση και για τα μέτρα που πρέπει να ληφθούν. Ελπίζω ότι θα είμαι σε θέση να σας ανακοινώσω κάτι σχετικό κατά την έναρξη της αυριανής συνεδρίασης. 
<SPEAKER ID="46" LANGUAGE="FR" NAME="Marc Tarabella (PSE )." AFFILIATION="">
<P>
   – Κύριε Πρόεδρε, έχουν περάσει ακριβώς 1 500 ημέρες από την ημέρα που η Ingrid Betancourt και η συνάδελφός της, Clara Rojas, απήχθηκαν από τις FARC στην Κολομβία, συμπληρώνοντας έτσι τον τεράστιο αριθμό των 3 000 ομήρων, χωρίς να αναφερθούμε στους χιλιάδες αγνοούμενους σε αυτήν τη χώρα.
<P>
Σήμερα μιλώ εκ μέρους της Διεθνούς Ομοσπονδίας Επιτροπών για την Ingrid Betancourt, η οποία μαζί με την οικογένειά της διατυπώνει τρία αιτήματα. Πρώτον, να στηριχθούν ενεργά οι προσπάθειες διαμεσολάβησης τριών χωρών, της Γαλλίας, της Ελβετίας και της Ισπανίας. Δεύτερον, να ασκηθεί ισχυρή πίεση στις FARC, μέσω των οργανώσεων που τις στηρίζουν στο εξωτερικό και ιδιαίτερα σε χώρες που δεν τις συμπεριλαμβάνουν στον κατάλογό τους με τις τρομοκρατικές οργανώσεις, ώστε να απαντήσουν θετικά στην πρόταση της ομάδας των τριών χωρών, επιδεικνύοντας έτσι την πραγματική διάθεσή τους να καταλήξουν σε μια ανθρωπιστική συμφωνία. Τρίτον και τελευταίο, να ασκηθεί ισχυρή πίεση στην κολομβιανή κυβέρνηση, ώστε να συμμορφωθεί με τη Σύμβαση της Γενεύης, η οποία έχει επικυρωθεί από την Κολομβία. Δυνάμει αυτής της σύμβασης, σε περίπτωση εσωτερικής σύγκρουσης, η κυβέρνηση υποχρεούται, όπως έχει εξάλλου ήδη δεσμευτεί, να συνάψει ανθρωπιστικές συμφωνίες, προκειμένου να σωθούν όσο το δυνατόν περισσότερες ανθρώπινες ζωές. 
<SPEAKER ID="47" LANGUAGE="PL" NAME="Ryszard Czarnecki (NI ). –" AFFILIATION="">
<P>
Είμαι ευγνώμων για την ευκαιρία που μου δίνεται να αποτίσω φόρο τιμής σε έναν άνθρωπο που ήταν και θα παραμείνει το σύμβολο του διαθρησκευτικού διαλόγου: μεταξύ του Χριστιανισμού και του Ιουδαϊσμού, μεταξύ του Χριστιανισμού και του Ισλάμ. Ο Πάπας Ιωάννης Παύλος Β’ είναι επίσης σύμβολο ανοχής και σεβασμού για όλους τους ανθρώπους, ανεξαρτήτως φυλής, εθνικότητας, φύλου, κοινωνικής τάξης ή οικονομικής κατάστασης. Καταγόμενος από την Κεντρική και Ανατολική Ευρώπη, τόνισε επανειλημμένως ως Πάπας την ενότητα της Ευρώπης, ακόμη και κατά την εποχή του Τείχους του Βερολίνου και του Σιδηρού Παραπετάσματος. Στο Santiago de Compostela της Ισπανίας, πριν από περίπου 20 χρόνια, είπε ότι η Ευρώπη αντιπροσωπεύει την ενότητα μέσα στην ποικιλομορφία. Ελπίζω ότι αυτά τα λόγια εξακολουθούν να ισχύουν μέχρι σήμερα. 
<SPEAKER ID="48" LANGUAGE="" NAME="Πρόεδρος." AFFILIATION="">
<P>
   Κύριε Czarnecki, πράγματι έχει περάσει ένας χρόνος από τον θάνατο της Αυτού Αγιότητος Πάπα Ιωάννη Παύλου Β’. Τότε, βρισκόμουν σε επίσημη επίσκεψη στη Λιθουανία και διαπίστωσα τη μεγάλη συγκίνηση που αισθάνθηκαν οι Ευρωπαίοι των χωρών της Ανατολικής Ευρώπης για τον θάνατο ενός ανθρώπου, ο οποίος είχε τόσο μεγάλη επιρροή στη διαδικασία που οδήγησε στη μετέπειτα διεύρυνση της Ευρωπαϊκής Ένωσης. 
<SPEAKER ID="49" LANGUAGE="" NAME="Ιωάννης Γκλαβάκης (PPE-DE ). –" AFFILIATION="">
<P>
   Κύριε Πρόεδρε, οι πρόσφατες έντονες βροχοπτώσεις στην περιοχή της Βουλγαρίας και της Βόρειας Ελλάδας είχαν ως συνέπεια την υπερχείλιση του ποταμού Έβρου. Χιλιάδες στρέμματα γεωργικής γης καλύφθηκαν από τα νερά του ποταμού και προκλήθηκαν ζημίες, τόσο στη φυτοκομία, σε σπαρμένες εκτάσεις, όσο και στη ζωοκομία, δεδομένου ότι πνίγηκαν πολλά αιγοπρόβατα, χοίροι και αγελάδες που συνολικά αριθμούσαν πάνω από 3 000 κεφάλια. Πολλά χωριά πλημμύρισαν και πολλές κατοικίες σκεπάστηκαν εξ ολοκλήρου από το νερό.
<SPEAKER ID="50" LANGUAGE="NL" NAME="Philip Claeys (NI ). –" AFFILIATION="">
<P>
   Κύριε Πρόεδρε, θα ήθελα να εκφράσω τη δυσαρέσκειά μου για την τελική δήλωση της Ευρωμεσογειακής Κοινοβουλευτικής Συνέλευσης που πραγματοποιήθηκε στις 27 Μαρτίου. Ενώ, βεβαίως, εκτιμώ τη σπουδαιότητα του διαλόγου μεταξύ της βόρειας και νότιας πλευράς της Μεσογείου, δεν είμαι πεπεισμένος ότι ένας τέτοιος διάλογος εξυπηρετεί σε κάτι, εάν έχει ως αποτέλεσμα μια μονομερή παραδοχή ενοχής, στη συγκεκριμένη περίπτωση εκ μέρους της Ευρώπης. Δεν φρονώ ότι, διαβάζοντας αυτήν την τελική δήλωση, μπορώ να πω κάτι διαφορετικό. Καταρχάς, τα δανικά σκίτσα καταδικάζονται με μια υποχρεωτικά σύντομη πρόταση, ή ρήτρα, σχετικά με τη βία ενάντια σε αυτά τα σκίτσα. Μολονότι ο κόσμος διάκειται με πολύ συγκεκριμένο τρόπο έναντι αυτών των δανικών σκίτσων, οτιδήποτε άλλο κρατείται εσκεμμένα πολύ αόριστο και πολύ γενικό. Γίνεται αναφορά στην προαγωγή της δημοκρατίας, αλλά πουθενά δεν γίνεται αναφορά στις διακρίσεις που συστηματικά υφίστανται οι Χριστιανοί ή άλλες μειονοτικές ομάδες στον μουσουλμανικό κόσμο. Σίγουρα δεν χρειάζεται να φτάσουμε μέχρι το Αφγανιστάν για να βρούμε παραδείγματα για αυτό. Στην Τουρκία, για παράδειγμα, η αλλαγή του θρησκεύματος πρέπει να γνωστοποιείται στην κυβέρνηση. Σε αυτήν τη χώρα, ένας ιταλός καθολικός ιερέας δολοφονήθηκε πρόσφατα εξαιτίας αυτού που εκπροσωπούσε. Σε αυτήν τη χώρα, είναι ουσιαστικά αδύνατον να αποκατασταθούν τα χριστιανικά κτίρια. Λυπούμαι για το γεγονός ότι το θέμα αυτό δεν έχει τεθεί προς συζήτηση. 
<SPEAKER ID="51" LANGUAGE="" NAME="Πρόεδρος." AFFILIATION="">
<SPEAKER ID="52" LANGUAGE="EN" NAME="Gerard Batten (IND/DEM )." AFFILIATION="">
<P>
   – Κύριε Πρόεδρε, ο Alexander Litvinenko, μέλος της εκλογικής μου περιφέρειας, είναι πρώην αντισυνταγματάρχης στην ομοσπονδιακή υπηρεσία ασφαλείας FSB της Ρωσικής Ομοσπονδίας, η οποία διαδέχτηκε την KGB. Η αποκάλυψη του κ. Litvinenko σχετικά με τις παράνομες δραστηριότητες της FSB τον ανάγκασε να αναζητήσει πολιτικό άσυλο στο εξωτερικό. Πριν αποφασίσει τον τόπο στον οποίο θα κατέφευγε, συμβουλεύτηκε τον φίλο του, στρατηγό Anatoly Trofimov, πρώην αναπληρωτή γενικό διευθυντή της FSB. Ο στρατηγός Trofimov φέρεται ότι είπε στον κ. Litvinenko: «Μην πας στην Ιταλία, υπάρχουν πολλοί πράκτορες της KGB μεταξύ των πολιτικών. Ο Ρομάνο Πρόντι είναι ο άνθρωπός μας εκεί». Τον Φεβρουάριο του 2006, ο κ. Litvinenko ανέφερε την πληροφορία αυτή στον Mario Scaramella της επιτροπής Guzzanti, η οποία ερευνά την παρείσφρηση της KGB στην ιταλική πολιτική.
<SPEAKER ID="53" LANGUAGE="" NAME="Πρόεδρος." AFFILIATION="">
<P>
   Όλες οι προτάσεις πρέπει να αντιμετωπίζονται με σεβασμό. Υπονοείτε ότι το Ευρωπαϊκό Κοινοβούλιο θα πρέπει να ερευνήσει αν ιταλοί πολιτικοί είναι πράκτορες της KGB; Αυτή είναι η πρότασή σας; 
<SPEAKER ID="54" LANGUAGE="EN" NAME="Gerard Batten (IND/DEM )." AFFILIATION="">
<SPEAKER ID="55" LANGUAGE="" NAME="Πρόεδρος." AFFILIATION="">
<SPEAKER ID="56" LANGUAGE="HU" NAME="Csaba Sándor Tabajdi (PSE ). –" AFFILIATION="">
<P>
   Αρκετά κράτη μέλη της Ευρωπαϊκής Ένωσης επλήγησαν πρόσφατα από σοβαρές πλημμύρες. Χιλιάδες άνθρωποι στην Τσεχική Δημοκρατία, τη Γερμανία, την Ουγγαρία και την Αυστρία αγωνίζονται ηρωικά ενάντια στις πλημμύρες που απειλούν τα σπίτια, τα υπάρχοντα και τα αγροκτήματά τους. Υπήρξαν πάνω από 100 μεγαλύτερες πλημμύρες στην Ευρώπη μεταξύ του 1998 και του 2004. Οι πλημμύρες που βιώσαμε πέρυσι και φέτος επιβεβαίωσαν την ανάγκη κοινής δράσης σε ευρωπαϊκό επίπεδο. Τον Ιανουάριο του 2006, η Ευρωπαϊκή Επιτροπή πρότεινε μια οδηγία για τη διαχείριση των πλημμύρων στην Ευρώπη. Στόχος της οδηγίας είναι ο μετριασμός των κινδύνων και των επιπτώσεων των πλημμύρων, καθώς και η ενίσχυση της κοινής δράσης. Αποτελεί ευρωπαϊκή προτεραιότητα η έγκριση της οδηγίας όσο το δυνατόν συντομότερα και η κοινή δράση για την προστασία μας από τις πλημμύρες. Ζητώ από τον Πρόεδρο Borrell και καλώ μετ’ επιτάσεως το Συμβούλιο να προβούν σε ενέργειες όσο το δυνατόν συντομότερα, προκειμένου να αναπτυχθεί ένα ενιαίο ευρωπαϊκό σύστημα άμυνας από τις πλημμύρες. 
<SPEAKER ID="57" LANGUAGE="" NAME="Κυριάκος Τριανταφυλλίδης (GUE/NGL ). –" AFFILIATION="">
<P>
   Κύριε Πρόεδρε, την περασμένη βδομάδα, στο Ντιάρ Μπακίρ της Τουρκίας, 4 άτομα έχασαν τη ζωή τους και περίπου 500 άλλα τραυματίστηκαν όταν ξέσπασαν επεισόδια μετά το πέρας μιας κηδείας. Όλα τα θύματα είναι Κούρδοι, ενώ οι θύτες είναι οι ειδικές δυνάμεις της τουρκικής αστυνομίας.
<P>
Πριν από 15 ημέρες, ο τουρκικός στρατός είχε ξεκινήσει μια επιχείρηση καταπίεσης του κουρδικού κόμματος των εργαζομένων στην οποία βρήκαν τον θάνατο άλλα 14 άτομα. Η Τουρκία αποδεικνύει, προφανώς, με αυτές τις ενέργειες ότι δεν προτίθεται να λύσει το πρόβλημα αυτό με δημοκρατικές διαδικασίες αλλά μέσω της βίας, όπου ο δυνατότερος θα μείνει όρθιος τελευταίος. Βρισκόμαστε λοιπόν συνένοχοι στην εξόντωση ενός λαού, ενώ την ίδια ώρα φέρνουμε την Τουρκία στα ευρωπαϊκά σαλόνια.
<SPEAKER ID="58" LANGUAGE="EN" NAME="Glyn Ford (PSE )." AFFILIATION="">
<P>
   – Κύριε Πρόεδρε, θέλω να αναφερθώ στην υπόθεση μιας εταιρείας στην εκλογική μου περιφέρεια. Η Hygrade –θυγατρική της δανικής εταιρείας Tulip– προτείνει το κλείσιμο δύο εργοστασίων στο Chard και το Chippenham, γεγονός που θα προκαλέσει απώλεια 300 και 500 θέσεων εργασίας αντιστοίχως. Κάτι τέτοιο θα καταστρέψει αυτές τις δύο εμπορικές πόλεις. Επί του παρόντος, διεξάγεται διαβούλευση σχετικά με το προτεινόμενο κλείσιμο των δύο εργοστασίων, η οποία είναι ειλικρινά γελοία. Ήδη, οι κάτοικοι ενός νέου γειτονικού οικισμού στο Chippenham έχουν εγγυητικούς όρους στις υποθήκες τους που αναφέρουν ότι η εταιρεία θα κλείσει. Στο Chard, η εταιρεία σχεδιάζει ήδη τη μεταφορά του εξοπλισμού της. Ευελπιστώ ότι θα θέσετε το θέμα υπόψη της Επιτροπής.
<P>
Συγχρόνως, πρόκειται για μια εταιρεία η οποία δεν αντιμετωπίζει ενδεχόμενο πτώχευσης· απεναντίας, έχει τεράστια κέρδη. Κατά τις διαπραγματεύσεις, προσφέρει σε ανθρώπους που της έχουν μείνει πιστοί επί 22 χρόνια την ελάχιστη δυνατή αποζημίωση για την απόλυσή τους.
<P>
Η εταιρεία παρέχει τα αγαθά και τις υπηρεσίες της κυρίως στις Co-op και Tesco – που είναι εταιρείες επεξεργασίας τροφίμων. Ευελπιστώ ότι το κοινό θα πιέσει τις εταιρείες αυτές, οι οποίες μιλούν πολύ συχνά για δίκαιο εμπόριο, ώστε να διασφαλιστεί ότι οι εργαζόμενοι στα εργοστάσια που τις προμηθεύουν θα τύχουν δίκαιης αντιμετώπισης. 
<SPEAKER ID="59" LANGUAGE="" NAME="Πρόεδρος." AFFILIATION="">
<SPEAKER ID="60" LANGUAGE="EN" NAME="Μάριος Ματσάκης (ALDE )." AFFILIATION="">
<SPEAKER ID="61" LANGUAGE="EN" NAME="Eoin Ryan (UEN )." AFFILIATION="">
<P>
   – Κύριε Πρόεδρε, θέλω να αναφερθώ στην απόφαση που έλαβε στο τέλος της προηγούμενης εβδομάδας η βρετανική κυβέρνηση σχετικά με την πώληση του ομίλου British Nuclear Group και την αγορά του από ιδιώτη. Αυτό σημαίνει ότι η πυρηνική εγκατάσταση στο Sellafield θα καταλήξει στην κατοχή ιδιώτη. Λαμβάνοντας υπόψη ότι ποσοστό 80% όλων των πυρηνικών αποβλήτων της Βρετανίας διατηρείται στο Sellafield και ότι η μονάδα αυτή μπορεί να επεξεργαστεί 5 000 τόνους αποβλήτων ετησίως –περίπου το ένα τρίτο των αποβλήτων όλου του κόσμου– και, επιπλέον, ενόψει των σοβαρών ερωτημάτων που τίθενται επί σειρά ετών σχετικά με την ασφάλεια στην εν λόγω εγκατάσταση και τον αριθμό ατυχημάτων που έχουν συμβεί εκεί, θα ήθελα να μάθω ποιες εγγυήσεις μπορεί να προσφέρει η βρετανική κυβέρνηση στα ενδιαφερόμενα μέρη και στον λαό της Ιρλανδίας ότι θα εφαρμοστούν τα αυστηρότερα μέτρα ασφαλείας για όσο διάστημα η μονάδα αυτή θα λειτουργεί υπό καθεστώς ιδιωτικής ιδιοκτησίας.
<SPEAKER ID="62" LANGUAGE="" NAME="Πρόεδρος." AFFILIATION="">
<P>
   Κύριε Ryan, κατανοώ απολύτως την ανησυχία σας και είμαι βέβαιος ότι η βρετανική κυβέρνηση θα επιδείξει ευαισθησία στο θέμα που θέσατε. 
<SPEAKER ID="63" LANGUAGE="EN" NAME="Eluned Morgan (PSE )." AFFILIATION="">
<P>
   – Κύριε Πρόεδρε, λυπάμαι που δεν ήμουν εδώ νωρίτερα: φταίει η Air France. Επισημαίνω απλώς ότι η Air France ακύρωσε πτήσεις από το Λονδίνο.
<P>
Θέλω να αναφερθώ στο ζήτημα των 84 οδηγιών σχετικά με την υλοποίηση της στρατηγικής της Λισαβόνας, τις οποίες ενέκρινε το Κοινοβούλιο. Εβδομήντα έξι εξ αυτών έπρεπε να έχουν ήδη τεθεί σε ισχύ και να εφαρμόζονται πλήρως, αλλά μόλις 13 από αυτές τις 84 οδηγίες έχουν εφαρμοστεί πλήρως από όλα τα κράτη μέλη. Η οδηγία σχετικά με το κοινό κανονιστικό πλαίσιο για τις ηλεκτρονικές επικοινωνίες έπρεπε να έχει εφαρμοστεί πλήρως από τις 24 Ιουλίου 2003, αλλά το Βέλγιο, η Ελλάδα και το Λουξεμβούργο δεν έχουν ακόμα ενημερώσει την Επιτροπή σχετικά με την εφαρμογή της.
<P>
Η στρατηγική της Λισαβόνας κινδυνεύει εξαιτίας αυτής της αμελούς συμπεριφοράς την οποία επιδεικνύουν ορισμένα κράτη μέλη. Εντούτοις, διαπιστώνω με ικανοποίηση ότι η Επιτροπή θα κινήσει 50 δικαστικές διαδικασίες εναντίον κρατών μελών τα οποία δεν προέβησαν στην ελευθέρωση των αγορών ενέργειάς τους. Καιρός ήταν να γίνει κάτι τέτοιο. 
<SPEAKER ID="64" LANGUAGE="" NAME="Πρόεδρος." AFFILIATION="">
<P>
   Εξαντλήσαμε τον κατάλογο των εγγεγραμμένων βουλευτών, αλλά νομίζω ότι είδα την κ. Hennicot-Schoepges να σηκώνει δειλά το χέρι της. Δεν θα ήθελα να σας αρνηθώ τον λόγο , κυρία Hennicot-Schoepges. 
<SPEAKER ID="65" LANGUAGE="FR" NAME="Erna Hennicot-Schoepges (PPE-DE )." AFFILIATION="">
<P>
Αναφέρομαι στην περίπτωση των διανομέων καλωδίων στο Λουξεμβούργο, οι οποίοι απευθύνθηκαν στην Επιτροπή τον Μάρτιο του 2005 και τους οποίους έστελναν από τον έναν Επίτροπο στον άλλον, μέχρι που τους δόθηκε τον Σεπτέμβριο του 2005 μια απάντηση η οποία ήταν αντίθετη με αυτήν που έλαβα εγώ στην κοινοβουλευτική μου ερώτηση μετά από τρίμηνη καθυστέρηση.
<SPEAKER ID="66" LANGUAGE="PL" NAME="Bogusław Rogalski (NI ). –" AFFILIATION="">
<P>
   Πριν από δύο εβδομάδες, ολοκληρώθηκαν οι περίεργες εκλογές στη Λευκορωσία, τις οποίες φυσικά κέρδισε ο Alexander Lukashenko. Οι εκλογές αυτές νοθεύτηκαν με τη χρήση της βίας, της λευκορωσικής KGB, της αστυνομίας και του στρατού.
<SPEAKER ID="67" LANGUAGE="PL" NAME="Zdzisław Zbigniew Podkański (UEN ). –" AFFILIATION="">
<P>
Οι απαιτήσεις των αγροτών περιλαμβάνουν την επαναδιαπραγμάτευση της Συνθήκης προσχώρησης, την έναρξη διαδικασιών προστασίας στις αγορές μαλακών φρούτων και λαχανικών και στην αγορά μήλων, την αναβολή της ελευθέρωσης της αγοράς ζάχαρης και την αποδέσμευση της αναδιαρθρωτικής ποσόστωσης γάλακτος των 416 000 τόνων.
<P>
Χορηγήθηκε στην Πολωνία ποσόστωση 9,3 εκατ. τόνων γάλακτος, ενώ χρειάζεται περίπου 12,5 εκατ. τόνους. Αυτό έχει ήδη οδηγήσει στο να υφίστανται οι αγρότες κύρωση υπερπαραγωγής, και από το 2010 θα έχει ως αποτέλεσμα να αναγκαστεί η Πολωνία να εισάγει γάλα και γαλακτοκομικά προϊόντα. Η Ευρώπη, επίσης, χάνει την επισιτιστική της ασφάλεια. Πρέπει να θέσουμε ένα ουσιώδες ερώτημα: ποιος είναι ο στόχος μας; 
<SPEAKER ID="68" LANGUAGE="" NAME="Πρόεδρος." AFFILIATION="">
<SPEAKER ID="69" LANGUAGE="" NAME="Πρόεδρος." AFFILIATION="">
<SPEAKER ID="70" LANGUAGE="EN" NAME="Andris Piebalgs," AFFILIATION="μέλος της Επιτροπής">
<P>
Τον Δεκέμβριο, το Ευρωπαϊκό Συμβούλιο όρισε μια σειρά μέτρων τα οποία θα έδιναν ώθηση στις εξωτερικές πολιτικές της ΕΕ σχετικά με τη μετανάστευση και το άσυλο. Η Επιτροπή αναζητεί ενεργά διαρθρωτικές απαντήσεις στην πίεση που ασκεί η έντονη μετανάστευση στην Ευρωπαϊκή Ένωση και στις χώρες εταίρους της. Από αυτήν την άποψη, η υπουργική συνδιάσκεψη ΕΕ-Αφρικής που διεξήχθη στο Ραμπάτ στις 10 και 11 Ιουλίου, η ενίσχυση της συνεργασίας με την Αφρικανική Ένωση και ο διάλογος με τις κύριες χώρες καταγωγής αποτελούν σημαντικές νέες πολιτικές πρωτοβουλίες οι οποίες αποσκοπούν στη λεπτομερή συζήτηση των θεμάτων που άπτονται της μετανάστευσης και, συγχρόνως, στην εξεύρεση μακροπρόθεσμων κοινών λύσεων.
<P>
Η ενίσχυση της ανάπτυξης των κατάλληλων συνθηκών υποδοχής για τους αιτούντες άσυλο αποτελεί προτεραιότητα του Ευρωπαϊκού Ταμείου για τους Πρόσφυγες και η Μάλτα ωφελείται από τη συνδρομή του Ταμείου σε αυτόν τον τομέα. Το Ευρωπαϊκό Ταμείο για τους Πρόσφυγες διέθεσε στη Μάλτα 114 000 ευρώ το 2004, 500 000 ευρώ το 2005 και 600 000 ευρώ το 2006. Επιπλέον, η Επιτροπή συμφώνησε πρόσφατα να προσφέρει χρηματοδότηση ύψους 120 000 ευρώ για ένα έργο με σκοπό τη βελτίωση των συνθηκών υποδοχής στη Μάλτα ως μέρος του προγράμματος ARGO.
<P>
Η Επιτροπή θα εκπονήσει επίσης σύντομα πρόταση απόφασης του Συμβουλίου για τη διασφάλιση της πρακτικής συνεργασίας μεταξύ των κρατών μελών, όπως ορίζεται στην ανακοίνωση για την ενίσχυση της πρακτικής συνεργασίας που εγκρίθηκε στις 17 Φεβρουαρίου. Η πρόταση αυτή θα σηματοδοτήσει την έναρξη σχηματισμού ομάδων εμπειρογνωμόνων, οι οποίες θα συνδράμουν τα κράτη μέλη σε καταστάσεις όπως αυτές που αντιμετωπίζει η Μάλτα όσον αφορά τις συνθήκες υποδοχής και την εξέταση των αιτήσεων για άσυλο.
<SPEAKER ID="71" LANGUAGE="IT" NAME="Stefano Zappalà," AFFILIATION="εξ ονόματος της Ομάδας PPE-DE">
<P>
Πρέπει όλοι μας να είμαστε ενήμεροι και ευαισθητοποιημένοι όσον αφορά αυτό το ζήτημα. Άλλο οι φήμες και άλλο η πραγματικότητα. Το πρόβλημα της μετανάστευσης στην Ευρώπη δεν είναι σίγουρα ούτε ευχάριστο, ούτε αρεστό, ούτε αρμόζον. Δεν αρμόζει στο 2006, στην Ευρωπαϊκή Ένωση και στις αρχές της, στις συνθήκες ή στις πολιτικές ευθύνες που εμείς, ως Ευρωπαϊκό Κοινοβούλιο, έχουμε έναντι των λαών της Ευρώπης.
<P>
Η Επιτροπή γυρίζει γύρω από το πρόβλημα: προηγουμένως άκουσα να γίνεται λόγος για προγράμματα ύψους 25 000 ευρώ ή 120 000 ευρώ: κύριε Επίτροπε, θα ήθελα να σας ενημερώσω ότι η Μάλτα, απεναντίας, ξοδεύει ετησίως το ποσό του 1 000 000 ευρώ σε αυτό το πρόβλημα. Από το 2002, δηλαδή από την προενταξιακή περίοδο μέχρι σήμερα, αυτή η χώρα κατέγραψε αύξηση του ρυθμού μετανάστευσης και βρίσκεται τώρα με τουλάχιστον 2 000 άτομα επιπλέον που δεν ξέρει τι να τα κάνει. Τα 2 000 άτομα στη Μάλτα θα αντιστοιχούσαν σε 400 000 κρατούμενους στις φυλακές της Γερμανίας, ή ακόμα σε 300 000 άτομα στις φυλακές της Ιταλίας, της Γαλλίας και του Ηνωμένου Βασιλείου. Για να διατηρεί τον έλεγχο των μεταναστών, η Μάλτα απασχολεί το 10% των αστυνομικών της δυνάμεων, που θα αντιστοιχούσε στην απασχόληση 30 000 ατόμων στην Ιταλία ή 40 000 ατόμων στη Γερμανία, με άλλα λόγια, σε όλες συνολικά τις δυνάμεις επιβολής της τάξης. Αυτό δεν είναι δυνατόν.
<P>
Αυτήν τη στιγμή, η Μάλτα είναι αντιμέτωπη με εξαιρετικά σοβαρές καταστάσεις: υπάρχουν 2 000 άτομα τα οποία οι αρχές δεν ξέρουν πού να μεταφέρουν, και το μοναδικό δυνατό μέρος μεταφοράς τους είναι η νήσος Gozo. Μια τέτοια επιλογή όμως θα σήμαινε την περαιτέρω επιδείνωση μιας ήδη εξαιρετικά κρίσιμης κατάστασης. Αναγκάζουμε τον λαό της Μάλτας να μετανιώνει γι’ αυτό που έκανε – αν και παρά τη θέλησή του, ως κράτος ένθερμων ευρωπαϊστών. Περιστατικά ξενοφοβίας άρχισαν να σημειώνονται στη Μάλτα, και αυτό το γεγονός είναι πολύ σοβαρό.
<SPEAKER ID="72" LANGUAGE="FR" NAME="Martine Roure," AFFILIATION="εξ ονόματος της Ομάδας PSE">
<P>
   . – Κύριε Πρόεδρε, όντως κατά τις επισκέψεις που πραγματοποίησε η Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων στα κέντρα κρατουμένων, διαπιστώθηκαν πολύ σοβαρά προβλήματα. Η κατάσταση, όμως, που συναντήσαμε στη Μάλτα ήταν τρομερή. Οι συνθήκες κράτησης είναι απάνθρωπες και ταπεινωτικές. Οι αιτούντες άσυλο κρατούνται σε κλουβιά από τα οποία δεν μπορούν να βγουν, ενώ ακόμα και τα βασικότερα δικαιώματά τους καταπατούνται. Δεν τους προσφέρεται καμιά νομική ή ιατρική βοήθεια. Συναντήσαμε άτομα που ήταν έγκλειστα μερικές φορές για 18, 19 ή και 20 μήνες, χωρίς καμιά επαφή με τον έξω κόσμο και υπό απαράδεκτες συνθήκες υγιεινής.
<P>
Ζητούμε, συνεπώς, από την κυβέρνηση της Μάλτας να θέσει σύντομα τέρμα στο σύστημα κράτησης των μεταναστών το οποίο εφαρμόζει. Οι αιτούντες άσυλο δεν είναι εγκληματίες. Συχνά έρχονται από την κόλαση και πρέπει να τους αντιμετωπίζουμε με αξιοπρέπεια. Οφείλουμε, βεβαίως, να αναγνωρίσουμε ότι η Μάλτα είναι ένα πολύ μικρό νησί και ότι λόγω της γεωγραφικής της θέσης δέχεται ιδιαίτερα ισχυρές πιέσεις. Είναι, λοιπόν, καθήκον της Ευρωπαϊκής Ένωσης να επιδείξει αλληλεγγύη και να μοιραστεί το οικονομικό βάρος της διαχείρισης των συνόρων της Μάλτας προσφεύγοντας ειδικότερα, όπως είπατε, κύριε Επίτροπε, στα υφιστάμενα προγράμματα, όπως το ARGO και το Ταμείο για τους Πρόσφυγες. Ωστόσο, απαιτείται βαθύτερη αλλαγή, διότι δεν πρόκειται για απλό θέμα χρημάτων.
<SPEAKER ID="73" LANGUAGE="EN" NAME="Jean Lambert," AFFILIATION="εξ ονόματος της Ομάδας Verts/ALE">
<P>
   . – Κύριε Πρόεδρε, θέλω να εκφράσω τη συμφωνία μου με τη θέση της κ. Roure, η οποία περιέγραψε με ιδιαίτερα παραστατικό τρόπο την κατάσταση που διαπίστωσε η αντιπροσωπεία του Κοινοβουλίου στη Μάλτα. Θέλω επίσης να εκφράσω τη συμφωνία μου και τη συμφωνία της ομάδας μου με τα όσα μας εξέθεσαν ο κ. Zappalà και η κ. Roure σχετικά με τις επιπτώσεις της εν λόγω κατάστασης, όχι μόνο στη Μάλτα αλλά και σε διάφορα άλλα μέρη που επισκέφθηκε η αντιπροσωπεία μας, συμπεριλαμβανομένου του Δουβλίνου. Το σύστημα το οποίο η πλειονότητα των μελών του Κοινοβουλίου –αν και όχι όλοι μας– είχε θεωρήσει εξαιρετικά λογικό, παρουσιάζει ουσιαστικά προβλήματα τα οποία πρέπει να αντιμετωπίσουμε.
<SPEAKER ID="74" LANGUAGE="IT" NAME="Giusto Catania," AFFILIATION="εξ ονόματος της Ομάδας GUE/NGL">
<P>
Η νομοθεσία της Μάλτας είναι απεχθής: προβλέπει 18 μήνες διοικητικής κράτησης για πολίτες που δεν έχουν διαπράξει κανένα απολύτως αδίκημα. Το θεωρώ πραγματικά υπερβολικό. Εκτός αυτού, πιστεύω ότι ο τρόπος μεταχείρισης των αιτούντων άσυλο έρχεται σε αντίθεση με τη Σύμβαση της Γενεύης και με τις ευρωπαϊκές οδηγίες σχετικά με το άσυλο. Οι μετανάστες δεν λαμβάνουν κανενός είδους πληροφόρηση και οι αιτήσεις ασύλου δεν εξετάζονται πριν περάσουν 8 ή 9 μήνες. Η Μάλτα αρνείται τη χορήγηση ασύλου ακόμη και σε πρόσφυγες που προέρχονται από πολεμικές ζώνες, ειδικά από το Νταρφούρ. Μου έκανε μεγάλη εντύπωση ένας άνδρας, ο οποίος κρατούσε ένα πλακάτ που έγραφε «γενοκτονία στο Νταρφούρ και κράτηση στη Μάλτα».
<SPEAKER ID="75" LANGUAGE="MT" NAME="Simon Busuttil (PPE-DE ). –" AFFILIATION="">
<P>
   Αυτό που παρέλειψε να πει ο βουλευτής που μίλησε πριν από εμένα, ο κ. Catania, είναι ότι το παράπονο που εξέφρασαν πολύ ηχηρά και δυνατά οι μετανάστες στα κέντρα κράτησης που επισκεφθήκαμε δεν αφορούσαν τις συνθήκες στα κέντρα αλλά το γεγονός ότι ποτέ δεν είχαν σκοπό να έρθουν στη Μάλτα. Κατέληξαν στη Μάλτα παρά τη θέλησή τους, και θέλουν να μεταβούν στην ηπειρωτική Ευρώπη. Εκτός των άλλων, αυτή είναι η τραγωδία. «Επιτρέψτε μας να πάμε σε άλλες χώρες της Ευρώπης», μας είπαν ο ένας μετά τον άλλον. Συνεπώς, θεωρώ ότι είναι θετικό το γεγονός ότι, μέσα από αυτήν τη συζήτηση και μέσω αυτού του ψηφίσματος, το Κοινοβούλιο επιδεικνύει την αλληλεγγύη του προς τους μετανάστες, καθώς και προς τον λαό της Μάλτας, τις αρχές τις Μάλτας και τις αρχές επιβολής της τάξης της Μάλτας, οι οποίες επιτελούν ένα πολύ δύσκολο έργο. Είναι θετικό ότι οι πολιτικές ομάδες του Κοινοβουλίου αποδεικνύουν ότι μπορούν να επιδείξουν από κοινού αυτήν την αλληλεγγύη και να ζητήσουν τόσο από την Επιτροπή όσο και από το Συμβούλιο να αναλάβουν πρακτική και επείγουσα δράση. Ποια είναι αυτή η πρακτική και επείγουσα δράση; Πρώτον, τα κράτη μέλη πρέπει να δέχονται τα άτομα που ζητούν άσυλο στη Μάλτα. Δεύτερον, ο κανονισμός Δουβλίνο ΙΙ πρέπει να αναθεωρηθεί με τέτοιον τρόπο, ώστε οι αρμοδιότητες των κρατών μελών να μοιραστούν πιο δίκαια σε σχέση με σήμερα, όπου η Μάλτα, και άλλες χώρες επίσης, επωμίζονται δυσανάλογα φορτία που ξεπερνούν τις δυνατότητές τους. Τρίτον, οι χρηματοδοτικοί πόροι της Ευρωπαϊκής Ένωσης πρέπει επίσης να χρησιμοποιούνται σε επείγουσες καταστάσεις, όπως ορθώς είπε και ο ίδιος ο Επίτροπος ότι πρέπει να γίνεται. Ωστόσο, θα πρέπει να υπάρχει μια ρήτρα έκτακτης ανάγκης σε καθένα από τα τέσσερα ευρωπαϊκά ταμεία που θα υπάρχουν από το επόμενο έτος στον τομέα της μετανάστευσης, και όχι μόνο στο Ταμείο για τους Πρόσφυγες. Τέλος, κύριε Πρόεδρε, θα ήθελα να ρωτήσω την Επιτροπή τι έχει γίνει με την πρωτοβουλία, για την οποία δόθηκε υπόσχεση πέρυσι, σχετικά με κοινές περιπολίες στη Μεσόγειο. Κύριε Πρόεδρε, το Κοινοβούλιο μιλά. Αναμένουμε από το Συμβούλιο και την Επιτροπή να αναλάβουν δράση. Σας ευχαριστώ. 
<SPEAKER ID="76" LANGUAGE="MT" NAME="Louis Grech (PSE ). –" AFFILIATION="">
<SPEAKER ID="77" LANGUAGE="" NAME="" AFFILIATION="Αντιπροέδρου">
<SPEAKER ID="78" LANGUAGE="FR" NAME="Hélène Flautre (Verts/ALE )." AFFILIATION="">
<P>
Δυστυχώς, πρέπει να προχωρήσουμε πέρα από αυτήν τη διαπίστωση, στην οποία είχαν ήδη καταλήξει μεγάλες διεθνείς οργανώσεις για τα δικαιώματα του ανθρώπου το 2004 και το 2005. Γνωρίζουμε την κατάσταση και πιστεύω ότι σήμερα πρέπει απλώς να αναγνωρίσουμε τον παραλογισμό της Συμφωνίας του Δουβλίνου η οποία εφαρμόζεται στη Μάλτα. Εκτιμώ ότι είναι απαραίτητο να προχωρήσουμε σε μεταρρυθμίσεις και μάλιστα εις βάθος, όπως ζήτησαν ορισμένοι συνάδελφοι. Καταρχάς, όταν κάποιος φτάνει στη Μάλτα θα πρέπει να μπορεί να καταθέτει και να διατυπώνει το αίτημα ασύλου του στη χώρα στην οποία επιθυμεί να εγκατασταθεί. Θα πρέπει επίσης τα άτομα που αποκτούν καθεστώς πρόσφυγα στη Μάλτα να μπορούν να κυκλοφορούν ελεύθερα στην Ευρώπη, είτε είναι η Μάλτα είτε κάποια άλλη χώρα η πρώτη χώρα άφιξής τους.
<SPEAKER ID="79" LANGUAGE="" NAME="Κυριάκος Τριανταφυλλίδης (GUE/NGL ). –" AFFILIATION="">
<SPEAKER ID="80" LANGUAGE="MT" NAME="David Casa (PPE-DE ). –" AFFILIATION="">
<SPEAKER ID="81" LANGUAGE="MT" NAME="Joseph Muscat (PSE ). –" AFFILIATION="">
<SPEAKER ID="82" LANGUAGE="MT" NAME="John Attard-Montalto (PSE ). –" AFFILIATION="">
<P>
   Κύριε Πρόεδρε, σας ευχαριστώ για την ευκαιρία που μου δίνετε να απευθυνθώ στο Κοινοβούλιο σχετικά με αυτό το πολύ σημαντικό θέμα. Δυστυχώς, η Μάλτα έχει εγκαταλειφθεί και αφεθεί να φροντίσει μόνη της τον εαυτό της. Σε αυτήν τη δύσκολη στιγμή, την οποία δεν αντιμετωπίζουν μόνο οι κάτοικοι της χώρας μας, οι Μαλτέζοι, αλλά επίσης όσοι βρίσκονται υπό κράτηση, αισθανόμαστε ότι κολυμπάμε αντίθετα προς το ρεύμα, ότι έχουμε αφεθεί μόνοι μας και ότι, παρά τα ωραία λόγια περί αλληλεγγύης, η Ευρώπη μάς έχει εγκαταλείψει. Αυτό που συνέβη και, πράγματι, αυτό που έπρεπε να συμβεί, όπως ζητούσαμε επί πολύ καιρό, ήταν η έλευση αντιπροσωπείας στη Μάλτα, η οποία διαπίστωσε ιδίοις όμμασι τις άθλιες συνθήκες υπό τις οποίες κρατούνται οι κρατούμενοι. Οι συνθήκες αυτές είναι δυσάρεστες, και κανείς δεν είναι ευχαριστημένος με μια τέτοια κατάσταση· όμως, είναι θέμα πόρων. Οι δύο χιλιάδες άνθρωποι που εισέρχονται ετησίως στη Μάλτα ίσως να μην φαίνεται μεγάλος αριθμός, αλλά αυτές οι δύο χιλιάδες ισούνται με την είσοδο οκτακοσίων χιλιάδων ανθρώπων στη Γερμανία ετησίως ή με την είσοδο τετρακοσίων χιλιάδων ανθρώπων στην Ιταλία. Απλώς φανταστείτε την εισροή μεταναστών στην πιο μικρή χώρα και φανταστείτε τι αναγκάζεται να υφίσταται μία από τις χώρες που δεν λαμβάνουν καθόλου πόρους. Χρειαζόμαστε επειγόντως χρηματοδοτική βοήθεια. Χρειαζόμαστε επίσης αλληλεγγύη – την αλληλεγγύη με την οποία θα μας βοηθήσετε παίρνοντας μετανάστες στις χώρες σας, όπου μπορούν να απορροφηθούν σωστά, κάτι που δεν μπορεί να γίνει στη Μάλτα, η οποία είναι ένα νησί μόλις 300 τετραγωνικών χιλιομέτρων. Θα ολοκληρώσω λέγοντας πως σας θεωρούμε ως σαφή απόδειξη ότι η αλληλεγγύη πράγματι υπάρχει όσον φορά την αναγνώριση των αναγκών μιας χώρας, της οποίας η έκταση είναι μικρή σε σύγκριση με την τεράστια έκταση της Ευρώπης. Σας ευχαριστώ. 
<SPEAKER ID="83" LANGUAGE="EN" NAME="Andris Piebalgs," AFFILIATION="μέλος της Επιτροπής">
<P>
Η Επιτροπή έχει ήδη υποσχεθεί οικονομική βοήθεια, την οποία θα προσφέρουμε σύντομα. Υπάρχουν επίσης ομάδες εμπειρογνωμόνων και η σχετική πρόταση θα είναι έτοιμη στις 31 Μαΐου. Θα συνεχίσουμε τις προσπάθειες όσον αφορά τις κοινές περιπολίες. Σχετικά με τη δέσμη μέτρων «Δουβλίνο II», η εφαρμογή της απαιτεί χρόνο ακόμα και αν συμφωνούν τα κράτη μέλη – η εν λόγω δέσμη μέτρων συμφωνήθηκε πριν από τέσσερα χρόνια. Έχει μεγάλη σημασία το γεγονός ότι το Κοινοβούλιο έθεσε το ζήτημα αυτό και θα ληφθεί μέριμνα για τον καλύτερο δυνατό τρόπο αντιμετώπισης της κατάστασης.
<SPEAKER ID="84" LANGUAGE="" NAME="Πρόεδρος. –" AFFILIATION="">
<P>
Η ψηφοφορία θα διεξαχθεί την Πέμπτη στις 12.00. 
<SPEAKER ID="85" LANGUAGE="" NAME="Πρόεδρος. –" AFFILIATION="">
<P>
   Η ημερήσια διάταξη προβλέπει τη σύσταση για τη δεύτερη ανάγνωση της έκθεσης (A6-0071/2006) της κ. Anne Laperrouze, εξ ονόματος της Επιτροπής Βιομηχανίας, Έρευνας και Ενέργειας, σχετικά με τους προσανατολισμούς για τα διευρωπαϊκά δίκτυα ενέργειας και την κατάργηση της απόφασης 96/391/ΕΚ και της απόφασης αριθ. 1229/2003/ΕΚ (10720/1/2005 – C6-0016/2006 – 2003/0297(COD)). 
<SPEAKER ID="86" LANGUAGE="FR" NAME="Anne Laperrouze (ALDE )," AFFILIATION="εισηγήτρια">
<P>
   . – Κύριε Πρόεδρε, κυρίες και κύριοι, επιτρέψτε μου να εκφράσω τις ειλικρινείς μου ευχαριστίες στους συναδέλφους συντάκτες γνωμοδοτήσεων των άλλων πολιτικών ομάδων, κυρίως δε στην κ. Ayuso και στον κ. Swoboda, οι οποίοι στήριξαν την προσπάθειά μου να εκπονήσω αυτήν την αξιολόγηση και συνεισέφεραν πολύ στο κείμενο που σας παρουσιάζεται σήμερα και θα τεθεί αύριο προς έγκριση.
<P>
Θεωρώ χρήσιμο να υπενθυμίσω τους στόχους αυτής της πρότασης απόφασης. Πρόκειται για την εγγύηση μιας ευρωπαϊκής ταυτότητας στα δίκτυα μεταφοράς ολεφινών, η οποία θα τους προσφέρει τη δυνατότητα λήψης δανείων από την Ευρωπαϊκή Τράπεζα Επενδύσεων για την προσαρμογή των κατευθυντηρίων γραμμών στις ανάγκες μιας Ευρωπαϊκής Ένωσης 25 κρατών μελών, για την εξουσιοδότηση χρηματοδότησης έργων κοινού ενδιαφέροντος, για τη δυνατότητα υλοποίησης μιας εσωτερικής αγοράς στον τομέα του φυσικού αερίου και της ενέργειας με στόχο την ασφάλεια εφοδιασμού, χάρη στις διασυνδέσεις μεταξύ των κρατών μελών και των γειτονικών χωρών, όπως οι χώρες της Νοτιοανατολικής Ευρώπης, οι μεσογειακές χώρες, η Ουκρανία και η Λευκορωσία.
<P>
Ενόψει της πρόσφατης κρίσης μεταξύ Ουκρανίας και Ρωσίας και των δηλώσεων στο Hampton Court, είναι αναγκαία μια ευρωπαϊκή πολιτική ενέργειας. Το κείμενο αυτό προσφέρει λοιπόν στα ευρωπαϊκά όργανα την ευκαιρία να επιδείξουν τη βούλησή τους για την υλοποίηση μιας τέτοιας πολιτικής. Οι νέες διατάξεις που εισάγουν τη δήλωση ευρωπαϊκού ενδιαφέροντος και τη δυνατότητα ορισμού ενός συντονιστή αποτελούν σημαντικά μέσα υλοποίησης μιας πραγματικής εσωτερικής αγοράς στον τομέα του φυσικού αερίου και της ενέργειας με στόχο την ασφάλεια εφοδιασμού. Όμως, το εν λόγω ευρωπαϊκό δίκτυο δεν μπορεί να γίνει πραγματικότητα παρά μόνο αυξάνοντας τις διασυνδέσεις.
<SPEAKER ID="87" LANGUAGE="EN" NAME="Andris Piebalgs," AFFILIATION="μέλος της Επιτροπής">
<P>
Η απόφαση είχε ήδη προταθεί στο Κοινοβούλιο τον Δεκέμβριο του 2003. Τότε, είχε ως αντικείμενο τις νέες προκλήσεις που δημιουργούσε η διεύρυνση, καθώς και τις βασικές ενεργειακές συνδέσεις με τρίτες χώρες.
<SPEAKER ID="88" LANGUAGE="ES" NAME="María del Pilar Ayuso González," AFFILIATION="εξ ονόματος της Ομάδας PPE-DE">
<P>
Η εισηγήτρια, κ. Laperrouze, επιτέλεσε εξαιρετικό έργο, και την συγχαίρω, διότι κατάφερε να συμβιβάσει τις απαιτήσεις των βουλευτών του Κοινοβουλίου με τις θέσεις της Επιτροπής και του Συμβουλίου. Υποστηρίζουμε τα έργα ύψιστης προτεραιότητας που είναι διασυνοριακής φύσεως και τα οποία μπορούν να αυξήσουν την ικανότητα μεταφοράς, την ασφάλεια του εφοδιασμού και το εμπόριο φυσικού αερίου και ηλεκτρικής ενέργειας μεταξύ των κρατών μελών. Συνοπτικά, ένα πιο αποτελεσματικό σύστημα, το οποίο θα έχει θετικό αντίκτυπο στις τιμές για τις επιχειρήσεις και τους καταναλωτές.
<P>
Δεν θα ήθελα να τελειώσω χωρίς να αναφερθώ στην πρόσφατη σύνοδο κορυφής στις 23 και 24 Μαρτίου, στην οποία η ενεργειακή πολιτική αντιμετωπίστηκε όπως θα έπρεπε να αντιμετωπιστεί, ως θέμα προτεραιότητας. Συγκεκριμένα, χαίρομαι που το Συμβούλιο επανεισήγαγε τον στόχο της αύξησης των διασυνδέσεων ηλεκτρικού ρεύματος μεταξύ των κρατών μελών σε ένα επίπεδο αντίστοιχο του 10% της εγκατεστημένης ικανότητας, όπως συμφωνήθηκε στο Ευρωπαϊκό Συμβούλιο της Βαρκελώνης το 2002.
<SPEAKER ID="89" LANGUAGE="DE" NAME="Hannes Swoboda," AFFILIATION="εξ ονόματος της Ομάδας PSE">
<P>
   . Κύριε Πρόεδρε, κύριε Επίτροπε, κυρίες και κύριοι, θα ήθελα αρχικά να ευχαριστήσω την εισηγήτρια, κ. Laperrouze, για την εξαίρετη εργασία της και ιδίως για τον τρόπο με τον οποίο διαβουλεύθηκε με τους σκιώδεις εισηγητές και για τις καλές συζητήσεις που είχαμε.
<P>
Η κ. Laperrouze έχει δίκιο: δυστυχώς, ο προϋπολογισμός δεν προβλέπει αρκετά για τον τομέα αυτό. Όμως, έτσι και αλλιώς, αυτό θα ήταν μόνο μικρό μέρος των συνολικών δαπανών που θα προκύψουν και που θα πρέπει να καλυφθούν από τα επιμέρους κράτη μέλη, αφού αυτό είναι προς το συμφέρον τους.
<P>
Ένα άλλο πολύ σημαντικό θέμα είναι το αίτημα να υπάρχει δυνατότητα διορισμού ευρωπαίων συντονιστών. Κύριε Επίτροπε, επισημάνατε ότι διαφαίνονται ήδη θετικά σημάδια στον τομέα των μεταφορών και πράγματι, έτσι είναι. Εγώ δεν συμφώνησα με όλους τους όρους πλαίσιο για τον διορισμό συντονιστών, όμως καταρχήν τους χρειαζόμαστε αν θέλουμε να επιτύχουμε να κινηθούν πραγματικά ορισμένα έργα. Επιτρέψτε μου να αναφερθώ, σε συνάρτηση με τον εφοδιασμό φυσικού αερίου, στο σχέδιο Nabucco που αφορά άμεσα πολλές και έμμεσα αρκετές ευρωπαϊκές χώρες και θα μας έδινε τη δυνατότητα να επιτύχουμε τη διαφοροποίηση που επιδιώκουμε. Πρόκειται για ένα σχέδιο που πρέπει να δρομολογηθεί πολύ γρήγορα αν θέλουμε να εξασφαλίσουμε τον ενεργειακό εφοδιασμό. Οι συντονιστές αυτοί μπορούν να μεσολαβούν μεταξύ των επιμέρους χωρών και ενδεχομένως να προλαμβάνουν καταστάσεις σαν αυτές που εμφανίστηκαν στο σχέδιο Ρωσίας-Γερμανίας – όχι επειδή το σχέδιο αυτό έχει από τη φύση του κάτι κακό, αλλά επειδή θα ήταν δυνατόν να συμπεριληφθούν εξαρχής άλλες χώρες, όπως για παράδειγμα η Πολωνία και τα κράτη της Βαλτικής.
<SPEAKER ID="90" LANGUAGE="IT" NAME="Vittorio Prodi," AFFILIATION="εξ ονόματος της Ομάδας ALDE">
<P>
   . Κύριε Πρόεδρε, κύριε Επίτροπε, κυρίες και κύριοι, θα ήθελα καταρχάς να ευχαριστήσω τη συνάδελφό μου, κ. Laperrouze, για το έργο της σχετικά με τα διευρωπαϊκά δίκτυα ενέργειας.
<SPEAKER ID="91" LANGUAGE="FI" NAME="Esko Seppänen," AFFILIATION="εξ ονόματος της Ομάδας GUE/NGL">
<SPEAKER ID="92" LANGUAGE="" NAME="" AFFILIATION="Αντιπροέδρου">
<SPEAKER ID="93" LANGUAGE="PL" NAME="Ryszard Czarnecki (NI ). –" AFFILIATION="">
<P>
Η κοινή ευρωπαϊκή ενεργειακή πολιτική, ενώ βεβαίως διατηρεί την κυριαρχία των μεμονωμένων κρατών μελών, πρέπει ωστόσο να είναι μια νέα ποσότητα. Οι παλαιές μέθοδοι ήταν καλές στο παρελθόν – την εποχή που είχαμε 10, 12 ή 15 κράτη μέλη. Σήμερα, μετά τη διεύρυνση της Ένωσης, οι παλαιοί μηχανισμοί, τους οποίους απεικονίζει η παλαιά πολωνική παροιμία σύμφωνα με την οποία καθένας κοιτάζει τη δουλειά του και τα φέρνει βόλτα μόνος του, δεν θα είναι πλέον επαρκείς.
<SPEAKER ID="94" LANGUAGE="DE" NAME="Paul Rübig (PPE-DE ). –" AFFILIATION="">
<P>
   Κύριε Πρόεδρε, κυρίες και κύριοι, θα ήθελα να ευχαριστήσω την Επίτροπο Kroes, που είναι αρμόδια για τα θέματα αυτά, για τη σημερινή της παρουσία εδώ, γιατί εκείνη διεξάγει την τομεακή έρευνα που θα μας δείξει πού υπάρχει στενότητα στην ενεργειακή αγορά και αν αυτή είναι φυσική ή οφείλεται σε ανθρώπινη βούληση.
<P>
Το δεύτερο πράγμα που θέλω να πω είναι ότι αυτό το διάστημα ο Επίτροπος Piebalgs ασχολείται με την αναθεώρηση, τα αποτελέσματα της οποίας θα μας δείξουν πού υπάρχει ανάγκη δράσης. Η πρόσφατη νομοθεσία, ειδικά για την αποσύνδεση, προσέφερε στην αγορά εντελώς καινούργιες ευκαιρίες. Ενόψει του γεγονότος ότι σήμερα παρουσιάζονται 280 σχέδια –19 από τα οποία στην Αυστρία– θα είναι απαραίτητο να διοριστούν συντονιστές που θα είναι σε θέση να αντιμετωπίσουν σε διεπιστημονικό επίπεδο τα διάφορα προβλήματα που μπορεί να εμφανιστούν σε αυτό το πλαίσιο. Οι συντονιστές θα μπορούσαν τότε να αποτελέσουν ενδεχομένως ένα ξεχωριστό όργανο που θα μπορούσε να διεξάγει διαβουλεύσεις και να χρησιμοποιεί μεθόδους βέλτιστης πρακτικής και συγκριτικής αξιολόγησης για την επίτευξη προόδου.
<SPEAKER ID="95" LANGUAGE="FI" NAME="Reino Paasilinna (PSE ). –" AFFILIATION="">
<SPEAKER ID="96" LANGUAGE="LT" NAME="Šarūnas Birutis (ALDE ). –" AFFILIATION="">
<P>
   Κύριε Επίτροπε, καταρχάς, θα ήθελα να συγχαρώ την εισηγήτρια και να πω ότι στηρίζω τη συμφωνία για την οποία δίνεται αυτή η μάχη, αλλά για μία ακόμη φορά θα ήθελα να επιστήσω την προσοχή στο γεγονός ότι σήμερα τα κράτη μέλη τα οποία βρίσκονται στην περιοχή της Βαλτικής είναι ουσιαστικά απομονωμένα από τα ευρωπαϊκά συστήματα ενέργειας. Δυστυχώς, η αναθεώρηση των παραρτημάτων των διευρωπαϊκών ενεργειακών δικτύων δεν έλαβε υπόψη τη γεωπολιτική κατάσταση. Ο επίμαχος αγωγός φυσικού αερίου της Βόρειας Ευρώπης, ο οποίος περιβάλλει τις βαλτικές χώρες και την Πολωνία, παραμένει στον κατάλογο των έργων προτεραιότητας, ενώ δεν έχουν συζητηθεί από το Ευρωπαϊκό Συμβούλιο έργα που τέθηκαν προς συμπερίληψη στον κατάλογο των έργων προτεραιότητας, τα οποία είναι εξαιρετικά σημαντικά για αυτήν την περιοχή, όπως ο αγωγός φυσικού αερίου «Amber» και ο «Yamal II», που μπορούν να διασχίσουν τη Λευκορωσία, ή περαιτέρω συγχρονισμένες συνδέσεις ηλεκτρισμού. Αυτό δεν είναι σωστό.
<P>
Το 2006, η Ευρωπαϊκή Επιτροπή πρέπει να προετοιμάσει ένα σχέδιο συνδέσεων προτεραιότητας, το οποίο θα καθορίσει συγκεκριμένα μέτρα για την ολοκλήρωση απομονωμένων αγορών ενέργειας. Τα κράτη μέλη πρέπει να επιδείξουν αλληλεγγύη, λαμβάνοντας υπόψη το κοινό συμφέρον. Αυτός είναι ο μόνος τρόπος να διασφαλιστεί ο ασφαλής εφοδιασμός ενεργειακών πόρων σε ολόκληρη την Ευρωπαϊκή Ένωση. 
<SPEAKER ID="97" LANGUAGE="FR" NAME="Jacky Henin (GUE/NGL )." AFFILIATION="">
<P>
   – Κύριε Πρόεδρε, αυτό δεν συνέβη στην Ευρώπη, αλλά θα μπορούσε να έχει συμβεί. Όχι μόνο δεν διδαχθήκαμε τίποτα από τις διακοπές ρεύματος που συνέβησαν το 2000 στην Καλιφόρνια, αλλά δημιουργείτε τις συνθήκες ώστε να γνωρίσει και η Ευρώπη με τη σειρά της μια ενεργειακή καταστροφή τεραστίων διαστάσεων.
<SPEAKER ID="98" LANGUAGE="DE" NAME="Andreas Mölzer (NI ). –" AFFILIATION="">
<SPEAKER ID="99" LANGUAGE="LT" NAME="Laima Liucija Andrikienė (PPE-DE ). –" AFFILIATION="">
<P>
   Οι στόχοι της προτεινόμενης απόφασης, την οποία συζητούμε σήμερα, είναι σαφείς – να εγκριθούν τα ορόσημα για τη διευρυμένη Ευρωπαϊκή Ένωση των 25, να επιτραπεί ο καθορισμός της χρηματοδότησης σχεδίων κοινού συμφέροντος, να τεθούν οι προϋποθέσεις για τη δημιουργία μιας εσωτερικής αγοράς φυσικού αερίου και ηλεκτρισμού και, κυρίως, να διασφαλιστεί η ασφάλεια του ενεργειακού εφοδιασμού με τη σύνδεση των δικτύων των κρατών μελών μεταξύ τους και με τα δίκτυα των γειτονικών χωρών, των χωρών στην περιοχή της Νοτιοανατολικής Ευρώπης και της Μεσογείου, της Ουκρανίας, κλπ. Κατά την πρώτη συζήτηση, το Ευρωπαϊκό Κοινοβούλιο ήδη ενέκρινε τις προτάσεις της Επιτροπής σχετικά με τον καθορισμό των δράσεων προτεραιότητας, την περιγραφή των σχεδίων ευρωπαϊκής σημασίας και τον διορισμό ενός ευρωπαίου συντονιστή για περίπλοκα σχέδια. Ωστόσο, το Συμβούλιο εξέφρασε διαφορετική θέση όταν, για παράδειγμα, πρότεινε την απόρριψη του ευρωπαίου συντονιστή και άλλων σημαντικών διατάξεων που είχαμε ήδη στηρίξει. Αντ’ αυτού, το Συμβούλιο στήριξε μόνο ασήμαντες τροπολογίες που υπήρχαν στο ψήφισμα του Κοινοβουλίου και, ενώ στηρίζει τη δημιουργία του διευρωπαϊκού δικτύου, το Συμβούλιο το ερμηνεύει απλώς ως έναν απλό συνδυασμό των δικτύων των κρατών μελών και ως τον συντονισμό των μέτρων της ενεργειακής πολιτικής των κρατών μελών της Ευρωπαϊκής Ένωσης. Θεωρώ ότι αυτό είναι εντελώς ανεπαρκές. Η αγορά ενέργειας της Ευρωπαϊκής Ένωσης έχει πάνω από 450 εκατ. καταναλωτές. Η αγορά αυτή είναι η δεύτερη μεγαλύτερη αγορά του κόσμου. Εάν η ΕΕ δράσει συλλογικά, θα μπορέσει να υπερασπιστεί και να αναγκάσει τους υπολοίπους να σεβαστούν τα συμφέροντά της. Λαμβάνοντας υπόψη την κρίση που προέκυψε πρόσφατα μεταξύ Ουκρανίας και Ρωσίας και τις δηλώσεις που έγιναν στο Hampton Court, τονίζω ότι χρειαζόμαστε αναμφίβολα μια κοινή ευρωπαϊκή ενεργειακή πολιτική. Χρειαζόμαστε κάτι περισσότερο από τις 25 ξεχωριστές πολιτικές των κρατών μελών. Η δημιουργία του ευρωπαϊκού δικτύου, επίσης, θα είναι δυνατή μόνο εάν βελτιώσουμε και διευρύνουμε τη σύνδεση των δικτύων.
<P>
Όσον αφορά το θέμα των κοινών συμφερόντων και των έργων προτεραιότητας, θα ήθελα να υπενθυμίσω στο Κοινοβούλιο το έργο «Amber» για τον αγωγό διαμετακόμισης φυσικού αερίου και να ζητήσω τη συμπερίληψή του στον κατάλογο με τα έργα προτεραιότητας που αποτελούν ορόσημα και έχουν ευρωπαϊκή σημασία. Θα πρέπει επίσης να ληφθεί υπόψη ότι η υλοποίηση των έργων θα βελτιώσει την ασφάλεια του ενεργειακού εφοδιασμού για τα κράτη της Βαλτικής. 
<SPEAKER ID="100" LANGUAGE="EN" NAME="Eluned Morgan (PSE )." AFFILIATION="">
<P>
Οι τιμές του φυσικού αερίου σε ολόκληρο τον κόσμο βρίσκονται στα ύψη, αλλά δεν υπάρχει λόγος οι τιμές του φυσικού αερίου στο Ηνωμένο Βασίλειο να είναι τρεις φορές υψηλότερες από ό,τι στις Κάτω Χώρες. Πληροφορούμαστε ότι στο Ηνωμένο Βασίλειο τα εργοστάσια ενδέχεται να χρειαστεί να κλείσουν σε βραχυπρόθεσμο διάστημα. Ο λόγος είναι ότι οι υψηλές τιμές προκάλεσαν ανεπάρκεια στον εφοδιασμό αερίου μέσω των αγωγών φυσικού αερίου, γεγονός που οφείλεται στην έλλειψη πρόσβασης σε άλλες αγορές της Ευρωπαϊκής Ένωσης. Ο Gordon Brown ανέφερε ότι η ανεπαρκής ελευθέρωση των ευρωπαϊκών αγορών ενέργειας κοστίζει στο Ηνωμένο Βασίλειο 10 δισ. αγγλικές λίρες ετησίως. Πώς μπορούν οι εταιρείες του Ηνωμένου Βασιλείου να είναι ανταγωνιστικές όταν υφίστανται τέτοιες ανισότητες;
<P>
Επ’ αυτού, θεωρώ ενθαρρυντική την ανακοίνωση ότι η Επιτροπή θα κινήσει αύριο 50 νέες διαδικασίες επί παραβάσει κατά κυβερνήσεων της Ευρωπαϊκής Ένωσης οι οποίες δεν εφάρμοσαν την κοινοτική νομοθεσία, καθώς δεν κατάφεραν να ανοίξουν την ενεργειακή αγορά της ΕΕ. Αυτή η είδηση είναι θαυμάσια, αλλά θα μπορούσε να μας απαντήσει ο κ. Επίτροπος για ποιον λόγο καθυστέρησε τόσο πολύ η λήψη αυτού του μέτρου; 
<SPEAKER ID="101" LANGUAGE="LT" NAME="Danutė Budreikaitė (ALDE ). –" AFFILIATION="">
<SPEAKER ID="102" LANGUAGE="EN" NAME="Andris Piebalgs," AFFILIATION="μέλος της Επιτροπής">
<P>
Μια πολύ σημαντική προϋπόθεση είναι η συνεργασία μεταξύ των κρατών μελών. Νομίζω ότι η πιο θαυμάσια είδηση που έλαβα τους τελευταίους μήνες είναι η συνεργασία στον τομέα της ενέργειας μεταξύ των χωρών της Βαλτικής. Οι κυβερνήσεις επιδιώκουν τη διαμόρφωση μιας κοινής ενεργειακής πολιτικής ακόμη και αν οι αγορές τους είναι απομονωμένες· εντούτοις, αυτό καταδεικνύει σαφώς ότι οι κυβερνήσεις οφείλουν να προσανατολιστούν προς μια τέτοια πολιτική. Το Ευρωπαϊκό Συμβούλιο παρείχε πολλές διαβεβαιώσεις, καθώς οι αρχηγοί κρατών και κυβερνήσεων επανήλθαν στα θέματα των διασυνδέσεων –η απόφαση της Βαρκελώνης σχετικά με το 10% η οποία αμελήθηκε– και ζήτησαν ένα σχέδιο προτεραιότητας για τη διασύνδεση. Από αυτήν την άποψη, τα διευρωπαϊκά δίκτυα ενέργειας αποτελούν πράγματι τη βάση μιας λύσης.
<P>
Υπήρξαν επικριτικές παρατηρήσεις σχετικά με το ότι τα δίκτυα ενδέχεται να προκαλέσουν αύξηση ορισμένων μορφών κερδοσκοπίας. Γι’ αυτόν ακριβώς τον λόγο υποστηρίζω ότι η ρύθμιση είναι εξίσου σημαντική με τη διασύνδεση. Η ρύθμιση είναι απολύτως απαραίτητη για την αγορά, και η Επιτροπή υπήρξε πάντοτε αυστηρή όταν καλούσε τα κράτη μέλη να εφαρμόζουν τη νομοθεσία της ΕΕ. Υπάρχουν, όμως, δύο στάδια. Καταρχάς, πρέπει να πείσουμε όλα τα κράτη μέλη να μεταφέρουν τη νομοθεσία. Αυτό το επιτύχαμε σε 23 υποθέσεις, ενώ 2 υποθέσεις εκκρεμούν ενώπιον του Δικαστηρίου των Ευρωπαϊκών Κοινοτήτων. Συνεπώς, αυτό είναι ένα στάδιο. Έπειτα, υπάρχει το θέμα της ομοιομορφίας, με το οποίο ασχολείται η νέα δέσμη. Ενδέχεται να χρειαστεί να υπάρξουν νέες υποθέσεις, διότι το θέμα της ομοιομορφίας δεν προκύπτει μόνον από μελέτες της Επιτροπής αλλά εγείρεται και από φορείς της αγοράς όταν ανακαλύπτουν ότι η οδηγία δεν έχει εφαρμοστεί σωστά. Οπότε, το θέμα δεν λήγει εκεί. Είναι, ωστόσο, σαφές ότι τα δίκτυα και η κατάλληλη ανάπτυξη των δικτύων είναι απολύτως απαραίτητα. Τα δίκτυα δεν σημαίνουν μόνο διασύνδεση, σημαίνουν και αποθήκευση: η κατασκευή εγκαταστάσεων αποθήκευσης φυσικού αερίου είναι πολύ χρονοβόρα, για παράδειγμα.
<P>
Θέλω να ευχαριστήσω για μία ακόμη φορά την εισηγήτρια, κ. Laperrouze, και όλους τους σκιώδεις εισηγητές οι οποίοι είχαν την υπομονή να διαπραγματευθούν με το Συμβούλιο και, την κατάλληλη στιγμή, να καταλήξουν σε αυτόν τον συνολικό συμβιβασμό τον οποίο μπορώ να δεχτώ. 
<SPEAKER ID="103" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 12.00. 
<SPEAKER ID="104" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0065/2006) του κ. Lipietz, εξ ονόματος της Επιτροπής Οικονομικών και Νομισματικών Θεμάτων, σχετικά με την έκθεση της Επιτροπής για την πολιτική ανταγωνισμού 2004 (2005/2209(INI)). 
<SPEAKER ID="105" LANGUAGE="FR" NAME="Alain Lipietz (Verts/ALE )," AFFILIATION="εισηγητής">
<P>
   . – Κύριε Πρόεδρε, κυρίες και κύριοι, καλούμαστε να εξετάσουμε μια έκθεση η οποία για πρώτη φορά λαμβάνει πολιτικό χαρακτήρα. Όντως, στις συζητήσεις για τα δημοψηφίσματα του 2005 σχετικά με την επικύρωση της Συνταγματικής Συνθήκης, η έννοια ενός χώρου ελευθέρου και ανοικτού ανταγωνισμού –όπως αποκαλείται σήμερα– ή ανόθευτου ανταγωνισμού –όπως θα αποκαλούνταν αν είχε εγκριθεί η Συνθήκη για τη θέσπιση Συντάγματος της Ευρώπης– αποτελούσε το επίκεντρο.
<P>
Καταρχάς, η καταπολέμηση των μονοπωλίων: η πολιτική της Ευρωπαϊκή Ένωσης ήταν αξιοθαύμαστη ως προς την καταπολέμηση της κατάχρησης από τη Microsoft της δεσπόζουσας θέσης της. Η επιτροπή μου, η Επιτροπή Οικονομικών και Νομισματικών Θεμάτων, επέλεξε να μην υποστηρίξει τη Γενική Διεύθυνση Ανταγωνισμού στον αγώνα αυτό. Σας καλώ, κυρίες και κύριοι, να επιβεβαιώσετε εκ νέου ότι το Ευρωπαϊκό Κοινοβούλιο στηρίζει τη Γενική Διεύθυνση Ανταγωνισμού και την Επιτροπή στον αγώνα ισχύος που δίνουν κατά της Microsoft.
<P>
Δεύτερον, θα μιλήσω για τον σχηματισμό μονοπωλίων και την καταπολέμηση των συμπράξεων. Γενικώς, η Γενική Διεύθυνση Ανταγωνισμού είναι αξιέπαινη. Αναφέρομαι ιδιαίτερα στην υπόθεση Vivendi/Hachette. Πιστεύω ότι, στην προσπάθεια να γίνουν όλα γρήγορα, το 1999 έγιναν λάθη από απροσεξία κατά τη συγχώνευση των Rhône-Poulenc και Hoechst. Πρέπει να κατανοήσουμε πώς προέκυψαν τα λάθη αυτά. Δεν έχουμε δικαίωμα ανάκλησης των μέτρων που έλαβε η Επιτροπή και ούτε το προτείνω, όμως ζητώ τη σύσταση μιας επιτροπής διερεύνησης για τα όσα συνέβησαν, ώστε να κατανοήσουμε πώς δεκάδες χιλιάδες εργαζομένων, δεκάδες χιλιάδες μικρομετόχων καταστράφηκαν λόγω της ανικανότητας της Επιτροπής να διεξάγει ελέγχους, παρά το γεγονός ότι η ίδια είχε δεσμευτεί ότι θα το πράξει.
<P>
Το τρίτο ζήτημα ως προς το οποίο σας ζητώ να παρέμβετε και να τοποθετηθείτε με αυστηρότητα αφορά τον τομέα των κρατικών ενισχύσεων. Η Γενική Διεύθυνση Ανταγωνισμού και η έκθεση του 2004 εγκρίνουν αυτές τις ενισχύσεις όταν οι τελευταίες συμμορφώνονται με τις πολιτικές του Γκέτεμποργκ και της Λισαβόνας. Στο σημείο αυτό, πρέπει να υποστηρίξουμε τη Γενική Διεύθυνση Ανταγωνισμού. Όταν, αντιθέτως, η Γενική Διεύθυνση Ανταγωνισμού εγκρίνει τις αποφάσεις της πόλης του Charleroi η οποία επιδοτεί με μεγάλα ποσά την αεροπορική εταιρεία Ryanair, θεωρώ ότι οφείλουμε να ασκήσουμε κριτική, διότι έτσι στρεβλώνεται ο ανταγωνισμός μεταξύ των πόλεων, μεταξύ των επιχειρήσεων και μεταξύ των μέσων μεταφοράς, κατά τρόπο που βλάπτει τις πολιτικές της Λισαβόνας και του Γκέτεμποργκ. 
<SPEAKER ID="106" LANGUAGE="EN" NAME="Neelie Kroes," AFFILIATION="μέλος της Επιτροπής">
<P>
   . – Κύριε Πρόεδρε, θέλω να ευχαριστήσω τον εισηγητή κ. Lipietz και την Επιτροπή Οικονομικών και Νομισματικών Θεμάτων γι’ αυτήν την έκθεση. Αντιλαμβάνομαι ότι υπάρχουν ορισμένα σημεία στα οποία ο εισηγητής αναγνωρίζει την προσφορά της Επιτροπής και των υπηρεσιών της, και γι’ αυτό θέλω να τον ευχαριστήσω.
<P>
Το Κοινοβούλιο υπήρξε επίσης σθεναρός και συνεπής υποστηρικτής του έργου της Επιτροπής για τη δίκαιη, σταθερή και αποτελεσματική εφαρμογή των κανόνων ανταγωνισμού, όπως ορθώς αναφέρθηκε από τον εισηγητή – τον οποίο και ευχαριστώ γι’ αυτό. Συμφωνώ με τα σχόλιά σας σε πολλά θέματα: τις αντιμονοπωλιακές μεταρρυθμίσεις που εφαρμόστηκαν το 2004, τον συντονισμό του ευρωπαϊκού δικτύου ανταγωνισμού, τις Ευρωπαϊκές Ημέρες Ανταγωνισμού, τη διεθνή συνεργασία και, βεβαίως, την ενημέρωση των καταναλωτών.
<P>
Όσον αφορά τις αγωγές ιδιωτών για αποζημιώσεις λόγω παραβίασης των αντιμονοπωλιακών κανόνων της ΕΚ, προσβλέπω με ενδιαφέρον στην αναθεώρηση της Πράσινης Βίβλου μας από το Κοινοβούλιο. Συνεχίζουμε να εργαζόμαστε για την αναθεώρηση του άρθρου 82 της Συνθήκης, σχετικά με τους τομείς οι οποίοι είναι σημαντικοί για την κοινωνία της πληροφορίας, αλλά και σχετικά με τις τομεακές έρευνες, όπου λαμβάνω υπόψη την επισήμανσή σας όσον αφορά τους τομείς στους οποίους θα μπορούσε να βελτιωθεί η μεθοδολογία μας.
<P>
Σχετικά με ορισμένα ειδικότερα ζητήματα που έθιξε ο εισηγητής, έχουμε συζητήσει και άλλοτε εκτενώς την υπόθεση Altmark, και η Επιτροπή θα προσφέρει καθοδήγηση κατά την έγκριση αποφάσεων σε μεμονωμένες υποθέσεις. Δεν διαθέτω καμία ένδειξη όσον αφορά τη διερεύνηση της συμπεριφοράς των εθνικών αρχών ανταγωνισμού έναντι των κρατικών επιχειρήσεων, αλλά σας υπενθυμίζω ότι, εφόσον προκύψει τέτοια περίπτωση, η Επιτροπή δύναται να παρέμβει και να χειριστεί η ίδια την υπόθεση.
<P>
Τέλος, θέλω να διατυπώσω δύο παρατηρήσεις ως απάντηση στον κ. Lipietz. Πρώτον, η αντιμετώπιση από την Επιτροπή της συγχώνευσης Hoechst/Rhône-Poulenc το 1999 και το 2004 συζητήθηκε επί μακρόν και λεπτομερώς κατά τη διάρκεια των συνεδριάσεων της αρμόδιας κοινοβουλευτικής επιτροπής, όταν η έκθεση αυτή βρισκόταν σε προπαρασκευαστικό στάδιο. Η Επιτροπή παρείχε λεπτομερείς απαντήσεις σε όλα τα ζητήματα που εθίγησαν. Δεν θεωρώ ότι έχουν παρουσιαστεί νέοι παράγοντες. Οπότε, κατά τη γνώμη μου, το θέμα ανήκει στο παρελθόν.
<P>
Δεύτερον, η Επιτροπή αποφάσισε ότι ένα τμήμα της ενίσχυσης που χορηγήθηκε στην εταιρεία Ryanair στο Charleroi ήταν συμβατό με την κοινή αγορά στο πλαίσιο της πολιτικής μεταφορών. Επρόκειτο δε για ενίσχυση η οποία επέτρεψε την ανάπτυξη και την καλύτερη χρησιμοποίηση δευτερεύουσας υποδομής αεροδρομίου η οποία υποχρησιμοποιείτο και αντιπροσώπευε κόστος για την κοινωνία συνολικά. Ωστόσο, θέλω να προσθέσω ότι το υπόλοιπο της ενίσχυσης δεν θεωρήθηκε συμβατό και πρέπει να επιστραφεί. 
<SPEAKER ID="107" LANGUAGE="EN" NAME="Jonathan Evans," AFFILIATION="εξ ονόματος της Ομάδας PPE-DE">
<P>
   . – Κύριε Πρόεδρε, θέλω καταρχάς να εκφράσω τα θερμά μου συγχαρητήρια για την έκθεση, όπως αυτή εκπονήθηκε από την επιτροπή, και να ευχαριστήσω τον κ. Lipietz για το έργο του.
<P>
Νομίζω ότι είναι γενική η πεποίθηση ότι η έκθεση βελτιώθηκε από ορισμένες τροπολογίες και θέλω να εστιάσω εν συντομία σε κάποιες από αυτές, όπως η έμφαση στους καταναλωτές, με συγκεκριμένες προτάσεις οι οποίες προσθέτουν ότι υποστηρίζουμε την ιδέα του ιδιωτικού ανταγωνισμού και ενδυναμώνουμε τον ρόλο του συνδέσμου με τους καταναλωτές. Χαιρετίζουμε το πρώτο έτος εφαρμογής της διαδικασίας μεταρρύθμισης την οποία ξεκίνησε η Επιτροπή και επίσης ανυπομονούμε για την ολοκλήρωση της προσέγγισης του άρθρου 82 – η ερμηνεία του οποίου αποτελεί επί του παρόντος αντικείμενο διαβούλευσης.
<P>
Ωστόσο, δεν προτείνω να εξετάσουμε λεπτομερώς όλες τις διατάξεις που περιλαμβάνονται στην έκθεση. Θέλω απλώς να αναφέρω ότι, επιδοκιμάζοντας, για παράδειγμα, τις τομεακές έρευνες που ξεκίνησαν, εφιστώ την προσοχή στον στόχο της Επιτροπής και της Επιτρόπου Kroes να καταπολεμήσουν τον προστατευτισμό.
<P>
Η Επίτροπος, μαζί με τους συναδέλφους της, συνεργάζεται στενά με την κυβέρνηση των Ηνωμένων Πολιτειών για τον χειρισμό θεμάτων ρυθμιστικής συνεργασίας. Έχω μπροστά μου ένα αντίγραφο της συμφωνίας του περασμένου Δεκεμβρίου. Στο στοιχείο 8 της εν λόγω συμφωνίας ορίζεται ότι τα δύο μέρη –δηλαδή η κυβέρνηση των Ηνωμένων Πολιτειών και η Επιτροπή– συμφωνούν να συζητήσουν οιαδήποτε σημαντικά εναπομείναντα εμπόδια για τις διατλαντικές επενδύσεις και ότι το έτερο μέρος αναγνωρίζει και μελετά τρόπους αντιμετώπισης και μείωσης τέτοιων εμποδίων με σκοπό την προαγωγή της στενότερης οικονομικής διατλαντικής ολοκλήρωσης.
<SPEAKER ID="108" LANGUAGE="ES" NAME="Antolín Sánchez Presedo," AFFILIATION="εξ ονόματος της Ομάδας PSE">
<P>
Προσφέρει την ευκαιρία να επισημανθούν τα πιο σημαντικά ορόσημα, να εδραιωθεί το συσσωρευμένο κεκτημένο και να βελτιωθεί στη βάση της εμπειρίας που έχουμε αποκτήσει σε αυτό το διάστημα και με προσανατολισμό στο μέλλον. Σε αυτό το πλαίσιο, πιστεύω ότι ο κ. Lipietz ήταν ένας πραγματικά αποτελεσματικός εισηγητής.
<P>
Ως εισηγητής της Σοσιαλιστικής Ομάδας στο Ευρωπαϊκό Κοινοβούλιο, θα ήθελα να ξεκινήσω λέγοντας πόσο ικανοποιημένος είμαι για το γεγονός ότι, από την 1η Μαΐου 2004, η πολιτική ανταγωνισμού επεκτάθηκε σε δέκα νέες χώρες ως αποτέλεσμα της διεύρυνσης και ότι οι αρχές των νέων μελών έχουν ενσωματωθεί στο Δίκτυο των Αρχών Ανταγωνισμού.
<P>
Κατά τη διάρκεια του 2004, η Επιτροπή ολοκλήρωσε τη δέσμη εκσυγχρονισμού της. Βελτίωσε τις εγγυήσεις των διαδικασιών της και προώθησε πρωτοβουλίες στον τομέα της κοινωνίας της πληροφορίας και της επικοινωνίας. Αντιμετώπισε κρυφές συμφωνίες και καταχρήσεις υψηλόβαθμων θέσεων και ήλεγξε επίσης συγχωνεύσεις και κρατικές ενισχύσεις. Επιθυμούμε ιδιαίτερα να υπογραμμίσουμε τη σημασία αυτών των δράσεων και να εκφράσουμε την υποστήριξή μας.
<SPEAKER ID="109" LANGUAGE="EN" NAME="Sharon Bowles," AFFILIATION="εξ ονόματος της Ομάδας ALDE">
<P>
   . – Κύριε Πρόεδρε, το 2004 η Επιτροπή εξέδωσε την απόφασή της σχετικά με τη Microsoft. Έκτοτε, στον Τύπο εμφανίστηκαν αντιφατικές πληροφορίες σχετικά με απόπειρες συμμόρφωσης.
<P>
Με ορισμένες επιφυλάξεις, επικροτώ τη διαβούλευση σχετικά με το άρθρο 82, η οποία βασίζεται σε πρόσφατες εμπειρίες, αλλά νομίζω ότι θα έπρεπε επίσης να πραγματοποιηθεί εκτενέστερη διαβούλευση σχετικά με τις διαδικασίες της Επιτροπής και τον κανονισμό (ΕΚ) αριθ. 773/2004. Αυτή η διαδικασία πρέπει να περιλαμβάνει τη σύγκριση με άλλες χώρες, περιλαμβανομένων των Ηνωμένων Πολιτειών, διατηρώντας τον στόχο μας για την καλλιέργεια ανταγωνιστικού επιχειρηματικού και επενδυτικού περιβάλλοντος.
<P>
Η περίπτωση της Microsoft είναι ιδιαίτερα δύσκολη, καθώς περιλαμβάνει τη διαλειτουργικότητα σε ένα εξαιρετικά τεχνικό πεδίο. Είναι πολύ σημαντικό να καθορίσουμε τις γενικές διαδικασίες για τη διαλειτουργικότητα και είναι μάλλον λυπηρό το γεγονός ότι χάσαμε τις αντίστοιχες διαδικασίες της οδηγίας για τις εφευρέσεις που εφαρμόζονται σε υπολογιστή. Ωστόσο, οι γενικές διαδικασίες για τη διαλειτουργικότητα δεν πρέπει να καθορίζονται από μια δύσκολη υπόθεση. Οι δύσκολες υποθέσεις παράγουν κακή νομοθεσία, και επί του παρόντος είναι δύσκολο ακόμη και να συμβιβάσουμε τις προτάσεις στο έγγραφο διαβούλευσης –όπως τις παραγράφους 238, 239 και 240– τόσο μεταξύ τους όσο και με τις προφανείς απαιτήσεις για τη Microsoft. Εκφράζονται επίσης περαιτέρω ανησυχίες στην παράγραφο 242, όσον αφορά τα εμπορικά μυστικά. 
<SPEAKER ID="110" LANGUAGE="EN" NAME="Godfrey Bloom," AFFILIATION="εξ ονόματος της Ομάδας IND/DEM">
<P>
   . – Κύριε Πρόεδρε, αναρωτιέμαι αν το Κοινοβούλιο και η Επιτροπή θα έδειχναν τον ίδιο ενθουσιασμό να επαινέσουν την αρμόδια για θέματα ανταγωνισμού Επίτροπο κ. Kroes εάν γνώριζαν ότι για περίπου 13 χρόνια ήταν μέλος του συμβουλίου πρόνοιας της εταιρείας Ballast Nedam, το οποίο είχε ιδρυθεί για να προστατεύει την πρόνοια των υπαλλήλων. Συνεπώς, γνώριζε την κατάσταση που θα δημιουργείτο όταν η Ballast Nedam, ιδιοκτησίας μιας ολλανδικής κατασκευαστικής εταιρείας, έκλεισε χωρίς προειδοποίηση τη θυγατρική της στο Ηνωμένο Βασίλειο, αφήνοντας περίπου 2 000 εργαζομένους με ένα συνταξιοδοτικό ταμείο βαθιά χρεωμένο. Πολλοί κάτοικοι της εκλογικής μου περιφέρειας είναι τώρα σχεδόν άποροι.
<SPEAKER ID="111" LANGUAGE="SV" NAME="Gunnar Hökmark (PPE-DE ). –" AFFILIATION="(Χειροκροτήματα)">
<P>
Το τελευταίο ζήτημα είναι αυτό που επίσης ανέφερε ο κ. Evans, ήτοι η εξασφάλιση ότι θα αποκτήσουμε μια διατλαντική πολιτική ανταγωνισμού που θα είναι ανταποδοτική και θα αναζωογονήσει ολόκληρη τη διατλαντική οικονομία. Τούτου λεχθέντος, θα ήθελα επίσης να τονίσω ότι ο ανταγωνισμός και η πολιτική ανταγωνισμού είναι σήμερα οι ισχυρότερες δυνάμεις πίσω από την ευρωπαϊκή ολοκλήρωση, με τη συνεργασία των οικονομιών μας και τη δημιουργία νέων θέσεων εργασίας για εμάς.
<SPEAKER ID="112" LANGUAGE="FR" NAME="Pervenche Berès (PSE )." AFFILIATION="">
<P>
   – Κύριε Πρόεδρε, κυρία Επίτροπε, κυρίες και κύριοι, αυτή η ετήσια συνάντηση έχει τεράστια σημασία, διότι είναι η μοναδική ευκαιρία που έχει το Ευρωπαϊκό Κοινοβούλιο να συζητήσει εφ’ όλης της ύλης την πολιτική ανταγωνισμού, όπως αυτή καθορίζεται από την Επιτροπή, και να την αξιολογήσει. Για τον λόγο αυτό, είναι σημαντικό να μεριμνά το Κοινοβούλιο ώστε ο ελεύθερος και ανόθευτος ανταγωνισμός να παραμένει όντως ελεύθερος και ανόθευτος και ώστε, αν κάποιες υποθέσεις χρήζουν πιο εμπεριστατωμένης ενασχόλησης, να μπορεί να γίνει αυτό και εντός του Κοινοβουλίου, είτε αφορούν τη Microsoft, είτε τη Rhodia-Rhône-Poulenc ή τη Ryanair-Charleroi.
<P>
Δεύτερον, θα αναφερθώ στην υπόθεση Mittal-Arcelor. Μήπως ο ελεύθερος και ανόθευτος ανταγωνισμός προϋποθέτει να παραμερίζουμε τελείως τις συνθήκες ιδιοκτησίας των εν λόγω εταιρειών; Και σε αυτήν την περίπτωση θεωρώ ότι απαιτείται σκέψη.
<SPEAKER ID="113" LANGUAGE="NL" NAME="Corien Wortmann-Kool (PPE-DE ). –" AFFILIATION="">
<P>
   Κύριε Πρόεδρε, καθώς η πολιτική ανταγωνισμού είναι ένα από τα κύρια στηρίγματα της ευρωπαϊκής πολιτικής και λόγω της σημασίας της καλής και ορθής εφαρμογής της υπό το πρίσμα της στρατηγικής της Λισαβόνας, συμμερίζομαι ολόψυχα τη μεγάλη έμφαση που έδωσε η μεταρρυθμιστική πολιτική της Επιτρόπου Kroes στην απλοποίηση των διαδικασιών και στην πρόληψη της γραφειοκρατίας και των νομικών δαπανών. Η έκθεση αυτή ορθώς θέτει στο επίκεντρο την πολιτική ανταγωνισμού, διότι οι πολιτικοί δεν θα πρέπει, όσον αφορά συγκεκριμένες περιπτώσεις, να παρεμβαίνουν στο έργο της Επιτροπής ή ακόμη και της δικαιοσύνης. Στην πραγματικότητα, φαίνεται ότι ορισμένοι συνάδελφοι βουλευτές θεωρούν ότι είναι δύσκολο κάτι τέτοιο, αλλά, στην έκθεση που είναι το θέμα της σημερινής συζήτησης, η πολιτική ανταγωνισμού βρίσκεται στο επίκεντρο.
<P>
Τέλος, θα ήθελα να ζητήσω από την Επιτροπή να επισπεύσει το τελευταίο μέρος της επιχείρησης εκσυγχρονισμού, ήτοι το άρθρο 82 σχετικά με την κατάχρηση δεσπόζουσας οικονομικής θέσης. Σε αυτό το πλαίσιο, θα ήθελα να τονίσω τη σημασία της πολιτικής που λαμβάνει επαρκώς υπόψη τη δομή της αγοράς και δεν επικεντρώνει, όπως συμβαίνει επί του παρόντος, όλη την προσοχή της στο μερίδιο που έχει μια συγκεκριμένη επιχείρηση στην αγορά. Εξάλλου, η παγκοσμιοποίηση έχει αλλάξει τον κόσμο, και μεγάλες επιχειρήσεις με σημαντικό μερίδιο στην αγορά, οι οποίες, για παράδειγμα, συμβάλλουν σημαντικά στον τομέα της καινοτομίας, δεν πρέπει απλά να κρίνονται από τη δεσπόζουσα θέση τους, αλλά πρέπει να αντιμετωπίζονται σε ένα ευρύτερο οικονομικό πλαίσιο. Ελπίζω ότι, όσον αφορά το άρθρο 82, θα ενεργήσετε δίκαια στην πολιτική που θα παρουσιάσετε εν ευθέτω χρόνω. 
<SPEAKER ID="114" LANGUAGE="NL" NAME="Ieke van den Burg (PSE ). –" AFFILIATION="">
<P>
   Κύριε Πρόεδρε, επιτρέψτε μου καταρχάς να απαντήσω εν συντομία σε όσα είπε πριν από λίγο ο κ. Bloom σχετικά με την υπόθεση Ballast Nedam και τα συνταξιοδοτικά ταμεία των άγγλων εργαζομένων της. Έτυχε την περίοδο εκείνη να ενδιαφερθώ αρκετά για την υπόθεση, και φρονώ ότι επρόκειτο για τυπικό παράδειγμα της έλλειψης εποπτείας ή κανόνων στο Ηνωμένο Βασίλειο και, συνεπώς, είναι άδικο να καθίσταται τώρα υπεύθυνη η Ευρώπη. Επιπλέον, πρόκειται για κάτι που συνέβη επί εποχής Θάτσερ, για να το θέσω χρονικά.
<P>
Σε αυτό το πλαίσιο, υπάρχουν σίγουρα δύο πράγματα που επηρεάζουν τους κανόνες της ευρωπαϊκής πολιτικής ανταγωνισμού, ένα εκ των οποίων είναι ο κανόνας των δύο τρίτων. Θα ήταν καλό εάν μπορούσαν να γίνουν περαιτέρω βήματα σε αυτό το πλαίσιο, διότι δεν έχουν ληφθεί επαρκώς υπόψη οι διαφορές στο μέγεθος των κρατών μελών και η επίπτωση που έχουν ορισμένα μέτρα, επίσης για τις γειτονικές χώρες και την περιφερειακή πολιτική. Πρόκειται για ένα σημαντικό σημείο που θέσαμε και πάλι. Το δεύτερο σημείο έχει ήδη αναφερθεί από την κ. Berès, όταν ανέφερε το παράδειγμα των χρηματαγορών.
<P>
Είναι προφανές σε αυτήν την περίπτωση ότι, μολονότι ο όγκος συναλλαγών βρίσκεται κάτω από το όριο ευρωπαϊκής παρέμβασης, ένα τέτοιο επίπεδο συγκέντρωσης μπορεί να έχει ευρωπαϊκές επιπτώσεις και, όπως ήδη δήλωσε η Επίτροπος, υπάρχει ως εκ τούτου λόγος να ερευνήσουμε εάν μπορούμε να διευρύνουμε τα κριτήρια των ευρωπαϊκών αρμοδιοτήτων και σε αυτό το πλαίσιο. Θα ήθελα να θέσω και πάλι το θέμα όσον αφορά αυτά τα σημεία και θα ήθελα επίσης να ζητήσω την υποστήριξή σας για την τροπολογία 9. 
<SPEAKER ID="115" LANGUAGE="DE" NAME="Andreas Schwab (PPE-DE ). –" AFFILIATION="stop-the-clock-shop">
<P>
   Κύριε Πρόεδρε, κυρίες και κύριοι, θα ήθελα αρχικά να ευχαριστήσω την Επίτροπο Kroes για το έργο της ως αρμόδια για τον ανταγωνισμό στο διάστημα που σχετίζεται με την έκθεση, μολονότι βρισκόταν στο αξίωμα αυτό μόνο κατά το ήμισυ του εν λόγω διαστήματος. Πιστεύω ότι το Σώμα κατάφερε επίσης, με βάση την έκθεση της Επιτροπής, να παρουσιάσει ένα καλό εναλλακτικό κείμενο, του οποίου οι θετικές πλευρές αναφέρθηκαν ήδη αρκετές φορές.
<P>
Θα ήθελα να μιλήσω για δύο πράγματα που δεν αναφέρθηκαν ακόμα. Το πρώτο είναι ότι πιστεύω πως θα ήταν επιθυμητό να αναφέρει ξανά η Επιτροπή τον επόμενο χρόνο, δηλαδή κατά την αξιολόγηση του 2005, ξεχωριστά τις υπηρεσίες γενικού οικονομικού συμφέροντος. Άλλωστε η Επιτροπή δεν θέλει να θεσπίσει στο άμεσο μέλλον περαιτέρω νομοθεσία στον τομέα αυτό, και έτσι θα ήταν ευνοϊκό να εξεταστεί σε χωριστό κεφάλαιο.
<P>
Δεύτερον, μου προξένησε κάποια έκπληξη το γεγονός ότι στην έκθεση για το 2004 δεν υπήρχε καμία αναφορά στις ταχυδρομικές αγορές. Ασφαλώς παρακολουθούμε με μεγάλο ενδιαφέρον τις κινήσεις για το άνοιγμα του ταχυδρομικού τομέα και θεωρούμε ότι τα επόμενα χρόνια θα μπορέσουμε να διαβάσουμε κάποια πράγματα σε αυτές τις εκθέσεις.
<P>
Επιτρέψτε μου, ωστόσο, να αφήσω την έκθεση και να κάνω μερικά σύντομα σχόλια για την πολιτική ανταγωνισμού γενικότερα. Ανέκαθεν λέγεται ότι η νομοθεσία για τον ανταγωνισμό είναι ο πυρήνας των ευρωπαϊκών συνθηκών, όμως επιβαρύνει σημαντικά την εκτελεστική εξουσία, πράγμα για το οποίο παραπονέθηκαν πολλοί σήμερα. Όμως, οι περιπτώσεις που βλέπουμε σήμερα στην Ευρώπη μάς κάνουν να θέτουμε το ερώτημα αν η νομοθεσία για τον ανταγωνισμό εξακολουθεί να διατηρεί την υπεροχή της ή αν έχουν αρχίσει να παίζουν σημαντικό ρόλο άλλοι παράγοντες. Πιστεύω ότι μπορούμε να πούμε ειλικρινά εδώ στο Σώμα ότι πραγματικά θέλουμε να δώσουμε προτεραιότητα, στο πλαίσιο της οικονομικής μας πολιτικής, στην πλήρη μεταφορά των άρθρων 81 και 82.
<SPEAKER ID="116" LANGUAGE="PT" NAME="Elisa Ferreira (PSE ). –" AFFILIATION="">
<SPEAKER ID="117" LANGUAGE="" NAME="" AFFILIATION="Αντιπροέδρου">
<SPEAKER ID="118" LANGUAGE="DE" NAME="Othmar Karas (PPE-DE ). –" AFFILIATION="">
<P>
Αυτό σημαίνει πως η χάραξη οποιωνδήποτε συνόρων είναι πολιτικό ζήτημα. Η πολιτική ανταγωνισμού είναι αυτή που κινεί την εσωτερική αγορά, και γι’ αυτό υπάρχει σχέση μεταξύ της υλοποίησης των τεσσάρων ελευθεριών, με τη χρησιμοποίηση της πολιτικής ανταγωνισμού ή εξαιτίας της, και της ενίσχυσης –εσωτερικά και εξωτερικά– της εσωτερικής αγοράς. Έχω την αίσθηση ότι εξακολουθούμε να αντιμετωπίζουμε την πολιτική ανταγωνισμού σαν να είχε τρία επίπεδα: πολιτική ανταγωνισμού εντός των κρατών μελών, πολιτική ανταγωνισμού μεταξύ των κρατών μελών και πολιτική ανταγωνισμού της Ευρωπαϊκής Ένωσης σε έναν παγκοσμιοποιημένο κόσμο, και γι’ αυτόν τον λόγο υπάρχει τόσο μεγάλη έλλειψη ασφάλειας δικαίου. Μπορεί η απόφαση Altmarkt να όρισε σαφή κριτήρια ελέγχου, όμως υπήρξαν πολλές περιπτώσεις στις οποίες η Επιτροπή έδωσε διαφορετικές ερμηνείες. Από τη μία έχουμε τη συζήτηση για το αν η εξέταση της δεσπόζουσας θέσης πρέπει να αναφέρεται σε μία περίπτωση στην εθνική αγορά και σε μία άλλη στην ευρωπαϊκή αγορά. Δεν υπάρχει σαφής διάκριση μεταξύ αυτού που είναι μέρος της πολιτικής ανταγωνισμού και αυτού που είναι μέρος των υπηρεσιών κοινής ωφελείας. Τώρα το κεφάλαιο αφαιρέθηκε εντελώς από την έκθεση. Κατά τη γνώμη μου, στην πολιτική ανταγωνισμού συγκαταλέγεται και η διασφάλιση ότι οι οδηγίες που εγκρίνουμε θα εφαρμόζονται ενιαία. Η ασυνεπής μεταφορά οδηγιών καταλήγει σε στρέβλωση του ανταγωνισμού και είναι ένα από τα αίτια του αυξανόμενου προστατευτισμού που πρέπει να τον αντιμετωπίσουμε δυναμικά.
<SPEAKER ID="119" LANGUAGE="EN" NAME="Alexander Stubb (PPE-DE )." AFFILIATION="">
<P>
   – Κύριε Πρόεδρε, θέλω να επισημάνω τρία ζητήματα. Καταρχάς, επικροτώ τόσο την έκθεση του Ευρωπαϊκού Κοινοβουλίου, όπως τροποποιήθηκε, όσο και την έκθεση της Επιτροπής σχετικά με τις κατευθυντήριες γραμμές για το 2004. Οι εξελίξεις κινούνται προς τη σωστή κατεύθυνση και θέλω να συγχαρώ όλη την ομάδα της ΓΔ Ανταγωνισμού και την κ. Επίτροπο, η οποία συνεχίζει επάξια το έργο του κ. Monti. Αυτήν την περίοδο επικρατεί κλίμα οικονομικού εθνικισμού, οπότε το να είναι κανείς Επίτροπος Ανταγωνισμού δεν είναι ό,τι πιο εύκολο. Η κ. Επίτροπος κάνει καλή δουλειά.
<P>
Η δεύτερη παρατήρησή μου –την οποία διατύπωσε επίσης ο κ. Hökmark– αφορά το γεγονός ότι είναι πολύ σημαντικό να υιοθετήσουμε μια ευρεία προσέγγιση. Κατά την άποψή μου, ο ανταγωνισμός και η εσωτερική αγορά είναι δύο τομείς συζευγμένοι· είναι άρρηκτα συνδεδεμένοι μεταξύ τους. Η Επίτροπος Kroes μεριμνά για το σκέλος του ανταγωνισμού και ο Επίτροπος McCreevy για το σκέλος της εσωτερικής αγοράς. Αν έπρεπε σήμερα να διατυπώσουμε τους ορισμούς των τεσσάρων ελευθεριών, δυστυχώς, δεν νομίζω ότι, με τη διάθεση που επικρατεί, θα ήμασταν σε θέση να το πράξουμε. Συνεπώς, μην αμελείτε τις τέσσερεις ελευθερίες: δέχονται επίθεση, περίπου όπως και η πολιτική ανταγωνισμού εν γένει.
<P>
Η παρατήρηση αυτή με οδηγεί στο τελευταίο ζήτημα που ήθελα να επισημάνω ως προς τους τέσσερεις βασικούς τομείς που εξετάζονται στην ίδια την έκθεση. Ο πρώτος είναι οι συγχωνεύσεις: συνεχίστε να πολεμάτε συμπεριφορές προστατευτισμού όπως, για παράδειγμα, της ισπανικής κυβέρνησης στην περίπτωση της Endesa ή της πολωνικής κυβέρνησης στον τραπεζικό τομέα. Δεύτερον, όσον αφορά τις κρατικές ενισχύσεις: συνεχίστε τον αυστηρό σας έλεγχο, εξοντώστε όσους εθνικούς «πρωταθλητές» μπορείτε – είναι κακοί τόσο για τους καταναλωτές όσο και για τους φορολογούμενους. Θα σας πρότεινα να μελετήσετε την έκθεση του κ. Hökmark σχετικά με το εν λόγω θέμα. Το τρίτο αφορά το άρθρο 81 για τις συμπράξεις: καταπολεμήστε τις. Υπάρχουν παντού· προσπαθούν να κρυφτούν· εξοντώστε τις· μεριμνήστε για την ικανοποίηση των καταναλωτών.
<P>
Τέλος, όσον αφορά το άρθρο 82 σχετικά με τις δεσπόζουσες θέσει: υπάρχει μια αρκετά προβεβλημένη υπόθεση. Δεν είμαι απολύτως σίγουρος ότι είναι σαφείς όλες οι πτυχές της εν λόγω υπόθεσης. Θα μπορούσε ίσως κανείς να δει και τις δύο πλευρές, αλλά είναι σημαντικό να επιμείνουμε και, όπως εξάλλου ανέφερε ο κ. Evans, αν επιθυμούμε μια διατλαντική αγορά, πρέπει να την διατηρήσουμε, προσέχοντας εν τω μεταξύ τον αμερικανικό προστατευτισμό. 
<SPEAKER ID="120" LANGUAGE="EN" NAME="Christopher Heaton-Harris (PPE-DE )." AFFILIATION="">
<P>
   – Κύριε Πρόεδρε, πριν αρχίσω επιτρέψτε μου να παρακαλέσω να αφαιρέσει κάποιος το «t» από το όνομά μου στην οθόνη, διότι είναι πραγματικά πολύ αποθαρρυντικό!
<P>
Συμφωνώ με τις παρατηρήσεις του κ. Stubb και της κ. Bowles, αλλά θέλω να μιλήσω για τη διαφάνεια στα εν λόγω θέματα. Είμαι ο μοναδικός εδώ που πιστεύει ότι η συμπεριφορά της Επιτροπής ως προς τη διαφάνεια σε υποθέσεις ανταγωνισμού υπήρξε πολύ παράξενη; Είναι παράξενη κατά έναν τρόπο, καθότι η Επιτροπή φαίνεται να ασκεί διώξεις ενώπιον των μέσων ενημέρωσης παρά στο πλαίσιο ακροάσεων ή ενώπιον δικαστηρίων. Πριν από τα Χριστούγεννα, είχαμε τα παράδοξα ξεσπάσματα του εκπροσώπου Τύπου της Επιτροπής όσον αφορά την υπόθεση σχετικά με τη συλλογική πώληση των τηλεοπτικών δικαιωμάτων του πρωταθλήματος ποδοσφαίρου του Ηνωμένου Βασιλείου, ενώ η ίδια τακτική επαναλήφθηκε στην εξελισσόμενη έρευνα της Επιτροπής σχετικά με μονοπωλιακές πρακτικές της Microsoft.
<P>
Κυρία Επίτροπε, προβήκατε σε ορισμένες πολύ λογικές δηλώσεις σχετικά με τη μελλοντική κατεύθυνση της πολιτικής ανταγωνισμού στην ΕΕ, περιλαμβανομένης της δήλωσης της 13ης Δεκεμβρίου 2005 σχετικά με τη βελτίωση των ρυθμίσεων για την πρόσβαση σε φακέλους που αφορούν αντιμονοπωλιακές διαδικασίες και διαδικασίες συγχώνευσης. Επιτρέψτε μου να σας προτείνω να διαδώσετε την εν λόγω δήλωση εκτενέστερα στο σύνολο των υπηρεσιών σας, καθώς στην πρόσφατη υπόθεση της Microsoft και σε άλλες πριν από αυτήν –στην υπόθεση General Electric, στην υπόθεση Tetra Laval και στην υπόθεση των τηλεοπτικών δικαιωμάτων του πρωταθλήματος ποδοσφαίρου– η πρόσβαση στις πληροφορίες και τα αρχεία που τηρούσατε ήταν μία από τις αδυναμίες της Επιτροπής. 
<SPEAKER ID="121" LANGUAGE="EN" NAME="Neelie Kroes," AFFILIATION="μέλος της Επιτροπής">
<P>
   . – Κύριε Πρόεδρε, ελπίζω ειλικρινά να μην με διακόψετε. Επιτρέψτε μου να δηλώσω ότι είμαι πολύ ικανοποιημένη από τις δηλώσεις του συνόλου σχεδόν των συμμετεχόντων σε αυτήν τη συζήτηση, ιδίως από τις παρατηρήσεις που έγιναν για τον τομέα αρμοδιότητάς μου. Η πολιτική ανταγωνισμού είναι μια πρόκληση· αποτελεί άλλωστε ένα μέσο, μια κινητήρια δύναμη για την επίτευξη της στρατηγικής της Λισαβόνας. Συμφωνώ απολύτως με τη θέση του κ. De Rossa και της κ. van den Burg ότι πρέπει να προσφέρουμε, στο πλαίσιο της Ευρώπης, βιώσιμη και πλήρη απασχόληση και κοινωνική πρόνοια· εν τέλει, όμως, πρέπει επίσης να επιτύχουμε μεγαλύτερη οικονομική ανάπτυξη και περισσότερες και καλύτερης ποιότητας θέσεις εργασίας.
<P>
Όσον αφορά ορισμένες λεπτομέρειες σχετικά με την πολιτική ανταγωνισμού, ορθώς αναφέρθηκε ότι οι συμπράξεις είναι εντελώς απαράδεκτες και πρέπει να τις καταπολεμήσουμε. Όπου υφίσταται καθεστώς σχεδόν μονοπωλίου, πρέπει να συνειδητοποιήσουμε ότι αυτό δεν ωφελεί τον καταναλωτή. Ορισμένοι ενδέχεται να υποστηρίξουν ότι βραχυπρόθεσμα είναι μια ευχάριστη κατάσταση, αλλά μπορώ να σας διαβεβαιώσω ότι ένα μονοπώλιο ή σχεδόν μονοπώλιο δεν θα έχει την πρόθεση να δαπανήσει χρήματα σε τομείς όπως η έρευνα ή η καινοτομία. Ωστόσο, έχουμε ανάγκη επενδύσεις αυτού του είδους. Για ποιον λόγο; Διότι πρέπει να ανταγωνιστούμε στην παγκόσμια σκηνή, διότι πρέπει να γνωρίζουμε ότι οι ανταγωνιστές από το εξωτερικό της Ευρώπης επενδύουν σημαντικά ποσά στην έρευνα, την καινοτομία και την ανταγωνιστικότητά τους. Οπότε, ο κ. Evans ορθώς αναφέρθηκε στην ανάγκη για δίκαιη μεταχείριση, για μια διμερή αλλά οπωσδήποτε ισορροπημένη προσέγγιση: εάν επιδείξουμε σωστή συμπεριφορά, το ίδιο θα πρέπει να κάνουν και οι άλλοι. Είναι ένα ζήτημα που αφορά την ανταγωνιστικότητα της Ευρώπης.
<P>
Άκουσα προσεκτικά τις απόψεις που εκφράστηκαν από τον εισηγητή, από τα μέλη της Επιτροπής Οικονομικών και Νομισματικών Θεμάτων και από το σύνολο των υπολοίπων βουλευτών. Θέλω να προσθέσω ορισμένες επισημάνσεις σχετικά με συγκεκριμένα θέματα. Όσον αφορά τη διεθνή συνεργασία, πιστεύω ότι σε μια παγκόσμια αγορά ο ανταγωνισμός είναι πολύ σημαντικός και οι αρμόδιες για τον ανταγωνισμό αρχές πρέπει να είναι ευθυγραμμισμένες. Όσον αφορά ένα ευρωπαϊκό δίκτυο, είμαι πραγματικά εντυπωσιασμένη από το ευρωπαϊκό δίκτυο ανταγωνισμού και οι μετέχοντες σε αυτό επιτελούν εξαιρετικά καλό έργο. Μπορούμε ακόμη να μάθουμε ο ένας από τον άλλον, ενώ οφείλουμε να συνειδητοποιήσουμε ότι έχει παρέλθει η εποχή της εφαρμογής εθνικών πολιτικών. Σε τελευταία ανάλυση έχουμε μόνο μία εσωτερική αγορά. Πρόκειται για κυκλοφορία δύο κατευθύνσεων. Ο κ. McCreevy και εγώ είμαστε φίλοι και πρέπει να αντιμετωπίσουμε όλα τα εμπόδια που χρήζουν αντιμετώπισης.
<P>
Όσον αφορά τη Microsoft, την οποία ανέφεραν ορισμένοι βουλευτές, η Επιτροπή επιδιώκει ενεργά την εφαρμογή της απόφασης του Μαρτίου του 2004. Δέχομαι, βεβαίως, επισημάνσεις οι οποίες δεν συμφωνούν με την τοποθέτησή μου, αλλά ο ισχυρισμός ότι δεν είμαστε διαφανείς και ότι δεν ακούμε όλες τις ερωτήσεις και τις επισημάνσεις δεν ανταποκρίνεται στην αλήθεια. Από τον Μάρτιο του 2004, υπάρχει μια απόφαση, η οποία ορθώς αναφέρθηκε και συζητήθηκε· την συζήτησα και εγώ η ίδια με τον επικεφαλής της Microsoft. Όσον αφορά τον καθηγητή Neil Barrett, σύμβουλο της Επιτροπής ο οποίος χαίρει μεγάλης εκτίμησης, πράγματι διορίστηκε από την Επιτροπή, αλλά ο κατάλογος στον οποίο το όνομά του κατείχε την πρώτη θέση προήλθε από τη Microsoft. Είναι διάσημος για τις γνώσεις και την ανεξαρτησία του και, για να το θέσουμε πιο ξεκάθαρα, αποτελεί τη γέφυρα μεταξύ της Microsoft και της Επιτροπής. Είναι πράγματι ο σύμβουλος. Όταν, όμως, λάβαμε την απόφαση τον Δεκέμβριο του 2005, η ανακοίνωση των αιτιάσεων –η οποία περιελάμβανε ένα προκαταρκτικό πόρισμα σχετικά με το ότι η Microsoft δεν είχε τηρήσει τις υποσχέσεις της, ότι δεν εκπλήρωσε στον βαθμό που προσδοκούσαμε τις υποχρεώσεις της σύμφωνα με την απόφαση του Μαρτίου του 2004– δεν κοινοποιήθηκε λόγω θεμάτων που σχετίζονται με ορισμένες διαδικασίες, τον προστατευτισμό και τα νόμιμα συμφέροντα όλων των μερών. Η ακρόαση ήταν μια ευκαιρία διεξαγωγής εποικοδομητικού, ελπίζω, διαλόγου, στον οποίο έλαβαν τον λόγο όλοι οι μετέχοντες. Αυτό δεν αφορά μόνο τη Microsoft· υπήρξαν διαμαρτυρίες και από άλλες πλευρές, ενώ υπάρχουν και ορισμένες άλλες πραγματικά ενδιαφέρουσες αμερικανικές εταιρείες.
<P>
Συνεπώς, η Microsoft δεν είναι η μόνη ενδιαφέρουσα εταιρεία από τις Ηνωμένες Πολιτείες. Υπάρχουν ορισμένες άλλες ενδιαφέρουσες εταιρείες οι οποίες μου έχουν υποβάλει καταγγελίες. Ως εκ τούτου, αναμφίβολα, όφειλα να δράσω και να αντιδράσω. Ελπίζω ότι η κατάσταση θα διαλευκανθεί όταν συζητήσουμε για τα θέματα που εθίγησαν την περασμένη Πέμπτη και Παρασκευή. Ακόμη μία ακρόαση –η ακρόαση του Δικαστηρίου– θα πραγματοποιηθεί στο Λουξεμβούργο στις 24-28 Απριλίου 2006. Μόλις συζητήσουμε τα θέματα τα οποία εθίγησαν την περασμένη εβδομάδα, θα καταλήξουμε σε συμπέρασμα το συντομότερο δυνατόν.
<P>
Η κ. Berès ανέφερε την προσφορά της Mittal για την Arcelor. Πρέπει να την μελετήσει, και μου υποσχέθηκε ότι θα το πράξει, οπότε θέλω να είμαι ακριβής: η ανακοίνωση της προσφοράς της Mittal για την Arcelor προσέλκυσε ιδιαίτερη προσοχή όχι μόνον από τα μέσα ενημέρωσης αλλά και από ορισμένες ευρωπαϊκές πρωτεύουσες. Η διαδικασία ακόμη δεν έχει κοινοποιηθεί επισήμως στην Επιτροπή. Εάν και όταν κοινοποιηθεί, η Επιτροπή θα την εξετάσει πολύ προσεκτικά και αμερόληπτα και θα διεξαγάγει εμπεριστατωμένη έρευνα, προκειμένου να εκτιμήσει τον ενδεχόμενο αντίκτυπό της στη βιομηχανία χάλυβα στην Ευρώπη.
<P>
Επιτρέψτε μου τώρα να αναφερθώ στον κανονισμό για τις συγχωνεύσεις και στην αρμοδιότητα για υποθέσεις που εμπίπτουν στον κανόνα των δύο τρίτων, τον οποίο ανέφεραν ορισμένοι βουλευτές. Επί του παρόντος, ζητούμε πληροφορίες από τα κράτη μέλη. Μόλις λάβουμε τις εν λόγω πληροφορίες θα διεξαγάγουμε διάλογο με αυτά τα κράτη μέλη και θα προσπαθήσουμε να καταλήξουμε σε συμπεράσματα. Οι κανόνες και οι αποφάσεις διαμορφώθηκαν κατά τη δεκαετία του 1980 και ήταν ορθές για την περίοδο εκείνη, αλλά έκτοτε, ευτυχώς, η εσωτερική αγορά έχει εξελιχθεί. Γνωρίζω ότι η εσωτερική αγορά δεν είναι ακόμη ολοκληρωμένη, ότι ακόμη έχουμε πολλή δουλειά και οι τέσσερεις ελευθερίες ακόμη δεν έχουν επιτευχθεί. Την περίοδο εκείνη, ο κανόνας των δύο τρίτων ήταν σωστό μέτρο, αλλά τώρα πρέπει να εξετάσουμε αν εξακολουθεί να είναι κατάλληλος για τον εν λόγω τομέα. Σε ορισμένους τομείς πρέπει να διασφαλίσουμε συνθήκες ισορροπίας και ίσης μεταχείρισης, ενώ πρέπει να υπάρχει διαφάνεια ασχέτως της χώρας στην οποία πραγματοποιείται μια συγχώνευση. Οι Βρυξέλλες πρέπει να διασφαλίσουν την ίση μεταχείριση, όποιο και αν είναι το ιστορικό μιας συγχώνευσης.
<P>
Ο κ. Hökmark και η κ. Ferreira έθιξαν το θέμα των συγχωνεύσεων στην εσωτερική αγορά. Όλοι γνωρίζουμε ότι εκφράστηκαν ανησυχίες για τις καταγγελίες περί αύξησης του προστατευτισμού, ο οποίος πρέπει να καταπολεμηθεί. Μπορώ να κατανοήσω αυτήν την τάση σε κάποιον βαθμό, αλλά δεν επιτρέπεται και δεν πρέπει να την ανεχθούμε. Οφείλουμε να εξηγήσουμε στους ενδιαφερομένους ότι δεν συνάδει με την απόφαση που λάβαμε για μία εσωτερική αγορά, μία Ευρώπη, εντός της οποίας είμαστε και θα συνεχίσουμε να είμαστε σε καλύτερη θέση προκειμένου να ανταγωνιστούμε τον έξω κόσμο. Η Επιτροπή διαθέτει σημαντικές εξουσίες δυνάμει της Συνθήκης, προκειμένου να ενεργεί ως ανεξάρτητος και αμερόληπτος διαιτητής για να διασφαλίζει ότι τα κράτη μέλη σέβονται πλήρως τους κανόνες της εσωτερικής αγοράς και ότι δεν δημιουργούν αθέμιτα εμπόδια στις διασυνοριακές συγχωνεύσεις. Μπορώ να σας διαβεβαιώσω ότι η Επιτροπή είναι σταθερά προσανατολισμένη τόσο στη χρήση των εν λόγω εξουσιών όσο και στην εταιρική αναδιάρθρωση στην Ευρώπη. Γι’ αυτό χρειαζόμαστε μια ενωμένη Ευρώπη.
<SPEAKER ID="122" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 12.00. 
<SPEAKER ID="123" LANGUAGE="" NAME="Πρόεδρος." AFFILIATION="">
<P>
- A6-0056/2006 του κ. Hammerstein Mintz, εξ ονόματος της Επιτροπής Αναφορών, σχετικά με την ειδική έκθεση του Ευρωπαίου Διαμεσολαβητή μετά το σχέδιο σύστασης προς το Συμβούλιο της Ευρωπαϊκής Ένωσης στην περίπτωση της καταγγελίας 2395/2003/GG σχετικά με τον ανοικτό χαρακτήρα των συνεδριάσεων του Συμβουλίου κατά την άσκηση των νομοθετικών του καθηκόντων (2005/2243(INI)) και
<P>
- A6-0052/2006 του κ. Cashman, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, που περιέχει συστάσεις προς την Επιτροπή σχετικά με την πρόσβαση στα κείμενα των θεσμικών οργάνων (2004/2125(INI)). 
<SPEAKER ID="124" LANGUAGE="ES" NAME="David Hammerstein Mintz (Verts/ALE )," AFFILIATION="εισηγητής">
<P>
   . Κύριε Πρόεδρε, καταρχάς θα ήθελα να ευχαριστήσω την αυστριακή Προεδρία για τη συνεργασία της σε αυτό το θέμα και θα ήθελα ιδιαίτερα να ευχαριστήσω την Επίτροπο Wallström, η οποία έδειξε μεγάλο ενθουσιασμό και δέσμευση αναφορικά με τη διαφάνεια και τον τρόπο προώθησής της.
<P>
Θα ήθελα επίσης να αναφέρω την πρωτοβουλία του κ. Cashman σχετικά με τη ρύθμιση της δημόσιας πρόσβασης στα έγγραφα των θεσμικών οργάνων, μια έκθεση που κινείται παράλληλα με τη συγκεκριμένη αλλά προς την ίδια κατεύθυνση.
<P>
Το Συμβούλιο έχει επί του παρόντος ένα πρόβλημα αξιοπιστίας. Αφενός, οι πολιτικοί ηγέτες των κρατών μελών υποστηρίζουν το άρθρο 1.2 της Συνθήκης για την Ευρωπαϊκή Ένωση και έχουν υπογράψει τη Συνθήκη για τη θέσπιση Συντάγματος της Ευρώπης, η οποία ορίζει ότι οι αποφάσεις του Συμβουλίου πρέπει να λαμβάνονται όσο το δυνατόν πιο διάφανα, πιο ανοιχτά και πιο κοντά στους πολίτες.
<SPEAKER ID="125" LANGUAGE="EN" NAME="Michael Cashman (PSE )," AFFILIATION="εισηγητής">
<P>
   . – Κύριε Πρόεδρε, υποστηρίζω ανεπιφύλακτα τη δήλωση του φίλου μου κ. Hammerstein Mintz. Ήμουν ο αρχικός εισηγητής σχετικά με τον κανονισμό (ΕΚ) αριθ. 1049/2001 για την πρόσβαση του κοινού στα έγγραφα και θυμάμαι πολύ έντονα τις ζωηρές αντιπαραθέσεις, όχι μόνο στο Κοινοβούλιο αλλά και στους κόλπους του Συμβουλίου και στον διάλογο μεταξύ των τριών οργάνων, καθώς ξεκινούσαμε να κερδίσουμε τη μάχη των επιχειρημάτων σχετικά με έναν ρηξικέλευθο για την εποχή του κανονισμό. Θυμάμαι –και αξίζει να κατονομαστούν ορισμένα από τα παλαιά μέλη της ΕΕ των 15– την έντονη αντίθεση της Γαλλίας, της Ισπανίας, της Ιταλίας, της Γερμανίας και της Αυστρίας. Με ικανοποίηση δηλώνω ότι η αυστριακή Προεδρία έχει πλέον αλλάξει στάση, αλλά το αναφέρω αυτό επειδή ακριβώς δείχνει πόσο πολύ έχουμε προχωρήσει.
<P>
Διατυπώνω αρκετές συστάσεις στην έκθεσή μου και απευθύνω έκκληση στην Επιτροπή να αναλάβει δράση. Αναγνωρίζουμε ότι ο κανονισμός (ΕΚ) αριθ. 1049/2001 δεν ήταν το τέλος του παιχνιδιού αλλά απλώς η αρχή ενός μακρού –σε μεγάλο βαθμό πολιτισμικού– ταξιδιού για την επικράτηση της επιχειρηματολογίας υπέρ του ανοικτού χαρακτήρα και της διαφάνειας στα τρία θεσμικά όργανα. Προερχόμαστε από διαφορετικές παραδόσεις. Για τον λόγο αυτό, ζήτησα την περαιτέρω αναθεώρηση του κανονισμού. Η αναθεώρηση αυτή προβλεπόταν από την αρχική σύσταση και υπάρχουν διάφοροι τομείς σχετικά με την εφαρμογή του κανονισμού οι οποίοι τώρα, αρκετά χρόνια μετά, θα μπορούσαν να βελτιωθούν σημαντικά βάσει των εμπειριών που έχουμε αποκομίσει από την εφαρμογή του.
<P>
Θα ολοκληρώσω με την ακόλουθη επισήμανση: η επιχειρηματολογία μας επικράτησε από το 1999 έως τον Μάιο του 2001, όταν υιοθετήθηκε ο κανονισμός. Κερδίσαμε κατ’ επανάληψη τη μάχη των επιχειρημάτων σχετικά με μια αναθεώρηση των εσωτερικών κανονισμών των θεσμικών οργάνων έτσι, ώστε το Συμβούλιο ειδικότερα, όταν συνεδριάζει με τη νομοθετική του ιδιότητα, να συνεδριάζει και να ψηφίζει δημοσίως. Κερδίσαμε αυτήν τη μάχη. Γνωρίζω ότι η Αντιπρόεδρος εξέφρασε την προσωπική της προσήλωση στην όλη ιδέα του ανοικτού χαρακτήρα και της διαφάνειας. Το Κοινοβούλιο έχει πράξει το ίδιο, αλλά αυτό δεν αρκεί. Μας δίνεται μια υπέροχη ευκαιρία στις 9 Μαΐου, την Ημέρα της Ευρώπης. Ας κάνουμε την Ημέρα της Ευρώπης μια θετική ημέρα κατά την οποία θα μπορέσουμε να ανακοινώσουμε τον τρόπο με τον οποίο θα βελτιώσουμε το δικαίωμα των πολιτών να γνωρίζουν τι συμβαίνει εξ ονόματός τους.
<P>
Τέλος, παρατηρείται αύξηση του αντιευρωπαϊσμού, τουλάχιστον στις δέκα νέες χώρες που εντάχθηκαν πριν από δύο χρόνια. Συχνά οι κυβερνήσεις που εντάσσουν μια χώρα στην οικογένεια της Ευρωπαϊκής Ένωσης υφίστανται τις συνέπειες: δεν επανεκλέγονται. Θα στηρίζαμε αυτόν τον αντιευρωπαϊσμό αν συνεχίζαμε να καλύπτουμε τις ενέργειές μας με έναν μανδύα μυστικότητας. Πρέπει να αντιμετωπίσουμε κατά πρόσωπο τους αντιευρωπαϊστές. Πρέπει να προωθήσουμε τα θεσμικά μας όργανα και να προβάλουμε τη δραστηριότητά μας. Πρέπει να θέσουμε προς συζήτηση αυτήν την αναθεώρηση του κανονισμού (ΕΚ) αριθ. 1049/2001, όχι με δισταγμό αλλά με ενθουσιασμό. 
<SPEAKER ID="126" LANGUAGE="SV" NAME="Margot Wallström," AFFILIATION="Αντιπρόεδρος της Επιτροπής">
<P>
   .  Κύριε Πρόεδρε, θα ήθελα να ξεκινήσω εκφράζοντας τα συγχαρητήριά μου στο Ευρωπαϊκό Κοινοβούλιο και, βεβαίως, στους εισηγητές, κκ. Mintz και Cashman, για τις δύο πολύ σημαντικές εκθέσεις. Εάν μου επιτρέπετε να ξεκινήσω κάνοντας ένα σχόλιο σχετικά με τον ανοικτό χαρακτήρα στο Συμβούλιο, η Επιτροπή στηρίζει πλήρως τις ανοικτές συνεδριάσεις του Συμβουλίου. Ήδη από τον Οκτώβριο, δηλώσαμε, στο σχέδιο Δ, ότι το Συμβούλιο θα πρέπει να είναι ανοικτό όταν νομοθετεί, και στηρίζουμε τις πρωτοβουλίες του Συμβουλίου.
<P>
Ο ανοικτός χαρακτήρας έχει επίσης σχέση με την πρόσβαση του κοινού στα έγγραφα και με τον κανονισμό αριθ. 1049/2001. Επισήμως, αυτή η νομοθεσία ισχύει μόνο για το Κοινοβούλιο, το Συμβούλιο και την Επιτροπή, αλλά, εντούτοις, εφαρμόζεται και για πολλά ακόμη όργανα. Τα διάφορα γραφεία και υπηρεσίες της ΕΕ –και μάλιστα τα περισσότερα όργανά της– έχουν εθελοντικά υιοθετήσει αντίστοιχους κανόνες σχετικά με την πρόσβαση στα έγγραφα. Όπως είπε και ο εισηγητής κ. Cashman, τα θεσμικά όργανα της ΕΕ, με αυτόν τον τρόπο –και, συνεπώς, σε μεγάλο βαθμό χάρη στο Ευρωπαϊκό Κοινοβούλιο– έχουν επιτύχει σε αξιόλογα σύντομο διάστημα ένα επίπεδο διαφάνειας που είναι πράγματι πολύ καλό σε σύγκριση με αυτό που υπάρχει σε πολλά κράτη μέλη.
<P>
Αυτό δεν σημαίνει ότι δεν μπορούν να βελτιωθούν διάφορα ζητήματα. Μπορούν και πρέπει να βελτιωθούν. Το 2003, η Επιτροπή διεξήγαγε μια έρευνα για τους τρόπους με τους οποίους εισήχθη ο κανονισμός τα πρώτα χρόνια. Το 2004, δημοσιεύσαμε την έκθεση αξιολόγησής μας. Έως τότε, ο κανονισμός ήταν σε ισχύ για λιγότερο από δύο χρόνια, αλλά είχε λειτουργήσει σωστά και δεν υπήρχε άμεση ανάγκη αναθεώρησής του ούτε υπήρχε οποιαδήποτε νομική υποχρέωση για κάτι τέτοιο. Για τον λόγο αυτό, η Επιτροπή θεώρησε καλύτερο να περιμένει την επικύρωση της Συνταγματικής Συνθήκης πριν κάνουμε οτιδήποτε άλλο. Το Σύνταγμα απαιτεί νέα νομοθεσία σε αυτόν τον τομέα.
<P>
Συνεπώς, η έκθεση του κ. Cashman είναι εξαιρετικά έγκαιρη, δεδομένου ότι βρισκόμαστε στη διαδικασία εξεύρεσης ενός τρόπου για τη βελτίωση των κανόνων που διέπουν την πρόσβαση του κοινού στα έγγραφα. Η Επιτροπή –συμπεριλαμβανομένου, σας το υπόσχομαι, και εμού προσωπικά– θα εξετάσει εξαιρετικά προσεκτικά τις συστάσεις της έκθεσης.
<P>
Ένα από τα συμπεράσματα της Επιτροπής στην έκθεση αξιολόγησής της τον Ιανουάριο του 2004 ήταν ότι ο κανονισμός είχε αρχικά χρησιμοποιηθεί από ευρωπαίους επαγγελματίες, μέλη ομάδων συμφερόντων, συμβούλους και νομικές εταιρείες, και όχι από το κοινό. Αυτό είναι κάτι που θέλουμε να αλλάξουμε, και πρέπει να κάνουμε πολλά ακόμη για να πείσουμε τον κόσμο. Αυτό για το οποίο, αρχικά, ανησυχούμε εδώ είναι, βεβαίως, η πρόσβαση του κοινού στα έγγραφα ή το δικαίωμα του κοινού στην ενημέρωση, και αυτό είναι ένα ακόμη επιχείρημα υπέρ της επιθυμίας μας να υπάρξει γενική διαβούλευση πριν αλλάξουμε τη νομοθεσία. Η Επιτροπή σκοπεύει να διεξαγάγει μια τέτοια διαβούλευση μεταξύ Ιουλίου και Οκτωβρίου αυτού του έτους. Εν συνεχεία, θα κάνουμε μια πρακτική πρόταση στο τέλος αυτού του έτους ή στην αρχή του επόμενου.
<P>
Χωρίς να υπεισέλθω σε λεπτομέρειες για τις διάφορες συστάσεις της έκθεσης, θα ήθελα απλά να κάνω διάφορες διευκρινίσεις. Η σύσταση 2 αναφέρεται στον αυξημένο ανοικτό χαρακτήρα της νομοθετικής διαδικασίας και στην πιο σαφή διαχωριστική γραμμή μεταξύ των νομοθετικών και διοικητικών εγγράφων. Η πρόταση είναι πολύ ενδιαφέρουσα, και θα την εξετάσουμε εκ του σύνεγγυς. Η ίδια σύσταση αφορά επίσης την Επίσημη Εφημερίδα και, ως εκ τούτου, την ηλεκτρονική δημοσίευση. Τα θεσμικά μας όργανα είχαν αποφασίσει από κοινού να εξετάσουν το ζήτημα αυτό το 2004, και η Υπηρεσία Εκδόσεων έχει ήδη εκδώσει μια έκθεση σχετικά με το μέλλον της Επίσημης Εφημερίδας.
<P>
Η σύσταση 3 αναφέρεται σε έγγραφα που χαρακτηρίζονται ως εμπιστευτικά. Σε αυτόν τον τομέα, πρέπει να είμαστε προσεκτικοί, ώστε να αποφύγουμε τη σύγχυση διαφόρων πραγμάτων. Η εμπιστευτικότητα δεν οδηγεί από μόνη της σε γενική εξαίρεση από τον κανόνα διά του οποίου το κοινό έχει το δικαίωμα πρόσβασης στα έγγραφα. Η άρνηση έκδοσης ενός εγγράφου που χαρακτηρίζεται ως εμπιστευτικό πρέπει να δικαιολογείται ακριβώς με τον ίδιο τρόπο όπως η άρνηση διάθεσης ενός οποιουδήποτε άλλου εγγράφου. Η διαδικασία είναι η ίδια, και οι υποχρεώσεις των θεσμικών οργάνων είναι οι ίδιες. Η ίδια σύσταση αφορά επίσης το θέμα της πρόσβασης του Ευρωπαϊκού Κοινοβουλίου σε πληροφορίες που χαρακτηρίζονται ως εμπιστευτικές. Και εδώ διατρέχουμε τον κίνδυνο σύγχυσης των θεμάτων. Τα δικαιώματα του Κοινοβουλίου σε αυτόν τον τομέα δεν ελέγχονται από τον κανονισμό αλλά από το Παράρτημα 1 της συμφωνίας πλαισίου μεταξύ των θεσμικών οργάνων μας. Κρίνοντας από την εμπειρία μας, η συμφωνία πλαίσιο λειτουργεί σωστά.
<P>
Φρονώ ότι η σύσταση 5 περιέχει αρκετές εξαιρετικά ενδιαφέρουσες και χρήσιμες προτάσεις σχετικά με φιλικότερα προς τον χρήστη μητρώα και βάσεις δεδομένων. Είναι προτάσεις που δεν απαιτούν νομοθεσία, καθώς ασχολούνται με πρακτικές λεπτομέρειες και μέτρα. Η διοργανική επιτροπή που ορίστηκε μέσω του εν λόγω κανονισμού συνεδρίασε για τελευταία φορά τον Νοέμβριο του 2005 και αποφάσισε να διορίσει μια ομάδα εργασίας που θα εξετάσει αυτά τα θέματα, και έτσι μπορεί να βρεθεί κάποια λύση πολύ πιο γρήγορα από όσο νομίζουμε.
<SPEAKER ID="127" LANGUAGE="DE" NAME="Andreas Schwab," AFFILIATION="εξ ονόματος της Ομάδας PPE-DE">
<P>
   . Κύριε Πρόεδρε, κυρία Επίτροπε, κυρίες και κύριοι, θα ήθελα να αρχίσω εκφράζοντας εξ ονόματος των μελών της Ομάδας του ΕΛΚ-ΕΔ στην Επιτροπή Αναφορών τις θερμές μας ευχαριστίες προς τον εισηγητή κ. Hammerstein Mintz, καθώς και τον κ. Cashman, για την εργασία τους και τις εκθέσεις που προέκυψαν από αυτήν. Πραγματικά, συνέβαλαν σημαντικά, ώστε να μην μπορεί να αμφισβητηθεί η προθυμία του Σώματος να κάνει πιο διαφανή την Ευρώπη.
<P>
Αν μου επιτρέπετε, θα ήθελα να πω εν συντομία κάτι για την προϊστορία της έκθεσης Hammerstein Mintz. Συνέβη να συζητάμε με τους φίλους μας της γερμανικής νεολαίας των χριστιανοδημοκρατών πώς γίνεται να λαμβάνουμε τόσο συχνά αναφορές από τα εθνικά μέσα ενημέρωσης για διάφορες αποφάσεις που ύστερα χρεώνονται στα ευρωπαϊκά θεσμικά όργανα, μολονότι το Συμβούλιο –που έχει πολύ ορατή παρουσία απόψε– συμμετείχε εξίσου στη λήψη των εν λόγω αποφάσεων. Αυτό, σε συνδυασμό με τη Συνέλευση, μας έδωσε την ιδέα να προσεγγίσουμε μέσω του κ. Brok τον Ευρωπαίο Διαμεσολαβητή σε μια προσπάθεια να διαπιστώσουμε ποια είναι η σχετική θέση στην ευρωπαϊκή νομοθεσία, στη θέσπιση της οποίας συμμετείχε το Συμβούλιο.
<P>
Ανεξάρτητα από τα επιμέρους θέματα που έθιξαν οι κκ. Cashman και Hammerstein Mintz, στην Επιτροπή και στο Σώμα υπάρχει λιγότερη ανάγκη δράσης ως προς τη διαφάνεια και τον ανοιχτό χαρακτήρα, ενώ ασφαλώς παραμένουν πολλά ακόμα που πρέπει να γίνουν στο Συμβούλιο Υπουργών. Φυσικά, ο τρόπος λειτουργίας του Συμβουλίου το κάνει αυτό κάπως δυσκολότερο, αφού υπάρχουν διάφορα πράγματα που δεν είναι τόσο σταθερά όσο στο Κοινοβούλιο ή στην Επιτροπή, ωστόσο πιστεύω, παρόλα αυτά, ότι σε μια συζήτηση σαν αυτήν –χωρίς να θέλω να προσβάλω την αυστριακή Προεδρία– θα έπρεπε να μπορεί κανείς να περιμένει να υιοθετηθεί μια πολύ πιο σοβαρή προσέγγιση. Δεν υπάρχει αμφιβολία ότι δεν μπορούν να διατεθούν στον κόσμο όλες οι πληροφορίες που θα ήθελε να έχει, παρόλα αυτά όμως θα πρέπει να εφαρμόζονται οι θεμελιώδεις κανόνες διαφάνειας. Ίσως μπορείτε να περάσετε το μήνυμα αυτό στους συναδέλφους σας, κυρία Επίτροπε. 
<SPEAKER ID="128" LANGUAGE="EN" NAME="Michael Cashman," AFFILIATION="εξ ονόματος της Ομάδας PSE">
<P>
   . – Κύριε Πρόεδρε, δεν θα απασχολήσω πολύ το Κοινοβούλιο μιλώντας για δύο πολύτιμα λεπτά, αλλά θέλω απλώς να αποδώσω εύσημα στον κ. Hammerstein Mintz ενώπιον του Σώματος για το πραγματικά πολύτιμο έργο του. Συνεργάστηκε πολύ στενά με όλους μας, και θέλω, εξ ονόματος της Σοσιαλιστικής Ομάδας, να δηλώσω ότι έχει την πλήρη στήριξη της ομάδας μου.
<P>
Αν μου επιτρέπετε, παρέλειψα να ευχαριστήσω την καλή συνάδελφο κ. Cederschiöld, με την οποία συνεργάστηκα πολύ στενά, όπως και με άλλους, για την έκθεσή μου. Ευχαριστώ, τέλος, το Σώμα για την υπομονή του. 
<SPEAKER ID="129" LANGUAGE="EN" NAME="Chris Davies," AFFILIATION="εξ ονόματος της Ομάδας ALDE">
<P>
Υπογράφοντας τη Συνταγματική Συνθήκη, κάθε αρχηγός κυβέρνησης δεσμεύτηκε να τηρεί την αρχή αυτή: το Συμβούλιο οφείλει να συνεδριάζει δημοσίως όταν διαβουλεύεται σχετικά με νομοθετικές πράξεις. Ωστόσο, δεν απαιτείται τροποποίηση της Συνθήκης· απαιτείται απλώς μια αλλαγή του εσωτερικού Κανονισμού του Συμβουλίου: δεν απαιτούνται και οι 25 ψήφοι, αλλά 13 μόνον ψήφοι –μια απλή πλειοψηφία– ώστε να επέλθει αυτή η θεμελιώδης αλλαγή και να θεσπιστεί αυτή η αρχή.
<P>
Μα, δεν άλλαξαν τον εσωτερικό Κανονισμό, Michael, αυτή είναι η αλήθεια.
<SPEAKER ID="130" LANGUAGE="DE" NAME="Johannes Voggenhuber," AFFILIATION="εξ ονόματος της Ομάδας Verts/ALE">
<SPEAKER ID="131" LANGUAGE="NL" NAME="Erik Meijer," AFFILIATION="εξ ονόματος της Ομάδας GUE/NGL">
<SPEAKER ID="132" LANGUAGE="PL" NAME="Marcin Libicki," AFFILIATION="εξ ονόματος της Ομάδας UEN">
<P>
   . Με χαροποιεί πραγματικά το γεγονός ότι ομιλώ στη σημερινή συνεδρίαση, διότι συζητούμε δύο έγγραφα που συνέταξαν το Κοινοβούλιο, οι βουλευτές αυτού του Κοινοβουλίου, ένα εξαιρετικό μέλος της Επιτροπής Αναφορών της οποίας προεδρεύω, ο κ. Hammerstein Mintz, και διότι συζητούμε επίσης μια έκθεση που συνέταξε ο κ. Cashman εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων – είναι αντιπρόεδρος της Επιτροπής Αναφορών και εξέχον μέλος της.
<P>
Ένα από τα σημεία εκκίνησης της συζήτησης είναι η έκθεση του Ευρωπαίου Διαμεσολαβητή, του καθηγητή Διαμαντούρου, σχετικά με τον ανοιχτό χαρακτήρα των εργασιών του Συμβουλίου. Το έργο του καθηγητή Διαμαντούρου, του Ευρωπαίου Διαμεσολαβητή μας, συνδέεται επίσης στενά με αυτό της επιτροπής μας. Απευθυνόμενος σε εσάς εξ ονόματος της Ομάδας Ένωση για την Ευρώπη των Εθνών, αλλά και ως πρόεδρος της Επιτροπής Αναφορών, είμαι ιδιαίτερα χαρούμενος που μπορώ να μιλήσω για αυτά τα τρία εξαιρετικά έγγραφα και θα ήθελα να συγχαρώ τους συντάκτες τους, τους κκ. Hammerstein Mintz και Michael Cashman για το εξαιρετικό έργο τους.
<SPEAKER ID="133" LANGUAGE="DA" NAME="Jens-Peter Bonde," AFFILIATION="εξ ονόματος της Ομάδας IND/DEM">
<P>
   . Κύριε Πρόεδρε, υπάρχει μια πολύ απλή μέθοδος εφαρμογής του ανοικτού χαρακτήρα στην ΕΕ: η αντιστροφή της διαδικασίας, ώστε να υπάρχει ανοικτή πρόσβαση σε όλες τις συνεδριάσεις και τα έγγραφα, εκτός εάν αποφασιστεί το αντίθετο. Έτσι είναι τα πράγματα εδώ στο Ευρωπαϊκό Κοινοβούλιο, και είναι κάτι από το οποίο τα υπόλοιπα θεσμικά όργανα μπορούν να αντλήσουν διδάγματα. Οι συνεδριάσεις της επιτροπής μας για την προετοιμασία νομοθεσίας είναι ανοικτές. Γιατί δεν μπορούν να είναι ανοικτές και οι αντίστοιχες διαπραγματεύσεις στις 300 κατά το ήμισυ μυστικές ομάδες εργασίας του Συμβουλίου; Η χρήση εμπειρογνωμόνων από εμάς δημοσιοποιείται. Γιατί δεν λέει η Επιτροπή ποιοι συμμετέχουν στις 3 000 μυστικές ομάδες εργασίας;
<P>
Η πρόταση για αντιστροφή της διαδικασίας έλαβε 200 από τις εν δυνάμει 220 υπογραφές στη Συνέλευση. Καμία άλλη πρόταση δεν έχει λάβει τόσο μεγάλη στήριξη: όλοι οι εκλεγμένοι εκπρόσωποι στα εθνικά κοινοβούλια, όλοι πλην ενός βουλευτή του Ευρωπαϊκού Κοινοβουλίου και 23 από τις 28 κυβερνήσεις. Η πρόταση δεν απαιτεί καν αλλαγή της Συνθήκης. Μπορεί να υλοποιηθεί μέσω απλής αλλαγής του Κανονισμού. Τόσο η Επιτροπή όσο και το Συμβούλιο μπορούν να εγκρίνουν την πρόταση με απλή πλειοψηφία: 13 από τους 25 Επιτρόπους και 13 από τις 25 χώρες του Συμβουλίου. Ελάτε τώρα, κύριοι Barroso και Schüssel, δρομολογείστε τα πράγματα, ώστε ο κόσμος να αισθάνεται σεβασμό για την απαραίτητη διασυνοριακή συνεργασία. 
<SPEAKER ID="134" LANGUAGE="SV" NAME="Charlotte Cederschiöld (PPE-DE ). –" AFFILIATION="(Χειροκροτήματα από ορισμένες πλευρές)">
<P>
   Κύριε Πρόεδρε, καταρχάς, θα ήθελα ειλικρινά να ευχαριστήσω τον κ. Cashman για την εποικοδομητική συνεργασία κατά τη διάρκεια των ετών σχετικά με την ενίσχυση του ανοικτού χαρακτήρα. Το Ευρωπαϊκό Κοινοβούλιο πάντα ήταν η κινητήριος δύναμη, αλλά πρέπει, με πάσα ειλικρίνεια, να αναγνωρίσω επίσης ότι η Επιτροπή και το Συμβούλιο έχουν επίσης συμβάλει πρόσφατα στην πραγματικά πολύ μεγάλη βελτίωση της ποιότητας την οποία διαπιστώνουμε την τελευταία πενταετία. Έχουμε τώρα στην ΕΕ μια νομοθετική διαδικασία που, από ορισμένες απόψεις, είναι πολύ πιο ανοικτή από αυτή των περισσότερων εθνικών κοινοβουλίων, συμπεριλαμβανομένου και του δικού μου.
<P>
Η σαφής και σθεναρή προστασία των δεδομένων αποτελεί βασική προϋπόθεση ενισχυμένου ανοικτού χαρακτήρα. Τα σχετικά δικαιώματα –ο ανοικτός χαρακτήρας και η προστασία δεδομένων– συμπληρώνονται και ενισχύονται μεταξύ τους. Πρέπει να γίνονται σεβαστές οι πληροφορίες που δίνονται εμπιστευτικά. Επίσης, δεν πρέπει να υπάρχουν αναδρομικά μέτρα σε αυτόν τον τομέα. Είμαι πεπεισμένη ότι, μόλις η Επιτροπή ολοκληρώσει το έργο της, θα υπάρξει μια δίκαιη και ισορροπημένη πρόταση. Έχω εμπιστοσύνη στην κ. Wallström. Πρέπει να υπάρξει περαιτέρω ανάπτυξη του τρόπου με τον οποίο το κοινό έχει πρόσβαση στα έγγραφα, και το Συμβούλιο πρέπει να επιδείξει σεβασμό στους πολίτες και τη δημοκρατική διαδικασία. Πρέπει να γίνουν πολλά ακόμη σε αυτόν τον τομέα.
<SPEAKER ID="135" LANGUAGE="HU" NAME="Alexandra Dobolyi (PSE ). –" AFFILIATION="">
<P>
Δυστυχώς, το Συμβούλιο αποτελεί εξαίρεση αυτής της θεμελιώδους αρχής. Στο δημοκρατικό σύστημα της Ευρωπαϊκής Ένωσης, είναι το μόνο νομοθετικό όργανο στον κόσμο που νομοθετεί κεκλεισμένων των θυρών. Ο αποκλεισμός του κοινού και η μυστικότητα δεν ενισχύουν καθόλου την αξιοπιστία της Ευρωπαϊκής Ένωσης. Κατά τη συζήτηση ενός εξαιρετικά σημαντικού, αμφιλεγόμενου θέματος, η συζήτηση μεταξύ των κρατών μελών θα ήταν πιο διαφανής και πιο κατανοητή σε όλους, εάν το Συμβούλιο διεξήγαγε δημόσια τη νομοθετική συζήτηση, σε κάποιο από τα πιο πρώιμα στάδια της διαδικασίας. Συνεπώς, χαιρετίζω ιδιαίτερα την εξαιρετική έκθεση του κ. David Hammerstein, τις προτάσεις του κ. Michael Cashman και την έκθεση του Ευρωπαίου Διαμεσολαβητή επί του θέματος, και θα ήθελα να τους ευχαριστήσω για το έργο τους. Θα ήθελα να υπενθυμίσω σε όλους το γεγονός ότι, σύμφωνα με το πρώτο άρθρο της Συνθήκης για την Ευρωπαϊκή Ένωση, οι αποφάσεις πρέπει να λαμβάνονται όσο το δυνατόν πιο ανοικτά, ώστε να έρχεται η Ευρωπαϊκή Ένωση όσο το δυνατόν εγγύτερα στους πολίτες. 
<SPEAKER ID="136" LANGUAGE="FI" NAME="Anneli Jäätteenmäki (ALDE ). –" AFFILIATION="">
<SPEAKER ID="137" LANGUAGE="" NAME="" AFFILIATION="Αντιπροέδρου">
<SPEAKER ID="138" LANGUAGE="SV" NAME="Carl Schlyter (Verts/ALE ). –" AFFILIATION="">
<P>
   Κύριε Πρόεδρε, θα ήθελα να ευχαριστήσω τους εισηγητές για το εποικοδομητικό έργο τους. Μου αρέσει η πρόταση του κ. Voggenhuber να αρνηθούμε να γίνουμε συνεργοί σε ένα μη δημοκρατικό τμήμα λήψης αποφάσεων. Πού είναι το Συμβούλιο; Δεν μπορούν να μείνουν ξύπνιοι τόσο αργά; Αυτό συμβαίνει γιατί κλειδώνονται στα δωμάτιά τους. Εάν άνοιγαν τις πόρτες, το οξυγόνο που θα ανέπνεαν θα τους έφτανε μέχρι το απόγευμα και έτσι θα μπορούσαν να συμμετάσχουν και σε αυτές τις συζητήσεις. Γιατί δεν ανοίγουν τις πόρτες τους; Οι πολιτικοί δεν επικροτούν οποιαδήποτε ευκαιρία να εμφανιστούν στην τηλεόραση; Γιατί, αναρωτιέμαι, δεν δράττει την ευκαιρία να κάνει κάτι τέτοιο; Όπως ολόκληρος ο πληθυσμός της Ευρώπης, αναρωτιέμαι τι κάνουν. Υπάρχει ένας εύκολος τρόπος να διορθωθεί η κατάσταση· ανοίξτε τις πόρτες για να δούμε τι συμβαίνει. Πιστεύω ότι η κ. Wallström θα οδηγήσει την ΕΕ στον 21ο αιώνα και θα ξυπνήσει το Συμβούλιο από τον ύπνο του 20ού αιώνα. Θεωρώ ότι είναι σημαντικό να υπενθυμίσουμε στο Συμβούλιο ότι, εάν ανοίξουν τώρα τις πόρτες των συνεδριάσεών τους, αυτό δεν πρέπει να γίνεται απλώς για να συναντιούνται επισήμως για μία μόνον ώρα και να ακολουθεί ένα τετράωρο γεύμα εργασίας, διότι σε αυτήν την περίπτωση ο ανοικτός χαρακτήρας θα ήταν μια χίμαιρα. Πιστεύουμε επίσης ότι το Συμβούλιο θα γευματίζει γρήγορα και θα λαμβάνει τις αποφάσεις του ανοικτά και για μεγάλο διάστημα. 
<SPEAKER ID="139" LANGUAGE="PT" NAME="Carlos Coelho (PPE-DE ). –" AFFILIATION="">
<P>
   Κυρία Wallström, κυρίες και κύριοι, πιστεύουμε ότι το δικαίωμα της πρόσβασης στα έγγραφα είναι ένα από τα πιο σημαντικά δικαιώματα που χαίρουν οι ευρωπαίοι πολίτες.
<P>
Η ΕΕ διαθέτει προς το κοινό όλο και μεγαλύτερο αριθμό εγγράφων. Ωστόσο, υπάρχουν αρκετά προβλήματα, ιδιαίτερα όσον αφορά την ανεπαρκή εφαρμογή του κανονισμού (ΕΚ) αριθ. 1049/2001. Ως εκ τούτου, το Κοινοβούλιο έχει, ορθώς, τονίσει επανειλημμένως την ανάγκη αναθεώρησης αυτού του κανονισμού, με στόχο τη βελτίωση του και την ενίσχυση της νομοθεσίας της ΕΕ στον τομέα της διαφάνειας.
<P>
Συμφωνώ ολόψυχα με τον κ. Cashman, ο οποίος έκανε για μία ακόμη φορά εξαιρετικό έργο, όταν λέει πως το γεγονός ότι το Κοινοβούλιο δεν διαθέτει σαφή νομική βάση για την πρόσβαση σε διαβαθμισμένες πληροφορίες της ΕΕ έρχεται σε αντίθεση με τη δημοκρατική αρχή στην οποία βασίζεται η ΕΕ.
<P>
Κύριε Πρόεδρε, θα ολοκληρώσω αναφερόμενος σε ένα θέμα που με επηρεάζει ιδιαίτερα ως πρόεδρο της προσωρινής επιτροπής που αναλύει τις πτήσεις της CIA. Θα ήθελα να εκφράσω τη λύπη μου για την παράληψη του θέματος της πρόσβασης σε έγγραφα που τα κράτη μέλη διαβαθμίζουν και διαθέτουν στο Συμβούλιο. 
<SPEAKER ID="140" LANGUAGE="EN" NAME="Roger Knapman (IND/DEM )." AFFILIATION="">
<P>
   – Κύριε Πρόεδρε, το Κόμμα Ανεξαρτησίας του Ηνωμένου Βασιλείου θα φανεί πιθανώς χρήσιμο για πρώτη φορά, γι’ αυτό χαίρομαι που μπορώ να πραγματοποιήσω τη μονόλεπτη ομιλία μου. Έχουμε επανειλημμένως καταδικάσει το Συμβούλιο για την έλλειψη διαφάνειας που το χαρακτηρίζει. Η λύση είναι πολύ απλή: να αλλάξουμε τον εσωτερικό Κανονισμό του Συμβουλίου, όπως καθιστά σαφές ο κ. Hammerstein Mintz στην έκθεσή του. Μια τέτοια κίνηση θα διασφάλιζε σίγουρα ότι στο μέλλον ο βρετανικός λαός θα έβλεπε πότε οι βρετανοί υπουργοί ανακαλούν τις δεσμεύσεις που είχαν αναλάβει πριν από τη συμμετοχή τους στις συνεδριάσεις αυτές.
<SPEAKER ID="141" LANGUAGE="ES" NAME="Inés Ayala Sender (PSE ). –" AFFILIATION="">
<P>
   Κύριε Πρόεδρε, συγχαίρω θερμά τον κ. Hammerstein και την Επίτροπο για τις προσπάθειές τους να εκδημοκρατίσουν επιτέλους τις συνεδριάσεις του Συμβουλίου, να ανοίξουν τις θύρες των συνεδριάσεων στις οποίες παράγεται νομοθεσία χωρίς να παρέχονται στους πολίτες όλες οι απαραίτητες πληροφορίες.
<SPEAKER ID="142" LANGUAGE="EN" NAME="Bill Newton Dunn (ALDE )." AFFILIATION="">
<P>
   – Κύριε Πρόεδρε, θέλω να ξεκινήσω με ορισμένες παρατηρήσεις σχετικά με τα παράλογα σχόλια του κ. Knapman. Δήλωσε ότι η Επιτροπή είναι μια μη εκλεγμένη κυβέρνηση. Φυσικά, όλοι γνωρίζουν πολύ καλά ότι δεν πρόκειται καθόλου για κυβέρνηση. Θα θέλατε να εκλέγεται; Θα θέλατε να υπάρχει μια ομοσπονδιακή Ευρώπη με εκλεγμένη κυβέρνηση; Ελάτε, κύριε Knapman, ποια είναι τελικά η θέση σας; Έπειτα, χρησιμοποιεί αυτήν τη γελοία λέξη: η Επιτροπή «υπαγορεύει» νόμους. Δεν υπαγορεύει τίποτε: αντλεί τις εξουσίες της από το Συμβούλιο και το Κοινοβούλιο. Πείτε την αλήθεια στο βρετανικό κοινό – μόνο αυτό ζητάμε. Θα αφήσω τώρα το θέμα του κ. Knapman.
<P>
Δεν έχω άλλο χρόνο στη διάθεσή μου. Ωστόσο, θα ψηφίσουμε όλοι υπέρ – ελπίζω ακόμη και ο κ. Knapman. 
<SPEAKER ID="143" LANGUAGE="EN" NAME="Alexander Stubb (PPE-DE )." AFFILIATION="">
<P>
   – Κύριε Πρόεδρε, έχοντας εργαστεί επί έξι χρόνια στη φινλανδική αντιπροσωπεία και στο φινλανδικό Υπουργείο Εξωτερικών –με άλλα λόγια, στο Συμβούλιο– και τρία χρόνια στην Επιτροπή ως δημόσιος υπάλληλος, δεν γνωρίζω αν αποτελώ στοιχείο του παθητικού ή του ενεργητικού στον ισολογισμό αυτής της συζήτησης – πιθανώς είμαι στοιχείο του παθητικού, και απευθύνομαι στον Pekka Shemeikka και σε όλους τους φίλους του από το Συμβούλιο!
<P>
Θέλω να θίξω διάφορα ζητήματα. Το πρώτο είναι ότι εδώ εξετάζουμε δύο ξεχωριστά αλλά αλληλένδετα ζητήματα: την πρόσβαση στα έγγραφα και τον ανοικτό χαρακτήρα του Συμβουλίου. Εάν ο κ. Cashman μού το επιτρέπει, θα εστιάσω την προσοχή μου στο δεύτερο. Ενίοτε έχω την αίσθηση ότι είμαστε κάπως υποκριτικοί στη συζήτηση καθόσον, αν λάβουμε υπόψη τα εθνικά κοινοβούλια, πολλές επιτροπές δεν έχουν ποτέ ανοικτό χαρακτήρα. Είμαστε πολύ πιο ανοικτοί από τα εθνικά κοινοβούλια, και αυτό δεν πρέπει να το λησμονούμε.
<P>
Το δεύτερο ζήτημα αφορά τη μεγαλύτερη δημοσιότητα των συνεδριάσεων του Συμβουλίου. Πρόκειται για μια μακρόχρονη ιστορία που ξεκινά με την έκθεση Trumpf-Piris το 1999, ενώ ακολούθησαν διάφορα συμπεράσματα του Συμβουλίου το 2001, το Σύνταγμα το 2004 και μια απόφαση του Συμβουλίου το 2005. Είναι μια υπόθεση που βρίσκεται σε εξέλιξη, αλλά δεν το καταλαβαίνουμε. Προσωπικά πιστεύω ότι είναι φανταστική η ιδέα να ανοίξουμε τις συνεδριάσεις του Συμβουλίου. Γνωρίζουμε όλοι πώς οι υπουργοί χρησιμοποιούν την ΕΕ ως αποδιοπομπαίο τράγο. Πρώτα χτυπούν ο ένας τον άλλο στον ώμο στη συνεδρίαση του Συμβουλίου και λένε: «Καλός ο συμβιβασμός», ενώ πέντε λεπτά αργότερα εμφανίζονται στα μέσα ενημέρωσης της χώρας τους και δηλώνουν: «Δεν μπορούσαμε να κάνουμε τίποτα». Πρέπει να προσδώσουμε πιο ανοικτό χαρακτήρα στο Συμβούλιο όταν αυτό νομοθετεί και, όσο πιο σύντομα το επιτύχουμε, τόσο το καλύτερο.
<P>
Το επόμενο ζήτημα που θέλω να θίξω αφορά την Coreper. Ας είμαστε ειλικρινείς: δεν νομίζω ότι η Coreper πρόκειται ποτέ να αποκτήσει ανοικτό χαρακτήρα και δεν πιστεύω ότι αυτό είναι απαραιτήτως κακό.
<P>
Επιτρέψτε μου να ολοκληρώσω με μια ουτοπική πρόταση, η οποία μοιάζει μάλλον με την πρόταση του κ. Voggenhuber. Αυτό που πρέπει να γίνεται είναι να συνεδριάζει το Συμβούλιο σε μια αίθουσα χωρίς βοηθούς δίπλα τους και με απόλυτη δημοσιότητα. Ένα τέτοιο Συμβούλιο θα ήταν πραγματικά ανοικτό και διαφανές, και αυτό ακριβώς χρειαζόμαστε. 
<SPEAKER ID="144" LANGUAGE="EN" NAME="Proinsias De Rossa (PSE )." AFFILIATION="">
<P>
Δεν υποτιμώ τις δυσκολίες της δημοσιοποίησης μιας τέτοιας διαπραγμάτευσης σε έναν πληθυσμό 450 εκατ. ανθρώπων με περισσότερες από είκοσι τέσσερεις γλώσσες, αλλά σήμερα διαθέτουμε την αναγκαία τεχνολογία: έχουμε δορυφορική τηλεόραση, ραδιόφωνο, μεταδόσεις μέσω του Διαδικτύου, μια μεγάλη ποικιλία εργαλείων επικοινωνίας τα οποία μπορούμε να χρησιμοποιήσουμε, και δεν πιστεύω ότι το κόστος πρέπει να προβάλλεται ως δικαιολογία, επειδή το κόστος του να μην κάνουμε κάτι τέτοιο, το κόστος του να μην έχουμε ανοικτές, δημόσιες, ζωντανές διαπραγματεύσεις στην Ευρώπη συνεπάγεται την αδυναμία να δημιουργήσουμε ένα μέλλον για την Ευρώπη.
<P>
Στις 22 Απριλίου, το Συμβούλιο Ανταγωνισμού θα συνεδριάσει κεκλεισμένων των θυρών για να αποφασίσει σχετικά με το μέλλον της οδηγίας για τις υπηρεσίες, μιας οδηγίας ως προς την οποία εκατομμύρια ευρωπαίοι πολίτες έχουν αποκτήσει ενεργό ρόλο και ενεργό ενδιαφέρον. Η διαπραγμάτευση πρέπει να διεξαχθεί δημοσίως. 
<SPEAKER ID="145" LANGUAGE="PL" NAME="Barbara Kudrycka (PPE-DE ). –" AFFILIATION="(Ο Πρόεδρος διακόπτει την ομιλήτρια)">
<SPEAKER ID="146" LANGUAGE="" NAME="Μαρία Ματσούκα (PSE ). –" AFFILIATION="">
<P>
   Κύριε Πρόεδρε, κύριοι συνάδελφοι, τελικά η συζήτηση για τον ανοικτό χαρακτήρα των συνεδριάσεων στο Συμβούλιο είναι συζήτηση για τη δημοκρατία. Δεν θα μπορούσα παρά να συμφωνήσω απόλυτα με τις συστάσεις του Διαμεσολαβητή καθώς και τις προτάσεις του συναδέλφου Hammerstein Mintz ή του φίλου μου, του Michael Cashman.
<SPEAKER ID="147" LANGUAGE="ES" NAME="David Hammerstein Mintz (Verts/ALE ). –" AFFILIATION="">
<P>
   Κύριε Πρόεδρε, θα ήθελα να ευχαριστήσω όλα τα μέλη της Επιτροπής Αναφορών –μια πολύ σημαντική κοινοβουλευτική επιτροπή– για τη βοήθειά τους, ιδιαίτερα τον πρόεδρό της, κ. Libicki, και τον αντιπρόεδρό της, κ. Cashman.
<P>
Αναλογιζόμενος την πρόταση του κ. Voggenhuber, αναρωτιέμαι: πρέπει πραγματικά να φτάσουμε στο σημείο της κοινοβουλευτικής απεργίας, προκειμένου να επιτευχθεί ένας ελάχιστος βαθμός διαφάνειας στο Ευρωπαϊκό Συμβούλιο; Ή μήπως θα συνεχίσουμε να διεξάγουμε αυτές τις συζητήσεις κάθε χρόνο, κάθε δύο χρόνια, με το Κοινοβούλιο να εκφράζει μία ομόφωνη θέση, χωρίς καμία απάντηση από το Ευρωπαϊκό Συμβούλιο, χωρίς καμία σαφή πρωτοβουλία από την Επιτροπή, χωρίς να την βλέπει ο απλός πολίτης;
<P>
Είναι πολύ καλό που εγκρίθηκε το άνοιγμα των Συμβουλίων τον Οκτώβριο, Επίτροπε Wallström, αλλά ο απλός πολίτης δεν έχει δει τίποτα, οι υπουργοί δεν εμφανίζονται να συζητούν στην τηλεόραση, δεν υπάρχει ορατή συζήτηση.
<SPEAKER ID="148" LANGUAGE="DE" NAME="Elmar Brok (PPE-DE ). –" AFFILIATION="">
<SPEAKER ID="149" LANGUAGE="" NAME="Πρόεδρος." AFFILIATION="Γραπτή δήλωση (άρθρο 142)">
<P>
Η ψηφοφορία θα διεξαχθεί αύριο στις 12.00.
<SPEAKER ID="150" LANGUAGE="EN" NAME="Richard Corbett (PSE )." AFFILIATION="">
<SPEAKER ID="151" LANGUAGE="NL" NAME="Jules Maaten (ALDE ). –" AFFILIATION="">
<P>
Τα συμπεράσματα του Συμβουλίου της 21ης Δεκεμβρίου 2005 σχετικά με το θέμα αυτό χαρακτηρίζονται από έλλειψη τολμηρότητας από αυτήν την άποψη. Σε αυτούς ακριβώς τους τομείς είναι που το Συμβούλιο αποφασίζει μόνο με ομόφωνη συναίνεση ότι είναι σημαντικό να διεξάγονται δημόσια τόσο η ψηφοφορία όσο και η συζήτηση. Μόνο με αυτόν τον τρόπο μπορούμε να δώσουμε τέλος στις παρασκηνιακές συμφωνίες. Αυτό δεν είναι δύσκολο, καθώς δεν απαιτείται καν αλλαγή της Συνθήκης για το άνοιγμα των συνεδριάσεων του Συμβουλίου στο κοινό. Το μόνο που απαιτείται είναι μια αλλαγή στον Κανονισμό του Συμβουλίου.
<P>
Δεν είναι πλέον σωστό το Συμβούλιο να λαμβάνει τις περισσότερες αποφάσεις του κεκλεισμένων των θυρών. Επιπλέον, πρέπει να εγκριθεί η πρόσβαση στα έγγραφα των θεσμικών οργάνων. Οι ευρωπαίοι πολίτες που απέρριψαν τη Συνταγματική Συνθήκη το καλοκαίρι του 2005 εξέφρασαν την ανάγκη για μια πιο διαφανή και πιο δημοκρατική Ένωση. 
<SPEAKER ID="152" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0051/2006) του κ. Παπαστάμκου, εξ ονόματος της Επιτροπής Διεθνούς Εμπορίου, σχετικά με την αξιολόγηση του Κύκλου της Ντόχα μετά την υπουργική διάσκεψη του ΠΟΕ στο Χονγκ Κονγκ (2005/2247(INI)). 
<SPEAKER ID="153" LANGUAGE="" NAME="Γεώργιος Παπαστάμκος (PPE-DE )," AFFILIATION="εισηγητής">
<P>
   . Κύριε Πρόεδρε, λυπούμεθα που ο αρμόδιος Επίτροπος, ο κ. Mandelson, δεν είναι παρών. Η στάθμιση των υποχρεώσεων αποτελεί αντικειμενικό γεγονός και, σε κάθε περίπτωση, βαρύνει τον επιλέγοντα. Βεβαίως, χαιρόμεθα πάρα πολύ για την παρουσία της Αντιπροέδρου της Επιτροπής, κ. Wallström.
<P>
Αντιθέτως, πιστεύω ότι η εξωστρέφεια και ενεργότερη συμμετοχή των αναπτυσσομένων χωρών στις πολυμερείς διαπραγματεύσεις, ανάλογα με τον βαθμό ανάπτυξής τους, θα συμβάλουν στην αποτελεσματική ενσωμάτωση των χωρών αυτών στην παγκόσμια οικονομία. Απαραίτητη βέβαια προϋπόθεση είναι η παροχή επαρκούς στοχοθετημένης τεχνικής στήριξης προκειμένου να ανταποκριθούν στις νέες τους υποχρεώσεις και να εφαρμόσουν αποτελεσματικά τους κανόνες του ΠΟΕ. Ιδιαίτερα σημαντική είναι η διασφάλιση ενός φιλόδοξου και αποτελεσματικού προγράμματος «Βοήθεια για το εμπόριο» (aid for trade).
<SPEAKER ID="154" LANGUAGE="EN" NAME="Margot Wallström," AFFILIATION="Αντιπρόεδρος της Επιτροπής">
<P>
   . – Κύριε Πρόεδρε, θέλω να ευχαριστήσω τον εισηγητή, κ. Παπαστάμκο, και να ζητήσω συγγνώμη εκ μέρους του συναδέλφου μου κ. Mandelson, ο οποίος θα προτιμούσε να είναι εδώ αυτοπροσώπως, αλλά επέστρεψε σήμερα από το Ρίο, όπου πέρασε μερικές ημέρες προσπαθώντας να προσεγγίσει μια κοινή συμφωνία με τους ομολόγους του από τις Ηνωμένες Πολιτείες και τη Βραζιλία, καθώς και με τον κ. Lamy, τον Γενικό Διευθυντή του ΠΟΕ.
<P>
Ο κ. Mandelson μού ζήτησε να σας ενημερώσω σχετικά με το πώς βλέπει τις εξελίξεις του γύρου υπό το φως των γεγονότων αυτού του Σαββατοκύριακου. Δυστυχώς, οι συζητήσεις στο Ρίο δεν οδήγησαν σε σημαντικά επιτεύγματα. Ωστόσο, αποτέλεσαν σημαντικό βήμα προόδου στην προσπάθεια βελτίωσης της αμοιβαίας κατανόησης των θέσεων των διαφόρων πλευρών. Πρέπει να κατανοήσουμε τις πιέσεις που υφίστανται, καθώς και τις προσδοκίες που τρέφουν οι εταίροι μας. Το ζήτημα δεν είναι να υποχρεώσουμε τους άλλους να συγκλίνουν με τη θέση μας, αλλά να κατανοήσει ο ένας τις θέσεις του άλλου και να εξετάσουμε στη συνέχεια τρόπους σύγκλισης των θέσεών μας κατά τρόπο τέτοιο, ώστε να επιτυγχάνονται επαρκή οφέλη για όλους. Εξακολουθούν να υπάρχουν διαφορές, αλλά οι βασικοί παράγοντες δεν διατυπώνουν πλέον στον ίδιο βαθμό θέσεις οι οποίες μπορούν να γίνουν δεκτές από τους συνομιλητές τους. Οι θέσεις μας πρέπει τώρα να μετακινηθούν συγχρόνως.
<P>
Όσον αφορά το χρονοδιάγραμμα και την προθεσμία για τη συμφωνία σχετικά με ρυθμίσεις για την πρόσβαση στην αγορά γεωργικών και μη γεωργικών προϊόντων έως τα τέλη του Απριλίου, τα περιθώρια δεν έχουν ακόμα εξαντληθεί. Ωστόσο, οι γενικές γραμμές της πιθανής συμφωνίας δεν έχουν πλήρως καθορισθεί ακόμη. Ο κ. Lamy συνόψισε την κατάσταση μετά τη συνάντηση του Ρίο καλώντας τη Βραζιλία να είναι έτοιμη να ανοίξει τις βιομηχανίες της στον ξένο ανταγωνισμό και καλώντας την ΕΕ και τις ΗΠΑ να αμβλύνουν την προσφορά τους για το άνοιγμα των αγορών γεωργικών προϊόντων. Αυτό δείχνει ότι η Ευρωπαϊκή Ένωση βρίσκεται τώρα σε καλύτερη θέση από ό,τι ήταν κατά την περίοδο πριν και αμέσως μετά τη Διάσκεψη του Χονγκ Κονγκ. 
<P>
Όπως αναφέρεται σε μια ενδιαφέρουσα μελέτη του ιδρύματος Carnegie, τα περισσότερα οφέλη από την ελευθέρωση του γεωργικού τομέα περιορίζονται στις ανεπτυγμένες χώρες και σε μια κλειστή ομάδα πολύ ανταγωνιστικών εξαγωγέων γεωργικών προϊόντων, ειδικότερα της Βραζιλίας, της Αργεντινής και της Νότιας Αφρικής. Πρέπει να ληφθούν υπόψη άλλα στοιχεία, όπως οι επιπτώσεις της διάβρωσης των προτιμήσεων στις φτωχότερες αναπτυσσόμενες χώρες. Για όλους αυτούς τους λόγους, τα βασικά οφέλη του αναπτυξιακού προγράμματος της Ντόχα για τις αναπτυσσόμενες χώρες δεν έγκεινται στη γεωργία αλλά στο εμπόριο βιομηχανικών προϊόντων, ειδικότερα σε κλάδους εντάσεως εργασίας όπως η υποδηματοποιία και η κλωστοϋφαντουργία.
<P>
Πρέπει να συνεχίσουμε τις προσπάθειές μας υπέρ του δίκαιου εμπορίου. Ένα από τα μεγαλύτερα επιτεύγματα της υπουργικής διάσκεψης του περασμένου Δεκεμβρίου στο Χονγκ Κονγκ ήταν το γεγονός ότι άλλες ανεπτυγμένες χώρες δέχτηκαν να ακολουθήσουν την πολιτική της ΕΕ σχετικά με την παροχή ελεύθερης δασμών και ποσοτικών περιορισμών πρόσβασης για προϊόντα που προέρχονται από τις λιγότερο αναπτυγμένες χώρες. Ωστόσο, όπως πολύ σωστά τονίζεται στην έκθεσή σας, δυστυχώς η απόφαση εξακολουθεί να επιτρέπει στις πλούσιες χώρες να εξαιρούν το 3% των δασμολογικών ορίων.
<P>
Καθώς πλησιάζουμε στην τελική φάση αυτού του γύρου, πρέπει τώρα να ασχοληθούμε με όλους τους τομείς διαπραγμάτευσης ταυτόχρονα. Αυτό απαιτεί εντατικοποίηση των σιωπηρών επαφών με βασικούς εταίρους –όπως η συνάντηση που πραγματοποιήθηκε το προηγούμενο Σαββατοκύριακο στο Ρίο– για τον εντοπισμό πιθανών τελικών πακέτων. Συγχρόνως, πρέπει να συνεχίσουμε να απευθυνόμαστε σε όλα τα μέλη του ΠΟΕ, ειδικότερα στις ΛΑΧ και τις χώρες μέσου επιπέδου ανάπτυξης, για να οικοδομήσουμε πολυμερή συναίνεση. Ο κ. Lamy καλείται να διαδραματίσει κρίσιμο ρόλο για την επίτευξη αυτού του στόχου.
<SPEAKER ID="155" LANGUAGE="NL" NAME="Maria Martens (PPE-DE )," AFFILIATION="συντάκτρια γνωμοδότησης της Επιτροπής Ανάπτυξης">
<P>
Ο κ. Lamy μάς προειδοποίησε πρόσφατα ότι η μη επίτευξη των τριών βασικών στόχων έως τη συμφωνημένη προθεσμία της 11ης Απριλίου είναι η συνταγή για την αποτυχία του γύρου. Ανέφερε σε αυτό το πλαίσιο την εσωτερική στήριξη, την πρόσβαση στην αγορά γεωργικών προϊόντων και τους βιομηχανικούς δασμούς. Η Ευρώπη, οι ΗΠΑ και πιο αναπτυγμένες αναπτυσσόμενες χώρες θα πρέπει να επωμιστούν τις ευθύνες σε αυτό το πλαίσιο.
<SPEAKER ID="156" LANGUAGE="LT" NAME="Margarita Starkevičiūtė (ALDE )," AFFILIATION="εισηγήτρια γνωμοδότησης της Επιτροπής Οικονομικών και Νομισματικών Θεμάτων">
<P>
   . Εκπροσωπώντας τη γνωμοδότηση της Επιτροπής Οικονομικών και Νομισματικών Θεμάτων, θα ήθελα να επισημάνω ότι η έκθεση που παρουσιάστηκε είναι πιο ισορροπημένη σε σχέση με άλλα έγγραφα επί του ιδίου θέματος τα οποία έχουν συζητηθεί κατά το παρελθόν. Ωστόσο, δυστυχώς, η έκθεση αυτή και συχνά οι ίδιες οι συζητήσεις δεν δίνουν αρκετή προσοχή στην επίλυση των προβλημάτων που αντιμετωπίζει ο ευρωπαϊκός τομέας του εμπορίου υπηρεσιών, ενώ από τον τομέα υπηρεσιών στην Ευρωπαϊκή Ένωση προέρχεται το 70% του ακαθάριστου εγχώριου προϊόντος της Ευρωπαϊκής Ένωσης. Προκειμένου να δώσω έμφαση στη σημασία αυτού του τομέα και στη σημασία του για το διεθνές εμπόριο υπηρεσιών, θα αναφερθώ απλώς σε δύο πτυχές. Αυτό επηρεάζει κυρίως τους χρηματοπιστωτικούς τομείς. Στις αναπτυσσόμενες χώρες, η έλλειψη ευκαιριών για την εκμετάλλευση διαφόρων προοδευτικών χρηματοπιστωτικών προϊόντων, κυρίως για τις μικρομεσαίες επιχειρήσεις, όπου απασχολείται το μεγαλύτερο ποσοστό του πληθυσμού αυτών των χωρών, εμποδίζει τον εκσυγχρονισμό των οικονομιών τους και τη μετάβαση του εργατικού δυναμικού από τη γεωργία σε τομείς μεγαλύτερης παραγωγικότητας. Αντίθετα, τα θεσμικά όργανα της Ευρωπαϊκής Ένωσης δεν μπορούν να εκμεταλλευτούν τη δυναμική της τεράστιας βιομηχανίας των χρηματοπιστωτικών υπηρεσιών. Είμαστε πολύ ανταγωνιστικοί σε αυτόν τον τομέα. Και αντιμετωπίζουμε προβλήματα στην εμπορία γεωργικών προϊόντων με τις αναπτυσσόμενες χώρες. Συνεπώς, πρέπει πραγματικά να παλέψουμε για να αλλάξει η δομή του εμπορίου, προκειμένου να λειτουργεί πιο εύκολα και προκειμένου μια πιο σύγχρονη οικονομία να είναι μια πιο σύγχρονη παγκόσμια οικονομία. Ως εκ τούτου, πρέπει να ενθαρρύνουμε το εμπόριο στις χρηματοπιστωτικές υπηρεσίες, κάτι που θα επέτρεπε στις αναπτυσσόμενες χώρες να εκσυγχρονίσουν τις οικονομίες τους και, ως αποτέλεσμα, θα καθιστούσε πιο αποτελεσματική τη δομή του διεθνούς εμπορίου. Βεβαίως, αυτό σημαίνει ότι πρέπει να συζητήσουμε την εισαγωγή προτύπων που θα καλύπτουν τη ρύθμιση του εμπορίου, τη διαχείριση εταιρειών και τη ρύθμιση των χρηματοπιστωτικών υπηρεσιών. 
<SPEAKER ID="157" LANGUAGE="DE" NAME="Albert Deß (PPE-DE )," AFFILIATION="συντάκτης γνωμοδότησης της Επιτροπής Γεωργίας και Ανάπτυξης της Υπαίθρου">
<SPEAKER ID="158" LANGUAGE="DE" NAME="Paul Rübig," AFFILIATION="εξ ονόματος της Ομάδας PPE-DE">
<P>
Φυσικά, το πρώτο πράγμα που ενδιαφέρει τις ΜΜΕ είναι το άνοιγμα της αγοράς, που πρέπει να είναι φιλόδοξο και, το κυριότερο, βασισμένο στην αμοιβαιότητα. Πιστεύω ότι αυτός είναι ο τομέας όπου το development box» –ένα πρόγραμμα για ΜΜΕ που έχει σχεδιασθεί για να φέρνει σε επαφή μικρές οικογενειακές επιχειρήσεις των ανεπτυγμένων και των λιγότερο ανεπτυγμένων χωρών– θα ήταν ένα καλό μέσο για να σημειώσουν μελλοντικά επιτυχία και οι δύο πλευρές.
<P>
Τέλος –και πιστεύω ότι αυτό δεν είναι άνευ σημασίας– υπάρχει η διατλαντική σχέση. Εδώ χρειάζονται συζητήσεις, ιδίως για τον γεωργικό τομέα, και δεν μπορώ παρά να συμφωνήσω με τον κ. Deß ότι χρειαζόμαστε εδώ ένα πλαίσιο που θα προσφέρει σε όλους τη δυνατότητα να κερδίσουν. Χρειαζόμαστε την παγκόσμια αγορά και το ίδιο θα ισχύει και μελλοντικά. 
<SPEAKER ID="159" LANGUAGE="ES" NAME="Javier Moreno Sánchez," AFFILIATION="εξ ονόματος της Ομάδας PSE">
<P>
Τα αποτελέσματα στο Χονγκ Κονγκ ήταν μετριοπαθή –το συζητήσαμε αυτό ήδη τον Ιανουάριο– αλλά καταρτίστηκε ένας οδικός χάρτης, με καθορισμένες χρονικές προθεσμίες, η πρώτη από τις οποίες είναι στις 30 Απριλίου του τρέχοντος έτους.
<P>
Κυρίες και κύριοι, θα ήθελα να εστιάσω την ομιλία μου στην πορεία μας προς τη Γενεύη. Είναι ενθαρρυντικό το γεγονός ότι οι διαπραγματεύσεις έχουν εξισορροπηθεί εκ νέου και ότι οι συζητήσεις δεν αφορούν πλέον αποκλειστικά τη γεωργία. Έχει σημειωθεί πρόοδος όσον αφορά την πρόσβαση στις μη γεωργικές αγορές (NAMA), στις υπηρεσίες και στη διευκόλυνση του εμπορίου, καθώς και σε θέματα ανάπτυξης.
<P>
Στον τομέα των υπηρεσιών, πρέπει να συνεχίσουμε προς την κατεύθυνση που επιλέχθηκε στις πρόσφατες πολυμερείς διαπραγματεύσεις και τα αιτήματα που υποβλήθηκαν στις 28 Φεβρουαρίου πρέπει να συνοδευτούν από σοβαρές αναθεωρημένες προσφορές στις 31 Ιουλίου, λαμβάνοντας πάντα υπόψη ότι πρέπει να διατηρηθεί μια ισορροπία ανάμεσα στην ελευθέρωση των αγορών και στο απόλυτο δικαίωμα των κρατών μελών να ρυθμίζουν τη δραστηριότητα σε αυτόν τον τομέα, ειδικά στον τομέα των βασικών δημόσιων υπηρεσιών.
<SPEAKER ID="160" LANGUAGE="EN" NAME="Sajjad Karim," AFFILIATION="εξ ονόματος της Ομάδας ALDE">
<P>
Στο Χονγκ Κονγκ διοργανώθηκαν περίπου 450 συνεδριάσεις, ωστόσο εκλεγμένοι παρατηρητές κλήθηκαν σε πολύ λίγες από αυτές. Μόνο δύο περιελάμβαναν όλα τα μέλη του ΠΟΕ, ενώ στην πλειονότητά τους ήταν κλειστές και μυστικές παρασκηνιακές συνεδριάσεις. Αυτό μπορεί να συμβάλει σε αποτελεσματικές διαπραγματεύσεις, αλλά προσφέρει στο κοινό ελάχιστες δυνατότητες παρακολούθησης του πιο σημαντικού θεσμού του παγκοσμίου συστήματος εμπορίου. Αυτή η νοοτροπία της λήψης αποφάσεων κεκλεισμένων των θυρών αποτελεί σημαντική τροχοπέδη στον αγώνα για την άρση της μυστικότητας, ο οποίος μπορεί να παραλληλιστεί με τον δικό μας αγώνα όσον αφορά το Ευρωπαϊκό Συμβούλιο. Ενώ οι ηγέτες της συνδιάσκεψης αντήλλαξαν συγχαρητήρια για μια διαφανή και επαγωγική διαδικασία, δεν υπάρχουν αρχεία ή πρακτικά των συνεδριάσεων αυτών. Ποιος είπε τι, ποιες χώρες κλήθηκαν ή παρίσταντο, κανείς από το κοινό δεν θα μάθει ποτέ. Οι ανησυχίες αυτές απλώς εντείνονται από τη διοργάνωση μικρών υπουργικών διασκέψεων και μεγάλων συνδιασκέψεων κεκλεισμένων των θυρών, στις οποίες η πλειονότητα των αναπτυσσόμενων χωρών είτε δεν καλείται είτε δεν μπορεί να παραστεί.
<P>
Η έλλειψη πρόσβασης οδήγησε στην κατάρρευση των συνομιλιών στο Σηάτλ και στο Κανκούν όταν οι υπουργοί άσκησαν το δημοκρατικό τους δικαίωμα και είπαν «όχι». Ωστόσο, το πάθημα δεν έγινε μάθημα. Οι συνομιλίες του 2005 προγραμματίστηκαν πάλι κατά τέτοιον τρόπο, ώστε οι συζητήσεις πραγματοποιήθηκαν σε διάφορες τοποθεσίες την ίδια ώρα. Αυτό ωφελεί τις μεγάλες αποστολές της ΕΕ και των ΗΠΑ, αλλά αφήνει τους υπουργούς ορισμένων αναπτυσσόμενων χωρών –όσους δεν μπορούν να χωριστούν στα δύο– να νιώθουν αβοήθητοι, καθώς συχνά γνωρίζουν λιγότερα από όσα οι πανταχού παρούσες ΜΚΟ και οι πλούσιοι επιχειρηματίες.
<SPEAKER ID="161" LANGUAGE="DE" NAME="Frithjof Schmidt," AFFILIATION="εξ ονόματος της Ομάδας Verts/ALE">
<P>
Αυτό κάνει πολύ πιο ανησυχητικό το γεγονός ότι το διάσημο ίδρυμα Carnegie παρουσίασε τώρα μία έκθεση όπου υπογραμμίζεται πως το αναπτυξιακό περιεχόμενο του τωρινού γύρου είναι στην ουσία μηδενικό. Πρέπει να πάρουμε πολύ σοβαρά αυτήν την ανάλυση και την αξιολόγηση και σε αυτό το πλαίσιο πρέπει η Επιτροπή να χρησιμοποιήσει στις διαπραγματεύσεις αυτό που ονομάζεται «ειδική και προνομιακή μεταχείριση» ως μέσο για να βρεθούν και να υποστηριχτούν ευέλικτες λύσεις για τις αναπτυσσόμενες χώρες.
<SPEAKER ID="162" LANGUAGE="DE" NAME="Helmuth Markov," AFFILIATION="εξ ονόματος της Ομάδας GUE/NGL">
<P>
Επανέρχομαι στη γεωργία: φυσικά, η κοινή γεωργική πολιτική χρειάζεται μεταρρύθμιση, μολονότι πρέπει να διατηρήσει τον πολυλειτουργικό χαρακτήρα της, μία συνέπεια του οποίου είναι ότι πρέπει να συνεχιστούν οι ενισχύσεις των αγροτών της Ευρωπαϊκής Ένωσης. Πρέπει όμως να δοθεί προσοχή, ώστε να εξασφαλιστεί πως οι ενισχύσεις για την αειφόρο κοινωνική και περιβαλλοντική περιφερειακή ανάπτυξη θα χρησιμοποιηθούν στις αγροτικές περιοχές και δεν θα προτιμηθούν οι μεγάλες γεωργικές επιχειρήσεις και οι τράπεζες. Επιτρέψτε μου να προσθέσω ότι δεν θεωρώ ιδιαίτερα γενναιόδωρη την προσφορά της Ευρωπαϊκής Ένωσης να καταργήσει μέχρι το 2013 τις επιδοτήσεις κατά την εξαγωγή στο πλαίσιο της μεταρρύθμισης της ΚΓΠ. Πραγματικά, δεν είναι πιο γενναιόδωρη από την προσεκτική μείωση της εσωτερικής ενίσχυσης.
<P>
Αναφορικά με τη NAMA, θεωρώ την ελβετική φόρμουλα με τη μορφή που προτείνεται τώρα απόλυτα ανεπαρκή, διότι το «ίσο» δεν είναι ταυτόσημο με το «δίκαιο». Όλα τα κράτη και ιδίως οι αναπτυσσόμενες χώρες πρέπει να έχουν το δικαίωμα να προβούν σε εκβιομηχάνιση με την ταχύτητα που θα επιλέξουν οι ίδιες, και αυτό σημαίνει επίσης ότι πρέπει να έχουν το δικαίωμα να προστατεύσουν τους ευαίσθητους βιομηχανικούς κλάδους. Επιπλέον, επιτρέψτε μου να απευθύνω έντονη προειδοποίηση σχετικά με τις αρνητικές οικονομικές συνέπειες που μπορεί να έχει για τέτοιες χώρες η απότομη διακοπή των φορολογικών εσόδων, αφού συχνά οι δασμοί είναι μία ζωτικής σημασίας εισοδηματική πηγή για τους κρατικούς προϋπολογισμούς τους.
<P>
Το ίσιο ισχύει και για τις υπηρεσίες, αλλά σε πολύ μεγαλύτερο βαθμό. Την περασμένη εβδομάδα, ο ίδιος ο γενικός διευθυντής του Παγκόσμιου Οργανισμού Εμπορίου, Pascal Lamy, επιβεβαίωσε άλλη μία φορά ότι οι κανόνες της GATS πρέπει να επιτρέπουν σε όλα τα κράτη να επιλέγουν ελεύθερα αν θα προβούν σε ελευθέρωση των υπηρεσιών των αγορών τους ή όχι και, εφόσον θελήσουν να το κάνουν, να επιλέγουν οι ίδιες τον χρόνο και τον βαθμό της ελευθέρωσης. Ούτε καν το παράρτημα Γ της δήλωσης των υπουργών δεν μπορεί και δεν πρέπει να μπορεί να παρεμποδίσει αυτό στον τομέα των υπηρεσιών κοινής ωφελείας όπως η παιδεία, ο πολιτισμός, η υγεία, οι υποδομές και η ενέργεια.
<P>
Για τα TRIPS: επικροτώ τη συμφωνία για τροποποίηση των TRIPS, προκειμένου να δοθεί στις αναπτυσσόμενες χώρες μια πιο καλή πρόσβαση σε φάρμακα, αλλά δεν θεωρώ ότι αρκεί αυτό. Αν θέλουμε να εξασφαλίσουμε την πρόσβαση όλων των ανθρώπων στα φάρμακα, θα χρειαστούν περαιτέρω μεταβολές ως προς την υποχρεωτική άδεια. 
<SPEAKER ID="163" LANGUAGE="PL" NAME="Zbigniew Krzysztof Kuźmiuk," AFFILIATION="εξ ονόματος της Ομάδας UEN">
<P>
   . Κύριε Πρόεδρε, συζητούμε την έκθεση του κ. Παπαστάμκου σχετικά με την αξιολόγηση του γύρου της Ντόχα μετά την υπουργική διάσκεψη του ΠΟΕ στο Χονγκ Κονγκ, η οποία πραγματοποιήθηκε το 2005. Ακόμη και οι προετοιμασίες για τη διάσκεψη, καθώς και η δράση που αναλήφθηκε κατά τη διάρκεια εκείνης της περιόδου από την Επιτροπή και το Συμβούλιο προκάλεσαν μεγάλη ανησυχία στο Ευρωπαϊκό Κοινοβούλιο, κυρίως όσον αφορά το μέλλον της γεωργίας στην Ευρωπαϊκή Ένωση. Θα ήθελα να επιστήσω την προσοχή των βουλευτών σε δύο γεγονότα σχετικά με αυτήν την περίοδο.
<P>
Πρώτον, στις 18 Οκτωβρίου, στη συνάντηση των υπουργών Εξωτερικών της Ευρωπαϊκής Ένωσης, ο Επίτροπος Mandelson είπε ότι η Ευρωπαϊκή Ένωση πρέπει να κάνει παραχωρήσεις στις υπόλοιπες χώρες κατά τη διάρκεια των διαπραγματεύσεων στον ΠΟΕ, διότι η Ευρωπαϊκή Ένωση θα κερδίσει περισσότερα από την εξαγωγή βιομηχανικών προϊόντων και υπηρεσιών από όσα θα χάσει λόγω της πιο αδύναμης προστασίας της γεωργίας. Η δήλωση αυτή έδειξε ότι ίσως υπάρχει η επιθυμία να θυσιαστούν τα συμφέροντα της γεωργίας της ΕΕ ως αντάλλαγμα για αόριστα κέρδη σε άλλους τομείς.
<P>
Δεύτερον, τον Δεκέμβριο του 2005, πριν εγκριθούν οι σχετικές εκθέσεις από το Ευρωπαϊκό Κοινοβούλιο, η Επιτροπή και το Συμβούλιο ανακοίνωσαν βιαστικά τη μεταρρύθμιση της αγοράς ζάχαρης, η οποία πιθανόν δεν θα βοηθήσει τις πιο φτωχές χώρες που εξάγουν ζάχαρη στην Ευρωπαϊκή Ένωση, αλλά θα καταφέρει ένα οδυνηρό πλήγμα στους καλλιεργητές ζαχαρότευτλων της Ευρωπαϊκής Ένωσης, κυρίως σε αυτούς των νέων κρατών μελών.
<P>
Συνεπώς, φαίνεται ότι, κατά τη διάρκεια των επόμενων διαπραγματεύσεων, που θα πραγματοποιηθούν το 2006, τα θεσμικά όργανα της Ευρωπαϊκής Ένωσης θα πρέπει να εμμείνουν στις ακόλουθες αρχές αναφορικά με τη γεωργία: οι παραχωρήσεις που έγιναν κατά τη διάρκεια των διαπραγματεύσεων στον ΠΟΕ δεν πρέπει να υπονομεύσουν ούτε την επισιτιστική αυτάρκεια της Ένωσης, ούτε το ευρωπαϊκό γεωργικό μοντέλο, ούτε τον πολυλειτουργικό χαρακτήρα του. Οι προσφορές για γεωργικές παραχωρήσεις πρέπει να γίνονται υπό προϋποθέσεις και πρέπει να αποσύρονται εάν δεν υπάρχουν ικανοποιητικές προσφορές από άλλους εταίρους του ΠΟΕ κατά τη διάρκεια των διαπραγματεύσεων που ακολουθούν. Τρίτον, λόγω της σημαντικής μείωσης των δασμών επί των γεωργικών προϊόντων, θα πρέπει να υπάρχει ελεύθερη πρόσβαση στην αγορά της Ευρωπαϊκής Ένωσης μόνο για τα προϊόντα που δεν σχετίζονται με πρακτικές οικονομικού, περιβαλλοντικού ή κοινωνικού ντάμπινγκ, ενώ τα γεωργικά προϊόντα που παράγονται σε συνθήκες που περιλαμβάνουν παραβιάσεις των ανθρωπίνων δικαιωμάτων και των διεθνών συνθηκών σχετικά με την προστασία του περιβάλλοντος και των ζώων πρέπει να υπόκεινται σε επιπλέον χρεώσεις ή ειδικές ρήτρες προστασίας.
<P>
Εφόσον το κόστος που θα επωμιστούν οι ευρωπαίοι αγρότες για τη διασφάλιση των κατάλληλων προτύπων για την καλή διαβίωση των ζώων έχει υπολογιστεί σε περίπου 10 δισ. ευρώ, πρέπει να απαιτήσουμε να πληρούν παρόμοια πρότυπα και τα ζωικά προϊόντα που δεν προέρχονται από την Ευρωπαϊκή Ένωση. 
<SPEAKER ID="164" LANGUAGE="EN" NAME="Kathy Sinnott," AFFILIATION="εξ ονόματος της Ομάδας IND/DEM">
<P>
   . – Κύριε Πρόεδρε, όταν τα πάντα είχαν χαθεί και ο Τζακ πούλησε την τελευταία αγελάδα από το άλλοτε πλούσιο αγρόκτημα της οικογένειάς του, πήρε τουλάχιστον μια χούφτα φασόλια. Στην υπουργική διάσκεψη του Χονγκ Κονγκ, ο Επίτροπος Mandelson προέβη σε σημαντικές παραχωρήσεις σχετικά με την ευρωπαϊκή γεωργία με αντάλλαγμα, υποθέτω, την ελπίδα παραχωρήσεων από τις άλλες μεγάλες οικονομικές δυνάμεις σχετικά με την πρόσβαση στην αγορά μη γεωργικών προϊόντων αλλά, όπως γνωρίζουμε, τελικά δεν παραχώρησαν και πολλά.
<P>
Στο πλαίσιο της στροφής από τη γεωργία στις υπηρεσίες, οι ιρλανδοί παραγωγοί ζαχαρότευτλων έχασαν τη σοδειά τους, και έχουμε τώρα χάσει και το τελευταίο μας εργοστάσιο επεξεργασίας ζάχαρης, στο Mallow, την εκλογική μου περιφέρεια, το οποίο έκλεισε μόλις πριν από δύο εβδομάδες.
<P>
Οι ιρλανδοί γεωργοί ανησυχούν ότι το μοσχάρι και τα γαλακτοκομικά θα θυσιαστούν στη συνέχεια, σε μια προσπάθεια διασφάλισης εμπορικών παραχωρήσεων στον τομέα των υπηρεσιών. Κυρία Επίτροπε, όταν ο κ. Mandelson ξεπουλήσει και την τελευταία ιρλανδική αγελάδα, τι περιμένετε ότι θα πάρει ως αντάλλαγμα; Μέχρι τώρα δεν μπορώ να πω ότι έχουμε κερδίσει πολλά. 
<SPEAKER ID="165" LANGUAGE="EN" NAME="James Hugh Allister (NI )." AFFILIATION="">
<P>
   – Κύριε Πρόεδρε, αν και ο τρέχων γύρος πολυμερών εμπορικών διαπραγματεύσεων βρίσκεται σε εξέλιξη από το 2001, η φιλοδοξία ότι θα ολοκληρωθεί εφέτος μοιάζει όλο και πιο ανέφικτη, πολύ δε περισσότερο αν λάβουμε υπόψη το πολλαπλασιαστικό αποτέλεσμα του Χονγκ Κονγκ. Στο Χονγκ Κονγκ δεν κατέστη δυνατή η επίτευξη ουσιαστικής προόδου ως προς την ελευθέρωση του διεθνούς εμπορίου στον τομέα των υπηρεσιών ή την πρόσβαση στην αγορά μη γεωργικών προϊόντων. Η ΕΕ δεν κέρδισε τίποτε σημαντικό ως αντάλλαγμα για τη δέσμευσή της να εξαλείψει τις εξαγωγικές επιδοτήσεις έως το 2013.
<P>
Το δεύτερο ζήτημα που με απασχολεί αφορά την έλλειψη πραγματικού δημοκρατικού ελέγχου σε ό,τι διαπραγματεύεται η Επιτροπή εκ μέρους μας. Ένας από τους όρους της ένταξης στην ΕΕ αναφέρει ότι κάθε κράτος παραδίδει τον έλεγχο της εμπορικής πολιτικής στις Βρυξέλλες έτσι, ώστε κανένα κράτος μέλος να μην μπορεί να διαπραγματεύεται ανεξάρτητα εμπορικές συμφωνίες με οποιαδήποτε χώρα οπουδήποτε στον κόσμο. Τα εθνικά συμφέροντα υποτάσσονται πλήρως σε αυτό που νοείται ως γενικό συμφέρον της ΕΕ. Αυτό συνεπάγεται μαζική εκχώρηση της εθνικής εξουσίας, η οποία, στο πλαίσιο του παραλογισμού που χαρακτηρίζει αυτό το σύστημα, συνδυάζεται με την έλλειψη πραγματικού ελέγχου των ενεργειών της Επιτροπής εξ ονόματός μας. Πράγματι, μπορούμε να συζητάμε το θέμα εδώ, αλλά στην πραγματικότητα δεν μπορούμε να αλλάξουμε τίποτε. Δεν υπάρχει κάποιος αποτελεσματικός μηχανισμός που να υποχρεώνει τον Επίτροπο Mandelson να λογοδοτεί. Αυτό το δημοκρατικό έλλειμμα είναι ένα από τα διαρθρωτικά μειονεκτήματα αυτής της ΕΕ. 
<SPEAKER ID="166" LANGUAGE="EN" NAME="Alexander Stubb (PPE-DE )." AFFILIATION="">
<P>
Θέλω να διατυπώσω διάφορες επισημάνσεις. Πρώτον, χαιρετίζω την έκθεση, κάτι που πρέπει να κάνω καθόσον ο κ. Παπαστάμκος κάθεται μπροστά μου και σε διαφορετική περίπτωση θα γυρίσει και θα με χτυπήσει! Πιστεύω ότι θίγει βασικά ζητήματα. Πιστεύω επίσης ότι η παγκοσμιοποίηση είναι ό,τι καλύτερο μάς έχει συμβεί τα τελευταία 150 χρόνια. Έχει ενισχύσει την παγκόσμια ευημερία· οι συνθήκες διαβίωσης εκατοντάδων εκατομμυρίων ανθρώπων έχουν βελτιωθεί. Η μεγάλη πρόκληση την οποία αντιμετωπίζουμε στο πλαίσιο του ΠΟΕ είναι το πώς θα βρούμε έναν βασικό ρόλο για την Ευρωπαϊκή Ένωση και πώς θα επιτύχουμε τη συμμετοχή όλων.
<P>
Δεύτερον, αν η Ντόχα αποτύχει, το πιθανότερο είναι ότι βραχυπρόθεσμα θα επιβιώσουμε· εξάλλου, είμαστε μια παγκόσμια εμπορική δύναμη – μας αντιστοιχεί πάνω από 20% του παγκοσμίου εμπορίου, ενώ και στις ΗΠΑ αντιστοιχεί επίσης ποσοστό πάνω από 20%. Θα μπορούσαμε να συνάψουμε διμερείς εμπορικές συμφωνίες με άλλα μέρη του κόσμου. Μακροπρόθεσμα, όμως, δεν πιστεύω ότι κάτι τέτοιο θα πετύχει. Μακροπρόθεσμα, ο προστατευτισμός λειτουργεί όπως ο στρουθοκαμηλισμός· προσπαθείς να κρυφτείς από την πραγματικότητα με πολλούς τρόπους.
<P>
Τρίτον, και απευθύνομαι στην κ. Wallström –και μέσω αυτής στον κ. Mandelson– συμφωνώ με όσους δηλώνουν ότι έχουμε ήδη κάνει πολλές παραχωρήσεις, ιδιαίτερα στη γεωργία. Πιστεύω ότι η Επιτροπή κάνει πολύ καλή δουλειά, αλλά η αλήθεια είναι ότι, εν τέλει, θα κληθούμε κατά πάσα πιθανότητα να κάνουμε μερικές ακόμα παραχωρήσεις.
<P>
Τέλος, πιστεύω ότι πρέπει να ολοκληρώσουμε αυτές τις διαπραγματεύσεις το 2006, επειδή μετά δεν θα έχουμε τη συμμετοχή των Ηνωμένων Πολιτειών. 
<SPEAKER ID="167" LANGUAGE="DE" NAME="Erika Mann (PSE ). –" AFFILIATION="">
<P>
   Κύριε Πρόεδρε, κυρία Επίτροπε, κυρίες και κύριοι, υπάρχουν ορισμένα πράγματα που θέλω να παρατηρήσω. Πρώτα θέλω, φυσικά, να ευχαριστήσω τον κ. Παπαστάμκο, θα ήθελα όμως να συμπεριλάβω στις ευχαριστίες μου και τον κ. Moreno Sánchez, μέλος και σκιώδη εισηγητή της ομάδας μου. Και οι δύο, μαζί με άλλους συναδέλφους που λειτούργησαν ως σκιώδεις συντονιστές, εργάστηκαν εξαιρετικά καλά –σε κάποιον βαθμό από κοινού– για την επίτευξη ενός καλού συμβιβασμού και μίας αξιόπιστης έκθεσης.
<SPEAKER ID="168" LANGUAGE="DE" NAME="Jorgo Chatzimarkakis (ALDE ). –" AFFILIATION="">
<P>
Το δεύτερο σημείο που θα ήθελα να συζητήσω είναι αυτό που ανέφεραν η κ. Mann, ο κ. Karim και άλλοι, το οποίο ευτυχώς είχε κάποια επιρροή στην έκθεση. Είναι απαράδεκτο να περνάνε 130 βουλευτές από 80 χώρες τρεις ημέρες με διαπραγματεύσεις και ύστερα να μην αναφέρονται καν στην τελική ανακοίνωση, ενώ στο ίδιο έγγραφο γίνονται έξι αναφορές σε μη κυβερνητικές οργανώσεις. Αυτό αποτελεί αφορμή να βάλουμε ένα ερωτηματικό σχετικά με τη δημοκρατική νομιμοποίηση αυτής της συνάθροισης. Σε ποιον θα μπορούσε να αναφέρεται, αν όχι στους δημοκράτες; Κατά τα άλλα, εύχομαι κάθε επιτυχία στον κ. Παπαστάμκο για την περαιτέρω προώθηση αυτής της ιδέας. 
<SPEAKER ID="169" LANGUAGE="DA" NAME="Margrete Auken (Verts/ALE ). –" AFFILIATION="">
<SPEAKER ID="170" LANGUAGE="IT" NAME="Vittorio Agnoletto (GUE/NGL ). –" AFFILIATION="in extremis">
<P>
Επιπροσθέτως, η διατήρηση έως το 2013 των ευρωπαϊκών επιδοτήσεων των εξαγωγών γεωργικών προϊόντων και των επιδοτήσεων των ΗΠΑ για το βαμβάκι θα προκαλέσουν περαιτέρω κοινωνική καταστροφή στις αναπτυσσόμενες χώρες. Το αίτημα των πλούσιων χωρών για κατάργηση ή μεγάλη μείωση των δασμών στις αναπτυσσόμενες χώρες θα εντείνει περισσότερο την αρνητική τάση σε εκείνες τις περιοχές. Εκτός αυτού, το ενδεχόμενο να διατηρηθούν οι εισαγωγικοί δασμοί στο 3% των προστατευόμενων επί του παρόντος προϊόντων θα επιτρέψει στις Ηνωμένες Πολιτείες, για παράδειγμα, να ενισχύσουν τη δασμολογική προστασία τουλάχιστον 420 προϊόντων και μπορούμε κάλλιστα να υποθέσουμε ότι στα προϊόντα που θα προστατευθούν θα συμπεριληφθούν εκείνα ακριβώς τα προϊόντα που είναι μείζονος σημασίας για τις φτωχότερες χώρες.
<P>
Για να μην αναφερθώ στην αναθεώρηση των συμφωνιών TRIPS η οποία, πέρα από τις ρητορείες, θα καταστήσει ακόμα πιο δύσκολη την πρόσβαση σε φάρμακα για όλες τις νότιες περιοχές του κόσμου. Θεωρώ, τέλος, ότι η έκθεση ούτε αναδεικνύει αυτές τις πτυχές ούτε επισημαίνει το γεγονός ότι ο ΠΟΕ αντιπροσωπεύει ουσιαστικά μια ανεκπλήρωτη υπόσχεση για μια αναγκαία μορφή πολυμέρειας με σκοπό την αποτελεσματικότερη κατανομή του πλούτου. 
<SPEAKER ID="171" LANGUAGE="NL" NAME="Bastiaan Belder (IND/DEM ). –" AFFILIATION="">
<P>
   Κύριε Πρόεδρε, συμμερίζομαι την ανησυχία του κ. Παπαστάμκου ότι ο γύρος της Ντόχα έχει κυριευθεί έως τώρα από τη γεωργία. Για τον λόγο αυτό, η ΕΕ έφυγε ουσιαστικά με άδεια χέρια από τις διαπραγματεύσεις σχετικά με τους προσδιορισμούς και τις υπηρεσίες. Επειδή η ΕΕ πρέπει να δώσει προτεραιότητα στην πρόοδο σε αυτούς τους τομείς, με χαροποίησε η τροπολογία όπου ο εισηγητής καλεί την Επιτροπή να συντάξει ένα εναλλακτικό σχέδιο δράσης σε περίπτωση που αποτύχουν οι διαπραγματεύσεις. Αυτό είναι πιο ρεαλιστικό από το να επιμένουμε απλά στην ολοκλήρωση του γύρου το 2006.
<SPEAKER ID="172" LANGUAGE="FR" NAME="Jean-Claude Martinez (NI )." AFFILIATION="">
<P>
Υποστηρίζεται ότι το ελεύθερο εμπόριο ωφελεί την απασχόληση και την ανάπτυξη. Έχουν, όμως, οδηγήσει σε πλουτισμό των κρατών οι κανόνες που εφαρμόζονται μέχρι σήμερα στο εμπόριο; Η απάντηση έχει ως εξής: στο Μεξικό, έχουν υπογραφεί 94 συμφωνίες ελευθέρου εμπορίου και δεν έχουν φέρει την ευημερία· στον Ισημερινό, οι ιθαγενείς των Άνδεων είναι αντίθετοι με τις συμφωνίες ελεύθερου εμπορίου, ενώ στη Γαλλία αυτήν την περίοδο τρία εκατομμύρια μαθητές λυκείου διαδηλώνουν στους δρόμους, διότι δεν υπάρχουν δουλειές· στη χώρα μου, οι αμπελουργοί ζουν μέσα στη φτώχεια, σημειώνονται αυτοκτονίες και, παρόλα αυτά, ισχύει καθεστώς ελεύθερου εμπορίου.
<P>
Πείτε στον κ. Mandelson ότι ο ρόλος του δεν είναι να ακολουθεί τα βήματα του David Ricardo αλλά να έχει την ευρηματικότητα του John Maynard Keynes. 
<SPEAKER ID="173" LANGUAGE="FR" NAME="Jean-Pierre Audy (PPE-DE )." AFFILIATION="">
<P>
   – Κύριε Πρόεδρε, θέλω καταρχάς να χαιρετίσω την αξιόλογη προσπάθεια σύνθεσης και συμβιβασμού του φίλου μου, κ. Παπαστάμκου, πρώην υπουργού Οικονομικών της Ελλάδας, και θέλω επίσης, κυρία Επίτροπε, να σας ζητήσω να συγχαρείτε εκ μέρους μου τον κ. Mandelson για το σύνολο των προσπαθειών του.
<P>
Η μεγαλύτερη επιτυχία του Χονγκ Κονγκ ήταν το γεγονός ότι δεν ήταν αποτυχία. Το τρέχον στάδιο είναι καθοριστικό για την ισορροπία του πλανήτη. Θα σας παρουσιάσω δύο προτάσεις και μια επισήμανσή μου. Καταρχάς, όσον αφορά την αναστολή των εξαγωγικών επιδοτήσεων το 2013, θα επαναλάβω την πρόταση να θεσπιστεί ανεξάρτητος έλεγχος που θα αφορά κάθε μορφής υλική ή άυλη ενίσχυση, και αυτό προκειμένου να τεθεί τέρμα στην υποκρισία που επικρατεί σε αυτόν τον τομέα. Επιπλέον, πρέπει να δώσουμε έμφαση στις σημαντικές προσπάθειες σχεδιασμού οι οποίες θα καταστήσουν εφικτή την ποσοτική και ποιοτική εκτίμηση των ευρωπαϊκών οικονομικών και κοινωνικών επιπτώσεων, για παράδειγμα όσον αφορά την απασχόληση στο πλαίσιο των διαπραγματεύσεων αυτών. Ορισμένοι από τους σημαντικότερους οικονομικούς τομείς μας, όπως ο τομέας της γεωργικής βιομηχανίας τροφίμων, είναι ιδιαίτερα εκτεθειμένοι σε αυτές τις διαπραγματεύσεις και το λιγότερο που μπορούμε να κάνουμε είναι να τους παρέχουμε πληροφόρηση.
<SPEAKER ID="174" LANGUAGE="FR" NAME="Harlem Désir (PSE )." AFFILIATION="">
<P>
   – Κύριε Πρόεδρε, κυρία Επίτροπε, θέλω καταρχάς να συγχαρώ με τη σειρά μου τον εισηγητή μας και να πω ότι, μετά την παρουσίασή σας και μετά την παρουσίαση του κ. Lamy, εξ ονόματος του ΠΟΕ, ενώπιον της Επιτροπής Διεθνούς Εμπορίου πριν από μερικές ημέρες, διαπιστώνουμε ότι, μετά το Χονγκ Κονγκ, μετά το Λονδίνο, μετά το Ρίο, ο γύρος της Ντόχα παραμένει σε εκκρεμότητα και βρίσκεται επίσης σε κίνδυνο.
<P>
Πρέπει ιδίως οι εκβιομηχανισμένες χώρες, η Ευρώπη και οι ΗΠΑ, να λάβουν αποφάσεις, να αναλάβουν δεσμεύσεις και να κάνουν τις απαραίτητες κινήσεις, διότι αυτός ο γύρος είναι γύρος ανάπτυξης. Βεβαίως, οι χώρες της ομάδας G20, οι αναδυόμενες χώρες, θα πρέπει και αυτές να κάνουν αρκετές παραχωρήσεις στον τομέα των δασμών επί των βιομηχανικών προϊόντων, όμως γνωρίζουμε ότι δεν θα υπάρξει πλήρης αμοιβαιότητα. Δεν μπορούμε να απαιτήσουμε από αυτές τις χώρες να θέσουν σε κίνδυνο ευαίσθητους οικονομικούς τομείς της βιομηχανίας ή των υπηρεσιών που δεν είναι ακόμα τελείως έτοιμοι να εκτεθούν στον διεθνή ανταγωνισμό.
<P>
Πιστεύω λοιπόν ότι, παρά τα όσα έχουν συμβεί, αυτός ο γύρος αξίζει να ολοκληρωθεί και διαφοροποιούμαι ίσως επ’ αυτού από κάποιους φίλους μου, όπως τον κ. Agnoletto, ο οποίος τόνισε πριν από λίγο τις ανεπάρκειές του. Βεβαίως, υπάρχουν ανεπάρκειες και οι προσπάθειες της Ευρωπαϊκής Ένωσης πρέπει να επικεντρωθούν στη διασφάλιση της τήρησης των ανειλημμένων δεσμεύσεων υπέρ της ανάπτυξης. Υπάρχει όμως το ζήτημα της κατάργησης των εξαγωγικών ενισχύσεων. Η υλοποίηση πρέπει να ξεκινήσει πριν από το 2013 και πρέπει να συνοδεύεται από μια δέσμευση και έναν μηχανισμό ελέγχου που θα εγγυάται ότι, όχι μόνον η Ευρωπαϊκή Ένωση αλλά και οι υπόλοιπες εκβιομηχανισμένες χώρες θα κινηθούν προς την κατεύθυνση της κατάργησης των εξαγωγικών ενισχύσεων.
<P>
Οι αναπτυσσόμενες χώρες θα έχουν μεγαλύτερη πρόσβαση στην αγορά των πλούσιων χωρών για τα γεωργικά προϊόντα τους, ενώ ο κατάλογος με τα ευπαθή προϊόντα πρέπει να περιοριστεί. Οι λιγότερο αναπτυγμένες χώρες πρέπει να απολαμβάνουν πρόσβαση ελεύθερη από δασμούς και ποσοστώσεις, όμως πρέπει να καταργηθεί μέρος του 3% των δασμολογικών κλάσεων, το οποίο επιτρέπει σε χώρες όπως η Ιαπωνία ή η Αυστραλία να αποφύγουν την προσπάθεια αυτή· πρέπει να τροποποιήσουμε τις συμφωνίες TRIPs για την πρόσβαση σε φάρμακα και να προβλέψουμε μια δέσμη αναπτυξιακών μέτρων με εμπορικές ενισχύσεις η οποία δεν θα αντικαθίσταται από τις ήδη προβλεπόμενες ενισχύσεις στο πλαίσιο της επίσημης αναπτυξιακής βοήθειας για την επίτευξη των στόχων της Χιλιετίας. 
<SPEAKER ID="175" LANGUAGE="IT" NAME="Alessandro Battilocchio (NI ). –" AFFILIATION="">
<P>
Εύχομαι λοιπόν η Ευρώπη να καταφέρει να προασπίσει αυτήν την τοποθέτηση στο πλαίσιο των νέων διαπραγματεύσεων και να εργαστεί σκληρά για τη σύναψη των συμφωνιών εντός του 2006, καθώς μια νέα αποτυχία θα προκαλούσε την αποδυνάμωση ολόκληρου του συστήματος με σοβαρές συνέπειες, κυρίως για τις αναπτυσσόμενες χώρες. Τις χώρες αυτές πρέπει προπαντός να προστατέψουμε και η παραίτηση των βιομηχανικών χωρών από τις επιδοτήσεις των εξαγωγών αποτελεί σημαντικό βήμα προς αυτήν την κατεύθυνση. Μια τέτοια πρωτοβουλία βέβαια, για να έχει θετική έκβαση, πρέπει να υποστηριχθεί δεόντως και να προταθεί εκ νέου από τα άλλα μέλη του ΠΟΕ.
<SPEAKER ID="176" LANGUAGE="NL" NAME="Margrietus van den Berg (PSE ). –" AFFILIATION="">
<P>
   Κύριε Πρόεδρε, η Αφρική συνεισφέρει λιγότερο από το 2% του παγκόσμιου εμπορίου και, παρόλα αυτά, ο αναπτυξιακός γύρος παραμένει στάσιμος λόγω ανεπαρκών παραχωρήσεων. Οι ΗΠΑ έχουν μείνει πίσω όσον αφορά την πράξη γεωργικής μεταρρύθμισης· η ΕΕ δεν είναι διατεθειμένη για περαιτέρω περιορισμούς των ευπαθών κατά τη μεταφορά προϊόντων και για τον περιορισμό των «μπλε» υπηρεσιών, και η ομάδα G20 έχει μείνει πίσω όσον αφορά τη μείωση των βιομηχανικών δασμών. Η Αφρική και οι λιγότερο αναπτυγμένες χώρες κινδυνεύουν να γίνουν θύμα αυτού. Αξίζουν το μόνιμο δικαίωμα να προστατεύουν τη γεωργία τους, διότι τα προς το ζην των επτά από τους δέκα ανθρώπους σε αυτές τις χώρες εξαρτώνται από αυτόν τον τομέα, και αξίζουν την ελεύθερη πρόσβαση στις αναπτυσσόμενες αγορές της ΕΕ, των ΗΠΑ και της ομάδας G20.
<P>
Πριν από δύο εβδομάδες, ο Pascal Lamy, ο γενικός γραμματέας του ΠΟΕ, είπε απερίφραστα ότι, εάν δεν επιμείνουμε στη Γενεύη στο τέλος αυτού του μήνα, ο γύρος θα τελειώσει με αποτυχία. Αυτό θα είχε κόστος στην οικονομική ανάπτυξη και τις θέσεις εργασίας στην Ευρώπη, και η Αφρική θα έχανε όσον αφορά την οικονομική ανάπτυξη και δεν θα επιτύγχανε τους στόχους της Χιλιετίας στους τομείς της βασικής εκπαίδευσης και της υγειονομικής περίθαλψης. Έτσι, ας συνδυάσουμε τα συμφέροντα της Ευρώπης και της Αφρικής· θα ζητήσω μετ’ επιτάσεως από τον Επίτροπο Mandelson να προχωρήσει όσο μπορεί περισσότερο με την απόρριψη και τον περιορισμό των γεωργικών επιδοτήσεων και να στηρίξει την Ευρώπη του 21ου αιώνα, αντί να καταστήσει την Αφρική και τους πολίτες μας δέσμιους παλαιών επιλογών! 
<SPEAKER ID="177" LANGUAGE="NL" NAME="Saïd El Khadraoui (PSE ). –" AFFILIATION="">
<SPEAKER ID="178" LANGUAGE="EN" NAME="Margot Wallström," AFFILIATION="Αντιπρόεδρος της Επιτροπής">
<P>
   . – Κύριε Πρόεδρε, θα αρκεστώ μόνο σε τρεις σύντομες παρατηρήσεις. Πρώτον, θέλω να σας ευχαριστήσω για τη συζήτηση αυτή, την οποία θεωρώ πολύ εποικοδομητική και ισορροπημένη αλλά και πολύ ενδιαφέρουσα. Σας ευχαριστώ που δεν πυροβολήσατε τον αγγελιαφόρο! Θα φροντίσω πράγματι, ώστε όσα αναφέρθηκαν απόψε να μεταφερθούν αμέσως στον κ. Mandelson, ο οποίος πιστεύω ότι θα εκτιμήσει επίσης το γεγονός ότι δεν ανέλυσα εις βάθος όλες τις λεπτομέρειες του τρέχοντος γύρου της Ντόχα.
<P>
Και πάλι σας ευχαριστώ για τη συζήτηση και θα φροντίσω, ώστε να μεταφερθούν αμέσως οι απόψεις σας στον κ. Mandelson και στο σύνολο της Επιτροπής. 
<SPEAKER ID="179" LANGUAGE="EN" NAME="Erika Mann (PSE )." AFFILIATION="">
<P>
Σύμφωνα με πληροφορίες που έχω λάβει, η συνεδρίαση Γενικού Συμβουλίου μπορεί να μετατραπεί –αν είναι επιτυχής– σε υπουργική διάσκεψη. Στην περίπτωση αυτή, η συνήθης πρακτική είναι να έχουμε διαθέσιμα πολιτικά πρόσωπα. Θα μπορούσατε, σας παρακαλώ, να εξετάσετε με τους συναδέλφους σας Επιτρόπους, και με τον Επίτροπο Mandelson, τις ενέργειες στις οποίες πρόκειται να προβείτε σε μια τέτοια περίπτωση. 
<SPEAKER ID="180" LANGUAGE="EN" NAME="Margot Wallström," AFFILIATION="Αντιπρόεδρος της Επιτροπής">
<P>
   . – Κύριε Πρόεδρε, θα έπρεπε να ήταν εδώ ο Επίτροπος Mandelson για να σας παραθέσει τις πιο πρόσφατες πληροφορίες. Εάν αλλάξει η απόφαση ή η μορφή, τότε θα πρέπει επίσης να φροντίσουμε –όσον αφορά τη συμμετοχή των μελών του Κοινοβουλίου– να αλλάξει η αποστολή αναλόγως. Χαιρετίζουμε τη συμμετοχή των μελών του Ευρωπαϊκού Κοινοβουλίου, η οποία υπήρξε πάντα πολύ χρήσιμη και θα διασφάλιζε, ξανά, τον ανοικτό χαρακτήρα και την ευρεία υποστήριξη της διαδικασίας. 
<SPEAKER ID="181" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 12.00. 
<SPEAKER ID="182" LANGUAGE="" NAME="" AFFILIATION="(Η συνεδρίαση λήγει στις 22.30)">

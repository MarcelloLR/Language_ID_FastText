<CHAPTER ID="022">
Γενική ασφάλεια των προϊόντων και εποπτεία της αγοράς (συνοπτική παρουσίαση)
<SPEAKER ID="177" NAME="Πρόεδρος">
" ημερήσια διάταξη προβλέπει τη συζήτηση της έκθεσης (Α7-0033/20011), της κ. Schaldemose, εξ ονόματος της Επιτροπής Εσωτερικής Αγοράς και Προστασίας των Καταναλωτών, σχετικά με την αναθεώρηση της οδηγίας για τη γενική ασφάλεια των προϊόντων και την εποπτεία της αγοράς (2010/2085(ΙΝΙ)).
<SPEAKER ID="178" NAME="Christel Schaldemose" LANGUAGE="DA">
Κύριε Πρόεδρε, καλησπέρα σε όλους τους συναδέλφους μου βουλευτές οι οποίοι είναι ακόμη εδώ στο Κοινοβούλιο. Θα πω μερικά λόγια σχετικά με την έκθεση που συντάξαμε στην Επιτροπή Εσωτερικής Αγοράς και Προστασίας των Καταναλωτών. Επιλέξαμε να την ονομάσουμε έκθεση για την αναθεώρηση της οδηγίας για τη γενική ασφάλεια των προϊόντων και την εποπτεία της αγοράς.
<P>
Ο λόγος για τον οποίο συντάξαμε αυτή την έκθεση πρωτοβουλίας είναι ότι η Επιτροπή προτίθεται να αρχίσει την εργασία για την αναθεώρηση της οδηγίας για τη γενική ασφάλεια των προϊόντων, γεγονός που αποτέλεσε μια καλή ευκαιρία για εμάς, τα μέλη της Επιτροπής Εσωτερικής Αγοράς και Προστασίας των Καταναλωτών, να παρουσιάσουμε τις συστάσεις μας για το τι πρέπει να περιέχει αυτή η αναθεώρηση. Επιλέξαμε να χωρίσουμε την έκθεσή μας σε δύο μέρη. Παρουσιάζουμε ορισμένες συστάσεις για το τι πρέπει να γίνει σχετικά με την εποπτεία της αγοράς γενικά, όμως, φυσικά, παρέχουμε επίσης ορισμένες πολύ συγκεκριμένες συστάσεις για το τι πρέπει να περιέχει μια αναθεώρηση της οδηγίας για τη γενική ασφάλεια των προϊόντων.
<P>
Καταρχάς, αξίζει να αναφερθεί ότι, όταν εγκρίναμε την οδηγία για τη γενική ασφάλεια των προϊόντων πριν από μερικά χρόνια, αυτή αντιπροσώπευε ορόσημο για την ασφάλεια των προϊόντων στην ΕΕ. " οδηγία εξακολουθεί να είναι καλή, αλλά υπάρχει ανάγκη βελτιώσεων. Τα προβλήματα που έχουμε σήμερα σχετίζονται στην πραγματικότητα με το γεγονός ότι η εποπτεία της αγοράς την οποία έχουμε θεσπίσει δεν είναι αρκετά αποτελεσματική για να διασφαλίσει ότι τα προϊόντα στην εσωτερική αγορά είναι επαρκώς ασφαλή. Συνεπώς, στην Επιτροπή Εσωτερικής Αγοράς και Προστασίας των Καταναλωτών, συνιστούμε να καταβληθεί ειδική προσπάθεια για να ενισχυθεί η εποπτεία της αγοράς στην ΕΕ. Αυτό που συμβαίνει είναι ότι, σε καιρό κρίσης, υπάρχει, δυστυχώς, ο κίνδυνος τα κράτη μέλη να διαθέσουν λιγότερους παρά περισσότερους πόρους για να διασφαλίσουν ότι επιτελείται η εποπτεία της αγοράς. Αυτό είναι ιδιαίτερα προβληματικό, και όχι μόνο για τους καταναλωτές· είναι στην πραγματικότητα εξίσου σημαντικό για τις επιχειρήσεις που συμμορφώνονται με τους κανόνες της εσωτερικής αγοράς που έχουμε θεσπίσει.
<P>
Όσον αφορά το έργο μου γι' αυτή την έκθεση, έχω μιλήσει με μεγάλο αριθμό επιχειρήσεων σχετικά με την εσωτερική αγορά, πολλές από τις οποίες είπαν ότι ουδέποτε γνώριζαν ότι υπήρχαν οποιοιδήποτε έλεγχοι, έλεγχοι αγοράς, ή εποπτεία της αγοράς αναφορικά με τα προϊόντα με τα οποία ασχολούνταν στην εσωτερική αγορά. Αυτό είναι προφανώς προβληματικό διότι για τις επιχειρήσεις, σημαίνει -αν έχουμε κατάλληλους ελέγχους αγοράς- ότι μπορούμε επίσης να είμαστε βέβαιοι ότι υπάρχει λογικό επίπεδο ανταγωνισμού - με άλλα λόγια, ότι αυτοί που εξαπατούν είναι βέβαιο ότι θα πιαστούν και αυτοί που κατασκευάζουν καλά και ασφαλή προϊόντα θα έχουν τη δυνατότητα να τα διαθέσουν στην εσωτερική αγορά. Συνεπώς, η εποπτεία της αγοράς είναι κρίσιμης σημασίας - όχι μόνο για τις επιχειρήσεις, αλλά βεβαίως, και για τους καταναλωτές. Οι συγκεκριμένες προτάσεις που διατυπώνουμε για την αναθεώρηση της οδηγίας για τη γενική ασφάλεια των προϊόντων είναι, πολύ φυσικά, σε μεγάλο βαθμό προσανατολισμένες προς τους καταναλωτές.
<P>
Πιστεύουμε ότι είναι εξαιρετικά σημαντικό να επιτυγχάνεται μεγαλύτερη ιχνηλασιμότητα αναφορικά με τα προϊόντα τα οποία κυκλοφορούν στην εσωτερική αγορά. " ιχνηλασιμότητα των προϊόντων είναι ζωτικής σημασίας αν θέλουμε να είμαστε σε θέση να αποσύρουμε ταχύτερα προϊόντα από την αγορά. Πιστεύουμε επίσης ότι υπάρχει γενικά ανάγκη τα κράτη μέλη να ενεργούν ταχύτερα όταν ανακαλύπτουμε επικίνδυνα ή προβληματικά προϊόντα στην εσωτερική αγορά. Επιπλέον, πιστεύουμε ότι είναι αναγκαίο, συγκεκριμένα, να εξετάζουμε προϊόντα που προέρχονται από τρίτες χώρες, με άλλα λόγια, από χώρες εκτός ΕΕ. Υπάρχει αυξανόμενος αριθμός προϊόντων τα οποία εισάγονται στην εσωτερική αγορά. Χρειάζεται να διασφαλίσουμε ότι αυτά συμμορφώνονται με τους κανόνες της δικής μας εσωτερικής αγοράς.
<P>
Για να είμαστε σε θέση να διασφαλίσουμε, στο μέλλον, ότι παράγουμε περισσότερο στοχευμένη νομοθεσία, προτείνουμε επίσης στην έκθεση η υποχρεωτική εκπόνηση στατιστικών στοιχείων για τα ατυχήματα να εισαχθεί σε επίπεδο ΕΕ έτσι ώστε να μπορούμε να διαπιστώσουμε με περισσότερο στοχευμένο τρόπο πού υπάρχει ανάγκη για νομοθεσία βασισμένη στο είδος των ατυχημάτων που συμβαίνουν με προϊόντα στην εσωτερική αγορά. Αυτό θα μας δώσει τη δυνατότητα να καταρτίζουμε ακριβέστερη και περισσότερο στοχευμένη νομοθεσία στους τομείς στους οποίους υπάρχει πράγματι ανάγκη τέτοιας νομοθεσίας, έτσι ώστε να διασφαλίζεται ότι τα προϊόντα είναι ασφαλή χωρίς να ενοχλούμε τις επιχειρήσεις που παράγουν απολύτως ασφαλή προϊόντα.
<P>
Πιστεύουμε επίσης ότι χρειάζεται να ελέγχουμε τα προϊόντα τα οποία πωλούνται στο Διαδίκτυο. Μπορούμε να δούμε ότι σε αυτόν τον τομέα υπάρχουν προβλήματα. Σε κάθε περίπτωση, πολλοί άνθρωποι παραπονούνται ότι τα προϊόντα που πωλούνται στο Διαδίκτυο δεν συμμορφώνονται με τους ίδιους κανονισμούς ασφαλείας τους οποίους πληρούν τα προϊόντα που αγοράζονται από τη συνήθη αγορά. Φυσικά, πιστεύουμε επίσης ότι είναι γενικά απαραίτητο να έχουμε καλό διάλογο με τις τελωνειακές αρχές με σκοπό, μεταξύ άλλων, να διασφαλίζεται ότι κυκλοφορούν καλύτερα και ασφαλέστερα προϊόντα στην εσωτερική αγορά.
<P>
Τέλος, θα ήθελα μόνο να πω ότι ήλπιζα, φυσικά, ότι ίσως θα ήμασταν σε θέση να εξετάσουμε καλύτερα τον τρόπο με τον οποίο θα μπορούσαμε να προστατέψουμε τα παιδιά μας στην εσωτερική αγορά. Ωστόσο, αυτό το σημείο δεν υποστηρίχθηκε στην Επιτροπή Εσωτερικής Αγοράς. Αυτό σημαίνει ότι δεν προτιθέμεθα να συντάξουμε οιαδήποτε χωριστά μέτρα προστασίας των παιδιών, απλά σκοπεύουμε να αυξήσουμε την ασφάλεια των προϊόντων μας γενικά.
<P>
Θα ήθελα να ολοκληρώσω λέγοντας στην Επιτροπή ότι πιστεύουμε με κάθε βεβαιότητα ότι υπάρχει ανάγκη αναθεώρησης της οδηγίας για τη γενική ασφάλεια των προϊόντων. Πιστεύουμε ότι υπάρχει ανάγκη ενίσχυσης της εποπτείας της αγοράς. Πιστεύουμε ότι υπάρχει ανάγκη συνεκτικής εποπτείας της αγοράς στην εσωτερική αγορά έτσι ώστε οι απαιτήσεις να μην περιέχονται σε διαφορετικά νομοθετήματα. Πιστεύουμε ότι υπάρχει ανάγκη ενιαίας συνεκτικής ομπρέλας για να διασφαλίζεται ότι επιτελείται περισσότερη εποπτεία της αγοράς. Πρόκειται απλούστατα για το αν οι πολίτες μπορούν να έχουν εμπιστοσύνη στα προϊόντα που διακινούνται στην εσωτερική αγορά, και οι επιχειρήσεις πρέπει να έχουν ένα θεμιτό και με ίσους όρους πεδίο όσον αφορά τον ανταγωνισμό στην εσωτερική αγορά. Θα ήθελα να ολοκληρώσω με αυτά τα λόγια και να καλέσω την Επιτροπή να αρχίσει πολύ σύντομα να εργάζεται για την αναθεώρηση της οδηγίας για τη γενική ασφάλεια των προϊόντων. Θα ήθελα επίσης να ζητήσω από τα κράτη μέλη να διαθέτουν επαρκείς πόρους για να διασφαλίζεται ότι επιτελείται η αρμόζουσα εποπτεία της αγοράς.
<SPEAKER ID="179" NAME="Lara Comi" AFFILIATION="PPE">
(IT) Κύριε Πρόεδρε, κυρίες και κύριοι, τα συγχαρητήριά μου στην κ. Schaldemose για την εποικοδομητική και καρποφόρο συνεργασία που είχαμε.
<P>
" πτυχή την οποία θα ήθελα να τονίσω εδώ είναι αυτή την οποία εισήγαγα στη γνωμοδότηση της Επιτροπής Βιομηχανίας, Έρευνας και Ενέργειας και αυτή την οποία η κ. Schaldemose (την οποία ευχαριστώ ακόμη μια φορά) στήριξε και στην οποία επέστρεψε στην έκθεσή της: με άλλα λόγια, την έκκλησή μου στην Επιτροπή να αξιολογήσει τη χρήση νέων τεχνολογιών και υλικών, όπως η χρήση μικροκυκλωμάτων ή ραδιοσυχνοτήτων για την επίτευξη καλύτερης ταυτοποίησης του προϊόντος, συμμορφούμενοι έτσι με την ασφάλεια των καταναλωτών με οικονομικά αποδοτικό τρόπο.
<P>
Αυτό θα εξασφάλιζε πλήρη ιχνηλασιμότητα, δεδομένου ότι ο καταναλωτής θα είχε τη δυνατότητα να ανακαλύψει όλες τις πτυχές του προϊόντος, με άλλα λόγια, τα διάφορα στάδια παραγωγής, τις πηγές των υλικών και την ταυτότητα των υπευθύνων. Θα εξάλειφε επίσης το πρόβλημα εξεύρεσης κριτηρίου για την απόδοση προέλευσης και τον προσδιορισμό της χώρας κατασκευής ενός προϊόντος. Στην πραγματικότητα, για αυτόν ακριβώς τον λόγο, είδαμε ότι η αναγραφή "made in France" (κατασκευάζεται στη Γαλλία) σε ένα προϊόν εξαπατά τον καταναλωτή όταν μόνον το τελικό στάδιο επεξεργασίας έλαβε χώρα σε αυτή τη χώρα.
<P>
Συνεπώς, ζητώ σθεναρά από την Επίτροπο να προωθήσει αυτό το αίτημα του Ευρωπαϊκού Κοινοβουλίου, το οποίο βεβαίως ομιλεί εξ ονόματος των ευρωπαίων πολιτών και καταναλωτών.
<SPEAKER ID="180" NAME="Silvia-Adriana Ţicău" AFFILIATION="S&amp;D">
(RO) Κύριε Πρόεδρε, και εγώ, επίσης, συγχαίρω τη συνάδελφό μας για την έκθεση. Θέλω να την ευχαριστήσω για το γεγονός ότι αποδέχθηκε τις τροπολογίες που υποβλήθηκαν στην Επιτροπή Βιομηχανίας, Έρευνας και Ενέργειας. Θέλω να αναφέρω τη σημασία των ευρωπαϊκών προτύπων τα οποία απλοποιούν τη διαδικασία αγοράς, είτε αυτή γίνεται με τον παραδοσιακό τρόπο είτε ηλεκτρονικά, και τα οποία εγγυώνται τήρηση των κανονισμών ασφάλειας των προϊόντων.
<P>
Ζητήσαμε από την Επιτροπή και όλους τους ενδιαφερόμενους φορείς να διασφαλίσουν την οικονομική βιωσιμότητα του ευρωπαϊκού συστήματος τυποποίησης, μέσω συμπράξεων δημόσιου-ιδιωτικού τομέα και μέσω πολυετούς δημοσιονομικού σχεδιασμού, που είναι καθοριστικής σημασίας για τη διασφάλιση της αποτελεσματικότητας και αποδοτικότητας του συστήματος. Τονίσαμε επίσης την ανάγκη σταθερότητας, απλοποίησης των ευρωπαϊκών προτύπων και μείωσης των χρονικών πλαισίων για την ανάπτυξη προτύπων. Ζητήσαμε από τα εθνικά όργανα τυποποίησης να απλοποιήσουν τα πρότυπα μειώνοντας τον αριθμό αναφορών σε άλλα πρότυπα και παρέχοντας κατευθυντήριες γραμμές φιλικές στον χρήστη.
<SPEAKER ID="181" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, είναι εξαιρετικά σημαντικό να δοθεί μεγαλύτερη προσοχή στα πρότυπα ασφάλειας των προϊόντων, από την προοπτική όχι μόνο της προάσπισης της παραγωγής, αλλά και της προάσπισης των καταναλωτών. " απλοποίηση των προτύπων και η μείωση του χρόνου που απαιτείται για να παραχθούν δεν μπορεί να επιτρέπεται να θέτει σε κίνδυνο την πλήρη εγγύηση που χρειάζονται οι καταναλωτές μας. Επιπλέον, όταν εξετάζουμε αυτές τις πτυχές των προτύπων ασφάλειας, δεν πρέπει να ξεχνούμε τα προϊόντα τα οποία εισάγουμε: είναι επίσης πολύ σημαντικό να προστατεύσουμε την ένδειξη "κατασκευάστηκε στην". Συνεπώς, ελπίζουμε ότι η Επιτροπή θα λάβει υπόψη αυτές τις πτυχές αυτής της έκθεσης, καθώς και τις συνεισφορές της Επιτροπής Βιομηχανίας, Έρευνας και Ενέργειας, τις οποίες η εισηγήτρια αποδέχθηκε, και ότι τελικά θα μπορέσουμε να σημειώσουμε μια μικρή πρόοδο όσον αφορά την προάσπιση της ασφάλειας των προϊόντων, των παραγωγών και των καταναλωτών.
<SPEAKER ID="182" NAME="Franz Obermayr" AFFILIATION="NI">
(DE) Κύριε Πρόεδρε η έκθεση κάνει λόγο για μεγάλη πρόοδο, αλλά αποτελεί αιτία ανησυχίας το γεγονός ότι παρά την οδηγία για τη γενική ασφάλεια των προϊόντων, παρά την οδηγία για την ασφάλεια των παιχνιδιών, και παρά το RAPEX, το 60% περίπου των αναφερόμενων προϊόντων προέρχονται από την Κίνα και έτσι η πλειονότητα των επικίνδυνων προϊόντων προέρχεται από μια αγορά που δεν μπορεί να ελεγχθεί από την ΕΕ. Ελπίζω το νέο σύστημα RAPEX να βοηθήσει στη διόρθωση αυτής της κατάστασης. " ΕΕ πρέπει να υιοθετήσει ισχυρή θέση για να προστατεύει τους καταναλωτές και την υγεία τους.
<P>
Είναι ιδιαίτερα συγκλονιστικό το γεγονός ότι περίπου το ένα τέταρτο των επικίνδυνων προϊόντων είναι προϊόντα τα οποία προορίζονται για παιδιά: κούκλες, νεροπίστολα, παιδικά οικιακά σκεύη, παιδικά καθίσματα - σύμφωνα με ανακοίνωση του RAPEX την περασμένη εβδομάδα. Σε τέτοιες περιπτώσεις η ΕΕ αντιδρά πάρα πολύ αργά. Μόνον τώρα απαγόρευσε τη χρήση διφαινόλης στην παραγωγή βρεφικών μπουκαλιών, ωστόσο οι βλαβερές συνέπειές της ήταν γνωστές από το περασμένο έτος. Αυτό το ανέφερα σε ερώτηση προς την Επιτροπή. Επιπλέον, η οδηγία για την ασφάλεια των παιδικών παιχνιδιών εξακολουθεί να μην απαγορεύει καρκινογόνα προϊόντα. Τέλος, η ανάκληση επικίνδυνων προϊόντων πρέπει να γίνεται ταχύτερα και αποτελεσματικότερα και πρέπει να υπάρξουν σαφείς βελτιώσεις στην ιχνηλασιμότητα ανατρέχοντας στην αλυσίδα παραγωγής.
<SPEAKER ID="183" NAME="Zuzana Roithová" AFFILIATION="PPE">
(CS) Κύριε Πρόεδρε, επί μακρόν εδώ στο Κοινοβούλιο, αναζητούμε αποτελεσματικότερους τρόπους για να προλαμβάνουμε την είσοδο στην αγορά συνεχώς αυξανόμενου αριθμού επικίνδυνων προϊόντων. Συμφωνώ με τη συντάκτρια της έκθεσης ότι η νομοθεσία χρειάζεται αναθεώρηση και ότι αυτή θα οδηγήσει σε καλύτερη σύνδεση όλων των μέτρων, περιλαμβανομένου του βελτιωμένου συντονισμού ποινικής δίωξης σε επίπεδο κράτους μέλους. Στηρίζω επίσης την προτεινόμενη υποχρέωση διενέργειας ανάλυσης κινδύνου και αναφοράς των πορισμάτων της πριν ένα νέο προϊόν διατεθεί στην αγορά. Δεδομένου ότι η πλειονότητα των επικίνδυνων προϊόντων προέρχεται από τρίτες χώρες, πιστεύω ότι είναι ζωτικής σημασίας αυτή η υποχρέωση να συμπεριληφθεί σε διεθνείς εμπορικές συμφωνίες ακόμη και πριν επιβληθεί στους ευρωπαίους κατασκευαστές. Στηρίζω επίσης τις λοιπές προτάσεις και εκτιμώ την υψηλή ποιότητα της έκθεσης της κ. Schaldemose.
<SPEAKER ID="184" NAME="Åsa Westlund" AFFILIATION="S&amp;D">
(SV) Κύριε Πρόεδρε, θα ήθελα να ευχαριστήσω την κ. Schaldemose για την εξαιρετική έκθεση. Θα ήθελα να τονίσω περαιτέρω το γεγονός ότι χρειάζονται περισσότεροι πόροι, καθώς και περισσότεροι τυχαίοι έλεγχοι ασφάλειας προϊόντων. Ως καταναλωτές, διαβάζουμε πάντοτε στις εφημερίδες και άλλες μορφές μέσων ενημέρωσης ότι οι οργανώσεις καταναλωτών διεξάγουν ελέγχους και βρίσκουν πάντοτε προϊόντα τα οποία δεν πληρούν τις προδιαγραφές. Αυτό υπονομεύει την εμπιστοσύνη των καταναλωτών και μπορεί ορισμένες φορές να θέσει σε κίνδυνο ζωές, ιδιαίτερα όταν πρόκειται για παιδιά, τα οποία δεν έχουν καμιά αμφιβολία ότι τα προϊόντα που πωλούνται στα καταστήματα είναι ασφαλή στη χρήση.
<P>
Αυτό το οποίο, κατά τη γνώμη μου, είναι ίσως το σημαντικότερο είναι η έλλειψη χημικής ασφάλειας. Πολλά προϊόντα σήμερα περιέχουν χημικά τα οποία απαγορεύονται ήδη στην ΕΕ. Αυτό είναι κάτι το οποίο οι μεμονωμένοι καταναλωτές είναι εξαιρετικά δύσκολο να διαπιστώσουν από το προϊόν. Από αυτή την άποψη, τα κράτη μέλη χρειάζεται να καταβάλουν έντονες προσπάθειες και να συνεργάζονται περισσότερο για να απομακρύνουν αυτά τα προϊόντα από την αγορά και να εμποδίζουν τους παράγοντες να θέτουν σε κυκλοφορία προϊόντα που περιέχουν επικίνδυνα χημικά.
<SPEAKER ID="185" NAME="Μαρία Δαμανάκη" LANGUAGE="EN">
Κύριε Πρόεδρε, ήταν μια πολύ ενδιαφέρουσα συζήτηση για αυτό το ζήτημα σε επίπεδο κρατών μελών, των οποίων όλοι σχεδόν οι εκπρόσωποι -οφείλω να το επισημάνω- ήσαν γυναίκες.
<P>
Εξ ονόματος της Επιτροπής, επιτρέψτε μου να συγχαρώ το Κοινοβούλιο για το ψήφισμά του σχετικά με την αναθεώρηση της οδηγίας για γενική ασφάλεια των προϊόντων και την εποπτεία της αγοράς. " Επιτροπή χαιρετίζει αυτό το ψήφισμα και εκτιμά ιδιαίτερα την υψηλή ποιότητα του περιεχομένου του.
<P>
Τα συμπεράσματα του ψηφίσματος αντικατοπτρίζουν σε μεγάλο βαθμό τις προθέσεις της Επιτροπής όσον αφορά τον τρόπο αναθεώρησης των κανόνων για τη γενική ασφάλεια των προϊόντων στην ΕΕ. Χρειαζόμαστε σαφές και αποτελεσματικό πλαίσιο εποπτείας της αγοράς. Επ' αυτού συμφωνώ με όλους. Χρειαζόμαστε πλαίσιο το οποίο να διασφαλίζει μια λειτουργούσα εσωτερική αγορά με ασφαλή προϊόντα. " Επιτροπή έχει ήδη πραγματοποιήσει εκτεταμένες διαβουλεύσεις με το σύνολο των φορέων για να καθοριστεί ο καλύτερος τρόπος επίτευξης αυτού του στόχου.
<P>
Για να βρεθεί μια συνεκτική λύση σε διαφορετικούς τομείς προϊόντων, ο Αντιπρόεδρος Tajani και ο Επίτροπος Dalli συμφώνησαν να συνεργαστούν προς την κατεύθυνση της ενοποίησης των κανόνων της ΕΕ για την εποπτεία της αγοράς. " Επιτροπή είναι αποφασισμένη να διασφαλίσει ότι τόσο οι καταναλωτές όσο και οι επιχειρήσεις επωφελούνται από την εσωτερική αγορά της ΕΕ με ασφαλή προϊόντα. Συνεπώς, θα αποσαφηνίσουμε και θα επικαιροποιήσουμε τους υφιστάμενους κανόνες της ΕΕ για την ασφάλεια των προϊόντων προκειμένου να βελτιωθεί η προστασία της υγείας και της ασφάλειας των καταναλωτών.
<P>
Πρέπει να έχουμε υπόψη τις δυνατότητες και τα περιθώρια χρηματοδότησης που διαθέτουμε και πρέπει επίσης να σεβόμαστε τις αρμοδιότητες των κρατών μελών, όμως οι κανόνες πρέπει να έχουν τη δυνατότητα να εντοπίζουν αποτελεσματικά και στη συνέχεια να ανταποκρίνονται επαρκώς στην εμφάνιση νέων κινδύνων - και συμφωνώ ότι υπάρχουν νέοι κίνδυνοι στις παγκόσμιες εφοδιαστικές αλυσίδες. Συμφωνώ επίσης με το Κοινοβούλιο ότι ειδική προσοχή πρέπει να δοθεί στα παιδικά προϊόντα.
<P>
Ταυτόχρονα, η αναθεώρηση πρέπει να εξασφαλίσει περισσότερο ίσους όρους ανταγωνισμού για τους οικονομικούς φορείς της ΕΕ και να μειώσει το περιττό διοικητικό κόστος. Ειδικότερα, η συνοχή μεταξύ των κανόνων γενικής ασφάλειας των προϊόντων που ορίζονται στην οδηγία για τη γενική ασφάλεια των προϊόντων και των κανόνων που περιέχονται στη δέσμη μέτρων για τα εμπορεύματα του 2008 πρέπει τώρα να είναι μέσα στις δυνατότητές μας. Συνεπώς, θα θεσπιστούν σαφέστερες υποχρεώσεις των οικονομικών φορέων όσον αφορά την ασφάλεια των προϊόντων. Οι ισχύοντες μηχανισμοί συνεργασίας και συντονισμού της εποπτείας της αγοράς για τα κράτη μέλη θα βελτιωθούν επίσης.
<P>
Τέλος, η λειτουργία του συστήματος έγκαιρης προειδοποίησης για μη εδώδιμα προϊόντα -RAPEX- πρέπει να βελτιωθεί. Αυτό το σύστημα είναι πολύ σημαντικό και χρησιμοποιείται ήδη στη συνεργασία μας με την Κίνα και άλλες χώρες, αλά χρειάζεται πράγματι να το βελτιώσουμε για να αντιμετωπίζουμε όλες τις προκλήσεις που αναφέρονται εδώ.
<P>
Ο Αντιπρόεδρος Tajani και ο Επίτροπος Dalli προτίθενται να παρουσιάσουν από κοινού πρόταση για ένα ενιαίο και συνεκτικό πλαίσιο της ΕΕ για την εποπτεία της αγοράς. Επιθυμώ να ευχαριστήσω και πάλι το Κοινοβούλιο για το εξαιρετικό ψήφισμά του.
<SPEAKER ID="186" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη 8 Μαρτίου στις 12 το μεσημέρι.
<P>
Γραπτές δηλώσεις (άρθρο 149 του Κανονισμού)
<SPEAKER ID="186" NAME="Ildikó Gáll-Pelcz" LANGUAGE="HU">
" συνεργασία μεταξύ των αρχών που είναι αρμόδιες για την επιβολή των κανονισμών προστασίας των καταναλωτών και ασφάλειας των προϊόντων είναι καίριας σημασίας για τη λειτουργία της εσωτερικής αγοράς. " εποπτεία της αγοράς και το σύστημα έγκαιρης προειδοποίησης RAPEX πρέπει να αναπτυχθούν περαιτέρω, και οι ούγγροι επαγγελματίες πρέπει να προσέχουν ιδιαίτερα για να αποσύρουν επικίνδυνα προϊόντα από την αγορά. Πιστεύω ότι απαιτείται ισχυρότερη καταναλωτική διάσταση για να μειωθεί ο κατακερματισμός της εσωτερικής αγοράς, για να βελτιωθεί η λειτουργία των λιανικών αγορών και οι καταναλωτές να έχουν τη δυνατότητα να λαμβάνουν καλύτερες αποφάσεις. Όλα αυτά θα μπορούσαν να διαδραματίσουν καίριο ρόλο στην εγγύηση των θεμελιωδών ευρωπαϊκών αξιών, όπως η ακεραιότητα, το ανοικτό πνεύμα, η αλληλεγγύη και η διαφάνεια. Πιστεύω ότι ένας ολοένα και ισχυρότερος βαθμός συνεργασίας μεταξύ των κρατών μελών είναι επίσης ζωτικής σημασίας για τη λειτουργία του αποτελεσματικού συστήματος εποπτείας της αγοράς, και όσον αφορά τη συνοχή, είναι επιτακτικό να δημιουργηθεί μια ενιαία ερμηνεία και παρουσία μεταξύ των αρχών εποπτείας της αγοράς. Οι αρχές πρέπει να θεωρούν πρωταρχικό τους σκοπό τη συνεργασία σε υψηλό επίπεδο, όχι μόνο με τις εθνικές αντίστοιχες αρχές, αλλά και με τα άλλα κράτη μέλη. Επί παραδείγματι, όσον αφορά αυτόν τον στόχο, αρκετές συμφωνίες συνεργασίας συνάφθηκαν ή ανανεώθηκαν πρόσφατα και στη δική μου χώρα. Αυτές οι συμφωνίες έδιδαν αυξημένη έμφαση στο ζήτημα της συνεργασίας στους τομείς της εποπτείας της αγοράς. Εν ολίγοις, πρέπει να δείξουμε στους πολίτες μας -όχι μόνο με λόγια αλλά και με τις ενέργειές μας- την προστιθέμενη αξία που επιφέρει η Ευρώπη, και ότι στην εποχή της παγκοσμιοποίησης, η Ευρωπαϊκή Ένωση είναι σημαντικότερη από ποτέ.

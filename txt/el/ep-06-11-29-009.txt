<CHAPTER ID="009">
Συζήτηση για το μέλλον της Ευρώπης (συζήτηση) 
<SPEAKER ID="013" NAME="Πρόεδρος">
" ημερήσια διάταξη προβλέπει τη συζήτηση για το μέλλον της Ευρώπης, με τη συμμετοχή του ιρλανδού πρωθυπουργού, μέλους του Ευρωπαϊκού Συμβουλίου.
<P>
Κατά τη διάρκεια αυτής της συζήτησης -για πρώτη φορά και κατ' εξαίρεση- θα έχουμε ταυτόχρονη διερμηνεία από τα ιρλανδικά σε όλες τις επίσημες γλώσσες.
<P>
(Χειροκροτήματα)
<P>
Αυτό το πρώτο σημείο της ημερήσιας διάταξης προβλέπεται να διαρκέσει μέχρι τις 16.30. Στη συνέχεια θα έχουμε τις δηλώσεις του Συμβουλίου και της Επιτροπής σχετικά με τη Διάσκεψη Κορυφής Ρωσίας-ΕΕ. Οι χρόνοι αγόρευσης θα πρέπει να προσαρμοστούν σε αυτό το χρονοδιάγραμμα.
<P>
Θα ήθελα να αρχίσω καλωσορίζοντας τον πρωθυπουργό της Ιρλανδίας εξ ονόματος του Ευρωπαϊκού Κοινοβουλίου.
<P>
Taoiseach,
<P>
σε λίγες εβδομάδες, στο νέο έτος, το Κοινοβούλιό μας θα υιοθετήσει την ιρλανδική γλώσσα ως την εικοστή πρώτη επίσημη γλώσσα. Σε αυτό το πολύγλωσσο Κοινοβούλιο θα κάνουμε ό,τι μπορούμε για να σεβαστούμε τις δεσμεύσεις που αναλήφθηκαν στις Συνθήκες και τα δικαιώματα όλων των γλωσσών που θα χρησιμοποιούνται εδώ.
<P>
Ο επισκέπτης μας σήμερα -ο ιρλανδός πρωθυπουργός- είναι ένα πρόσωπο που συμμετέχει στο Ευρωπαϊκό Συμβούλιο εδώ και πολύ καιρό. Είναι ένας από τους πρεσβύτερους τους Ευρωπαϊκού Συμβουλίου, καθώς είναι μέλος του από το 1997 (σχεδόν δέκα χρόνια).
<P>
Ξεκίνησε τη θητεία του ως επικεφαλής της ιρλανδικής κυβέρνησης λίγες μέρες μετά το Ευρωπαϊκό Συμβούλιο του Άμστερνταμ, το οποίο ήταν η πρώτη αποτυχημένη απόπειρα μιας σοβαρής μεταρρύθμισης των ευρωπαϊκών θεσμικών οργάνων.
<P>
Στη συνέχεια έζησε τον μαραθώνιο της Νίκαιας, ο οποίος είχε ως αποτέλεσμα μια Συνθήκη που θεωρήθηκε ανεπαρκής από θεσμική άποψη.
<P>
Εκείνη η Συνθήκη της Νίκαιας απορρίφθηκε από τον ιρλανδικό λαό σε ένα δημοψήφισμα το 2001. Αλλά ο ιρλανδός πρωθυπουργός δέχτηκε την πρόκληση διεξάγοντας μια εντατική εκστρατεία ενημέρωσης της κοινής γνώμης και, ως αποτέλεσμα, στο δεύτερο δημοψήφισμα που διεξήχθη 18 μήνες αργότερα, το 2002, η Ιρλανδία ενέκρινε τη Συνθήκη της Νίκαιας. Το Ευρωπαϊκό Κοινοβούλιο χάρηκε και τον συνεχάρη με ενθουσιασμό.
<P>
Μετά άσκησε την Προεδρία του Ευρωπαϊκού Συμβουλίου κατά τη διάρκεια της Διακυβερνητικής Διάσκεψης για τη Συνταγματική Συνθήκη, τον Ιούνιο του 2004. Εμείς που συμμετείχαμε στη Συνέλευση θυμόμαστε την περιοδεία του σε διάφορες ευρωπαϊκές πρωτεύουσες προς αναζήτηση ενός εύθραυστου συμβιβασμού που τελικά πέτυχε.
<P>
Επομένως, κύριε Πρωθυπουργέ, ήσασταν ένας προνομιούχος μάρτυρας της θεσμικής μας αναζήτησης. Είναι συνεπώς προνόμιο για εμάς να σας έχουμε εδώ μαζί μας και ν' ακούσουμε τις απόψεις σας σχετικά με το πώς μπορεί να βγει η Ευρωπαϊκή Ένωση από το αδιέξοδο στο οποίο βρίσκεται.
<P>
Επίσης, η Ιρλανδία έχει αναπτύξει μια έντονη συζήτηση με τους πολίτες της. Έχει ένα μόνιμο φόρουμ εδώ και πέντε χρόνια και αυτό, τουλάχιστον, είναι ένα από τα πράγματα που έχουμε κερδίσει από την ψήφο του "όχι" στα δημοψηφίσματα σε ορισμένες χώρες: ξαναρχίσαμε να συζητάμε για την Ευρώπη, προωθήσαμε τη συζήτηση στην κοινωνία των πολιτών και η Ιρλανδία είναι πιθανότατα η χώρα που το έχει κάνει αυτό με τον πιο διαρθρωμένο και μόνιμο τρόπο.
<P>
Θα θυμάστε ότι ο βέλγος πρωθυπουργός ήταν προσκεκλημένος μας τον Μάιο και ότι αυτός είναι ο δεύτερος προσκεκλημένος που μας επισκέπτεται με αυτόν τον καινοτόμο τρόπο, καθώς, κατά κανόνα, το Κοινοβούλιο δέχεται μόνο αρχηγούς κρατών ή κυβερνήσεων που ασκούν την Προεδρία του Συμβουλίου.
<P>
Ο τρόπος που σας υποδεχόμαστε σήμερα είναι καινοτόμος. Θα έχετε όσο χρόνο χρειάζεστε για να μας εξηγήσετε τις απόψεις σας και μετά θα υπάρξει ένας πρώτος γύρος αγορεύσεων από τους Προέδρους των πολιτικών ομάδων, στους οποίους μπορείτε να απαντήσετε αν το επιθυμείτε, και στη συνέχεια θα ακολουθήσουν οι αγορεύσεις άλλων βουλευτών.
<P>
Σας ευχαριστούμε πολύ για την παρουσία σας εδώ, Taoiseach. Έχετε τον λόγο.
<P>
(Χειροκροτήματα)
<SPEAKER ID="014" NAME="Bertie Ahern">
πρωθυπουργός της Ιρλανδίας. - (EN) Πρόεδρε Borrell, είναι μεγάλη μου τιμή που γίνομαι δεκτός για μια ακόμη φορά σε αυτό το Κοινοβούλιο. Σας είμαι ιδιαιτέρως ευγνώμων για την πρόσκληση που μου απευθύνατε να συζητήσω σήμερα το μέλλον της Ευρώπης με τους βουλευτές του Ευρωπαϊκού Κοινοβουλίου. Καθώς έχω υπάρξει βουλευτής κατά το μεγαλύτερο μέρος της ζωής μου, εκτιμώ αυτή τη νέα ευκαιρία να απευθύνω λόγο στο μόνο άμεσα εκλεγμένο, πολυεθνικό νομοθετικό σώμα στον κόσμο.
<P>
Μετά την τελευταία εμφάνισή μου ενώπιον του Ευρωπαϊκού Κοινοβουλίου το 2004, εξακολουθεί να ενισχύεται η εποικοδομητική επιρροή σας ως προς την προώθηση των ανησυχιών των πολιτών. Το όραμά σας είναι αναγκαίο ενόψει των δύσκολων προκλήσεων τις οποίες αντιμετωπίζουμε. Σας εύχομαι κάθε επιτυχία, κύριε Πρόεδρε, για το υπόλοιπο της θητείας σας, το ίδιο και στον αντικαταστάτη σας. Σας εύχομαι να συνεχίσετε την επιτυχημένη σας πορεία και σας συγχαίρω για όλα όσα έχετε επιτύχει.
<P>
Αναμένουμε μάλιστα με ιδιαίτερη χαρά την επίσκεψή σας στο Δουβλίνο σε λίγες ημέρες, στο πλαίσιο του Φόρουμ για την Ευρώπη, για το οποίο έχουμε καταβάλει τεράστιες προσπάθειες. Σας ευχαριστώ για τα καλά σας λόγια σχετικά με το Φόρουμ για την Ευρώπη. Δεν είναι κυβερνητικός οργανισμός: εκπροσωπεί όλες τις οργανώσεις της χώρας και έχει τεράστια επιτυχία. " δε επίσκεψή σας μας τιμά αφάνταστα.
<P>
" μεγαλύτερη ίσως πρόκληση που αντιμετωπίζουμε εξακολουθεί να είναι η ενημέρωση των πολιτών σχετικά με την Ευρώπη, τόσο σε ευρωπαϊκό όσο και σε εθνικό επίπεδο. Ως εκ τούτου, κύριε Πρόεδρε, χαιρετίζω ιδιαιτέρως και αναμένω με ενδιαφέρον αυτή τη συζήτηση και τις υπόλοιπες συζητήσεις μαζί σας τις επόμενες ημέρες. Θα επισκεφθείτε μια χώρα η οποία έχει αντλήσει σημαντικότατα οφέλη από τη συμμετοχή της στην Ευρωπαϊκή Ένωση. Ορισμένα μάλιστα γεγονότα είναι πολύ χαρακτηριστικά. Όταν ενταχθήκαμε στην Ευρώπη το 1973, ο εθνικός μας πλούτος ανερχόταν μόλις στο 60% του ευρωπαϊκού μέσου όρου εκείνης της περιόδου. Ακόμη και μετά την ένταξη, τη χώρα μας έπλητταν η μετανάστευση, η ανεργία, ο αυξημένος πληθωρισμός και το ανεξέλεγκτο χρέος. Αυτές οι δυσάρεστες συνθήκες αντιστράφηκαν τελείως τα τελευταία χρόνια.
<P>
Σε όλα αυτά τα θέματα η Ευρωπαϊκή Ένωση διαδραμάτισε ζωτικό ρόλο. " Ευρώπη μας προσέφερε ανεκτίμητη βοήθεια σε μια κρίσιμη περίοδο της εθνικής μας πορείας. " φράση "το μέλλον της Ευρώπης", όπως και πολλές παρόμοιες φράσεις, έχει ενταχθεί στο λεξιλόγιό μας. Ας αναλογιστούμε, όμως, για μια στιγμή τι σημαίνει πραγματικά η φράση "το μέλλον της Ευρώπης" για εμάς και για τον υπόλοιπο κόσμο.
<P>
Για τους συμπολίτες μας στην Ευρώπη, ενόψει της επικείμενης 50ής επετείου από την υπογραφή της Συνθήκης της Ρώμης, σημαίνει την εδραίωση και την ανάπτυξη της εξαιρετικής μας Ένωσης - μιας Ένωσης η οποία έχει αποδειχθεί τόσο επιτυχημένη ώστε πολλοί τώρα θεωρούν δεδομένη αυτή την επιτυχία. Σε έναν κόσμο μεγάλης αβεβαιότητας, καταπίεσης, στερήσεων και βίας, η Ένωση είναι όαση ευημερίας, σταθερότητας και βαθύτατα ριζωμένης δημοκρατίας.
<P>
Την ουσία της Ευρωπαϊκής Ένωσης -αυτού του ισχυρού συνδυασμού πραγματισμού, υπομονής και οραματισμού- την εκφράζει θαυμάσια η παρατήρηση του Robert Schuman ότι: "" Ευρώπη δεν θα δημιουργηθεί διά μιας, ούτε σε ένα συνολικό οικοδόμημα: θα διαμορφωθεί μέσα από συγκεκριμένα επιτεύγματα που θα δημιουργήσουν πρώτα πραγματική αλληλεγγύη".
<P>
" Ένωσή μας δεν είναι και δεν πρέπει ποτέ να γίνει εσωστρεφής. Από 1ης Ιανουαρίου 2007, θα είμαστε μια Ένωση 27 κρατών, μετά την ευπρόσδεκτη ένταξη της Βουλγαρίας και της Ρουμανίας. Θα παραμείνουμε δε ανοικτοί σε περαιτέρω διευρύνσεις, σύμφωνα με τις δεσμεύσεις, τις ευθύνες και τις αρχές μας.
<P>
Έχουμε επίσης αυξανόμενες ευθύνες έναντι της ευρύτερης διεθνούς κοινότητας. Είναι μάλιστα παράδοξο το γεγονός ότι, σε μια περίοδο κατά την οποία μοιάζει να επικρατεί αβεβαιότητα στο εσωτερικό μας σχετικά με την ακριβή κατεύθυνση που πρέπει να ακολουθήσει η μελλοντική εξέλιξη της Ένωσής μας, ο ρόλος μας στο εξωτερικό δεν υπήρξε ποτέ σημαντικότερος ή σαφέστερος. " παγκόσμια κοινότητα προσβλέπει όλο και περισσότερο στον ηγετικό ρόλο, τη στήριξη και την προαγωγή των αξιών της Ευρώπης.
<P>
Οι ιδρυτές της Ευρώπης θα ήταν υπερήφανοι για τη σημερινή Ευρώπη - γι' αυτό που είμαστε και γι' αυτά που προσφέρουμε στον κόσμο μας. Θα επέμεναν, ωστόσο, ότι δεν πρέπει να χρησιμοποιούμε ως μέτρο σύγκρισης την αφετηρία από την οποία ξεκινήσαμε, αλλά τα όσα οφείλουμε να επιτύχουμε.
<P>
Σήμερα η Ευρώπη αντιμετωπίζει μεγαλύτερο πλήθος προκλήσεων από κάθε άλλη φορά, όπως η παγκοσμιοποίηση, η τεχνολογική εξέλιξη, η μετανάστευση, η ενεργειακή ασφάλεια και η τρομοκρατία. Οι προκλήσεις αυτές δεν επινοήθηκαν στις Βρυξέλλες ή στο Στρασβούργο: εισήλθαν στην ημερήσια διάταξη της Ένωσης επειδή είναι πολύ πραγματικές και επηρεάζουν άμεσα όλους τους πολίτες μας. Δεν πρέπει να περιοριστούμε στον εντοπισμό των προκλήσεων· η αντιμετώπισή τους πρέπει να γίνει με τρόπο που θα ανταποκρίνεται στις προσδοκίες και θα καθησυχάζει τις αγωνίες των πολιτών μας.
<P>
Ενόψει όλων αυτών, η Ένωση ασχολείται ορθώς με δύο γενικές παράλληλες πτυχές. Και στις δύο αυτές πτυχές ο ρόλος του Ευρωπαϊκού Κοινοβουλίου θα είναι κρίσιμος. Αφενός, συνεχίζουμε να μελετούμε το θέμα της συνταγματικής συνθήκης, στο οποίο θα επανέλθουμε τον προσεχή Ιούνιο με βάση έκθεση την οποία θα παρουσιάσει η καγκελάριος κ. Merkel. Αφετέρου, προσπαθούμε να αντιμετωπίσουμε με πρακτικό τρόπο τα συγκεκριμένα προβλήματα των πολιτών μας στο πλαίσιο των ισχυουσών Συνθηκών. Και οι δύο πτυχές είναι αναγκαίες. Δεν μπορούμε να αναβάλουμε την προσπάθεια επίτευξης προόδου σε πρακτικά θέματα· ομοίως, δεν μπορούμε να αγνοήσουμε την ανάγκη προσφοράς στην Ένωση μιας συνεκτικής, σύγχρονης βάσης για την αντιμετώπιση των προκλήσεων του νέου αιώνα.
<P>
" συνταγματική συνθήκη προορίζεται να χρησιμεύσει ως η αναγκαία βάση για την επίτευξη πρακτικής προόδου· η δε πρακτική πρόοδος για την οποία αγωνιζόμαστε θα συνεχιστεί και θα συμβάλει στη διαμόρφωση θετικών συνθηκών για την επίτευξη συμφωνίας στα επείγοντα θεσμικά ζητήματα. Επιτρέψτε μου στη συνέχεια να αναφερθώ σε αυτές τις δύο στενά συνδεδεμένες πτυχές.
<P>
Κανείς δεν μπορεί να προβλέψει με βεβαιότητα ποιο είναι το μέλλον της συνταγματικής συνθήκης. Όπως είναι φυσικό, δεν υπάρχουν εύκολες απαντήσεις. Θέλω, ωστόσο, να μοιραστώ μαζί σας εν συντομία τις σκέψεις μου, και αναμένω με μεγάλο ενδιαφέρον να ακούσω τις δικές σας απόψεις στη σημερινή μας συζήτηση.
<P>
Ένα καλό σημείο εκκίνησης στην προσπάθειά μας να αξιολογήσουμε τις μελλοντικές προοπτικές είναι συχνά να εξετάζουμε συνοπτικά γιατί και πώς φτάσαμε στο σημείο στο οποίο βρισκόμαστε. " ιστορία είναι σημαντική διότι μπορεί να μας βοηθήσει να κάνουμε συνετές επιλογές για το μέλλον. Από την περίοδο κατά την οποία η ιρλανδική Προεδρία είχε την τιμή να φέρει σε αίσιο πέρας τις διαπραγματεύσεις της Διακυβερνητικής Διάσκεψης, ανέπτυξα ιδιαίτερη επίγνωση των διαδικασιών που κατέστησαν δυνατή αυτή τη συμφωνία. Επιτρέψτε μου, λοιπόν, να ξεκινήσω υπενθυμίζοντας τρεις από τις θεμελιώδεις πραγματικότητες σχετικά με τη κατάσταση στην οποία βρισκόμαστε.
<P>
Πρώτον, είναι σημαντικό να μην λησμονούμε ότι η συνταγματική συνθήκη συμφωνήθηκε επειδή ήταν αναγκαία. " ανάγκη ύπαρξης των θεμελιωδών της διατάξεων δεν έχει μειωθεί· απεναντίας, έχει αυξηθεί. Χρειαζόμαστε τη συνεκτική εξωτερική πολιτική που μας προσφέρει προκειμένου να ανταποκριθούμε στα αυξημένα διεθνή μας καθήκοντα. Χρειαζόμαστε τις λεπτές, ισορροπημένες και αποτελεσματικές διατάξεις της στον τομέα της δικαιοσύνης και των εσωτερικών υποθέσεων για την ενίσχυση των προσπαθειών μας κατά του οργανωμένου εγκλήματος. Χρειαζόμαστε τις πιο ανοικτές, λεπτομερείς, δημοκρατικές και αποτελεσματικές διαδικασίες της, περιλαμβανομένου του σημαντικά ενισχυμένου ρόλου του Ευρωπαϊκού Κοινοβουλίου. Χρειαζόμαστε τις αρχές και τις αξίες της.
<P>
Επιπλέον, εκτός από τις συγκεκριμένες παραμέτρους της, έχουμε ανάγκη τη συνταγματική συνθήκη επειδή η μακροπρόθεσμη σταθερότητα, ευημερία και συνεκτικότητα της Ευρώπης είναι θεμελιώδους σημασίας για τους λαούς μας, καθώς και για τους πληθυσμούς πέραν των συνόρων μας.
<P>
Δεύτερον, η διαδικασία η οποία οδήγησε στη συμφωνία επί της συνταγματικής συνθήκης υπήρξε μακρά, περίπλοκη και δύσκολη. " Συνέλευση υπήρξε πρωτόγνωρη εμπειρία τόσο για τον ανοικτό της χαρακτήρα όσο και για τα επιτεύγματά της. Το Ευρωπαϊκό Κοινοβούλιο άσκησε μεγάλη επιρροή στις εργασίες της, οι οποίες ωφελήθηκαν επίσης σημαντικά από την άμεση συμμετοχή των εθνικών κοινοβουλίων. Κατά τη ΔΚΔ που ακολούθησε διεξήχθησαν εντατικές διμερείς και συλλογικές διαπραγματεύσεις στις οποίες ελήφθησαν πολύ προσεκτικά υπόψη οι απόψεις όλων των κρατών μελών, καθώς και της Επιτροπής και του Κοινοβουλίου. " διαδικασία βάσει της οποίας επιτεύχθηκε η συμφωνία ήταν λεπτομερής και δεν υπήρχαν αποκλεισμοί. Επισκέφθηκα όλες τις εθνικές πρωτεύουσες, όπως είχε την ευγένεια να υπενθυμίσει ο κ. Πρόεδρος, ακούγοντας όλες τις απόψεις, ενώ προσφέρθηκε σε όλους η δυνατότητα να συμβάλουν στο αποτέλεσμα.
<P>
Τρίτον, οι συμμετέχοντες μπόρεσαν στο τέλος να δεχτούν το αποτέλεσμα των διαπραγματεύσεων επειδή θεώρησαν ότι το συνολικό κείμενο ήταν ισορροπημένο. Ειδικότερα δε οι διατάξεις που αφορούσαν τη λειτουργία των θεσμικών οργάνων ήταν στενά συνδεδεμένες και συγκροτούσαν ένα ενιαίο σύνολο.
<P>
Οι δυσκολίες ως προς την προώθηση της συνταγματικής συνθήκης είναι σημαντικές, όμως κάθε ανάλυση των αναγκών της Ευρώπης, της μέχρι τώρα πορείας μας και των εναλλακτικών επιλογών με πείθουν ότι η ορθότερη και πιο ρεαλιστική επιλογή επί του παρόντος είναι να επανέλθουμε στο περιεχόμενο και στην ισορροπία της συνταγματικής συνθήκης. Γνωρίζω ότι το Ευρωπαϊκό Κοινοβούλιο συμμερίζεται εν γένει αυτή τη θέση.
<P>
Στα επόμενα βήματά μας, πρέπει να διασφαλίσουμε ότι η βάση για την επίτευξη προόδου δεν θα περιλαμβάνει αποκλεισμούς και θα λαμβάνει υπόψη τις ανησυχίες και τις απόψεις όλων των ενδιαφερομένων, περιλαμβανομένων των ευλόγων ανησυχιών που εκφράζουν οι πολίτες πολλών κρατών μελών.
<P>
" καγκελάριος κ. Merkel θα πραγματοποιήσει στενές διαβουλεύσεις με όλα τα κράτη μέλη και με τα θεσμικά όργανα. Δεν έχω καμία αμφιβολία ότι η έκθεση την οποία θα παρουσιάσει στο Ευρωπαϊκό Συμβούλιο του Ιουνίου θα είναι άψογα τεκμηριωμένη και σταθμισμένη. Επιτρέψτε μου, όμως, σε αυτό το στάδιο να σας εκθέσω τέσσερις προβληματισμούς.
<P>
Πρώτον, πρέπει να συνεχίσουμε να εργαζόμαστε για την αλλαγή του πλαισίου βάσει του οποίου θα επανεξετάσουμε τη συνταγματική συνθήκη. Αυτό σημαίνει ότι πρέπει να συνεχίσουμε να δίνουμε λύσεις, όσο το δυνατόν πιο αποτελεσματικά, στα προβλήματα που απασχολούν τους πολίτες μας για ευρύ φάσμα θεμάτων, από την ανεργία ως τις χρεώσεις της κινητής τηλεφωνίας και από τη διεύρυνση ως την καταπολέμηση της εγκληματικότητας. Άλλωστε, ως άμεσα εκλεγμένοι αντιπρόσωποι του ευρωπαϊκού λαού, αυτό ακριβώς πράττετε καθημερινά με μεγάλη αποτελεσματικότητα.
<P>
Δεύτερον, η 50ή επέτειος από την υπογραφή της Συνθήκης της Ρώμης τον προσεχή Μάρτιο μας προσφέρει μια σημαντική ευκαιρία να τονίσουμε στους πολίτες μας τα επιτεύγματα και τις δυνατότητες της Ένωσης. Μια συνοπτική, συναινετική και εύγλωττη δήλωση, με την ευκαιρία αυτής της επετείου, εξ ονόματος του Συμβουλίου, της Επιτροπής και του Ευρωπαϊκού Κοινοβουλίου, μπορεί να λειτουργήσει πολύ θετικά για την ένταξη του ευρύτερου θεσμικού μας διαλόγου σε νέο πλαίσιο, αντιμετωπίζοντας ενδεχομένως ορισμένες από τις επιμέρους ανησυχίες που έχουν έλθει στο φως μέσω των εθνικών διαλόγων για τη συνταγματική συνθήκη.
<P>
Τρίτον, όπως συνέβη και στο παρελθόν όταν οι Ευρωπαϊκές Συνθήκες αντιμετώπιζαν δυσκολίες σε εθνικό επίπεδο, θα μπορούσαν να εισαχθούν πρόσθετα στοιχεία για τη διευθέτηση των ανησυχιών που έχουν εκφραστεί. Προσθήκες αυτού του είδους μπορούν να εμπλουτίσουν αντί να υπονομεύσουν την ουσία και την ισορροπία του κειμένου της Συνθήκης.
<P>
Τέταρτον, η παρουσίαση, η έκταση και, σε ορισμένες περιπτώσεις, ο χαρακτήρας της συνταγματικής συνθήκης μπορούν επίσης να τροποποιηθούν σημαντικά χωρίς να επηρεάζεται η βασική ουσία και ισορροπία της. Για να αναφέρω ορισμένα παραδείγματα, μπορεί να υπογραμμιστεί περισσότερο ότι το κείμενο είναι μια Συνθήκη και ότι, από πολλές απόψεις, ουσιαστικά τροποποιεί παρά αντικαθιστά τις υφιστάμενες Συνθήκες.
<P>
Σε ό,τι αφορά την ιρλανδική κυβέρνηση, εμμένουμε με αποφασιστικότητα και ενθουσιασμό στη θέση μας ότι, αμέσως μόλις διευκρινιστεί πλήρως η κατάσταση, θα διοργανώσουμε δημοψήφισμα για την ουσία της συνταγματικής συνθήκης. " Συνθήκη παραμένει σημαντική για την Ευρώπη, για τον λαό μας και για όλους όσοι έχουν το βλέμμα στραμμένο στις αξίες μας.
<P>
Όπως ανέφερα αρχικά, η Ευρώπη επιβάλλεται να ασχοληθεί συγχρόνως με τη δεύτερη πτυχή την οποία έχουμε συμπεριλάβει στους στόχους μας, δηλαδή την αντιμετώπιση, κατά τον βέλτιστο δυνατό τρόπο υπό τις ισχύουσες Συνθήκες, των προτεραιοτήτων των πολιτών μας. Θεωρώ σημαντικό να διατηρηθεί σε γενικές γραμμές η σαφής διάκριση μεταξύ των δύο πτυχών. Πρέπει να αποφεύγουμε την επιλεκτική προκαταβολική εφαρμογή στοιχείων τα οποία είναι συνδεδεμένα με την ισορροπία της συνταγματικής συνθήκης.
<P>
Δεν πρέπει να είμαστε χωρίς λόγο απαισιόδοξοι σχετικά με τα όσα έχουμε επιτύχει μέχρι στιγμής σε πρακτικό επίπεδο. " ευρωπαϊκή οικονομία ενισχύεται. Ο αριθμός των απασχολούμενων έχει αυξηθεί. Μια ιστορική διεύρυνση, η οποία πριν από λίγα χρόνια έμοιαζε αδιανόητη, έχει πλέον εδραιωθεί και εμπλουτίζει σημαντικά την Ένωσή μας.
<P>
Δεν βρισκόμαστε, όμως, εδώ, είτε σε ευρωπαϊκό είτε σε εθνικό επίπεδο, για να εκφράζουμε την ικανοποίησή μας. Μια επιτυχημένη ποδοσφαιρική ομάδα δεν εστιάζει το βλέμμα της στην αίθουσα των τροπαίων, αλλά στις αναμετρήσεις στις οποίες πρόκειται να μετάσχει.
<P>
Αρκεί να διαβάσει κανείς την ημερήσια διάταξη οποιασδήποτε από τις συνεδριάσεις του Κοινοβουλίου σας για να αντιληφθεί την έκταση και την ένταση των προκλήσεων που αντιμετωπίζουμε. Ο χρόνος που έχω στη διάθεσή μου μου επιβάλλει να αναφερθώ στις βασικές προκλήσεις που φαίνεται ότι έχουν στρατηγική σημασία. Επιτρέψτε μου να θίξω εν συντομία πέντε από αυτές τις προκλήσεις.
<P>
" πρώτη πρόκληση είναι η ανταγωνιστικότητα, η οποία έχει πολλές σημαντικές ευρωπαϊκές πτυχές: βελτίωση του ρυθμιστικού πλαισίου, εφαρμογή ισχυρής και κατάλληλα προσαρμοσμένης πολιτικής ανταγωνισμού, έρευνα και ανάπτυξη, άρση των φραγμών στη λειτουργία της εσωτερικής αγοράς και -πάνω απ' όλα ίσως- καινοτομία, στην οποία μπορεί να συμβάλει σε μεγάλο βαθμό το προταθέν Ευρωπαϊκό Ινστιτούτο Τεχνολογίας. Στόχος μας πρέπει να είναι να κάνουμε την Ευρώπη ελκυστική σε επενδύσεις. Έχω τονίσει επανειλημμένα στους συναδέλφους μου στο Ευρωπαϊκό Συμβούλιο και την Επιτροπή ότι η Ευρώπη ανταγωνίζεται όλο και περισσότερο όχι στο εσωτερικό της, αλλά με άλλες περιοχές του κόσμου, κυρίως με την Ασία. Αυτή η πραγματικότητα πρέπει να ενισχύσει τον επείγοντα χαρακτήρα καθώς και τον προσανατολισμό της ανάπτυξης και εφαρμογής των πολιτικών σε ευρωπαϊκό επίπεδο.
<P>
Ο δεύτερος στρατηγικός μας στόχος πρέπει να είναι να διασφαλίσουμε ότι η ανταγωνιστικότητα δεν θα απειλεί το ευρωπαϊκό κοινωνικό πρότυπο, και ότι η ανταγωνιστικότητα και η κοινωνική ένταξη θα λειτουργούν συμπληρωματικά και όχι ανταγωνιστικά. Σε αυτήν ακριβώς τη βασική αρχή στηρίζεται το εθνικό μας σύστημα για τις σχέσεις μεταξύ των κοινωνικών εταίρων. Μέσω του εκτεταμένου και εντατικού κοινωνικού διαλόγου, πετύχαμε 18 διαδοχικά χρόνια οικονομικής ανάπτυξης, βελτιωμένης ποιότητας ζωής και μεγαλύτερης κοινωνικής συνοχής. Στην προσέγγισή μας σε ευρωπαϊκό επίπεδο, με τη θέσπιση νομοθεσίας όπου αυτό καθίσταται αναγκαίο, πρέπει να εφαρμόζουμε την αρχή ότι οι οικονομικές και οι κοινωνικές πολιτικές μπορούν και πρέπει να ενισχύουν η μία την άλλη. Πρωτίστως δε πρέπει να διασφαλίσουμε ότι η αλληλεγγύη και οι ευκαιρίες για όλους θα βρίσκονται στο επίκεντρο και θα καθορίζουν το μέλλον της Ένωσης. " λυδία λίθος για την αξιοπιστία της Ευρώπης σήμερα είναι το κατά πόσον μπορεί να υλοποιήσει πολιτικές οι οποίες θα καλλιεργήσουν την αλληλεγγύη στους κόλπους της Ευρωπαϊκής Ένωσης και θα εξασφαλίσουν ευκαιρίες για όλους τους πολίτες μας.
<P>
Έχω επίσης τη σταθερή πεποίθηση ότι πρέπει να καταστήσουμε πολύ πιο ουσιαστικό τον διάλογο σε ευρωπαϊκό επίπεδο. Πρέπει να επιδιώξουμε την έντονη συμμετοχή των κοινωνικών εταίρων, τόσο σε ευρωπαϊκό όσο και σε εθνικό επίπεδο, κυρίως των συνδικαλιστικών ενώσεων, σε γνήσιο διάλογο σχετικά με τη μεταρρύθμιση του ευρωπαϊκού κοινωνικού προτύπου και τον εκσυγχρονισμό των αγορών εργασίας.
<P>
" τρίτη στρατηγική πρόκληση είναι να αντιμετωπίσουμε τις αρνητικές πτυχές της παγκοσμιοποίησης, όπως το διασυνοριακό έγκλημα, η εμπορία ανθρώπων, η παράνομη μετανάστευση, καθώς και η μάστιγα των ναρκωτικών, τα οποία καταστρέφουν τόσες πολλές ζωές. Γνωρίζουμε ότι η ρύπανση μπορεί να προκαλέσει καταστροφικές κλιματικές αλλαγές. Βεβαίως, η ευθύνη για πολλούς από αυτούς τους τομείς ανήκει κυρίως στα κράτη μέλη. Στον βαθμό, όμως, που το κλίμα και οι εγκληματίες δεν σταματούν στα σύνορα μεταξύ των χωρών μας, πρέπει να συνεργαστούμε ώστε να διασφαλίσουμε τη λήψη όλων των αναγκαίων μέτρων σε ευρωπαϊκό επίπεδο.
<P>
Τέταρτον, η Ευρώπη πρέπει να αναλάβει πλήρως τον ρόλο που της αντιστοιχεί στο σύνολο των εξωτερικών της αρμοδιοτήτων. Δεν θα επιμείνω περισσότερο σε αυτό διότι υπογράμμισα ήδη στην εισαγωγική μου ομιλία τον όλο και πιο σημαντικό ρόλο που διαδραματίζει και καλείται να διαδραματίσει η Ένωση στο διεθνές πεδίο. Είναι, βεβαίως, αναγκαία η επαρκής χρηματοδότηση της Ευρώπης, μεταξύ άλλων, στον τομέα της ΚΕΠΠΑ, προκειμένου να μπορεί να ανταποκριθεί στις αυξημένες ευθύνες της στα δυτικά Βαλκάνια, στην ευρύτερη γειτονιά μας και σε πιο μακρινές περιοχές του κόσμου, ιδίως έναντι των πιο φτωχών περιοχών οι οποίες έχουν ανάγκη τη βοήθειά μας και με τις οποίες η Ευρώπη πρέπει να συνεχίσει να καλλιεργεί ιδιαίτερους δεσμούς φιλίας.
<P>
" πέμπτη, και σπουδαιότερη ίσως, πρόκληση -και είμαι βέβαιος ότι θα συμφωνήσετε- είναι βελτίωση της σχέσης της Ευρώπης με τους πολίτες της. Αυτή η πρόκληση σχετίζεται, ασφαλώς, με τις υπόλοιπες. Δεν μπορούμε να στείλουμε θετικά μηνύματα στην κοινωνία αν δεν υπάρχουν τέτοια θετικά μηνύματα. Οφείλουμε, όμως, να δείξουμε σαφώς ότι η Ευρώπη είναι μέρος της λύσης, και όχι του προβλήματος, όσον αφορά την παγκοσμιοποίηση. Πρέπει να δείξουμε ότι το ευρωπαϊκό κοινωνικό πρότυπο παραμένει κεντρικό μέλημα στο πλαίσιο της αυξημένης ανταγωνιστικότητας. Οι πολίτες μας δεν πρέπει να είναι αλλά και να αισθάνονται ασφαλείς. Πρέπει να δράσουμε, αλλά πρέπει επίσης να εξηγήσουμε τι κάνει και τι μπορεί να κάνει η Ευρώπη για να προσφέρει ασφάλεια στους πολίτες μας. Πρέπει να βοηθήσουμε πολύ πιο αποτελεσματικά τους πολίτες να συνειδητοποιήσουν ότι, με τις εξωτερικές μας πολιτικές, προάγουμε όλο και περισσότερο και όλο και πιο ουσιαστικά τα συμφέροντα, τις προτεραιότητες και τις αξίες τους. Κατανοώ πλήρως ότι μεγάλο μέρος της ευθύνης προκειμένου να εξηγήσουμε με ακρίβεια και αμεροληψία το περιεχόμενο και τις πολιτικές της Ευρώπης ανήκει στα εθνικά κράτη. Σε κάθε περίπτωση, είναι μια από τις προτεραιότητες της κυβέρνησής μου.
<P>
Ο σεβασμός της ποικιλομορφίας μπορεί να συμβάλει σημαντικά στην προσπάθεια να φέρουμε την Ένωση πιο κοντά στους πολίτες της. Σας ευχαριστώ, κύριε Πρόεδρε, για την ανακοίνωσή σας ότι για πρώτη φορά σήμερα θα αρχίσει να χρησιμοποιείται και η ιρλανδική γλώσσα, ενώ από 1ης Ιανουαρίου 2007 θα καταστεί η 21η γλώσσα της Ευρωπαϊκής Ένωσης.
<P>
(GA) Τίποτε δεν θα μπορούσε να καταδείξει με καλύτερο τρόπο τον σεβασμό με τον οποίο αντιμετωπίζει η Ευρώπη τον ιδιαίτερο χαρακτήρα των κρατών μελών της από ό,τι η αναβάθμιση του καθεστώτος της ιρλανδικής γλώσσας από την 1η Ιανουαρίου. " Ιρλανδία εκφράζει την ιδιαίτερη ευγνωμοσύνη της στο Κοινοβούλιο για τη στήριξη που παρείχατε στη θέσπιση των νέων διατάξεων.
<P>
(EN) Επιτρέψτε μου, εν κατακλείδι, να δηλώσω ότι δεν πρέπει να λησμονούμε το γεγονός ότι κεντρικό στοιχείο της Ευρώπης μας, όταν ιδρύθηκε πριν από μισό αιώνα, ήταν η βούληση να επιτύχουμε τη μόνιμη ειρήνη "μεταξύ λαών επί μακρόν χρόνον αντιτιθεμένων δι' αιματηρών διαιρέσεων", όπως αναφέρεται στην πρώτη Συνθήκη. " Ένωση στάθηκε απολύτως επιτυχής ως προς αυτόν τον στόχο εντός των συνόρων μας. " Ένωση καθίσταται επίσης όλο και πιο σημαντικός παράγοντας σταθερότητας εκτός των συνόρων μας.
<P>
Θέλω να κάνω ιδιαίτερη μνεία στο γεγονός ότι η Ευρωπαϊκή Ένωση διαδραμάτισε κρίσιμο ρόλο στην εξέλιξη της ειρηνευτικής μας διαδικασίας στη Βόρεια Ιρλανδία. " Ένωση δεν μας προσέφερε μόνο γενναιόδωρη οικονομική στήριξη, αλλά και ένα πλαίσιο, καθώς και ένα πρότυπο προς μίμηση. Θέλω σήμερα να σας μεταφέρω τη βαθύτατη εκτίμηση του ιρλανδικού λαού για την αξιόλογη, συνεπή και διαρκή στήριξη που προσέφερε το Ευρωπαϊκό Κοινοβούλιο υπέρ της ειρήνης στο νησί της Ιρλανδίας.
<P>
Το δεύτερο μισό του 21ου αιώνα, μια νέα γενιά Ευρωπαίων θα ζει με τις συνέπειες των αποφάσεων τις οποίες θα λάβουμε. Ευελπιστώ ότι, όταν στρέφουν το βλέμμα τους προς τη σύγχρονη γενιά Ευρωπαίων, θα μπορούν να διαπιστώσουν ότι είχαμε τη φαντασία, τη γενναιότητα και την ευφυΐα να εδραιώσουμε τη μοναδική μας Ένωση και να δημιουργήσουμε μια σταθερή, ολοκληρωμένη και συναινετική βάση για την προώθηση των επιτευγμάτων της.
<P>
Είναι τιμή μου που βρίσκομαι εδώ, κύριε Πρόεδρε, και σας ευχαριστώ.
<P>
(Χειροκροτήματα)
<SPEAKER ID="017" NAME="Πρόεδρος">
Σας ευχαριστούμε πολύ, Taoiseach Ahern.
<P>
Θα ακολουθήσουν τώρα οι ομιλίες εξ ονόματος των Ομάδων. Πριν τους δώσω τον λόγο, θα ήθελα να επισημάνω ότι δύο εξ αυτών -ο κ. Schulz και ο κ. Watson- επανεξελέγησαν σήμερα Πρόεδροι των πολιτικών ομάδων τους και συνεπώς θα ήθελα να τους συγχαρώ.
<P>
(Χειροκροτήματα)
<SPEAKER ID="018" NAME="Hans-Gert Poettering">
εξ ονόματος της Ομάδας PPE-DE. - (DE) Κύριε Πρόεδρε, κύριε πρωθυπουργέ, κυρίες και κύριοι, είναι θαυμάσιο το πώς συμπληρώνουμε ο ένας τον άλλο, κύριε Πρόεδρε. Ήθελα τώρα να εκφράσω κι εγώ τα συγχαρητήριά μου, αλλά θα αρχίσω με εσάς και θα σας συγχαρώ για την εκλογή σας, καθώς η European Voice σας ανακήρυξε χθες τον ευρωβουλευτή του έτους 2006. Μπράβο σας! Θα ήθελα επίσης να συγχαρώ τον κ. Schulz και τον κ. Watson για την επανεκλογή τους. Καθώς είμαι και ο ίδιος πρόεδρος Ομάδας, γνωρίζω ασφαλώς τι σημαίνει αυτό γι' αυτούς. Μόλις άκουσα ότι επανεξελέγη και ο κ. Cohn-Bendit και υποθέτω πως το ίδιο ισχύει και για την κ. Frassoni, και γι' αυτό εκφράζω και σε εκείνους τα θερμά μου συγχαρητήρια.
<P>
(Χειροκροτήματα)
<P>
" ανανέωση της εντολής για άλλα δυόμισι χρόνια είναι πάντα μία ευχάριστη εμπειρία για τους προέδρους των Ομάδων. Αυτή τη στιγμή δεν μπορώ να πω τι θα συμβεί σε εμένα, χαίρομαι όμως ακόμα περισσότερο για την επανεκλογή των συναδέλφων μου.
<P>
Κύριε πρωθυπουργέ, μέσα από τα λόγια σας μιλά η καλή ευρωπαϊκή φωνή της Ιρλανδίας και αυτά που είπατε δεν οφείλονται μόνο στο γεγονός ότι η Ιρλανδία ευνοήθηκε τόσο από την Ευρωπαϊκή Ένωση, αλλά και επειδή είσαστε εκ πεποιθήσεως Ευρωπαίος, αυτό δε ήταν πάντα η θετική μας εμπειρία σχετικά με την Ιρλανδία: είτε έχει την εξουσία η δική σας ή η δική μας πολιτική οικογένεια -ο τελευταίος πρωθυπουργός σας από τη δική μας πολιτική οικογένεια ήταν ο John Bruton που τώρα είναι ο πρέσβης μας στην Ουάσιγκτον- πάντα είναι έκδηλη η βαθιά αφοσίωση της Ιρλανδίας στην ευρωπαϊκή ολοκλήρωση και η σημερινή σας ομιλία το κατέστησε αυτό φανερό γι' άλλη μια φορά. " σημερινή σας παρουσία εδώ μας χαροποιεί και μας ευχαριστεί.
<P>
Τώρα πρέπει να σκεφτούμε για το μέλλον της Ευρώπης και ο κ. Ahern αναφέρθηκε στην 25η Μαρτίου που σηματοδοτεί τα πενήντα χρόνια των Συνθηκών της Ρώμης. Θεωρώ τη δήλωση του Βερολίνου -μια κοινή δήλωση του Ευρωπαϊκού Συμβουλίου, του Ευρωπαϊκού Κοινοβουλίου και της Επιτροπής- μια καλή ευκαιρία για να πούμε στους πολίτες της Ευρωπαϊκής Ένωσης ότι εμείς, τα ευρωπαϊκά θεσμικά όργανα, παρά τη διαφορά απόψεων που έχουμε σε κάποια θέματα, είμαστε ενωμένοι και αποφασισμένοι να οδηγήσουμε την Ευρωπαϊκή Ένωση σε ένα λαμπρό μέλλον. Αν το καταφέρουμε αυτό στο Βερολίνο, θα έχουμε δώσει ένα σημαντικό πολιτικό και ψυχολογικό μήνυμα για τη σύνοδο κορυφής στο τέλος Ιουνίου, όπου, πρώτον, θα πρέπει να αποφασιστεί τι θα γίνει σχετικά με τη συνταγματική συνθήκη και δεύτερον, ποια εντολή θα δώσουμε στη διάσκεψη που θα ασχοληθεί με αυτό. Μιλώντας εξ ονόματος της Ομάδας μας και ειδικότερα του τμήματος του ΕΛΚ, μπορώ να πω ότι ασφαλώς εμμένουμε στην αποτελεσματική, δυναμική και δραστική συμμετοχή του Σώματος σε κάθε τέτοια διάσκεψη και σας ζητάμε να μας υποστηρίξετε σε αυτό, κύριε πρωθυπουργέ.
<P>
Ελπίζουμε να προχωρήσει το θέμα στα τέλη Ιουνίου και να μπορέσουμε να αποφασίσουμε για το μέλλον της συνταγματικής συνθήκης υπό την προεδρία της Πορτογαλίας και της Σλοβενίας. Θα ήθελα να ξεκαθαρίσω μιλώντας εξ ονόματος της Ομάδας μας και ειδικότερα του τμήματος του ΕΛΚ ότι δεν θέλουμε να ξαναρχίσουμε από την αρχή -θα ήταν απόλυτα εσφαλμένο να μιλάμε για "νέες διαπραγματεύσεις" αλλά θέλουμε να διατηρηθεί κατά το δυνατόν το περιεχόμενο της συνταγματικής συνθήκης, ιδίως οι μεταρρυθμίσεις στο πρώτο μέρος και το τμήμα που αφορά τις αξίες στον Χάρτη. Ένας λόγος γι' αυτό είναι πως είμαστε πεπεισμένοι ότι χρειαζόμαστε τις αξίες αυτές. " Ευρωπαϊκή Ένωση δεν έχει μέλλον αν δεν είναι θεμελιωμένη σε αξίες.
<P>
Δεύτερον, πρέπει να προετοιμάσουμε την Ευρωπαϊκή Ένωση προκειμένου να αντιμετωπίσει τις επικείμενες προκλήσεις, όχι μόνο στην εσωτερική, αλλά και την εξωτερική της πολιτική. Πρέπει να ενισχύσουμε και να ενδυναμώσουμε την Ευρωπαϊκή Ένωση, να την κάνουμε πιο δημοκρατική, πιο αποτελεσματική και πιο διαφανή. Δηλώσατε την πίστη σας σε αυτό και σας ευχαριστούμε. Αν συνεχίσουμε μαζί αυτήν την πορεία, τότε θα επιτύχουμε μαζί.
<SPEAKER ID="019" NAME="Πρόεδρος">
Σας ευχαριστώ για τη χρήση του χρόνου σας, κύριε Poettering. Όταν συνεχάρην τον κ. Schulz και τον κ. Watson, δεν είχα ενημερωθεί ότι ο κ. Cohn-Bendit και η κ. Frassoni είχαν εκλεγεί επίσης συμπρόεδροι των Ομάδων τους· θα ήθελα να τους συγχαρώ επίσης.
<SPEAKER ID="020" NAME="Martin Schulz">
εξ ονόματος της Ομάδας PSE. - (DE) Κύριε Πρόεδρε, κυρίες και κύριοι, σας ευχαριστώ για τα συγχαρητήριά σας. Θέλω κι εγώ να συγχαρώ όλους όσους εξελέγησαν, ανεξάρτητα με το αξίωμά τους, τώρα όμως θέλω να επικεντρωθώ στην ομιλία του κ. Ahern.
<P>
Θεωρώ καλό το ότι ο κ. Ahern ήρθε εδώ στο Σώμα και τον ευχαριστώ για την παρουσία του, γιατί είναι γεγονός πως αυτό δεν είναι κάτι αυτονόητο. Δεν καταφέρνουν όλοι οι συνάδελφοί του στο Ευρωπαϊκό Συμβούλιο να βρουν το θάρρος να έρθουν εδώ και να δηλώσουν την πίστη τους στην Ευρώπη. Θα ήθελα να πω ξεκάθαρα ότι θεωρώ αξιέπαινους τους αρχηγούς κυβερνήσεων που υποστηρίζουν δημόσια το ευρωπαϊκό σχέδιο διότι έρχονται εδώ και λένε πως όποιες κι αν είναι οι δυσκολίες, εκείνοι υποστηρίζουν την Ευρώπη.
<P>
(Χειροκροτήματα)
<P>
Είναι γεγονός ότι υπάρχουν πάρα πολλοί αρχηγοί κυβερνήσεων που έρχονται εδώ χωρίς να γίνεται αισθητή η παρουσία τους, που αποφεύγουν το Σώμα και σταματούν εδώ ίσως μόνο για λίγο, για να συγκεντρώσουν χρήματα από κάποιο ευρωπαϊκό ταμείο και να τα πάνε στην πατρίδα τους, όπου θα πουν βέβαια πως το πρόβλημα είναι η Ευρώπη! Τέτοιοι υπάρχουν παραπάνω από αρκετοί. Αυτό που χρειαζόμαστε, είναι άντρες και γυναίκες σε ηγετικές θέσεις στην Ευρώπη -είτε στα κράτη μέλη είτε στα ευρωπαϊκά θεσμικά όργανα- που θα δηλώνουν δημόσια την πίστη τους σε αυτό το εγχείρημα και γι' αυτό, κύριε Ahern, πρέπει να αρχίσω ευχαριστώντας σας για την παρουσία σας εδώ.
<P>
Επιτρέψτε μου να κάνω μία δεύτερη παρατήρηση που αφορά το περιεχόμενο της ομιλίας σας. Μπορεί να πει κανείς "ναι" σε όλα της τα σημεία, κύριε πρωθυπουργέ. Οι πέντε προτεραιότητες που διατυπώσατε, η πεποίθηση ότι η Ιρλανδία είναι καταρχήν υπέρ του Συντάγματος, η επιθυμία σας να διατηρηθούν όλα όσα αποτελούν τον πυρήνα του, η προειδοποίησή σας να μην το εγκαταλείψουμε διότι το βασικό του περιεχόμενο είναι το θεμέλιο του μέλλοντος της Ευρώπης - όλα αυτά είναι θαυμάσια, αυτό ωστόσο που λείπει είναι η επικύρωση του συντάγματος από την Ιρλανδία. Σας ζητώ λοιπόν να βρείτε τώρα το θάρρος να το κάνετε. Αν η σημερινή σας ομιλία είναι μια τούρτα, αυτό θα ήταν το κερασάκι της.
<P>
Ωστόσο, δεν θέλω να σας ζητήσω πάρα πολλά, γιατί έχετε κάνει τουλάχιστον το πρώτο βήμα προς τη σωστή κατεύθυνση και ακόμη κι αν η Ιρλανδία επικύρωνε τώρα το Σύνταγμα, αυτό δεν θα μας πήγαινε πολύ μακριά. Οπωσδήποτε όμως έτσι θα είχαν προβεί σε επικύρωση 19 από τα 27 κράτη μέλη, και εφόσον 18 κράτη το έχουν κάνει ή ετοιμάζονται να το κάνουν, μπορούμε και πρέπει να διαπιστώσουμε ότι η πλειονότητα των κρατών μελών της Ευρωπαϊκής Ένωσης θέλει το περιεχόμενο του Συντάγματος, ενώ αυτά που δεν το θέλουν, είναι μειοψηφία. Θεωρώ ότι μπορεί κανείς να πει πως η μειοψηφία είναι αυτή που πρέπει να υποχωρήσει. Είναι απαράδεκτο να συζητάμε όλοι για το μέλλον της Ευρώπης ενώ εκείνοι που λένε "όχι" θεωρούν πως αυτό δεν τους αφορά. Πρέπει λοιπόν και οι Ολλανδοί και οι Γάλλοι να συμμετάσχουν σε μια μελλοντική διαδικασία βάσει ενός κειμένου που ενέκρινε η συντριπτική πλειονότητα των κρατών μελών!
<P>
Θεωρώ ότι αν δεν απομακρυνθούμε πολύ από αυτό το κείμενο, αν μπορέσουμε πραγματικά να διατηρήσουμε το περιεχόμενό του, θα γλιτώσουμε τον Πρόεδρο της Επιτροπής από το να γυρίζει σαν τον ραβδοσκόπο αναζητώντας χαρτοφυλάκια για τους Επιτρόπους του. Αν χρειάζονται αποδείξεις για το ότι η Νίκαια δεν λειτουργεί και χρειαζόμαστε επειγόντως το Σύνταγμα, τις έχουμε με αυτό που βλέπουμε να συμβαίνει με τους Επιτρόπους από τη Βουλγαρία και τη Ρουμανία.
<P>
Ευχαριστώ πολύ, κύριε Ahern. Σας χρειαζόμαστε στην πορεία μας προς ένα ανανεωμένο σύνταγμα και σας ευχαριστούμε για την ενθαρρυντική ομιλία σας.
<P>
(Χειροκροτήματα)
<SPEAKER ID="021" NAME="Graham Watson">
εξ ονόματος της Ομάδας ALDE. - (EN) Κύριε Πρόεδρε, όπως αποκάλυψε η έρευνα της Επιτρόπου Wallström -η οποία παρουσιάστηκε σε μια από τις επιτροπές μας την περασμένη εβδομάδα- η κρίση στην Ευρωπαϊκή Ένωση είναι τόσο συνταγματική όσο και επικοινωνιακή. Κινδυνεύουμε, αργά αλλά σταθερά, να χάσουμε την αξιοπιστία μας και την εμπιστοσύνη των πολιτών λόγω της συλλογικής μας αποτυχίας να ανταποκριθούμε στις ανησυχίες τους και της αδυναμίας μας να προσφέρουμε μια συνεκτική και αποδεκτή λύση.
<P>
Αυτές οι ανησυχίες είναι πολλές και ποικίλες, αλλά, κατά τη γνώμη μου, αφορούν κυρίως αντιδράσεις στις προκλήσεις του κόσμου στον οποίο ζούμε. Παρατηρούμε ραγδαία αύξηση του παγκοσμίου πληθυσμού, παρότι ο πληθυσμός της ηπείρου μας μειώνεται, ενώ οι καρποί των προσπαθειών μας ή τα οφέλη της παγκοσμιοποίησης δεν κατανέμονται ισότιμα. Ως εκ τούτου, πολλοί εκφράζουν τη δυσαρέσκειά τους μέσω της αποχής. Δημιουργούμε μια παγκόσμια οικονομία χωρίς να διαμορφώνουμε ένα αντίστοιχο παγκόσμιο κοινωνικό συμβόλαιο. Αντιμετωπίζουμε μια μείζονα πρόκληση, όπως ανέφερε ο κ. πρωθυπουργός, από το διεθνές οργανωμένο έγκλημα, δεδομένου ότι υπάρχουν πλέον εγκληματικές οργανώσεις οι οποίες είναι πιο ισχυρές και από ορισμένες εθνικές κυβερνήσεις. Εντούτοις, η Ένωση μοιάζει να ενδιαφέρεται περισσότερο για την επίλυση των προβλημάτων του παρελθόντος, και όχι του παρόντος ή του μέλλοντος.
<P>
Τα μέσα για την επίλυση αυτών των προβλημάτων βρίσκονται στη διάθεσή μας, με τη μορφή της κοινής εξωτερικής πολιτικής και πολιτικής ασφάλειας καθώς και της πολιτικής δικαιοσύνης και εσωτερικών υποθέσεων, αλλά μένουν ανεκμετάλλευτα. " ειρωνεία είναι ότι το Σύνταγμα, όπως διαμορφώθηκε από τη Συνέλευση, μάλλον ανταποκρινόταν στις ανησυχίες των περισσότερων επικριτών. Δυστυχώς, η πολιτική τάξη της Ευρώπης δεν κατάφερε να εξηγήσει αυτή την πτυχή, και την ευθύνη γι' αυτό την φέρουμε όλοι. Αφήσαμε το πεδίο ελεύθερο στους επικριτές του Συντάγματος και συνεχίζουν να μην υπάρχουν σοβαρές ενδείξεις ότι στη Γαλλία θα διεξαχθεί πιο νηφάλιος ή ουσιαστικός διάλογος σχετικά με τη θέση της στην Ευρώπη ενόψει των εκλογών του προσεχούς Μαΐου, ή ότι ο πληθυσμός των Κάτω Χωρών, μετά τις εκλογές της προηγούμενης εβδομάδας, έχει πραγματικά αποφασίσει ποια στάση πρόκειται να τηρήσει. Θα ήταν πολύ εύκολο να συναγάγουμε ότι η νίκη των αντιευρωπαϊκών κομμάτων επιβεβαιώνει ότι κάναμε λάθος, όμως είναι αναγκαίο να προσέλθουν στο Κοινοβούλιο οι πρωθυπουργοί των δύο αυτών χωρών και να μας εξηγήσουν πώς μπορούμε, κατά τη γνώμη τους, να προχωρήσουμε εφεξής. Στην Πολωνία εκφράζεται άρνηση, ενώ στην άλλη πλευρά του στενού της Μάγχης επικρατεί αμήχανη σιωπή, η οποία αποτελεί έκφραση τόσο ανακούφισης όσο και αμηχανίας.
<P>
Ευελπιστώ ότι οι Γερμανοί θα επιτύχουν την επανέναρξη του διαλόγου. Επικροτώ την αποφασιστικότητα που έχει εκφράσει η Angela Merkel, όμως φοβούμαι ότι θα δυσκολευτεί πολύ να επιτύχει τον στόχο της στα χρονικά περιθώρια της γερμανικής Προεδρίας. Επ' αυτού η Ιρλανδία μπορεί να διαδραματίσει πολύ σημαντικό ρόλο, κύριε πρωθυπουργέ, όχι μόνο λόγω του ρόλου που διαδραματίσατε στη Συνέλευση, ή της πείρας σας από τη διενέργεια δύσκολων δημοψηφισμάτων, αλλά λόγω του ρόλου της Ιρλανδίας στην επιστροφή, όπως αναφέρατε, στο περιεχόμενο και στην ισορροπία της συνταγματικής συνθήκης, καθώς και της δυνατότητάς της να συνεργαστεί με την Πορτογαλία και τη Σλοβενία. Δημιουργήστε μια συμμαχία μικρότερων χωρών οι οποίες γνωρίζουν πόσο σημαντικό είναι να ανταποκριθούμε στις προκλήσεις της παγκοσμιοποίησης. Δημιουργήστε μια συμμαχία πολιτικών δυνάμεων οι οποίες, έναντι των προκλήσεων της παγκοσμιοποίησης, αναγνωρίζουν ότι πρέπει να αφήσουμε τις πόρτες της Ένωσης ανοικτές, και όχι να οχυρωνόμαστε πίσω από τείχη.
<P>
Πρέπει να δείξουμε στους πολίτες μας ότι η Ευρωπαϊκή Ένωση μπορεί να επιτελέσει έργο στον τομέα της ενεργειακής πολιτικής, σε θέματα όπως οι χρεώσεις διεθνούς περιαγωγής στην κινητή τηλεφωνία, και κυρίως στον τομέα της δικαιοσύνης και των εσωτερικών υποθέσεων. Αυτό μπορούμε να το επιτύχουμε με βάση τις ισχύουσες Συνθήκες, μέσω της ρήτρας γέφυρας.
<P>
Αντικειμενικά, η Ένωσή μας είναι εξαιρετικά επιτυχημένη. Συνεπώς, πρέπει να σας απασχολεί λιγότερο η αλλαγή του Συντάγματος και περισσότερο η επίδειξη του αναγκαίου συλλογικού θάρρους ώστε να βγείτε στην κοινωνία και να πείσετε τους πολίτες για την αναγκαιότητά του.
<SPEAKER ID="022" NAME="Johannes Voggenhuber">
εξ ονόματος της Ομάδας Verts/ALE. - (DE) Κύριε Πρόεδρε, κύριε Ahern, η επανεκλογή φτιάχνει τη διάθεση. Ίσως αυτός είναι ο λόγος για τον οποίο η Ομάδα μου μου ζήτησε να μιλήσω σήμερα, για να μην είμαι άλλος ένας ήπιος πρόεδρος ομάδας.
<P>
Φυσικά, κύριε πρωθυπουργέ, σας καλωσορίζω κι εγώ θερμά εξ ονόματος της Ομάδας μας και σας ευχαριστώ που ήρθατε. Είπατε πως κανείς δεν ξέρει ποιο μέλλον επιφυλάσσεται στη συνταγματική συνθήκη. Πρέπει να παραδεχτώ πως θα αισθανόμουν πιο ευτυχής αν ήξερα οριστικά ποιοι είναι οι σκοποί των κυβερνήσεων στο θέμα αυτό. Ενάμισι έτος διακοπή για περισυλλογή και σκέψη, που έχει ήδη πάρει παράταση ενός έτους - και ποιο ήταν το αποτέλεσμα; Ούτε βλέπω ούτε ακούω κανέναν να σκέφτεται και κανείς δεν μας μιλάει, μολονότι εσείς το κάνατε αυτό σήμερα, και είσαστε ένας από τους λίγους. Ίσως επανέλθουμε στις προτάσεις σας, όμως τι εξετάστηκε ή διασαφηνίστηκε τελικά σε αυτούς τους 18 μήνες; Οι μεγάλοι δεν ρωτούν ποια είναι τα αίτια αυτής της κρίσης, δεν θέλουν να μάθουν ποια ήταν τα κίνητρα όσων είπαν "όχι" στη Γαλλία και στις Κάτω Χώρες ή να ακούσουν για τις προδομένες προσδοκίες των πολιτών και για τους λόγους αυτής της συστηματικής πρόκλησης απογοήτευσης. Ούτε και αναζητούν νέους δρόμους και διεξόδους από την κρίση. Πού λοιπόν εξετάζονται όλα αυτά; Εγώ δεν βλέπω πραγματικούς λόγους για να ελπίζουμε σε ένα νέο ξεκίνημα υπό τη γερμανική προεδρία του Συμβουλίου.
<P>
Τα παρατηρώ όλα αυτά από τότε που άρχισαν. Αυτή η συνταγματική διαδικασία δεν προέκυψε από την κατανόηση ή τον ιδεαλισμό, και οι αρχηγοί των κυβερνήσεων δεν εμπνέονταν από κάποιο όραμα κατά την έναρξή της. " διαδικασία δρομολογήθηκε εξαιτίας του θλιβερού γεγονότος ότι το Άμστερνταμ απέτυχε, ότι η Νίκαια ήταν κυριολεκτικά μια καταστροφή, ότι υπήρχε μαζική κρίση εμπιστοσύνης σε όλους τους λαούς της Ευρώπης. Αιτία ήταν το γεγονός ότι αυτή η Ένωση βρισκόταν σε αδιέξοδο, ήταν απλά ανίκανη να δράσει.
<P>
Μετά, φυσικά, είχαμε ένα διπλό "όχι" και πρέπει να εξετάσουμε τους λόγους. Αυτό που με εκπλήσσει, είναι: οι πολιτικοί αγαπούν τις δημοσκοπήσεις και όταν γίνεται μια καλή δημοσκόπηση, δεν έχω δει κανένα που να διστάζει να την επικαλεστεί. Το Ευρωβαρόμετρο έκανε μετά τα δημοψηφίσματα στη Γαλλία και τις Κάτω Χώρες εκτενείς και καλές αποτιμήσεις σχετικά με τους λόγους και με τις προσδοκίες των πολιτών. Δεν θα αναφερθώ σε εκείνους που ψήφισαν "ναι" και έτσι τώρα έχουμε 18 κράτη μέλη και τη συντριπτική πλειονότητα του πληθυσμού και των κρατών της Ευρώπης, αλλά στο 62% των Ολλανδών και το 65% των Γάλλων που είπαν "όχι" - αυτοί λοιπόν είπαν επίσης: "ναι, θέλουμε ένα ευρωπαϊκό σύνταγμα, θέλουμε να αναθεωρηθεί", είπαν μάλιστα ποιος θα ήταν ο στόχος, συγκεκριμένα περισσότερες αρμοδιότητες της ΕΕ στα κοινωνικά ζητήματα. Εγώ δεν άκουσα ποτέ μέλος κάποιας κυβέρνησης να εκφράζει τον προβληματισμό του πάνω σε αυτό.
<P>
Εκπλήσσομαι πολύ με όσα είπατε σήμερα. Στην ουσία, αυτά που είπατε καταλήγουν σε δύο γνωστές προτάσεις: συνθήκη αντί για σύνταγμα. Πρέπει να σας πω, κύριε πρωθυπουργέ, ότι οι κυβερνήσεις και όχι οι λαοί της Ευρώπης ήταν εκείνοι που δεν ήθελαν να δοθεί στην πολιτική αυτή κοινότητα ένα σύνταγμα. " διά της βίας επιβολή των συγκεκριμένων πολιτικών με τον τρόπο που προτείνεται θα αποτύχει εξαιτίας ακριβώς αυτής της κρίσης εμπιστοσύνης στην Ευρώπη, αυτής της κρίσης της ευρωπαϊκής δημοκρατίας.
<SPEAKER ID="023" NAME="Gabriele Zimmer">
εξ ονόματος της Ομάδας GUE/NGL. - (DE) Κύριε Πρόεδρε, κύριε Ahern, παρακολούθησα εντυπωσιασμένη την ομιλία σας. Θεωρώ ότι φθάσαμε σε ένα σημείο που εύκολα θα μπορούσαμε να χαρακτηρίσουμε ως point of no future εφόσον συνεχίσουμε να προχωρούμε όπως μέχρι σήμερα.
<P>
Ο κ. Ahern ήταν σαφής λέγοντας ότι θεωρεί πως το μέλλον της Ευρώπης εξαρτάται από τη μοίρα της συνταγματικής συνθήκης για την Ευρωπαϊκή Ένωση. Αυτό όμως προϋποθέτει πως πρέπει να διεξαχθεί μία μακρόπνοη διαδικασία συζήτησης με τους πολίτες αυτής της Ένωσης. Υπάρχουν περισσότεροι λόγοι από αυτούς που έχουν αναφερθεί ήδη επανειλημμένα για το γεγονός ότι οι πολίτες φοβούνται πως αυτή η Ευρωπαϊκή Ένωση δεν θα μπορέσει να τους προσφέρει ένα μέλλον.
<P>
Δεν πιστεύω ότι το κείμενο με τη μορφή που παρουσιάστηκε προσφέρει απαντήσεις σε μία αντίφαση που δυστυχώς πολύ συχνά αγνοείται, γιατί παρ' όλο που έχουμε προσδιορίσει τον πλούτο που έφεραν στην Ευρωπαϊκή Ένωση οι διάφοροι λαοί και έθνη -συγκεκριμένα τις πολύ διαφορετικές πολιτισμικές τους ταυτότητες- δεν καταφέραμε να προσδιορίσουμε τι θα κάνουμε εμείς όλοι μαζί αυτόν τον πλούτο. Το ένα θέμα είναι η ερώτηση τι φέρνουμε μαζί μας, αλλά το να εξετάσουμε τι θα κάνουμε με αυτά και πώς μπορεί να αναπτυχθεί μέσα από αυτά μία κοινή πολιτική ταυτότητα είναι μια διαδικασία που δεν μπορεί να γίνεται παρεμπιπτόντως, και μάλιστα με το να λέμε στον κόσμο διαρκώς τα ίδια και τα ίδια, ότι δηλαδή δεν έχουν ακόμα καταλάβει το καλό που προσπαθούμε να κάνουμε.
<P>
Γι' αυτό πιστεύω πως πρέπει να λάβουμε υπόψη τις καθημερινές εμπειρίες των ανθρώπων στην Ευρωπαϊκή Ένωση και να εφαρμόσουμε συγκεκριμένες πολιτικές που θα σχετίζονται με το μέλλον και το παρόν τους και θα στηρίζονται σε αυτές τις εμπειρίες. Αυτό ισχύει ιδιαίτερα ως προς το θέμα μίας κοινωνικής Ευρωπαϊκής Ένωσης, για το οποίο δείξαμε μέχρι σήμερα εγκληματική αμέλεια. Δεν έχει πραγματικά κανένα νόημα να συζητάμε διάφορα θέματα όταν οι άνθρωποι βιώνουν ακριβώς το αντίθετο, όπως είδαμε από τη συζήτηση στις Βρυξέλλες για τους εργαζομένους της Volkswagen και άλλους παρόμοιους τομείς. Δυστυχώς, στην καθημερινή ζωή πολλών ανθρώπων, η παρουσία της Ευρωπαϊκής Ένωσης γίνεται αισθητή ως μείωση της ασφάλειας των θέσεων εργασίας και της κοινωνικής ασφάλειας, και έτσι δεν πρόκειται να επιτύχουμε να ασχοληθούν οι άνθρωποι με αυτές τις διαδικασίες και να δηλώσουν πίστη σε αυτές, μολονότι αυτό ακριβώς χρειαζόμαστε. Θεωρώ ότι πρέπει να συζητήσουμε περισσότερο πώς θα δημιουργήσουμε τις προϋποθέσεις για να γίνουν οι πολιτισμικές ταυτότητες κοινές πολιτικές ταυτότητες και να δημιουργηθεί η ταυτότητα του πολίτη της Ευρωπαϊκής Ένωσης.
<SPEAKER ID="024" NAME="Brian Crowley">
εξ ονόματος της Ομάδας UEN. - (GA) Κύριε Πρόεδρε, είναι μεγάλη μου τιμή που έχω την ευκαιρία να απευθύνω θερμό καλωσόρισμα στον κ. πρωθυπουργό από το βήμα του Ευρωπαϊκού Κοινοβουλίου. " επίσκεψή σας δείχνει ότι κατανοείτε τη σημασία του έργου του Ευρωπαϊκού Κοινοβουλίου και την ανάγκη να επιτύχει η Ευρωπαϊκή Ένωση την επίλυση των συνταγματικών προβλημάτων που αντιμετωπίζει.
<P>
(EN) Στο εσωτερικό της Ευρωπαϊκής Ένωσης εμφανίζονται όλο και περισσότερα προβλήματα, όχι μόνο ως προς το Σύνταγμα, αλλά, όπως επεσήμαναν προηγούμενοι συνάδελφοι, όσον αφορά την παγκοσμιοποίηση, την οικονομική ανάπτυξη και την κοινή εξωτερική πολιτική και πολιτική ασφάλειας. Ο κ. πρωθυπουργός μας εξέθεσε σήμερα ένα θαυμάσιο όραμα, όχι μόνο με τα λόγια του αλλά και με την πείρα την οποία μας μετέφερε. Ως μέλος του Ευρωπαϊκού Συμβουλίου επί μία δεκαετία σχεδόν, έχει συναναστραφεί με πολλούς ηγέτες, ενώ έχει επίσης παρακολουθήσει πολλές από τις κρίσεις οι οποίες είχαν θεωρηθεί στο παρελθόν ικανές να διαλύσουν την Ευρωπαϊκή Ένωση, ενώ στη συνέχεια επιλύθηκαν, ιδίως όσον αφορά τη συμφωνία σχετικά με τη συνταγματική συνθήκη.
<P>
Δεν έχει νόημα να εμμένουμε στο τι έπρεπε να έχει γίνει ή να μην έχει γίνει. Εναπόκειται τώρα στα κράτη μέλη, στο πλαίσιο της περιόδου περισυλλογής τους, να παρουσιάσουν ιδέες και προτάσεις. Όχι μόνο επειδή έχουμε ανάγκη μια νέα Συνθήκη, ή μια νέα δέσμη κανόνων, αλλά επειδή πρέπει να συνεχίσουμε να προσφέρουμε όραμα στις γειτονικές μας χώρες οι οποίες επιθυμούν να γίνουν μέλη της Ευρωπαϊκής Ένωσης, την οποία θεωρούν πρότυπο ειρήνης, ευημερίας και σταθερότητας. Αναφέρομαι κυρίως στις χώρες των Βαλκανίων. Τους προσφέραμε μια αχτίδα ελπίδας και, δυστυχώς, επειδή δεν μπορούμε πλέον να χειριστούμε μια νέα διεύρυνση, αυτή η ελπίδα κινδυνεύει να σβήσει, τη στιγμή ακριβώς που αρχίζουν να αναπτύσσονται οικονομικά και να σημειώνουν πρόοδο σε πολιτικό και δημοκρατικό επίπεδο.
<P>
Ως προς την παγκοσμιοποίηση, βασικός μας στόχος πρέπει να είναι να βελτιώσουμε την ευρωπαϊκή οικονομία, έτσι ώστε να είναι σε θέση να αντιμετωπίζει καλύτερα τις καταστάσεις τον 21ο αιώνα. Αυτό σημαίνει περισσότερες επενδύσεις για την έρευνα και ανάπτυξη, μεγαλύτερη χρήση της καινοτομίας και της τεχνολογίας και -οφείλω να το τονίσω- μεγαλύτερη συνεργασία μεταξύ πανεπιστημίων και ερευνητικών ινστιτούτων στην Ευρωπαϊκή Ένωση μέσω του Ευρωπαϊκού Ινστιτούτου Τεχνολογίας.
<P>
Τέλος, θέλω να πω στον κ. πρωθυπουργό ότι επαφίεται στον ίδιο, ως ηγέτη της χώρας του, να παρουσιάσει αυτό το όραμα. Αναφέρθηκε στην ειρηνευτική διαδικασία στη Βόρεια Ιρλανδία και στον σημαντικό ρόλο που διαδραμάτισε η Ευρωπαϊκή Ένωση, όχι μόνο σε οικονομικό και δημοσιονομικό επίπεδο, αλλά και όσον αφορά το πρότυπο και το όραμα που προσέφερε.
<P>
Χρειαζόμαστε μια νέα Ευρώπη για τον 21ο αιώνα, στην οποία όλοι θα αισθάνονται μέλη της ίδιας κοινότητας. Όλες, όμως, οι ομάδες πρέπει να διασφαλίσουν τον σεβασμό της ποικιλομορφίας στο εσωτερικό της σημερινής Ευρωπαϊκής Ένωσης, αλλά και ευρύτερα στην ευρωπαϊκή ήπειρο, σε πνεύμα συνεργασίας και συλλογικής συναίνεσης και όχι επικυριαρχίας.
<P>
(Χειροκροτήματα)
<SPEAKER ID="026" NAME="Kathy Sinnott">
εξ ονόματος της Ομάδας IND/DEM. - (EN) Κύριε Πρόεδρε, καλωσορίζω στο Σώμα τον κ. πρωθυπουργό για μια ειλικρινή συζήτηση σχετικά με το μέλλον της Ευρώπης, όμως, όπως μου είχαν πει κάποτε όταν ζητούσα οδηγίες, δεν θα ξεκινούσα από αυτό το σημείο.
<P>
Κύριε πρωθυπουργέ, η κυβέρνησή σας καλλιέργησε στην Ευρώπη την εικόνα της Ιρλανδίας ως εξαιρετικά επιτυχημένης χώρας, μιας άλλοτε φτωχής χώρας η οποία προόδευσε· όμως, αυτό το Σώμα έχει δικαίωμα να γνωρίζει τι σημαίνει αυτή η υποτιθέμενη επιτυχία. Οι Ιρλανδοί γνωρίζουν ότι η Ιρλανδία είναι ανοικτή για τις επιχειρήσεις αλλά κλειστή για τους ανθρώπους. Ξοδεύουμε γενναιόδωρα για να δελεάσουμε την αγορά, αλλά μειώνουμε στο ελάχιστο τις κοινωνικές δαπάνες.
<P>
Αυτή ακριβώς η νοοτροπία έχει επιμηκύνει τους χρόνους αναμονής για ζωτικές νοσοκομειακές εξετάσεις ή επεμβάσεις σε μήνες αντί για ημέρες. Οδηγεί επίσης στην κακομεταχείριση οικογενειών οι οποίες έχουν παιδιά με αναπηρίες, όπως η οικογένεια O'Cuanachain, η οποία μόνον εφέτος υποχρεώθηκε να δαπανήσει εκατομμύρια σε δικαστικά έξοδα, αντί να προσφερθεί η κατάλληλη εκπαίδευση στο πεντάχρονο παιδί της. " ίδια νοοτροπία οδηγεί τον Οργανισμό Προστασίας του Περιβάλλοντος της Ιρλανδίας να προσφέρει την έγκρισή του ακόμη και στις πιο επιβαρυντικές για το περιβάλλον βιομηχανίες, ανεξαρτήτως των καταστροφών που προκαλούν στο περιβάλλον· μια νοοτροπία η οποία ανοίγει τις πύλες της Ιρλανδίας σε τοξικές βιομηχανίες όπως η αποτέφρωση απορριμμάτων, την οποία απορρίπτει ο ιρλανδικός λαός.
<P>
Φαίνεται επίσης να πιστεύετε ότι τα προβλήματα της ψυχικής υγείας και των αυτοκτονιών, τα οποία αυξάνονται παράλληλα με την οικονομική μας επιτυχία, συνιστούν απλή ενόχληση και όχι μια τραγωδία την οποία δεν έχει ποτέ αντιμετωπίσει πραγματικά η χώρα μας. Επιπλέον, υπάρχουν δεκάδες χιλιάδες άτομα τα οποία παρέχουν αμισθί υπηρεσίες φροντίδας και τα οποία έπρεπε να ενισχύουμε για το πολύτιμο έργο που επιτελούν, όμως η κυβέρνησή σας τα αντιμετωπίζει σαν τον Όλιβερ Τουίστ που ζητά ελεημοσύνη.
<P>
Γιατί, κύριε πρωθυπουργέ, η κυβέρνησή σας κατέστρεψε τη βιομηχανία ζάχαρης της χώρας μας με αντάλλαγμα ένα κοινοτικό πρόγραμμα, όταν η ιρλανδική γεωργία αγωνίζεται να επιβιώσει και όταν χρειαζόμαστε βιοκαύσιμα όπως η αιθανόλη; Γιατί η κυβέρνησή σας ψήφισε υπέρ της χορήγησης κοινοτικών χρηματοδοτήσεων για έρευνες οι οποίες καταστρέφουν έμβρυα, όταν ο λαός μας θεωρούσε πάντα καθήκον του την προστασία των πιο ευάλωτων πολιτών;
<P>
Τέλος, κύριε πρωθυπουργέ, γιατί έρχεστε εδώ και μας απευθύνετε προτάσεις σχετικά με ένα νεκρό Σύνταγμα το οποίο απορρίπτουν οι Ιρλανδοί; Διαθέτουμε ήδη ένα θαυμάσιο Σύνταγμα, για το οποίο έδωσαν τη ζωή τους πολλοί άνδρες και γυναίκες στην Ιρλανδία, ένα Σύνταγμα το οποίο αποτελεί ουσιαστική βάση για πραγματική συνεργασία με τους ευρωπαίους γείτονές μας υπό όρους αμοιβαίου σεβασμού. " Ιρλανδία είναι μια σπουδαία χώρα με εκπληκτικούς ανθρώπους. Αξίζουν σίγουρα περισσότερα, και νομίζω ότι θα το διαπιστώσετε εν τέλει όταν υποβάλετε το Σύνταγμα, ή όπως αλλιώς θέλετε να το ονομάσετε, σε δημοψήφισμα.
<SPEAKER ID="027" NAME="James Hugh Allister" AFFILIATION="NI">
(EN) Κύριε Πρόεδρε, σε τι οφείλουμε τη σημερινή επίσκεψη του ιρλανδού πρωθυπουργού; Συνδέεται μήπως με τις επικείμενες εκλογές στην Ιρλανδία, οπότε αποτελεί προσπάθεια να δώσει ο κ. Ahern στη χώρα του την εικόνα ενός πολιτικού ηγέτη ο οποίος βρίσκεται στο επίκεντρο της ευρωπαϊκής πολιτικής σκηνής; Αναρωτιέται κανείς!
<P>
Την τελευταία φορά που εμφανίστηκε ο κ. Ahern σε αυτό το Σώμα, λίγο πριν από τη λήξη της ιρλανδικής Προεδρίας του Συμβουλίου, πανηγύριζε επειδή είχε προεδρεύσει της διαδικασίας επίτευξης συμφωνίας μεταξύ των αρχηγών κυβερνήσεων σχετικά με το Σύνταγμα της ΕΕ. Τότε απολάμβανε εμφανώς τους επαίνους των φανατικών ευρωπαϊστών του Κοινοβουλίου. Αυτός και όλοι οι άλλοι μας είχαν διαβεβαιώσει ότι μέχρι σήμερα, Νοέμβριο του 2006, το Σύνταγμα της ΕΕ θα είχε τεθεί πλήρως σε εφαρμογή. Όπως, όμως, συμβαίνει συχνά, στα σχέδιά τους δεν είχαν λάβει υπόψη το πιο σημαντικό συστατικό στοιχείο της δημοκρατίας: τη γνώμη του λαού.
<P>
Καθώς το Σύνταγμα ψυχορραγούσε στα βράχια της απόρριψης στη Γαλλία και τις Κάτω Χώρες, ο κ. Ahern -παρότι ορκισμένος υπέρμαχος της Ευρώπης- και η κυβέρνησή μου στο "νωμένο Βασίλειο έχασαν την ψυχραιμία τους και εγκατέλειψαν κακήν κακώς την προοπτική να δώσουν στους πολίτες των Βρετανικών Νήσων την ευκαιρία να αποφανθούν επί του κειμένου, αναβάλλοντας τα δημοψηφίσματα, επειδή φοβούνταν το αποτέλεσμα. Τώρα επιστρέφει προκειμένου να μας μιλήσει ξανά για τα θαυμαστά πλεονεκτήματα της ευρωπαϊκής ολοκλήρωσης και για την ανάγκη νεκρανάστασης του απορριφθέντος Συντάγματος.
<P>
Νομίζω ότι αυτό είναι ένα παρωχημένο μήνυμα για ένα μελλοθάνατο Σύνταγμα, από έναν πολιτικό ο οποίος πολύ σύντομα δεν αποκλείεται να κριθεί και ο ίδιος παρωχημένος από το εκλογικό του σώμα.
<SPEAKER ID="028" NAME="Bertie Ahern">
πρωθυπουργός της Ιρλανδίας. - (EN) Κύριε Πρόεδρε, θα προσπαθήσω να θίξω εν συντομία τα διάφορα θέματα.
<P>
Θέλω να ευχαριστήσω όλες και όλους τους βουλευτές για τη θερμή υποδοχή τους - δεν μπορώ να πω το ίδιο και για τον τελευταίο ομιλητή, αλλά σε κάθε περίπτωση αυτό ήταν το πνεύμα όλων των υπολοίπων παρεμβάσεων!
<P>
(Γέλια)
<P>
Ευχαριστώ τον κ. Poettering για τις παρατηρήσεις του. " συμμετοχή του Ευρωπαϊκού Κοινοβουλίου στη ΔΚΔ κατά τη διάρκεια της ιρλανδικής Προεδρίας υπήρξε άκρως σημαντική και εποικοδομητική. Το Ευρωπαϊκό Κοινοβούλιο αποτέλεσε εμφανώς ενεργό μέλος αυτής της ΔΚΔ και πρέπει οπωσδήποτε να μετέχει στην προώθηση αυτής της διαδικασίας. Νομίζω ότι αυτό είχατε ζητήσει, και σίγουρα έχετε τη στήριξή μου σε αυτή την προσπάθεια. Σας ευχαριστώ για τις επισημάνσεις σας σχετικά με τη δήλωση του Βερολίνου. Έχετε τη στήριξή μου. Συμφωνώ επίσης ανεπιφύλακτα με τα σχόλιά σας σχετικά με τις αξίες και με τη μεταρρύθμιση του πρώτου μέρους, καθώς και με την ανάγκη να προετοιμαστούμε για τις προκλήσεις του μέλλοντος.
<P>
Ο κ. Schulz αναφέρθηκε στις πέντε προτεραιότητες για το μέλλον της Ευρώπης και τη διαδικασία επικύρωσης. " Ιρλανδία θα προτιμούσε την ταυτόχρονη επικύρωση του Συντάγματος, καθόσον αυτό θα είχε επιλύσει πολλά προβλήματα χωρίς να είναι απαραίτητες όλες αυτές οι συζητήσεις. Δεν πρέπει να λησμονούμε ότι υπάρχουν 16 ή 17 χώρες οι οποίες έχουν ταχθεί υπέρ της επικύρωσης του Συντάγματος: η πλειονότητα των κομμάτων, ιδίως των τριών μεγάλων κομμάτων του Κοινοβουλίου μας, έχει δηλώσει σαφώς ότι στηρίζει το Σύνταγμα. Θεωρούμε ότι απαιτείται σαφήνεια. Σε αντίθεση με άλλες χώρες, λόγω του γραπτού μας Συντάγματος, ό,τι και αν συμβεί, οφείλουμε να διοργανώσουμε δημοψήφισμα. Δεν θέλουμε να προσφέρουμε διαβεβαιώσεις για πράγματα που γνωρίζουμε ότι μπορεί να αλλάξουν, με τον έναν ή τον άλλο τρόπο, καθόσον οτιδήποτε και αν συμβεί θα ενσωματωθεί στο Σύνταγμά μας. Χρειαζόμαστε βεβαιότητα ως προς αυτό, αλλά σε καμία περίπτωση δεν φοβόμαστε τα δημοψηφίσματα.
<P>
Ο κ. Watson αναφέρθηκε στις ανησυχίες των πολιτών και στο παγκόσμιο κοινωνικό συμβόλαιο. Το μείζον ζήτημα ως προς αυτή την προσπάθεια είναι να τύχει της στήριξης των χωρών. Αναφερθήκατε στις πτυχές των θεμάτων δικαιοσύνης και εσωτερικών υποθέσεων που πρέπει να συμφωνούν με τις υφιστάμενες Συνθήκες, όσον αφορά την αντιμετώπιση της εγκληματικότητας και την άσκηση της κοινής εξωτερικής πολιτικής και πολιτικής ασφάλειας. Ο καλύτερος τρόπος για να επιδείξουμε την αλληλεγγύη μας στις αναπτυσσόμενες χώρες είναι να τηρούμε τις δεσμεύσεις μας ως προς την παροχή επίσημης αναπτυξιακής βοήθειας υπό την αιγίδα του Ο"Ε. Αυτό ακριβώς προσπαθώ να εφαρμόζω στην πράξη, διότι μπορούμε να δηλώνουμε ό,τι θέλουμε, αλλά πρέπει να είμαστε διατεθειμένοι να δαπανήσουμε χρήματα όπου χρειαστεί. Για μια μικρή χώρα όπως η δική μας, το 0,7% ισοδυναμεί με δαπάνη 1,5 δισ. ευρώ! Αυτό αποτελεί μεγάλη επιβάρυνση για τον προϋπολογισμό μας, αλλά προχωρούμε με γρήγορα βήματα για την επίτευξη αυτού του στόχου, προκειμένου να βοηθήσουμε όχι μόνο τους δικούς μας πολίτες, αλλά και τους λιγότερο ευνοημένους συνανθρώπους μας σε διάφορα μέρη του κόσμου. Συμφωνώ ότι, εφόσον η καγκελάριος Merkel επιτύχει την κατάλληλη ισορροπία και το ενδεδειγμένο περιεχόμενο, θα απαιτηθούν τροποποιήσεις. Αποδεχόμαστε αυτή την προοπτική και μπορούμε να προχωρήσουμε από αυτό το σημείο εκκίνησης.
<P>
Ο κ. Voggenhuber επεσήμανε ορθώς ότι η περίοδος περισυλλογής, η οποία διήρκεσε ενάμιση χρόνο, δεν μας βοήθησε να προχωρήσουμε προς τα εμπρός. Αποδέχομαι αυτή την επισήμανση. Συγχρόνως, όμως, δεν υπήρξε οπισθοδρόμηση. Διανύουμε περίοδο περισυλλογής και οφείλουμε να αναζητήσουμε τρόπους επίτευξης προόδου. Μπορεί να μην συμφωνήσουν όλοι, όμως εγώ και 17 ή 18 χώρες πιστεύουμε στην ισορροπημένη διατύπωση και στην ουσία της συνταγματικής συνθήκης, με ορισμένες τροποποιήσεις εάν αυτό καθίσταται αναγκαίο προκειμένου να αντιμετωπιστούν οι ανησυχίες της Γαλλίας και των Κάτω Χωρών - και αποδεχόμαστε ότι αυτό είναι ενδεδειγμένο. Αυτό θα χρειαστεί εν τέλει να πράξουμε για να εξασφαλίσουμε την ορθή εξισορρόπηση των θεσμικών οργάνων και να σημειώσουμε πρόοδο. Δεν είναι θέμα επικράτησης μια θεωρητικής φιλοευρωπαϊκής άποψης· οφείλουμε να διευθετήσουμε τον τρόπο λειτουργίας της Ευρώπης για το μέλλον, έτσι ώστε να μπορούμε να συνεχίσουμε την περιβαλλοντική και οικονομική μας πρόοδο και την κοινή μας εξωτερική πολιτική και πολιτική ασφάλειας. Γι' αυτό διαπραγματευθήκαμε την κατάρτιση μιας συνθήκης. Αποδέχομαι, ωστόσο, την παρατήρησή σας: 13 μήνες είναι μεγάλο χρονικό διάστημα, όμως εξακολουθούν να υπάρχουν λόγοι οι οποίοι πρέπει να μας κάνουν να ψηφίσουμε. Θα χρειαστεί να έρθουμε αντιμέτωποι με αυτούς τους λόγους. Οι λόγοι για τους οποίους χρειαζόμαστε μια Ένωση η οποία μπορεί να εντάξει διαρκώς νέα μέλη -επί του παρόντος 27 και μετά από λίγα χρόνια ενδεχομένως 30- καθώς και τη νέα ευρωπαϊκή πολιτική γειτονίας περιγράφονται στις Συνθήκες της Νίκαιας και του Άμστερνταμ. Δεν έχουμε πραγματοποιήσει τις αναγκαίες θεσμικές προσαρμογές και δεν έχουμε εξασφαλίσει την ισορροπία που απαιτείται για την ομαλή λειτουργία μας υπό αυτές τις συνθήκες. Αυτή ήταν η ουσία του εγχειρήματος, και το Ευρωπαϊκό Κοινοβούλιο υπήρξε ένας από τους πιο ένθερμους υποστηρικτές αυτής της προσέγγισης.
<P>
" κ. Zimmer έθεσε ερωτήματα σχετικά με τα θέματα της κοινής ευρωπαϊκής ταυτότητας και του κοινωνικού διαλόγου. Αφότου εισήλθα στον στίβο της πολιτικής την περίοδο του δημοψηφίσματος του 1972 στην Ιρλανδία, θεωρούσα πάντοτε ότι ο κοινωνικός διάλογος είναι επιβεβλημένος για το μέλλον της Ιρλανδίας. " Ιρλανδία είναι μια χώρα επιτυχημένη, χωρίς τα υψηλά ποσοστά ανεργίας του παρελθόντος, που έφταναν το 17 ή 18%, όταν η ετήσια μετανάστευση ήταν ίση με τη συνολική ανάπτυξη της αγοράς εργασίας της χώρας· όταν οι εξαγωγές μας μειώνονταν και ο ρυθμός οικονομικής ανάπτυξης ήταν αρνητικός· όταν δεν είχαμε χρήματα για την ενίσχυση των λιγότερο ευνοημένων κοινωνικών στρωμάτων. Τότε δεν διεξήγαμε κοινωνικό διάλογο. Οι οικονομικές επιδόσεις και η στρατηγική για την ανταγωνιστικότητα δεν αντιπαρατίθενται με την κοινωνική πολιτική και μπορούν να συμβαδίζουν αρμονικά - οι πολιτικές αυτές δεν είναι ασύμβατες. Συμπληρώνουν η μία την άλλη.
<P>
Με όλον τον σεβασμό, δεν μπόρεσα ποτέ να καταλάβω γιατί, όταν συζητούμε για την Ευρώπη, λησμονούμε όλες τις θετικές πτυχές. Αυτό ισχύει για τα μέλη του Ευρωπαϊκού Συμβουλίου -δέχομαι αυτή την κριτική- και νομίζω ότι ισχύει και για τα μέλη του Ευρωπαϊκού Κοινοβουλίου. Δείτε, όμως, πόσα έχουν επιτευχθεί χάρη στην ισχύ της Ευρώπης. Δείτε τη στρατηγική για την ισότητα. Δείτε τις στρατηγικές για την υγεία και την ασφάλεια. Δείτε τη στρατηγική για την κοινωνική πρόνοια ή την κινητικότητα των εργαζομένων. Θα ήταν εφικτό οτιδήποτε από όλα αυτά αν δεν υπήρχε αυτό το θεσμικό όργανο, αν δεν υπήρχε η Ευρώπη; Επ' ουδενί! Όλα αυτά έχουν επιτευχθεί χάρη στην Ευρώπη. Το να στρεφόμαστε, λοιπόν, κατά των ίδιων των επιτευγμάτων μας δεν είναι, κατά τη γνώμη μου, καλή ιδέα. " Ευρώπη έχει επιτύχει όλα αυτά τα πράγματα και μας έχει επιτρέψει να εναρμονίσουμε τις πρακτικές μας, να εφαρμόσουμε ισχυρότερη περιβαλλοντική νομοθεσία, να ενισχύσουμε τη συνεργασία μας και να βοηθήσουμε τις λιγότερο ανεπτυγμένες χώρες - όλες αυτές είναι ευρωπαϊκές πολιτικές οι οποίες, χωρίς την Ευρώπη, δεν θα ήταν εφικτές. " Ευρώπη βοήθησε την Ιρλανδία και άλλες χώρες να σταθούν στα πόδια τους, ενώ άσκησε επίσης πιέσεις, επέβαλε πρόστιμα και άσκησε διώξεις. Γεγονός είναι, όμως, ότι οι πολίτες βγήκαν κερδισμένοι από όλα αυτά.
<P>
Θα έλεγα στην καλή μου συνάδελφο, την κ. Sinnott, ότι το γεγονός ότι διαθέτουμε προοδευτική νομοθεσία για τις αναπηρίες, το γεγονός ότι διαθέτουμε τεράστια ποσά για τα άτομα με αναπηρίες, το γεγονός ότι διαθέτουμε έναν Οργανισμό Προστασίας του Περιβάλλοντος, το γεγονός ότι διαθέτουμε πολύ πιο καλύτερη πολιτική υγείας, το γεγονός ότι μπορούμε να στηρίξουμε όλες αυτές τις προσπάθειες, δεν οφείλεται σε κάποια διαφορά μεταξύ του Συντάγματος του 1937 -το οποίο προστατεύει εξίσου όλους τους κατοίκους και τα παιδιά της Ιρλανδίας- και της σημερινής κατάστασης. Όλα αυτά οφείλονται στο ότι έχουμε τη δυνατότητα να προοδεύσουμε επειδή η Ευρώπη έχει προοδεύσει. Κατά τη γνώμη μου, τα θέματα αυτά είναι μείζονος σημασίας.
<P>
Χαίρομαι που βλέπω στην αίθουσα τον κ. Allister. Το κόμμα του έχει πραγματοποιήσει βήματα προόδου. Έχει απομακρυνθεί από το παρελθόν, παρότι αυτό δεν ισχύει για όλα τα μέλη του, όπως ο ίδιος ο κ. Allister. Ωστόσο, συνεχίζουμε τις προσπάθειές μας, προοδεύουμε. Θα κριθώ από το εκλογικό σώμα της χώρας μου, ενώ εύχομαι και σε εσάς ό,τι καλύτερο στις εκλογές του Φεβρουαρίου.
<P>
(Χειροκροτήματα)
<SPEAKER ID="029" NAME="Πρόεδρος">
Σας ευχαριστούμε πολύ. Είναι αναπόφευκτο να έχουν πάντα οι συζητήσεις μας ένα εθνικό στοιχείο.
<P>
Τώρα θα λάβουν τον λόγο διάφοροι βουλευτές.
<SPEAKER ID="030" NAME="Avril Doyle" AFFILIATION="PPE-DE">
(EN) Κύριε Πρόεδρε, ως επικεφαλής της αντιπροσωπείας του κόμματος Fine Gael στην πολυμελέστερη και ισχυρότερη πολιτική ομάδα του Ευρωπαϊκού Κοινοβουλίου, την Ομάδα ΕΛΚ-ΕΔ, και εξ ονόματος των συναδέλφων του κόμματός μου, του κ. Coveney, του κ. Higgins, της κ. McGuinness και του κ. Mitchell, βρίσκομαι στην πολύ ευχάριστη θέση να καλωσορίσω σήμερα στο Σώμα τον Taoiseach, τον πρωθυπουργό της Δημοκρατίας μας (παρά τις πολιτικά προκατειλημμένες και ανακριβείς αναφορές περί του αντιθέτου που κυκλοφόρησαν προσφάτως).
<P>
Είμαστε Ιρλανδοί, κύριε πρωθυπουργέ, και ως εκ τούτου είμαστε Ευρωπαίοι. Οι πρόγονοί μας, οι Κέλτες, έζησαν, άκμασαν και εγκαταστάθηκαν σε όλες τις περιοχές της ευρωπαϊκής ηπείρου, από τις ακτές της Μεσογείου έως τις κορυφές των Άλπεων, από τις πεδιάδες της Ρουμανίας έως τις ακτές του Ατλαντικού και, όπως πολλοί μετανάστες που έφτασαν προσφάτως στη χώρα μας, μεταναστεύσαμε στην ηπειρωτική Ευρώπη ζητώντας άσυλο από τους πολέμους, τις επιδημίες και τον υπερπληθυσμό και αναζητώντας οικονομικές ευκαιρίες. Με την πάροδο των αιώνων, Βίκινγκς, Σάξονες, Αγγλονορμανδοί, Εβραίοι, Άγγλοι, Σκωτσέζοι, Ισπανοί, γάλλοι Ουγενότοι και πολλά άλλα φύλα ήρθαν σε επαφή και διασταυρώθηκαν με τους Κέλτες. Οι σύγχρονοι Ιρλανδοί που βλέπετε γύρω σας στη χώρα σας, αλλά και σήμερα σε τούτη την αίθουσα, είναι αποτέλεσμα αυτού του γενετικού μίγματος διαφορετικών ευρωπαϊκών φύλων.
<P>
" ιστορία της Ιρλανδίας και η ιστορία της ηπειρωτικής Ευρώπης είναι άρρηκτα συνδεδεμένες. Οι ιρλανδοί μοναχοί περιηγήθηκαν ολόκληρη την Ευρώπη χτίζοντας χριστιανικά μοναστήρια σε μακρινά μέρη όπως η Ισλανδία και η Ουκρανία. Οι πολιτισμικοί και πολιτικοί δεσμοί μας με την Ισπανία και τη Γαλλία διατηρήθηκαν επί αιώνες, καθ' όλη την περίοδο της κυριαρχίας του βρετανικού στέμματος. Πολλά ιρλανδικά τάγματα υπηρέτησαν κατά καιρούς στις στρατιές των μεγάλων ευρωπαϊκών δυνάμεων. Στο ίδιο το Σύνταγμά μας γίνεται αναφορά στους γενναίους ευρωπαίους συμμάχους μας.
<P>
Εντούτοις, για κάποιο λόγο την τελευταία δεκαετία η απάθεια, η άγνοια σχετικά με την Ευρώπη και το ευρωπαϊκό εγχείρημα έχουν αρχίσει να διαποτίζουν την ιρλανδική και την ευρύτερη ευρωπαϊκή κοινωνία. " Ευρώπη έχει συνδεθεί με τις Βρυξέλλες και μοιάζει απομακρυσμένη από τα κράτη μέλη, δημιουργώντας την εντύπωση ότι δεν έχει ιδιαίτερη σημασία για την καθημερινή ζωή των πολιτών μας.
<P>
Θεωρώ ότι η λογική στην οποία στηρίχθηκε το ευρωπαϊκό εγχείρημα το οποίο αναδύθηκε από τις στάχτες του Δευτέρου Παγκοσμίου Πολέμου -ο ίδιος ο λόγος ύπαρξής του- δεν εξηγήθηκε και δεν έγινε ποτέ επαρκώς αντιληπτή. Πράγματι, η πολιτική τάξη της Ευρώπης, όπως ανέφερε προηγούμενος συνάδελφος, συνεχίζει να αρνείται να εξηγήσει αυτό το εγχείρημα και να πιστώνεται όλες τις θετικές εξελίξεις σε εθνικό επίπεδο, αντί να αναγνωρίζει τον ρόλο της Ευρωπαϊκής Ένωσης.
<P>
Μόνο μετά την ένταξή μας στην Ευρωπαϊκή Ένωση έγινε πραγματικά ανεξάρτητη η Ιρλανδία. Πολιτισμικά και ψυχολογικά, η ένταξη στην Ένωση διεύρυνε τους ορίζοντές μας και μας ενθάρρυνε να γίνουμε εξωστρεφείς. " επιτυχία της προσπάθειας της Ιρλανδίας να ξεφύγει από την καταπιεστική κληρονομιά της αποικιοκρατίας και να οικοδομήσει τη νέα σχέση της με το "νωμένο Βασίλειο, το οποίο στηρίζει την ειρηνευτική διαδικασία στη Βόρεια Ιρλανδία, πρέπει να αντιμετωπίζεται ως σημαντική πτυχή της σύγχρονης ευρωπαϊκής ιστορίας, η οποία μοιάζει με τη θεμελιώδους σημασίας προσέγγιση μεταξύ της Γαλλίας και της Γερμανίας.
<P>
Θαυμάζω τη συμμετοχή και τη συμβολή της Ιρλανδίας στην Ένωση. Κοιτάζω γύρω μου στη χώρα μου και βλέπω μια κοινωνία η οποία χαρακτηρίζεται από αυτοπεποίθηση και πολυφωνία και η οποία απέχει πολύ από την εσωστρεφή, σεκταριστική Ιρλανδία στην οποία μεγάλωσαν οι γονείς και οι παππούδες μας. " Ευρώπη μας βοήθησε να βρούμε τη θέση μας στον κόσμο. Χαιρετίζω την ιρλανδική Προεδρία της Ευρώπης και την ιδιαίτερη συμβολή του Taoiseach στην ολοκλήρωση του έργου της Συνέλευσης και στο θαυμάσιο έργο που επιτελεί σήμερα το Φόρουμ για την Ευρώπη υπό την προεδρία του Maurice Hayes στην Ιρλανδία.
<P>
(GA) Σας ευχαριστούμε όλους πάρα πολύ.
<SPEAKER ID="032" NAME="Proinsias De Rossa" AFFILIATION="PSE">
(GA) Κύριε Πρόεδρε, καλωσορίζω τον πρωθυπουργό της Ιρλανδίας. Είναι εξαιρετικά σημαντικό το γεγονός ότι είστε πρόθυμος, κύριε πρωθυπουργέ, να συζητήσετε μαζί μας τα θέματα που άπτονται του μέλλοντος της Ευρώπης. Όλοι κατανοούμε ότι ο πληθυσμός της Ευρώπης ανησυχεί. Δεν είναι εύκολο να βρεθούν λύσεις στα προβλήματα τα οποία γεννούν αυτή την ανησυχία.
<P>
(EN) Χαιρετίζω την προσήλωσή σας στην ουσία του συνταγματικού κειμένου. Εντούτοις, τα κράτη μέλη και το Συμβούλιο στερούν σήμερα από τους Ευρωπαίους την υπόλογη, δημοκρατική και κοινωνικά ευαίσθητη Ευρώπη την οποία επιθυμούν. Γιατί, κύριε πρωθυπουργέ, εσείς και οι υπόλοιποι αρχηγοί κυβερνήσεων ορθώνετε φραγμούς σε βασικές κοινωνικές οδηγίες σχετικά με τα πληρώματα των πορθμείων, τον χρόνο εργασίας, τη μετανάστευση και τα γραφεία προσωρινής απασχόλησης; Θα βοηθήσετε τώρα στην προώθηση όλων αυτών των θεμάτων, στο πλαίσιο της προσπάθειας αποκατάστασης της εμπιστοσύνης των πολιτών στην Ευρώπη;
<P>
Το Σύνταγμα δεν πρέπει να κατακερματιστεί. Μια μίνι Συνθήκη θα μας προσφέρει μια μίνι Ευρώπη, ενώ χρειαζόμαστε μια ισχυρή, δημοκρατική Ευρώπη η οποία θα είναι σε θέση να χειριστεί όλες τις παγκόσμιες προκλήσεις που αντιμετωπίζουμε από κοινού. " πιο δημοκρατική επιλογή είναι να διαπραγματευτούμε νομικώς δεσμευτικά πρωτόκολλα τα οποία θα ανταποκρίνονται στις ανησυχίες που εκφράζουν τα φιλοευρωπαϊκά εκλογικά σώματα της Γαλλίας και των Κάτω Χωρών. Μια τέτοια προσέγγιση θα καθησυχάζει τους φιλοευρωπαίους πολίτες οι οποίοι ψήφισαν "όχι", δεν θα υποχρεώνει όσους έχουν ήδη επικυρώσει το κείμενο να ανοίξουν εκ νέου το ζήτημα και θα καθιστά πιο πιθανή την επικύρωσή του από όσους δεν το έχουν ακόμη επικυρώσει, όπως η Ιρλανδία.
<P>
(Χειροκροτήματα)
<SPEAKER ID="034" NAME="Sophia in 't Veld" AFFILIATION="ALDE">
(NL) Κύριε Πρόεδρε, είναι λυπηρό το γεγονός ότι δεν μετέχουν στη συζήτηση περισσότεροι ολλανδοί βουλευτές, δεδομένου ότι οι Κάτω Χώρες απέρριψαν πέρυσι το Σύνταγμα, ενώ όλα τα κόμματα που είχαν αντιταχθεί στο Σύνταγμα άντλησαν τεράστια κέρδη στις εκλογές της περασμένης εβδομάδας. Δεν γνωρίζουμε ακόμη ποια θα είναι η μορφή της κυβερνητικής συμμαχίας, αλλά ευελπιστώ ότι οι Κάτω Χώρες θα επιδείξουν για μια ακόμη φορά τη φιλοδοξία και το όραμα που είχε συνηθίσει από εμάς η Ευρώπη, αντί να θέτουν διαρκώς εμπόδια, καθόσον η Ευρώπη πρέπει επειγόντως να μεταρρυθμιστεί.
<P>
Δεδομένου ότι το δικαίωμα αρνησικυρίας παραλύει τον τομέα της ασφάλειας, τα κράτη μέλη καταφεύγουν όλο και περισσότερο σε άτυπες συμφωνίες, αποφεύγοντας έτσι τόσο τον εθνικό όσο και τον ευρωπαϊκό κοινοβουλευτικό έλεγχο, εφαρμόζοντας ένα παράλληλο, αδιαφανές και αντιδημοκρατικό σύστημα λήψης αποφάσεων. Το δικαίωμα αρνησικυρίας μπορεί να καταργηθεί ακόμη και χωρίς το Σύνταγμα, για παράδειγμα στον τομέα της αστυνομικής και δικαστικής συνεργασίας. Χωρίς το Σύνταγμα, οι συνεδριάσεις του Συμβουλίου μπορούν να είναι απολύτως διαφανείς και δημόσιες και μπορεί να δοθεί προσοχή σε πρωτοβουλίες πολιτών οι οποίες υποστηρίζονται από ένα εκατομμύριο υπογραφές. " Ευρώπη των κυβερνήσεων και των διπλωματών έχει αγγίξει τα όριά της.
<P>
Είναι, συνεπώς, πιο λογικό να αναζητήσουμε λύση μέσω δημοσίου διαλόγου, για παράδειγμα στη Συνέλευση, και όχι μέσω διαπραγματεύσεων κεκλεισμένων των θυρών μεταξύ υπουργών και αρχηγών κυβερνήσεων. Έτσι θα αποφύγουμε επίσης τα εμπόδια που ορθώνουν επιμέρους χώρες.
<P>
Ο πρωθυπουργός κ. Ahern έχει ίσως δίκιο ως προς τη θέση του ότι είναι καλύτερο να βελτιώσουμε το Σύνταγμα προσθέτοντας στοιχεία, αντί να περιορίζουμε το κείμενο στο ελάχιστο. Ορθώς επίσης υποστηρίζει ότι η ταυτόχρονη επικύρωση στο σύνολο της Ευρώπης θα ήταν πολύ προτιμότερη έναντι της εφαρμογής εθνικών διαδικασιών. " ύψιστη προτεραιότητα, ωστόσο, πρέπει να είναι η έγκριση του Χάρτη Θεμελιωδών Δικαιωμάτων. Τα ευρωπαϊκά θεμελιώδη δικαιώματα είναι η παλλόμενη καρδιά, η ίδια η ψυχή, της κοινότητάς μας, και η Ευρώπη δεν μπορεί να υπάρξει αν δεν έχει ψυχή. Συνυπογράφω, λοιπόν, τα όσα είπε ο πρωθυπουργός κ. Ahern.
<SPEAKER ID="035" NAME="Johannes Voggenhuber" AFFILIATION="Verts/ALE">
(DE) Κύριε Πρόεδρε, όπως βλέπετε, η Ομάδα μου διοργάνωσε σήμερα έρανο χρόνου ομιλίας, κι έτσι θα παρακολουθήσετε μια ομιλία σε συνέχειες - το νέο είδος ευρωπαϊκής ρητορικής.
<P>
Όπως είπα και προηγουμένως, κύριε πρωθυπουργέ, είχαμε δύο χρόνια περισυλλογής χωρίς περισυλλογή, δεν υλοποιήθηκε δε και η μεγάλη εξαγγελία της συζήτησης με τους ευρωπαίους πολίτες. Το σχέδιο Δ της Επιτροπής παρέμεινε μόνο στα χαρτιά. Μολονότι ακούω όλες τις υποσχέσεις των κυβερνήσεων που δεν κουράζονται ποτέ να μας μιλούν για τα σχέδιά τους για τη σωτηρία του συντάγματος, αν τις ακούσω με προσοχή, θυμάμαι τον Δούρειο Ίππο: αν ακουμπήσετε το αυτί σας σε αυτό το ξύλινο άλογο, ακούτε τα όπλα να ηχούν και καταλαβαίνετε ότι ο σκοπός του είναι εντελώς διαφορετικός. Δεν έχει καμία σχέση με όσα ακούγαμε και συζητούσαμε επί χρόνια στην ευρωπαϊκή δημόσια σκηνή ή με όσα θεωρώ ως αίτια αυτής της κρίσης.
<P>
Τι ακούμε από τις κυβερνήσεις; Ακούμε ότι συντάσσουν μία συνθήκη! Ασφαλώς, μια διεθνής οργάνωση είναι το τελευταίο που μας χρειάζεται. Δεν είναι αυτό το είδος της πολιτικής κοινότητας που θα νικήσει τον εθνικισμό. Στην πράξη, συγκεκριμένα, η Ευρώπη πάντα χάνει από μια τέτοια αντιστάθμισή της με τον εθνικισμό. " κοινή γνώμη θέλει ένα σύνταγμα γιατί βλέπει ότι πρόκειται για μια πολιτική κοινότητα και γιατί της δόθηκε η υπόσχεση της πολιτικής ένωσης της Ευρώπης, της πολιτικής ένωσης αυτής της ηπείρου. Αντί γι' αυτό, ακούμε και πάλι να μιλούν για μια συνθήκη.
<P>
Σήμερα μας υποσχεθήκατε κι εσείς ακόμα περισσότερο ανταγωνισμό. Ούτε στις Κάτω Χώρες, ούτε στη Γαλλία ή οπουδήποτε αλλού στην Ευρώπη, σε εκατοντάδες συζητήσεις και εκδηλώσεις, ποτέ δεν άκουσα να ζητούν περισσότερο ανταγωνισμό. Αυτό το ζητούν μόνο οι ελίτ, οι νεοφιλελεύθεροι και οι κυβερνήσεις. Καθώς ανήκω σε εκείνους που έχουν την ευκαιρία να σημειώνουν αυτά που λέει ο κόσμος, σας λέω ότι αυτό που χρειαζόμαστε είναι μια ισορροπία μεταξύ της οικονομικής και της πολιτικής ολοκλήρωσης, με τη μορφή μιας κοινωνικής Ένωσης. Πόσες φορές προτείνετε λοιπόν -με τη διακυβερνητική, αυτάρεσκη διαχείριση της διαδικασίας της Λισαβόνας- να πούμε στην κοινή γνώμη ότι δεν απέφερε τίποτα; Αυτό θέλουν να μάθουν οι πολίτες. Τι απέγινε ο διάλογος των κυβερνήσεων για μία κοινωνική Ένωση, για τον τερματισμό του φορολογικού και του κοινωνικού ντάμπιγκ στην Ευρώπη; Αυτό θέλουν να μάθουν οι πολίτες.
<P>
Μιλάτε για την αίσθηση ασφάλειας. Επιτρέψτε μου να σας πω ότι αυτό το αποκαλώ λαϊκισμό γιατί η επίκληση της ασφάλειας έχει βέβαια πάντα αποτελέσματα, ωστόσο δεν ειπώθηκε εδώ και μήνες ούτε λέξη για τον Χάρτη Θεμελιωδών Δικαιωμάτων, ούτε καν για τον κοινοβουλευτικό έλεγχο, όπως απέδειξαν οι απαγωγές της CIA και η αποτυχία να εξηγηθεί πώς και σε ποιο μέτρο βοήθησαν σε αυτές ευρωπαϊκές κυβερνήσεις. Δεν ειπώθηκε τίποτα για την ενίσχυση του κοινοβουλευτισμού, για έναν Χάρτη Θεμελιωδών Δικαιωμάτων που θα επιβάλλεται δια νόμου ή για την προστασία των πολιτών - όμως αυτά είναι τα θέματα για τα οποία μιλάνε οι πολίτες!
<P>
Εγώ εξακολουθώ να ακούω άλλα πράγματα μέσα από τα βάθη του Δούρειου Ίππου, όπως η στρατιωτική συνεργασία -πάλι η ασφάλεια- δεν ακούω όμως τίποτα για μία κοινή, δημοκρατική, ανεξάρτητη εξωτερική πολιτική, για έναν υπεύθυνο ρόλο τόσο σε παγκόσμιο επίπεδο όσο και στον ΠΟΕ, ένα ρόλο υπεράσπισης ενός δίκαιου συστήματος παγκοσμίου εμπορίου που θα βάλει σε ένα εντελώς διαφορετικό επίπεδο την αναπτυξιακή πολιτική.
<P>
Έχω την αίσθηση ότι μέσα σε αυτήν την κρίση χάσαμε από τα μάτια μας τον απλό πολίτη. Οι κυβερνήσεις εμφανίστηκαν και πάλι μπροστά μας με όπλα και πανοπλίες ιπποτών και εμποδίζουν την Ευρώπη να προχωρήσει.
<SPEAKER ID="036" NAME="Mary Lou McDonald" AFFILIATION="GUE/NGL">
(GA) Κύριε Πρόεδρε, θέλω να καλωσορίσω τον κ. πρωθυπουργό στη σημερινή μας συνεδρίαση.
<P>
(EN) Χαίρομαι ιδιαιτέρως διότι ο πρωθυπουργός της Ιρλανδίας απευθύνει λόγο στη σημερινή συνεδρίαση της Ολομέλειας.
<P>
" Ευρωπαϊκή Ένωση διανύει φάση μετάβασης, διαρκούς επέκτασης, σε νέες κουλτούρες, νέες ιδέες και νέες προκλήσεις. Το μείζον ζήτημα είναι το πώς θα ανταποκριθεί σε αυτές τις προκλήσεις. Θα επιλέξει τον ανταγωνισμό προς τα κάτω, όπως κατέστη σαφές στην Ιρλανδία κατά τη διάρκεια της περυσινής διαμάχης για το θέμα των πορθμείων, καθώς και σε πολλές άλλες περιπτώσεις, ή μήπως θα επιδιώξει να διασφαλίσει ότι θα βρισκόμαστε στην πρωτοπορία, εφαρμόζοντας τα υψηλότερα δυνατά πρότυπα στον τομέα των δικαιωμάτων, μεταρρυθμίζοντας τις γραφειοκρατικές δομές της ΕΕ και ακολουθώντας ένα πολιτικό πρόγραμμα στο οποίο θα δίνεται προτεραιότητα στους πολίτες της Ευρωπαϊκής Ένωσης;
<P>
Πρέπει να προαγάγουμε μια Ευρώπη η οποία θα επιδιώκει την προστασία των πιο ευάλωτων κοινωνικών ομάδων, ιδίως των 65 εκατομμυρίων ατόμων που ζουν υπό συνθήκες φτώχειας σε ολόκληρη την Ένωση. Κύριε πρωθυπουργέ, πρέπει να πράξουμε το ίδιο στην Ιρλανδία, και αυτό συνεπάγεται την επιτυχία της ειρηνευτικής μας διαδικασίας, τον τερματισμό της διαίρεσης, τη δημιουργία ισχυρών δημοσίων υπηρεσιών και την προαγωγή της ισότητας σε όλες τις πτυχές της ζωής. Φρονώ ότι μπορούμε να ανταποκριθούμε σε όλες αυτές τις προκλήσεις, αλλά μόνον εάν υπάρχει πραγματική πολιτική βούληση: η βούληση να αλλάξουμε δραστικά τις σημερινές και τις μελλοντικές προτεραιότητες της ΕΕ.
<P>
Αυτό δεν είναι θέμα απλής φραστικής διαφοροποίησης. Είναι θέμα ουσίας. Σας καλώ, λοιπόν, κύριε πρωθυπουργέ, εσάς και τους υπόλοιπους ηγέτες της ΕΕ, να ακούσετε πραγματικά τις απόψεις των πολιτών ολόκληρης της ΕΕ και να ανταποκριθείτε στις ανάγκες τους. Ο καλύτερος τρόπος επίτευξης αυτού του στόχου είναι η προάσπιση των δικαιωμάτων των εργαζομένων, η προστασία των δημοσίων υπηρεσιών και η ανακοπή της πορείας προς μια στρατιωτικοποιημένη και οχυρωμένη Ευρωπαϊκή Ένωση. Εμείς, τα μέλη του Sinn Féin, και οι συνάδελφοί μας στην Ομάδα ΕΕΑ/ΑρΠρΒΧ, επιδιώκουμε να διασφαλιστεί ότι το μέλλον της Ευρώπης θα στηρίζεται στις αρχές της δημοκρατίας, της ισότητας και της αλληλεγγύης.
<SPEAKER ID="038" NAME="Seán Ó Neachtain" AFFILIATION="UEN">
(GA) Κύριε Πρόεδρε, καλωσορίζω θερμά τον πρωθυπουργό της Ιρλανδίας, Bertie Ahern, στο Ευρωπαϊκό Κοινοβούλιο. Με μεγάλη χαρά τον άκουσα να μιλά για το μέλλον της Ευρώπης σήμερα στο Κοινοβούλιο στη μητρική μας γλώσσα, την Ιρλανδική. Πρόκειται για ένα συμβολικό βήμα, καθώς η Ιρλανδική θα είναι πολύ σύντομα επίσημη γλώσσα εργασίας σε επίπεδο θεσμικών οργάνων στην Ευρώπη. Ο κ. πρωθυπουργός αξίζει έπαινο για τις προσπάθειές του να επηρεάσει το Συμβούλιο της Ευρώπης και τις διάφορες κυβερνήσεις, ώστε να διασφαλίσει τη στήριξη της πρότασής του να αναβαθμιστεί η Ιρλανδική σε ευρωπαϊκό επίπεδο. " Ρουμανία και η Βουλγαρία, οι οποίες είναι έτοιμες να εκπροσωπηθούν στην Ευρωπαϊκή Επιτροπή, προέβησαν σε λεπτομερή παρουσίαση στο Σώμα την περασμένη εβδομάδα. Στηρίζω πλήρως την απόφαση του José Manuel Barroso, Προέδρου της Ευρωπαϊκής Επιτροπής, να αναθέσει το χαρτοφυλάκιο της πολυγλωσσίας στον Leonard Orban, υποψήφιο Επίτροπο της Ρουμανίας. Όλοι γνωρίζουμε ότι η Ευρώπη βρίσκεται σε κομβικό σημείο αυτή την περίοδο όσον αφορά τη μεταρρύθμιση και βελτίωση της αποτελεσματικότητας της θεσμικής της λειτουργίας. Φρονώ ότι η εφαρμογή σύγχρονων διαδικασιών θεσμικής λειτουργίας θα ενισχύσει τον ρόλο της Ευρωπαϊκής Ένωσης και θα διασφαλίσει τη δυνατότητά της να εκφράζει τη γνώμη της και να αντιμετωπίζει τις οικονομικές προκλήσεις ενώπιον των οποίων βρίσκονται επί του παρόντος πολλά από τα κράτη μέλη της. Θεού θέλοντος, την προσεχή πρωτοχρονιά την Προεδρία της Ένωσης θα αναλάβει η Γερμανία. " καγκελάριος κ. Merkel έχει ήδη επισημάνει ότι κατά τη διάρκεια της θητείας της σκοπεύει να αντιμετωπίσει τις δυσκολίες που αφορούν το Σύνταγμα της Ένωσης. Το γεγονός ότι το Σύνταγμα της Ένωσης απορρίφθηκε πέρυσι από τις Κάτω Χώρες και τη Γαλλία δεν είναι ενθαρρυντικό. Στη Γαλλία το προσεχές έτος θα διεξαχθούν προεδρικές εκλογές και ευελπιστώ ότι ο νέος (ή η νέα) Πρόεδρος θα μπορέσει να καταβάλει περισσότερες προσπάθειες από ό,τι μέχρι στιγμής. Αντιμετωπίζουμε τεράστιες προκλήσεις, αλλά δεν πρέπει να απατώμαστε. Πρέπει να γίνουν μεταρρυθμίσεις στο εσωτερικό της Ευρωπαϊκής Ένωσης και να δοθεί προτεραιότητα στα προγράμματα εργασίας των διαφόρων θεσμικών οργάνων για τη μεταρρύθμιση. Εάν αυτό δεν γίνει αμέσως, υπάρχει ο κίνδυνος η Ένωση να είναι αναποτελεσματική. Σας ευχαριστώ πάρα πολύ.
<SPEAKER ID="039" NAME="Γεώργιος Καρατζαφέρης" AFFILIATION="IND/DEM">
Κύριε Πρόεδρε, κύριε Πρωθυπουργέ της Ιρλανδίας, αν ήμουν ζωγράφος και μου έλεγαν να ζωγραφίσω το μέλλον της Ευρώπης θα χρησιμοποιούσα το μαύρο χρώμα.
<P>
Οδηγούμεθα ακριβώς στα ίδια βήματα που κατέστρεψαν την Ιερά Συμμαχία, δηλαδή την προηγούμενη Ενωμένη Ευρώπη πριν από δύο αιώνες. Μπορεί να έχουμε νόμους στην Ευρώπη αλλά δεν έχουμε εθνική συνείδηση. Μπορεί να έχουμε κεφάλαια αλλά δεν έχουμε επαρκή ανάπτυξη. Μπορεί να έχουμε βιομηχανία, δεν έχουμε όμως ενέργεια. Μπορεί να έχουμε μεγάλη έκταση, δεν έχουμε όμως σύνορα. Και ερωτώ: Ποιος από εδώ ξέρει να μου πει ποια είναι τα νοτιοανατολικά σύνορα της Ευρώπης; Είναι ρευστά. Δύο είναι τα προβλήματα: " ενέργεια και η κηδεμονία της Αμερικής.
<P>
Είναι ψέματα ότι η Αμερική μας οδηγεί σε μια διαρκή αντιπαλότητα με τη Ρωσία; Σε μια επιφυλακτικότητα με την Κίνα; Σε μια εμπλοκή στο Αφγανιστάν και το Ιράν; Δεν είναι εκείνη που μας "φοράει" παραμορφωτικούς φακούς για ότι γίνεται στη Μέση Ανατολή; Δεν είναι αυτή που μας εμποδίζει να αναπτύξουμε αυτόνομη εξωτερική πολιτική; Αυτή είναι η αλήθεια. Υπάρχει καμία αντίδραση; Υπάρχει καμία διάθεση να αποκτήσει η Ευρώπη τη δική της αυτονομία;
<P>
Έχουμε ένα ισχυρό νόμισμα, έχουμε και Κεντρική Τράπεζα, κύριε Πρωθυπουργέ, δεν έχουμε όμως δικό μας στρατό. Να κάνουμε σύνταγμα, αλλά τις αρχές και τις αξίες που θα πρεσβεύει αυτό το σύνταγμα, ποιος στρατός θα τις υπερασπισθεί; Το ΝΑΤΟ, με Αμερικανό αρχιστράτηγο, Τούρκο επιτελάρχη και διοικητή Καναδό; Ας αποφασίσουμε. Θέλουμε να πάρουμε δομή κράτους ή θα είμαστε -ότι είμαστε- υπό την κηδεμονία του Αμερικάνου;
<P>
Δεν έχουμε, λέει, ενέργεια. Υπάρχει πολύ πετρέλαιο στο Αιγαίο. Ελάτε να το πάρετε. Αλλά δεν επιτρέπει η συγκυρία των Αμερικανών και Τούρκων. Υπάρχει πετρέλαιο που μπορεί να λύσει όλα τα προβλήματα της Ευρώπης. Ελάτε, λοιπόν, να κάνουμε μια προσπάθεια να είμαστε αυτοδύναμοι, να είμαστε κυρίαρχοι του σπιτιού μας για να μην εξαρτώμεθα από τους Αμερικάνους.
<SPEAKER ID="040" NAME="Francesco Enrico Speroni" AFFILIATION="NI">
(IT) Κύριε Πρόεδρε, κυρίες και κύριοι, θα ήθελα να καλωσορίσω και εγώ τον Πρωθυπουργό της Ιρλανδίας. Τα θεσμικά όργανα -το Συμβούλιο, το Κοινοβούλιο και η Επιτροπή- τάσσονται υπέρ ενός νέου ευρωπαϊκού προτύπου: θα πρέπει, ωστόσο, να εξετάσουμε εάν αυτό το νέο πρότυπο συνάδει με τη βούληση του εκλογικού σώματος, το οποίο, τουλάχιστον στη Γαλλία και στις Κάτω Χώρες, απέρριψε τις προτάσεις της Συνέλευσης. Ας μην λησμονούμε ότι οφείλουμε να λαμβάνουμε πάντα υπόψη τη βούληση των πολιτών και όχι μόνον κάποια ιδανικά, τα οποία μπορεί να είναι ευγενή και ωραία, αλλά οι πολίτες και οι εκλογείς δεν τα συμμερίζονται.
<P>
Αυτό, κατά την άποψή μου, είναι το ουσιαστικό ζήτημα για τις βάσεις μιας ενδεχόμενης μελλοντικής συνθήκης. Θα πρέπει καταρχάς να διαλυθούν ορισμένοι μύθοι: προβάλλεται ο ισχυρισμός ότι η αλλαγή είναι αναγκαία γιατί αυξήθηκε ο αριθμός των κρατών μελών. Οι "νωμένες Πολιτείες αυξήθηκαν από 13 σε 50 διατηρώντας ουσιαστικά αμετάβλητο το ίδιο Σύνταγμα του 1776. Εάν οι γραφειοκράτες επιθυμούν ένα νέο μέσον, δεν σημαίνει ότι το ίδιο ισχύει και για το εκλογικό σώμα. Οι εκλογείς πρέπει να πεισθούν για τα πλεονεκτήματα μιας νέας Ευρώπης: θα πρέπει, επί παραδείγματι, να κατανοήσουν γιατί είναι καλύτερα να βρίσκονται στην Ευρωπαϊκή Ένωση παρά στην Ελβετία ή στη Νορβηγία που δεν ανήκουν στην Ένωση. Εάν δεν κατορθώσουμε να κάνουμε κατανοητή αυτήν την ιδέα, θα είναι δύσκολο να επιτευχθεί η αναγκαία συναίνεση.
<P>
Μια τελευταία παρατήρηση: ο ιταλός Πρόεδρος, Giorgio Napolitano, απηύθυνε έκκληση για την επικύρωση της Συνθήκης. " Συνθήκη, ωστόσο, είναι νεκρή. Θα σπαταλούσαμε απλώς ενέργεια και χρόνο, καθώς χωρίς την επικύρωση των Κάτω Χωρών και της Γαλλίας είναι άσκοπο να αναζητήσουμε άλλες επικυρώσεις, οι οποίες δεν θα είχαν κανένα πρακτικό αποτέλεσμα.
<SPEAKER ID="041" NAME="Timothy Kirkhope" AFFILIATION="PPE-DE">
(EN) Κύριε Πρόεδρε, καταρχάς θέλω να καλωσορίσω τον κ. πρωθυπουργό στο Κοινοβούλιο. Θα ξεκινήσω με κάτι στο οποίο συμφωνούμε, καθώς διάβασα με μεγάλο ενδιαφέρον τις πρόσφατες δηλώσεις του σχετικά με τη ρήτρα γέφυρας στα θέματα δικαιοσύνης και εσωτερικών υποθέσεων και συμφωνώ πλήρως με την άποψή του ότι δεν πρέπει να προχωρήσουμε προς αυτή την κατεύθυνση. " πολιτική στον τομέα της ποινικής δικαιοσύνης, ο αγώνας κατά της τρομοκρατίας και η δράση για την καταπολέμηση της εμπορίας ανθρώπων και της λαθρομετανάστευσης αποτελούν αρμοδιότητες των εθνικών κρατών· παρ' όλα αυτά, μέχρι στιγμής δεν έχουμε καν εξετάσει τις δυνατότητες βελτίωσης της διακυβερνητικής συνεργασίας σε αυτά και άλλα θέματα που άπτονται της δικαιοσύνης, όπως θεωρώ ότι οφείλαμε να πράξουμε.
<P>
Όσον αφορά το Σύνταγμα, η συζήτηση εισέρχεται πλέον στο πεδίο του φανταστικού. Ενώ οι λαοί της Γαλλίας και των Κάτω Χωρών έχουν ήδη δώσει τη χαριστική βολή, πληροφορούμαστε αυτή την εβδομάδα ότι η φινλανδική Προεδρία βολιδοσκοπούσε υπογείως τα κράτη μέλη προκειμένου να διαπιστώσει αν αυτό το κείμενο μπορεί με κάποιον τρόπο να αναστηθεί.
<P>
Ο κ. Sarkozy ζητεί ένα "μίνι Σύνταγμα". " Επιτροπή το απορρίπτει. " γερμανική κυβέρνηση δηλώνει ότι επιθυμεί να παραμείνει το Σύνταγμα ανέπαφο και εν τέλει να νεκραναστηθεί. " απερχόμενη ολλανδική κυβέρνηση κατέστησε σαφές ότι δεν σκοπεύει να διοργανώσει δεύτερο δημοψήφισμα. " βρετανική κυβέρνηση, ως συνήθως, εμφανίζεται διαιρεμένη: ο Υπουργός Εξωτερικών δηλώνει ότι ήταν ένας μεγαλεπήβολος στόχος ο οποίος έχει αποτύχει, ενώ ο Υφυπουργός Ευρωπαϊκών Θεμάτων δηλώνει ότι πρέπει να ασχοληθούμε με την ουσία του Συντάγματος. Επιτέλους, ακόμα δεν έχουμε συνειδητοποιήσει ποια είναι η κατάσταση; " Ευρώπη πρέπει να προχωρήσει· πρέπει να εγκαταλείψει αυτό το θέμα, αν επιθυμεί να σταματήσει να αποξενώνει κατά τρόπο επικίνδυνο το εκλογικό σώμα.
<P>
Έχω ζητήσει επανειλημμένα την πραγματοποίηση μεταρρυθμίσεων. Χρειαζόμαστε οικονομικές μεταρρυθμίσεις. Πρέπει να ασχοληθούμε με την αδυναμία επίτευξης των στόχων του Κυότο για τις εκπομπές αερίων του θερμοκηπίου. Πρέπει να υλοποιήσουμε αυτές τις καίριες μεταρρυθμίσεις, οι οποίες θα μας επιτρέψουν να είμαστε ανταγωνιστικοί έναντι των αναδυόμενων γιγάντων της Ασίας. Πρέπει να εφαρμόσουμε αγροτικές πολιτικές οι οποίες δεν θα υπονομεύουν τον αγώνα κατά της παγκόσμιας φτώχειας και έχουμε ανάγκη αποτελεσματικής ηγεσίας. Όπως έχει δηλώσει ο επικεφαλής του κόμματός μου, ακριβώς επειδή θέλουμε να έχει μέλλον η Ευρώπη, και επειδή πιστεύουμε σε μια ισχυρή Ευρώπη, ζητούμε την αλλαγή προσανατολισμού. " ήπειρός μας έχει άμεση ανάγκη από ηγεσία και εμείς συζητούμε για ένα κομμάτι χαρτιού. Οφείλω να επισημάνω ότι η ιστορία είναι γεμάτη από τέτοια ανεπιθύμητα και ακατάλληλα χαρτιά.
<SPEAKER ID="042" NAME="Lidia Joanna Geringer de Oedenberg" AFFILIATION="PSE">
(PL) Κύριε Πρόεδρε, έχουν περάσει έξι μήνες από την τελευταία συζήτηση σχετικά με το μέλλον της Ευρώπης στο Ευρωπαϊκό Κοινοβούλιο. Αρχικά, το νομικό πλαίσιο για το μέλλον της Ευρώπης θα κατοχυρωνόταν μέσω της Συνταγματικής Συνθήκης. Αυτό το μέλλον ξεδιπλώνεται μπροστά στα μάτια μας, καθόσον έκτοτε αποφασίστηκε να προχωρήσουμε στην επόμενη φάση της διεύρυνσης και στην ένταξη της Βουλγαρίας και της Ρουμανίας στην Ένωση. Συγχρόνως, ωστόσο, υπάρχει η αίσθηση ότι το μέλλον παραμένει σε εκκρεμότητα μέχρι το δεύτερο μισό του 2008, οπότε πρόκειται να λήξει η περίοδος περισυλλογής για τη Συνταγματική Συνθήκη, η οποία είχε παραταθεί για δεύτερη φορά.
<P>
Κατά τη γνώμη μου, πρέπει να χρησιμοποιήσουμε αυτή τη δεύτερη περίοδο περισυλλογής πρωτίστως για να εξετάσουμε την αυξημένη δυσπιστία που εκφράζουν οι Ευρωπαίοι έναντι νέων διευρύνσεων της Ένωσης. Οι πολίτες της Ευρώπης πρέπει να κατανοήσουν και να αποδεχτούν ότι οι αποφάσεις σχετικά με την προσχώρηση νέων κρατών μελών λαμβάνονται με απόλυτη υπευθυνότητα. Πρέπει επίσης να είναι βέβαιοι ότι οι αποφάσεις αυτές λαμβάνονται συνυπολογίζοντας πλήρως τις δημοσιονομικές δυνατότητες της Ένωσης, διασφαλίζοντας έτσι τη μελλοντική αποτελεσματική της λειτουργία.
<P>
Καθώς εφαρμόζονται παλαιότερες στρατηγικές αποφάσεις για τη διασφάλιση της οικονομικής ανταγωνιστικότητας της Ευρώπης με άλλες περιοχές του κόσμου, είναι σημαντικό να ενισχύσουμε τον ρόλο της εκπαίδευσης στην ανάπτυξη των μελλοντικών γενεών καινοτόμων Ευρωπαίων. Πρέπει να προαγάγουμε μια δημιουργική οικονομία με βάση τη γνώση και τη φαντασία, καθόσον αυτό θα είναι το κλειδί για την επιτυχία των ευρωπαϊκών επιχειρήσεων σε παγκόσμιο επίπεδο. Μια καλά εκπαιδευμένη και δυναμική κοινωνία στην Ευρωπαϊκή Ένωση αποτελεί όρο εκ των ων ουκ άνευ προκειμένου η Ένωση να διαδραματίσει ηγετικό ρόλο στο διεθνές προσκήνιο και να αποδείξει ότι, εκτός από την αντιμετώπιση των δικών της προβλημάτων, μπορεί επίσης να καταπολεμήσει επιτυχώς το διεθνές έγκλημα και την τρομοκρατία.
<SPEAKER ID="043" NAME="Marian Harkin" AFFILIATION="ALDE">
(GA) Κύριε Πρόεδρε, θέλω καταρχάς να καλωσορίσω στο Σώμα τον κ. πρωθυπουργό.
<P>
(EN) Χαίρομαι διότι, σε γενικές γραμμές, συμφωνώ με την ανάλυσή σας. Πρέπει όντως να αλλάξουμε το πλαίσιο, να υπογραμμίσουμε τις θετικές πτυχές και να διατηρήσουμε την ισορροπία και την ουσία του Συντάγματος.
<P>
Το αδιέξοδο στο θέμα του Συντάγματος προκλήθηκε από το "όχι" στη Γαλλία και τις Κάτω Χώρες, αλλά, κατά τη γνώμη μου, αυτό το "όχι" δεν συνιστούσε απόλυτη άρνηση όλων των πτυχών της Ευρώπης. Ήταν ένα εγερτήριο κάλεσμα με το οποίο οι πολίτες μας είπαν: "Το μέλλον της Ευρώπης αφορά όλους εμάς τους απλούς πολίτες και πρέπει να έχουμε ρόλο σε αυτή τη διαδικασία". " δημοκρατία, όπως η ζωή, είναι συχνά δύσκολη και, ενώ οι ηγέτες πρέπει βεβαίως να ηγούνται, οφείλουν επίσης να ακούν τη φωνή του λαού. Περάσαμε την περίοδο περισυλλογής και τώρα χρειαζόμαστε μια περίοδο αποκατάστασης, κατά την οποία η ΕΕ θα αποδείξει ότι μπορεί να υλοποιήσει τους στόχους της στρατηγικής της Λισαβόνας προς όφελος των πολιτών της, να προστατεύσει τους εργαζόμενους, να ενισχύσει τις ευρωπαϊκές επιχειρήσεις, να επιτύχει την περιβαλλοντική βιωσιμότητα και να δείξει την ικανότητα της ΕΕ να ανταγωνίζεται ως κεντρικός παράγοντας στη διεθνή σκηνή.
<P>
Κατ' ουσίαν, η ΕΕ πρέπει να διαχειριστεί την πρόκληση της παγκοσμιοποίησης προς όφελος όλων των πολιτών της. Αν επιτύχει αυτόν τον πολύ σημαντικό στόχο, είμαι πεπεισμένη ότι το μέλλον της είναι εξασφαλισμένο.
<SPEAKER ID="045" NAME="Bairbre de Brún" AFFILIATION="GUE/NGL">
(GA) Κύριε Πρόεδρε, καλωσορίζω και εγώ τον κ. πρωθυπουργό στο Ευρωπαϊκό Κοινοβούλιο. Κατά τη διάρκεια αυτής της περιόδου περισυλλογής, είναι σαφές ότι ορισμένοι συλλογίζονται ένα μόνο πράγμα, πώς να εξασφαλίσουν δηλαδή την ευνοϊκότερη ανταπόκριση. Εν πάση περιπτώσει, η συζήτηση για το μέλλον της Ευρώπης έχει τόσο μεγάλη σημασία ώστε θεωρούμε αναγκαίο να ακουστούν όσο το δυνατόν περισσότερες φωνές από όλους τους κοινωνικούς χώρους, ενώ πρέπει να γίνουν σεβαστές και να ληφθούν υπόψη όλες οι απόψεις που θα ακουστούν. Χαιρετίζουμε, και ενθαρρύνουμε μάλιστα, μια τέτοια συζήτηση. Υπάρχει ένα όραμα της Ευρώπης στο επίκεντρο του οποίου βρίσκονται οι πολίτες, η ισότητα και τα κοινωνικά, οικονομικά και πολιτικά δικαιώματα. Αυτό είναι το όραμά μας στο Sinn Féin και το όραμα των εταίρων μας στην Ομάδα ΕΕΑ/ΑρΠρΒΧ. Οι πολίτες ανησυχούν· ανησυχούν για τη στρατιωτικοποίηση και τη μετατροπή της Ευρώπης σε φρούριο, ανησυχούν για την όλο και μεγαλύτερη απομάκρυνση της πολιτικής και οικονομικής εξουσίας από τον απλό πολίτη. Ανησυχούν επίσης για τις ιδιωτικοποιήσεις και για τους κινδύνους που δημιουργούν όσον αφορά την ισότητα, τη βιωσιμότητα και την κοινωνική συνοχή. Ακούσαμε σήμερα ένα μέρος της απάντησης σε αυτούς τους φόβους από τον κ. πρωθυπουργό, όμως το Συμβούλιο και η Ευρωπαϊκή Επιτροπή πρέπει να δηλώσουν σαφώς αν έχουν όντως υπόψη αυτές τις ανησυχίες και να μας πουν ποια είναι εφεξής τα σχέδιά τους.
<SPEAKER ID="046" NAME="Koenraad Dillen" AFFILIATION="NI">
(NL) Κύριε Πρόεδρε, κυρίες και κύριοι, το θέμα της σημερινής συζήτησης είναι το μέλλον της Ευρώπης, ως προς το οποίο φοβόμαστε το χειρότερο ενόψει της επίμονης άρνησης της Τουρκίας να συμμορφωθεί με τις υποχρεώσεις της βάσει του διεθνούς δικαίου οι οποίες απορρέουν από τη συμφωνία τελωνειακής σύνδεσης που έχει συνάψει με την ΕΕ, επιτρέποντας έτσι την είσοδο κυπριακών πλοίων στους λιμένες της, και κυρίως ενόψει του τρόπου με τον οποίο αντέδρασε η Ευρώπη σε αυτή τη στάση.
<P>
" Τουρκία εξακολουθεί να αρνείται να σεβαστεί βασικά ανθρώπινα δικαιώματα και περιφρονεί τις διεθνείς της δεσμεύσεις. Είναι ένα κράτος το οποίο αρνείται κατηγορηματικά να συμφιλιωθεί με γειτονικές του χώρες, όπως η Κύπρος και η Αρμενία, ενώ εφαρμόζει ήδη πρακτικές εκφοβισμού εις βάρος κρατών μελών της Ευρώπης. Παρ' όλα αυτά, η επίσημη Ευρώπη επιμένει στη συνέχιση των διαπραγματεύσεων.
<P>
" Τουρκία επιθυμεί να γίνει ευρωπαϊκή, όμως στηρίζεται στα "νωμένα Έθνη, με άλλα λόγια στις "νωμένες Πολιτείες, προκειμένου να αποφύγει τις ευρωπαϊκές της υποχρεώσεις. Συνεπώς, υπό τις παρούσες συνθήκες η προσχώρησή της στην ΕΕ παραμένει αδιανόητη. Εάν η Τουρκία καταστρατηγεί από τώρα τις αρχές του δικαίου, τι θα συμβεί αν της επιτραπεί να καθίσει μαζί μας ως ισότιμο μέλος στο τραπέζι των διαπραγματεύσεων;
<P>
Εάν η ΕΕ επιθυμεί να διατηρήσει την αξιοπιστία της στα μάτια των πολιτών της και να διασφαλίσει το μέλλον της, πρέπει να στείλει ένα ισχυρό μήνυμα, σταματώντας αμέσως τις ενταξιακές διαπραγματεύσεις με την Άγκυρα.
<SPEAKER ID="048" NAME="Ιωάννης Βαρβιτσιώτης" AFFILIATION="PPE-DE">
Κύριε Πρόεδρε, κύριε Πρωθυπουργέ, και εγώ με τη σειρά μου σας συγχαίρω για την παρουσία σας, σήμερα, εδώ.
<P>
Νομίζω ότι όλοι εμείς, που βρισκόμαστε στην αίθουσα αυτή, συμφωνούμε ότι η Ευρωπαϊκή Ένωση των 25 σήμερα και των 27 σε ένα μήνα, δεν μπορεί να λειτουργεί με τους ίδιους κανόνες με τους οποίους λειτουργούσε η Ευρώπη των 6, των 9, των 10 ή και των 15 κρατών μελών.
<P>
Θυμάμαι ότι τον Μάιο, κατά τη διάρκεια της προηγούμενης συζήτησης πάλι για το μέλλον της Ευρώπης, ο Βέλγος Πρωθυπουργός είχε επισημάνει τη σημασία της επόμενης γερμανικής προεδρίας. " κ. Μέρκελ έχει εκφράσει την πρόθεσή της να υποβάλει προτάσεις για την Ευρωπαϊκή Συνταγματική Συνθήκη. Επικροτούμε τις προθέσεις της, διερωτώμαι όμως εάν κάτι τέτοιο είναι ρεαλιστικό ή πρόκειται για προσπάθεια νεκραναστάσεως ενός κειμένου που ήδη έχει πεθάνει. " απάντηση δεν μπορεί να είναι μονοσήμαντη, διότι είναι προφανές ότι εξαρτάται από το στόχο που θα τεθεί.
<P>
Ήδη, από τον Ιούλιο του 2005 είχα απευθύνει επιστολές στον τότε προεδρεύοντα, κ. Μπλερ, και τον Πρόεδρο της Επιτροπής, τον κ. Μπαρόζο, και είχα αναφερθεί στον περιορισμό των απαιτήσεών μας μόνο στη ρύθμιση θεσμικών θεμάτων, όπως η νομική προσωπικότητα της Ευρωπαϊκή Ένωσης, η νέα στάθμιση των ψήφων στο Συμβούλιο, η αύξηση των αρμοδιοτήτων του Ευρωπαϊκού Κοινοβουλίου, η δημιουργία θέσεως Υπουργού Εξωτερικών, και ακόμη στη δημιουργία θέσεως προέδρου της Ενώσεως, τη μείωση του αριθμού των Επιτρόπων, την κατάργηση του συστήματος των τριών πυλώνων και την ενδυνάμωση του θεσμού της ενισχυμένης συνεργασίας ανάμεσα στα κράτη μέλη. Μόνον έτσι πιστεύω ότι η Ευρώπη μπορεί να βγει από την κρίση την οποία σήμερα διέρχεται.
<SPEAKER ID="049" NAME="Jo Leinen" AFFILIATION="PSE">
(DE) Κύριε Πρόεδρε, συγχαίρω τον κ. πρωθυπουργό για την ομιλία του στο Σώμα και τον ευχαριστώ για τη σαφή γραμμή του σχετικά με τη συνταγματική συνθήκη -ούτε νέες διαπραγματεύσεις, ούτε cherry picking, ούτε ακρωτηριασμός της συνθήκης, ούτε μίνι συνθήκη που θα ρυθμίζει μόνο λίγα θεσμικά ζητήματα- γιατί κάτι τέτοιο, όπως ήδη ειπώθηκε εδώ, θα στερούσε πραγματικά από τη νέα συνθήκη την καρδιά και την ψυχή της. Ο Χάρτης Θεμελιωδών Δικαιωμάτων, τα στοιχεία της λαϊκής συμμετοχής, οι δημοκρατικές πτυχές - όλα αυτά πάνε μαζί. Όλο αυτό ήταν ένα package deal, ένας συνολικός συμβιβασμός και δεν πρέπει να κατακερματιστεί. Γι' αυτό, το σύνθημά μας πρέπει να είναι πως δεν πρέπει να κάνουμε υποχωρήσεις ως προς το περιεχόμενο της νέας συνθήκης, αλλά να δείξουμε ευελιξία ως προς τη μορφή που μπορεί να λάβει. Συμφωνώ απόλυτα μαζί σας ότι μια τέτοια συνθήκη δεν πρέπει να είναι ένα βιβλίο, αλλά πρέπει να είναι συμπυκνωμένη, ακριβής και σύντομη. Όλα τα σημεία της που μπορούμε να κόψουμε, βρίσκονται στο τρίτο μέρος.
<P>
Μιλήσατε και για συμπληρωματικά στοιχεία και αυτά είναι που μπορεί να μας δώσουν τη δυνατότητα να αντιμετωπίσουμε τις ανησυχίες και τους φόβους των ανθρώπων στις Κάτω Χώρες και στη Γαλλία. Όμως αυτές οι δύο χώρες πρέπει επίσης να μας δώσουν μια ξεκάθαρη ιδέα για το τι θέλουν να αλλάξει. Υπάρχουν συνάδελφοι στο Σώμα που φαίνεται να γνωρίζουν τι ήθελε ο λαός. Εγώ βρήκα το "όχι" τους μάλλον ασαφές, χωρίς σαφή ένδειξη για την προέλευσή του. Γι' αυτό, θα πρέπει να περιμένουμε τις γαλλικές εκλογές και τη νέα κυβέρνηση των Κάτω Χωρών αν θέλουμε να γνωρίζουμε επακριβώς ποια είναι τα πρόσθετα στοιχεία που χρειάζονται.
<P>
Θα ήθελα να κάνατε την ομιλία αυτή όχι μόνο εδώ στο Σώμα, αλλά και σε πολλές πρωτεύουσες της ΕΕ. " συμφωνία επιτεύχθηκε κατά τη δική σας προεδρία του Συμβουλίου και έτσι έχετε κάποια ευθύνη να αναζητήσετε τους φίλους του συντάγματος και να επιτύχετε τελικά την ολοκλήρωση αυτού του σχεδίου.
<SPEAKER ID="050" NAME="Andrew Duff" AFFILIATION="ALDE">
(EN) Κύριε Πρόεδρε, ο κ. πρωθυπουργός δήλωσε ουσιαστικά ότι η επίτευξη της συμβιβαστικής δέσμης του 2004 ήταν εξαιρετικά δύσκολη και περίπλοκη διαδικασία. Θα ήταν, συνεπώς, λογικό να εξαιρέσουμε το προοίμιο και το πρώτο και δεύτερο μέρος από τις διαπραγματεύσεις και να εστιάσουμε όλες μας τις προσπάθειες στον εκσυγχρονισμό και τη βελτίωση του τρίτου μέρους. Δεν νομίζω ότι μπορούμε να επιτύχουμε την αύξηση της ανταγωνιστικότητας, την ενίσχυση της κοινωνικής εταιρικής σχέσης, τη βελτίωση της κοινής ενεργειακής πολιτικής κλπ. χωρίς ουσιαστική βελτίωση του τρίτου μέρους της συνταγματικής συνθήκης.
<P>
(Χειροκροτήματα)
<SPEAKER ID="051" NAME="Richard Corbett" AFFILIATION="PSE">
(EN) Κύριε Πρόεδρε, στη γλώσσα ορισμένων εκ των προγόνων μου, θέλω να πω στον κ. πρωθυπουργό:
<P>
(GA) Καλώς ήλθατε στο Ευρωπαϊκό Κοινοβούλιο.
<P>
(EN) Καλώς ήλθατε στο Κοινοβούλιο της Ευρώπης, το οποίο συμβολίζει το έμβλημα της Ευρωπαϊκής Ένωσης: "ενότητα στην πολυμορφία". Σε αυτό μετέχουν εκπρόσωποι όλων των πολιτικών κομμάτων της Ευρώπης, της αριστεράς και της δεξιάς, των πρωτευουσών και των περιφερειών, των κυβερνητικών και των αντιπολιτευόμενων κομμάτων. Είναι το Κοινοβούλιο το οποίο ενέκρινε με 500 ψήφους υπέρ έναντι 137 ψήφων κατά τη συνταγματική συνθήκη ως τον καλύτερο τρόπο εξασφάλισης του μέλλοντος της Ευρώπης. Αισθάνομαι, λοιπόν, ιδιαίτερη ικανοποίηση ακούγοντάς σας σήμερα να δηλώνετε ότι πρέπει να επιλύσουμε αυτά τα ζητήματα, διότι τα προβλήματα στην επίλυση των οποίων απέβλεπε η συνταγματική συνθήκη δεν εξαφανίστηκαν εν μια νυκτί. Δεν έχουν πάψει να υφίστανται. Πρέπει να καταλήξουμε σε μια λύση η οποία θα είναι αποδεκτή και από τις 27 χώρες, περιλαμβανομένων των δύο χωρών οι οποίες ψήφισαν "όχι", λαμβάνοντας συγχρόνως υπόψη τις 18 χώρες οι οποίες είπαν "ναι" και οι οποίες είναι φυσικό να επιθυμούν να παραμείνει το κείμενο κατά το δυνατόν ανέπαφο.
<P>
Με ικανοποίηση άκουσα ότι, αν και δεν το έχει ακόμη επικυρώσει, η Ιρλανδία επιθυμεί επίσης να διατηρηθεί το κείμενο κατά το δυνατόν ανέπαφο. Αυτό το μήνυμα είναι σημαντικό για εμάς. Και στο "νωμένο Βασίλειο, η κυβέρνησή μας υπέγραψε τη συνταγματική συνθήκη και επανεξελέγη βάσει ενός πολιτικού προγράμματος στο οποίο εξέφραζε την πρόθεσή της να υποστηρίξει με ενθουσιασμό την έγκριση της εν λόγω συνταγματικής συνθήκης. Αναγνωρίζεται ευρέως ότι, σε οποιαδήποτε λύση και αν καταλήξουμε τον προσεχή Ιούνιο -και πρέπει να υπάρξει λύση- πρέπει να λαμβάνει υπόψη τη βούληση της πλειοψηφίας και να διατηρεί ό,τι μπορεί να διασωθεί από το κείμενο της παρούσας συνταγματικής συνθήκης.
<SPEAKER ID="054" NAME="Bertie Ahern">
πρωθυπουργός της Ιρλανδίας. - (EN) Κύριε Πρόεδρε, για να απαντήσω σε όλους τους ομιλητές, είναι προφανές ότι επικρατεί μεγάλη διάσταση γνωμών και απόψεων, όμως το Ευρωπαϊκό Κοινοβούλιο, με συντριπτική πλειοψηφία, όντως ενέκρινε και στήριξε το Σύνταγμα. Θέλω, πάντως, να ευχαριστήσω όλες και όλους τους βουλευτές για τις απόψεις που εξέφρασαν. Θεωρώ χρήσιμο, ως μέλος του Ευρωπαϊκού Συμβουλίου και με δεδομένη τη συμμετοχή μου στην εκπόνηση αυτού του Συντάγματος, να ακούω αυτές τις απόψεις. Φρονώ ότι αυτή η ανταλλαγή απόψεων υπήρξε πολύ χρήσιμη. Μου επιτρέπει να προσεγγίσω τα θέματα από μια οπτική γωνία στην οποία υποθέτω ότι θα ήταν δύσκολο να φτάσω από αυτή την απόσταση.
<P>
Όπως ανέφεραν όλοι οι ομιλητές, είναι σημαντικό να ακούμε τη γνώμη των πολιτών. Δεν είναι πάντοτε δυνατό να ακούσει κανείς το σύνολο των πολιτών, αλλά σε αυτή την περίπτωση μπορεί να ακούσει τη γνώμη των εκλεγμένων αντιπροσώπων τους. Αυτό μου προσέφερε την ευκαιρία να εξηγήσω το σκεπτικό στο οποίο στηρίζονται πάρα πολλές απόψεις σχετικά με το Σύνταγμα. Είχα επίσης την ευκαιρία να εκφράσω τις δικές μου απόψεις.
<P>
Θεωρώ ότι το κείμενο του Συντάγματος είναι πολύ ισορροπημένο και δίκαιο. Θεωρώ ότι είναι ένα κείμενο αμερόληπτο. Βεβαίως, αποτελεί σύνολο συμβιβασμών. Όταν προσπαθούμε να επιτύχουμε συμφωνία μεταξύ 25 χωρών -όσα ήταν τα κράτη μέλη της ΕΕ εκείνη την περίοδο- οι συμβιβασμοί ως προς το περιεχόμενο του κειμένου είναι επιβεβλημένοι. Δεν αρκούσε να πει απλώς ένα άτομο "αυτή είναι η θέση μας". Τα δεδομένα αλλάζουν. Στις επισκέψεις μου στο σύνολο των χωρών της Ευρώπης διαπίστωσα ότι πολλά θέματα αντιμετωπίζονταν με τελείως διαφορετικό τρόπο σε επιμέρους χώρες, απασχολούσαν την κοινή γνώμη, δημιουργούσαν πολλές δυσκολίες στα μέσα ενημέρωσης, οπότε οι θέσεις έπρεπε να αναθεωρηθούν ή να πραγματοποιηθούν διαβουλεύσεις σχετικά με τις διατυπώσεις επί των οποίων θα μπορούσε να επιτευχθεί συμφωνία· συνεπώς, το κείμενο δεν είναι τέλειο, στον βαθμό που δεν περιλαμβάνει καμία ασάφεια, αλλά είναι αποτέλεσμα διαπραγμάτευσης.
<P>
Ορισμένοι θεωρούν ότι το κείμενο συντάχθηκε ίσως υπό συνθήκες απομόνωσης - ακούστηκαν, νομίζω, ορισμένα τέτοια σχόλια. Κατανοώ τους λόγους για τους οποίους μπορεί να έχει δημιουργηθεί αυτή η εντύπωση μετά την πάροδο κάποιων ετών, όμως οφείλω να υπενθυμίσω στους αξιότιμους βουλευτές ότι στη Συνέλευση μετείχε πολύ ενεργά ομάδα βουλευτών του ΕΚ, οι οποίοι εργάστηκαν πολύ σκληρά. Ήταν οι εκπρόσωποι του λαού, είχαν εκλεγεί από τον λαό, στον οποίο και ήταν υπόλογοι, όπως άλλωστε και οι κυβερνήσεις. Δεν μπορούμε να καταρτίσουμε ένα Σύνταγμα το οποίο θα είναι αποτέλεσμα διαπραγμάτευσης μεταξύ 500 εκατομμυρίων ανθρώπων. Αυτό μπορεί να γίνει μόνο από τους εκπροσώπους τους, οι οποίοι φρονώ ότι επιτέλεσαν αξιόλογο έργο. Αυτό είναι πολλές φορές το ζήτημα όσον αφορά τη νομιμότητα και τη δημοκρατία.
<P>
Σημείωσα τις επισημάνσεις σχετικά με τον αγώνα για τα ανθρώπινα δικαιώματα και τις αξίες, καθώς και το ότι αυτά ενδιαφέρουν τους πολίτες, και όχι το έγκλημα και τα ναρκωτικά. Οι άνθρωποι τους οποίους συναντώ ενδιαφέρονται πολύ περισσότερο και για τα δύο αυτά θέματα. Επιθυμούν το κράτος δικαίου, τα δικαστήρια, το δικαστικό σύστημα να προστατεύουν εξίσου όλους τους ανθρώπους. Ωστόσο, επιθυμούν επίσης την αντιμετώπιση όσων εμπλέκονται σε διασυνοριακά εγκλήματα και γενικότερα σε εγκληματικές δραστηριότητες. Εάν, λοιπόν, υποστηρίζετε τα ανθρώπινα δικαιώματα, τότε προφανώς υποστηρίζετε το Σύνταγμα, δεδομένου ότι ο Χάρτης Θεμελιωδών Δικαιωμάτων σημαίνει ότι για πρώτη φορά ενσωματώνουμε όλα αυτά τα θέματα στο Σύνταγμα, οπότε νομίζω ότι πρέπει σίγουρα να είστε ένθερμοι υποστηρικτές του Συντάγματος.
<P>
Φρονώ ότι εκείνο που έχει σημασία εν προκειμένω είναι να μην προσπαθήσουμε να επαναδιαπραγματευτούμε τα πάντα. Ενόψει της γερμανικής Προεδρίας, η καγκελάριος της Γερμανίας δήλωσε σαφώς ότι θα συστήσει μια ολιγομελή ομάδα αξιωματούχων η οποία θα συνεργαστεί με αντίστοιχες ολιγομελείς ομάδες αξιωματούχων από όλες τις χώρες προκειμένου να εντοπιστούν τα σημεία στα οποία υπάρχουν διαφορές ή δυσκολίες. Κατά τη γνώμη μου, από αυτή τη διαδικασία πρέπει να εξαιρεθεί το 90% του Συντάγματος. Οι προσπάθειες πρέπει, συνεπώς, να εστιαστούν στο υπόλοιπο 10%.
<P>
Ο ιρλανδός συνάδελφός μου, κ. De Rossa, προέβη σε μια εύλογη επισήμανση, την οποία έχω διατυπώσει και εγώ επανειλημμένα, καθώς αφορά κάτι που συνέβη στην περίπτωση της Ιρλανδίας και της Συνθήκης της Νίκαιας. Εκείνο, λοιπόν, που πρέπει να κάνουμε είναι να προσπαθήσουμε να συντάξουμε πρωτόκολλα για την αντιμετώπιση των θεμάτων· αυτό επιτάσσει η λογική: όχι να απορρίψουμε τμήματα του Συντάγματος επί των οποίων έχουν συμφωνήσει το Κοινοβούλιο, το Συμβούλιο και 18 χώρες από όλη την Ευρώπη, αλλά να προσπαθήσουμε να εντοπίσουμε και να επιλύσουμε τα δύσκολα σημεία και να αναλύσουμε τα θέματα τα οποία δημιουργούν δυσκολίες στις χώρες οι οποίες ψήφισαν "όχι", ή ίσως σε άλλες χώρες στις οποίες εκφράζονται επιφυλάξεις. Αυτό δεν είναι ανέφικτο. Έχει ήδη συμβεί στις χώρες στις οποίες απορρίφθηκε το Σύνταγμα. Όπως επισημάνθηκε νωρίτερα, πραγματοποιήθηκαν δημοσκοπήσεις μέσω των οποίων καταβλήθηκε προσπάθεια να εντοπιστούν και να αντιμετωπιστούν τα επίμαχα θέματα. Φρονώ ότι το πρόβλημα μπορεί να λυθεί. Αν τα θέματα αυτά εξεταστούν στους κόλπους της ΔΚΔ ή του Συμβουλίου, μπορούμε να βρούμε λύση. Δεν νομίζω άλλωστε ότι μια τέτοια διαδικασία απαιτεί πολύ χρόνο.
<P>
Θέλω απλώς να καλέσω το Κοινοβούλιο και να ευχηθώ -κάτι που θα πράξω επίσης εντός του Συμβουλίου- να συνεχίσει να στηρίζει το Σύνταγμα εμμένοντας στην ισορροπημένη άποψη ότι πρέπει να εστιαστούμε σε μικρό αριθμό εκκρεμών θεμάτων τα οποία απασχολούν ορισμένες χώρες, καθώς και σε ορισμένα θέματα τα οποία απασχολούν χώρες οι οποίες άλλαξαν προσφάτως στάση λόγω κυβερνητικών αλλαγών στις εν λόγω χώρες. Πρέπει να προσπαθήσουμε να επιλύσουμε αυτές τις πτυχές. Αν τα καταφέρουμε, τότε εύλογα και σκόπιμα, και βάσει της επιθυμίας να θεσπίσουμε ένα Ευρωπαϊκό Σύνταγμα -αν έτσι το ονομάσουμε, κάτι που πάντως δεν με ενθουσιάζει ιδιαιτέρως- μπορούμε να προχωρήσουμε συλλογικά στην έγκρισή του. Πιστεύω ειλικρινά ότι έχουμε αυτή τη δυνατότητα.
<P>
(Χειροκροτήματα)
<SPEAKER ID="055" NAME="Πρόεδρος">
Ευχαριστώ, κύριε πρωθυπουργέ, για την ομιλία σας, την οποία θεώρησα πολύ χρήσιμη και ρεαλιστική.
<P>
" συζήτηση έληξε.

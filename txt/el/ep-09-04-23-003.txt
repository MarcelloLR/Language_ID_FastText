<CHAPTER ID="003">
Δικαιώματα ασθενών στη διασυνοριακή υγειονομική περίθαλψη (συζήτηση) 
<SPEAKER ID="007" NAME="Πρόεδρος">
Το ακόλουθο θέμα της ημερήσιας διάταξης είναι η έκθεση από τον John Bowis, για λογαριασμό της Επιτροπής Περιβάλλοντος, Δημόσιας Υγείας και Ασφάλειας Τροφίμων, σχετικά με την πρόταση για οδηγία του Ευρωπαϊκού Κοινοβουλίου και του Συμβουλίου για εφαρμογή των δικαιωμάτων των ασθενών στη διασυνοριακή υγειονομική περίθαλψη - C6-0257/2008 -.
<P>
Όπως πολλοί από εσάς γνωρίζετε, ο John Bowis πρόσφατα ασθένησε στις Βρυξέλλες και εισήχθη στο νοσοκομείο. Υπεβλήθη επιτυχώς σε εγχείρηση και, τώρα, αναρρώνει, οπότε αποτελεί παράδειγμα διασυνοριακής υγειονομικής περίθαλψης. Σήμερα τον αντικαθιστά ο φίλος και συνάδελφός μου, Philip Bushill-Matthews.
<SPEAKER ID="008" NAME="Philip Bushill-Matthews">
εισηγητής. - Κύριε Πρόεδρε, έχω μια πολλή δύσκολη αλλά, ταυτόχρονα, και πολύ εύκολη εργασία. Είναι πολύ δύσκολη γιατί ο φάκελος περιέχει πολύ περίπλοκα και ευαίσθητα στοιχεία και, προσωπικά, έχω ασχοληθεί πολύ λίγο με αυτόν. Είναι πολύ εύκολη εργασία επειδή αποτελεί έκθεση του διακεκριμένου συναδέλφου μου, John Bowis, ο οποίος, όπως αναφέρατε ήδη, αναρρώνει από πολύ σοβαρή εγχείρηση καρδιάς στην οποία υπεβλήθη πριν από λίγες βδομάδες στις Βρυξέλλες.
<P>
Πραγματοποίησε εξαιρετική δουλειά με το πόρισμα στο οποίο κατέληξε για τον συγκεκριμένο φάκελο σήμερα και, πράγματι, δημιούργησε τα θεμέλια για την εν λόγω επιτυχία στην αρχική του έκθεση για την κινητικότητα ασθενών τον Ιούνιο του 2005. Είμαι βέβαιος ότι θα ήθελε να ευχαριστήσω προσωπικά την Επίτροπο για την υποστήριξή της, τους σκιώδεις εισηγητές καθώς και τη γραμματεία της ομάδας αλλά βεβαίως και τον βοηθό του στην έρευνα για τις τεράστιες προσπάθειές που όλοι έκαναν προκειμένου να διασφαλιστεί ευρεία συμφωνία σε τόσα επίμαχα ζητήματα. Με την βοήθειά τους, ο John κατάφερε να ρίξει άπλετο φως σε μια πολύ σκοτεινή περιοχή και, έτσι, να επικρατήσει η σαφήνεια εκεί όπου κυριαρχούσε η αβεβαιότητα, βασιζόμενος με επιμονή στη διττή αρχή που ορίζει ότι ο ασθενής αποτελεί πάντα προτεραιότητα και ότι η επιλογή ασθενούς καθορίζεται από τις ανάγκες και όχι από τα μέσα.
<P>
Τα τελευταία 10 χρόνια, οι Ευρωπαίοι πολίτες προσφεύγουν σε δικαστήρια για να υπερασπιστούν το δικαίωμά τους για νοσηλεία σε διαφορετικό κράτος μέλος. Είναι πασιφανές ότι οι ασθενείς επιθυμούν το δικαίωμα αυτό, αξίζουν το δικαίωμα αυτό και το δικαιούνται. Δεν θα πρέπει να είναι αναγκασμένοι να ακολουθήσουν τη δικαστική οδό προκειμένου να το κατορθώσουν. " πρόταση που έχουμε μπροστά μας τώρα είναι η ευκαιρία μας για να το πραγματοποιήσουμε. " στιγμή έφτασε για εμάς τους πολιτικούς να αναλάβουμε τις ευθύνες μας και να αντικαταστήσουμε την ανάγκη για ύπαρξη δικαστικής οδού μέσω της δημιουργίας νομικής βεβαιότητας από εμάς τους ίδιους.
<P>
Οι περισσότεροι άνθρωποι θα επιθυμούν συνήθως να νοσηλευτούν κοντά στις οικίες τους. Ωστόσο, πάντα θα υπάρχουν ασθενείς που θα επιθυμούν να ταξιδέψουν σε άλλο κράτος μέλος για νοσηλεία, για οποιονδήποτε λόγο. Εάν οι ασθενείς πραγματοποιήσουν τη συγκεκριμένη επιλογή, πρέπει να διασφαλίσουμε ότι οι συνθήκες υπό τις οποίες θα ενεργήσουν είναι διαυγείς και δίκαιες. Πρέπει να διασφαλίσουμε ότι γνωρίζουν το ακριβές ποσό της χρέωσης, τα πρότυπα ποιότητας και ασφάλειας που πρέπει να τηρηθούν καθώς και τα δικαιώματά τους σε περίπτωση όπου κάτι δεν λειτουργήσει σωστά. " συγκεκριμένα έκθεση αφορά όλα αυτά τα ζητήματα.
<P>
Ας ξεκαθαρίσω ότι το δικαίωμα αυτό των ασθενών δεν θα πρέπει με κανένα τρόπο να είναι επιζήμιο για την ικανότητα των κρατών μελών να προσφέρουν ποιοτική υγειονομική περίθαλψη για όλους τους πολίτες τους. " εν λόγω έκθεση δεν διευκρινίζει πως τα κράτη μέλη πρέπει να οργανώσουν τα συστήματα υγείας τους. Δεν ορίζει την ποιότητα της υγειονομικής περίθαλψης που θα πρέπει να προσφέρουν. Επί της ουσίας, βασίζεται στη διασφάλιση για παροχή βοήθειας στα κράτη μέλη για την προστασία των εθνικών συστημάτων υγείας τους, για παράδειγμα, επιλέγοντας το σύστημα προηγούμενης έγκρισης σε ορισμένες περιστάσεις.
<P>
Ωστόσο, η προηγούμενη έγκριση δεν θα πρέπει να χρησιμοποιηθεί για να περιοριστούν οι επιλογές των ασθενών. Στην πραγματικότητα, η αυξημένη διαθεσιμότητα της διασυνοριακής υγειονομικής περίθαλψης θα πρέπει ακολούθως να βοηθήσει στην τόνωση των εθνικών συστημάτων προκειμένου να παρέχονται τα ίδια καλύτερα πρότυπα υγειονομικής περίθαλψης που θα βελτιώνονται συνεχώς..
<P>
Θα ήθελα να ακούσω τα σχόλια των συναδέλφων κατά τη συζήτηση που θα ακολουθήσει.
<SPEAKER ID="009" NAME="Daniela Filipiová">
Εν ενεργεία Πρόεδρος του Συμβουλίου. - (CS) Κυρίες και κύριοι, αισθάνομαι μεγάλη τιμή που μπορώ να βρίσκομαι μαζί σας εδώ σήμερα και να συμμετέχω σε συζητήσεις για διάφορα ζητήματα σε σχέση με τη δημόσια υγεία που βρίσκονται στη σημερινή ατζέντα. Τα θέματα αυτά αφορούν την εφαρμογή των δικαιωμάτων των ασθενών στη διασυνοριακή υγειονομική περίθαλψη, η διασφάλιση της ασφάλειας των ασθενών και η κοινή δράση της Ευρωπαϊκής Ένωσης σε περίπτωση σπάνιων νόσων.
<P>
Θα ήθελα να ξεκινήσω λέγοντας ότι και τα τρία αυτά ζητήματα αποτελούν προτεραιότητα για την Τσεχική Προεδρία και ότι θα βρίσκονται και στην ατζέντα του Συμβουλίου Απασχόλησης, Κοινωνικής Πολιτικής, Υγείας και Καταναλωτών στις 7 Ιουνίου 2009 στο Λουξεμβούργο. Καλωσορίζουμε, λοιπόν, θερμά την επερχόμενη συζήτηση.
<P>
" Τσεχική Προεδρία είναι πλήρως ενημερωμένη σχετικά με τον σημαντικό ρόλο του Ευρωπαϊκού Κοινοβουλίου στη νομοθετική διαδικασία και κατανοεί τη βασική ανάγκη ύπαρξης στενής συνεργασίας μεταξύ του Συμβουλίου και του Κοινοβουλίου. Συνεπώς, οι εκθέσεις για τα τρία αυτά ζητήματα έφτασαν την κατάλληλη στιγμή.
<P>
Θα ήθελα να αναφερθώ στην προτεινόμενη οδηγία του Ευρωπαϊκού Κοινοβουλίου και του Συμβουλίου για την εφαρμογή των δικαιωμάτων των ασθενών στη διασυνοριακή υγειονομική περίθαλψη από την οπτική του Συμβουλίου.
<P>
" Τσεχική Προεδρία γνωρίζει πολύ καλά ότι είναι σημαντική η ανάγκη ύπαρξης νομικής βεβαιότητας για ασθενείς στους οποίους παρέχεται υγειονομική περίθαλψη σε άλλο κράτος μέλος και βασίζεται στα αποτελέσματα του έργου που πραγματοποιήθηκε από την Γαλλική Προεδρία στον συγκεκριμένο τομέα. Στόχος μας είναι η αναζήτηση έγκρισης για το κείμενο αυτό, το οποίο θα είναι ξεκάθαρο και κατανοητό στους πολίτες της Ευρωπαϊκής Ένωσης, θα σέβεται κυρίως τη νομοθεσία συμπεριλαμβανομένης της αρχής της επικουρικότητας και θα εκπληρώνει τον καθορισμένο στόχο της καθιέρωσης νομικής βεβαιότητας για τους πολίτες της Ευρωπαϊκής Ένωσης σχετικά με την εφαρμογή των δικαιωμάτων τους όταν τους παρέχεται διασυνοριακή υγειονομική περίθαλψη. Εντούτοις, πρέπει να αναλογιστούμε τον ενδεχόμενο αντίκτυπο στη σταθερότητα των συστημάτων υγειονομικής περίθαλψης στα κράτη μέλη της Ευρωπαϊκής Ένωσης από την εφαρμογή της πρότασης.
<P>
Βάσει της θεμελιώδους σημασίας της πρότασης, έχουν πραγματοποιηθεί πολλές έντονες συζητήσεις και συνεχίζουν να πραγματοποιούνται στα διάφορα νομικά σώματα του Συμβουλίου. Συνεπώς, δεν μπορώ με σιγουριά να σας πω ότι το Συμβούλιο θα επιτύχει την ύπαρξη πολιτικής συμφωνίας στο τέλος της Τσεχικής Προεδρίας, δηλαδή στο Συμβούλιο Απασχόλησης, Κοινωνικής Πολιτικής, Υγείας και Καταναλωτών (EPSCO) τον Ιούνιο. Ωστόσο, μπορώ να εκφράσω ορισμένα γενικά συμπεράσματα στο σημείο αυτό. " μελλοντική οδηγία θα πρέπει να κωδικοποιήσει το σύνολο της νομολογίας του Ευρωπαϊκού Δικαστηρίου που ισχύει με την εφαρμογή της αρχής της ελεύθερης κυκλοφορίας εμπορευμάτων και υπηρεσιών στον τομέα της δημόσιας υγείας και πρέπει, επίσης, να προσθέσει μια ρύθμιση για τον συντονισμό των κοινωνικών συστημάτων και να δίνει την επιλογή στα κράτη μέλη να παρέχουν υγειονομική περίθαλψη σε άλλο κράτος μέλος που θα υπόκειται σε προηγούμενη έγκριση ή την επιλογή να εφαρμόζουν σύστημα ελέγχου.
<P>
Εντοπίσαμε αυτές τις αρχές στην έκθεση του John Bowis σχετικά με την προτεινόμενη οδηγία για την οποία θα συζητήσετε. Επίσης, είναι δυνατό να εντοπιστούν και άλλα θέματα που είναι κοινά μεταξύ του Ευρωπαϊκού Κοινοβουλίου και του Συμβουλίου: η σημασία της παροχής ολοκληρωμένων και ορθών πληροφοριών σε ασθενείς σε σχέση με τις επιλογές τους για λήψη διασυνοριακής υγειονομικής περίθαλψης ή η έμφαση που δίνεται στη διασφάλιση υψηλούς ποιότητας και ασφάλειας κατά την παροχή περίθαλψης.
<P>
" Τσεχική Προεδρία εκτιμά την επιμελή σύνταξη της έκθεσης αυτής από το Κοινοβούλιο, η φρασεολογία της οποίας προέκυψε από διάφορες δύσκολες αλλά αποδοτικές συζητήσεις σε διάφορες σχετικές επιτροπές. Γνωρίζω ότι η φρασεολογία της έκθεσης αντιπροσωπεύει τον συμβιβασμό μεταξύ των διαφόρων πολιτικών ομάδων, ο οποίος επετεύχθη με δυσκολία. Θα ήθελα, λοιπόν, να ευχαριστήσω όλους όσους έλαβαν μέρος στη δημιουργία της καθώς και τον εισηγητή John Bowis, στον οποίο όλοι ευχόμαστε ταχεία ανάρρωση. Πρόκειται για σημαντική συνεισφορά που παρέχει τη δυνατότητα στη νομοθετική διαδικασία για την προτεινόμενη οδηγία να συνεχίσει. Το Συμβούλιο θα εξετάσει λεπτομερώς το κείμενο της έκθεσης, καθώς και της προτάσεις τροποποίησης και θα σκεφτεί σοβαρά την ενσωμάτωσή τους στην κοινή θέση του Συμβουλίου προκειμένου να υποστηριχθεί συμφωνία σε δεύτερη ανάγνωση.
<P>
Κύριε Πρόεδρε, κυρίες και κύριοι, όπως προανέφερα, είναι πολύ νωρίς για πούμε εάν το Συμβούλιο Απασχόλησης, Κοινωνικής Πολιτικής, Υγείας και Καταναλωτών (EPSCO) του Ιουνίου θα φτάσει σε πολιτική συμφωνία για την προτεινόμενη οδηγία, καθώς οι συζητήσεις βάσει της πρότασης συμβιβασμού που υπεβλήθη από την Τσεχική Δημοκρατία δεν έχουν ακόμη ολοκληρωθεί. Σε κάθε περίπτωση, το Συμβούλιο θα εξετάσει το θέμα αυτό περαιτέρω και θα λάβει υπόψη του την έκθεση που εγκρίθηκε από το Ευρωπαϊκό Κοινοβούλιο.
<SPEAKER ID="010" NAME="Πρόεδρος">
Είμαι βέβαιος ότι η κυρία Filipiová δεν θα διαφωνήσει μαζί μου εάν ενημερώσω το Σώμα ότι και η ίδια χρησιμοποιεί αναπηρικό καροτσάκι.
<SPEAKER ID="011" NAME="Ανδρούλα Βασιλείου">
Μέλος της Επιτροπής. - Κύριε Πρόεδρε, πριν αναφερθώ στα δικαιώματα των ασθενών στη διασυνοριακή περίθαλψη, επιτρέψτε μου να αποδώσω φόρο τιμής στον εισηγητή, κύριο John Bowis, ο οποίος, δυστυχώς, δεν βρίσκεται σήμερα μαζί μας, αλλά στον οποίο χρωστάμε τόσα πολλά για τον εν λόγω φάκελο. Του εύχομαι ταχεία ανάρρωση καθώς και υγεία και κάθε ευτυχία μετά από τόσα χρόνια εξαίρετης παροχής υπηρεσίας προς τους Ευρωπαίους πολίτες.
<P>
(Χειροκροτήματα)
<P>
Θα ήθελα, επίσης, να ευχαριστήσω όλους τους σκιώδεις εισηγητές για το εποικοδομητικό τους έργο και, βεβαίως, τον κύριο Bushill-Matthews, ο οποίος σήμερα αντικαθιστά τον κύριο Bowis.
<P>
Χτες, εδώ στο Στρασβούργο, γιορτάσαμε την Ευρωπαϊκή "μέρα Δικαιωμάτων των Ασθενών . Με τον τρόπο αυτό, αναγνωρίσαμε τον αναπτυσσόμενο ρόλο των ασθενών στην υγειονομική περίθαλψη καθώς και την σημασία για τους ασθενείς της ύπαρξης εμπιστοσύνης αλλά και ενημέρωσης σχετικά με την περίθαλψη που τους παρέχεται.
<P>
Το βασικό ερώτημα στο συγκεκριμένο πλαίσιο είναι: τι μπορεί να κάνει η Ευρωπαϊκή Ένωση για τους ασθενείς; Σήμερα εδώ μας παρέχεται η ευκαιρία να κάνουμε ένα σημαντικό βήμα προς την ανοικοδόμηση μιας Ευρώπης για τους ασθενείς, για όλους τους Ευρωπαίους πολίτες τους οποίους εσείς, τα αξιότιμα μέλη, αντιπροσωπεύετε.
<P>
Καταρχήν, πρέπει να τονίσω ότι εκτιμώ βαθύτατα τη σκληρή δουλειά του Κοινοβουλίου κατά την εξέταση της πρότασης για οδηγία σχετικά με τα δικαιώματα των ασθενών στη διασυνοριακή υγειονομική περίθαλψη η οποία σύντομα θα τεθεί σε ψηφοφορία. Θα ήθελα να σας ευχαριστήσω όλους σας για τις ενδιαφέρουσες και συχνά προκλητικές συζητήσεις καθώς και για την πολύ αποτελεσματική διαδικασία που ακολουθήθηκε.
<P>
Επιτρέψτε μου να σας θυμίσω εν συντομία το σκεπτικό στο οποίο βασίστηκε η εν λόγω προτεινόμενη οδηγία, καθώς και τους κύριους στόχους και τις αρχές της. " προέλευση της πρότασης βρίσκεται στη δεκαετία της νομολογίας το' Ευρωπαϊκού Δικαστηρίου, το οποίο όριζε ότι οι ασθενείς έχουν το δικαίωμα επιστροφής των δαπανών για υγειονομική περίθαλψη που τους προσφέρθηκε στο εξωτερικό, ακόμη κι εάν ήταν δυνατό να γίνει στην χώρα τους.
<P>
Το γεγονός αυτό είναι σημαντικό. Αυτό αποτελεί ένα δικαίωμα το οποίο η Συνθήκη αποδίδει άμεσα στους πολίτες της Ευρωπαϊκής Ένωσης. Αν και οι κανόνες ήταν ξεκάθαροι για τα ενδιαφερόμενα άτομα, ωστόσο, ο τρόπος εφαρμογής σε όλες τις υπόλοιπες περιπτώσεις δεν ήταν ξεκάθαρος. Συνεπώς, η ανάγκη ύπαρξης νομοθετικού πλαισίου ήταν εμφανής έτσι ώστε όλοι οι ασθενείς στην Ευρώπη να μπορούν να ασκήσουν το δικαίωμά τους για επιστροφή των δαπανών σε περίπτωση παροχής διασυνοριακής υγειονομικής περίθαλψης.
<P>
Το δικαίωμα αυτό δεν πρέπει να αφορά αποκλειστικά τους ασθενείς που έχουν πρόσβαση σε πληροφορίες μη διαθέσιμες δημοσίως και που μπορούν να ανταπεξέλθουν στα έξοδα για δικηγόρο. Συνεπώς, μετά από εις βάθος σκέψη και διαβουλεύσεις, η Επιτροπή υιοθέτησε, στις 2 Ιουλίου του περασμένου έτους, την πρόταση για την οδηγία.
<P>
Πρώτα και κύρια, ο συνολικός της στόχος είναι η παροχή καλύτερων ευκαιριών και πρόσβασης στους ασθενείς σε υγειονομική περίθαλψη σε ολόκληρη την Ευρώπη. Οι ασθενείς βρίσκονται στο επίκεντρο του σχεδίου νόμου το οποίο σέβεται πλήρως τη διαφορετικότητα των συστημάτων υγείας σε ολόκληρη την Ευρώπη. Θα προσπαθήσω να είμαι ξεκάθαρη. Γνωρίζω ότι πολλοί εξέφρασαν την ανησυχία τους, αλλά η εν λόγω νομοθεσία δεν θα επιφέρει αλλαγές στην οργάνωση και την χρηματοδότηση των εθνικών συστημάτων υγείας.
<P>
" προτεινόμενη οδηγία έχει τρεις κύριους στόχους: πρώτον, να αποσαφηνίσει τις συνθήκες υπό τις οποίες οι ασθενείς θα αποζημιώνονται σύμφωνα με την τιμολόγηση της χώρας προέλευσης για διασυνοριακή υγειονομική περίθαλψη, δεύτερον, να παρέχει διαβεβαιώσεις σχετικά με την ποιότητα και την ασφάλεια της περίθαλψης σε ολόκληρη την Ευρώπη και, τρίτον, να προάγει τη συνεργασία στην Ευρώπη μεταξύ των συστημάτων υγειονομικής περίθαλψης.
<P>
Με βάση τους τρεις αυτούς πυλώνες, πολλά μπορούν να επιτευχθούν για τους πολίτες μας, πρωτίστως για αυτούς που επιθυμούν να αναζητήσουν διασυνοριακή υγειονομική περίθαλψη, αλλά, πέραν τούτου για όλους τους ασθενείς σε όλη την Ευρώπη. Θα ήθελα, λοιπών, να ακούσω τη συζήτησή σας.
<SPEAKER ID="012" NAME="Iles Braghetto">
εισηγητής της γνωμοδότησης της Επιτροπής Κοινωνικών Υποθέσεων και Απασχόλησης. - (IT) Κύριε Πρόεδρε, κυρίες και κύριοι, πως θα μπορούσαμε να ορίσουμε την εν λόγω οδηγία; Αντιπροσωπεύει την ευκαιρία για ασθενείς να επιλέξουν την κατάλληλη μορφή περίθαλψης καθώς και γρήγορη πρόσβαση σε υπηρεσίες, την ευκαιρία για βελτίωση της ποιότητας και της αποτελεσματικότητας των υπηρεσιών υγειονομικής περίθαλψης που παρέχονται από τα τοπικά συστήματα υγειονομικής περίθαλψης, την ευκαιρία για μια ευρύτερη ευρωπαϊκή ολοκλήρωση στον τομέα των υπηρεσιών ατομικής περίθαλψης. Τα Ευρωπαϊκά δίκτυα αναφοράς, τα τεχνολογικά πρότυπα και η ανάπτυξη της τηλεϊατρικής θα ενισχύσουν τη διασυνοριακή συνεργασία η οποία ήδη πραγματοποιείται.
<P>
Όλο αυτό απαιτεί την ύπαρξη εντός κατάλληλου συστήματος παροχής πληροφοριών, την παρακολούθηση της ποιότητας και της αποτελεσματικότητας των εγκαταστάσεων υγειονομικής περίθαλψης, την ύπαρξη εγγυήσεων σε σχέση με την επαγγελματική δεοντολογία των εργαζομένων στον τομέα της υγείας καθώς και μιας μη γραφειοκρατικής διαδικασίας για ρύθμιση της διασυνοριακής κινητικότητας. " οδηγία παρέχει μια μετρημένη ανταπόκριση στις απαιτήσεις αυτές.
<SPEAKER ID="013" NAME="Françoise Grossetête" LANGUAGE="FR">
Κύριε Πρόεδρε, κυρία Βασιλείου, παρόλο που απουσιάζει, θα ήθελα, καταρχήν, να συγχαρώ τον συνάδελφό μας, κ. Bowis. Επίσης, μετανιώνω για την απουσία του επειδή είχε αφιερώσει σημαντικό χρόνο στην έκθεσή του για τα δικαιώματα των ασθενών που άξιζε πραγματικά να βρίσκεται εδώ σήμερα.
<P>
Πλέον, είναι προφανές ότι δεν αφορά μια νέα οδηγία σχετικά με υπηρεσίες. Αφορά την κατάργηση της εντύπωσης ότι το Δικαστήριο δημιουργεί την ευρωπαϊκή νομοθεσία αντί για τους πολίτες. Αυτό είναι απαράδεκτο.
<P>
Οι πολίτες της Ευρώπης έχουν το δικαίωμα να δέχονται περίθαλψη σε άλλο κράτος μέλος υπό συγκεκριμένες συνθήκες. Επιθυμώ να καθησυχάσω όσα από τα μέλη ανησυχούν για ενδεχόμενες μελλοντικές καταχρήσεις: η οδηγία αυτή σέβεται πλήρως την κυριαρχία των κρατών μελών όσον αφορά τα συστήματα υγείας αυτών. Επίσης, αντίθετα προς ό,τι κάποιοι από τους πολέμιους της οδηγίας αυτής έχουν δηλώσει, το κείμενο αυτό απευθύνεται σε όλους τους ασθενείς και καθιερώνει εκ νέου την ύπαρξη περισσότερης δικαιοσύνης και αμεροληψίας μιας και, μέχρι τώρα, μόνο οι πιο ευκατάστατοι είχαν πρόσβαση σε διασυνοριακή περίθαλψη.
<P>
Με την οδηγία αυτή, κάθε πολίτης θα μπορούσε να είναι ο αποδέκτης μιας τέτοιας μορφής περίθαλψης, δεδομένου ότι, σε περίπτωση νοσοκομειακής περίθαλψης, η προηγούμενη έγκριση λαμβάνεται από κράτος μέλος εισδοχής και, συνεπώς, επιτρέπει την επιστροφή των δαπανών βάσει τιμολόγησης που ισχύει στο κράτος μέλος προελεύσεως.
<P>
Δεδομένου ότι όλες οι ενέργειες αυτές γίνονται για να αποφευχθεί ο ιατρικός τουρισμός, εκλαμβάνω μόνο ως πρόοδο το γεγονός αυτός. Πρόκειται για μεγάλο βήμα στην πρόοδο της Ευρώπης στον τομέα της υγείας, είναι πιο δίκαιο, παρέχει περισσότερες πληροφορίες στους πολίτες σε σχέση με τις διαθέσιμες μορφές περίθαλψης και αυξάνει τον βαθμό συνεργασίας στο πλαίσιο των νέων τεχνολογιών.
<SPEAKER ID="014" NAME="Bernadette Vergnaud" LANGUAGE="FR">
Κύριε Πρόεδρε, κυρία Βασιλείου, κυρίες και κύριοι, σκοπεύουμε να δώσουμε την απόφασή μας για ένα κείμενο για το οποίο ελπίζαμε και προσευχόμασταν καιρό τώρα, ειδικότερα στο πλαίσιο της εκθέσεως μου για τον αντίκτυπο της εξαίρεσης των υγειονομικών υπηρεσιών από την Οδηγία για τις Υπηρεσίες.
<P>
Ωστόσο, αισθάνομαι ότι η πρόσφατη ψηφοφορία μου άφησε ένα αίσθημα πικρίας. " έκθεση, όπως υιοθετήθηκε στην Επιτροπή Περιβάλλοντος, Δημόσιας Υγείας και Ασφάλειας Τροφίμων, με την υποστήριξη της πλειονότητας των πολιτικών ομάδων εξαιρουμένων των Σοσιαλιστών, αποτελεί, πράγματι, με ορισμένες βελτιώσεις, μόνο μια απάντηση στις αποφάσεις του Δικαστηρίου. Όχι μόνο δεν ανταποκρίνεται στις σημαντικές προκλήσεις για τις πολιτικές υγείας στην Ευρωπαϊκή Ένωση, αλλά, επίσης, δεν επιλύει το ζήτημα της νομικής αβεβαιότητας για τους ασθενείς και διατηρεί μια αγοραστική προσέγγιση του τομέα της υγειονομικής περίθαλψης.
<P>
Όσον αφορά τη νομική αβεβαιότητα, μοιάζει προφανές ότι η ασάφεια που επικρατούσε μεταξύ των αντίστοιχων συνθηκών για εφαρμογή της εν λόγω οδηγίας και του Κανονισμού (ΕΚ) αριθ.1408/1971 και σύντομα του Κανονισμού (ΕΚ) αριθ.883/2004, που υιοθετήθηκε χτες, θα οδηγήσει μόνο στη λήψη καινούριων αποφάσεων από το Δικαστήριο.
<P>
Όσον αφορά την αγοραστική προσέγγιση, το πνεύμα της εκθέσεως μπορεί να εντοπιστεί συνοπτικά στη νομική της βάση, με άλλα λόγια, στο Άρθρο αριθ. 95 που διέπει τους κανόνες της εσωτερικής αγοράς. Συνεπώς, ο τομέας της υγείας θα αποτελέσει απλά ένα εμπόρευμα όπως όλοι οι άλλοι τομείς, υποκείμενο στους ίδιους κανόνες προσφοράς και ζήτησης.
<P>
Αυτό μπορεί να οδηγήσει σε άνιση πρόσβαση στην περίθαλψηe, όπου οι εύποροι και καλά πληροφορημένοι πολίτες δύνανται να επιλέγουν την καλύτερη διαθέσιμη περίθαλψη στην Ευρωπαϊκή Ένωση, ενώ οι υπόλοιποι θα πρέπει να αρκεστούν σε υπηρεσίες ήδη αποδυναμωμένες σε άλλα κράτη μέλη και τις οποίες η συγκεκριμένη οδηγία δεν πρόκειται να βελτιώσει.
<P>
Στο ίδιο πνεύμα, η Τροποποίηση 67 ισοδυναμεί με εισαγωγή του ανταγωνισμού μεταξύ τω εθνικών συστημάτων δημόσιας υγείας, καθώς κάθε άνθρωπος θα ήταν ελεύθερος, δεδομένου ότι πλήρωνε, φυσικά, να συμμετάσχει στο σύστημα της επιλογής του στην Ευρωπαϊκή Ένωση..
<P>
Θα ήθελα, τέλος, να θέσω το ερώτημα της προηγούμενης έγκρισης για τη νοσοκομειακή υγειονομική περίθαλψη, η εισαγωγή της οποίας υπόκειται σε σειρά περιορισμών προς τα κράτη μέλη, παρόλο που η αρχή αυτή επιτρέπει και τον έλεγχο της χρηματοπιστωτικής ισορροπίας των κοινωνικών συστημάτων και την ύπαρξη εγγυήσεων για ασθενείς σε σχέση με τις συνθήκες επιστροφής των δαπανών.
<P>
Για όλους αυτούς τους λόγους, και επειδή δεν είμαι απόλυτα σίγουρη σχετικά με το αποτέλεσμα της σημερινής ψηφοφορίας, δεδομένης της ομοφωνίας...
<P>
(Ο Πρόεδρος διέκοψε την ομιλητή)
<SPEAKER ID="015" NAME="Diana Wallis">
εισηγήτρια για τη γνωμοδότηση της Επιτροπής Νομικών Θεμάτων. - Κύριε Πρόεδρε, εκ μέρους της Επιτροπής Νομικών Θεμάτων, αποδεχόμαστε ένθερμα αυτή την πρόταση και επισημαίνουμε τη σημασία όσων αποφέρει σε σχέση με τη νομική βεβαιότητα, καθώς και σε σχέση με έμφαση προς τις επιλογές των ασθενών. Αισθανθήκαμε, επίσης, ως επιτροπή, και θεωρώ ότι είναι σημαντικό, δεδομένων των ανησυχιών που εκφράστηκαν σήμερα, ότι όντως σεβόμαστε την επικουρικότητα και, συνεπώς, την ακεραιότητα των εθνικών συστημάτων υγείας.
<P>
Ο μοναδικός τομέα στον οποίο διαφωνούμε, ίσως, με την κύρια έκθεση είναι ότι θα θέλαμε να βλέπαμε να γίνονται περισσότερα για τους ασθενείς αυτούς για τους οποίους τα πράγματα δυστυχώς δεν εξελίχτηκαν καλά. Πιστεύουμε ότι το εφαρμόσιμο δίκαιο καθώς και οι κανόνες δικαιοδοσίας που διατυπώνονται δεν είναι αρκετά ξεκάθαροι: θα μπορούσαν να επικεντρώνονται περισσότερο στους ασθενείς για να διασφαλιστεί, όπως και σε άλλους τομείς, ότι οι ασθενείς μπορούν να ασκήσουν αξιώσεις στην χώρα κατοικίας τους και να τους επιστραφούν οι δαπάνες σύμφωνα με τη νομοθεσία της χώρας κατοικίας τους. Θα ήταν καλή ιδέα να επανεξεταστούν όλα αυτά.
<SPEAKER ID="016" NAME="Anna Záborská">
γνωμοδότης της Επιτροπής Δικαιωμάτων των Γυναικών και Ισότητας των Φύλων. - (SK) Ως γνωμοδότης της Επιτροπής Δικαιωμάτων των Γυναικών και Ισότητας των Φύλων, θα ήθελα να ευχαριστήσω τον κ. Bowis για τη στενή του συνεργασία και τις πολλές συζητήσεις που είχαμε κατά την εκπόνηση της εκθέσεως αυτής. Του εύχομαι, επίσης, ό,τι καλύτερο.
<P>
" έκθεση σχετίζεται άμεσα με τα δικαιώματα των ασθενών και οι Ευρωπαίοι νομοθέτες πρέπει να διασφαλίσουν ότι η ισότητα ισχύει με συνέπεια κατά την παροχή υγειονομικής περίθαλψης και σε άντρες και σε γυναίκες. Οποιαδήποτε μορφή διακρίσεων λόγω φύλου σε εγκαταστάσεις υγειονομικής περίθαλψης, από ασφαλιστές ή κυβερνητικά στελέχη δεν είναι αποδεκτή. Ο κίνδυνος που ελλοχεύει στο προτεινόμενο σύστημα είναι ότι η διασυνοριακή υγειονομική περίθαλψη, η οποία συνεπάγεται την ύπαρξη προνομιακής περίθαλψης, θα χρησιμοποιηθεί κυρίως από οικονομικά ευκατάστατους πολίτες.
<P>
" ύπαρξη διαπεριφερειακής συνεργασίας αποτελεί έναν πιθανό τρόπο επίλυσης της κατάστασης αυτής. Οι διασυνοριακές περιφερειακές συμφωνίες μεταξύ χρηματοπιστωτικών ιδρυμάτων και εγκαταστάσεων υγειονομικής περίθαλψης θα βοηθήσουν στην εναρμόνιση των απαιτήσεων των ασθενών, της σταθερότητας των δημόσιων οικονομικών στοιχείων και της προτεραιότητας από την πλευρά του κράτους για διασφάλιση της καλής υγείας των ασθενών.
<SPEAKER ID="017" NAME="Avril Doyle">
εξ ονόματος της Ομάδας PPE-DE. - Κύριε Πρόεδρε, από το 1998 το Ευρωπαϊκό Δικαστήριο καθόρισε ότι οι ασθενείς έχουν το δικαίωμα επιστροφής χρημάτων για υγειονομική περίθαλψη που δέχτηκαν σε άλλο κράτος μέλος. " συγκεκριμένη έκθεση, που προκύπτει από το σχέδιο πρότασης από τον Επίτροπο, διευκρινίζει τον τρόπο εφαρμογής των αρχών που ορίζονται στις υποθέσεις του Ευρωπαϊκού Δικαστηρίου.
<P>
Αποδέχομαι την εξαίρετη έκθεση του John Bowis καθώς και την επιδέξια λύση που προτείνει σχετικά με τις πολλές νόμιμες ευθύνες που υπήρχαν στο αρχικό σχέδιο πρότασης. " έκθεση βασίζεται στις ανάγκες των ασθενών και όχι στα μέσα των ασθενών. Έχουν ήδη συζητηθεί οι ορισμοί της νοσοκομειακής περίθαλψης καθώς και της προηγούμενης έγκρισης και, όπως αντιλαμβάνομαι, υπήρξε συμφωνία μεταξύ Συμβουλίου και Επιτροπής. Τα πρότυπα ποιότητας θα παραμείνουν αρμοδιότητα του κράτους μέλους ενώ τα πρότυπα ασφαλείας θα είναι στην αρμοδιότητα ολόκληρης της Ευρώπης. Οι αντίστοιχες πηγές παροχής πληροφοριών για τους ασθενείς που θα προέρχονται από ένα σημείο εξυπηρέτησης θα είναι καίριας σημασίας σε κάθε κράτος μέλος προκειμένου να διασφαλιστεί η ύπαρξη πληροφορημένων επιλογών από τους ασθενείς καθώς και η παροχή αμοιβαίας αναγνώρισης των ιατρικών συνταγών. Όλα αυτά, θεωρώ, είναι πολύ σημαντικές προσθήκες στη συγκεκριμένη νομοθεσία και πρέπει να τηρηθούν ταχέως..
<P>
Ενώ οι υγειονομικές υπηρεσίες αρχικά περιλαμβάνονταν στο σχέδιο πρότασης για διασυνοριακές υπηρεσίες της οδηγίας Bolkestein, έγινε γρήγορα κατανοητό ότι είναι αναγκαία η θέσπιση μιας αυτόνομης οδηγίας για ένα τόσο σημαντικό ζήτημα όπως αυτό της υγείας, με επιπτώσεις σε όλες τις πτυχές της υγειονομικής περίθαλψης και στα 27 κράτη μέλη. Οι ασθενείς πάντα θα επιθυμούν να νοσηλεύονται στην χώρα κατοικίας τους. Την τρέχουσα περίοδο, μόνο το ένα τοις εκατό του προϋπολογισμού μας ξοδεύεται σε διασυνοριακή υγειονομική περίθαλψη. Ας αναλογιστούμε το γεγονός αυτό.
<P>
Ωστόσο, όταν οι περιστάσεις το απαιτούν, μπορεί να αποδειχτεί ευεργετική η λήψη υγειονομικής περίθαλψης σε άλλη χώρα της Ευρωπαϊκής Ένωσης, ειδικότερα σε παραμεθόριες περιοχές, όπου η κοντινότερη εγκατάσταση υγείας, για παράδειγμα, μπορεί να βρίσκεται σε άλλη χώρα ή όπου υπάρχει διαθέσιμη περισσότερη εξειδίκευση, όπως στην περίπτωση των σπάνιων νόσων ή όπου μια συγκεκριμένη περίθαλψη ή θεραπεία θα μπορούσε ενδεχομένως να παρασχεθεί ευκολότερα σε άλλη χώρα. Πρέπει να ομολογήσω ότι η γενική αρμοδιότητα σε σχέση με τις πολιτικές υγείας και την χρηματοδότηση των πολιτικών υγείας παραμένει, και θα παραμείνει, σε επίπεδο κράτους μέλους.
<P>
Θέλω να επισημάνω ένα μόνο σημείο στην έκθεση Τρακατέλλη. Υπάρχει πολλή ανησυχία σχετικά με την Τροποποίηση 15 καθώς και παρερμηνείες και δέχομαι τη δυνατότητα ψηφοφορίας κατά τμήματα που θα επιτρέψει να καταψηφιστεί η έννοια της "εξάλειψης" των σπάνιων νόσων, που προκάλεσε πολλή ανησυχία. Εντούτοις, θα υποστηρίξω την υπόλοιπη τροποποίηση καθώς και την εξαίρετη δουλειά που πραγματοποιήθηκε από τον συνάδελφό μου τον καθηγητή Αντώνιο Τρακατέλλη σχετικά με τις σπάνιες νόσους.
<SPEAKER ID="018" NAME="Dagmar Roth-Behrendt">
εξ ονόματος της ομάδας PSE. - (DE) Κύριε Πρόεδρε, καταρχήν, θα ήθελα, εξ ονόματος της ομάδας μου, να ευχηθώ στον κ.Bowis ταχεία ανάρρωση. Γνωρίζω ότι εργαζόταν σκληρά στην επιτροπή μέχρι την τελευταία ημέρα της ψηφοφορίας, και ελπίζω να αναρρώσει μετά από την εγχείρηση στην οποία υπεβλήθη, να γίνει γρήγορα καλά και να βρίσκεται ξανά μαζί μας πριν από την θερινή διακοπή των εργασιών.
<P>
Επιτρέψτε μου να ξεκινήσω λέγοντας ότι η ομάδα μου πιστεύει ότι πρόκειται για μια πολύ καλή έκθεση. Διαπιστώσαμε ότι η πρόταση της Επιτροπής έχει βελτιωθεί σε πολύ μεγάλο βαθμό με τις διάφορες τροποποιήσεις από την Επιτροπή Περιβάλλοντος, Δημόσιας Υγείας και Ασφάλειας Τροφίμων και με τους αμοιβαίους συμβιβασμούς. Επίτροπε Βασιλείου, εσείς και η ομάδα σας πραγματοποιήσατε καλή δουλειά, αλλά υπήρχε χώρος για βελτίωση και καταφέραμε να το επιτύχουμε.
<P>
Καταφέραμε να διασφαλίσουμε ότι όλοι οι ασθενείς πλέον γνωρίζουν ότι έχουν δικαιώματα στην Ευρωπαϊκή Ένωση όπως και κάθε άλλος. Μπορούν να μετακινηθούν, κάτι που αυτονόητα ισχύει για κάθε εργάτη, κάθε φοιτητή καθώς και για εμπορεύματα, υπηρεσίες και άλλα πράγματα. Οι ασθενείς, επίσης, θα έχουν τα δικαιώματά τους και στην εσωτερική αγορά. Όλα αυτά διατυπώνονται στη συγκεκριμένη νομοθεσία και για αυτό και την αποδεχόμαστε ανεπιφύλακτα.
<P>
Πρέπει, επίσης, να επισημάνουμε τους τομείς τους με τους οποίους συμφωνήσαμε ιδιαίτερα. Οι τομείς αυτοί περιλαμβάνουν, για παράδειγμα, το γεγονός ότι οι πρόκειται να παρασχεθεί δωρεάν μεταφορά των ασθενών για μη νοσοκομειακή περίθαλψη. Πιστεύουμε, επίσης, ότι τα κράτη μέλη θα πρέπει να διατηρήσουν την αρμοδιότητά τους για τα συστήματα υγειονομικής περίθαλψης τους. Τα κράτη πρέπει να είναι ικανά να σχεδιάζουν την νοσοκομειακή τους περίθαλψη, την εξειδικευμένη περίθαλψη και, επίσης, οι επενδύσεις τους στο οικείο κράτος μέλος θα πρέπει να οικονομικά προσιτές. Δεν θέλουμε να αφαιρέσουμε την εξουσία αυτή, την αρμοδιότητα αυτή από τα κράτη μέλη. Ούτε θέλουμε να μείνουν χωρίς πόρους. Είναι λοιπόν σωστό να υπάρχει προηγούμενη έγκριση για ορισμένα είδη θεραπείας. Και αυτό είναι κάτι στο οποίο η ομάδα μου θέλει να δηλώσει την πλήρη υποστήριξή της και θα αναφερθώ ξανά προς το τέλος σε αυτό το ζήτημα. Πρόκειται για μια καλή προσέγγιση που χαρακτηρίζει την έκθεση ως σύνολο.
<P>
Σε προσωπικό επίπεδο, χαίρομαι που θα υπάρχουν δίκτυα αναφοράς επιτέλους. Πόσο καιρό τώρα ζητάμε να είναι ξεκάθαρο το που παρέχεται η βέλτιστη πρακτική στην Ευρωπαϊκή Ένωση; Που παρέχονται οι καλύτερες μορφές θεραπείας; Που έχουν την μεγαλύτερη επιτυχία; Ποια ομάδα σε ποιο νοσοκομείο ποιου κράτους μέλους έχει νέες εξελίξεις; Όλα αυτά είχαν αφεθεί στην τύχη τους. Ίσως ένα μικρό τμήμα της επιστημονικής κοινότητας να γνώριζε σχετικά, αλλά όχι και ο κάθε τοπικός ιατρός. Το γεγονός ότι μπορούμε να βελτιώσουμε την κατάσταση αυτή μέσω της ύπαρξης δικτύων αναφοράς αποτελεί μεγάλο επίτευγμα. Οι εν λόγω πηγές πληροφόρησης θα παρέχουν τη δυνατότητα σε κάθε ασθενή σε κάθε κράτος μέλος να προσέλθει ή να τηλεφωνήσει και να ρωτήσει: "Ποια είναι τα δικαιώματά μου;" και κάποιος θα τους διευκρινίσει στην γλώσσα τους ποια είναι τα δικαιώματά τους και, όπου αντιμετωπίζουν πρόβλημα, θα λάβουν απάντηση. Πρόκειται για θετική εξέλιξη.
<P>
Φτάνοντας στο τέλος του χρόνου ομιλίας μου, πρέπει, επίσης, να αναφερθώ στους τομείς τους οποίους η πλειονότητα της ομάδας μου θεωρεί οικτρούς. Πρόκειται για δύο στοιχεία που είναι μεγάλης σημασίας για εμάς και για την συμπεριφορά μας κατά την σημερινή ψηφοφορία. Το πρώτο είναι ότι θα θέλαμε να υπάρξει διττή νομική βάση. Πρέπει να χρησιμοποιήσουμε το άρθρο για την υγεία, δηλαδή το Άρθρο αριθ.152, προκειμένου να είμαστε σίγουροι ότι το μήνυμα που στέλνουμε προς τον κόσμο είναι ότι πρόκειται περί ζητήματος πολιτικής για την υγεία καθώς και ελευθερίας κινήσεων. Το χρειαζόμαστε και αποτελεί προϋπόθεση για την υποστήριξή μας.
<P>
Επίσης, είμαστε πεπεισμένοι ότι ο ορισμός που δίνεται για την προηγούμενη έγκριση στο Άρθρο αριθ.8(3) είναι ελλιπής. Εάν αδυνατούμε να λάβουμε βελτιώσεις σε αυτό μέσω των τροποποιήσεων που τέθηκαν επί τάπητος, η ομάδα μου, δυστυχώς, δεν θα συμμετάσχει στην ψηφοφορία για την έκθεση αυτή γεγονός για το οποίο μετανιώνω. Ενδέχεται, όμως, να αποδειχτεί ότι λειτούργησε ως κίνητρο για να γίνουν τα πράγματα καλύτερα κατά τη δεύτερη ανάγνωση εάν σήμερα δεν επιτευχθούν πολλά.
<SPEAKER ID="019" NAME="Jules Maaten">
εξ ονόματος της ομάδας ALDE. - (NL) " οδηγία αυτή αφορά ασθενείς. Δεν μπορώ να δώσω αρκετή έμφαση σε αυτό μιας και, βεβαίως, αναφερόμαστε σε πολλά άλλα πράγματα στο πλαίσιο της διασυνοριακής υγειονομικής περίθαλψης: την ελεύθερη διακίνηση ιατρικών υπηρεσιών και τις ενέργειες που πρέπει να ακολουθηθούν σε σχέση με την αγορά στον τομέα της υγειονομικής περίθαλψης. Δεν πρόκειται, σε καμία περίπτωση, για αυτά στα οποία αναφερόμαστε τώρα.
<P>
Αναφερόμαστε σε μια ρεαλιστική προσέγγιση. Πως μπορούμε να μετατρέψουμε το σύστημα σε κάτι από το οποίο θα επωφελούνται οι ασθενείς; Και, εάν δεν το κάνουμε εμείς αυτό, ποιος θα το κάνει; Οι ασθενείς βρίσκονται σε αρκετά αδύναμη θέση. Δεν θα θέλατε άρρωστοι άνθρωποι να πρέπει να έρθουν αντιμέτωποι με ψυχρούς γραφειοκράτες του τομέα της υγειονομικής περίθαλψης οι οποίοι ανατρέχουν στην πολιτική για την υγεία στο φύλλο δεδομένων τους, στον υπολογιστή τους με αριθμούς και στατιστικά στοιχεία, Αυτό δεν πρέπει να συμβεί..
<P>
Για τους λόγους αυτούς πρόκειται, επίσης, και για μια κοινωνική οδηγία. " διασυνοριακή περίθαλψη ήταν εδώ και καιρό εφικτή για όσους μπορούσαν να πληρώσουν τα έξοδα, αλλά, πρέπει να γίνει κάτι και για όσους αδυνατούν να πληρώσουν. Σε αυτό αναφερόμαστε σήμερα, κύριε Πρόεδρε..
<P>
Και για τους λόγους αυτούς η ομάδα μας δίνει ιδιαίτερη σημασία στην προηγούμενη έγκριση, που αποτελεί στοιχείο καίριας σημασίας, κυρία Filipiová. Εκτιμώ, επίσης, σε πολύ μεγάλο βαθμό την παρουσία του Συμβουλίου σήμερα εδώ. " προηγούμενη έγκριση πρόκειται να ισχύσει όχι για να καταστεί αδύνατη η διασυνοριακή περίθαλψη αλλά, για να αποφευχθεί η υπονόμευση των εθνικών συστημάτων. Συμφωνούμε με αυτό και προχωράμε το θέμα αυτό ένα βήμα παραπέρα από ό,τι θα κάναμε συνήθως. Συνεπώς, είναι απαραίτητος ο συμβιβασμός. Αναλογιζόμαστε ότι θα πρέπει να υπάρξουν εξαιρέσεις για τις σπάνιες νόσους ή για καταστάσεις όπου διακυβεύονται ζωές στις λίστες αναμονής. Θα θέλαμε να καταχωρίσουμε τον ορισμό της νοσοκομειακής περίθαλψης σε Ευρωπαϊκό επίπεδο και όχι για κάθε κράτος μέλος ξεχωριστά απλά και μόνο επειδή θέλουμε να υπάρχει νομική βεβαιότητα προς τους ασθενείς και να εξασφαλιστεί η βεβαιότητα εντός των εθνικών συστημάτων.
<P>
Επιπλέον, πιστεύουμε ότι οι ασθενείς που είναι ήδη άρρωστοι δεν θα πρέπει να εμπλακούν σε παρατεταμένες νομικές διαδικασίες, σε περίπτωση που τα πράγματα δεν εξελιχθούν σωστά. Αντιθέτως, ένα σύστημα Ευρωπαίου Διαμεσολαβητή για τους ασθενείς θα πρέπει να τεθεί σε ισχύ.
<P>
Στην Επιτροπή Περιβάλλοντος, Δημόσιας Υγείας και Ασφάλειας τροφίμων διαφωνήσαμε σχετικά με αυτό και ζητώ από όλα τα μέλη της αριστεράς να παραμερίσουν τις ιδεολογίες αυτή την φορά και να βοηθήσουν ώστε να επιλεχθεί μια καλή οδηγία για τους ασθενείς και να επιχειρήσουν μια πιο ορθολογιστική προσέγγιση. Άκουσα με πολύ μεγάλη προσοχή τα όσα ανέφερε η κ.Roth-Behrendt για αυτό το ζήτημα.
<P>
Τέλος, αξίζουν πολλές ευχαριστίες στον εισηγητή, τον κ.Bowis για το εξαίρετο έργο του και ειλικρινά ελπίζω να γίνει σύντομα καλά.
<SPEAKER ID="020" NAME="Salvatore Tatarella">
εξ ονόματος της Ομάδας UEN. - (IT) Κύριε Πρόεδρε, κυρίες και κύριοι, σήμερα θα δώσουμε την έγκρισή μας σε μια οδηγία ιδιαίτερης σημασίας, μια οδηγία που αφορά τους ασθενείς, όπως έχει ήδη αναφερθεί, καθώς και όλους τους Ευρωπαίους πολίτες. Λίγο πριν από τις εκλογές, όλοι οι Ευρωπαίοι πολίτες μπορούν να διαπιστώσουν, για μια ακόμη φορά, τον τρόπο με τον οποίο το Κοινοβούλιο μπορεί να έχει θετική επίδραση στη ζωή τους.
<P>
Ο Χάρτης των Θεμελιωδών Δικαιωμάτων της Ευρωπαϊκής Ένωσης θεσπίζει το δικαίωμα στην υγειονομική περίθαλψη και, με την οδηγία αυτή, το δικαίωμα αυτό αποκτά ουσιαστική σημασία. Πρόκειται για ένα ζήτημα που αφορά έναν τεράστιο αριθμό πολιτών: μια πρόσφατη έρευνα του Ευρωβαρομέτρου έδειξε ότι σήμερα το 50% των Ευρωπαίων πολιτών είναι διατεθειμένοι να ταξιδέψουν για να λάβουν περίθαλψη στο εξωτερικό με την ελπίδα ότι θα βρουν καλύτερη και γρηγορότερη θεραπεία για την ασθένειά τους και 74% των πολιτών αισθάνεται ότι σε περίπτωση που μεταβούν στο εξωτερικό για θεραπεία θα πρέπει να τους επιστραφούν τα έξοδά τους από το δικό τους κράτος μέλος.
<P>
Ο τομέας αυτός τώρα καθορίζεται από εθνική νομοθεσία και οι πολίτες πληροφορούνται σε πολύ μικρό βαθμό σε σχέση με τις επιλογές, την επιστροφή δαπανών και την ενδεχόμενη θεραπεία στο εξωτερικό. " Ευρωπαϊκή Ένωση έχει ενιαίους κανονισμούς μόνο σε περίπτωση επείγουσας υγειονομικής περίθαλψης που παρασχέθηκε στο εξωτερικό βάσει του κανονισμού για την Ευρωπαϊκή κάρτα ασφάλισης υγείας.
<P>
Σήμερα, το Κοινοβούλιο αναγνωρίζει στους Ευρωπαίους πολίτες το αίτημα για προστασία της υγείας και στον τομέα της υγειονομικής περίθαλψης, η Ευρώπη προετοιμάζεται να καταργήσει τα σύνορα και να δίνει τη δυνατότητα σε όλους τους ασθενείς να επιλέγουν που θα τους παρέχεται θεραπεία.
<SPEAKER ID="021" NAME="Claude Turmes" LANGUAGE="FR">
Κύριε Πρόεδρε, η οδηγία με την οποία ασχολούμαστε σήμερα πρέπει να θεωρηθεί κυρίως ως συμπληρωματικό στοιχείο της συνεργασίας που υφίσταται εδώ και τρεις δεκαετίες μεταξύ των κρατών μελών και των συστημάτων κοινωνικής ασφάλισης αυτών.
<P>
Σήμερα, στη χώρα μου, το Λουξεμβούργο, περισσότερο από το 30% της υγειονομικής περίθαλψης παρέχεται εκτός των συνόρων του και, επιπλέον, η υπόθεση του κυρίου Bowis, στον οποίο εύχομαι πλήρη ανάρρωση, αποτελεί ένα τέλειο παράδειγμα ορθής χρήσης της υπάρχουσας ρύθμισης, καθώς εισήχθη σε νοσοκομείο στις Βρυξέλλες ως έκτακτο περιστατικό. Τον περιέθαλψαν και, για Βρετανό πολίτη, δεν υπάρχει πρόβλημα με την επιστροφή δαπανών.
<P>
Συνεπώς, τι πρέπει να βελτιωθεί με αυτή την οδηγία; Καταρχήν, οι πληροφορίες που δίνονται στους πολίτες σχετικά με τις παρεχόμενες υπηρεσίες, πληροφορίες σχετικά με τα κέντρα αριστείας τα οποία ήδη με πολύ ωραίο τρόπο εξήγησε η κυρία Roth-Behrendt και, κυρίως, πληροφορίες σχετικά με την ποιότητα περίθαλψης. Πιστεύω ότι πολλές χώρες μέλη, συμπεριλαμβανομένης και της δικιάς μου, πρέπει να σημειώσουν πρόοδο σχετικά με τα κριτήρια ποιότητας και με την ποιότητα των πληροφοριών. Επίσης, βέβαια, εάν βρίσκομαι στο εξωτερικό και κάτι πάει στραβά, πρέπει να υπάρχει ένα μέρος στο οποίο να μπορώ να απευθυνθώ.
<P>
Όλα αυτά είναι καλά ρυθμισμένα στο κείμενο αυτό, αλλά, θεωρούμε ότι υπάρχουν τρία σημεία που πρέπει να βελτιωθούν. Πρώτον, θεωρούμε ότι ένα σύστημα προηγούμενης έγκρισης για νοσοκομειακή περίθαλψη παρουσιάζει διπλό όφελος: καταρχήν, είναι μεγάλο πλεονέκτημα για τους Ευρωπαίους πολίτες επειδή θα γνωρίζουν ακριβώς πότε θα γίνει η επιστροφή των δαπανών τους και η περίθαλψή τους θα είναι προχρηματοδοτούμενη. Επίσης, αυτό επιτρέπει τον σχεδιασμό μεγάλων νοσοκομειακών υποδομών, μιας και ένα καλό σύστημα υγείας δεν θα δημιουργηθεί από το αόρατο χέρι της αγοράς. Πρέπει να σχεδιαστεί.
<P>
Το δεύτερο αίτημα της Ομάδας των Πράσινων/Ελεύθερη Ευρωπαϊκή Συμμαχία αφορά μια διττή νομική βάση, επειδή δεν θέλουμε ο τομέας της υγειονομικής περίθαλψης να θεωρηθεί αγορά. Πρέπει να είναι απόλυτα ξεκάθαρο ότι το σύστημα είναι οργανωμένο και, κυρίως, από τα κράτη μέλη.
<P>
Το τρίτο σημείο σχετίζεται με τις σπάνιες νόσους: ζητάμε την ύπαρξη συγκεκριμένης νομοθεσίας επειδή πρόκειται για κάτι πολύ σημαντικό και θα παραπλανούσαμε τους πολίτες της Ευρώπης ένα δεν τους δίναμε ακριβείς οδηγίες σχετικά με την χώρα στην οποία πρέπει να πάνε για να δεχτούν περίθαλψη. Χρειαζόμαστε συγκεκριμένη νομοθεσία. Συνεπώς, δεν επιθυμούμε την ύπαρξη μιας δεύτερης οδηγίας Bolkenstein, αλλά ενός κειμένου που θα παρέχει νομική βεβαιότητα και που θα εξυπηρετεί την πλειονότητα των πολιτών της Ευρώπης.
<SPEAKER ID="022" NAME="Kartika Tamara Liotard">
εξ ονόματος της Ομάδας GUE/NGL. - (NL) Κι εγώ, με τη σειρά μου, θα ήθελα να ευχαριστήσω ειλικρινά τον κ. Bowis. Εργάστηκε πολύ σκληρά για την έκθεση αυτή και ελπίζω να γίνει σύντομα καλά.
<P>
Ωστόσο, πρέπει να επισημάνω ότι η Ευρωπαϊκή Επιτροπή προσπαθεί, χρησιμοποιώντας τον παραπλανητικό όρο "δικαιώματα των ασθενών", να εισαγάγει τις αρχές της αγοράς στον τομέα της υγειονομικής περίθαλψης για ολόκληρη την Ευρώπη. Είναι αυτονόητο ότι η ομάδα μου υποστηρίζει την θέσπιση περισσοτέρων δικαιωμάτων για τους ασθενείς καθώς και την κινητικότητα των ασθενών σε παραμεθόριες περιοχές. Εμείς οι ίδιοι προχωράμε ακόμα πιο μπροστά. Θεωρούμε ότι όλοι, εύποροι και άποροι, έχουν το δικαίωμα για επαρκή πρόσβαση σε υγειονομική περίθαλψη υψηλούς ποιότητας.
<P>
Εντούτοις, το πρόβλημά μου έγκειται στο γεγονός ότι το άρθρο για την εσωτερική αγορά, που υποδεικνύει ότι τα οικονομικά συμφέροντα προηγούνται των συμφερόντων των ασθενών. Επίσης, η πρόταση διαθέτει αρκετά περιττά στοιχεία μιας και η επιστροφή των δαπανών έχει ήδη ρυθμιστεί. Πρέπει να υπάρξει καλύτερος χειρισμός όσον αφορά το γεγονός ότι ορισμένοι ασφαλιστές και κράτη μέλη δεν παρατηρούν τους διακανονισμούς αυτούς.
<P>
" πρόταση, επίσης, χαρακτηρίζεται από άνιση αντιμετώπιση στο θέμα που ανήκει στην αρμοδιότητα των κρατών μελών, το αποτέλεσμα της οποίας είναι ότι οι εύποροι έχουν πρόσβαση σε καλύτερη μορφή περίθαλψης. Το προτεινόμενο σύστημα αποζημίωσης και δαπανών, σύμφωνα με τους κανόνες της χώρας προέλευσης, εισάγει μια νέα μορφή κινητικότητας ασθενών που αντιτίθεται στην αρχή της ίσης πρόσβασης για όλους στην υγειονομική περίθαλψη. " πρόταση παρουσιάζει τον κίνδυνο που έγκειται στο γεγονός ότι σύντομα δεν θα είναι ο ασθενής αυτό που θα έχει το δικαίωμα να αναζητήσει θεραπεία στο εξωτερικό αλλά οι ασφαλιστές ή τα κράτη μέλη που θα είναι ικανά να εξαναγκάσουν τους ασθενείς να απευθυνθούν στον φθηνότερο φορέα παροχής. Θα αποτελέσει συνεπώς υποχρέωση και όχι δικαίωμα του ασθενούς.
<P>
Δεδομένου ότι υπάρχουν 27 χώρες με 27 διαφορετικά συστήματα υγειονομικής περίθαλψης, η πρόταση της Επιτροπής, που βασίζεται μόνο στο Άρθρο αριθ. 95 (το διάσημο άρθρο της εναρμόνισης) θα οδηγήσει στη διάλυση των εθνικών συστημάτων υγειονομικής περίθαλψης και, συνεπώς, θα απομακρύνει τις ευθύνες από τα κράτη μέλη. Εμείς υποστηρίζουμε τη ζήτηση ίσης πρόσβασης από τους ασθενείς ως σημείο εκκίνησης και όχι την παροχή σημαντικότερου ρόλου της αγοράς στην υγειονομική περίθαλψη..
<SPEAKER ID="023" NAME="Hanne Dahl">
εξ ονόματος της Ομάδας IND/DEM. - (DA) Κύριε Πρόεδρε, μία από τις συνέπειες που θα μπορούσε να έχει η οδηγία για τους ασθενείς στην τρέχουσα μορφή της για τον τομέα της υγειονομικής περίθαλψης θα μπορούσε να αφορά τη δυσκολία ελέγχου των δημοσίων δαπανών. Για αυτό τον λόγο ζητάω να υπερψηφίσουμε την Τροποποίηση αριθ. 122, που αφορά την προηγούμενη έγκριση. Θεωρώ ότι είναι επιτακτικό όλοι οι πολίτες να έχουν ελεύθερη και ίση πρόσβαση στη θεραπεία, με ορισμένη σειρά και σύμφωνα με τις ανάγκες τους. Αυτό συνεπάγεται ότι οι ιατροί θα πρέπει να είναι αυτοί που θα αποφασίζουν ποια θεραπεία είναι η κατάλληλη και σε ποιο χρονικό σημείο.
<P>
Δυστυχώς, η οδηγία απεικονίζει μια πολύ ξεκάθαρη τάση, μια τάση όπου όλοι μας μετατρεπόμαστε από πολίτες σε καταναλωτές. Αντί να είμαστε πολίτες σε μια κοινωνία που βασίζεται στην αρχή της αμοιβαίας υποχρέωσης, έχουμε γίνει καταναλωτές σε μια τεράστια εσωτερική αγορά. Ωστόσο, η έννοια του πολίτη συνεπάγεται την ιδιότητα του ανθρώπου και, αναμφίβολα, είμαστε όλοι μας άνθρωποι. Αλλά, ως καταναλωτές, γινόμαστε απλά τα αντικείμενα μιας εκστρατείας μάρκετινγκ. Αυτό υποδηλώνει ότι είμαστε αντικείμενα και όχι υποκείμενα. Οι ασθενείς θα πρέπει να είναι υποκείμενα και όχι αντικείμενα εκστρατείας μάρκετινγκ.
<SPEAKER ID="024" NAME="Jim Allister" AFFILIATION="NI">
Κύριε Πρόεδρε, κι εγώ με τη σειρά θα ήθελα να ευχηθώ το καλύτερο για τον εισηγητή μας καθώς και μια ταχεία ανάρρωση και επάνοδο.
<P>
Είμαι βέβαιος ότι η δυνατότητα λήψης της καλύτερης υπηρεσίας για τα μέλη μας είναι προς συμφέρον όλων μας. Ωστόσο, προσωπικά, θεωρώ ότι είναι ζωτικής σημασίας να υπάρξει ισορροπία μεταξύ της ελευθερίας των κινήσεων και της ασφάλειας και της υπευθυνότητας των ασθενών. Δεν με ενδιαφέρει να προωθήσω τον ιατρικό τουρισμό και θεωρώ, συνεπώς, ότι η εθνική αυτονομία επί των ρυθμιστικών πτυχών πρέπει να προστατευθεί και πρέπει να αποφευχθεί η εναρμόνιση των προτύπων σύμφωνα με τον χαμηλότερο δυνατό παρανομαστή. Πρέπει, επίσης, να μην ασκηθεί αυξημένη πίεση στις τοπικές υπηρεσίες προς ζημίαν των γηγενών ασθενών και αυτό είναι ιδιαίτερα σχετικό σε τομείς εξειδίκευσης.
<P>
Επιπλέον, πρέπει να ασχοληθούμε και με το ζήτημα της ιατρικής παρακολούθησης μετά από περίθαλψη σε ξένο κράτος μέλος επειδή φοβάμαι ότι υπηρεσίες όπως η φυσικοθεραπεία και άλλες θα μπορούσα να παραταθούν εξαιτίας των απαιτήσεων της ιατρικής παρακολούθησης.
<SPEAKER ID="025" NAME="Colm Burke" AFFILIATION="PPE-DE">
Κύριε Πρόεδρε, δέχομαι ένθερμα την έκθεση του αξιότιμου συναδέλφου μου, του κυρίου Bowis, για τα δικαιώματα των ασθενών στη διασυνοριακή υγειονομική περίθαλψη. Λυπάμαι που ο κύριος Bowis δεν βρίσκεται σήμερα εδώ μαζί μας στη Συνέλευση και του εύχομαι ταχεία ανάρρωση από την ασθένειά του.
<P>
Με τιμά ιδιαίτερα η συμμετοχή μου στις εργασίες για βελτίωση των δικαιωμάτων των ασθενών για διασυνοριακή υγειονομική περίθαλψη. Κι εγώ ο ίδιος είμαι αποδέκτης διασυνοριακής υγειονομικής περίθαλψης. Ήμουν ιδιαίτερα τυχερός που διέθετα τους πόρους για να πληρώσω. Τώρα πλέον επιθυμώ από αυτούς που δεν είναι το ίδιο τυχεροί με εμένα να μπορούν να επωφελούνται από το δικαίωμα πραγματοποίησης ταξιδιού για να δεχτούν υγειονομική περίθαλψη χωρίς να ανησυχούν για τα έξοδα και να είναι πλήρως ενημερωμένοι σχετικά με τα δικαιώματά τους και με την ποιότητα περίθαλψης που θα τους παρασχεθεί.
<P>
Το ζήτημα των δικαιωμάτων των ασθενών για διασυνοριακή υγειονομική περίθαλψη έχει συζητηθεί και γνωστοποιηθεί μέσω του Ευρωπαϊκού Δικαστηρίου στη διάρκεια των τελευταίων ετών. Κρίνεται λοιπόν επίκαιρο και κατάλληλο, εμείς, οι εκπρόσωποι των πολιτών, να καθορίσουμε ξεκάθαρα και κατηγορηματικά το αδιαμφισβήτητο δικαίωμα των ασθενών για πρόσβαση σε υγειονομική περίθαλψη υψηλούς ποιότητας, ανεξαρτήτως από τα μέσα που διαθέτουν ή τη γεωγραφική τους θέση.
<P>
Θα πρέπει επίσης να θεσπιστεί το δικαίωμα πρόσβασης σε υγειονομική περίθαλψη υψηλούς ποιότητας κοντά στην χώρα κατοικίας του ασθενούς. Εντούτοις, πρέπει να επισημανθεί ότι αυτό δεν είναι πάντα εφικτό, ειδικότερα στην περίπτωση των σπάνιων νόσων, όπου η θεραπεία ενδέχεται να μην είναι διαθέσιμο στο κράτος μέλος ασφάλισης του ασθενούς.
<P>
Εάν παρουσιαστεί η ανάγκη μετακίνησης στο εξωτερικό για υγειονομική περίθαλψη, δεν θα πρέπει να υπάρξει αβεβαιότητα σχετικά με τη δυνατότητα πληρωμής των εξόδων μιας και πρόκειται, συνήθως, για ακριβή θεραπεία. Συνεπώς, είμαι ευχαριστημένος που η αβεβαιότητα αυτή και η σύγχυση δεν υπάρχουν πλέον. Μόλις δοθεί η προηγούμενη έγκριση υπό κανονικές συνθήκες, οι ασθενείς θα πρέπει να πληρώσουν μόνο τη διαφορά από το κόστος ίδιας ή παρεμφερούς θεραπείας στην χώρα προέλευσης.
<P>
Για όσους από εμάς παρουσιαστεί η ανάγκη μετακίνησης στο εξωτερικό για θεραπεία, θα πρέπει να υπάρχει η κατάλληλη πληροφόρηση σε σχέση με την ποιότητα και τα πρότυπα περίθαλψης στα άλλα κράτη μέλη. Εργαστήκαμε σκληρά για να διασφαλίσουμε ότι οι πληροφορίες αυτές θα είναι διαθέσιμες σε ασθενείς που πρέπει ή επιθυμούν να ταξιδέψουν για θεραπεία Τα εθνικά σημεία επαφής που προτείνονται στο έγγραφο αυτό αποτελούν, συνεπώς, σημαντικές καινοτομίες και θα διαδραματίσουν τεράστιο ρόλο στην παροχή βοήθειας και τη διευκόλυνση της κινητικότητας των ασθενών. Δέχομαι ένθερμα την έκθεση αυτή και ελπίζω να ολοκληρωθεί σήμερα.
<SPEAKER ID="026" NAME="Guido Sacconi" AFFILIATION="PSE">
(IT) Κύριε Πρόεδρε, κυρίες και κύριοι, η κυρία Roth-Behrendt πραγματοποίηση εξαιρετικό έργο εξηγώντας την θέση της Ομάδας μας και, ειδικότερα, καθόρισε τέλεια γιατί εκτιμούμε τόσο την πρόοδο που έχει σημειωθεί για τη βελτίωση του κειμένου αυτού. Ξεκαθάρισε, ωστόσο, πόσο σημαντικό είναι να ολοκληρωθεί το εγχείρημα αυτό, συγκεκριμένα, να υπάρξει η διττή νομική βάση και μια πιο ξεκάθαρη και πιο δυνατή νόμιμη πιθανότητα για τα κράτη μέλη να έχουν προηγούμενη έγκριση σε σχέση με τη νοσοκομειακή περίθαλψη.
<P>
Οπότε, εν συντομία, ας μην συνεχίσουμε τη συζήτηση αυτή, μιας και είμαστε ήδη εξοικειωμένοι με την οδηγία αυτή μετά από διαπραγματεύσεις μηνών. Θα ήθελα να θέσω δύο ιδιαίτερα πολιτικά ερωτήματα αφού πρόκειται για ώρα λήψης αποφάσεων. Το πρώτο ερώτημα απευθύνεται στην Επίτροπο Βασιλείου: Ποια είναι ακριβώς η γνώμη της Επιτροπής σχετικά με τη διττή νομική βάση; Απευθύνεται ειδικότερα στην Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατικών. Λυπάμαι που ο φίλος μου John Bowis δεν βρίσκεται σήμερα εδώ επειδή έχουμε επιλύσει αρκετά ζητήματα κατά τη διάρκεια της κοινοβουλευτικής αυτής περιόδου με τον ίδιο ως συντονιστή των κύριων ομάδων της Επιτροπής Περιβάλλοντος, Δημόσιας Υγείας και Ασφάλειας Τροφίμων και του εύχομαι και εγώ με τη σειρά μου ταχεία ανάρρωση. Θα ήθελα να ρωτήσω την Ομάδα PPE-DE καθώς και την Ομάδα της Συμμαχίας Ελεύθερων και Δημοκρατικών για την Ευρώπη το εξής: πιστεύετε ότι είναι καλύτερο να προχωρήσουμε στη δεύτερη ανάγνωση χωρίς την ψήφο της Ομάδας των Σοσιαλιστών στο Ευρωπαϊκό Κοινοβούλιο; Χωρίς να υπάρχει μεγάλη πλειοψηφία;
<P>
Σας ζητάω, λοιπόν, να σκεφτείτε σοβαρά τις Τροποποιήσεις αριθ.116 and 125 για τη διττή νομική βάση καθώς και τις Τροποποιήσεις αριθ.156 and 118 για την προηγούμενη έγκριση. Εάν εγκριθούν τα έγγραφα αυτά, θα ψηφίσουμε υπέρ. Είναι ο μόνος τρόπος για να υπάρξει αποτέλεσμα. Πρέπει να αναλογιστείτε και να επιλέξετε το αποτέλεσμα που επιθυμείτε να δείτε.
<SPEAKER ID="027" NAME="Karin Riis-Jørgensen" AFFILIATION="ALDE">
(DA) Κύριε Πρόεδρε, βρισκόμαστε εν μέσω της Ευρωπαϊκής προεκλογικής εκστρατείας κατά την οποία θα πρέπει να δημιουργήσουμε στενότερες σχέσεις με τους Ευρωπαίους πολίτες. " συγκεκριμένη νομοθεσία που έχουμε στα χέρια μας δημιουργεί όντως στενότερες σχέσεις με τους Ευρωπαίους πολίτες. Ας εκμεταλλευτούμε τη δυνατότητα που μας παρέχει η νομοθεσία αυτή και βάλουμε τους ασθενείς στο επίκεντρο. Ως μία από τους εισηγητές για την Ομάδα της Συμμαχίας των Φιλελεύθερων και των Δημοκρατικών για την Ευρώπη, η ομάδα εστιασμένης συζήτησης μου είναι ένας άντρας τον τύπο του οποίου όλοι θα αναγνωρίσετε από τις εκλογικές περιφέρειες. Κατάγομαι από μια χώρα στην οποία, όποτε πηγαίνω στο σούπερ μάρκετ, βλέπω έναν άντρα πάνω σε ένα μοτοποδήλατο με ένα ξύλινο κουτί στο πίσω μέρος του. Ο άντρας αυτός βρίσκεται στο επίκεντρο του ζητήματος της κινητικότητας των ασθενών, μιας και ο καθένας θα έπρεπε να έχει τη δυνατότητα να ταξιδεύει στο εξωτερικό και να δεχτούν θεραπεία, εφόσον το επιθυμούν, ανεξάρτητα από το πακέτο πληρωμών ή την αποταμίευσή τους. Οι ασθενείς που επιθυμούν να ταξιδέψουν είναι, επί της ουσίας, λίγοι σε αριθμό. Πρόκειται μόνο για αυτούς που είναι απεγνωσμένοι να ταξιδέψουν στο εξωτερικό.
<P>
Εντούτοις, απλά και μόνο επειδή ο άντρας αυτός έχει τη δυνατότητα να ταξιδέψει στο εξωτερικό δεν συνεπάγεται ότι θα πρέπει να καλύψει μόνος του τα έξοδά του. Ευτυχώς, η Συνέλευση σε μεγάλο βαθμό συμφωνεί ότι ο μεμονωμένος ασθενής δεν θα πρέπει ο ίδιος να πληρώνει. Πρόκειται για μια πραγματική βελτίωση στην πρόταση της Επιτροπής. " βασική τροποποίηση της Ομάδας ALDE ήταν ο ορισμός Ευρωπαίου Διαμεσολαβητή για τους Ασθενείς. Σας ευχαριστούμε που το αποδεχτήκατε. Ο ακριβής ρόλος του Διαμεσολαβητή για τους Ασθενείς θα είναι να διασφαλίζει ότι οι πολίτες της Ευρωπαϊκής Ένωσης, οι ασθενείς, δύνανται να εξασκήσουν το δικαίωμα που τους εκχωρήθηκε μέσω της νομοθεσίας αυτής. Οι εξελίξεις λοιπόν, πλέον, θα διαδραματίζονται στο Συμβούλιο, Οι υπουργοί θα αποφασίσουν οι οποίοι συνεχώς μας υποδεικνύουν ότι πρέπει να ερχόμαστε περισσότερο σε επαφή με τους πολίτες της Ευρωπαϊκής Ένωσης. Αλλά, αυτό που θέλω να εκφράσω είναι ότι η Ευρωπαϊκή Ένωση πρέπει να έρθει περισσότερο σε επαφή με τους πολίτες της. Πρόκειται για μια σημαντική ευκαιρία και δεν πρέπει να την αφήσουμε ανεκμετάλλευτη.
<SPEAKER ID="028" NAME="Ewa Tomaszewska" AFFILIATION="UEN">
(PL) Κύριε Πρόεδρε, ο προσδιορισμός των δικαιωμάτων των ασθενών είναι μια επείγουσα εργασία. Οι ασθενείς έχουν το δικαίωμα να γνωρίζουν τη βάση πάνω στην οποία θα τους δοθεί ιατρική βοήθεια. Αυτό θα πρέπει να ισχύει και σε περίπτωση που ταξιδεύουν και απροσδόκητα χρειάζονται βοήθεια ή σε περίπτωση που, λόγω δυσκολιών στην παροχή πρόσβασης σε συγκεκριμένες ιατρικές υπηρεσίες στην χώρα τους, αποφασίζουν να ταξιδέψουν σε εγκαταστάσεις υγειονομικής περίθαλψης σε άλλη χώρα της Ευρωπαϊκής Ένωσης.
<P>
Θα πρέπει να ενημερωθούν σχετικά με τις πιθανές χρεώσεις τις οποίες θα πρέπει να εξοφλήσουν καθώς και σχετικά με τις πιθανότητες προχρηματοδότησης. Θα πρέπει, επίσης, να τους εγγυηθεί πρόσβαση σε αξιόπιστες πληροφορίες που θα αφορούν την ποιότητα των διαθέσιμων υπηρεσιών σε προτεινόμενες εγκαταστάσεις υγειονομικής περίθαλψης. Στο σημείο αυτό, θα ήθελα να αναφέρω τα δίκτυα αναφοράς και τα σημεία πληροφόρησης. Θα πρέπει να υπάρχει εγγυημένη ενημέρωση προς τους ασθενείς σχετικά τα δικαιώματά τους σε περίπτωση όπου προκληθεί ζημία ως αποτέλεσμα ακατάλληλης θεραπείας καθώς και πληροφορίες σχετικά με την αμοιβαία αναγνώριση ιατρικών συνταγών. " παρακολούθηση της διασυνοριακής υγειονομικής περίθαλψης θα αποδειχτεί χρήσιμη κατά την αξιολόγηση της κατάστασης που επικρατεί στον τομέα αυτό. Θέλω να ευχηθώ στον κύριο Bowis ταχεία ανάρρωση.
<SPEAKER ID="029" NAME="Margrete Auken" AFFILIATION="Verts/ALE">
(DA) Κύριε Πρόεδρε, θα ήθελα να ευχαριστήσω τον κ Bowis για την εξαίρετη δουλειά που πραγματοποίησε κατά τη διεξαγωγή αυτών των αρκετά δύσκολων διαπραγματεύσεων. Ένα από τα δύσκολα ζητήματα ήταν η παροχή βοήθειας σε ασθενείς με σπάνιες νόσους. Ένα ζήτημα το οποίο θα συζητηθεί αργότερα στο τελευταίο μέρος της συζήτησης. Όλοι μας επιθυμούμε να δώσουμε στους ασθενείς αυτούς τις καλύτερες επιλογές θεραπείας και, φυσικά, κατανοούμε ότι η ύπαρξη στενής ευρωπαϊκής συνεργασίας θα αποφέρει μεγάλα οφέλη. Εντούτοις, δεν θα αποτελεί βοήθεια εάν αφήσουμε τους ασθενείς να ταξιδεύουν σε ολόκληρη την Ευρώπη, χωρίς να ενδυναμώνουμε τις χώρες προέλευσής τους ώστε να μπορούν να ελέγχουν τα ταξίδια αυτά και από ιατρική και από οικονομική άποψη. Εάν το κείμενο υιοθετηθεί στην τρέχουσα μορφή του, θα παρέχεται η δυνατότητα σε ασθενείς με σπάνιες νόσους να ταξιδέψουν στο εξωτερικό και να λάβουν οποιαδήποτε θεραπεία την οποία, στη συνέχεια, η χώρα προέλευσής τους θα πρέπει να χρηματοδοτήσει. Όμως, πως ελέγχουμε τις δαπάνες και πως διασφαλίζουμε ότι οι ασθενείς δεν θα λάβουν ακατάλληλη ή υπερβολική θεραπεία; Εξάλλου, βρίσκονται στο έλεος των φορέων παροχής περίθαλψης. Επίσης, αντιμετωπίζουν τον κίνδυνο να έρθουν σε αντιπαράθεση με τις χώρες προέλευσής τους, που ενδέχεται να αρνηθούν να αποπληρώσουν, με πρόφαση ότι η νόσος από την οποία πάσχουν δεν είναι ιδιαίτερα σπάνια. Ακόμη δεν έχουμε συμφωνήσει σχετικά με τον τρόπο αναγνώρισης του συγκεκριμένου τμήματος του πληθυσμού των ασθενών. Θα πρέπει να προτιμήσουμε την ύπαρξη ενός ξεχωριστού νομοθετικού κειμένου στον τομέα αυτό ώστε να μπορούμε να βοηθήσουμε ανθρώπους με σπάνιες νόσους με τον καλύτερο δυνατό τρόπο.
<SPEAKER ID="030" NAME="Adamos Adamou" AFFILIATION="GUE/NGL">
(EL) Κύριε Πρόεδρε, θα ήθελα να εκφράσω και εγώ τις ευχές μου στον φίλο μας John Bowis για ταχεία ανάρρωση και ό,τι καλύτερο και, παράλληλα, να τον ευχαριστήσω για την σκληρή δουλειά που έκανε.
<P>
Αρχίζοντας, θέλω να πω ότι σε καμιά περίπτωση δεν διαφωνούμε με τη διασυνοριακή περίθαλψη. Αντίθετα, αναγνωρίζουμε ότι χρειάζονται τα κράτη μέλη να κάνουν χρήση της εξουσίας που τους παρέχει η Συνθήκη της Ευρωπαϊκής Ένωσης, δηλ το άρθρο 152. Δυστυχώς, η Οδηγία αυτή είναι βασισμένη στο άρθρο 95, και θα περιμένω και από την Επίτροπο να μας διασαφηνίσει τι γίνεται με τη νομική βάση.
<P>
Δεν θέλουμε να ασκηθεί μια πολιτική που να ευνοεί τους οικονομικά προνομιούχους ασθενείς εις βάρος των κατώτερων κοινωνικών στρωμάτων·. O κ. Maaten δεν είναι εδώ αλλά δεν νομίζω ότι είναι 'ιδεολογική αγκύλωση' όταν λέμε ότι μπορεί να δημιουργηθούν ασθενείς δύο ταχυτήτων.
<P>
Στόχος μας πρέπει να είναι η παροχή ίσης υγειονομικής περίθαλψης, χωρίς παρεμβάσεις από πλευράς Ευρωπαϊκής Ένωσης στα συστήματα κοινωνικής ασφάλισης, και χωρίς να επιδιώκεται εμπορευματοποίηση του τομέα της υγείας.
<SPEAKER ID="031" NAME="Urszula Krupa" AFFILIATION="IND/DEM">
(PL) Κύριε Πρόεδρε, ο κανονισμός για τις ευκαιρίες λήψης θεραπείας σε άλλα κράτη μέλη της Ευρωπαϊκής Ένωσης, που θα ισχύσει μετά από την θέσπιση της οδηγίας για την εφαρμογή των δικαιωμάτων των ασθενών στη διασυνοριακή υγειονομική περίθαλψη, θα οδηγήσει σε κοινοτική επέμβαση στα συστήματα υγειονομικής περίθαλψης, καταστρατηγώντας με αυτό τον τρόπο προηγούμενες διατάξεις. Επιπλέον, θα δημιουργηθούν ευκαιρίες για θεραπεία, ειδικότερα για τους εύπορους ασθενείς, και ταυτόχρονα θα παρεμποδιστεί η πρόσβαση σε υγειονομική περίθαλψη, ειδικότερα για ασθενείς σε άπορα κράτη μέλη. " στρατηγική παροχής ειδικών προνομίων στην τάξη των προνομιούχων αναφορικά με πρόσβαση σε υγειονομική περίθαλψη υψηλής ποιότητας διώκεται από την φιλελεύθερη κυβέρνηση της Πολωνίας και αυτό οδηγεί σε ιδιωτικοποίηση των κρατικών εγκαταστάσεων υγειονομικής περίθαλψης και στερεί από μεγάλο μέρος της κοινωνίας την ευκαιρία λήψης θεραπείας. Ανεξάρτητα από την γνώμη του Δικαστηρίου, η ανθρώπινη υγεία δεν θα πρέπει να θεωρείται εμπορεύσιμο αγαθό αλλά αναφαίρετο δικαίωμα το οποίο πρέπει να παρέχεται από κρατικές υγειονομικές υπηρεσίες σύμφωνα με την αρχή του σεβασμού και της προστασίας του δικαιώματος της ζωής και της υγείας και αναφαίρετη αξία για κάθε ανθρώπινο ον.
<SPEAKER ID="032" NAME="Andreas Mölzer" AFFILIATION="NI">
(DE) Κύριε Πρόεδρε, αιτήσεις συνταξιοδότησης, ασφάλιση κατά των κινδύνων ανεργίας και ασφάλιση ασθενείας-σχεδόν 25 χρόνια μετά από τη θέσπιση της Συνθήκης Σένγκεν, οι κοινωνικές παροχές εξακολουθούν να υστερούν. Οι παραθεριστές είναι θύματα ασύστολης εκμετάλλευσης και πρέπει να πληρώσουν υπέρμετρους λογαριασμούς για τους οποίους υπάρχει είτε μερική επιστροφή δαπανών είτε καθόλου επιστροφή όταν μεταβαίνουν πίσω στην χώρα κατοικίας τους εντός της Ευρωπαϊκής Ένωσης.
<P>
" ευρωπαϊκή κάρτα ασφάλισης υγείας δυστυχώς δεν γίνεται πάντα αποδεκτή ενώ ο διακανονισμός αποπληρωμής μεταξύ των κρατών μελών δεν λειτουργεί σωστά. Εντούτοις, ειδικότερα σε περιόδους ανεπαρκών προϋπολογισμών, οι ασθενείς πρέπει να βρίσκονται σε μεγαλύτερο βαθμό στο επίκεντρο της παροχής υγειονομικής περίθαλψης. Για τον σκοπό αυτό, πρέπει, βεβαίως, να ενδυναμωθούν τα δικαιώματα των ασθενών. " δυνατότητα λήψης από τους ασθενείς σε περίπτωση ανάγκης προηγούμενης έγκρισης για την επιστροφή των δαπανών για νοσοκομειακή περίθαλψη δεν είναι δεδομένη. Εάν συνεχώς μειώνουμε τις δαπάνες για το ιατρικό προσωπικό λόγω πιέσεων από πλευράς εξόδων, τότε θα τολμούσα να πω ότι κατευθυνόμαστε προς την λάθος κατεύθυνση. Συνεπώς, πρέπει να υπάρξει καλύτερη συνεργασία, αλλά, δεν θα πρέπει να επιτραπεί να μετατραπεί σε αγώνα υπέρβασης γραφειοκρατικών εμποδίων.
<SPEAKER ID="033" NAME="Péter Olajos" AFFILIATION="PPE-DE">
(HU) Υπάρχει ένα απόφθεγμα το οποίο λέει τα εξής: "Όποιος είναι καλός μόνο στη χρήση του σφυριού, τείνει να βλέπει τα πάντα ως καρφιά", το οποίο περιγράφει τα συναισθήματά μου σχετικά με την τρέχουσα κρίση: βλέπω ανάπτυξη και ανάκαμψη παντού.
<P>
Θεωρώ ότι η νομοθεσία αυτή θα προσφέρει πολλές καινούριες ευκαιρίες. Εκτός από τεχνολογικά πρωτοπόρα υγειονομική περίθαλψη, ενδέχεται να δώσει και καινούρια κινητήρια δύναμη για τη δημιουργία θέσεων εργασίας και οικονομικής ανάπτυξης. " εισαγωγή της κινητικότητας των ασθενών δεν θα ασκήσει επίδραση μόνο στην υγειονομική περίθαλψη. Μπορεί να αποδειχτεί επωφελής όχι μόνο για την πολιτιστική προσφορά της χώρας φιλοξενίας, αλλά και για τον κλάδο των εστιατορίων. Μπορεί, όντως, να οδηγήσει στη δημιουργία εκατοντάδων θέσεων εργασίας και στον τομέα της φιλοξενίας. Αυτό θα είχε ως αποτέλεσμα την αύξηση των εσόδων όχι μόνο και, φυσικά, όχι κατά κύριο λόγο στον τομέα της υγειονομικής περίθαλψης αλλά και σε σχετικές υπηρεσίες.
<P>
Έτσι, σε ανάλογη περίπτωση, θα μπορέσει να υπάρξει και ανάπτυξη στον τομέα των χρηματοπιστωτικών υπηρεσιών. Πράγματι, η λειτουργία του νέου συστήματος θα χρειαστεί, επίσης, έναν μεγάλο αριθμό γραφείων συμψηφισμού, διαμεσολαβητών υγειονομικής περίθαλψης, συμβούλων, ειδικών σε θέματα ασφάλισης, διερμηνέων και μεταφραστών. Κατά τη διάρκεια της περιόδου αποκατάστασης, ολόκληρη η αλυσίδα του "ιατρικού τουρισμού" θα μπορούσε να επωφεληθεί. Το κύριο πλεονέκτημα της νομοθεσίας αυτής είναι η ύπαρξη μιας επωφελούς για όλους κατάστασης. Για παράδειγμα, εάν ένα κράτος μέλος δεν επιτρέπει να χρησιμοποιούν οι πολίτες του τη νέα αυτή ευκαιρία, θα βελτιώσει το επίπεδο των δικών του υπηρεσιών υγειονομικής περίθαλψης καθώς και τους χρόνους αναμονής. Εάν ένα κράτος μέλος αποτελεί πόλο έλξης για τους ασθενείς από το εξωτερικό, αυτό συνεπάγεται έσοδα για το κράτος αυτό αλλά και για τον τομέα της υγειονομικής περίθαλψης με αποτέλεσμα την αύξηση στο επίπεδο περίθαλψης ασθενών.
<P>
Ως Ούγγρος Βουλευτής του Ευρωπαϊκού Κοινοβουλίου, καταλαβαίνω ότι παρουσιάζεται μια εξαίρετη ευκαιρία για την προώθηση του "ιατρικού τουρισμού" με βάση την κινητικότητα των ασθενών στην Ευρώπη. Ήδη, πολλοί ασθενείς έρχονται στη χώρα μου από το εξωτερικό αλλά επικρατεί μια σχετική σύγχυση σχετικά με το θέμα της ασφάλισης. Το θέμα αυτό αντιμετωπιζόταν βάσει των κανονισμών που ίσχυαν πιο πρόσφατα στις χώρες αποστολής. Είμαι βέβαιος ότι ο κανονισμός αυτός θα βελτιώσει την ποιότητα των ζωών όλων μας. Εύχομαι ταχεία ανάρρωση στον κ.Bowis. Συμπτωματικά και ο ίδιος νοσηλεύτηκε στην Ουγγαρία για αρκετά μεγάλη περίοδο. Θα ήθελα επίσης, να δώσω τα συγχαρητήριά μου για τη νομοθεσία αυτή. Με μεγάλη μου χαρά θα υποστηρίξω το εξαιρετικό αυτό έγγραφο.
<SPEAKER ID="034" NAME="Anne Van Lancker" AFFILIATION="PSE">
(NL) Αγαπητά μέλη, το σημαντικότερο πράγμα για μια καλή πολιτική υγειονομικής περίθαλψης είναι να μπορούν όλοι να λάβουν καλή και οικονομικά προσιτή υγειονομική περίθαλψη, ειδικότερα κοντά στη χώρα κατοικίας τους. Αλλά, εάν μόνο το 1% των ασθενών μεταβαίνει στο εξωτερικό για θεραπεία, αυτό οφείλεται αποκλειστικά στην αβεβαιότητα σχετικά με την ποιότητα και την επιστροφή δαπανών.
<P>
Για αυτόν ακριβώς τον λόγο, η οδηγία αυτή είναι μια καλή είδηση και, κυρίως, για τους ανθρώπους που βρίσκονται στις παραμεθόριες περιοχές, για ασθενείς σε μεγάλες λίστες αναμονής, για ανθρώπους με παθήσεις για τις οποίες οι καλύτερες θεραπείες υπάρχουν στο εξωτερικό. Ωστόσο, το δικαίωμα των ασθενών αυτών για θεραπεία στο εξωτερικό δεν θα πρέπει να αποτελεί απειλή για την οργάνωση και την χρηματοδότηση της εγχώριας παροχής υγειονομικής περίθαλψης, μιας και είναι απαραίτητο να υπάρχουν εγγυήσεις υγειονομικής περίθαλψης για όλους. Για αυτό και το Κοινοβούλιο ενεργεί σωστά θέτοντας ορισμένα όρια. Θα αναφερθώ σε τρία από αυτά.
<P>
Πρώτον, η οδηγία αυτή ρυθμίζει με σωστό τρόπο αποκλειστικά την κινητικότητα των ασθενών και όχι των εργαζομένων στον τομέα της υγειονομικής περίθαλψης. Ο στόχος δεν είναι η δημιουργία αγοράς για υπηρεσίες υγειονομικής περίθαλψης. Στο σημείο αυτό, η έκθεση είναι απόλυτα σωστή.
<P>
Δεύτερον, τα κράτη μέλη πρέπει να είναι σε θέση να αποφασίσουν αυτόνομα σχετικά με τις μορφές υγειονομικής περίθαλψης που θα παρέχουν και για ποιες μορφές θα υπάρχει επιστροφή δαπανών. " οδηγία χειρίζεται πολύ καλά τα θέματα αυτά.
<P>
Τρίτον, πρέπει να απλοποιηθεί η διαδικασία επιστροφής δαπανών για εξωτερικούς ασθενείς αλλά σε περιπτώσεις νοσοκομειακής και εξειδικευμένης περίθαλψης, τα κράτη μέλη πρέπει να αποκτήσουν προηγούμενη έγκριση μιας και η περίθαλψη είναι ακριβή. Μια χώρα που θέλει να εγγυηθεί την υγειονομική περίθαλψη για όλους πρέπει να μπορεί να σχεδιάσει την περίθαλψη με αυτόν τον τρόπο. Στο σημείο αυτό, κ.Bushill-Matthews, η έκθεση παρουσιάζει ελλείψεις: εξακολουθεί να ορίζει πάρα πολλές συνθήκες για την ύπαρξη προηγούμενης έγκρισης γεγονός που την καθιστά δύσκολη για τα κράτη μέλη. Θα ήθελα να εκφράσω την υποστήριξή μου σε όσους συναδέλφους μου επεσήμαναν ότι πρόκειται για πραγματικά πολύ σημαντικό σημείο για την ομάδα μου για να μπορέσει να εγκρίνει την οδηγία αυτή.
<P>
Τέλος, θα ήθελα να εκφραστώ υπέρ της διττής νομικής βάσης, μιας και η υγειονομική περίθαλψη αποτελεί, όντως, δημόσια ευθύνη των κρατών μελών προς τους πολίτες τους. Συνεπώς, δεν θα πρέπει να παραχωρηθούν έτσι απλά στην ελεύθερη αγορά. Ελπίζω τα όρια αυτά να βοηθήσουν στην ολοκλήρωση της διαδικασίας.
<SPEAKER ID="035" NAME="Elizabeth Lynne" AFFILIATION="ALDE">
Κύριε Πρόεδρε, γιατί, για παράδειγμα, θα πρέπει ένας ασθενής να χάσει την όρασή του ενώ βρίσκεται σε λίστα αναμονής για εγχείρηση καταρράκτη στο "νωμένο Βασίλειο, όταν θα μπορούσε πολύ εύκολα να μεταβεί σε κάποιο άλλο κράτος μέλος; Γιατί θα πρέπει ένας άνθρωπος που περιμένει εναγωνίως για αντικατάσταση γοφού να μην μπορεί να εκμεταλλευτεί την έλλειψη λιστών αναμονής σε άλλα κράτη μέλη και, μάλιστα, σε μικρότερο κόστος από την χώρα προέλευσης; Και γιατί ορισμένοι καρδιοπαθείς πρέπει να βρίσκονται σε αναμονή για μήνες για να εγχειρηθούν; Εάν ο ιατρός συστήνει θεραπεία η οποία δεν μπορεί να παρασχεθεί στην χώρα κατοικίας, τότε κρίνεται απαραίτητη η ύπαρξη νομικού πλαισίου για να μπορέσουν οι ασθενείς να απευθυνθούν σε άλλη χώρα.
<P>
Όπως έχει ήδη ειπωθεί, οι πιο άποροι άνθρωποι είναι αυτοί που συνήθως έρχονται αντιμέτωποι με διακρίσεις και άνιση μεταχείριση σχετικά με την πρόσβαση σε υγειονομική περίθαλψη. Για τον λόγο αυτό, είμαι ιδιαίτερα χαρούμενη που ο εισηγητής αποδέχτηκε την τροποποίηση που πρότεινα ώστε να αποσαφηνιστεί ότι τα κράτη μέλη φέρουν την ευθύνη εξουσιοδότησης και πληρωμής για την θεραπεία σε άλλη χώρα.
<P>
Δεν πρέπει να περιορίσουμε τη διασυνοριακή υγειονομική περίθαλψη μόνο σε όσους έχουν τη δυνατότητα να την αποπληρώσουν. Ούτε πρέπει να αποκλείουμε τα άτομα με αναπηρίες. Για όλα αυτά εκφράζω και πάλι την χαρά μου που έγιναν δεκτές πολλές από τις τροποποιήσεις που πρότεινα. Τα δικαιώματα και η ασφάλεια των ασθενών πρέπει να είναι πρώτα σε προτεραιότητα. Και, για μια ακόμη φορά, είμαι ιδιαίτερα ευχαριστημένη επειδή ο εισηγητής υποστήριξε τις τροποποιήσεις μου στον κανονισμό για τους επαγγελματίες του τομέα της υγείας. Θα ήθελα να υπενθυμίσω στα μέλη της Συνέλευσης αυτής ότι οι προτάσεις αυτές βασίζονται σε απόφαση του Ευρωπαϊκού Δικαστηρίου πριν από λίγα χρόνια που διασφάλιζε ακριβώς τι αποτελεί δικαίωμα για τους πολίτες.
<P>
Τέλος, θα ήθελα να ευχηθώ στον John Bowis ταχεία ανάρρωση. " εμπειρία του έδειξε τη σημασία της συνεργασίας μεταξύ των κρατών μελών της Ευρωπαϊκής Ένωσης.
<SPEAKER ID="036" NAME="Jean Lambert" AFFILIATION="Verts/ALE">
Κύριε Πρόεδρε, αντιμετώπισα για αρκετό χρονικό διάστημα πρόβλημα με την εν λόγω οδηγία επειδή ο τίτλος της δεν εκφράζει ακριβώς το περιεχόμενό της. Ορισμένες από τις ομιλίες που ακούσαμε εδώ σήμερα σχετικά με τα προγράμματα δημιουργίας θέσεων εργασίας κτλ. ενισχύουν τις ανησυχίες μου. Πολλά από τα ζητήματα είναι, όπως γνωρίζουμε, ζητήματα σχετικά με τις επιλογές και την αποπληρωμή και, συνεπώς, αφορούν τόσο την κοινωνική ασφάλιση όσο και την υγειονομική περίθαλψη.
<P>
Την εβδομάδα αυτή, αναβαθμίσαμε τον κανονισμό ο οποίος αποτελεί τμήμα του συστήματός μας και διασφαλίζει ήδη τη συνεργασία καθώς και ότι, σε περίπτωση εκτάκτου ανάγκης, η υγειονομική περίθαλψη σε άλλη κράτος μέλος θα πρέπει να είναι αποδεκτή. Προτρέπω τα μέλη να διαβάσουν ακριβώς τα όσα αναφέρει ο κανονισμός αυτός τώρα.
<P>
" οδηγία αυτή αφορά την επιλογή. Αφορά τα χρήματα που προκύπτουν από τις επιλογές των ασθενών και θα ήθελα να διευκρινίσω ότι δεν πρέπει να συγχέονται τα δύο αυτά διαφορετικά συστήματα, όπως γίνεται σε ορισμένες από τις τροποποιήσεις. Κατά τη γνώμη μου, εξαιτίας της ύπαρξης δύο διαφορετικών φιλοσοφιών, είναι αναγκαία η ύπαρξη διττής νομικής βάσης.
<SPEAKER ID="037" NAME="Jens Holm" AFFILIATION="GUE/NGL">
(SV) Κύριε Πρόεδρε, ολόκληρη η βάση της αναφοράς είναι εσφαλμένη. Βασίζεται στο Άρθρο αριθ.95 της Συνθήκης, που εγγυάται την ελευθερία της αγοράς και, συνεπώς, δεν αφορά τη δημόσια υγεία ή τους ασθενείς. Το δικαίωμα για καλή υγειονομική περίθαλψη σε όλα τα κράτη μέλη πρέπει να αποτελέσει υψηλή προτεραιότητα, αλλά, αντιθέτως, το σημείο εκκίνησης της Επιτροπής είναι η αγορά στην οποία η υγειονομική περίθαλψη αντιμετωπίζεται όπως και κάθε άλλο εμπόρευμα. " εν λόγω οδηγία δίνει προτεραιότητα στους πολίτες αυτούς που μπορούν να καταβάλλουν τεράστια χρηματικά ποσά για ταξίδια και κατάλυση και για αυτούς που γνωρίζουν πολύ καλά τις γραφειοκρατικές διαδικασίες της υγειονομικής περίθαλψης και έχουν επίσης και επαφές στο πλαίσιο αυτών. Είναι πολίτες με υψηλό εισόδημα και πολύ μορφωμένοι και όχι όσοι έχουν μεγαλύτερη ανάγκη.
<P>
Πολλοί μπορεί να θεωρήσουν ως κατάλληλη τη τροποποίηση που προτείνεται από την Επιτροπή Περιβάλλοντος, Δημόσιας Υγείας και Ασφάλειας Τροφίμων ούτως ώστε τα κράτη να μπορούν να παρέχουν προηγούμενη έγκριση πριν την περίθαλψη. Εντούτοις, το πρόβλημα είναι ότι περιλαμβάνει πολλούς περιορισμούς και ένα τεράστιο βάρος απόδειξης εναπόκειται στα κράτη μέλη με σκοπό να το προσφέρουν αυτά τα ίδια. Ο δημόσιος σχεδιασμός θα γίνει ακόμη πιο δύσκολος και το εθνικό σύστημα υγείας κινδυνεύει να χάσει όλους τους πόρους του.
<P>
Αυτοί που θα αποφασίσουν τελικά εάν οι προηγούμενες εγκρίσεις των κρατών μελών βρίσκονται σε αναλογία θα είναι η Επιτροπή και το Δικαστήριο. Εάν η οδηγία βασίζεται στο Άρθρο αριθ.95, που αφορά την αγορά, ο κυρίαρχος παράγοντας θα είναι η αγορά και όχι η καλή υγειονομική περίθαλψη.
<SPEAKER ID="038" NAME="Johannes Blokland" AFFILIATION="IND/DEM">
(NL) Στη διάρκεια των τελευταίων μηνών, έχει πραγματοποιηθεί σκληρή δουλειά για την έκθεση για τα δικαιώματα των ασθενών σε διασυνοριακή υγειονομική περίθαλψη. Ευχαριστώ τον εισηγητή, κ.Bowis, για όλη την δουλειά που έκανε και του εύχομαι ταχεία ανάρρωση.
<P>
" διασυνοριακή υγειονομική περίθαλψη είναι γεγονός και είναι ανάγκη να προστατευτούν τα δικαιώματα των ασθενών. Ωστόσο, πρέπει να προσέξουμε και να μην είμαστε υπερβολικοί. " υγειονομική περίθαλψη αποτελεί ευθύνη των κρατών μελών. " συνεργασία σε ευρωπαϊκό επίπεδο δεν πρέπει να ζημιώνει την ποιότητα περίθαλψης ή τις ηθικές επιλογές των κρατών μελών. " ηθική ποικιλομορφία πρέπει να διασφαλιστεί και, συνεπώς, είμαι χαρούμενος που η έκθεση αυτή ασχολείται με το ερώτημα αυτό.
<P>
Πιστεύω ότι η νομική βάση είναι ένα πολύ δύσκολο σημείο. Θεωρώ ατυχές το γεγονός ότι το Άρθρο αριθ.95 επιλέχθηκε για τον σκοπό αυτό. " Επιτροπή Νομικών Υποθέσεων εξέφρασε το ίδιο. Κατά την άποψή μου, αυτό έρχεται σε αντίθεση με την επικουρικότητα στον συγκεκριμένο τομέα της πολιτικής και δεν διευκολύνει τα κράτη μέλη στην πραγματοποίηση επιλογών χωρίς την επέμβαση του Δικαστηρίου.
<SPEAKER ID="039" NAME="Lydia Schenardi" AFFILIATION="NI">
(FR) Κύριε Πρόεδρε, στις 2 Ιουλίου του 2008, η Επιτροπή παρουσίασε μια πρόταση οδηγίας για την εφαρμογή των δικαιωμάτων των ασθενών σε περιπτώσεις διασυνοριακής περίθαλψης, στα πλαίσια προσπαθειών για υπέρβαση των υφιστάμενων εμποδίων.
<P>
Το ζήτημα αυτό αποτελεί προτεραιότητα για όλα τα κράτη μέλη. Εντούτοις, δεν διαθέτουν όλα τους πόρους για να εγγυηθούν ένα δεδομένο επίπεδο ποιότητας και ασφάλειας για τους ασθενείς, είτε σε επίπεδο περίθαλψης ή ακόμη και σε επίπεδο επαγγελματικής ποιότητας των ιατρών. Μοιάζει, λοιπόν, αναγκαίο να καθοριστούν οι ευθύνες των κρατών μελών στον τομέα αυτό.
<P>
Όντας αντιμέτωποι με διάφορες μεθόδους οργάνωσης των συστημάτων περίθαλψης στην Ευρωπαϊκή Ένωση, δεν πρέπει να παραβλέπουμε το γεγονός ότι η υγεία πρέπει να παραμείνει ένα ζήτημα εθνικής δικαιοδοσίας και ότι το κάθε κράτος είναι ελεύθερο να καθορίσει τη δική του υγειονομική πολιτική.
<P>
Παρόλα αυτά, λαμβάνοντας υπόψη την κινητικότητα των Ευρωπαίων εργαζομένων (παρόλο που το ποσοστό αυτών αφορά μόνο το 3% ή το 4% των πολιτών καθώς και λίγο λιγότερο από 10 δις ευρώ ετησίως), εξακολουθούν πολλές αβεβαιότητες σχετικά με την ποιότητα και την ασφάλεια της περίθαλψης, τα δικαιώματα των ασθενών, την προστασία δεδομένων και τους τρόπους αποζημίωσης σε περίπτωση ζημίας.
<P>
Όμως, βαδίζουμε προς μια αναπόφευκτη αντίστροφη εναρμόνιση και, για αυτό τον λόγο, θα πρέπει να είμαστε συνεχώς σε επαγρύπνηση για να υποστηρίξουμε την έκθεση αυτή για να υπερασπιστούμε καλύτερα τα κοινωνικά κεκτημένα των πολιτών.
<SPEAKER ID="040" NAME="Pilar Ayuso" AFFILIATION="PPE-DE">
(ES) Κύριε Πρόεδρε, θα ήθελα, καταρχήν, να δείξω την εκτίμησή μου για τις φιλότιμες προσπάθειες του κ.Bowis να διασφαλίσει την ευρεία συμφωνία στο ζήτημα αυτό και να του αποστείλω τις ευχές μου για ταχεία ανάρρωση.
<P>
Το έγγραφο της πρότασης για το οποίο θα ψηφίσουμε θα είναι ένα βήμα μπροστά μιας και τα κράτη μέλη ξεκινάνε τη δημιουργία έργου κοινής υγειονομικής περίθαλψης. Αφορά ένα αρκετά πολύπλοκο ζήτημα δεδομένου ότι, στην Ευρωπαϊκή Ένωση, η υγεία αποτελεί δικαιοδοσία που υπόκειται στην αρχή της επικουρικότητας. Όμως, με το έγγραφο της πρότασης, καταρρίψαμε τα εμπόδια και το καταφέραμε εξαιτίας της ανάγκης για φροντίδα των ασθενών.
<P>
Πρόκειται, πράγματι, για ένα μεγάλο επίτευγμα δεδομένου ότι, χωρίς να αναλογιστούμε τη νομική βάση, η οδηγία αυτή αναγνωρίζει τα αδιαμφισβήτητα δικαιώματα των ασθενών και δημιουργεί μια καινούρια σειρά πιθανοτήτων για πρόσβαση σε καλύτερη θεραπεία για τους ασθενείς..
<P>
Είναι μια οδηγία σχεδιασμένη για ασθενείς και σχετική με ασθενείς.
<P>
Είναι μια αρκετά πολύπλοκη οδηγία την οποία ορισμένες χώρες, όπως και η δική μου, αντιμετωπίζουν με δυσπιστία, μια οδηγία στην οποία ασχολούμαστε με ένα καθολικό σύστημα υγείας για περισσότερους από ένα εκατομμύριο πολίτες της Κοινότητας.
<P>
Από αυτή την άποψη, τα συστήματα υγείας όπως το δικό μας απαιτούν αρκετά ξεκάθαρα να αναγνωριστεί το γεγονός ότι οι ασθενείς-επισκέπτες δεν θα πρέπει να έχουν περισσότερα δικαιώματα από τους γηγενείς ασθενείς από το κράτος μέλος όπου λαμβάνει χώρα η θεραπεία.
<P>
Για τον λόγο αυτό, έχουμε παρουσιάσει μια τροποποίηση για την πρόταση, η οποία ορίζει ότι οι ασθενείς που ταξιδεύουν από άλλα κράτη μέλη πρέπει να συμμορφώνονται με τους κανόνες και τις ρυθμίσεις του κράτους μέλους όπου λαμβάνει χώρα η θεραπεία, ειδικότερα σε σχέση με την επιλογή ιατρού ή νοσοκομείου.
<P>
Με τον τρόπο αυτό, όλοι είμαστε κατηγορηματικοί ότι σε περιπτώσεις όπου ασθενείς έρχονται από άλλα κράτη μέλη, δεν πρέπει να υπάρξει οποιασδήποτε μορφής διάκριση κατά των πολιτών των κρατών μελών όπου λαμβάνει χώρα η θεραπεία.
<P>
Επίσης, δεν μπορούμε να παραχωρήσουμε το δικαίωμα πραγματοποίησης απεριόριστων ταξιδιών για ασθενείς.
<P>
Υποστηρίζουμε, επίσης, τον προτεινόμενο αποκλεισμό της μεταμόσχευσης οργάνων από το περιεχόμενο της οδηγίας αυτής.
<P>
Για να καταλήξω, αισθάνομαι ότι έχει σημειωθεί μεγάλος βαθμός προόδου και, για τον λόγο αυτό, η Ομάδα του Ευρωπαϊκού Λαϊκού Κόμματος (Χριστιανοδημοκράτες) και Ευρωπαίων Δημοκρατών υποστηρίζει την οδηγία αυτή, παρόλο που πιστεύουμε ότι θα έπρεπε να είχαν κάνει κάποια βήματα παραπάνω, ειδικότερα σε σχέση με την θέση των Ευρωπαίων πολιτών που κατοικούν σε άλλα κράτη μέλη και, συγκεκριμένα, αυτούς που υποφέρουν από χρόνιες παθήσεις.
<SPEAKER ID="041" NAME="Edite Estrela" AFFILIATION="PSE">
(PT) Κύριε Πρόεδρε, οι συνάδελφοι μου, η κυρία Roth-Behrendt και ο κύριος Sacconi έχουν ήδη ξεκάθαρα εξηγήσει την θέση της Ομάδας μας. Κατά συνέπεια, πιστεύουμε ότι είναι σημαντικό να τροποποιηθεί η νομική βάση.
<P>
Επίτροπε, η υγειονομική περίθαλψη δεν είναι αγαθό. Δεν κατανοούμε, λοιπόν, τον λόγο για τον οποίο η Επιτροπή δεν συμπεριέλαβε το Άρθρο αριθ.152 της Συνθήκης της ΕΚ. Είναι επίσης σημαντικό να υπάρξει αίτημα για προηγούμενη έγκριση για νοσοκομειακή και εξειδικευμένη περίθαλψη προκειμένου να προστατευθούν οι ασθενείς. Μόνο με την υποχρέωση για προηγούμενη έγκριση μπορεί να διασφαλιστεί περίθαλψη ασφαλούς και υψηλούς ποιότητας.
<P>
Θα ολοκληρώσω ευχόμενη στον κύριο Bowis ταχεία ανάρρωση. " περίπτωση του αποδεικνύει ότι οι διασυνοριακές υπηρεσίες λειτουργούν ήδη χωρίς την εν λόγω οδηγία.
<SPEAKER ID="042" NAME="Siiri Oviir" AFFILIATION="ALDE">
. - (ET) Κύριε Πρόεδρε, κυρίες και κύριοι, μια φράση που χρησιμοποιούν οι δικηγόροι λέει ότι όταν υπάρχουν δύο δικηγόροι, θα υπάρξουν τρεις γνώμες. Δεν θα ήθελα να αμφισβητήσω τις αποφάσεις του Ευρωπαϊκού Δικαστηρίου, αλλά, δεν μπορώ να δεχτώ ότι μέχρι πρότινος οι δικηγόροι αποφάσιζαν σχετικά με την πολιτική για την κινητικότητα των ασθενών. Κάθε μορφής παροχή ιατρικής βοήθειας, ανεξάρτητα από τα ιδιαίτερα χαρακτηριστικά της, ανήκει στο πεδίο εφαρμογής της Συνθήκης για την ίδρυση της Ευρωπαϊκής Ένωσης.
<P>
Πράγματι, ο στόχος του προγράμματος των κοινωνικών μέτρων που εγκρίναμε πέρσι δεν θα πραγματοποιηθεί εκτός κι αν εγκρίνουμε ένα σημαντικό μέρος του, δηλαδή τα δικαιώματα των ασθενών σε διασυνοριακή υγειονομική περίθαλψη. Είναι καθήκον μας ως εκλεγμένοι αντιπρόσωποι των πολιτών να δημιουργήσουμε νομική και πολιτική ασφάλεια στον τομέα αυτό. " υπό συζήτηση οδηγία δεν θα καταργήσει την ανισότητα στην υγειονομική περίθαλψη των κρατών μελών με την έγκριση της, αλλά θα είναι ένα βήμα μπροστά για την επίτευξη της αμεροληψίας και των ίσων δικαιωμάτων των ασθενών.
<P>
Το γεγονός ότι πρέπει θεωρητικά να επιβεβαιώσουμε την ύπαρξη αμεροληψίας είναι απαράδεκτο, αλλά, στην πράξη, το παραβλέπουμε λόγω εγχώριων οικονομικών περιορισμών. Όσο δικαιολογημένοι και να είναι οι οικονομικοί περιορισμοί, δεν μπορούν να νομιμοποιήσουν την παράβλεψη ή την έκθεση σε κίνδυνο των δικαιωμάτων των ασθενών. Για να καταλήξω, θα ήθελα να ευχαριστήσω τον εισηγητή κ.Bowis για το πολύ υπεύθυνο και αξιόλογο έργο του.
<SPEAKER ID="043" NAME="Roberto Musacchio" AFFILIATION="GUE/NGL">
(IT) Κύριε Πρόεδρε, κυρίες και κύριοι, θα ήθελα, καταρχήν, να ευχηθώ ό,τι καλύτερο στον John Bowis. " λυδία λίθος της οδηγίας αυτής είναι η νομική βάση της.
<P>
Εάν πρόκειται για ένα ζήτημα διασφάλισης του δικαιώματος για λήψη της καλύτερης θεραπείας οπουδήποτε, τι σχέση έχει η νομική βάση της αγοράς με αυτό; Το δικαίωμα στην υγεία θα πρέπει να διαμορφώνει τη νομική βάση. Επίσης, το δικαίωμα στην υγεία θα πρέπει κυρίως να προνοεί για το δικαίωμα λήψης της καλύτερης θεραπείας στο ίδιο το κράτος όπου βρίσκονται οι ασθενείς, το οποίο θα ήταν σύμφωνο προς τα Ευρωπαϊκά πρότυπα ασφάλειας, και δεν θα κρύβεται πίσω από την επικουρικότητα.
<P>
Εντούτοις, εάν η αγορά διαμορφώνει τη νομική βάση, ενδέχεται να πιστέψετε ότι προορίζεται για να αποκτήσει ο τομέας της υγείας χαρακτηριστικά της συνθήκης Bolkestein και να ενδιαφέρεται για τα συμφέροντα των ασφαλιστικών εταιρειών ή όσων θέλουν να επωφεληθούν από τον τομέα αυτό.
<P>
Συνεπώς, δημιουργείται η πεποίθηση ότι οι κοινοβουλευτικές τροποποιήσεις ακόμη και για το καίριο ζήτημα της νομικής βάσης κινδυνεύουν να θεωρηθούν απαράδεκτες. Πρέπει, λοιπόν, να ξεκαθαριστεί το ζήτημα αυτό και από την Επίτροπο πριν ξεκινήσει η ψηφοφορία της Συνέλευσης αυτής.
<SPEAKER ID="044" NAME="Kathy Sinnott" AFFILIATION="IND/DEM">
Κύριε Πρόεδρε, πολλές ενέργειες έχουν γίνει για να διασφαλιστεί ότι οι ασθενείς δέχονται τη θεραπεία που χρειάζονται, όπου κι αν βρίσκονται, όποιοι κι αν είναι.
<P>
Δυστυχώς, πολλές ενέργειες έχουν γίνει και προς την αντίστροφη κατεύθυνση. Στη οδηγία αυτή, η προηγούμενη έγκριση από τις υγειονομικές αρχές, και όχι τόσο η ιατρική διάγνωση, αναιρεί τα δικαιώματα των ασθενών. Μας πάει πίσω εκεί όπου ξεκινήσαμε. " προηγούμενη έγκριση είναι η πρωταρχική αιτία για την οποία οι ασθενείς προσέφυγαν στο Ευρωπαϊκό Δικαστήριο και οι αποφάσεις του Δικαστηρίου είναι η αιτία που βρισκόμαστε σήμερα εδώ και εξετάζουμε μια οδηγία.
<P>
Τώρα βρισκόμαστε στο σημείο από όπου ξεκινήσαμε. Οι γεωγραφικοί περιορισμοί θα εξακολουθήσουν να είναι ο κανόνας. Οι υγειονομικές αρχές, όπως και αυτές της χώρας μου, της Ιρλανδίας, πάλι θα αρνηθούν την έγκριση ταξιδιού για θεραπεία βάσει της οδηγίας αυτής, όπως ακριβώς συμβαίνει και με την τρέχουσα υπηρεσία E112 την οποία προσπαθούμε να βελτιώσουμε.
<SPEAKER ID="045" NAME="Ria Oomen-Ruijten" AFFILIATION="PPE-DE">
(NL) Κύριε Πρόεδρε, καταρχήν, εύχομαι ό,τι καλύτερο στον κ.Bowis. Στην οδηγία αυτή, οι ασθενείς βρίσκονται στο επίκεντρο, οι πολίτες που παραπονιούνται και διαμαρτύρονται και μπορούν και επιζητούν την καλύτερη δυνατή θεραπεία, κατά προτίμηση σε κοντινή απόσταση, αλλά, σε περίπτωση που είναι μακριά, και σε μακρινή απόσταση.
<P>
Για τη νομοθεσία αυτή θα πρέπει να ευχαριστήσουμε τους πολύ γενναίους πολίτες της Ευρωπαϊκής Ένωσης που προσέφυγαν στο Δικαστήριο για να τους παρέχεται καλή θεραπεία και περίθαλψη σε άλλο κράτος μέλος όταν το ίδιο τους το κράτος δεν μπορεί να ανταποκριθεί. Το Δικαστήριο τους δικαίωσε. Σήμερα, προσπαθούμε να θεσπίζουμε ως νόμο την απόφαση του Δικαστηρίου και, επίσης, διαμορφώνουμε τις ιδιαίτερες συνθήκες βάσει των οποίων θα επιτευχθεί το δικαίωμα των πολιτών σε διασυνοριακή περίθαλψη.
<P>
Κύριε Πρόεδρε, η οδηγία αυτή είναι μια πολύ καλή είδηση για όλους όσους ζουν σε παραμεθόριες περιοχές, για ανθρώπους με σπάνιες νόσους, για ανθρώπους σε λίστες αναμονής μιας και, από τον Σεπτέμβρη, δεν θα βρίσκονται σε μειονεκτική θέση. Οι άνθρωποι αυτοί θα έχουν πλέον επιλογές.
<P>
Πραγματοποιήσαμε καλύτερους διακανονισμούς για την παροχή πληροφοριών, καθορίσαμε τους κανόνες για την επιστροφή δαπανών με πιο ακριβή τρόπο και δημιουργήσαμε τα Ευρωπαϊκά δίκτυα αναφοράς που διασφαλίζουν τη βελτίωση της ποιότητας της περίθαλψης. Δώσαμε λύση στις διαφορές με τον ορισμό διαμεσολαβητή, παρόλο που είχαμε και άλλες επιλογές. Θα ήθελα να αναφερθώ στο Ολλανδικό μοντέλο επίλυσης διαφορών στον τομέα της υγειονομικής περίθαλψης το οποίο λειτούργησε πρόσφατα. Μπορούμε να χρησιμοποιήσουμε περιοχές δοκιμών και, εμείς από την παραμεθόριο περιοχή του Limburg, από όπου κατάγομαι, θα συμμετείχαμε ευχαρίστως. Επισημάναμε επίσης ότι τα συστήματα υγειονομικής περίθαλψης στα κράτη μέλη έχουν μείνει απαράλλαχτα. Δίνεται στους πολίτες το δικαίωμα επιλογής και θεωρώ ότι η ελευθερία επιλογής είναι πολύ σημαντική.
<SPEAKER ID="046" NAME="María Sornosa Martínez" AFFILIATION="PSE">
(ES) Κύριε Πρόεδρε, κύρια Επίτροπε, κυρίες και κύριοι, θα ήθελα καταρχήν να ευχαριστήσω τον κ.Bowis καθώς και τους σκιώδεις εισηγητές για το έργο τους και να ευχηθώ στον κ.Bowis ταχεία ανάρρωση.
<P>
Θεωρώ ότι η οδηγία αυτή αποτέλεσε προσπάθεια για ανάπτυξη ενός ευρύτερου νομικού πλαισίου σε σύγκριση με τους υπάρχοντες κανονισμούς, που ήδη προστατεύουν τα δικαιώματα των ασθενών για λήψη υγειονομικής περίθαλψης σε άλλα κράτη μέλη, ενσωματώνοντας τη νομολογία του Ευρωπαϊκού Δικαστηρίου. Όμως, δεν το έχει καταφέρει αυτό, μιας και δημιουργεί ακόμη μεγαλύτερη νομική αβεβαιότητα με δύο διαύλους για την κινητικότητα που δεν αλληλοαποκλείονται: τους κανονισμούς και την οδηγία. Επιπλέον, μιας και δεν υπάρχει ξεκάθαρος ορισμός των θεμελιωδών δικαιωμάτων, όπως του χαρτοφυλακίου υπηρεσιών, των οφελών κοινωνικής ασφάλισης ή της αναγκαίας προηγούμενης έγκρισης, έχει μόνο μία νομική βάση, την εσωτερική αγορά.
<P>
Κυρίες και κύριοι, είναι αδιανόητο μια τόσο βασική καθολική αρχή όπως η προσβασιμότητα στην υγειονομική περίθαλψη να πρέπει να θεμελιώνεται αποκλειστικά βάσει των κανόνων της εσωτερικής αγοράς. Αυτό ενδέχεται να υπονομεύσει τα συστήματα υγειονομικής περίθαλψης σε πολλά κράτη μέλη. Επίσης, δεν έχουμε δώσει μια ακριβή απάντηση στους πολίτες σχετικά με το θεμελιώδες αυτό δικαίωμα, το οποίο όλοι δικαιούμαστε.
<SPEAKER ID="047" NAME="Holger Krahmer" AFFILIATION="ALDE">
(DE) Κύριε Πρόεδρε, κυρίες και κύριοι, το Δικαστήριο, με την απόφαση του για το δικαίωμα των ασθενών για επιστροφή των δαπανών τους από θεραπεία στο εξωτερικό, μας ανέθεσε μια ξεκάθαρη αποστολή. Για τον λόγο αυτό, Επίτροπε Βασιλείου, η πρόταση της Επιτροπής είναι εξαιρετική. Είναι μια πρόταση την οποία αξίζει να την υποστηρίξεις. Λυπάμαι για όλα όσα εξελίχτηκαν στη Συνέλευση αυτή τις τελευταίες εβδομάδες αναφορικά με την οδηγία. Οι δυσοίωνες προοπτικές για την αγορά έχουν επανέλθει στο προσκήνιο και έχουν δημιουργηθεί παράλογες συνδέσεις με την Οδηγία για τις Υπηρεσίες. Ορισμένες από τις τροποποιήσεις -και το αναφέρω αυτό ως κάποιος που μεγάλωσε στην πρώην Λαοκρατική Δημοκρατία της Γερμανίας-μου προκαλούν ανησυχία. Για παράδειγμα, τα κράτη μέλη ενδέχεται να λάβουν τα κατάλληλα μέτρα για να περιορίσουν τις ροές ασθενών. Τι είδους άνθρωποι είναι αυτοί; Φαίνεται ότι πρόκειται να υπάρξει νέο Σιδηρούν Παραπέτασμα και όχι μόνο ένα αλλά περισσότερα. Το πιο αξιοσημείωτο γεγονός, πάντως, είναι ότι, από όλους μας, τέτοιες προτάσεις προέρχονται από την Ομάδα των Πρασίνων/Ελεύθερη Ευρωπαϊκή Συμμαχία.
<P>
Αναφερόμαστε σε μια κοινωνική Ευρώπη, και μάλιστα σε αρκετά μεγάλο βαθμό. Στα μέλη της Ομάδας των Σοσιαλιστών στο Ευρωπαϊκό Κοινοβούλιο τους αρέσει ιδιαίτερα. Κατά την μεσημεριανή διακοπή, έχουμε την ευκαιρία να περάσουμε αυτή τη δύσκολη δοκιμασία και να ξεκαθαρίσουμε εάν, για εμάς, όλο αυτό αφορά τα δικαιώματα των ασθενών ή εάν προτιμάμε την περιορισμένη προοπτική της γραφειοκρατίας των εθνικών συστημάτων υγειονομικής περίθαλψης..
<SPEAKER ID="048" NAME="Frieda Brepoels" AFFILIATION="PPE-DE">
(NL) Το ζήτημα της υγείας γίνεται ολοένα και πιο σημαντικό στην Ευρώπη και πιστεύω ότι οι ασθενείς επιζητούν ξεκάθαρα μεγαλύτερη βεβαιότητα σε σχέση με τα δικαιώματά τους καθώς και παροχή σωστών πληροφοριών. " πρόταση αυτή σε σχέση με την κινητικότητα των ασθενών καθυστέρησε αρκετά. Την περιμέναμε όλοι εδώ και πολύ καιρό. Είναι λυπηρό, ωστόσο, που ο άνθρωπος που αφιέρωσε μεγάλο κομμάτι της σταδιοδρομίας του για το ζήτημα αυτό να πρέπει να απουσιάζει για λόγους υγείας. Του εύχομαι ολόψυχα ταχεία ανάρρωση.
<P>
Θα ήθελα να επικεντρωθώ σε αρκετά θετικά σημεία που είναι προς συμφέρον των ασθενών. Αυτά είναι: η καθιέρωση σημείου επαφής στην χώρα κατοικίας των ασθενών όπου μπορούν να βρουν πληροφορίες κάθε είδους αλλά και να απευθυνθούν σε διαμεσολαβητή για ασθενείς και, βέβαια, η αύξηση της κλίμακας χάρη στην καλύτερη συνεργασία μεταξύ των κρατών μελών που σαφώς προσφέρουν μια αξία παραπάνω στους ασθενείς, ειδικότερα σε όσους πάσχουν από σπάνια νόσο.
<P>
Πιστεύω ότι, για το επίμαχο ζήτημα της προηγούμενης έγκρισης για νοσοκομειακή περίθαλψη, έχει επιτευχθεί ένας αρκετά δημιουργικός συμβιβασμός που ωφελεί και τους ασθενείς και τους ασφαλιστές του τομέα της υγείας. Ωστόσο, για να βρίσκεται υπό έλεγχο το αντίστροφο φαινόμενο, δηλαδή η υπερβολική εισροή, κάτι που είναι σημαντικό για την περιοχή της Φλάνδρας, η έκθεση αναφέρει ρητά ότι ένα νοσοκομείο δεν μπορεί ποτέ να αναγκαστεί να δεχτεί ασθενείς από το εξωτερικό εάν θα έχει ως αποτέλεσμα την ύπαρξη λιστών αναμονής για τους γηγενείς πολίτες.
<P>
Ως κάτοικος της παραμεθορίου περιοχής ανάμεσα στη Φλάνδρα, τις Κάτω Χώρες, τη Γερμανία και τη Βαλλωνία, είμαι πολύ ικανοποιημένη με το αίτημα προς την Επιτροπή για ορισμό μερικών παραμεθόριων περιοχών ως περιοχών δοκιμών για καινοτόμα έργα σε σχέση με τη διασυνοριακή υγειονομική περίθαλψη. Πιστεύω ότι τα αποτελέσματα από μια τέτοια δοκιμή θα δώσουν πολλές πληροφορίες και σε άλλες χώρες. Ελπίζω η Ευρωπεριφέρεια να αποτελέσει παράδειγμα για τον σκοπό αυτό.
<SPEAKER ID="049" NAME="Dorette Corbey" AFFILIATION="PSE">
(NL) Θα ξεκινήσω ευχαριστώντας τον κ.Bowis για τις πολύ ενεργητικές και αφοσιωμένες προσπάθειές τους για τη δημόσια υγεία και την κινητικότητα των ασθενών, και θα ήθελα να του ευχηθώ ταχεία ανάρρωση.
<P>
" υγειονομική περίθαλψη ανήκει στην εθνική σφαίρα δικαιοδοσίας, αλλά υπάρχουν σημεία επαφής με την Ευρώπη. Οι ασθενείς γνωρίζουν ποιες είναι οι πιθανότητες θεραπείας σε άλλες χώρες και θέλουν να χρησιμοποιήσουν τις υπηρεσίες των άλλων χωρών. Σίγουρα αυτό συμβαίνει στην περίπτωση των ασθενών των παραμεθόριων περιοχών ή όπου υπάρχουν εγχώριες λίστες αναμονής.
<P>
" αναζήτηση περίθαλψης και θεραπείας σε άλλες χώρες δεν είναι λανθασμένη αλλά στην πράξη πρέπει να υπάρξει η κατάλληλη νομοθεσία. Πρώτον, δεν πρέπει να υπάρχει υποχρεωτικός τουρισμός υγείας. Οι ασφαλιστές δεν θα πρέπει να πιέζουν τους ασθενείς να πάνε κάπου αλλού για φτηνότερη περίθαλψη.
<P>
Δεύτερον, θα πρέπει να υπάρξουν οι ελάχιστες εγγυήσεις για την ποιότητα. Για ασθενείς που δέχονται θεραπεία στο εξωτερικό, πρέπει να διασφαλίζεται η παροχή καλών πληροφοριών καθώς και σωστής ποιότητας.
<P>
Τρίτον και σημαντικότερο, τα κράτη μέλη πρέπει να διατηρήσουν το δικαίωμα αιτήματος για προηγούμενη έγκριση. Ο τομέας της υγείας δεν είναι μια ελεύθερη αγορά. Για να συνεχίσουν να υφίστανται οι υπηρεσίες μας, είναι αναγκαίος ο σχεδιασμός. Τα νοσοκομεία, επίσης, πρέπει να γνωρίζουν το είδος των ασθενών που θα μπορεί να μεταβεί σε αυτά.
<P>
Κατά τη γνώμη μου, το σημαντικότερο στοιχείο της οδηγίας αυτής είναι ότι θα καταφέρει να διασφαλίσει ότι η διασυνοριακή υγειονομική περίθαλψη αφορά κυρίως τις μεθόδους θεραπείας. Υπάρχει μεγάλος βαθμός ανισότητας μεταξύ των κρατών μελών, αλλά αυτό δεν θα λυθεί με την αποστολή ασθενών σε άλλες χώρες αλλά με την ανταλλαγή θεραπειών. Πρόκειται για άλλη μια συνεισφορά της οδηγίας αυτής.
<SPEAKER ID="050" NAME="Zuzana Roithová" AFFILIATION="PPE-DE">
- (CS) Κυρία Υπουργέ, κυρίες και κύριοι, εδώ και αρκετά χρόνια ασκώ κριτική στο γεγονός ότι το Ευρωπαϊκό Δικαστήριο καθορίζει τα δικαιώματα των ασθενών για πληρωμή των εξόδων τους στο εξωτερικό. ΤΟ Δικαστήριο εγγυάται ότι οι πολίτες δεν περιμένουν έγκριση από τον ασφαλιστή υγεία τους και ότι μπορούν να απευθυνθούν απευθείας στον ιατρό σε περίπτωση ανάγκης καθώς και ότι έχουν το δικαίωμα επιστροφής των δαπανών, τουλάχιστον των δαπανών θεραπείας στη χώρα κατοικίας. Αυτό δεν θα έπρεπε να αποτελεί εμπόδιο για την ελεύθερη μετακίνηση των πολιτών. Το δικαίωμα αυτό υπάρχει στις Συνθήκες αλλά οι Σοσιαλιστές το αντιμάχονται εδώ και πέντε χρόνια. Στο ενδιάμεσο διάστημα, οι κυβερνήσεις έχουν χάσει περισσότερες περιπτώσεις με τους πολίτες τους. Έχουμε ακούσει εκατοντάδες φορές από εκπροσώπους συμφερόντων ότι υπάρχει ο κίνδυνος κατάρρευσης των ασφαλιστικών εταιρειών. Ανησυχούν μήπως οι ασθενείς ταξιδέψουν σε χώρες όπου δεν θα πρέπει να περιμένουν για μήνες ή χρόνια για μια εγχείρηση όπως στη χώρα κατοικίας τους. Συνεπώς, οι ασθενείς θα πρέπει να λάβουν προηγούμενη έγκριση από τους ασφαλιστές υγείας πριν να λάβουν τη δαπανηρή θεραπεία. Ωστόσο, και οι ασθενείς και οι ιατροί σε ολόκληρη την Ευρωπαϊκή Ένωση χρειάζονται έναν απλό κανόνα σχετικά με το πότε πρέπει να ζητάνε έγκριση. Συνεπώς, δεν υποστηρίζω την πρόταση για δημιουργία προσδιορισμών εξειδικευμένης και δαπανηρής περίθαλψης για τον σκοπό αυτό. Πρόκειται για υποκρισία επειδή αφορά το επίπεδο δαπανών το οποίο θα είναι διατεθειμένες μα αποπληρώσουν οι ασφαλιστικές εταιρείες για θεραπεία στο εξωτερικό. Έτσι λοιπόν γιατί να μην καθιερωθεί απευθείας σε ευρώ;
<P>
Προωθώ προτάσεις για ανάπτυξης συστήματος βελτίωσης της ποιότητας και της ασφάλειας της υγειονομικής περίθαλψης καθώς και δημοσιοποίησης αντικειμενικών αξιολογήσεων ποιότητας των εγκαταστάσεων υγειονομικής περίθαλψης. Αυτό αφορά εθνικές ή διεθνείς νοσοκομειακές διαπιστεύσεις. " πρόταση συμβιβασμού θα μπορούσε να είναι πιο γενική αλλά, ακόμη κι έτσι, παρέχει ένα σημαντικό ερέθισμα για χώρες που δεν διαθέτουν τέτοια συστήματα. Θεωρώ ότι όλα τα νοσοκομεία θα αποκτήσουν σύντομα εθελοντικές εθνικές ή Ευρωπαϊκές διαπιστεύσεις για ελέγχους ποιότητας. Τα νοσοκομεία στη Τσεχική Δημοκρατία πρέπει να το πραγματοποιήσουν αυτό. Πιστεύω, επίσης, ότι η Επιτροπή δεν θα πρέπει να επιλέγει αλλά μόνο να συντονίζει τις παραμεθόριους περιοχές ως πιλοτικές περιοχές όπου μπορούν να δοκιμαστούν έργα διασυνοριακής υγειονομικής περίθαλψης. Λυπάμαι που οι σοσιαλιστές εξακολουθούν να δίνουν μια υποκριτική μάχη, με ψεύτικες προφάσεις, κατά της αποσαφήνισης των δικαιωμάτων των ασθενών στην Ευρωπαϊκή Ένωση.
<SPEAKER ID="051" NAME="Genowefa Grabowska" AFFILIATION="PSE">
(PL) Κύριε Πρόεδρε, θεωρώ ότι δεν είναι σωστό το Δικαστήριο να αποφασίζει για τα δικαιώματα των πολιτών. Επίσης δεν είναι σωστό η κατάσταση αυτή να επαναλαμβάνεται και όταν, αντί για το Κοινοβούλιο και το Συμβούλιο, αποφασίζει συνεχώς το Δικαστήριο. Συνεπώς, δέχομαι την έκθεση του κ.Bowis και του εύχομαι ταχεία ανάρρωση. Σε αυτή την έκθεση παρουσιάζεται η πιθανότητα βελτίωσης των προτύπων υγειονομικής περίθαλψης στην χώρα μου την Πολωνία..
<P>
Ωστόσο, θα ήθελα να δώσετε προσοχή σε τρία σημαντικά στοιχεία της έκθεσης αυτής. Πρώτον, πιστεύω ότι είναι λάθος να αντιμετωπίζουμε την υγειονομική περίθαλψη αποκλειστικά ως εμπορεύσιμη υπηρεσία. Το δικαίωμα των πολιτών για υγειονομική περίθαλψη έχει θεσπιστεί και από τα εθνικά τους ιδρύματα και από τη νομοθεσία της Ευρωπαϊκής 'Ένωσης. Οπότε, η νομική θα πρέπει να αλλάξει. Δεύτερον, η χρήση διασυνοριακής υγειονομικής περίθαλψης θα πρέπει να βασίζεται σε πληροφορημένη επιλογή των ασθενών και όχι σε καταναγκασμό. Τρίτον, η απόφαση για θεραπεία σε άλλο κράτος μέλος πρέπει να βασίζεται στην ανάγκη και όχι στην οικονομική κατάσταση των ασθενών.
<P>
Είμαι σίγουρη ότι ο ανοιχτός χώρος στην Ευρώπη για υγιείς πολίτες πρέπει να είναι, επίσης, ανοιχτός και για τους ασθενείς και για όσους χρειάζονται βοήθεια σε άλλο κράτος μέλος.
<SPEAKER ID="052" NAME="Christofer Fjellner" AFFILIATION="PPE-DE">
(SV) Κύριε Πρόεδρε από όλες τις αποφάσεις που έχουμε λάβει στο Ευρωπαϊκό Κοινοβούλιο, είμαι ιδιαίτερα περήφανος για τη συγκεκριμένη. Είναι μια απόφαση για άνοιγμα της Ευρώπης και για εγγύηση της ελευθερίας κινήσεων όσων είναι ασθενείς και χρειάζονται υγειονομική περίθαλψη, για όσους η ελευθερία κινήσεων μπορεί να αποτελεί ζήτημα ζωής ή θανάτου, μια απόφαση που δίνει στον καθένα την ευκαιρία να αποφασίσει ο ίδιος για την υγειονομική περίθαλψη που θα λάβει. Την ευκαιρία αυτή δεν θα την έχουν μόνο οι καλά πληροφορημένοι ή οι εύποροι, αλλά θα είναι εφικτή για όλους όσους αναζητούν υγειονομική περίθαλψη οπουδήποτε επιθυμούν.
<P>
Εσείς οι Σοσιαλδημοκράτες, θέλετε να εξαναγκάσετε τους πολίτες να ζητήσουν προηγούμενη έγκριση. Με απλά λόγια, αυτό συνεπάγεται ότι θέλετε να εξαναγκάσετε τους ασθενείς να ζητήσουν άδεια πριν να επισκεφτούν κάποιον ιατρό, ακόμη κι αν πρέπει να γίνει σε άλλο κράτος μέλος της Ευρωπαϊκής Ένωσης. Γιατί το κάνετε αυτό; Για να μπορείτε να τους το αρνηθείτε, φυσικά. Θέλετε να μπορείτε να ελέγχετε, να ρυθμίζετε και να σχεδιάζετε, θέλετε να αποδυναμώσετε τους ασθενείς. Όμως, δεν χρειαζόμαστε προηγούμενη έγκριση προκειμένου οι ασθενείς να μην πληρώσουν για τα έξοδά τους. Εάν επισκεφτώ γιατρό σήμερα στην Στοκχόλμη δεν χρειάζεται να ζητήσω άδεια ή να πληρώσω χρήματα. " αλήθεια είναι ότι διαφωνούσατε με την πρόταση αυτή εξαρχής. Προσπαθήσατε να την περιορίσετε, να την εμποδίσετε και να την καταστρέψετε. Κάνετε ακριβώς το ίδιο πράγμα τώρα.
<P>
When we debated this issue in Sweden, you sought to ensure that people would not be able to seek health care wherever they wanted to in Sweden. Now you do not want people to be able to seek healthcare wherever they want to in Europe. You say that you support the proposal, but when we voted on it in the committee, you abstained. Is there anything more cowardly? You do not even know how you will vote today. You do not even know what you will be voting for.
<P>
Όλοι μας έχουμε το δικαίωμα επιλογής. Μπορούμε να παλέψουμε για τα δικαιώματα των ασθενών ή για τα δικαιώματα των γραφειοκρατών και των πολιτικών για λήψη αποφάσεων και έλεγχο των κανονισμών. Γνωρίζω με ποιο σκεπτικό θα ψηφίσω. Θα ψηφίσω δίνοντας βάρος στα δικαιώματα των ασθενών. Αυτό είναι κάτι που πρέπει όλοι μας να κάνουμε σήμερα εάν θέλουμε να έχουμε ήσυχη τη συνείδησή μας.
<SPEAKER ID="053" NAME="Åsa Westlund" AFFILIATION="PSE">
(SV) Κύριε Πρόεδρε, όλοι οι ασθενείς πρέπει, όταν υπάρχει η ανάγκη, να έχουν το δικαίωμα σε υγειονομική περίθαλψη. Εμείς οι Σοσιαλδημοκράτες, θεωρούμε ότι είναι σημαντικό για τους πολίτες να μπορούν να αναζητήσουν υγειονομική περίθαλψη στο εξωτερικό, για παράδειγμα όταν οι λίστες αναμονής είναι τεράστιες στην χώρα κατοικίες τους. Για τον λόγο αυτό ακριβώς η κυβέρνηση των Σοσιαλδημοκρατών στη Σουηδία πήρε την πρωτοβουλία για τη θέσπιση οδηγίας στον τομέα αυτό. Ωστόσο, δεν θα πρέπει η οικονομική κατάσταση κάποιου να καθορίζει το είδος υγειονομικής περίθαλψης που θα δέχεται και οι αποφάσεις για την υγειονομική περίθαλψη πρέπει να λαμβάνονται μαζί με τους ασθενείς και όχι από τους γραφειοκράτες της Ευρωπαϊκής Ένωσης.
<P>
" πρόταση της Ευρωπαϊκής Επιτροπής για οδηγία δίνει μεγάλη δύναμη στους γραφειοκράτες της Ευρωπαϊκής Ένωσης. Εντούτοις, δεν λαμβάνει υπόψη της όλους αυτούς τους ανθρώπους που δεν βρίσκονται σε θέση να πληρώσουν τεράστια ποσά. Παρόλα αυτά, τα μέλη της κεντροδεξιάς της Σουηδίας εδώ στο Κοινοβούλιο εξύμνησαν χωρίς σύνεση την πρόταση της Επιτροπής. Εμείς, αντιθέτως, σκεφτήκαμε προτάσεις και εργαστήκαμε σκληρά για να διευκολυνθούν οι λιγότεροι εύποροι ώστε να μπορούν να ταξιδεύουν στο εξωτερικό για να λάβουν περίθαλψη. Εργαστήκαμε, επίσης, σκληρά για να αποσαφηνίσουμε το γεγονός ότι η υγειονομική περίθαλψη αποτελεί ευθύνη των κρατών μελών. Δεν είναι κάτι για το οποίο πρέπει να αποφασίζουν οι γραφειοκράτες της Ευρωπαϊκής Ένωσης. Δεν κατορθώσαμε τόσα όσα θα θέλαμε. Θα ήθελα να παροτρύνω όλα τα μέλη να υποστηρίξουν την τροποποίηση που προτείναμε για το Άρθρο αριθ.8, παράγρ.3. Τότε θα μπορούμε να υποστηρίξουμε την οδηγία αυτή και θα μπορέσουμε να βρούμε μια λύση γρήγορα για όλους τους ασθενείς της Ευρώπης.
<SPEAKER ID="054" NAME="Emmanouil Angelakas" AFFILIATION="PPE-DE">
(EL) Κύριε Πρόεδρε, κυρία Επίτροπε, κυρία Υπουργέ, θέλω κατ' αρχήν να συγχαρώ την Επίτροπο κ. Βασιλείου για την πρωτοβουλία της πρότασης οδηγίας και τον εισηγητή της έκθεσης κ. Bowis για την εξαιρετική εργασία και να προσθέσω και εγώ τις ευχές μου για ταχεία ανάρρωση.
<P>
Γνωρίζω ότι δεν είναι καθόλου εύκολο να καταλήξει κανείς σε αποτέλεσμα που να μπορεί να προωθεί περαιτέρω το θέμα της διασυνοριακής υγειονομικής περίθαλψης αν λάβει υπόψη του, πρώτον, τη διαφορετικότητα των κοινωνικο-ασφαλιστικών συστημάτων των κρατών μελών, δεύτερον, το διαφορετικό οικονομικό επίπεδο των κρατών μελών και τρίτον, το διαφορετικό επίπεδο των προσφερομένων υγειονομικών υπηρεσιών σε κάθε κράτος μέλος.
<P>
Υπ' αυτή την έννοια, ο εισηγητής έκανε εξαιρετική εργασία.
<P>
Με την έκθεση που συζητούμε σήμερα, αντιμετωπίζονται ζητήματα κινητικότητας των ασθενών, ιδιαίτερα για την αντιμετώπιση και θεραπεία ασθενειών σε εξειδικευμένα ιατρικά κέντρα και το βέβαιον είναι ότι δεν ενισχύεται ο ιατρικός τουρισμός, αλλά δίδεται η δυνατότητα στους ευρωπαίους πολίτες να τύχουν της καλύτερης δυνατής περίθαλψης, γνωρίζοντας τα δικαιώματά τους, χωρίς να ταλαιπωρούνται ως προς την επιστροφή των εξόδων, αφού τα κράτη μέλη θα έχουν εγκαταστήσει ένα σαφές σύστημα προηγούμενης έγκρισης των εξόδων αυτών.
<P>
Ας μη λησμονούμε ότι το σημείο αυτό έχει γίνει αντικείμενο πολλών αποφάσεων του Ευρωπαϊκού Δικαστηρίου. Σημαντικά ζητήματα που αντιμετωπίζονται στην έκθεση αυτή είναι:
<P>
ότι ο ορισμός της νοσοκομειακής περίθαλψης παραμένει στα κράτη μέλη,
<P>
ότι η καταβολή των εξόδων θα γίνεται στα επίπεδα ως εάν η περίθαλψη είχε παρασχεθεί στα κράτη μέλη,
<P>
ότι αντιμετωπίζεται το θέμα της περίθαλψης ασθενών με σπάνιες νόσους, ανεξαρτήτως αν αυτές καλύπτονται από τα κράτη μέλη από τα οποία προέρχεται ο ασθενής,
<P>
ότι οι προτάσεις για θέσπιση θέσης Ευρωπαίου Διαμεσολαβητή που θα εξετάζει τις καταγγελίες ασθενών είναι προς την σωστή κατεύθυνση και
<P>
τέλος, υπογραμμίζεται η ανάγκη για εκστρατεία ενημέρωσης των ασθενών για τα δικαιώματά τους.
<P>
Μένουν και αρκετά ζητήματα ανοιχτά, όπως:
<P>
πρώτον, η περαιτέρω αποτύπωση του μηχανισμού υπολογισμού των εξόδων,
<P>
δεύτερον, ο κατάλογος των ασθενειών που θα εντάσσονται στο σύστημα,
<P>
τρίτον, η αναγνώριση των συνταγών φαρμάκων με δεδομένα τη μη κυκλοφορία των ίδιων φαρμάκων σε όλα τα κράτη μέλη, και
<P>
τέταρτον, η προώθηση της ηλεκτρονικής υγείας.
<P>
Σε κάθε περίπτωση, το όλο εγχείρημα είναι προς τη σωστή κατεύθυνση και είναι κρίμα που οι σοσιαλιστές υπαναχωρούν σήμερα. Ελπίζω ότι οι συζητήσεις θα προχωρήσουν με γρήγορο ρυθμό, και έχω την αίσθηση ότι με τη συμβολή του το Ευρωπαϊκό Κοινοβούλιο ανταποκρίνεται σ' ένα καίριο αίτημα των καιρών και των ευρωπαίων πολιτών.
<SPEAKER ID="056" NAME="Charles Tannock" AFFILIATION="PPE-DE">
Κύριε Πρόεδρε, τα περισσότερα από τα μέλη της ομάδας μου στο Λονδίνο δεν ενδιαφέρονται ή δεν γνωρίζουν ακριβώς κάνει ένας Βουλευτής του Ευρωπαϊκού Κοινοβουλίου ή τι σκοπό εξυπηρετεί η Ευρωπαϊκή Ένωση. Παρόλα αυτά, αυτήν την εβδομάδα, υπάρχουν δύο εκθέσεις της Ολομέλειας όπου το κοινό μπορεί σε αρχικό στάδιο να έρθει σε αντιπαράθεση με το περιεχόμενό τους. " πρώτη αφορά το ανώτατο όριο στις χρεώσεις περιαγωγής στη δέσμη τηλεπικοινωνιών, και η δεύτερη τα δικαιώματα των ασθενών για συγκεκριμένη υγειονομική περίθαλψη σε άλλες χώρες της Ευρωπαϊκής Ένωσης.
<P>
Και εγώ, με τη σειρά μου, θα ήθελα να υποστηρίξω την έκθεση του συναδέλφου μου από το Λονδίνο John Bowis. Αδυνατεί να είναι μαζί μας σήμερα, δυστυχώς, εξαιτίας της ασθένειας του, και του εύχομαι μία γρήγορη ανάρρωση. " απουσία του θα είναι έντονα αισθητή στην επόμενη συνεδρίαση του Κοινοβουλίου.
<P>
Στο "νωμένο Βασίλειο, η περίθαλψη στο πλαίσιο της NHS συχνά καθυστερεί και κοστίζει πολύ σε σύγκριση με άλλες χώρες της Ευρωπαϊκής Ένωσης. Μία πιο ευέλικτη αγορά της Ευρωπαϊκής Ένωσης, με λογικές ασφαλιστικές δικλίδες έγκρισης στον τομέα της υγειονομικής περίθαλψης, είναι μία επωφελής κατάσταση για το κοινό καθώς και για τον εθνικό προϋπολογισμό υγείας των κρατών μελών.
<SPEAKER ID="057" NAME="Catiuscia Marini" AFFILIATION="PSE">
(IT) Κύριε Πρόεδρε, κυρίες και κύριοι, σήμερα ασχολούμαστε μία σημαντική οδηγία, που αφορά την διασφάλιση του δικαιώματος κινητικότητας των Ευρωπαίων ασθενών, του δικαιώματος για υγειονομική περίθαλψη στις χώρες της Ευρωπαϊκής Ένωσης.
<P>
" υγειονομική περίθαλψη, όμως, δεν μπορεί να θεωρηθεί ισοδύναμη με οποιαδήποτε άλλη υπηρεσία που παρέχεται στην εσωτερική αγορά, και οι πολίτες, ως ασθενείς, δεν μπορούν να παρομοιάζονται με τους οικείους καταναλωτές. Το δικαίωμα για υγειονομική περίθαλψη επιτυγχάνεται με το δικαίωμα να λαμβάνει κανείς θεραπεία και περίθαλψη, ξεκινώντας από τη χώρα καταγωγής του καθενός. Το δικαίωμα των ασθενών στην κινητικότητα δεν μπορεί να αποτελεί πρόφαση για συγκεκριμένα κράτη μέλη ώστε να αποφεύγουν να επενδύουν στις εθνικές υγειονομικές υπηρεσίες, οδηγώντας έτσι αναγκαστικά, και όχι εξ επιλογής, τους πολίτες στον τουρισμό υγείας.
<P>
" οδηγία θα έπρεπε να αντιμετωπίσει τις ανισότητες όσον αφορά την ποιότητα των υπηρεσιών στις χώρες όπου ζουν οι ασθενείς. " υγειονομική περίθαλψη δεν είναι εμπόρευμα, είναι ένα κοινωνικό αγαθό. " νομική αιτία και το πρόβλημα της προηγούμενης εγκρίσεως είναι βασικά ένας τρόπος στέρησης του δικαιώματος στην υγεία.
<SPEAKER ID="058" NAME="Marios Matsakis" AFFILIATION="ALDE">
Κύριε Πρόεδρε, η αναφορά αυτή αποτελεί σημείο καμπή όσον αφορά την υγειονομική περίθαλψη για τους πολίτες της Ευρωπαϊκής Ένωσης. Ξεκάθαρα και αποφασιστικά, θέτει ως προτεραιότητα την υγεία των ασθενών, και διαμορφώνει το πλαίσιο, ώστε τα διάφορα κράτη μέλη να συναγωνιστούν για τη βελτίωση των συστημάτων υγείας στηριζόμενα σε μία υγιή βάση. Αυτή η νομοθεσία αναμφίβολα έχει ως συνέπεια την ουσιώδη βελτίωση της υγειονομικής περίθαλψης στην Ευρώπη. Επίσης, θα εξισώσει την παροχή περίθαλψης σε όλους τους πολίτες, εύπορους ή άπορους, γνωστούς ή άγνωστους, παρέχοντας πρόσβαση σε καλύτερη φροντίδα στο εξωτερικό, όπως είναι αναγκαίο.
<P>
Οι αρχικές μου ανησυχίες σχετικά με τις ζημιογόνες συνέπειες στα εθνικά συστήματα των μικρότερων και φτωχότερων κρατών μελών απομακρύνθηκαν, συμπεριλαμβάνοντας το διαχωρισμό προηγούμενης έγκρισης ως ασφαλιστική δικλείδα. Τώρα μπορώ να πω με σιγουριά ότι αυτή η νομοθεσία είναι ευνοϊκή για τους ασθενείς καθώς και για τα συστήματα υγειονομικής περίθαλψης όλων των κρατών μελών και δικαιούται την πλήρη και ομόφωνη υποστήριξή μας. Μένω κατάπληκτος από την αρνητική αντιμετώπιση των σοσιαλιστών συνάδελφών μας ως προς αυτό.
<SPEAKER ID="059" NAME="Elisabeth Schroedter" AFFILIATION="Verts/ALE">
(DE) Κύριε Πρόεδρε, διαφωνώ απόλυτα με τον κύριο Ματσάκη, καθώς, στην πραγματικότητα, η πρόταση της Επιτροπής δεν παρέχει ασφάλεια δικαίου στους ασθενείς που λαμβάνουν περίθαλψη έξω από τις χώρες καταγωγής τους. Επιπρόσθετα, παραλείπει να ξεκαθαρίσει τις γκρίζες ζώνες σχετικά με τα συστήματα κοινωνικής ασφάλισης υπό τον Κανονισμό (EC) No 883/2004. Μόνο ένα ξεκάθαρο σύστημα προηγούμενης έγκρισης για περιπτώσεις ακριβών θεραπειών θα εγγύονταν αποζημίωση για τους ασθενείς.
<P>
" Οδηγία είναι επίσης ασαφής όσον αφορά τη νομική της βάση- όπως ήδη άλλα μέλη έχουν καταστήσει σαφές- συμπεριλαμβανομένου ό,τι αφορά στην κατανομή αρμοδιοτήτων ανάμεσα στα κράτη μέλη και την Ευρώπη. Τα συστήματα υγειονομικής περίθαλψης των κρατών μελών είναι συστήματα αλληλεγγύης που εγγυώνται τον ίδιο βαθμό πρόσβασης σε όλους χωρίς να λαμβάνεται υπόψη πόσο βαθιές είναι οι τσέπες τους ή το που ζουν " νομοθεσία της Ευρωπαϊκής Ένωσης δεν πρέπει να θέσει αυτά τα συστήματα αλληλεγγύης σε κίνδυνο. Από την άποψη αυτή , η πρόταση της Επιτροπής είναι ανεπαρκής και συνεπώς θα χρειαστεί να υιοθετήσουμε τις τροπολογίες μας αν πρόκειται να ψηφίσουμε υπέρ αυτής της πρότασης.
<SPEAKER ID="060" NAME="Ilda Figueiredo" AFFILIATION="GUE/NGL">
(PT) Κύριε πρόεδρε, είναι απαράδεκτο, χρησιμοποιώντας την πρόφαση της εφαρμογής των δικαιωμάτων των ασθενών στην υγειονομική περίθαλψη, στην πραγματικότητα η Ευρωπαϊκή Επιτροπή και η πλειονότητα του Κοινοβουλίου να επιδιώκουν να θέσουν υπό αμφισβήτηση την εθνική και δημόσια υγειονομική υπηρεσία, όπως στην περίπτωση της Πορτογαλίας.
<P>
Ζητώντας την υιοθέτηση της πρότασης αυτής στη βάση του Άρθρου 95 της Συνθήκης της ΕΚ, το οποίο προνοεί για την εναρμόνιση της εσωτερικής αγοράς, στην πραγματικότητα προσπαθούν να ελευθερώσουν τον τομέα, γεγονός απαράδεκτο. Αυτός είναι ένας τομέας στον οποίο η λογική της αγοράς και του κέρδους από τα συμφέροντα των οικονομικών και χρηματοπιστωτικών ομάδων δεν πρέπει να ισχύουν. " υγεία δεν μπορεί να είναι επιχείρηση. Για αυτόν το λόγο σκοπεύουμε να απορρίψουμε την πρόταση αυτή της Επιτροπής.
<P>
Νομοθεσίες και συμφωνίες για την παροχή διασυνοριακής υγειονομικής περίθαλψης ήδη υπάρχουν, και μπορούν να βελτιωθούν, χωρίς να αμφισβητούνται οι ευθύνες και τα δικαιώματα των κρατών μελών σχετικά με την ιδιοκτησία και διαχείριση των ιδίων εθνικών υγειονομικών υπηρεσιών, οι οποίες θεωρούμε ότι πρέπει να είναι δημόσιες, καθολικές και προσβάσιμες σε όλους.
<SPEAKER ID="061" NAME="Christel Schaldemose" AFFILIATION="PSE">
(DA) Κύριε Πρόεδρε, περάσαμε όλο το πρωινό μιλώντας για το πόσο απίστευτα σημαντικό είναι να δημιουργηθεί ποιοτική υγειονομική περίθαλψη και με αυτήν την πρόταση να παρασχεθούν κατάλληλες ασφαλιστικές δικλείδες για τους πολίτες. Υπάρχουν, βέβαια, πολλά καλά στοιχεία στην πρόταση, όπως για παράδειγμα, πολλές απαιτήσεις για τη ρύθμιση της πρόσβασης των ασθενών στις πληροφορίες και ανάλογα στοιχεία. Αλλά ας είμαστε απόλυτα ειλικρινείς. Θα είμαστε σε θέση να εγγυηθούμε την ασφάλεια των ασθενών, μόνο αν εξασφαλίσουμε τη θέσπιση της προηγούμενης εγκρίσεως πριν οι ασθενείς ταξιδέψουν στο εξωτερικό. Αυτό θα παρέχει στους ασθενείς μία εγγύηση 100% ότι θα έχουν περίθαλψη αλλά και κάλυψη, καθώς επίσης ότι θα φτάσουν στο σωστό μέρος και θα λάβουν την πρόσφορη περίθαλψη. Για εμένα, αυτού του είδους η εγγύηση είναι απόλυτα ζωτικής σημασίας. " προηγούμενη έγκριση επίσης θα χρησιμοποιηθεί σαν εργαλείο για να καταστήσει ικανές τις υγειονομικές αρχές να διασφαλίσουν την ασφάλεια αυτών των ασθενών που παραμένουν στις χώρες καταγωγής τους.
<SPEAKER ID="062" NAME="Olle Schmidt" AFFILIATION="ALDE">
(SV) Κύριε Πρόεδρε, κύριε Επίτροπε, επιτέλους! Ο Επίτροπος και ο κύριος Bowis έκαναν ένα εξαίρετο έργο. " έντονη συζήτηση που προηγήθηκε της οδηγίας αυτής είναι αξιοσημείωτη. " Ευρωπαϊκή Ένωση και εμείς εδώ στο πλαίσιο της Συνέλευσης έχουμε μια θαυμάσια ευκαιρία "να δημιουργήσουμε νέες σχέσεις με τους πολίτες", όπως τόσο ενθουσιωδώς επιθυμούμε και έχουμε επανειλημμένα επισημάνει. Αλλά, τι συμβαίνει; Διστάζουμε και πολλοί στον Κοινοβούλιο αυτό, μεταξύ τους και οι Σοσιαλδημοκράτες της Σουηδίας, επιθυμούν να κάνουν τις καταστάσεις πιο δύσκολες για τους ασθενείς και να παρεμποδίσουν τις ευκαιρίες που τους παρουσιάζονται για δεχτούν υγειονομική περίθαλψη στο εξωτερικό. Γιατί; Μπορώ μόνο να υποθέσω ότι πρόκειται περισσότερο για επιθυμία για διάσωση των συστημάτων παρά των ασθενών που χρήζουν περίθαλψης. Είμαι ευχαριστημένος που πραγματοποιήσαμε τέτοια πρόοδο, κύριε Επίτροπε. Τώρα, μας παρουσιάζεται η ευκαιρία στη Συνέλευση αυτή να αναλάβουμε τις ευθύνες μας. Ελπίζω και το Συμβούλιο να αναλάβει τις ευθύνες του.
<SPEAKER ID="063" NAME="Proinsias De Rossa" AFFILIATION="PSE">
Κύριε Πρόεδρε, η παροχή και χρηματοδότηση οικονομικά προσιτής και ποιοτικής υγειονομικής περίθαλψης αποτελεί ευθύνη του κάθε κράτους μέλους. Ο ρόλος της Ευρώπης είναι ρόλος συντονιστικός. Υπάρχουν, βεβαίως, ισχυρά επιχειρήματα για καλύτερο συντονισμό των υγειονομικών υπηρεσιών σε ολόκληρη την Ευρώπη και ειδικότερα στις παραμεθόριες περιοχές, αλλά, η οδηγία αυτή δεν μπορεί να το επιδιώξει αυτό. Σκοπός της θα έπρεπε να είναι να διασφαλιστεί ότι το δικαίωμα των ασθενών σε υγειονομική περίθαλψη σε άλλο κράτος μέλος διατυπώνεται σωστά, ούτως ώστε η δυνατότητα κάθε κράτους μέλους για χρηματοδότηση και οργάνωση των εγχώριων υπηρεσιών δεν υπονομεύεται από τον τουρισμό υγείας.
<P>
" κυρία Sinnott, πρέπει να πω, με πολύ εκδηλωτικό τρόπο σήμερα στη Συνέλευση, κάνει λάθος ως συνήθως. Δεν έχει σημειωθεί κανένας θάνατος στην Ιρλανδία ως αποτέλεσμα άρνησης του δικαιώματος ταξιδιού σε άλλο κράτος μέλος για περίθαλψη. Υπάρχει, στην πραγματικότητα, διαθέσιμο κεφάλαιο για όσους έχουν ανάγκη τέτοιας μορφής περίθαλψη.
<P>
Τέλος, αυτό που είναι σημαντικό είναι οι ιατρικές ανάγκες των ασθενών και όχι οι καταναλωτικές επιλογές. " προηγούμενη έγκριση και η νομική βάση είναι σημαντικές και, μόνο σε περίπτωση που ενσωματωθούν στην οδηγία αυτή, θα την υποστηρίξω.
<SPEAKER ID="064" NAME="Daniela Filipiová">
Ασκούσα την προεδρία του Συμβουλίου. - (CS) Κυρίες και κύριοι, θα ήθελα να ευχαριστήσω όλους τους βουλευτές για τα σχόλια, τις προτάσεις και τις παρατηρήσεις τους. Μπορώ να σας πω ότι οι γνώμες του Συμβουλίου και του Ευρωπαϊκού Κοινοβουλίου συμπίπτουν σε ευρύ φάσμα θεμάτων, ακόμη και αν εξακολουθούν να υπάρχουν ζητήματα που πρέπει να συζητήσουμε περαιτέρω από κοινού. Ο κύριος Bushill-Matthews, ο οποίος αντικαθιστά τον κύριο Bowis ως εισηγητή, ανέφερε στην εισαγωγή του ότι επρόκειτο για δύσκολο και ευαίσθητο ζήτημα. Όπως δήλωσε και ο κύριος Maaten, είναι ανάγκη να επιτευχθεί συμβιβασμός όχι μόνο στο Ευρωπαϊκό Κοινοβούλιο αλλά βεβαίως και στο Συμβούλιο. Χαίρομαι ιδιαίτερα που η Επιτροπή JURI καλωσόρισε την πρόταση για αύξηση της ασφάλειας δικαίου. Πρέπει ομοίως να συμφωνήσω με τον κύριο Braghetto ότι η πρόταση είναι μια ευκαιρία για τα εθνικά συστήματα υγείας. " πρόταση θα βελτιώσει ταυτόχρονα τα δικαιώματα των ασθενών, όπως δήλωσε και η κυρία Roth-Behrendt. Πρέπει βεβαίως να επαναλάβω ότι η οδηγία πρέπει επίσης να είναι σε θέση να λειτουργήσει πρακτικά και πρέπει επομένως να αντικατοπτρίζει τις οικονομικές, νομοθετικές και οργανωτικές δυνατότητες των επιμέρους κρατών μελών. Είναι επίσης σαφές ότι λαμβάνοντας υπόψη τις πολλές προτάσεις τροποποίησης, το Συμβούλιο θα χρειαστεί ορισμένο χρόνο για να τις επανεξετάσει. " συζήτηση μεταξύ του Συμβουλίου και του Ευρωπαϊκού Κοινοβουλίου θα συνεχιστεί. Πρέπει να βρεθεί η σωστή ισορροπία μεταξύ των διαφόρων απόψεων και προτάσεων, αλλά πιστεύω ότι στο τέλος με αμοιβαία συνεργασία θα τα καταφέρουμε.
<SPEAKER ID="065" NAME="Ανδρούλλα Βασιλείου">
Μέλος της Επιτροπής. - Κύριε Πρόεδρε, όπως είδαμε για άλλη μια φορά σήμερα, οι συζητήσεις του Κοινοβουλίου σχετικά με το ζήτημα αυτό είναι έντονες και ζωηρές. Οι συζητήσεις αυτές ενισχύουν σημαντικά την πρωτοβουλία της Επιτροπής και οι τροποποιήσεις επί των οποίων πρόκειται να ψηφίσει αποτελούν επίσης την πιο πολύτιμη συνεισφορά σε ορισμένα σημαντικά ζητήματα.
<P>
Όσον αφορά τα δικαιώματα των ασθενών για ποιότητα και ασφαλή υγειονομική περίθαλψη, πολλοί από εσάς έχουν επιβεβαιώσει τη θεμελιώδη σημασία της εγγύησης της διαφάνειας και των διασφαλίσεων. Συμφωνών πλήρως και ελπίζω πραγματικά αυτή η φιλοδοξία να επιβεβαιωθεί.
<P>
Όσον αφορά το ζήτημα της ανάληψης του κόστους περίθαλψης στο εξωτερικό, έχουν εκφραστεί σαφείς προβληματισμοί σχετικά με την αδυναμία σημαντικού αριθμού ασθενών να αντεπεξέλθει στο κόστος της διασυνοριακής υγειονομικής περίθαλψης. Πράγματι, είναι ένα σημαντικό και εξαιρετικά βάσιμο στοιχείο. Υπάρχουν σαφώς ανισότητες εισοδήματος σε όλη την Ευρώπη και κάτι τέτοιο έχει σοβαρές συνέπειες σε σχέση με την πρόσβαση σε ορισμένες θεμελιώδεις υπηρεσίες, συμπεριλαμβανομένης της υγειονομικής περίθαλψης. Το ζήτημα αυτό πρέπει να συζητηθεί. Ωστόσο, η μείωση αυτών των ανισοτήτων συνιστά δύσκολη πρόκληση και ακόμη δυσκολότερη στα πλαίσια της τρέχουσας οικονομικής κρίσης. Θα απαιτήσει σημαντική και συντονισμένη προσπάθεια από την ΕΕ και τα κράτη μέλη σε κάθε επίπεδο.
<P>
Δυστυχώς, αυτά που μπορούμε να κάνουμε στα πλαίσια του σχεδίου οδηγίας είναι περιορισμένα. " πρόταση της Επιτροπής αφήνει ανοικτή την πόρτα στα κράτη μέλη για να προσφέρουν άμεση ανάληψη του κόστους της διασυνοριακής περίθαλψης, για παράδειγμα με ένα σύστημα γραπτής επιβεβαίωσης του ποσού που θα καταβληθεί. Αν το Κοινοβούλιο επιθυμεί να καταστεί κάτι τέτοιο σαφές στο κείμενο, το μόνο που μπορώ να κάνω είναι να το καλωσορίσω. " προτεινόμενη οδηγία δεν επεδίωξε να αποτρέψει κάτι τέτοιο, αλλά είναι προσεκτική ώστε να σέβεται τις ευθύνες των κρατών μελών όσον αφορά την οργάνωση της υγειονομικής περίθαλψης. Για το λόγο αυτό είμαστε προσεκτικοί ώστε να περιοριστεί ο οικονομικός αντίκτυπος της διασυνοριακής υγειονομικής περίθαλψης στα εθνικά συστήματα υγείας και τα ταμεία ασφάλισης ασθενείας. Ωστόσο, οι δύο στόχοι δεν είναι ασύμβατοι. Θα έγκειται στα κράτη μέλη να τους "συμφιλιώσουν" όσο το δυνατόν περισσότερο προς όφελος των ασθενών, ιδιαίτερα αυτών με τα χαμηλότερα εισοδήματα.
<P>
Όσον αφορά τη σχέση της οδηγίας αυτής με τον κανονισμό περί κοινωνικής ασφάλισης, συμφωνούμε, πιστεύω, ότι είναι αναγκαία μια σαφής ευκρίνεια, πράγμα το οποίο θα σήμαινε ότι, από τη στιγμή που ζητηθεί προηγούμενη έγκριση από έναν ασθενή και αν πληρούνται οι όροι του κανονισμού - με άλλα λόγια, όταν υπάρχει αδικαιολόγητη καθυστέρηση - θα πρέπει να ισχύει ο κανονισμός. Πρέπει να καθίσταται εντελώς σαφές ότι αυτό σημαίνει πως ισχύουν οι τιμές του κανονισμού έτσι ώστε οι ασθενείς να μπορούν να επωφελούνται από το πλέον επωφελές σύστημα.
<P>
Όσον αφορά την προηγούμενη έγκριση για νοσοκομειακή περίθαλψη, οι προτεινόμενες διατάξεις βασίζονται σε δύο παράγοντες. Πρώτον, νομολογία: το Δικαστήριο αποφάσισε ότι ένα τέτοιο σύστημα θα μπορούσε να δικαιολογηθεί υπό ορισμένες περιστάσεις. Αυτό κωδικοποιήθηκε στο άρθρο 8 παράγραφος 3. Δεύτερον, δεν θα ήταν κατάλληλη η υπέρβαση αυτών των διατάξεων με ένα πιο χαλαρό - ή στην πραγματικότητα άνευ όρων - σύστημα προηγούμενης έγκρισης, νομικά ή de facto γενικευμένο σε όλα τα κράτη μέλη. Γνωρίζουμε όλοι ότι η κινητικότητα των ασθενών θα εξακολουθεί ένα είναι ένα πολύ περιορισμένο φαινόμενο. Αυτό σημαίνει ότι η δημοσιονομική επίπτωση θα είναι επίσης περιορισμένη. Επομένως, δεν είναι ανάγκη να δημιουργηθούν περιττά εμπόδια για τους ασθενείς. " προηγούμενη έγκριση για νοσοκομειακή περίθαλψη πρέπει να παραμείνει ένας μηχανισμός διασφάλισης, που εφαρμόζεται όταν είναι δικαιολογημένος.
<P>
Μέσα σε αυτά τα πλαίσια, συστήματα προηγούμενης κοινοποίησης, όπως προτείνεται από τον εισηγητή, θα μπορούσαν να ισοδυναμούν με έμμεσο - και στην πραγματικότητα περιττό - έλεγχο των ασθενών, εμποδίζοντας και όχι διευκολύνοντας τη διαδικασία. Κατανοώ ότι το σκεπτικό αυτής της πρότασης δεν ήταν η επίτευξη αυτού του αποτελέσματος, αλλά πιστεύω ότι κάτι τέτοιο θα περιόριζε την πραγματικότητα τα δικαιώματα των ασθενών, όπως ορίζονται από το Δικαστήριο. Αυτοί οι διοικητικοί μηχανισμοί κινδυνεύουν να είναι τόσο βραδυκίνητοι όσο και αυθαίρετοι.
<P>
Εκφράζω ανησυχίες για την πρόταση σχετικά με τον ορισμό της νοσοκομειακής περίθαλψης. Ο ορισμός αυτός είναι πράγματι σημαντικό στοιχείο για τα δικαιώματα των ασθενών καθώς προσδιορίζει τα όρια για το σύστημα προηγούμενης έγκρισης. Προτείναμε να οριστεί η έννοια της νοσοκομειακής περίθαλψης μέσω κοινοτικού καταλόγου που βασίζεται στην κοινή κατανόηση εμπειρογνωμόνων, οι οποίοι θα λάβουν υπόψη την ανάπτυξη των τεχνολογιών. Αυτό θα επέτρεπε μια λογική και σύγχρονη προσέγγιση της έννοιας της νοσοκομειακής περίθαλψης.
<P>
Ορισμένοι από εσάς, όπως και τα περισσότερα κράτη μέλη, ζητούν την ανεξάρτητη σύνταξη εθνικών καταλόγων. Ένας ορισμός που βασίζεται σε εθνικούς καταλόγους στην πραγματικότητα θα οδηγούσε σε αποκλίσεις ως προς το τι συνιστά νοσοκομειακή περίθαλψη σε κάθε κράτος μέλος, με σημαντικό κίνδυνο εξασθένισης των δικαιωμάτων των ασθενών. Αν κατευθυνόμασταν προς αυτή την κατεύθυνση, θα έπρεπε να διαθέτουμε τέτοιους καταλόγους βάσει σαφώς καθορισμένων κριτηρίων, οι οποίες θα υπόκεινται σε διαδικασία επανεξέτασης. Διαφορετικά, τα δικαιώματα των ασθενών, όπως ορίζονται από τους ευρωπαίους δικαστές, θα υπονομεύονταν.
<P>
Ορισμένοι από εσάς δήλωσαν ότι, αν εγκρίνουμε την προτεινόμενη οδηγία, λίγοι μόνο ασθενείς θα επωφελούνταν από αυτή και ότι θα επρόκειτο για τους λίγους ενημερωμένους ασθενείς. Αντίθετα, πιστεύω ότι, σύμφωνα με την παρούσα οδηγία, δίνουμε την ευκαιρία και το δικαίωμα σε κάθε ξεχωριστό ασθενή, προτού φύγει από την πατρίδα του, να είναι πλήρως ενημερωμένος, για να μπορεί να επιλέγει εν γνώσει.
<P>
Κατανοώ ότι οι ανησυχίες που προκύπτουν όσον αφορά τη δυσκολία λήψης σαφών πληροφοριών σχετικά με τους επαγγελματίες στον τομέα της υγεία, κατά την αναζήτηση υγειονομικής περίθαλψης στο εξωτερικό. Πρόκειται απλώς για ζήτημα ασφάλειας του ασθενούς. Εδώ πρέπει να συμφωνήσουμε σχετικά με πρακτικές λύσεις που τηρούν επίσης ορισμένες βασικές αρχές, όπως το δικαίωμα προστασίας των προσωπικών δεδομένων και το τεκμήριο αθωότητας. Είμαι σίγουρη ότι μπορούν να βρεθούν κοινά σημεία με βάση τις προκαταρκτικές προτάσεις σας.
<P>
Έγινε αναφορά στην Τροποποίηση 67 σχετικά με τη μείωση της αυστηρότητας του κανόνα για τις ασφαλίσεις σε συστήματα κοινωνικής ασφάλειας. Δυστυχώς κάτι τέτοιο δεν μπορεί να γίνει αποδεκτό.
<P>
Όσον αφορά τη νομική βάση για την προτεινόμενη οδηγία, πολλοί από εσάς θα ήθελαν να προσθέσουν το άρθρο 152 στο άρθρο 95. Κατανοώ ότι πρόκειται για σημαντικό ζήτημα για ορισμένες πολιτικές ομάδες, αλλά είναι δύσκολο να έχουμε οριστικές απόψεις σε αυτό το στάδιο εξέτασης της οδηγίας. Είναι σημαντική η εξέταση του ζητήματος αυτού λαμβάνοντας υπόψη την εξέλιξη του κειμένου, προκειμένου να αποφασιστεί ποια είναι η κατάλληλη νομική βάση. Σαφώς, αν το περιεχόμενο του τελικού κειμένου το δικαιολογεί, η προσθήκη του άρθρου 152 στο άρθρο 95 θα μπορούσε βεβαίως να εξεταστεί. Είμαι ανοικτή να το εξετάσω σε οποιοδήποτε μελλοντικό στάδιο της διαδικασίας συναπόφασης.
<P>
(Χειροκροτήματα)
<P>
Ορισμένοι από εσάς έχουν θίξει το ζήτημα της πιθανής υπερβολικής εισροής ασθενών από άλλα κράτη μέλη και τον τρόπο με τον οποίο το σύστημα υγείας του κράτους υποδοχής θα μπορούσε να προστατευτεί. " απάντησή μου είναι η ίδια με αυτή που θα έδινα σε όσους φοβούνται τις υπερβολικές εκροές απουσία προηγούμενης έγκρισης για νοσοκομειακή περίθαλψη και είναι ότι η πρόθεση της πρότασης αυτής δεν είναι να προωθήσει την κινητικότητα των ασθενών. Όπως ήδη δήλωσα, η κινητικότητα των ασθενών είναι ένα περιορισμένο φαινόμενο και δεν περιμένουμε να αλλάξει. Επομένως, θα ήταν απλώς δυσανάλογο να επιτραπεί στα κράτη μέλη να λάβουν μέτρα για την απόρριψη ασθενών προκειμένου να ελέγχονται οι εισροές. Τα κράτη μέλη πρέπει να εξασφαλίσουν ότι οι ασθενείς από άλλα κράτη μέλη δεν γίνονται αντικείμενο διακρίσεων. Οποιαδήποτε μορφή ελέγχου των εισερχόμενων ασθενών θα έπρεπε να αξιολογείται ως προς το κατά πόσο κάτι τέτοιο θα ισοδυναμούσε με αποδεκτή εξαίρεση από την αρχή της μη διακρίσεως λόγω ιθαγένειας που διατυπώνεται στη Συνθήκη ΕΚ.
<P>
Όσον αφορά τους ασθενείς που πάσχουν από σπάνιες ασθένειες, κατανοώ ότι αναζητάτε την καλύτερη προσέγγιση έτσι ώστε να επωφελούνται από την υγειονομική περίθαλψη που χρειάζονται, αλλά ορισμένες φορές το καλύτερο είναι ο εχθρός του καλού. Σήμερα, θα ψηφίσετε επί της εκθέσεως του κυρίου Τρακατέλλη, που αφορά την πρόσφατη στρατηγική που έχει ήδη διατυπώσει η Επιτροπή σχετικά με τις σπάνιες ασθένειες και περιλαμβάνει την προτεινόμενη σύσταση του Συμβουλίου. Όπως γνωρίζετε, για αυτές τις παθήσεις, η γρήγορη διάγνωση και η πρόσβαση στην περίθαλψη είναι σύνθετες διαδικασίες και δεν είναι πάντοτε δυνατές ή διαθέσιμες κατ' οίκον. Επομένως, προκειμένου οι ασθενείς που πάσχουν από σπάνιες ασθένειες να επωφεληθούν από τα οφέλη της ευρωπαϊκής συνεργασίας, πρέπει πραγματικά να συμπεριληφθούν στην παρούσα οδηγία σχετικά με τα δικαιώματα των ασθενών στη διασυνοριακή υγειονομική περίθαλψη. Πιστεύω ότι έχει επιτευχθεί ευρεία συμφωνία σχετικά με την ανάγκη ευρωπαϊκής συνεργασίας, για παράδειγμα σε κέντρα αναφοράς για σπάνιες ασθένειες. Θα σας παρότρυνα λοιπόν να παραμείνουν οι σπάνιες ασθένειες εντός του πεδίου εφαρμογής της οδηγίας.
<P>
Όσον αφορά την προτεινόμενη εξαίρεση της μεταμόσχευσης οργάνων, δεν μπορώ να συμφωνήσω. " μεταμόσχευση είναι μια ιατρική διαδικασία και είναι δύσκολο να δικαιολογήσουμε για ποιο λόγο οι ασθενείς δεν θα πρέπει να έχουν το δικαίωμα να επωφεληθούν από αυτή ως διασυνοριακή υγειονομική περίθαλψη, όπως αποφάνθηκε το Δικαστήριο. Ωστόσο, το ζήτημα του καταμερισμού οργάνων είναι διαφορετικό. Ζήτησα επομένως από εμπειρογνώμονες στην Επιτροπή να εξετάσουν το ζήτημα αυτό για να αναζητήσουν τον τρόπο αντιμετώπισης του καταμερισμού οργάνων μέσα σε διαφορετικό πλαίσιο.
<P>
Σήμερα, μπορούμε να κάνουμε ένα σημαντικό βήμα προς τα εμπρός υπέρ της έγκρισης της οδηγίας αυτής. Τώρα που απέχουμε μόνο μερικές εβδομάδες από τις επόμενες Ευρωεκλογές, επιτρέψτε μου να αποδώσω φόρο τιμής σε αυτό το Κοινοβούλιο και στη διοίκησή του για όλες τις προσπάθειες που έκανε για να είναι σήμερα δυνατή αυτή η ψηφοφορία, για την οποία σας ευχαριστώ όλους. Για ακόμη μια φορά ευχαριστώ τον κύριο Bowis και τους σκιώδεις εισηγητές για τις προσπάθειες και τη σκληρή εργασία τους και του εύχομαι ταχεία ανάρρωση. Ελπίζω να αναλάβει ξανά σύντομα τα καθήκοντά του και να επανέλθει στη φυσιολογική ζωή.
<P>
(Χειροκροτήματα)
<SPEAKER ID="066" NAME="Philip Bushill-Matthews">
αναπληρωτής εισηγητής. - Κύριε Πρόεδρε, θα ήθελα να ευχαριστήσω όλους τους συναδέλφους - αν μου επιτρέπουν το λογοπαίγνιο - για την εξαιρετική υγιή συζήτηση. Θα ήθελα να ευχαριστήσω προσωπικά - και ζητώ συγγνώμη που δεν το ανέφερα νωρίτερα - τους εισηγητές από τις έξι επιτροπές, οι οποίοι συνέταξαν τόσο πολύτιμες γνώμες, για τα σχόλιά τους και την οξυδέρκειά τους σήμερα το πρωί. Πρέπει επίσης να ευχαριστήσω όλους τους συναδέλφους στο Κοινοβούλιο για τον φόρο τιμής που απέδωσαν στον John Bowis, τόσο σε επαγγελματικό επίπεδο για την εργασία του όσο και σε προσωπικό, μέσα από τις ευχές τους για ταχεία ανάρρωση, τις οποίες ευχαρίστως θα μεταβιβάσω.
<P>
Όπως όλες οι εκθέσεις έτσι και αυτή βασίζεται σε συμβιβασμούς και δεν είναι πάντα δυνατόν να συμφωνούν όλοι για όλα. Αναγνωρίζω και σέβομαι το γεγονός ότι υπάρχουν ακόμη ορισμένες δυσκολίες για κάποιες πολιτικές ομάδες και, πράγματι, ορισμένες αντιπροσωπείες∙ έτσι λοιπόν υπάρχουν ακόμη ορισμένες τροποποιήσεις που πρέπει να αποφασιστούν κατά την ολομέλεια αργότερο σήμερα το πρωί.
<P>
Συνεπώς θα ήθελα να ευχαριστήσω την Επίτροπο, ιδιαίτερα για τα συμπερασματικά σχόλιά της, που ελπίζω να διευκολύνουν ορισμένους συναδέλφους στις ομάδες τους να αποφασίσουν τον τρόπο ψηφοφορίας τους. Ελπίζω πραγματικά ότι, ως αποτέλεσμα αυτών των σχολίων, η συνολική έκθεση θα λάβει την ευρεία θετική υποστήριξη μεταξύ και εντός των πολιτικών ομάδων, γιατί η απόδοση προτεραιότητας στις ανάγκες του ασθενούς θα πρέπει ασφαλώς να υπερβαίνει τις κομματικές πολιτικές.
<P>
Αναγνωρίζω ότι οποιαδήποτε συμφωνία επιτευχθεί σήμερα θα πραγματοποιηθεί πολύ αργά για μια επίσημη συμφωνία σε πρώτη ανάγνωση κατά τη διάρκεια της Προεδρίας της Τσεχίας, αλλά κατανοώ ότι υπάρχει ήδη μια σημαντική πολιτική συμφωνία κατ' αρχήν στα πλαίσια του Συμβουλίου, χάρη στο έργο που έχει ήδη εκτελέσει η Προεδρία και θα ήθελα να την ευχαριστήσω για αυτό.
<P>
Ξέρω ότι ο John θα ευχόταν αυτή η συμφωνία να γίνει πράξη συντομότερα και όχι αργότερα και το ίδιο, πράγματι, θα εύχονταν και πολλοί ασθενείς σε όλη την ΕΕ οι οποίοι ήδη περιμένουν πολύ καιρό. Για λογαριασμό του εισηγητή, ζητάω από την Επιτροπή, την επερχόμενη Προεδρία του Συμβουλίου και, στην πραγματικότητα, τους επερχόμενους βουλευτές κατά την επόμενη θητεία να καταστήσουν την έγκαιρη δεύτερη ανάγνωση πραγματική προτεραιότητα κατά το δεύτερο εξάμηνο του έτους, ούτως ώστε οποιεσδήποτε υπόλοιπες δυσκολίες να μπορούν να επιλυθούν γρήγορα. Δεν θέλουμε να χάσουμε τώρα τη φόρα. " έκθεση αυτή όχι μόνο θα προσφέρει πραγματικά οφέλη σε πραγματικούς ανθρώπους σε όλη την ΕΕ αλλά και θα δείξει ότι χάρη στη συνεργασία σε ΕΕ επίπεδο, οι άνθρωποι μπορούν να επωφελούνται ξεχωριστά οπουδήποτε κι αν ζουν και ανεξάρτητα από τα μέσα που διαθέτουν. " σημερινή ψηφοφορία θα φωτίσει το δρόμο προς τα εμπρός. Ας προχωρήσουμε μαζί προς αυτή την κατεύθυνση όσο το δυνατόν ταχύτερα, γιατί, ούτως ή άλλως, όπως ο εισηγητής, οι συνάδελφοι ποτέ δεν ξέρουν πότε μπορεί να χρειαστούν ξαφνικά μια τέτοια διασυνοριακή υγειονομική περίθαλψη οι ίδιοι.
<SPEAKER ID="067" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα στις 12 το μεσημέρι.
<P>
Γραπτές δηλώσεις (άρθρο 142 του Κανονισμού)
<SPEAKER ID="068" NAME="Cristian Silviu Buşoi  " LANGUAGE="RO">
Θα ήθελα να ευχαριστήσω τους εισηγητές από τις διάφορες επιτροπές για το αξιόλογο έργο τους. " έκθεση αυτή σηματοδοτεί ένα σημαντικό βήμα προς τα εμπρός αναφορικά με τη βελτίωση της κινητικότητας των ασθενών εντός της ΕΕ.
<P>
Σε μια Ευρώπη όπου η ελεύθερη κυκλοφορία συνιστά θεμελιώδη αξία, η εξασφάλιση της κινητικότητας των ασθενών είναι κάτι φυσιολογικό και απολύτως ζωτικό προκειμένου να παρέχεται ιατρική βοήθεια στο υψηλότερο δυνατό επίπεδο σε όσους έχουν ανάγκη από τις υπηρεσίες αυτές. Αυτό θα μπορούσε επίσης να οδηγήσει, μακροπρόθεσμα, σε βελτίωση των εθνικών συστημάτων υγειονομικής περίθαλψης, χάρη σε έναν ορισμένο βαθμό ανταγωνισμού μεταξύ τους.
<P>
Ωστόσο, παρά τις σημαντικές βελτιώσεις, εξακολουθούν να υπάρχουν ορισμένα προβλήματα που δεν έχουν επιλυθεί από την πρόταση αυτή. Πιστεύω ότι απαιτείται μεγαλύτερη διαφάνεια όσον αφορά τους όρους απόδοσης εξόδων και τους κανονισμούς που αποτελούν τη βάση για το σύστημα προκαταρκτικής έγκρισης, όταν κρίνεται απαραίτητο. Λυπάμαι επίσης που η κινητικότητα του ιατρικού προσωπικού δεν έχει συμπεριληφθεί στην πρόταση αυτή, καθώς η κινητικότητα των ασθενών συνδέεται στενά με την κινητικότητα του ιατρικού προσωπικού. Για την αποτελεσματική εκπλήρωση των αναγκών των ασθενών, χρειαζόμαστε επίσης κάποιους κανόνες που θα επιτρέπουν στο ιατρικό προσωπικό να κινείται, ενώ θα διατηρείται ταυτόχρονα μια ισορροπία στο επίπεδο του εθνικού συστήματος υγειονομικής περίθαλψης ούτως ώστε κανένα κράτος να μην καταλήξει να έχει έλλειψη ιατρικού προσωπικού.
<SPEAKER ID="069" NAME="David Martin  " AFFILIATION="PSE">
γραπτώς. - " πρόταση για διασυνοριακό σύστημα υγειονομικής περίθαλψης πρέπει να είναι πρώτα απ' όλα ένα σύστημα που σέβεται τα δικαιώματα των ασθενών, το οποίο βασίζεται στις αρχές δημόσιας υγείας και εσωτερικής αγοράς και το οποίο δεν κάνει διάκριση μεταξύ ασθενών βάσει της δυνατότητας που έχουν να πληρώσουν για την ιατρική περίθαλψη. Βλέποντάς το από τη δική μου οπτική γωνία, πιστεύω ότι η Εθνική Υπηρεσία Υγείας στο "νωμένο Βασίλειο πρέπει να έχει το δικαίωμα να επιμένει στην προηγούμενη έγκριση από τους ασθενείς που επιθυμούν να επωφεληθούν από ιατρική περίθαλψη στο εξωτερικό. Οι Βρετανοί ασθενείς που δεν μπορούν να αντέξουν οικονομικά να ταξιδέψουν στο εξωτερικό για ιατρική περίθαλψη δεν πρέπει να γίνονται αντικείμενο διακριτικής μεταχείρισης έναντι αυτών που μπορούν να επωμιστούν τα προκαταβολικά ιατρικά έξοδα αλλά σχεδιάζουν να ζητήσουν την επιστροφή αυτών των εξόδων από το βρετανικό Εθνικό Σύστημα Υγείας κατά την επιστροφή τους στο "νωμένο Βασίλειο. Θεωρώ ότι η πρακτική αυτή δεν είναι δίκαιη καθώς επιτρέπει στους ασθενείς να λαμβάνουν περίθαλψη κατά προτεραιότητα στο εξωτερικό, παραβιάζοντας έτσι τη σειρά προτεραιότητας στο βρετανικό Εθνικό Σύστημα Υγείας.
<SPEAKER ID="070" NAME="Iosif Matula  " LANGUAGE="RO">
Οι νέες δυνατότητες που μπορούν να απολαμβάνουν οι ασθενείς στην Ευρώπη είναι ένα σημαντικό βήμα προς την εναρμόνιση των συστημάτων υγειονομικής περίθαλψης στην Ευρώπη και την εξασφάλιση καλής ποιότητας ιατρικής περίθαλψης για όλους τους ευρωπαίους πολίτες. " πρόταση οδηγίας ορίζει τις αρχές που είναι κοινές σε όλα τα συστήματα υγειονομικής περίθαλψης: συγκρότηση πρότυπων ευρωπαϊκών δικτύων, παροχή κέντρων παροχής πληροφοριών για ασθενείς σε κάθε κράτος μέλος και e-health (ηλεκτρονική υγεία).
<P>
" έκθεση αυτή προσφέρει σε όλα τα κράτη μέλη σημαντικά οφέλη, που περιλαμβάνουν, κατά συνεπαγωγή, τη Ρουμανία. " οδηγία πληροί καλύτερα τις ανάγκες των ασθενών καθώς μπορούν να λαμβάνουν ιατρική βοήθεια σε άλλο κράτος μέλος σε περίπτωση όπου δεν μπορεί να παρέχεται σε νοσοκομείο στη χώρα προέλευσής τους ή καθυστερεί η παροχή της. Τα έξοδα θα καταβάλλονται από τη χώρα προέλευσης.
<P>
Ένα άλλο σημαντικό ζήτημα σχετίζεται με την ανταλλαγή ορθής πρακτικής και την κινητικότητα ειδικού ιατρικού προσωπικού, καθώς και την παροχή στους πολίτες ελεύθερης πρόσβασης σε πληροφορίες σχετικά με τη διασυνοριακή βοήθεια. Τα κράτη μέλη πρέπει να εξασφαλίζουν ότι οι πολίτες έχουν εξοικειωθεί με τις απαραίτητες διαδικασίες και τα κριτήρια επιλεξιμότητας, καθώς και τα έξοδα μετακίνησης και τα ιατρικά πρότυπα στο κέντρο περίθαλψης του εξωτερικού. Αυτός είναι ακριβώς ο λόγος για τον οποίο υποστηρίζω τη συγκρότηση κέντρων παροχής πληροφοριών ούτως ώστε οι πολίτες να μπορούν να επιλέγουν τόσο τη μέθοδο όσο και την περιοχή όπου θα λάβουν περίθαλψη.
<SPEAKER ID="071" NAME="Mary Lou McDonald  " AFFILIATION="GUE/NGL">
γραπτώς. - Τα κράτη μέλη αναλαμβάνουν την ευθύνη απέναντι στους πολίτες τους να σχεδιάζουν και να παρέχουν υγειονομική περίθαλψη.
<P>
" υγεία δεν είναι εμπόρευμα προς αγορά και πώληση στην εσωτερική αγορά.
<P>
" πρόταση αυτή είναι ντροπή. Δείχνει ότι η Επιτροπή ακολουθεί τυφλά την ντροπιαστική και απαρχαιωμένη ημερήσια διάταξη σχετικά με την ελευθέρωση. Θέλει απλώς να ιδιωτικοποιήσει ό,τι μπορεί και να συγκεντρώσει περαιτέρω εξουσία στα χέρια της. Κάνει διακρίσεις έναντι των λιγότερο εύπορων προσώπων σε εύπορες χώρες και έναντι όλων εκτός των εξαιρετικά πλούσιων σε λιγότερο εύπορες χώρες. Πρόκειται για έναν χάρτη για την καταστροφή των υπηρεσιών δημόσιας υγείας στα κράτη μέλη.
<P>
" Ευρωπαϊκή Επιτροπή θα πρέπει να ντρέπεται και θα πρέπει να αποσύρει αμέσως αυτή την πρόταση.
<SPEAKER ID="072" NAME="Nicolae Vlad Popa  " LANGUAGE="RO">
" πρόταση οδηγίας σχετικά με την εφαρμογή των δικαιωμάτων των ασθενών στη διασυνοριακή υγειονομική περίθαλψη επιχειρεί να δημιουργήσει ένα συνεκτικό κοινοτικό πλαίσιο για την προσφορά σιγουριάς στους ασθενείς σε αυτόν τον τομέα όπου, μέχρι σήμερα, έχουν καθοριστεί οι κατευθυντήριες γραμμές από το Ευρωπαϊκό Δικαστήριο. Παρόλο που οι αρχές του Δικαστηρίου ισχύουν πλήρως, ορισμένα "γκρίζα" σημεία έχουν τώρα διευκρινιστεί από την προαναφερόμενη έκθεση.
<P>
Κατά τη διάρκεια της διαδικασίας μεταφοράς στην κοινοτική νομοθεσία αποφάσεων του Ευρωπαϊκού Δικαστηρίου σχετικά με το δικαίωμα των ασθενών να λαμβάνουν ιατρική βοήθεια σε άλλο κράτος μέλος, η πρόταση οδηγίας διατηρεί την απαραίτητη ισορροπία ως προς τις ευθύνες των κρατών μελών στον τομέα αυτό.
<P>
Σκοπός των διατάξεων της οδηγίας είναι επίσης να διευκολύνουν την πρόσβαση σε υπηρεσίες ιατρικής βοήθειας επισημαίνοντας την ανάγκη δημιουργίας ενός συστήματος άμεσης επιστροφής δαπανών μεταξύ του φορέα χρηματοδότησης από τη χώρα προέλευσης και του νοσοκομείου της χώρας υποδοχής.
<P>
Ένα άλλο ενδιαφέρον σημείο της έκθεσης αναφέρεται στην αμοιβαία αναγνώριση ιατρικών συνταγών. Το κείμενο παρέχει συστάσεις σχετικά με τη δυνατότητα εκτέλεσης από φαρμακείο της χώρας προέλευσης μιας ιατρικής συνταγής που έχει συνταχθεί από ιατρό άλλης χώρας, ενώ θα έγκειται στα κράτη μέλη να αποφασίσουν ποια φάρμακα θα είναι διαθέσιμα με συνταγή.
<SPEAKER ID="073" NAME="Richard Seeber  " AFFILIATION="PPE-DE">
γραπτώς. - (DE) Γενικότερα, η συμφωνία που επιτεύχθηκε για τη βελτίωση της κινητικότητας των ασθενών είναι ένα καλό βήμα. " απλοποίηση της διασυνοριακής παροχής υπηρεσιών υγειονομικής περίθαλψης αποτελεί ένα σημαντικό βήμα προς μια πραγματική ελεύθερη κυκλοφορία προσώπων. Επίσης, από οικονομικής πλευράς, η καλύτερη χρησιμοποίηση της χωρητικότητας εξειδικευμένων κλινικών θα προσφέρει οφέλη. Ωστόσο, πέρα από όλα αυτά τα θετικά στοιχεία, δεν πρέπει να αγνοούμε τις τεράστιες προκλήσεις που ενέχει μια καλύτερη σύνδεση των εθνικών συστημάτων. Πρώτα απ' όλα, απαιτείται η εξασφάλιση μεγαλύτερης σιγουριάς ως προς τα ζητήματα κόστους. Δεν πρέπει να θίγεται το κράτος μέλος όπου παρέχεται η περίθαλψη λόγω έλλειψης διαφάνειας σχετικά με το κατά πόσο ο ασθενής ή το κράτος προέλευσης θα πληρώσει τα έξοδα.
<P>
Πρέπει να καθορίζεται με ακρίβεια το σύστημα κανόνων ρύθμισης και να λαμβάνονται υπόψη οι διαφορετικές εθνικές περιστάσεις.
<P>
Επιπλέον, πρέπει να προστατεύεται η εγχώρια παροχή υπηρεσιών και σκοπός δεν είναι να ζημιωθεί η εγχώρια παροχή υπηρεσιών ως αποτέλεσμα της μεγαλύτερης κινητικότητας ασθενών. Χαίρομαι που αυτό επιβεβαιώνεται στο κείμενο. Για το μέλλον, η διασυνοριακή παροχή υπηρεσιών υγειονομικής περίθαλψης είναι ένα ακόμη σημαντικό επίτευγμα στην πορεία προς την ευρωπαϊκή ολοκλήρωση. Ωστόσο, όσον αφορά την εφαρμογή, πρέπει να δοθεί μεγάλη προσοχή ώστε να εξασφαλιστεί ότι η καλύτερη κινητικότητα των ασθενών δεν θα οδηγήσει τουρισμό για λόγους υγείας.
<SPEAKER ID="074" NAME="Esko Seppänen  " AFFILIATION="GUE/NGL">
γραπτώς. - (FI) Σε ένα κράτος μέλος όπως η Φινλανδία, όπου, για τους φτωχούς, η γεωγραφία και η γλώσσα αποτελούν εμπόδια για την απόκτηση υπηρεσιών υγείας πέραν των συνόρων της χώρας, μια τέτοια οδηγία ενδέχεται να αυξήσει την ανισότητα πρόσβασης στις υπηρεσίες. Μόνο οι πλούσιοι μπορούν να επιλέγουν εναλλακτικές υπηρεσίες σε άλλες χώρες και κατ' αυτόν τον τρόπο υπονομεύουν το δημόσιο σύστημα υγειονομικής περίθαλψης που συνιστά το δίχτυ ασφαλείας των φτωχών. Κρατικά κεφάλαια διοχετεύονται σε υπηρεσίες στο εξωτερικό για τους πλούσιους. Για το λόγο αυτό δεν μπορώ να υποστηρίξω την έγκριση της οδηγίας. Επιπλέον, είναι παράλογο η νομική βάση της οδηγίας να πρέπει να είναι η βιωσιμότητα της εσωτερικής αγοράς και όχι τα δικαιώματα των ασθενών.

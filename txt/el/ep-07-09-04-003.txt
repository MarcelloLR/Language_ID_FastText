<CHAPTER ID="003">
Επανεξέταση της ενιαίας αγοράς: εξάλειψη των εμποδίων και της αναποτελεσματικότητας με τη βελτίωση της υλοποίησης και της εφαρμογής (συζήτηση)
<SPEAKER ID="007" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Jacques Toubon, εξ ονόματος της Επιτροπής Εσωτερικής Αγοράς και Προστασίας των Καταναλωτών, σχετικά με την επανεξέταση της ενιαίας αγοράς: εξάλειψη των εμποδίων και της αναποτελεσματικότητας με τη βελτίωση της υλοποίησης και της εφαρμογής.
<SPEAKER ID="008" NAME="Jacques Toubon  " AFFILIATION="PPE-DE">
εισηγητής. - (FR) Κύριε Πρόεδρε, κύριε Επίτροπε, κυρίες και κύριοι, αυτή είναι μια έκθεση ιδίας πρωτοβουλίας, η οποία προτάθηκε από πολιτική μας ομάδα και η οποία, μετά από εργασία αρκετών μηνών, υποστηρίζεται από μια πολύ μεγάλη πλειοψηφία στην Επιτροπή Εσωτερικής Αγοράς και Προστασίας των Καταναλωτών. Οφείλω να επικροτήσω αυτήν την ευρεία στήριξη, διότι, αν επιβεβαιωθεί από την Ολομέλεια του Κοινοβουλίου, θα μπορέσουμε να συμμετάσχουμε πλήρως στο έργο που πραγματοποιεί την τρέχουσα περίοδο η Επιτροπή για τη σύνταξη ανακοίνωσης το προσεχές φθινόπωρο σχετικά με τη στρατηγική για την εσωτερική αγορά τον εικοστό πρώτο αιώνα και να επηρεάσουμε τα μάλα αυτό το έργο.
<P>
" εσωτερική αγορά υπήρξε το βασικό επίτευγμα της Ευρωπαϊκής Ένωσης για περισσότερα από 50 χρόνια. Βρίσκεται στο επίκεντρο της ευρωπαϊκής ολοκλήρωσης και τώρα της στρατηγικής της Λισαβόνας. Είναι, όμως, μια δυναμική διαδικασία και πρέπει πρωτίστως να την προσεγγίσουμε από πολιτική σκοπιά. Αυτό είναι, κατά τη γνώμη μου, το πλέον πρωτότυπο χαρακτηριστικό της έκθεσης που σας υποβάλλω.
<P>
" Ευρώπη διανύει μια περίοδο που χαρακτηρίζεται από πολλές αναταράξεις και είναι σημαντικό να αντιληφθούμε ότι η εσωτερική αγορά δεν μπορεί να αναπτυχθεί, αν συνεχίσει να αντιμετωπίζεται ευρέως με σκεπτικισμό ή ακόμα και με εχθρότητα από την κοινή γνώμη, που συχνά θεωρεί την εσωτερική αγορά και την πολιτική ανταγωνισμού ως τις θεμελιώδεις αιτίες για πολλά από τα κοινωνικά προβλήματα που αντιμετωπίζουν οι πολίτες μας.
<P>
Κάθε στρατηγική για την εσωτερική αγορά πρέπει, επομένως, να έχει ως στόχο να μετατρέψει αυτήν την έλλειψη πίστης και αυτήν την εχθρότητα σε εμπιστοσύνη στην εσωτερική αγορά, εν μέρει αναδεικνύοντας τα οφέλη της και εν μέρει επιδιώκοντας, ταυτοχρόνως, τους στόχους της διαφάνειας και του ανταγωνισμού, καθώς και της κοινωνικής συνοχής με τις διάφορες συνιστώσες της: το περιβάλλον, την απασχόληση, τον πολιτισμό, την πρόσβαση των ασθενέστερων.
<P>
Στην έκθεσή μας, προσπαθήσαμε να βρούμε αυτήν τη χρυσή τομή και πιστεύω ότι ο λόγος που έλαβε τόσο ευρεία στήριξη είναι διότι το πέτυχε σε πολύ μεγάλο βαθμό. Αυτή είναι η κύρια σύσταση που θέλουμε να κάνουμε προς την Επιτροπή: η εσωτερική αγορά δεν μπορεί να επεκταθεί και να αναπτυχθεί, αν οι συμπολίτες μας δεν υποστηρίζουν αυτήν την πολιτική.
<P>
Προτείναμε, επομένως, τρεις προσεγγίσεις: αποκατάσταση της εμπιστοσύνης, μείωση των βαρών και, τέλος, ένταξη της πολιτικής μας για την εσωτερική αγορά σε ένα διεθνές πλαίσιο. Αυτός είναι ο λόγος που δώσαμε έμφαση όλες τις πτυχές, όπως το περιβάλλον και την προστασία των καταναλωτών, που επηρεάζουν την ποιότητα ζωής των συμπολιτών μας. Ζητήσαμε από τα εθνικά κοινοβούλια να εμπλακούν ενεργότερα στο έργο μας σε σχέση με αυτό, να επιδεικνύουν μεγαλύτερη κατανόηση για τα πλεονεκτήματα της ενιαίας αγοράς.
<P>
Μια σημαντική τροπολογία που συνέταξα και που πιστεύω ότι θα γίνει ευρέως αποδεκτή, είναι η αναθεωρημένη τροπολογία αριθ. 12. Σε αυτήν την τροπολογία, η οποία βασίζεται στις αποφάσεις του Ευρωπαϊκού Συμβουλίου της 21ης Ιουνίου σχετικά με την εντολή που δόθηκε στη Διακυβερνητική Διάσκεψη με στόχο να συμπεριληφθεί μια παράγραφος για τις δημόσιες υπηρεσίες στη νέα τροποποιητική Συνθήκη, καλούμε την Επιτροπή να αποσαφηνίσει τη θέση των δημοσίων υπηρεσιών, των υπηρεσιών κοινής ωφέλειας και των υπηρεσιών γενικού οικονομικού συμφέροντος, διότι πιστεύουμε ότι αυτές οι υπηρεσίες διαδραματίζουν πολύ σημαντικό ρόλο για μια επιτυχημένη εσωτερική αγορά, που χαίρει της στήριξης των πολιτών. Ήδη το καταλάβαμε αυτό, όταν συζητούσαμε για την οδηγία σχετικά με την εσωτερική αγορά των υπηρεσιών.
<P>
Δώσαμε, επίσης, μεγάλη έμφαση στις ΜΜΕ και στα ευάλωτα άτομα, ιδίως στα άτομα με αναπηρία. Σε ό,τι αφορά την ανάπτυξη του δικαιώματος στην κατανάλωση, σημειώνουμε ότι υπάρχει λίαν περιορισμένη διασυνοριακή κατανάλωση, περί το 6%, που προφανώς είναι υπερβολικά μικρό ποσοστό. Συμπεριλαμβάνουμε, φυσικά, την πολιτική στον τομέα της ενέργειας και τη δράση κατά της υπερθέρμανσης του πλανήτη στις πολιτικές για την εσωτερική αγορά, καθώς και το άνοιγμα των βιομηχανιών δικτύων. Μία από τις βασικές -και αμφιλεγόμενες- προτάσεις αφορά την ενσωμάτωση μιας "δοκιμασίας εσωτερικής αγοράς" σε κάθε νέα νομοθεσία.
<P>
Αυτά μόνο ήθελα να πω στη σύντομη ομιλία μου. Αν συνδυάσουμε επιτυχώς την εγγενή ισχύ της εσωτερικής αγοράς και τη δέσμευση των παραγωγών και των καταναλωτών σε αυτήν την πολιτική, πιστεύω ότι αυτό θα αποτελέσει πραγματική ώθηση για την ευημερία, την απασχόληση και τη διατήρηση του ευρωπαϊκού κοινωνικού μοντέλου και θα δώσει, ταυτόχρονα, στην Ευρώπη τη δυνατότητα να καταλάβει ισχυρή οικονομική θέση στον κόσμο.
<SPEAKER ID="009" NAME="Pervenche Berès  " AFFILIATION="PSE">
συντάκτρια γνωμοδότησης της Επιτροπής Οικονομικών και Νομισματικών Θεμάτων. - (FR) Κύριε Πρόεδρε, κύριε Επίτροπε, είναι καθήκον μου να παρουσιάσω τη γνώμη της Επιτροπής Οικονομικών και Νομισματικών Θεμάτων και για μια φορά, επιτρέψτε μου να πω, με ευχαρίστηση. Ο συντάκτης γνωμοδότησης που είχαμε επιλέξει αποφάσισε να μην υποβάλει αυτήν την έκθεση επ' ονόματί του, διότι δεν συμφώνησε με το γεγονός ότι, συνεπεία της ψηφοφορίας στην Επιτροπή Οικονομικών και Νομισματικών Θεμάτων, δόθηκε έμφαση στις φορολογικές διατάξεις για μια αρμονική εσωτερική αγορά. Για να το πω ξεκάθαρα, η Επιτροπή Οικονομικών και Νομισματικών Θεμάτων θεωρεί ότι, για να λειτουργήσει ομαλά μια εσωτερική αγορά, απαιτούνται ορισμένες πρωτοβουλίες από την Επιτροπή, με στόχο την αποτροπή φορολογικών στρεβλώσεων. Δεν μπορώ παρά να υποστηρίξω την άποψη που εξέφρασε η Επιτροπή Οικονομικών και Νομισματικών Θεμάτων.
<P>
Υπάρχουν δύο άλλα σημεία που θεωρώ πως θα πρέπει να τονιστούν σήμερα. Το πρώτο αφορά τη λειτουργία της πολιτικής ανταγωνισμού. Πρόσφατα γεγονότα, ιδίως αυτά που αφορούν τους οργανισμούς αξιολόγησης κινδύνου τίτλων, μας έδειξαν και πάλι, μολονότι είναι προφανές, ότι μια ενιαία αγορά απαιτεί αυστηρή πολιτική ανταγωνισμού που θα ισχύει για όλους τους τομείς της αγοράς.
<P>
" άλλη πτυχή, την οποία ανέφερε ο εισηγητής, είναι η διεθνής διάσταση και η ικανότητα της Ευρωπαϊκής Ένωσης, στη λειτουργία της εσωτερικής αγοράς της, να την καταστήσει φορέα διεθνούς τυποποίησης. Αυτό αληθεύει ακόμα περισσότερο σήμερα για τις χρηματοπιστωτικές αγορές και ελπίζω ότι, και σε αυτήν την περίπτωση, η Επιτροπή θα μπορέσει να αναλάβει την πρωτοβουλία να προτείνει τη διεθνή τυποποίηση που χρειαζόμαστε για να σημειωθεί πρόοδος στην εποπτεία.
<SPEAKER ID="010" NAME="Charlie McCreevy">
μέλος της Επιτροπής. - (EN) Κύριε Πρόεδρε, αξιότιμοι βουλευτές, αφότου η Επιτροπή δημοσίευσε την ενδιάμεση έκθεσή της τον Φεβρουάριο, πραγματοποιήσαμε πολύ παραγωγικές συζητήσεις σχετικά με την επανεξέταση της ενιαίας αγοράς. Τώρα η διαδικασία εισέρχεται στο πιο εντατικό της στάδιο, και η Επιτροπή αναμένεται να δημοσιεύσει τα συμπεράσματά της τον Νοέμβριο.
<P>
Ευχαριστώ τα μέλη της Επιτροπής Εσωτερικής Αγοράς και Προστασίας των Καταναλωτών, και ειδικότερα τον εισηγητή κ. Jacques Toubon, για τη συλλογή μιας εντυπωσιακής δέσμης συστάσεων και προτάσεων. Θα ήθελα να ευχαριστήσω τα μέλη της Επιτροπής Οικονομικών και Νομισματικών Θεμάτων για τη σαφή και εποικοδομητική συμβολή τους στην έκθεση. " Επιτροπή είναι επίσης ευγνώμων στις πολιτικές ομάδες, οι οποίες μετείχαν πολύ ενεργά στην προσπάθεια και παρουσίασαν υψηλής ποιότητας έγγραφα πολιτικής. Όπως συμβαίνει με όλες τις καλές εκθέσεις, διαπιστώνω επίσης ότι σε ορισμένα θέματα υπάρχουν διαφορές απόψεων ή διαφορές ως προς την έμφαση που δίνεται σε επιμέρους ζητήματα.
<P>
Ας εξετάσουμε εν συντομία τι διακυβεύεται. " ενιαία αγορά φιλοξενεί 500 εκατομμύρια πολίτες και πάνω από 20 εκατομμύρια επιχειρήσεις. Από την καθιέρωσή της το 1992, η ενιαία αγορά αύξησε την παραγωγικότητα της Ευρώπης σε ποσοστό άνω του 2% και δημιούργησε σχεδόν τρία εκατομμύρια νέες θέσεις απασχόλησης. " ευημερία και η εξωτερική επιρροή της Ευρώπης είναι σπουδαία επιτεύγματα. Προκειμένου να τα διατηρήσουμε, πρέπει να συνεχίσουμε να προωθούμε την ενιαία αγορά. Θα ήταν σφάλμα να θεωρήσουμε δεδομένο οποιοδήποτε από αυτά τα επιτεύγματα. Πρέπει να διατηρήσουμε το ανταγωνιστικό πλεονέκτημα της Ευρώπης χάριν των ευρωπαϊκών επιχειρήσεων και κυρίως των πολιτών της Ευρώπης. Δεν μπορούμε να διατηρήσουμε μια Ευρώπη η οποία παρέχει υψηλής ποιότητας δημόσιες υπηρεσίες στους τομείς της υγείας, της εκπαίδευσης και της κοινωνικής μέριμνας αν οι βάσεις της οικονομίας μας δεν είναι υγιείς. Θέλω λοιπόν στο σημείο αυτό να υπογραμμίσω τον κεντρικό στόχο μας: την ανάγκη να επιδείξουμε όλοι μας -η Επιτροπή, το Κοινοβούλιο και τα κράτη μέλη- ηγετική ικανότητα και σθένος κατά την εφαρμογή των μεταρρυθμίσεών μας.
<P>
" επανεξέταση της ενιαίας αγοράς είναι αναπόσπαστο τμήμα των προσπαθειών αυτής της Επιτροπής για τη δημιουργία μιας Ευρώπης απτών αποτελεσμάτων και την υλοποίηση του δικού της "προγράμματος δράσης με βάση τα αιτήματα των πολιτών". Ο τομέας της ενιαίας αγοράς εξακολουθεί να παρουσιάζει σημαντικές προκλήσεις. Επιτρέψτε μου να αναφέρω ορισμένα παραδείγματα.
<P>
Ως προς τις ταχυδρομικές υπηρεσίες, κινούμαστε προς την κατεύθυνση της έγκρισης μιας τελικής δέσμης μέτρων για το πλήρες άνοιγμα της αγοράς. Στον τομέα της ενεργειακής πολιτικής, ο Επίτροπος Piebalgs θα παρουσιάσει σύντομα προτάσεις για τη δημιουργία μιας ενιαίας ευρωπαϊκής αγοράς ενέργειας. " Επίτροπος Kuneva ηγείται μιας προσπάθειας ευρείας επανεξέτασης της ευρωπαϊκής νομοθεσίας για την προστασία του καταναλωτή. Συνεργαζόμαστε μαζί σας και με τα κράτη μέλη για τη διαμόρφωση ενός πλαισίου που θα διέπει το ευρωπαϊκό δίπλωμα ευρεσιτεχνίας.
<P>
Καθεμία από τις μεταρρυθμίσεις της ενιαίας αγοράς έχει σημασία, αν όμως τις εξετάσουμε συνολικά η σημασία τους είναι ακόμα μεγαλύτερη. " σημερινή ενιαία αγορά -αυτή η τεράστια, δυναμική, ανοικτή αγορά- είναι προϊόν όλων αυτών των δύσκολων μεταρρυθμίσεων, όλων αυτών των δύσκολων αποφάσεων που έχουμε λάβει.
<P>
Εν ολίγοις, για να εξασφαλίσουμε τη διαρκή επιτυχία της ενιαίας αγοράς -τη δυνατότητά της να βελτιώνει το επίπεδο διαβίωσης και τις κοινωνικές συνθήκες όλων των πολιτών της Ευρώπης- οφείλουμε να επιδείξουμε ηγετικές ικανότητες και σθένος, όχι μόνο σχεδιάζοντας ένα όραμα για το μέλλον αλλά και κάνοντας τις πολύ ουσιαστικές, και συχνά δύσκολες, επιλογές πολιτικής ενώπιον των οποίων βρισκόμαστε σήμερα.
<P>
Επιτρέψτε μου όμως να επανέλθω στην ίδια την επανεξέταση και να αναφέρω πιο συγκεκριμένα ορισμένα χαρακτηριστικά στοιχεία: πρώτον, όσον αφορά τον τρόπο εργασίας μας -το πώς υλοποιούμε την πολιτική για την ενιαία αγορά- και, δεύτερον, όσον αφορά τις κοινές πολιτικές μας προτεραιότητες.
<P>
Ως προς τον τρόπο εργασίας μας, όλοι γνωρίζουμε -και αυτό καθίσταται σαφές στο σχέδιο έκθεσής σας- ότι πρέπει να ενισχύσουμε την εταιρική σχέση και την οικειοποίηση. Γι' αυτό η έκκληση του Κοινοβουλίου για ισχυρότερα δίκτυα συνεργασίας με ευχαριστεί ιδιαίτερα.
<P>
" ενιαία αγορά είναι κοινό εγχείρημα και πρέπει να εργαστούμε από κοινού για την υλοποίησή της, έχοντας πάντα κατά νου τις ανάγκες των πολιτών. Τούτο σημαίνει ότι πρέπει να αναπτύξουμε περαιτέρω επιτυχημένα προγράμματα, όπως το SOLVIT, και να προσφέρουμε στους πολίτες μεγαλύτερη βοήθεια για την επίλυση των διασυνοριακών προβλημάτων που συναντούν. Σημαίνει επίσης ότι πρέπει να προωθήσουμε νέα μέσα όπως το σύστημα πληροφόρησης της εσωτερικής αγοράς για την ενίσχυση της συνεργασίας μεταξύ των κρατών μελών. Πιστεύω σθεναρά -όπως άλλωστε και εσείς- ότι οι στενές εταιρικές σχέσεις θα έχουν καίρια σημασία για την επιτυχία μας.
<P>
Χαιρετίζω μια ενδιαφέρουσα πρόταση που περιλαμβάνει η έκθεσή σας - την ιδέα μιας "δοκιμασίας εσωτερικής αγοράς" για όλα τα νέα μέτρα. Το στοιχείο αυτό έχει έντονη παρουσία στους μηχανισμούς μας για τη βελτίωση της νομοθεσίας, η σημασία των οποίων δεν μπορεί παρά να υπογραμμιστεί. Αν διαπιστώσουμε ότι κάποια από τις νέες προτάσεις θα εμποδίσει στην πράξη τη ροή προσώπων, αγαθών, υπηρεσιών και κεφαλαίων -διακυβεύοντας έτσι την ενιαία αγορά- τότε οφείλουμε να αναγνωρίσουμε το γεγονός και να αναρωτηθούμε μήπως πρέπει να αλλάξουμε πορεία, προτού έχουμε θύματα!
<P>
Επιτρέψτε μου τώρα να προχωρήσω στις κοινές μας προτεραιότητες πολιτικής για την ενιαία αγορά. Στην ενδιάμεση έκθεσή της προς το εαρινό Ευρωπαϊκό Συμβούλιο, η Επιτροπή υπογράμμισε μια σειρά κατευθύνσεων για τη μελλοντική ενιαία αγορά. Θα αναφέρω επιλεκτικά ορισμένα παραδείγματα από τους τομείς που μου είναι πιο οικείοι.
<P>
Στην έκθεσή σας ορθώς επισημαίνονται οι λιανικές χρηματοοικονομικές υπηρεσίες ως ένας τομέας στον οποίο η ενιαία αγορά μπορεί να προωθηθεί περαιτέρω. Φρονώ ότι η Ευρώπη μπορεί να βοηθήσει τους πολίτες να εξασφαλίσουν ευνοϊκότερους όρους σε όλους τους τομείς: στα ενυπόθηκα δάνεια, στις ασφαλίσεις, στις κάρτες πληρωμής, στους τραπεζικούς λογαριασμούς και αλλού.
<P>
Στις 19 Σεπτεμβρίου, η Επιτροπή θα διοργανώσει ακρόαση στις Βρυξέλλες με σκοπό να συγκεντρώσει περισσότερες πληροφορίες σχετικά με τις προτεραιότητες όλων των ενδιαφερομένων. Καλώ όσες και όσους ενδιαφέρεστε για το θέμα να παραστείτε.
<P>
Επιτρέψτε μου επίσης να εισαγάγω μία νέα παράμετρο στη συζήτηση, η οποία πρέπει να περιλαμβάνεται στην επανεξέταση της ενιαίας αγοράς: πρόκειται για την ηλεκτρονική διακυβέρνηση. Όλα τα κράτη μέλη προσφέρουν όλο και περισσότερες υπηρεσίες ηλεκτρονικά, μειώνοντας το κόστος τους και διευκολύνοντας την πρόσβαση των πολιτών σε αυτές. Ενώ όμως αυτό δημιουργεί ευκαιρίες, υπάρχουν προκλήσεις τις οποίες οφείλουμε να αντιμετωπίσουμε.
<P>
Επιτρέψτε μου να αναφέρω ένα-δύο παραδείγματα. Πρώτον, όσον αφορά τις ηλεκτρονικές συμβάσεις. Πρέπει να διασφαλίσουμε ότι οι εθνικές αρχές, κατά την υιοθέτηση τεχνολογιών και προτύπων ασφάλειας, δεν δημιουργούν αποκλειστικά εθνικές αγορές ηλεκτρονικών συμβάσεων. Ομοίως, κατά την προετοιμασία της εφαρμογής της οδηγίας για τις υπηρεσίες, τα κράτη μέλη πρέπει να διαθέτουν κοινά συστήματα, ούτως ώστε να είναι σε θέση να ανταλλάσουν πληροφορίες με ασφάλεια.
<P>
Μια τελευταία επισήμανση σχετικά με τη διεθνή διάσταση, η οποία, όπως με μεγάλη ικανοποίηση διαπίστωσα, έχει κεντρική θέση στην έκθεσή σας. " παρούσα Επιτροπή είναι προσηλωμένη στους στόχους της μεγιστοποίησης της παγκόσμιας επιρροής της Ευρώπης και της δημιουργίας ισχυρών δεσμών. Ως εκ τούτου, παράλληλα με τη διεύρυνση και την εμβάθυνση των διαλόγων μας με τις "νωμένες Πολιτείες και την Ιαπωνία, πραγματοποιούμε επίσης διασκέψεις κορυφής με την Κίνα, την Ινδία, τη Ρωσία και τη Βραζιλία.
<P>
Αυτοί οι παγκόσμιοι διάλογοι μάς επιτρέπουν να μαθαίνουμε περισσότερα για τους εταίρους μας, να υποστηρίζουμε τις αξίες και τα πρότυπά μας, να επιλύουμε ζητήματα διμερούς ενδιαφέροντος και να δημιουργούμε νέες εμπορικές ευκαιρίες για τις ευρωπαϊκές επιχειρήσεις. Εν ολίγοις, η εξωτερική διάσταση είναι ζωτικό στοιχείο της πολιτικής μας για την εσωτερική αγορά.
<P>
Συνοψίζοντας λοιπόν, είμαι στην ευχάριστη θέση να συμφωνήσω μαζί σας ως προς τις προτεραιότητες της επανεξέτασης της ενιαίας αγοράς - όσον αφορά τόσο τους τρόπους υλοποίησης της ενιαίας αγοράς όσο και τους τομείς πολιτικής που θα ωφελήσουν περισσότερο τους πολίτες.
<P>
Και φυσικά, θα ήμουν ευτυχής να επιστρέψω στο Σώμα αφού εγκρίνουμε την επανεξέταση της ενιαίας αγοράς, για να σας παρουσιάσω τα συμπεράσματά μας και να συζητήσω μαζί σας την πορεία που πρέπει να ακολουθήσουμε στη συνέχεια.
<SPEAKER ID="011" NAME="Malcolm Harbour">
εξ ονόματος της Ομάδας PPE-DE. - (EN) Κύριε Πρόεδρε, χαιρετίζω με ιδιαίτερη ικανοποίηση τη σημερινή παρουσίαση της έκθεσης του κ. Toubon, όχι μόνο εξ ονόματος της ομάδας μου, ως συντονιστή, αλλά και εξ ονόματος της συναδέλφου μου, και αντιπροέδρου μας, κ. Thyssen, η οποία δυστυχώς δεν θα είναι σε θέση να παραστεί στη σημερινή συζήτηση, διότι ήταν υποχρεωμένη να επιστρέψει επειγόντως στο Βέλγιο, καθόσον οι γονείς της δεν είναι καθόλου καλά. Χαιρετίζω αυτήν την έκθεση εξ ονόματος όλων των μελών της ομάδας μας.
<P>
Μία από τις σημαντικότερες πτυχές του εξαίρετου έργου του κ. Toubon είναι ο τρόπος με τον οποίο υιοθέτησε μια καθολική και πολύ εμπεριστατωμένη προσέγγιση της ενιαίας αγοράς, όπως επεσήμανε και στην ομιλία του. Κατά κυριολεξία, η ενιαία αγορά αγγίζει τη ζωή κάθε πολίτη της Ευρωπαϊκής Ένωσης. Το πρόβλημα είναι ότι η ενιαία αγορά, καθώς και η επιτυχία και η μελλοντική της εξέλιξη, θεωρούνται πολύ συχνά δεδομένες. Όπως ανέφερε ο κ. Toubon, είναι απολύτως ορθή η έντονη έκκληση σε όλους μας και ιδίως στην Επιτροπή ώστε, κατά την επεξεργασία μιας νέας στρατηγικής, να προτείνει ορισμένες ριζοσπαστικές, νέες ιδέες και κυρίως να αναβαθμίσει ολόκληρο το πολιτικό προφίλ της ενιαίας αγοράς και να αναδείξει τη σημασία της για όλους μας. Αυτό πρέπει να το εκμεταλλευτούν πραγματικά τα κράτη μέλη και οι πρωθυπουργοί στη σύνοδο κορυφής τους τον Μάρτιο, όταν θα εξετάσουν αυτό το έγγραφο.
<P>
" δεύτερη πτυχή -και χαίρομαι που την επισημάνατε στην παρέμβασή σας, κύριε Επίτροπε- είναι το όλο θέμα της παγκόσμιας διάστασης. Είναι απολύτως σαφές ότι μια ενιαία αγορά που λειτουργεί πλήρως αποτελεί συντριπτικό ανταγωνιστικό πλεονέκτημα για την Ευρώπη στην παγκόσμια οικονομία. Είναι ευθύνη όλων μας, όλων των συναδέλφων, να διατηρήσουμε αυτό το αποφασιστικό ανταγωνιστικό πλεονέκτημα για λογαριασμό όλων των πολιτών μας. Αυτό θα το επιτύχουμε μόνο μέσω της σαφούς, προορατικής υποστήριξης των πλεονεκτημάτων και των πολιτικών για τη διαρκή προώθηση της ενιαίας αγοράς για λογαριασμό όλων των πολιτών μας, όπως τόσο καλά επιτυγχάνει αυτή η έκθεση.
<SPEAKER ID="012" NAME="Robert Goebbels">
εξ ονόματος της Ομάδας PSE. - (FR) Κύριε Πρόεδρε, κυρίες και κύριοι, η Σοσιαλιστική Ομάδα στο ΕΚ μόλις ενέκρινε μια σημαντική συμβολή στην επανεξέταση της εσωτερικής αγοράς. Με χαρά μου θα δώσω ένα αντίγραφο στον Επίτροπο αργότερα.
<P>
Θεωρούμε την εσωτερική αγορά ως το μεγαλύτερο οικονομικό επίτευγμα της Ένωσης, μαζί με το ευρώ, όμως, σε αντίθεση με τον Επίτροπο, δεν είμαστε φανατικοί θιασώτες των αγορών. " αγορά υπήρξε ο φυσικός χώρος για το εμπόριο μεταξύ των ανθρώπων, αφότου αυτοί ξέφυγαν από το στάδιο του τροφοσυλλέκτη. " αγορά είναι χρήσιμη, έχει μάλιστα και τις αρετές της, δεν αποτελεί όμως αυτή καθεαυτή κοινωνικό μοντέλο.
<P>
" οικονομία της αγοράς είναι ωραίο πράγμα, εάν και εφόσον δεν καταλήγουμε σε μια κοινωνία όπου τα πάντα είναι προς πώληση, όπου ανθρώπινες ανάγκες όπως η εκπαίδευση, ο πολιτισμός, η κοινωνική ευημερία και η υγεία εξαρτώνται από δυνάμεις της αγοράς. Είμαστε υπέρμαχοι μιας κοινωνικής οικονομίας της αγοράς, όπου ο αναγκαίος ανταγωνισμός εξακολουθεί να υπόκειται σε κανόνες, οι καταναλωτές προστατεύονται και οι αποτελεσματικές δημόσιες υπηρεσίες αντισταθμίζουν τις ελλείψεις της αγοράς.
<P>
Στις "νωμένες Πολιτείες, ο τομέας της υγείας αντιστοιχεί σε περισσότερο από το 15% του ΑΕγχΠ, ποσοστό διπλάσιο του ευρωπαϊκού μέσου όρου, εντούτοις, 44 εκατομμύρια αμερικανοί εργαζόμενοι δεν διαθέτουν ασφάλιση ασθενείας. Για την αποφυγή μιας υγειονομικής περίθαλψης δύο ταχυτήτων στην Ευρώπη, επιδιώκουμε ευρωπαϊκή υποστήριξη στις υπηρεσίες υγείας.
<P>
Προτρέπουμε την Επιτροπή να συμμορφωθεί επιτέλους με το αίτημα των Ευρωπαϊκών Συμβουλίων της Νίκαιας, του Λάκεν και της Βαρκελώνης και να υποβάλει προτάσεις για ένα κοινοτικό πλαίσιο, το οποίο θα επιτρέπει στις εθνικές, περιφερειακές και τοπικές αρχές να προσφέρουν αποτελεσματικές δημόσιες υπηρεσίες με πλήρη ασφάλεια δικαίου. Ζητάμε από την Επιτροπή να εργαστεί για την επίτευξη υψηλού επιπέδου κοινωνικής προστασίας εντός της εσωτερικής αγοράς. Κάθε νομοθεσία που αποσκοπεί στην ολοκλήρωση της ενιαίας αγοράς πρέπει να συνοδεύεται από μελέτη του αντίκτυπού της για την απασχόληση στον αντίστοιχο τομέα. Θέλουμε ρήτρες διασφάλισης, όπως η ρήτρα Monti, που προστατεύει το δικαίωμα της απεργίας και της σύναψης συλλογικών συμβάσεων.
<P>
Κατά τη γνώμη μας, η διατήρηση υψηλού βαθμού κοινωνικής προστασίας απαιτεί φιλόδοξες οδηγίες για τα ωράρια εργασίας και τις διευθετήσεις της προσωρινής απασχόλησης. " κοινωνική προστασία δεν αντιβαίνει στην οικονομική αποτελεσματικότητα. Μάλιστα, τα κράτη με το καλύτερο θεσμικό πλαίσιο κοινωνικού διαλόγου, όπως είναι οι σκανδιναβικές χώρες, η Γερμανία, οι Κάτω Χώρες και ορισμένες ακόμα, είναι αυτά με τις πλέον επιτυχημένες οικονομίες στην Ευρωπαϊκή Ένωση.
<P>
Εν ολίγοις, η Σοσιαλιστική Ομάδα στο ΕΚ τάσσεται υπέρ του ανταγωνισμού που τονώνει, της συνεργασίας που ενδυναμώνει και της αλληλεγγύης που ενώνει. Μόλις παρέθεσα μια φράση του Jacques Delors. Θα αφήσω τη συνάδελφό μου, Evelyne Gebhardt, να σχολιάσει την έκθεση Toubon η οποία, νομίζω πως μπορώ να το πω, σε γενικές γραμμές είναι θετική.
<P>
(Χειροκροτήματα)
<SPEAKER ID="013" NAME="Karin Riis-Jørgensen">
εξ ονόματος της Ομάδας ALDE. - (DA) Κύριε Πρόεδρε, θέλω καταρχάς να συγχαρώ τον κ. Toubon για το εξαιρετικό έργο που επιτέλεσε. Φρονώ ότι έχουμε επιτύχει ένα απολύτως ισορροπημένο αποτέλεσμα το οποίο πρέπει να μας ικανοποιεί πολύ. Είμαι επίσης υπόχρεη στους συναδέλφους μου σκιώδεις εισηγητές από τις άλλες πολιτικές ομάδες, κυρίως δε στον κ. Harbour από την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, για την εποικοδομητική συνεργασία τους.
<P>
Έχουμε πλέον στη διάθεσή μας μια έκθεση η οποία, κατά τη γνώμη μου, περιλαμβάνει μια σειρά ισορροπημένων φιλελεύθερων προτάσεων. Θέλω να υπογραμμίσω πρώτα από όλα την ελευθέρωση της αγοράς ταχυδρομικών υπηρεσιών, την οποία θεωρώ εξαιρετικά αναγκαία και σημαντική, καθώς και την αύξηση του ανταγωνισμού στην αγορά ενέργειας και τις εν γένει βελτιώσεις της πολιτικής ανταγωνισμού. Όλες αυτές οι προτάσεις θα διασφαλίσουν και θα βελτιώσουν τα τέσσερα θεμελιώδη δικαιώματα της ενιαίας αγοράς. Ο στόχος είναι σαφής: επιθυμούμε τη δημιουργία μιας ενιαίας αγοράς χωρίς φραγμούς. Εξάλλου, υπάρχει συνεχής ανάγκη για βελτίωση της ενιαίας αγοράς και για καλύτερο εξοπλισμό της Ευρώπης ενόψει της παγκοσμιοποίησης, για περαιτέρω βελτίωση της οικονομίας της και, πράγμα που είναι εξίσου σημαντικό, για διασφάλιση της δυνατότητας των καταναλωτών να απολαμβάνουν ένα ευρύτερο φάσμα επιλογών, χαμηλότερες τιμές και υψηλότερη ποιότητα. Άλλωστε, αυτή είναι η ουσία της ενιαίας αγοράς.
<P>
Ευτυχώς, η έκθεση αυτή διαπνέεται από ένα όραμα, στο οποίο πρέπει να δοθεί προσοχή. " έκθεση αποτελεί ερέθισμα για την Επιτροπή, συμβολή στη στρατηγική της Λισαβόνας, έκκληση προς την Ευρώπη να εντείνει τις προσπάθειές της αν επιθυμούμε να φτάσουμε στην κορυφή και να αντισταθούμε στις ανταγωνιστικές πιέσεις από την Κίνα και τις "νωμένες Πολιτείες ειδικότερα. Συνεπώς, αν η Επιτροπή επιθυμεί το καλύτερο για την Ευρώπη, καθώς και τους πολίτες και τις επιχειρήσεις της, ο Επίτροπος McCreevy θα λάβει υπόψη αυτήν την έκθεση κατά τη διαδικασία εργασίας της Επιτροπής και θα ακολουθήσει τα βήματα του Κοινοβουλίου. Έτσι, είμαι πεπεισμένη ότι η ενιαία αγορά θα ενισχύεται ολοένα και περισσότερο, προς όφελος των επιχειρήσεών μας, μεγάλων και μικρών, καθώς και των πολιτών. Μια ενιαία αγορά απαλλαγμένη από φραγμούς θα δημιουργήσει περισσότερες θέσεις απασχόλησης και ανάπτυξη, που είναι προϋπόθεση της ικανότητάς μας να χρηματοδοτούμε το ευρωπαϊκό κράτος πρόνοιας - και η ευρωπαϊκή κοινή γνώμη θα είναι ο πραγματικός νικητής. Την έκθεση αυτή, ωστόσο, δεν πρέπει να την διαβάσει μόνο η Επιτροπή. Ο κ. Σαρκοζί και η κ. Μέρκελ πρέπει επίσης να μελετήσουν πολύ, πολύ προσεκτικά αυτήν την έκθεση. Εφόσον υποστηρίζουμε μια ενιαία αγορά χωρίς φραγμούς, δεν μπορούμε, και δεν πρέπει, να δεχόμαστε μια κατάσταση όπου δύο μεγάλες χώρες εξακολουθούν να εμποδίζουν -για να μην πω υπονομεύουν- μια ελεύθερη αγορά ενέργειας.
<SPEAKER ID="014" NAME="Eoin Ryan">
εξ ονόματος της Ομάδας UEN. - (EN) Κύριε Πρόεδρε, η πρώτη δεκαετία της εσωτερικής αγοράς προσέθεσε 877 δισ. ευρώ στην οικονομία της ΕΕ και συνέβαλε στη δημιουργία άνω των 2,5 εκατ. θέσεων απασχόλησης, συνεπώς δεν νομίζω ότι μπορεί κανείς να υποστηρίξει πως η εσωτερική αγορά δεν έχει υπάρξει πραγματικά αποτελεσματική.
<P>
Τα επόμενα 10 χρόνια θεωρώ ότι η εξασφάλιση του παγκόσμιου ανταγωνισμού θα έχει ζωτική σημασία για την Ευρώπη. Δεν μπορώ, συνεπώς, να υποστηρίζω την άποψη ότι ένα καθεστώς κοινής ενοποιημένης βάσης φορολογίας των επιχειρήσεων δεν θα εμποδίσει την ανταγωνιστικότητα της ΕΕ, και αυτός είναι, δυστυχώς, ένας από τους λόγους για τους οποίους, ως εισηγητής της Επιτροπής Οικονομικών και Νομισματικών Θεμάτων, ζήτησα τη διαγραφή του ονόματός μου από αυτήν την έκθεση.
<P>
Φρονώ ότι η κοινή ενοποιημένη βάση φορολογίας των επιχειρήσεων (ΚΕΦΒΕ), η οποία αποτελεί ουσιαστικά φορολογική εναρμόνιση με διαφορετική ονομασία και διά της πλαγίας οδού, θα υπονομεύσει τον ανταγωνισμό, τις εισερχόμενες επενδύσεις, την ανάπτυξη και την απασχόληση στην Ευρώπη. Χρειαζόμαστε ανταγωνισμό στον τομέα της φορολογίας, όχι εναρμόνιση. Αν θέλουμε να διασφαλίσουμε ότι η Ευρώπη θα συνεχίσει να αναπτύσσεται και ότι στο μέλλον θα αποτελέσει δυναμική οικονομία παγκοσμίως, τότε πιστεύω ότι χρειαζόμαστε ανταγωνισμό σε αυτόν τον τομέα. Καλώ λοιπόν την Επιτροπή να παρουσιάσει το ταχύτερο δυνατόν την αξιολόγηση αντικτύπου της ΚΕΦΒΕ για την εσωτερική αγορά.
<P>
Φρονώ ότι η Ευρώπη πρέπει να εντείνει τις προσπάθειές της στο πεδίο των διεθνών διαλόγων σχετικά με τις χρηματοπιστωτικές αγορές όχι μόνο με τις "ΠΑ, την Ιαπωνία και την Κίνα αλλά και με άλλες αναδυόμενες οικονομίες, όπως η Ινδία. Μάλιστα, σε σύγκριση με άλλες χώρες, στην Ευρώπη παρουσιάζει στασιμότητα όσον αφορά την ανάπτυξη και τις επενδύσεις στην Ε&Α. Θεωρώ ότι τα κράτη μέλη πρέπει να ενθαρρύνουν τη μεγαλύτερη συνεργασία μεταξύ προϊόντων και υπηρεσιών έντασης τεχνολογίας, προκειμένου να δημιουργηθούν αγορές γνώσης.
<P>
Τέλος, θα ήθελα να πω και πάλι ότι αυτό που χρειαζόμαστε στον φορολογικό τομέα είναι ανταγωνισμός και όχι εναρμόνιση, αν θέλουμε η Ευρώπη να είναι δυναμική οικονομία στο μέλλον.
<SPEAKER ID="015" NAME="Heide Rühle">
εξ ονόματος της Ομάδας Verts/ALE. - (DE) Κύριε Πρόεδρε, θα ήθελα να ευχαριστήσω τον εισηγητή για την εξαίρετη συνεργασία του, καθώς και για τον ανοιχτό και διαφανή τρόπο με τον οποίο εκπόνησε αυτήν την έκθεση. " έκθεση θίγει σημαντικά ζητήματα. " ενίσχυση της εμπιστοσύνης του πληθυσμού στην εσωτερική αγορά αποτελεί καίριο καθήκον και συνεπάγεται ότι, πέραν των οικονομικών ζητημάτων, θα πρέπει να ληφθούν περισσότερο υπόψη θέματα που αφορούν το περιβάλλον και τους καταναλωτές. Άλλο ένα παράδειγμα ελλειμμάτων αυτού του είδους βιώσαμε φέτος το καλοκαίρι, όταν η Mattel, η μεγαλύτερη κατασκευάστρια εταιρεία παιχνιδιών στον κόσμο, υποχρεώθηκε να αποσύρει παιχνίδια για τρίτη φορά μέσα σε ένα μόλις έτος. Οι πολίτες δικαίως αναμένουν ταχεία αντίδραση από την Ευρωπαϊκή Ένωση και την Ευρωπαϊκή Επιτροπή, και εμείς αναμένουμε να δούμε την αναθεώρηση της οδηγίας για την ασφάλεια των παιχνιδιών.
<P>
" έκθεση θίγει τα ουσιώδη θέματα, καθώς και τον ρόλο της φορολογικής πολιτικής, και εδώ η θέση μου είναι εντελώς διαφορετική από εκείνη του προηγούμενου ομιλητή. Θεωρώ σωστό να επισημαίνεται ο κίνδυνος στρέβλωσης του ανταγωνισμού εάν δεν μπορούμε να επιτύχουμε μεγαλύτερη εναρμόνιση στον φορολογικό τομέα. Πρόκειται για άλλο ένα θέμα επί του οποίου αναμένουμε δικαιολογημένα προτάσεις από την Επιτροπή.
<P>
Κατά τη γνώμη μας, οι δηλώσεις για την ενεργειακή πολιτική παρουσιάζουν επίσης προβλήματα. Πέραν του ότι ο διαχωρισμός δικτύων και υπηρεσιών υπέρ των καταναλωτών είναι ένα τόσο κεντρικό ζήτημα -που δεν εξετάζεται εδώ- μας στενοχωρεί που η πυρηνική ενέργεια διαδραματίζει έναν τόσο μεγάλο ρόλο. Τα πάμπολλα ανεπίλυτα θέματα ασφαλείας σε σχέση με την πυρηνική ενέργεια, που διαπιστώθηκαν μόνον φέτος από ατυχήματα σε αντιδραστήρες στη Γερμανία και στη Σουηδία, αγνοήθηκαν παντελώς, όπως και η διαρκής αδυναμία να δοθεί λύση στο πρόβλημα της διάθεσης των πυρηνικών αποβλήτων, καθώς και το γεγονός ότι η επικουρικότητα εξακολουθεί να αποτελεί ένα θέμα. Τα κράτη μέλη αποφάσισαν να εγκαταλείψουν την πυρηνική ενέργεια και γι' αυτό θεωρώ λάθος να παρεμβαίνει εδώ η Ευρωπαϊκή Ένωση παρέχοντας οικονομική ενίσχυση.
<P>
Έλλειψη ισορροπίας διακρίνουμε και στο θέμα της απορρύθμισης των ταχυδρομικών υπηρεσιών. Κατά τη γνώμη μας, το ζήτημα της χρηματοδότησης μιας καθολικής υπηρεσίας σε μικρά κράτη μέλη και σε απομακρυσμένες περιοχές δεν έχει αντιμετωπιστεί σωστά. Εντούτοις, η πρόσβαση σε μία καθολική υπηρεσία είναι καίρια για την αποκατάσταση της εμπιστοσύνης των πολιτών στην εσωτερική αγορά.
<SPEAKER ID="016" NAME="Godfrey Bloom">
εξ ονόματος της Ομάδας IND/DEM. - (EN) Κύριε Πρόεδρε, ο κ. Toubon παραδέχεται ότι "οι πολίτες όλων των κρατών μελών εκφράζουν αμφιβολίες για την εσωτερική αγορά και για τις άλλες κοινές πολιτικές". Ομολογεί ότι η ΕΕ δεν έχει καταφέρει να ξεπεράσει την κρίση εμπιστοσύνης που την μαστίζει. Έπειτα αναφέρεται στο ίδιο το έγγραφο -που είναι τώρα γνωστό ως "μεταρρυθμιστική Συνθήκη" το οποίο προκάλεσε αυτήν την κρίση, δηλώνοντας συγκαταβατικά ότι η συμμετοχή των εθνικών κοινοβουλίων θα τα βοηθήσει να αντιληφθούν καλύτερα τα πλεονεκτήματα της ενιαίας αγοράς.
<P>
Παρεμπιπτόντως, αυτά τα κακόμοιρα και αδαή κοινοβούλια δεν είναι παρά οι δημοκρατικά εκλεγμένοι κυρίαρχοι νομοθέτες 27 ευρωπαϊκών κρατών, σε αντίθεση με τούτη την παράλογη συμβουλευτική συνέλευση η οποία δεν εκπροσωπεί και δεν δύναται να εκπροσωπεί παρά μόνο την Επιτροπή και τις ελίτ που σχετίζονται με αυτήν. Με τον τρόπο αυτό, η εν λόγω έκθεση προωθεί ένα σχέδιο υπονόμευσης της εθνικής αρμοδιότητας για τις καθολικές υπηρεσίες με την αλλαγή του ορισμού των καθολικών υπηρεσιών και τη συμπερίληψη των υπηρεσιών υγείας, με σκοπό τον έλεγχο των δικαιωμάτων πνευματικής ιδιοκτησίας, που θα περιλαμβάνουν, όπως όλοι γνωρίζουμε, διπλώματα ευρεσιτεχνίας για λογισμικό, την προσαρμογή της φορολογίας των επιχειρήσεων χωρίς εκπροσώπηση, τη δημιουργία ενός είδους θρόνου βασιλιά Κανούτου σε μια ισόθερμο αποβλέποντας στην αρπαγή ισχύος και χρημάτων μέσω της εμπορίας εκπομπών διοξειδίου του άνθρακα. Όσο για τις μικρές επιχειρήσεις, όλοι μας γνωρίζουμε ότι η ΕΕ, οι οικονομικοί της εταίροι και ο Παγκόσμιος Οργανισμός Εμπορίου θα συνεχίσουν να τις συνθλίβουν. Κρίση εμπιστοσύνης, κύριε Toubon; Ω ναι, ω ναι!
<SPEAKER ID="017" NAME="Petre Popeangă">
εξ ονόματος της Ομάδας ITS. - (RO) Κύριε Πρόεδρε, δεν μπορούμε παρά να επικροτήσουμε μια ανάλυση της εξέλιξης της ενιαίας αγοράς -αυτού του κεντρικού στόχου του ευρωπαϊκού εγχειρήματος- 50 χρόνια μετά την απαρχή της. Εντούτοις, δεν είναι βέβαιο ότι έχει σημειωθεί ουσιαστική πρόοδος· το εγχείρημα παρουσιάζει σοβαρή καθυστέρηση έναντι του προτεινόμενου χρονοδιαγράμματος.
<P>
" κατάσταση είναι λυπηρή έχοντας υπόψη το γεγονός ότι αυτό το σημαντικό μέσο αλληλεγγύης που περιλαμβάνει τις τέσσερεις θεμελιώδεις ελευθερίες (ελεύθερη κυκλοφορία προσώπων, εμπορευμάτων, κεφαλαίων και υπηρεσιών) δεν συμβάλλει με συνέπεια στην επίτευξη του ευρωπαϊκού εγχειρήματος.
<P>
Χωρίς να προσεγγίσω πολύ αναλυτικά το ζήτημα της οικοδόμησης της ενιαίας αγοράς, θέλω να επισημάνω ότι η επίτευξη αυτού του στόχου θα προσκρούσει σε ορισμένες δυσκολίες για τρεις τουλάχιστον λόγους. Το υφιστάμενο χάσμα μεταξύ των διαφορετικών επιπέδων λειτουργικότητας και αποδοτικότητας των εθνικών αγορών: θεωρητικά, όλες οι οικονομίες που στηρίζονται σε σχέσεις ελεύθερης αγοράς είναι λειτουργικές· πρακτικά όμως, η λειτουργικότητα της αγοράς εξαρτάται από μια σειρά πολιτικών, οικονομικών, κοινωνικών, πολιτισμικών και, κυρίως, ιστορικών παραγόντων που καθορίζουν τον χαρακτήρα μιας αγοράς ως περισσότερο ή λιγότερο λειτουργικής· αυτό το χάσμα έχει δυσμενείς επιπτώσεις για την οικοδόμηση της ενιαίας αγοράς.
<P>
Τα μέτρα προστατευτισμού που έχουν θεσπίσει ορισμένα κράτη, ιδίως τα κράτη με αναπτυγμένες οικονομίες, δεν επιτρέπουν σε λιγότερο αναπτυγμένες αγορές να προοδεύσουν και αυτή η κατάχρηση οικονομικής ισχύος μειώνει σημαντικά το δικαίωμά τους να απολαμβάνουν τα οφέλη που προσφέρουν τα αποτελέσματα του ανταγωνισμού, κάτι που αποτελεί ουσιώδες δημοκρατικό στοιχείο της ενιαίας αγοράς.
<P>
Τέλος, η απουσία κοινών νομικών διατάξεων, ιδίως στον τομέα της φορολογίας, έχει αρνητικές επιπτώσεις για το εγχείρημα της ενιαίας αγοράς, αν λάβουμε υπόψη το γεγονός ότι η φορολογική ετερογένεια ενδέχεται να προκαλέσει εντάσεις μεταξύ των κρατών μελών.
<P>
Στηρίζω την έκθεση, όμως θεωρώ ότι, προκειμένου να εξασφαλιστεί μεγαλύτερος βαθμός συνέπειας, έπρεπε να είχε διενεργηθεί ανάλυση των εθνικών αγορών στα κράτη με λιγότερο αναπτυγμένες οικονομίες, ιδίως σε νέα κράτη μέλη όπως η Ρουμανία, και, μετά την εξέταση των αποτελεσμάτων, να ληφθούν μέτρα σύγκλισης προς τις αναπτυγμένες οικονομίες, καθώς αυτό αποτελεί όρο εκ των ων ουκ άνευ για την οικοδόμηση της ευρωπαϊκής ενιαίας αγοράς.
<SPEAKER ID="018" NAME="Jana Bobošíková" AFFILIATION="NI">
(CS) Κυρίες και κύριοι, αναμφίβολα η κοινή αγορά είναι ο ακρογωνιαίος λίθος της ανταγωνιστικότητας της Ευρωπαϊκής Ένωσης και της ικανοποίησης του καταναλωτή.
<P>
Στην έκθεση επί της οποίας συζητούμε σήμερα δηλώνεται με σαφήνεια, και πολύ ορθώς κατά τη γνώμη μου, ότι αυτή η αγορά, για την οποία μπορούμε να είμαστε υπερήφανοι, έχει οικοδομηθεί βάσει των αρχών του οικονομικού ανταγωνισμού. Γι' αυτό και θα ήθελα να επισημάνω ότι σήμερα η ενιαία αγορά διατρέχει κίνδυνο. " μεταρρυθμιστική Συνθήκη που εγκρίθηκε κατά την πορτογαλική Προεδρία αντιπροσωπεύει τον κίνδυνο αυτό. Σύμφωνα με την εντολή της γερμανικής Προεδρίας, ο ανόθευτος ανταγωνισμός πρέπει να εξαλειφθεί πλήρως από τους θεμελιώδεις στόχους της Ένωσης, οι οποίοι είναι πάντα κρίσιμοι για την επίλυση ενδεχόμενων διενέξεων. Το μόνο που απομένει είναι η δημιουργία μιας εσωτερικής αγοράς από την Ένωση. Έτσι, ο οικονομικός ανταγωνισμός εξορίζεται σε κάποιο συμπληρωματικό πρωτόκολλο το οποίο δεν διαθέτει το κύρος της μεταρρυθμιστικής Συνθήκης.
<P>
Όταν εγκριθεί η Συνθήκη, η προάσπιση των αρχών του ανόθευτου ανταγωνισμού εντός της Ένωσης θα είναι ακόμη πιο δύσκολη από ό,τι είναι σήμερα. Αυτό δεν πρόκειται να ενισχύσει ούτε την ανταγωνιστικότητα της Ένωσης ούτε την ικανοποίηση των καταναλωτών.
<SPEAKER ID="019" NAME="Andreas Schwab" AFFILIATION="PPE-DE">
(DE) Κύριε Πρόεδρε, κυρίες και κύριοι, αξιότιμοι συνάδελφοι, το πρώτο πράγμα που οφείλω να πράξω είναι να ευχαριστήσω τον εισηγητή, Jacques Toubon, που ήταν επίσης αρμόδιος για την επεξεργασία της θέσης μας στην Ομάδα ΕΛΚ-ΕΔ, σε στενή συνεργασία με αντιπροσώπους κρατών μελών της βόρειας, νότιας, ανατολικής και δυτικής Ευρώπης.
<P>
Κατόπιν εποικοδομητικής ανταλλαγής απόψεων, συμφωνήσαμε ότι οι θετικές πτυχές της εσωτερικής αγοράς υπερβαίνουν κατά πολύ τα όσα γνωρίζει η κοινή γνώμη και επίσης τα όσα αναγνωρίστηκαν σε ορισμένες συζητήσεις εδώ στο Κοινοβούλιο. Επίσης, συμφωνούμε ότι η Επιτροπή και οι υπηρεσίες που διαθέτει στον τομέα των δημοσίων σχέσεων θα έχουν έναν πολύ σημαντικό ρόλο να διαδραματίσουν, προκειμένου να καταστήσουν τους εργαζομένους περισσότερο ενήμερους για τα εγγενή πλεονεκτήματα της αγοράς.
<P>
Κατά την άποψή μου, και υπό το πρίσμα της συγχώνευσης των Suez και Gaz de France, η δοκιμασία εσωτερικής αγοράς -η οποία προτείνεται στην παρούσα έκθεση και την οποία εμείς, στην Ομάδα ΕΛΚ-ΕΔ, στηρίζουμε- θα μπορούσε να μεταφερθεί ορθώς στην εθνική νομοθεσία. Θα ήταν επίσης εντελώς εύλογο να ρωτήσει κανείς εάν τέτοιες συγχωνεύσεις, ή άλλες εξελίξεις σε επίπεδο κρατών μελών, ενδέχεται να μην υποβληθούν ορθώς σε μια τέτοια δοκιμασία, προκειμένου να εξεταστεί ο αντίκτυπός τους στην εσωτερική αγορά και να διερευνηθεί κατά πόσον, εντός της εν λόγω αγοράς, παράγουν θετικά αποτελέσματα για τους απλούς πολίτες.
<P>
Στην έκθεση προσθέσαμε και ένα χωρίο σχετικά με τις υπηρεσίες κοινής ωφελείας, που προφανώς είναι εύλογο τώρα ενόψει της νέας νομικής βάσης που δημιουργήθηκε από τη μεταρρυθμιστική Συνθήκη, όπως ήδη αναφέρθηκε. Επίσης, συμφωνούμε ότι η εσωτερική αγορά είναι το στοιχείο-κλειδί της Ευρώπης στο πλαίσιο της παγκοσμιοποίησης. Μόνο μια εσωτερική αγορά που λειτουργεί εύρυθμα μπορεί να προσφέρει προστασία έναντι ορισμένων εξελίξεων στις διεθνείς αγορές. Διότι δεν μπορούμε να βασιζόμαστε αποκλειστικά σε συστήματα ελέγχου, κυρία Rühle, όσο αποτελεσματικά και αν υπήρξαν σε σχέση με τις ανακλήσεις ορισμένων κατασκευαστών παιχνιδιών: πρέπει επίσης να απευθυνθούμε στο φιλότιμο και στη χαρακτηριστική ποιότητα των δικών μας ευρωπαίων κατασκευαστών, γιατί ποτέ δεν θα μπορέσουμε να τα ελέγξουμε όλα.
<P>
Περιμένουμε με ανυπομονησία τις προτάσεις της Επιτροπής ως απάντηση σε αυτήν την έκθεση, κατά την επανεξέταση της εσωτερικής αγοράς το φθινόπωρο, και ευελπιστούμε ότι θα είμαστε σε θέση να λάβουμε περαιτέρω αποφάσεις για τη σωστή κατεύθυνση της εσωτερικής αγοράς βάσει της έκθεσης που θα εγκρίνει η Επιτροπή στη φάση αυτή.
<SPEAKER ID="020" NAME="Evelyne Gebhardt" AFFILIATION="PSE">
(DE) Κύριε Πρόεδρε, εξ ονόματος της Ομάδας των Σοσιαλδημοκρατών, θα ήθελα και εγώ να ευχαριστήσω τον κ. Toubon για μια έκθεση, την οποία μπορούμε, σε γενικές γραμμές, να στηρίξουμε, διότι περιλαμβάνει πάρα πολλές θετικές πτυχές που είναι εξαιρετικά σημαντικές για την ομάδα μας. Αυτό είναι καλό, γιατί εδώ συζητάμε για το μέλλον της εσωτερικής αγοράς· συζητάμε για τις απαντήσεις στα ερωτήματα που θέτουν οι πολίτες που ζουν στην Ευρωπαϊκή Ένωση· και συζητάμε για την εμπιστοσύνη στις πολιτικές της Ευρωπαϊκής Ένωσης.
<P>
Στην κ. Riis-Jørgensen, θα ήθελα να πω το εξής: δεν αρκεί να διαβάζει κανείς μόνον εκείνα τα αποσπάσματα που του προκαλούν ιδιαίτερη προσωπική ευχαρίστηση· πρέπει να εξετάζει το κείμενο στο σύνολό του. Πουθενά δεν αναφέρεται ότι ο ελεύθερος ανταγωνισμός, η εσωτερική αγορά και η απορρύθμιση αποτελούν τις μοναδικές προτεραιότητες. Το αντίθετο, μάλιστα, καθότι έχουν συμπεριληφθεί πάρα πολλές σοσιαλδημοκρατικές απόψεις. Για να δώσω ένα παράδειγμα, στην παράγραφο 8 διευκρινίσαμε τη σημασία της αξιολόγησης του αντικτύπου, πράγμα ιδιαίτερα σχετικό όσον αφορά τα κοινωνικά δικαιώματα και το εργατικό δίκαιο. Αυτό είναι το κλειδί για την επίτευξη του πολυειπωμένου στόχου, ήτοι να εγγυηθούμε ότι οι άνθρωποι προηγούνται της οικονομίας και όχι το αντίστροφο - και αυτό πρέπει να αποτελεί την προτεραιότητα κάθε πολιτικής για την οποία εργαζόμαστε.
<P>
Μία άλλη πτυχή της έκθεσης, που εμείς οι σοσιαλδημοκράτες θεωρούμε πολύ θετική, είναι η τάση επέκτασης του πεδίου εφαρμογής της εναρμόνισης, σε αντιδιαστολή με μια απλή αμοιβαία αναγνώριση. " αμοιβαία αναγνώριση αυτή καθαυτή δεν είναι κακή, αλλά η εναρμόνιση είναι καλύτερη. Στην ουσία δίνουμε μια απάντηση η οποία δεν προσφέρει μόνο ένα αποτελεσματικό είδος προστασίας υψηλού επιπέδου για τους πολίτες, αλλά καθιστά επίσης σαφές ότι δεν μπορούμε να έχουμε ένα σενάριο ανταγωνισμού μεταξύ των κοινωνικών συστημάτων των κρατών μελών· αυτό που επιδιώκουμε είναι συνεργασία μεταξύ των διαφορετικών κοινωνικών συστημάτων, βάσει των υψηλότερων δυνατών αξιών. Αυτό είναι εξαιρετικά σημαντικό και πολύ καλά κάναμε που το διασαφηνίσαμε.
<P>
Για εμάς τους σοσιαλδημοκράτες ήταν επίσης εξαιρετικά σημαντικό το ότι επετεύχθη την τελευταία στιγμή συμφωνία για τις υπηρεσίες κοινής ωφελείας. Επικροτώ το γεγονός ότι το Ευρωπαϊκό Λαϊκό Κόμμα προχώρησε ένα βήμα επί τη βάσει του κειμένου που εκπονείται επί του παρόντος για τη Συνθήκη για την Ευρωπαϊκή Ένωση. Είναι σωστό η προάσπιση των υπηρεσιών κοινής ωφελείας να αποτελεί μία από τις προτεραιότητές μας και να δίνουμε απάντηση στις ανασφάλειες δικαίου που αντιμετωπίζουν επί του παρόντος τέτοιες υπηρεσίες στην Ευρωπαϊκή Ένωση, προκειμένου να παράσχουμε προστασία στην κοινή γνώμη και να καλύψουμε τη ζήτηση στον εν λόγω τομέα.
<P>
Υπάρχει, ωστόσο, ένα σημείο με το οποίο δεν μπορούμε να συμφωνήσουμε εμείς ως σοσιαλδημοκράτες, και δεν είναι άλλο από τη "δοκιμασία εσωτερικής αγοράς". Πουθενά στο κείμενο, κύριε Schwab, δεν αναφέρεται η εν λόγω δοκιμασία εσωτερικής αγοράς, και θα σας πρότεινα να ξαναδιαβάσετε το κείμενο πιο προσεκτικά. " δοκιμασία εσωτερικής αγοράς δεν αποτελεί κριτήριο που εμείς οι σοσιαλδημοκράτες θέλουμε να εφαρμόσουμε -ή τουλάχιστον όχι έως ότου δοθεί παρόμοια έμφαση σε άλλες δοκιμασίες όπως η ενσωμάτωση της διάστασης του φύλου ή ο κοινωνικός αντίκτυπος, που απορρέουν από τις Συνθήκες. Όσο δοκιμασίες όπως αυτές, οι οποίες απαιτούνται από τις Συνθήκες της Ευρωπαϊκής Ένωσης, δεν διεξάγονται σε τακτική βάση, δεν μπορούμε να εγκρίνουμε μία δοκιμασία που δεν προβλέπεται καν στις Συνθήκες. Αυτό είναι άλλο ένα σημείο για το οποίο η θέση μας πρέπει να είναι πολύ σαφής.
<SPEAKER ID="021" NAME="Hans-Peter Martin" AFFILIATION="NI">
(DE) Κύριε Πρόεδρε, η εσωτερική αγορά ασφαλώς λειτουργεί αν χρησιμοποιήσουμε ως κριτήριο μέτρησης τη γενική οικονομική ανάπτυξη. Ασφαλώς και λειτουργεί αν απλώς δεχτούμε ότι αυτό που βιώνουμε -από τότε που έχουμε εσωτερική αγορά στην Ευρώπη- αποτελεί τη μεγαλύτερη ανακατανομή πλούτου στην ιστορία αυτής της ηπείρου σε καιρό ειρήνης.
<P>
Ωστόσο, από την άποψη της αποδοχής που τυγχάνει εκ μέρους των πολιτών, η εσωτερική αγορά ασφαλώς και δεν λειτουργεί. Γιατί; Ακριβώς διότι υπάρχει αυτή η τεράστια διάσταση ως προς τα επίπεδα πλούτου, διότι τα μη δεδουλευμένα έσοδα αυξάνονται πολύ ταχύτερα από τους μισθούς - και γι' αυτόν τον λόγο, 15 χρόνια μετά τον Jacques Toubon, η παρούσα έκθεση θα θεωρείται ισχυρή απόδειξη της αποτυχίας των σοσιαλιστών και των σοσιαλδημοκρατών. Αν διαβάσετε τα σχέδια τροπολογίας για την έκθεση αυτή, δεν θα εκπλαγείτε. Απαιτούνται αποτελεσματικοί μηχανισμοί ρύθμισης, επανεξέταση της στρατηγικής για την εσωτερική αγορά, πρωτοβουλίες για την ενίσχυση της κοινωνικής ατζέντας και μία ρήτρα κοινωνικής διασφάλισης.
<P>
Οι σοσιαλδημοκράτες ήταν για πολύν καιρό η συντριπτική πλειοψηφία στην Ευρώπη, και μετά από 15 χρόνια θα καταλάβουμε ότι δεν κατάφεραν απολύτως τίποτα και ότι είναι υπεύθυνοι για την αύξηση της ριζοσπαστικοποίησης στα πολιτικά περιθώρια της Ευρώπης.
<SPEAKER ID="022" NAME="John Purvis" AFFILIATION="PPE-DE">
(EN) Κύριε Πρόεδρε, διαπιστώνω με ικανοποίηση ότι το μεγαλύτερο μέρος της συμβολής της ομάδας μας στη γνωμοδότηση της Επιτροπής Οικονομικών και Νομισματικών Θεμάτων έχει ενσωματωθεί στην εξαίρετη έκθεση του κ. Toubon. " υλοποίηση μιας ολοκληρωμένης ενιαίας αγοράς έχει καίρια σημασία για την οικονομική επιτυχία της Ευρώπης.
<P>
Ειδικότερα, τα διάφορα νομοθετικά μέτρα που υιοθετήθηκαν προσφάτως στον τομέα των χονδρικών χρηματοοικονομικών υπηρεσιών προώθησαν σημαντικά τη δημιουργία μιας ενιαίας ευρωπαϊκής αγοράς στον εν λόγω τομέα, εξασφαλίζοντας υψηλές ρυθμιστικές προδιαγραφές και μετακύλιση πλεονεκτημάτων στον πελάτη. Σε πολλές περιπτώσεις οι προδιαγραφές αυτές αποκτούν καθολικό χαρακτήρα, και το επόμενο βήμα είναι να διασφαλιστεί ότι οι ρυθμίσεις που διέπουν αυτόν τον τομέα θα εφαρμοστούν καταλλήλως και με συνέπεια σε όλη την Ευρωπαϊκή Ένωση.
<P>
Βεβαίως, θα αντιδράσουμε σε περαιτέρω άσκοπες ρυθμίσεις. Υπάρχουν, ωστόσο, πολλά πολιτισμικά, παραδοσιακά, νομικά και φορολογικά εμπόδια τα οποία εξακολουθούν να θέτουν φραγμούς στην ενιαία αγορά στον τομέα των χρηματοοικονομικών υπηρεσιών σε επίπεδο λιανικής. Συνεπώς, αναμένουμε με ενδιαφέρον να εξετάσουμε τις Λευκές Βίβλους της Επιτροπής για τις λιανικές χρηματοοικονομικές υπηρεσίες και τις ενυπόθηκες πιστώσεις, για να δούμε πώς μπορούν να επιτευχθούν βελτιώσεις με την ελάχιστη δυνατή παρεμβατικότητα.
<P>
Θέλω να αναφέρω τη διαδικασία Lamfalussy, καθότι μέχρι στιγμής έχει συμβάλει σε μεγάλο βαθμό στην προσαρμογή της βασικής νομοθεσίας για τις χρηματοοικονομικές υπηρεσίες στον πραγματικό κόσμο των φορέων της αγοράς και των ρυθμιστικών φορέων. " διαδικασία βρίσκεται ακόμη σε δοκιμαστικό στάδιο, όμως έχει εφαρμοστεί σε πολλά νομοθετήματα και οι αρχικές ενδείξεις είναι θετικές. Παρότι οι περισσότερες από τις τροπολογίες της Οικονομικής Επιτροπής συμπεριλήφθηκαν στην εξαίρετη έκθεση του κ. Toubon, λυπούμαι για το γεγονός ότι οι τροπολογίες που σχετίζονται με τη διαδικασία Lamfalussy δεν έχουν ενταχθεί στο κείμενο.
<P>
Ένας τομέας αρμοδιότητας της Οικονομικής Επιτροπής που εξακολουθεί να θέτει εμπόδια στη λειτουργία της ενιαίας αγοράς είναι το σύστημα φορολογίας. Αν και αναγνωρίζουμε πλήρως τον κανόνα της ομοφωνίας σε αυτόν τον ευαίσθητο τομέα και το κυρίαρχο δικαίωμα των κρατών μελών να θεσπίζουν ανεξάρτητα τους φορολογικούς τους συντελεστές, τα σημερινά συστήματα ΦΠΑ και ειδικών φόρων κατανάλωσης παρακωλύουν σαφώς την ολοκλήρωση της ενιαίας αγοράς και τα οφέλη της για τους καταναλωτές και τις επιχειρήσεις. Απευθύνουμε, λοιπόν, έκκληση στην Επιτροπή να καταθέσει πρακτικές προτάσεις με σκοπό να αναβαθμιστεί η δυνατότητα των πολιτών της ΕΕ να απολαμβάνουν πλήρη δικαιώματα ως προς την ελεύθερη κυκλοφορία των εμπορευμάτων, ιδίως όσον αφορά τα φορολογικά καθεστώτα που ισχύουν για τις διαδικτυακές και διασυνοριακές αγορές.
<SPEAKER ID="023" NAME="Arlene McCarthy" AFFILIATION="PSE">
(EN) Κύριε Πρόεδρε, ως πρόεδρος της Επιτροπής Εσωτερικής Αγοράς και Προστασίας των Καταναλωτών, θέλω να συγχαρώ τον κ. Toubon, κυρίως για τον τρόπο με τον οποίο εργάστηκε προκειμένου να εξασφαλίσει συναίνεση μεταξύ όλων των πολιτικών ομάδων υπέρ μιας σειράς συστάσεων σχετικά με την επανεξέταση της εσωτερικής αγοράς, τις οποίες είμαι βέβαιη ότι η Επιτροπή θα λάβει υπόψη, όπως και τη σημερινή συζήτηση.
<P>
Θέλω να υπογραμμίσω ορισμένες από τις προτάσεις που πιστεύω ότι έχουν καίρια σημασία για τη συμμετοχή των πολιτών στην πρόοδο και την ανάπτυξη της εσωτερικής αγοράς και ειδικότερα την ενίσχυση της εμπιστοσύνης. " μεγαλύτερη συμμετοχή των εθνικών κοινοβουλίων, ώστε να αντικατοπτρίζονται καλύτερα οι διαφορετικές απόψεις των κρατών μελών και των πολιτών τους, αποτελεί πολύ σημαντική πρόταση. Εξίσου σημαντική είναι η συμπερίληψη των κοινωνικών και περιβαλλοντικών διαστάσεων της εσωτερικής αγοράς, αναμφίβολα δε η εσωτερική αγορά πρέπει να συνεχίσει να προσφέρει περισσότερες δυνατότητες επιλογών, καλύτερη ποιότητα και ανταγωνιστικές τιμές για τους καταναλωτές και τις μικρές επιχειρήσεις μας.
<P>
" μείωση των διοικητικών επιβαρύνσεων και η ενίσχυση της καινοτομίας, παράλληλα με την προστασία της πνευματικής μας ιδιοκτησίας, θα μας επιτρέψουν να είμαστε ανταγωνιστικοί στην παγκόσμια σκηνή. " εμπιστοσύνη των καταναλωτών στην εσωτερική αγορά μπορεί να λειτουργήσει μόνον όταν οι πολίτες είναι σε θέση να δουν τα οφέλη και να απολαύσουν τα δικαιώματα και τις ευκαιρίες που έχουν ως μέλη της ΕΕ. Συνεπώς, ευελπιστώ ότι θα προχωρήσουμε πέρα από την απλή προστασία των καταναλωτών μας, ώστε να εξασφαλίσουμε την αποζημίωσή τους σε περιπτώσεις που εμφανίζονται προβλήματα.
<P>
Στο πλαίσιο αυτό, θέλω να αναφερθώ στο πολύ σημαντικό έργο που συντελείται από το δίκτυο SOLVIT και τα ευρωπαϊκά κέντρα καταναλωτή. Αυτά τα άτυπα, πρακτικά δίκτυα προσφέρουν γρήγορες λύσεις σε πολύ σύνθετα προβλήματα σε ένα περιβάλλον που οι πολίτες μας θεωρούν έντονα γραφειοκρατικό. Ένας από τους λόγους για τους οποίους δεν επιθυμούν να πραγματοποιούν διασυνοριακές αγορές είναι το γεγονός ότι δεν πιστεύουν ότι θα αποζημιωθούν σε περίπτωση που παρουσιαστεί πρόβλημα. " Επιτροπή πρέπει, συνεπώς, να ενισχύσει αυτά τα δίκτυα ως αναπόσπαστο στοιχείο της διαδικασίας επανεξέτασης. Νομίζω, κύριε Επίτροπε, ότι έχουμε τους ίδιους στόχους: να δημιουργήσουμε μια εσωτερική αγορά που θα είναι χρήσιμη και θα λαμβάνει υπόψη τις ανάγκες όλων των εμπλεκομένων -το αναφέρατε αυτό στην εισαγωγική σας ομιλία- και φρονώ ότι πρέπει τώρα να συνεργαστούμε μαζί σας για να διασφαλίσουμε ότι οι πολίτες μας θα συνεχίσουν να απολαμβάνουν ικανοποιητικό επίπεδο πρόσβασης στην εσωτερική αγορά, στα οφέλη της αλλά και στην αναγκαία προστασία, με δυνατότητες αποκατάστασης και αποζημίωσης.
<SPEAKER ID="024" NAME="Alexander Stubb" AFFILIATION="PPE-DE">
(EN) Κύριε Πρόεδρε, κύριε Επίτροπε, θέλω να διατυπώσω τρεις επισημάνσεις. " πρώτη είναι η έκφραση ευχαριστιών στον κ. Toubon για τον τρόπο που διηύθυνε την όλη διαδικασία. Νομίζω ότι όλοι, και στη δεξιά και στην αριστερή πτέρυγα του Σώματος, είναι πραγματικά πολύ ικανοποιημένοι με τον τρόπο που εξελίχθηκε η διαδικασία. Θεωρώ ότι η έκθεση είναι πολύ καλή και ισορροπημένη.
<P>
" δεύτερη επισήμανσή μου αφορά την προώθηση της ιδέας της εσωτερικής αγοράς. Φρονώ ότι το έγγραφο αυτό επιχειρεί να παρουσιάσει με θετικό τρόπο στους πολίτες την εσωτερική αγορά, κάτι που οφείλουμε πραγματικά να κάνουμε. Κύριε Goebbels, μιλήσατε νωρίτερα για το λεγόμενο "σκανδιναβικό μοντέλο". Επιτρέψτε μου λοιπόν να σας πω ότι, ενώ πράγματι το σκανδιναβικό μοντέλο χαρακτηρίζει η κοινωνική προστασία, το έτερο στοιχείο της είναι ο ανοικτός χαρακτήρας της οικονομίας. Αυτές είναι οι χώρες που τηρούν πλήρως τους κανόνες της ενιαίας αγοράς - ελεύθερη κυκλοφορία εμπορευμάτων, ελεύθερη κυκλοφορία υπηρεσιών -με πολωνούς υδραυλικούς!- ελεύθερη κυκλοφορία κεφαλαίων και ελεύθερη κυκλοφορία προσώπων, καθώς δέχονται άτομα από άλλες χώρες που έρχονται για να εργαστούν, πρόκειται λοιπόν ταυτόχρονα για ανοικτές οικονομίες. Αυτό που θέλω να πω είναι ότι δεν πρέπει να μεμφόμαστε την ενιαία αγορά, διότι είναι ίσως το καλύτερο πράγμα που έχουμε ποτέ κάνει στην Ευρωπαϊκή Ένωση.
<P>
Τέλος, επιτρέψτε μου να σας αναφέρω ένα παράδειγμα του πώς δεν λειτουργεί η ενιαία αγορά. Πρόκειται για πραγματικό περιστατικό. Ένας πιλότος της φινλανδικής Finnair αγόρασε ένα αυτοκίνητο στην Ιταλία -δεν θα αναφέρω το είδος του αυτοκινήτου- στις αρχές του καλοκαιριού. Μισή ώρα αφού έφυγε από το κατάστημα οδηγώντας το νέο του αυτοκίνητο τον σταμάτησε η αστυνομία. Του αφαίρεσαν τις προσωρινές πινακίδες κυκλοφορίας, που ήταν νόμιμες και είχαν αγοραστεί στη Γερμανία, και κατάσχεσαν το αυτοκίνητο, το οποίο αρνούνται να επιστρέψουν πριν από τη διεξαγωγή της δικαστικής διαδικασίας τον Δεκέμβριο. Δεν αποκλείεται να χάσει το αυτοκίνητό του, και μιλάμε εν προκειμένω για μια εσωτερική αγορά στην οποία θα έπρεπε να ισχύει η πλήρης και ελεύθερη κυκλοφορία των εμπορευμάτων. Αυτό λοιπόν που θέλω να πω είναι ότι η έκθεση αυτή είναι εξαιρετική και καταδεικνύει ότι πρέπει πραγματικά να συνεχίσουμε να εφαρμόζουμε και να βελτιώνουμε την ενιαία αγορά, με την ενδεδειγμένη ισορροπία μεταξύ του ελεύθερου ανταγωνισμού και της κοινωνικής προστασίας.
<SPEAKER ID="025" NAME="Gabriela Creţu" AFFILIATION="PSE">
(RO) Κύριε Πρόεδρε, αξιότιμοι συνάδελφοι, η ανάπτυξη της ενιαίας αγοράς είναι κεντρικός παράγοντας της ευρωπαϊκής ολοκλήρωσης. Εντούτοις, δεν πρέπει να αντιμετωπίζεται ως αυτοσκοπός έναντι του οποίου δεν έχουν σημασία οι κοινωνικές συνέπειες.
<P>
Με την τελευταία διεύρυνση, η Ευρωπαϊκή Ένωση κατέστη περισσότερο ανομοιογενής οικονομικά από κάθε άλλη φορά στο παρελθόν. Αυτή η έλλειψη ομοιογένειας μπορεί να θεωρείται πλεονέκτημα για ορισμένες νεοφιλελεύθερες πολιτικές αλλά όχι για όλους τους πολίτες. Ο ανταγωνισμός είναι για τις επιχειρήσεις, η αλληλεγγύη για τους ανθρώπους, όπως έχει δηλώσει ο Jacques Delors.
<P>
Πέρα από τα αναμφίβολα θετικά στοιχεία της, η έκθεση Toubon έχει ορισμένες αδυναμίες σε αυτόν τον τομέα. Θεωρητικά, όλοι υποστηρίζουμε τη στρατηγική της Λισαβόνας και μια κοινωνία βασισμένη στη γνώση με υψηλής ποιότητας θέσεις απασχόλησης, όπου το συγκριτικό πλεονέκτημα δεν μπορεί να είναι το φθηνό εργατικό δυναμικό. Στην έκθεση αναφέρεται επίσης ότι ένας σημαντικός τρόπος ενίσχυσης της ανταγωνιστικότητας των επιχειρήσεων είναι η κινητικότητα των εργαζομένων, η οποία πρέπει να ενθαρρύνεται.
<P>
Ως σοσιαλιστές, θεωρούμε ότι η άρση όλων των εμποδίων ενόψει της ελεύθερης κυκλοφορίας των προσώπων και του εργατικού δυναμικού είναι θεμελιώδες δικαίωμα το οποίο κατοχυρώνεται από τις Συνθήκες. " ενθάρρυνση της κινητικότητας για αποκλειστικά οικονομικούς λόγους προκαλεί ήδη σοβαρές κοινωνικές επιπτώσεις στις χώρες προέλευσης των εργαζομένων: πέρα από τα πραγματικά εισοδήματα, σημειώνεται απώλεια ειδικευμένου και εκπαιδευμένου εργατικού δυναμικού, παρατηρείται πληθυσμιακή συρρίκνωση και μείωση του ενεργού πληθυσμού, ενώ χιλιάδες παιδιά ζουν χωρίς γονείς και έχουν ανάγκη ειδικών εκπαιδευτικών και κοινωνικών υπηρεσιών.
<P>
Το μακροπρόθεσμο κοινωνικό και ανθρώπινο κόστος δεν είναι ακόμη γνωστό. Συνεπώς, ζητούμε τη μελέτη του συγκεκριμένου αυτού θέματος, διότι τα οικονομικά μέτρα δεν πρέπει ποτέ να υπονομεύουν την κοινωνική διάσταση.
<P>
(Χειροκροτήματα)
<SPEAKER ID="026" NAME="Luisa Fernanda Rudi Ubeda" AFFILIATION="PPE-DE">
(ES) Κύριε Πρόεδρε, καταρχάς επιτρέψτε μου να συγχαρώ τον εισηγητή, κ. Toubon, για το περιεχόμενο της έκθεσής του και για την ικανότητα που είχε να εξασφαλίσει μια ευρεία βάση υποστήριξης για την υιοθέτησή της σε αυτήν την Ολομέλεια.
<P>
Με το να επιβεβαιώσει κανείς σε αυτό το σημείο ότι έχει σημειωθεί μεγάλη πρόοδος στην οικοδόμηση μιας ενιαίας αγοράς στην Ευρωπαϊκή Ένωση δηλώνει το προφανές, ωστόσο είναι επίσης σημαντικό να επαναλάβουμε, όσο προφανές και αν είναι, ότι έχουμε ακόμη πολύ δρόμο να διανύσουμε.
<P>
Πιστεύω πως από την εμπειρία μας καταδεικνύεται ότι οι ανοιχτές οικονομίες είναι οι οικονομίες που αναπτύσσονται περισσότερο και ότι η αύξηση του ανταγωνισμού μεταφράζεται πάντα σε οφέλη για τους καταναλωτές από την άποψη της ποιότητας και της τιμής των αγαθών και των υπηρεσιών που ανταγωνίζονται ή εμφανίζονται στην αγορά.
<P>
Σε μια παγκοσμιοποιημένη αγορά, όπως είναι η αγορά του σημερινού κόσμου, είναι αδύνατον να πιστεύουμε ότι μπορεί να επιτευχθεί πρόοδος με τη χρήση προστατευτικών μέτρων, και φυσικά η Ευρωπαϊκή Ένωση, ως παγκόσμιος οικονομικός παράγοντας, θα είναι σε θέση να έχει ισχυρή οικονομία μόνο αν συνεχίσει να επιδιώκει μέτρα ελευθέρωσης, οικοδόμησης και εμβάθυνσης της ενιαίας αγοράς.
<P>
Σε πολλές περιπτώσεις οι άνθρωποι περιγράφουν την αύξηση του ανταγωνισμού και τα μέτρα ελευθέρωσης στην ευρωπαϊκή αγορά ως εγκατάλειψη του ευρωπαϊκού κοινωνικού μοντέλου ή ως απώλεια της προστασίας που προσφέρουν τα κοινωνικά δικαιώματα. Πιστεύω ότι ισχύει ακριβώς το αντίθετο, δηλαδή ότι για να συνεχίσει το ευρωπαϊκό κοινωνικό μοντέλο να αναπτύσσεται, για να συνεχίσουν οι ευρωπαίοι πολίτες να απολαμβάνουν μέτρα κοινωνικής προστασίας και καλές κοινωνικές υπηρεσίες, είναι σημαντικό να αναπτύσσεται η ευρωπαϊκή οικονομία και η ανάπτυξη αυτή, το τονίζω, θα είναι δυνατή μόνον εάν εμβαθύνουμε την ενιαία ευρωπαϊκή αγορά.
<P>
Είπα ότι έχει σημειωθεί μεγάλη πρόοδος, αλλά ότι πρέπει να γίνουν πολλά ακόμη, και ένας από τους συναδέλφους μου μόλις έδωσε πολύ μερικά συγκεκριμένα παραδείγματα επ' αυτού. Πιστεύω ότι είναι σημαντικό να αρθούν οι φραγμοί, ούτως ώστε οι μικρομεσαίες επιχειρήσεις να μπορούν να λειτουργούν σε ολόκληρη την Ευρωπαϊκή Ένωση. Είναι επίσης σημαντικό, όπως δηλώνεται στην έκθεση, να διερευνηθεί και να αναπτυχθεί η αγορά των λιανικών χρηματοοικονομικών υπηρεσιών, και ιδιαίτερα τα δικαιώματα πνευματικής ιδιοκτησίας.
<P>
Θέλω να ζητήσω από την Επιτροπή να απευθύνει έκκληση στις εθνικές κυβερνήσεις και στο Συμβούλιο, προκειμένου να διασφαλιστεί ότι οι κοινοτικές διατάξεις μεταφέρονται δεόντως στην εθνική νομοθεσία.
<SPEAKER ID="027" NAME="Wolfgang Bulfon" AFFILIATION="PSE">
(DE) Κύριε Πρόεδρε, είμαστε υπέρ της άρσης των περιορισμών που αφορούν την εσωτερική αγορά, προκειμένου να προωθηθούν οι θετικές επιπτώσεις της, όπως η αειφόρος ανάπτυξη, και σε αυτήν τη διαδικασία πρέπει να δοθεί ανάλογη προσοχή στις κοινωνικές διασφαλίσεις των απλών πολιτών. Λόγω της ιδιαίτερης σημασίας τους, οι υπηρεσίες κοινής ωφελείας -αυτό που αποκαλούμε "βασικές" μορφές παροχής- δεν μπορούν απλά να εγκαταλείπονται στην ελεύθερη λειτουργία της αγοράς. Ειδικότερα στον υγειονομικό και κοινωνικό τομέα, απαιτούνται ιδιαίτεροι κανόνες.
<P>
Μετά λύπης μου διαπιστώνω την μάλλον άσκοπη μνεία στην πυρηνική ενέργεια που περιλαμβάνεται στην παράγραφο 16. Αναμφισβήτητα πρόκειται για μία τεχνολογία υψηλού κινδύνου που θέτει σε κίνδυνο τον πληθυσμό. Γι' αυτό, δεν μπορώ να στηρίξω την έκθεση στο σημείο αυτό.
<P>
Πρέπει επίσης να σημειωθεί ότι οι αποκλίνουσες εθνικές ερμηνείες στο πλαίσιο της μεταφοράς της κοινοτικής νομοθεσίας δημιουργούν ανασφάλεια. Όπως καταδεικνύεται από πολυάριθμες μελέτες, αυτό αποτελεί σημαντικό εμπόδιο στην ολοκλήρωση της εσωτερικής αγοράς.
<P>
Εν κατακλείδι, θα ήθελα να αναφερθώ στη διεθνή σημασία των ευρωπαϊκών προτύπων. " σημερινή αντιπαράθεση με τα ελαττωματικά παιχνίδια από την Κίνα καταδεικνύει πόσο σημαντικό είναι να διαθέτουμε διεθνώς ανεγνωρισμένες προδιαγραφές στον διάλογο με εξωτερικούς εμπορικούς εταίρους. Ακόμα και αν χώρες, όπως η Κίνα, αισθάνονται όντως ότι καταπιέζονται από τον μακρύ κατάλογο απαιτήσεων ποιότητας, εμείς εντούτοις χρειαζόμαστε μέτρα για τη βελτίωση της ασφάλειας των προϊόντων και των τροφίμων προς χάριν της προστασίας των ευρωπαίων καταναλωτών.
<SPEAKER ID="029" NAME="Charlotte Cederschiöld" AFFILIATION="PPE-DE">
(SV) Κύριε Πρόεδρε, κύριε Επίτροπε, η εσωτερική αγορά είναι ένα από τα σημαντικότερα δομικά στοιχεία της συνεργασίας στο εσωτερικό της Ευρωπαϊκής Ένωσης. " συνεργασία στηρίζεται στην αμοιβαία εμπιστοσύνη και τον σεβασμό μεταξύ των κρατών μελών. Είναι, συνεπώς, σημαντικό να συμβάλλουν όλοι μέσω της ταχείας και αποτελεσματικής εφαρμογής της κοινοτικής νομοθεσίας που πρέπει να μεταφερθεί στο εθνικό δίκαιο.
<P>
Το SOLVIT είναι ένας καλός τρόπος παρακολούθησης της εφαρμογής και μπορεί να αναπτυχθεί περαιτέρω. Εμείς οι πολιτικοί που εργαζόμαστε σε ευρωπαϊκό επίπεδο στο Κοινοβούλιο ή στο Συμβούλιο έχουμε καθήκον να διασφαλίζουμε ότι η νομοθεσία ευνοεί τον ανταγωνισμό, χωρίς να δημιουργεί άσκοπες διοικητικές δομές, και ότι ανταποκρίνεται στις ανάγκες και επιλύει τα προβλήματα που εξακολουθούν να υφίστανται. Για τον σκοπό αυτό, πρέπει να εξασφαλίσουμε την πολιτική συναίνεση και την ευρεία κατανόηση της σημασίας της εσωτερικής αγοράς, στην οποία ο κ. Toubon, καθώς και η Επιτροπή έχουν συμβάλει θετικά. Σας ευχαριστώ, κύριε Toubon.
<P>
" Ομάδα ΕΛΚ-ΕΔ θέλει μία Ευρώπη για όλους, με ευκαιρίες απασχόλησης για όλους, με αποτελεσματική υγειονομική περίθαλψη και χωρίς φτώχεια. Μία ΕΕ που μπορεί να γίνει ακόμη πιο ισχυρή. Ο μόνος τρόπος για να επιτευχθεί κάτι τέτοιο είναι να διασφαλιστεί ότι η αγορά είναι ανταγωνιστική και ότι το εμπόριο δεν παρεμποδίζεται από απαρχαιωμένη νομοθεσία, περιττούς δασμούς, επιδοτήσεις ή ελέγχους της αγοράς. Χωρίς μια εύρυθμα λειτουργική αγορά και χωρίς ισχυρές ευρωπαϊκές επιχειρήσεις, δεν θα υπάρχουν χρήματα για κοινωνική πρόνοια. " εσωτερική αγορά και η ανταγωνιστικότητα δημιουργούν αυτομάτως κοινωνική ασφάλεια και αποτελούν προϋποθέσεις της ευημερίας.
<SPEAKER ID="030" NAME="Edit Herczog" AFFILIATION="PSE">
(HU) Επιτρέψτε μου καταρχάς να δηλώσω ότι χαιρετίσαμε θερμά τον σαφή και εμπεριστατωμένο διάλογο που διεξήγαγαν πέρυσι μαζί μας οι συνάδελφοι του κ. Toubon, πριν από την προετοιμασία αυτής της έκθεσης. Θέλω επίσης να συγχαρώ προσωπικά τον κ. Toubon για την προετοιμασία της έκθεσής του.
<P>
Στην παρέμβασή μου θέλω να σχολιάσω πρώτα την παράγραφο 40, στην οποία υπογραμμίζεται η ευθύνη των κρατών μελών. " βασική μου σκέψη εν προκειμένω είναι ότι τα κράτη μέλη δεν έχουν υποχρέωση έναντι της Ευρωπαϊκής Επιτροπής ή του Ευρωπαϊκού Κοινοβουλίου να μεταφέρουν τους κανόνες της εσωτερικής αγοράς· την υποχρέωση αυτή την έχουν πρωτίστως απέναντι στους εαυτούς τους και απέναντι στα άλλα κράτη μέλη, πάνω από όλα όμως στους ίδιους τους πολίτες και τις επιχειρήσεις τους. Δεν μπορούμε λοιπόν να αγνοήσουμε τον πίνακα αποτελεσμάτων της εσωτερικής αγοράς, του Ιουλίου του 2007, και τις πληροφορίες που περιέχει. Ένας από τους όρους που όφειλαν να τηρήσουν τα νέα κράτη μέλη, που προσχώρησαν το 2004 και το 2005, ήταν η μεταφορά και η εφαρμογή του συνόλου του κοινοτικού κεκτημένου.
<P>
Μελετώντας τον πίνακα αποτελεσμάτων, διαπιστώνουμε ότι δύο χρόνια μετά την εκπνοή της προθεσμίας οι πρωταθλητές στην καθυστέρηση της μεταφοράς των οδηγιών είναι, χωρίς εξαίρεση, τα παλαιά κράτη μέλη, τα οποία ευθύνονται για τα τέσσερα μεγαλύτερα ελλείμματα μεταφοράς. Ο λόγος της μη τήρησης των υποχρεώσεων της εσωτερικής αγοράς μεταξύ των επιμέρους παλαιών και νέων κρατών μελών είναι 1:2, μπορεί όμως σε ορισμένες περιπτώσεις να φτάνει ακόμη και το 1:8, όπως για παράδειγμα μεταξύ Σλοβενίας και Ιταλίας. Άμεση συνέπεια αυτής της κατάστασης είναι το γεγονός ότι όσοι συμμορφώνονται με τη νομοθεσία βγαίνουν χαμένοι λόγω άνισης μεταχείρισης και διακρίσεων. Όταν μιλάμε για τη μελλοντική εσωτερική αγορά, πρέπει όλοι να επιμένουμε στο ότι οι επιχειρήσεις και οι χώρες που τηρούν τους κανόνες και μεταφέρουν το κοινοτικό κεκτημένο δεν πρέπει να βγαίνουν χαμένες από τη συνεχιζόμενη εξέλιξη της εσωτερικής αγοράς. Θα ήθελα, τέλος, να ευχαριστήσω τον εισηγητή.
<SPEAKER ID="031" NAME="Zuzana Roithová" AFFILIATION="PPE-DE">
(CS) Κύριε Επίτροπε, πριν από 15 χρόνια τα κράτη μέλη συμφώνησαν επί μιας βαθύτερης οικονομικής ολοκλήρωσης και δεσμεύτηκαν υπέρ της δημιουργίας μιας ενιαίας ευρωπαϊκής αγοράς για την ελεύθερη κυκλοφορία των εμπορευμάτων, των υπηρεσιών, των κεφαλαίων και των προσώπων. Τη δεκαετία του 1990, αυτό δημιούργησε ένα ανταγωνιστικό περιβάλλον για τους επιχειρηματίες, οδηγώντας σε ένα ευρύτερο φάσμα επιλογών και σε μειωμένες τιμές για τους καταναλωτές.
<P>
Εντούτοις, από το 2000 και εφεξής, παρατηρούμε ορισμένα κράτη μέλη, κυρίως τα παλαιότερα, να προστατεύουν, τόσο συγκαλυμμένα όσο και ανοικτά, τις μικρές εθνικές αγορές τους από τον ανταγωνισμό με τους γείτονές τους και να ανέχονται διοικητικούς και άλλους φραγμούς, εμποδίζοντας έτσι την ταχεία και πλήρη ολοκλήρωση της χωρίς φραγμούς ενιαίας αγοράς. Ενόψει της ταχείας ελευθέρωσης του παγκόσμιου εμπορίου, και βλέποντας με πόσο μεγάλη ταχύτητα εμείς οι Ευρωπαίοι ανοίγουμε τον δρόμο για αγαθά από τρίτες χώρες, η συμπεριφορά αυτή είναι παράδοξη. Μια υγιής ευρωπαϊκή αγορά δεν αποτελεί άραγε προϋπόθεση για την αντιμετώπιση των προκλήσεων της παγκοσμιοποίησης και της ανεργίας;
<P>
Αυτή η παράλογη κατάσταση οφείλεται στον λαϊκισμό και στο γεγονός ότι δίνεται προτεραιότητα σε ψευδεπίγραφα εθνικά συμφέροντα έναντι των κοινών συμφερόντων καταναλωτών και επιχειρηματιών. Χαιρετίζω λοιπόν την πράσινη βίβλο της Επιτροπής και την πρόταση για επανεξέταση: η επανεξέταση αυτή θα αποκαλύψει το πώς χρήσιμη ευρωπαϊκή νομοθεσία αποφεύγεται σε μια σειρά από χώρες και θα φέρει στο φως αδυναμίες οι οποίες υποσκάπτουν την εμπιστοσύνη στην ενιαία αγορά. Ένα σχετικό παράδειγμα είναι η γκρίζα ζώνη που αφορά το πότε πρέπει να εφαρμόζεται η αρχή της χώρας προέλευσης και πότε όχι. Αν η αγορά υποτίθεται ότι λειτουργεί κανονικά, πρέπει να σημειώσουμε πρόοδο ως προς την ελευθέρωση των υπηρεσιών Διαδικτύου και να ολοκληρώσουμε την αγορά χρηματοπιστωτικών υπηρεσιών, υπερβαίνοντας συγχρόνως τους μύθους που επικρατούν στις κοινωνικές υπηρεσίες και τις υπηρεσίες υγείας.
<P>
" εισαγωγή του ευρώ και ορισμένες πρόσφατες οδηγίες ενίσχυσαν τις εμπορικές συναλλαγές εντός της Ένωσης και τις κατέστησαν πιο διαφανείς. Τούτου λεχθέντος, όλοι γνωρίζουμε ότι οι επιχειρηματίες πλήττονται από τον φόρτο των αυξανόμενων γραφειοκρατικών διατυπώσεων και ότι απαιτούνται συνθήκες ισότητας για τον θεμιτό διεθνή ανταγωνισμό. Χρειαζόμαστε επίσης πιο σύγχρονους και απλούς ελεγκτικούς μηχανισμούς.
<P>
Καλώ την Επιτροπή να καταβάλει κάθε δυνατή προσπάθεια για την παρακολούθηση του τρόπου εφαρμογής των υφιστάμενων οδηγιών, καθώς και για την επίτευξη προόδου στον τομέα της αμοιβαίας αναγνώρισης προτού προωθήσει μια ενδεχόμενη εναρμόνιση. Κατανοώ ότι η παγκοσμιοποίηση του εμπορίου θα απαιτήσει την τυποποίηση άλλων προϊόντων και μια συμφωνία σχετικά με το ευρωπαϊκό σήμα καταγωγής. Συμφωνώ με την άποψη ότι οι διαφορές στον τομέα της φορολογίας των επιχειρήσεων αποτελούν πηγή εντάσεων και θα απαιτήσουν περαιτέρω διάλογο. " ευρωπαϊκή αγορά είναι άλλωστε διαδικασία, και όχι δόγμα.
<SPEAKER ID="032" NAME="Lasse Lehtinen" AFFILIATION="PSE">
(FI) Κύριε Πρόεδρε, δεν πρέπει να μεμφόμαστε την παγκοσμιοποίηση για τις ζημιές που προκαλεί αλλά να λαμβάνουμε πρακτικά μέτρα. " προστασία των εθνικών αγορών παραλύει την ήπειρό μας, θέτοντας έτσι σε κίνδυνο την οικονομική της ανάπτυξη, στην οποία στηρίζεται μεταξύ άλλων η κοινωνική Ευρώπη.
<P>
Προς τιμήν της, η έκθεση υπογραμμίζει τη σημασία της ολοκλήρωσης της διαδικασίας ανοίγματος της ενέργειας και των επικοινωνιών στον ανταγωνισμό, καθόσον τα αναπτυγμένα και ανοικτά δίκτυα υπηρετούν εν τέλει τα συμφέροντα των καταναλωτών και αποτελούν εγγύηση οικονομικής μεγέθυνσης. Για να επιταχύνουμε αυτήν την εξέλιξη, χρειαζόμαστε επίσης αποτελεσματικούς μηχανισμούς ρύθμισης και ελέγχου. Πρέπει να ενσωματωθεί ένας μηχανισμός στη λεγόμενη αρχή των διασυνοριακών υποχρεώσεων του πελάτη. Κατ' αυτόν τον τρόπο, οποιοσδήποτε αναθέτει έργα ή υπηρεσίες θα είναι υπεύθυνος για τη διασφάλιση της διαφάνειας της δραστηριότητας και για την τήρηση των υποχρεώσεων των υπεργολάβων.
<P>
Αυτή η Ένωση και αυτό το Κοινοβούλιο τηρούν υπερβολικά ιδεολογική στάση κατά την εξέταση των διαφόρων ενεργειακών επιλογών. Στην πράξη, οι επιβλαβείς επιπτώσεις της αλλαγής του κλίματος αποτρέπονται μέσω της μείωσης των εκπομπών. Σε αντίθεση με τα όσα, για παράδειγμα, είπε μόλις τώρα ο κ. Bulfon, είναι ανεδαφικό να νομίζουμε ότι θα επιτύχουμε απτά και ουσιαστικά αποτελέσματα χωρίς να χρησιμοποιήσουμε την πυρηνική ενέργεια ως μέρος της λύσης. Στόχος προτεραιότητας πρέπει να είναι η μείωση της χρήσης των ορυκτών καυσίμων.
<SPEAKER ID="033" NAME="Zita Pleštinská" AFFILIATION="PPE-DE">
(SK) Καταρχάς, θέλω να εκφράσω την εκτίμησή μου στον συνάδελφό μου Jacques Toubon για την ενδιαφέρουσα έκθεσή του, η οποία αποτελεί εξαιρετικό και ισορροπημένο θεμέλιο για τα επικείμενα έγγραφα της Επιτροπής. Παρά το γεγονός ότι οι τέσσερεις θεμελιώδεις ελευθερίες κατοχυρώνονται στις Συνθήκες της Ρώμης, υπάρχουν ακόμη πολλά εμπόδια όσον αφορά την πρακτική τους εφαρμογή. " επανεξέταση της τρέχουσας κατάστασης της εσωτερικής αγοράς μάς προσφέρει την ευκαιρία να ενισχύσουμε τους υφιστάμενους κανόνες και να αναθεωρήσουμε όσους είναι παρωχημένοι. " νέα αυτή προσέγγιση μπορεί να γεφυρώσει το χάσμα μεταξύ των δυνατοτήτων και της πραγματικότητας και να προσφέρει λύσεις για την άρση των εμποδίων μεταξύ των αγορών των 27 κρατών μελών.
<P>
Συμφωνώ με την άποψη του εισηγητή ότι η επιτυχία της ενιαίας αγοράς στηρίζεται σε τρεις πυλώνες: ο πρώτος είναι η ενίσχυση των δικαιωμάτων των καταναλωτών και η διαμόρφωση ευνοϊκού περιβάλλοντος για τις επιχειρήσεις, κάτι που είναι ιδιαίτερα σημαντικό για τις μικρομεσαίες επιχειρήσεις. Για παράδειγμα, είναι αναγκαίο να βελτιωθεί η πρόσβαση των μικρομεσαίων επιχειρήσεων σε δημόσιες συμβάσεις. Όσον αφορά τον δεύτερο πυλώνα, πρέπει να εξαλείψουμε όλους τους εναπομένοντες φραγμούς, όπως τα εμπόδια στη δημιουργία ενός ενιαίου χώρου πληρωμών. Ο τρίτος πυλώνας συνίσταται στην ενίσχυση της διεθνούς διάστασης της εσωτερικής αγοράς της ΕΕ με τη δημιουργία μιας ευρύτερης διατλαντικής εσωτερικής αγοράς.
<P>
Στο πλαίσιο της παγκόσμιας οικονομίας, η ΕΕ θα μπορεί να εξασφαλίσει την ευημερία της μόνον όταν ανταγωνίζεται ισότιμα ή και υπερβαίνει ακόμη τις δυνατότητες καινοτομίας των εμπορικών εταίρων της. Γι' αυτό, η ΕΕ έχει ανάγκη από συγκεκριμένα μέτρα ενίσχυσης των δυνατοτήτων της στον τομέα της καινοτομίας. Τα κράτη μέλη πρέπει να δημιουργήσουν ευνοϊκό περιβάλλον για την ενεργό συνεργασία μεταξύ επιχειρήσεων, δημοσίου τομέα και πανεπιστημίων. " διοχέτευση δημοσίων και ιδιωτικών επενδύσεων σε ερευνητικά κέντρα υψηλής εξειδίκευσης που συνδέονται με πανεπιστήμια μπορεί να αποτελέσει εύφορο έδαφος για την ανάπτυξη της επιχειρηματικής κοινότητας του αύριο.
<SPEAKER ID="034" NAME="Barbara Weiler" AFFILIATION="PSE">
(DE) Κύριε Πρόεδρε, κύριε Επίτροπε, κυρίες και κύριοι, η σημερινή συζήτηση ίσως φανεί σε πολλούς πολίτες κάπως περίεργη: η εσωτερική αγορά υπάρχει, άλλωστε, εδώ και περισσότερα από 15 χρόνια και πολλοί την έχουν πλέον συνηθίσει. Παρότι όμως έχει περάσει όλος αυτός ο καιρός, εξακολουθούν να υπάρχουν εκπληκτικά κενά, λόγω της προστατευτικής, σε ορισμένες περιπτώσεις, στάσης κάποιων κρατών μελών. Εν τω μεταξύ, υπήρξαν και ορισμένες δυσμενείς εξελίξεις. Οι πολίτες -οι καταναλωτές- έχουν μικρότερη ελευθερία επιλογής και δεν υπάρχουν επ' ουδενί στην αγορά ίσοι όροι ανταγωνισμού· φυσικά υπάρχουν για τις μεγάλες επιχειρήσεις, αλλά όχι βεβαίως και για τις ΜΜΕ.
<P>
Όλοι μας συμμεριζόμαστε την άποψη -και ελπίζω ότι μιλώ όχι μόνο για το Κοινοβούλιο αλλά και για τη Επιτροπή και το Συμβούλιο- ότι η εσωτερική αγορά δεν είναι αυτοσκοπός. Θα ήθελα να παραθέσω τα λόγια ενός από τους σημαντικότερους πατέρες της ενιαίας αγοράς, του Jacques Delors, ο οποίος μίλησε για τρεις βασικές αρχές: τον ανταγωνισμό που τονώνει, τη συνεργασία που ενισχύει και την αλληλεγγύη που ενώνει. " τελευταία εκ των τριών ίσως έχει χαθεί σε κάποιο μέτρο με τον καιρό. Για εμάς τους σοσιαλδημοκράτες, η αλληλεγγύη και η συνοχή είναι πολύ σημαντικές στην εσωτερική αγορά.
<P>
Το τελευταίο σημείο στο οποίο θα ήθελα να αναφερθώ είναι το εξής: για μία αποτελεσματική αγορά απαιτούνται αποτελεσματικά μέτρα ελέγχου και προστασία του καταναλωτή. Μόνον έτσι θα επιτύχουμε την εμπιστοσύνη που μας ζητείται από όλες τις πλευρές. Ο αριθμός των προϊόντων που περιέχουν βλαβερές ουσίες ή είναι επικίνδυνα έχει αυξηθεί τα τελευταία χρόνια: τα παιχνίδια από την Κίνα είναι μόνον η κορυφή του παγόβουνου. Έχουν γίνει καταγγελίες για χιλιάδες προϊόντα. Αυτό είναι λοιπόν το καθήκον μας - όπως και το δικό σας, κύριε Επίτροπε: να χρησιμοποιήσουμε τη δέσμη μέτρων για τον έλεγχο της αγοράς προκειμένου να ξανακερδίσουμε την εμπιστοσύνη των πολιτών, να πράξουμε κάτι και να μην αφήσουμε απλώς τα πράγματα όπως είναι.
<SPEAKER ID="035" NAME="Silvia-Adriana Ţicău" AFFILIATION="PSE">
(RO) Κύριε Πρόεδρε, η οικονομική και κοινωνική συνοχή, καθώς και η αλληλεγγύη έχουν ζωτική σημασία για την Ευρωπαϊκή Ένωση. Τα διαρθρωτικά ταμεία συμβάλλουν στην ανάπτυξη όλων των ευρωπαϊκών περιφερειών και είναι ιδιαίτερα σημαντικά για τα νέα κράτη μέλη.
<P>
Δεν χρειαζόμαστε μόνο μια οικονομική ένωση με την πιο δυναμική οικονομία της γνώσης αλλά και μια κοινωνική Ευρώπη στην οποία συνεισφέρουν όλοι και στην οποία οι δημόσιες υπηρεσίες είναι υψηλής ποιότητας και είναι προσιτές στα 500 σχεδόν εκατ. των ευρωπαίων πολιτών. Χρειαζόμαστε υπηρεσίες υγείας και εκπαίδευσης, χρειαζόμαστε ένα βιώσιμο σύστημα κοινωνικής προστασίας. Οι μεταφορές, η ενέργεια, οι επικοινωνίες είναι ζωτικής σημασίας για την οικονομική ανάπτυξη της ΕΕ, πρέπει όμως να εξασφαλίζεται η πρόσβαση όλων σε αυτές τις υπηρεσίες.
<P>
" ηλεκτρονική διακυβέρνηση και η ανάπτυξη των χρηματοπιστωτικών υπηρεσιών είναι ζωτικής σημασίας για τη διαφάνεια και την ποιότητα των δημοσίων υπηρεσιών, καθόσον πρέπει επίσης να διασφαλίζουν την προστασία του καταναλωτή στο ψηφιακό περιβάλλον. Ευελπιστούμε ότι θα αρθούν οι περιορισμοί που έχουν επιβληθεί στους ρουμάνους και βουλγάρους εργαζομένους όσον αφορά την πρόσβαση στην κοινοτική αγορά εργασίας. Αυτή η χωρίς διακρίσεις πρόσβαση στην ευρωπαϊκή αγορά εργασίας είναι σημαντική για τη διασφάλιση ισότιμων συνθηκών εργασίας και την αποφυγή του κοινωνικού ντάμπινγκ.
<SPEAKER ID="036" NAME="Małgorzata Handzlik" AFFILIATION="PPE-DE">
(PL) Κύριε Πρόεδρε, ως ένας από τους πυλώνες της Ευρωπαϊκής Ένωσης, η εσωτερική αγορά μεταβάλλεται διαρκώς. Διαπιστώνουμε καθημερινά πόσο σημαντικό αντίκτυπο έχει στη ζωή των απλών πολιτών.
<P>
" εμβάθυνση της ευρωπαϊκής ολοκλήρωσης εξαρτάται άμεσα από την εμβάθυνση της ολοκλήρωσης μεταξύ των οικονομιών των επιμέρους κρατών μελών. Είναι, συνεπώς, πολύ σημαντικό για όλους τους πολίτες να αναληφθεί αποφασιστική δράση, προκειμένου να απαλλαγεί η εσωτερική αγορά από διαδοχικά εμπόδια και φραγμούς στη ροή προσώπων, κεφαλαίων, εμπορευμάτων και υπηρεσιών.
<P>
" έκθεση του κ. Toubon είναι ακριβής και παρουσιάζει τους τομείς στους οποίους πρέπει να εστιάσει η κοινοτική νομοθεσία και πολιτική, προκειμένου να βελτιωθεί η λειτουργία της εσωτερικής αγοράς. Εφιστά την προσοχή σε πολλά ζητήματα στα οποία πρέπει να δοθεί προτεραιότητα στο έργο μας και ειδικότερα στην εξασφάλιση της εμπιστοσύνης των πολιτών, τόσο των καταναλωτών όσο και των επιχειρηματιών, στην εσωτερική αγορά. Στηρίζω ολόψυχα την ιδέα που περιλαμβάνεται στην έκθεση του κ. Toubon, ότι δηλαδή τα εθνικά κοινοβούλια πρέπει να συμμετέχουν στο νομοθετικό έργο του Ευρωπαϊκού Κοινοβουλίου, κάτι που θα φέρει την ΕΕ πολύ πιο κοντά στους πολίτες μας. " εν λόγω πρόταση είναι πολύ αξιόλογη.
<P>
Τέλος, θα ήθελα να προσθέσω ότι, ως πρώην επιχειρηματίας, συμφωνώ με όλες τις συστάσεις που περιέχονται στην έκθεση όσον αφορά τη μείωση της διοικητικής επιβάρυνσης των επιχειρήσεων. Μόνο βάσει μιας συνεκτικής πολιτικής η οποία θα είναι φιλελεύθερη και θα λειτουργεί υπέρ της αγοράς θα μπορέσει η οικονομία της ΕΕ να ανταγωνιστεί τις οικονομίες των "νωμένων Πολιτειών, της Κίνας και της Ινδίας. Συγχαίρω τον εισηγητή για την εξαίρετη έκθεσή του, το μεγαλύτερο προτέρημα της οποίας είναι το ισορροπημένο της περιεχόμενο. Θέλω απλώς να προσθέσω ότι αποτελεί ένα είδος μη πολιτικού οδικού χάρτη στον οποίο καθορίζονται οι προτεραιότητες για το έργο μας στον τομέα της εσωτερικής αγοράς.
<SPEAKER ID="037" NAME="Charlie McCreevy">
μέλος της Επιτροπής. - (EN) Κύριε Πρόεδρε, αξιότιμοι βουλευτές, άκουσα προσεκτικά τη συζήτηση σχετικά με το μέλλον της ενιαίας αγοράς και θέλω να ευχαριστήσω όλες και όλους τους συμμετέχοντες για τις επισημάνσεις τους.
<P>
" επανεξέταση της ενιαίας αγοράς είναι στοιχείο ζωτικής σημασίας για την υλοποίηση μιας Ευρώπης απτών αποτελεσμάτων με σαφή εστίαση στους πολίτες. " ενιαία αγορά δεν είναι μέσο για την επίτευξη ενός σκοπού. Οι πολιτικές μας πρέπει να υπηρετούν τους πολίτες και να βελτιώνουν την ποιότητα ζωής τους. Όλες και όλοι οι Ευρωπαίοι, εσείς και εγώ, πρέπει να μπορούμε να ταυτιστούμε με αυτές τις πολιτικές.
<P>
" ενιαία αγορά εξακολουθεί να βρίσκεται αντιμέτωπη με σημαντικές προκλήσεις. Ορισμένες από τις προτάσεις μας έχουν ήδη υποβληθεί. Θα ακολουθήσουν σύντομα και άλλες. Χρειαζόμαστε τη στήριξή σας για τις πρωτοβουλίες αυτές, προκειμένου να τις φέρουμε σε αίσιο πέρας. Επανεξετάζουμε τον τρόπο με τον οποίο διαχειριζόμαστε την ενιαία αγορά, τόσο σε εθνικό όσο και σε κοινοτικό επίπεδο. Όλες οι πρωτοβουλίες προετοιμάζονται με προσοχή στο πλαίσιο των αρχών της βελτίωσης της νομοθεσίας. Αυτό μας επιτρέπει να εξετάζουμε όλες τις εναλλακτικές επιλογές προτού αναλάβουμε δράση, πράγμα που σημαίνει ότι σε συγκεκριμένους τομείς εξετάζεται επίσης η επιλογή της αυτορρύθμισης.
<P>
Πρέπει να βελτιώσουμε την οικειοποίηση της ενιαίας αγοράς. Ανήκει στους καταναλωτές μας, στις επιχειρήσεις μας, στους εργαζομένους μας και στην κοινωνία των πολιτών μας. Ανήκει στις εθνικές, περιφερειακές και τοπικές αρχές. Πρέπει να διευκολύνουμε τη συνεργασία μεταξύ των κρατών μελών σε καθημερινή βάση.
<P>
Θέλω να ευχαριστήσω για μία ακόμη φορά τον εισηγητή και αναμένω με ενδιαφέρον περαιτέρω σχόλια από το Κοινοβούλιο τους προσεχείς μήνες.
<SPEAKER ID="038" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα.
<P>
Γραπτές δηλώσεις (άρθρο 142 του Κανονισμού)
<SPEAKER ID="039" NAME="Gábor Harangozó  " AFFILIATION="PSE">
γραπτώς. - (EN) Αυτή η έκθεση ιδίας πρωτοβουλίας προσφέρει μια θαυμάσια ευκαιρία να συμβάλουμε στην τρέχουσα επανεξέταση της ενιαίας αγοράς. Συνεπώς, το Κοινοβούλιό μας έχει την ευκαιρία να υπογραμμίσει τα οφέλη που προσφέρει μια πραγματικά ολοκληρωμένη ενιαία αγορά. Ειδικότερα, ενώ επισημαίνει τις προκλήσεις που αντιμετωπίζει η ενιαία αγορά, η έκθεση περιλαμβάνει επίσης συγκεκριμένες συστάσεις.
<P>
Μεταξύ των συστάσεων αυτών, στηρίζουμε ιδιαίτερα την έμφαση που δίνεται στην αντιμετώπιση της αλλαγής του κλίματος μέσω παρεμβάσεων υπέρ της βιώσιμης ανάπτυξης· την ανάγκη ουσιαστικής ενίσχυσης της εμπιστοσύνης των καταναλωτών στις διασυνοριακές αγορές· την υπογράμμιση των δυνατοτήτων που προσφέρουν η καινοτομία και οι ΜΜΕ για την ανταγωνιστικότητα, την οικονομική μεγέθυνση και την απασχόληση· την ενθάρρυνση της πραγματικά ελεύθερης κυκλοφορίας των εργαζομένων σε όλη την Ένωση και, γενικότερα, την άρση όλων των φραγμών που εμποδίζουν την πλήρη υλοποίηση μιας ολοκληρωμένης και αποδοτικής ενιαίας αγοράς.
<P>
Βεβαίως, οι συστάσεις αυτές πρέπει να μεταφερθούν σε οδηγίες που θα αφορούν την ενιαία αγορά, ούτως ώστε να εξασφαλιστεί η πλήρης εφαρμογή τους από τα κράτη μέλη. Προκειμένου να επιτευχθεί η αποτελεσματική ολοκλήρωση των κανόνων της ενιαίας αγοράς, η Ένωση πρέπει να εξοπλιστεί με τα αναγκαία μέσα εφαρμογής για την ενθάρρυνση της συνεργασίας μεταξύ των εθνικών διοικήσεων, τη δημιουργία σημείων επαφής και πληροφόρησης για επιχειρήσεις και πολίτες, τη βελτίωση της αποτελεσματικότητας της διαδικασίας υποβολής καταγγελιών, καθώς και την προσφυγή στα αρμόδια δικαστήρια όπου αυτό είναι αναγκαίο.
<SPEAKER ID="040" NAME="Piia-Noora Kauppi  " AFFILIATION="PPE-DE">
γραπτώς. - (EN) " ενιαία αγορά εξακολουθεί να είναι το κεντρικό επίτευγμα της ΕΕ. Εντούτοις, απέχει πολύ από το να είναι ολοκληρωμένη. Υπάρχουν ελλείψεις ως προς την εφαρμογή και των τεσσάρων ελευθεριών. Παρατηρούμε επίσης την κατάρρευση της εμπιστοσύνης των ενδιαφερομένων στα επιτεύγματα της ενιαίας αγοράς, τα οποία θεωρούνται σε μεγάλο βαθμό δεδομένα.
<P>
Όσον αφορά την κυκλοφορία των εμπορευμάτων, το 25% εξακολουθεί να υπόκειται σε διάφορα εθνικά τεχνικά εμπόδια. Ευελπιστούμε ότι η δέσμη μέτρων πολιτικής της Επιτροπής από τον Ιανουάριο του 2007 θα οδηγήσει γρήγορα σε εστιασμένα μέτρα για την άρση των εμποδίων που απομένουν.
<P>
Όσον αφορά τα πρόσωπα, επικρατεί ακόμη αβεβαιότητα σχετικά με ορισμένες βασικές αρχές, κυρίως ως προς τη δυνατότητα μεταφοράς των δικαιωμάτων κοινωνικής ασφάλισης. Χαίρομαι που αυτό το πολιτικό ναρκοπέδιο διευθετείται σταδιακά στον τομέα, λόγου χάρη, των συντάξεων και της πρόσβασης σε διασυνοριακές υπηρεσίες υγειονομικής περίθαλψης.
<P>
Όσον αφορά τα κεφάλαια και τις υπηρεσίες, επίκεινται μείζονες αλλαγές. " τρέχουσα κατάσταση, ως προς την απουσία μιας κοινής βάσης φορολογίας των επιχειρήσεων λόγου χάρη, στρεβλώνει τις αποφάσεις επενδύσεων στην ενιαία αγορά και φέρνει σε μειονεκτική θέση τις ΜΜΕ.
<P>
Την περίοδο ακριβώς που η ΕΕ προετοιμάζεται για τις μελλοντικές προκλήσεις μέσω της μεταρρυθμιστικής Συνθήκης, απαιτείται πολιτική ώθηση για την ολοκλήρωση της ενιαίας αγοράς. Στόχος πρέπει να είναι η άρση τυχόν αβεβαιοτήτων στο επιχειρηματικό περιβάλλον, η διευκρίνιση του εφαρμοστέου ρυθμιστικού καθεστώτος και η μείωση των διοικητικών επιβαρύνσεων.
<SPEAKER ID="041" NAME="Mairead McGuinness  " AFFILIATION="PPE-DE">
γραπτώς. - (EN) Χαιρετίζω εν γένει την έκθεση του εισηγητή και συμφωνώ με την άποψη ότι η ανάπτυξη της ενιαίας αγοράς έχει προσφέρει μια σειρά ωφελημάτων στους πολίτες της Ευρώπης, κυρίως προσφέροντας στους καταναλωτές ευρύτερο φάσμα επιλογών και χαμηλότερες τιμές, δημιουργώντας ένα δυναμικό περιβάλλον για τις επιχειρήσεις και καθιστώντας δυνατή την ελεύθερη κυκλοφορία εμπορευμάτων, υπηρεσιών και ιδεών. Αυτό πάλι διευκόλυνε την ευρωπαϊκή ολοκλήρωση σε μια σειρά από τομείς και συνεχίζει να ενισχύει την ικανότητα της ΕΕ να επιτυγχάνει τους γενικούς της στόχους.
<P>
Ωστόσο, διατηρώ επιφυλάξεις σχετικά με ορισμένα επιμέρους στοιχεία της έκθεσης αυτής:
<P>
Δεν συμφωνώ με την άποψη ότι η θέσπιση μιας κοινής ενοποιημένης βάσης φορολογίας των επιχειρήσεων είναι αναγκαία ή επιθυμητή, όπως υποστηρίζεται σε αυτήν την έκθεση. Φρονώ ότι μια τέτοια πρόταση, εάν όντως κατατεθεί από την Επιτροπή, θα αποτελέσει το πρώτο βήμα προς την κατεύθυνση της φορολογικής εναρμόνισης, την οποία θεωρώ απαράδεκτη. Θεωρώ ότι τα κράτη μέλη είναι σε θέση να καθορίζουν καλύτερα από οποιονδήποτε άλλον τον χαρακτήρα και το εύρος των φορολογικών τους συστημάτων.
<P>
Τέλος, θεωρώ ότι η αναφορά που γίνεται στην έκθεση σε σχέση με την πυρηνική ενέργεια ως αναπόσπαστο τμήμα του ενεργειακού μίγματος της ΕΕ είναι άστοχη, οπότε δεν θα στηρίξω αυτό το στοιχείο της έκθεσης.

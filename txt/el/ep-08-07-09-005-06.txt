<CHAPTER ID="005-06">
6. Πρόγραμμα εκσυγχρονισμού των ευρωπαϊκών στατιστικών επιχειρήσεων και εμπορίου (MEETS) (
<P>
- Πριν από την ψηφοφορία:
<SPEAKER ID="090" NAME="Christoph Konrad">
εισηγητής. - (DE) Κύριε Πρόεδρε, κυρίες και κύριοι, επιτρέψτε μου να κάνω ορισμένες παρατηρήσεις επί της παρούσας έκθεσης, μία πλευρά της οποίας, όπως γνωρίζετε, είναι ότι συμβάλλει στη διαδικασία απορρύθμισης και μείωσης της γραφειοκρατίας.
<P>
" έκθεση προβλέπει μια υποχρέωση εκ μέρους της Επιτροπής να υποβάλλει κάθε έτος έκθεση στο Κοινοβούλιο, με την οποία θα μας ενημερώνει σχετικά με την πρόοδο της εν λόγω διαδικασίας μείωσης της γραφειοκρατίας και απορρύθμισης και, ελπίζουμε, σχετικά με τον βαθμό επιτυχίας της. Εμείς στο Κοινοβούλιο, ωστόσο, μπορούμε να διαδραματίσουμε πολύ πιο σημαντικό ρόλο στην εν λόγω διαδικασία. Ελπίζω και εύχομαι λοιπόν ότι, εκτός από την ανωτέρω υποχρέωση υποβολής εκθέσεων εκ μέρους της Επιτροπής, εμείς μπορούμε να συμμετέχουμε πολύ πιο ενεργά σε αυτήν τη διαδικασία, για παράδειγμα μέσω του έργου μας στην επιτροπή. " Επιτροπή Οικονομικών και Νομισματικών Θεμάτων ειδικότερα μπορεί να ηγηθεί των εν λόγω ζητημάτων, πράγμα που περιλαμβάνει διεξαγωγή διαλόγου με τον Επίτροπο Verheugen και την ομάδα υψηλού επιπέδου ανεξάρτητων ενδιαφερόμενων μερών για τον διοικητικό φόρτο υπό την προεδρία του κ. Stoiber.
<P>
Συνεπώς, εμείς στο Κοινοβούλιο καλούμαστε να καταβάλουμε περαιτέρω προσπάθειες στην προκειμένη υπόθεση, και θα ήθελα επ' ευκαιρία να τονίσω αυτό το σημείο.

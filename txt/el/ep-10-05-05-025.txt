<CHAPTER ID="025">
Κινητοποίηση των τεχνολογιών πληροφοριών και επικοινωνιών για τη διευκόλυνση της μετάβασης προς μια ενεργειακά αποδοτική οικονομία με χαμηλές εκπομπές άνθρακα (συζήτηση)
<SPEAKER ID="622" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Toia, εξ ονόματος της Επιτροπής Βιομηχανίας, Έρευνας και Ενέργειας, σχετικά με την κινητοποίηση των τεχνολογιών της πληροφορίας και της επικοινωνίας για τη διευκόλυνση της μετάβασης προς μια ενεργειακά αποδοτική οικονομία με χαμηλές εκπομπές άνθρακα -.
<SPEAKER ID="623" NAME="Patrizia Toia" LANGUAGE="IT">
Κύριε Πρόεδρε, κυρίες και κύριοι, η έκθεση που συζητάμε σήμερα το απόγευμα και για την οποία θα ψηφίσουμε αύριο εντάσσεται στο πλαίσιο μιας σημαντικής προσπάθειας για την εφαρμογή της δέσμης μέτρων 20/20/20, η οποία πιστεύω ότι είναι ένα από τα πιο μακρόπνοα και σημαντικά σχέδια που προέκυψαν από την τελευταία ευρωπαϊκή κοινοβουλευτική περίοδο. Αν με ρωτούσαν τι θα κρατούσα από τα τελευταία πέντε χρόνια, η δέσμη μέτρων 20/20/20 θα ήταν σίγουρα στην κορυφή των επιλογών μου.
<P>
Πιστεύω πως είναι σημαντικό να προσθέσουμε ότι καταβλήθηκαν πολύ εντατικές προσπάθειες για την κατάρτιση της συγκεκριμένης έκθεσης, τόσο εκ μέρους της Ευρωπαϊκής Επιτροπής -μια ανακοίνωση και μια σύσταση προηγήθηκαν της παρούσας έκθεσης- όσο και εκ μέρους της Επιτροπής Βιομηχανίας, Έρευνας και Ενέργειας, αλλά και άλλων οργάνων. Όλοι αυτοί εμπλούτισαν την αρχική έκθεση και το έργο μας με πολλές προτάσεις, προσθήκες και τροποποιήσεις.
<P>
Νομίζω πως συνεχίζει να υπάρχει μια ελαφρά διχογνωμία εντός του Κοινοβουλίου σχετικά με ένα σημείο, και εύχομαι αυτή να μπορέσει να ξεπεραστεί με την αυριανή ψηφοφορία. Αφορά τον περισσότερο ή λιγότερο δεσμευτικό χαρακτήρα που θέλουμε να προσδώσουμε στο περιεχόμενο της παρούσας έκθεσης η οποία, θα ήθελα να τονίσω, ότι καταρτίστηκε σε περιβάλλον μεγάλης κατανόησης και ευρείας ομοφωνίας.
<P>
Οι τεχνολογίες της πληροφορίας και της επικοινωνίας (ΤΠΕ) αντιπροσωπεύουν έναν σημαντικό τομέα, ακριβώς εξαιτίας της βαρύτητας που έχουν για την ευρωπαϊκή οικονομία: αντιστοιχούν στο 7% του εργατικού δυναμικού -του ευρωπαϊκού εργατικού δυναμικού- και στο 6% του ΑΕγχΠ, κατέχοντας επομένως ένα σημαντικό μερίδιο της ευρωπαϊκής οικονομίας, καθώς επίσης και του ευρωπαϊκού παραγωγικού και εργατικού δυναμικού.
<P>
Οι τεχνολογίες αυτές είναι επίσης πολύ σημαντικές όχι μόνο ακριβώς για εκείνο το οποίο αντιπροσωπεύουν, αλλά και για τη συμβολή που μπορούν να έχουν και για τον καίριο, σημαντικό ρόλο που μπορούν να διαδραματίσουν ως προς τις προσπάθειες επίτευξης αυτής της μετάβασης από την οικονομία μας σε μια κατάσταση στην οποία η οικονομία, αν και θα συνεχίζει να αναπτύσσεται, θα παράγει λιγότερες εκπομπές και θα έχει χαμηλότερη περιεκτικότητα σε άνθρακα ρυπαίνοντας, επομένως, λιγότερο τόσο για το δικό μας μέλλον όσο και για εκείνο των ερχόμενων γενεών. Εν ολίγοις, αυτές μπορούν να αντιπροσωπεύουν -όχι στα λόγια, αλλά με συγκεκριμένες πράξεις- αλλαγές που μπορούν να οδηγήσουν την κοινωνία μας σε έναν συγκεκριμένο τρόπο παραγωγής, ζωής, μεταφορών και κατανάλωσης, και σε μια βιομηχανική επανάσταση που, για πολλούς, θα χαρακτηρίζει το μέλλον της οικονομικής και κοινωνικής ζωής, όχι μόνο στην ήπειρό μας αλλά και σε ολόκληρο τον κόσμο.
<P>
Πώς μπορούν οι ΤΠΕ να έχουν μια τόσο σημαντική συμβολή στη μεταμόρφωση της οικονομίας μας; Πρώτον, με την αλλαγή του ίδιου του τομέα: η έκθεση έχει στόχο να καταδείξει με ποιον τρόπο ο συγκεκριμένος τομέας μπορεί, πρώτα απ' όλα, να στραφεί προς το εσωτερικό του για να βρει πώς θα μπορέσει να παράγει μέσα επικοινωνίας, μικροηλεκτρονικής τεχνολογίας και άλλα μέσα που θα καταναλώνουν λιγότερη ενέργεια και θα είναι, επομένως, από τη φύση τους περισσότερο αποδοτικά.
<P>
Ύστερα, μπορούν να έχουν τεράστια συμβολή σε σημαντικούς τομείς, όπως π.χ. στους τομείς της στέγασης και των μεταφορών. Οι τελευταίοι -παραθέτω στοιχεία της Επιτροπής- είναι δύο τομείς στους οποίους η αύξηση της απόδοσης, σύμφωνα με τους ευρωπαϊκούς κανόνες και τους στόχους που έχουν επίσης τεθεί από τη δέσμη μέτρων 20/20/20, μπορούν να οδηγήσουν σε μια πολύ σημαντική μείωση αυτών των εκπομπών - καθώς, σήμερα, ο τομέας των μεταφορών καταναλώνει το 26% της ενέργειας στην Ευρώπη, ενώ το 40% καταναλώνεται για οικιακή θέρμανση και ψύξη, ανάλογα με την εποχή- και μπορεί να πετύχει πολύ υψηλά επίπεδα απόδοσης.
<P>
Και δεν χρειάζεται να αναφερθεί ότι το πεδίο εφαρμογής, σε ό,τι αφορά τους πολύ σημαντικούς τομείς, επηρεάζει πολύ σημαντικές πτυχές της ζωής μας. Αναφέρομαι σε ολόκληρο τον τραπεζικό τομέα, στις σχέσεις στο εσωτερικό της δημόσιας διοίκησης, σε ολόκληρο τον τομέα της ηλεκτρονικής διακυβέρνησης και σε όλες τις υπηρεσίες, εν ολίγοις, σε εκείνους τους τομείς που, με την εφαρμογή αυτών των τεχνολογιών, θα καταστήσουν δυνατή τη μείωση των εκπομπών άνθρακα αλλά και την εξοικονόμηση χρόνου, με αποτέλεσμα τη βελτίωση στην ποιότητα ζωής των Ευρωπαίων και στην ποιότητα της κοινωνικής ζωής.
<P>
Αυτό, επομένως, είναι εξαιρετικά σημαντικό. Ωστόσο, πιστεύω ότι η έκθεση αυτή θα αποκτήσει ακόμα μεγαλύτερη σημασία αν το Κοινοβούλιο εγκρίνει αύριο τον δεσμευτικό της χαρακτήρα. Θα ήθελα μόνο, αν μου επιτρέπετε, κύριε Πρόεδρε, να αναφέρω δύο παραδείγματα: τους ευφυείς μετρητές και το ευφυές δίκτυο και τις ευφυείς πόλεις. Μόλις χθες, 700 ευρωπαίοι δήμαρχοι συνήψαν μια νέα συμφωνία σε αυτήν την Αίθουσα, ενώπιον του Προέδρου μας και του Ευρωπαίου Επιτρόπου, με στόχο ακριβώς τη βελτίωση της απόδοσης των πόλεων, στις οποίες κατοικεί πάνω από το 70% των ευρωπαίων πολιτών και οι οποίες, επομένως, μπορούν να συνεισφέρουν σημαντικά στην αύξηση της απόδοσης και στην οικονομική και κοινωνική ανάπτυξη.
<SPEAKER ID="626" NAME="Silvia-Adriana Ţicău" AFFILIATION="S&amp;D">
(RO) Θα ήθελα να εκφράσω την ικανοποίησή μου για τα συμπεράσματα της συνόδου του Ευρωπαϊκού Συμβουλίου της 25ης και 26ης Μαρτίου 2010, στα οποία για πρώτη φορά ορίζεται ρητά ένας στόχος για αύξηση της ενεργειακής απόδοσης σε ποσοστό 20%. " ενεργειακή απόδοση μπορεί να βελτιωθεί στον τομέα των κτηρίων μέσω της χρησιμοποίησης των τεχνολογιών της πληροφορίας και της επικοινωνίας και μέσω αποδοτικών συστημάτων μέτρησης, και στον τομέα των μεταφορών με την εφαρμογή έξυπνων συστημάτων μεταφοράς σε ευρωπαϊκό επίπεδο. Στην πραγματικότητα, τα συστήματα που βασίζονται στις ΤΠΕ μπορούν να μειώσουν την ενεργειακή κατανάλωση στα κτήρια έως και κατά 17% και τις εκπομπές από τον τομέα των μεταφορών έως και 27%.
<P>
Πιστεύω ότι, προκειμένου να επιτευχθεί μείωση στην ενεργειακή κατανάλωση κατά 20% μέχρι το 2020, τα δίκτυα ηλεκτρικής ενέργειας πρέπει να γίνουν ευφυή, προσφέροντας ευέλικτη ενεργειακή ροή, η οποία παράλληλα θα ελέγχεται από τη χρήση ΤΠΕ και θα στηρίζεται σε αυτήν. " ΕΕ πρέπει να αναγάγει σε προτεραιότητα την τόνωση της ευρωπαϊκής οικονομίας μέσω επενδύσεων στην ανάπτυξη online υπηρεσιών, στις νέες τεχνολογίες και, ιδίως, στην ανάπτυξη ευρυζωνικών επικοινωνιών σε όλα τα κράτη μέλη.
<SPEAKER ID="628" NAME="John Dalli">
Μέλος της Επιτροπής. - (EN) Κύριε Πρόεδρε, η Επιτροπή χαιρετίζει θερμά το ενδιαφέρον σας, τη στήριξή σας και τις πολύτιμες συστάσεις σας σχετικά με την κινητοποίηση των τεχνολογιών της πληροφορίας και της επικοινωνίας για τη διευκόλυνση της μετάβασης προς μια ενεργειακά αποδοτική οικονομία με χαμηλές εκπομπές άνθρακα, και μελέτησε προσεκτικά την έκθεση Toia.
<P>
Είναι σημαντικό να αναγνωριστεί ο σημαντικός ρόλος που μπορεί να διαδραματίσει ο τομέας των ΤΠΕ καθώς θα επιτρέψει τη μείωση των εκπομπών αερίων του θερμοκηπίου, και πρέπει να διασφαλίσουμε ότι το δυναμικό αυτό θα υποστηριχθεί και θα αξιοποιηθεί.
<P>
" Επιτροπή προτίθεται να καταστήσει προτεραιότητα το ζήτημα αυτό στο πλαίσιο του Ευρωπαϊκού Ψηφιακού Θεματολογίου το οποίο θα εγκριθεί σύντομα από την Ευρωπαϊκή Επιτροπή.
<P>
Όπως αναφέρετε στην έκθεση, οι ΤΠΕ μπορούν να συμβάλλουν στη σημαντική βελτίωση της ενεργειακής απόδοσης σε άλλους τομείς όπως π.χ. τα κτήρια και οι μεταφορές. Συμφωνούμε επίσης με εσάς ότι τα ευφυή δίκτυα και η διάδοση των ευφυών μετρητών από τα κράτη μέλη είναι καίριας σημασίας για την αξιοποίηση αυτού του δυναμικού. " διάδοση πρέπει να προχωρήσει στο εσωτερικό των κρατών μελών, προκειμένου να αυξηθεί ο αριθμός των ενεργών καταναλωτών που θα μπορούν να εκμεταλλευτούν την ανανεώσιμη παραγωγή ενέργειας και τις τεχνολογίες ενεργειακής απόδοσης.
<P>
Σημαντική είναι επίσης η ύπαρξη ενός κοινού πλαισίου μέτρησης για τις ίδιες τις εκπομπές της βιομηχανίας των ΤΠΕ. Ένα αυστηρό πλαίσιο μέτρησης, που θα αποτελεί προϊόν ευρείας συμφωνίας και έγκρισης από τη βιομηχανία, συνιστά απαραίτητη προϋπόθεση προκειμένου να προσδιορίζονται ποσοτικά τα πραγματικά οφέλη των τεχνολογιών της πληροφορίας και της επικοινωνίας. Αυτό πρέπει να ληφθεί υπόψη κατά την εξέταση των ευεργετικών επιπτώσεων της χρησιμοποίησης των ΤΠΕ.
<P>
Ύστερα από τη θέσπιση της σύστασης σχετικά με το συγκεκριμένο θέμα τον Οκτώβριο του 2009, η Επιτροπή έλαβε μια σειρά από πρωτοβουλίες με τους ενδιαφερόμενους φορείς για να προωθήσει το ζήτημα. Επιτρέψτε μου να αναφέρω μερικές από αυτές που καλύπτουν τις ανησυχίες τις οποίες αναφέρετε στην έκθεσή σας.
<P>
Τον Φεβρουάριο του 2010 ιδρύθηκε το φόρουμ των ΤΠΕ για την ενεργειακή απόδοση. Το φόρουμ συγκεντρώνει πρωτοπόρες βιομηχανικές ενώσεις υψηλής τεχνολογίας από την ΕΕ, τις "ΠΑ και την Ιαπωνία. Αυτές θα θέσουν στόχους βάσει ενός κοινού πλαισίου μέτρησης για τα αποτυπώματα ενέργειας και άνθρακα του τομέα των ΤΠΕ, το οποίο αναμένεται να έχει αναπτυχθεί μέχρι τα τέλη του 2010.
<P>
Το φόρουμ εξετάζει επίσης τη συμβολή που μπορεί να έχει ο τομέας των ΤΠΕ στη βελτίωση της απόδοσης άλλων τομέων όπως τα κτήρια και οι μεταφορές. Μεγάλες ευρωπαϊκές πόλεις έχουν προσχωρήσει στον Πράσινο Ψηφιακό Χάρτη. Οι πόλεις αυτές δεσμεύονται να μειώσουν τα δικά τους αποτυπώματα άνθρακα των ΤΠΕ κατά 30% μέχρι το 2020 και να αναπτύξουν πέντε πιλοτικά προγράμματα ΤΠΕ μεγάλης κλίμακας για κάθε πόλη μέχρι το 2015. Ο συνολικός αριθμός των πόλεων που έχουν προσχωρήσει στον Πράσινο Ψηφιακό Χάρτη έχει αυξηθεί από 14 σε 21.
<P>
Τα ζητήματα σχετικά με τη λιανική αγορά ηλεκτρικής ενέργειας αποκτούν ολοένα και μεγαλύτερη σημασία, καθώς οι αγορές έρχονται πιο κοντά στους καταναλωτές, στην εισαγωγή νέων τεχνολογιών και συστημάτων με τη μορφή ευφυών μετρητών και ευφυών δικτύων. Προχωρά επίσης το έργο της ομάδας εργασίας της Επιτροπής σχετικά με τα ευφυή δίκτυα. Σκοπός είναι η συγκεκριμένη ομάδα να συμβουλεύει την Επιτροπή σχετικά με ζητήματα πολιτικής, ένα κανονιστικό πλαίσιο, καθώς και να συντονίσει τα πρώτα βήματα προκειμένου για την εφαρμογή των ευφυών δικτύων βάσει των διατάξεων της τρίτης δέσμης μέτρων σχετικά με την ενέργεια. Μια σειρά από συστάσεις αναμένονται περί τα τέλη του 2011.
<P>
Ολοκληρώνοντας, θα ήθελα να υπογραμμίσω ότι η Επιτροπή είναι πολύ προσηλωμένη για την επίτευξη των στόχων 20-20-20 μέχρι το 2020, όπως ορίστηκε από τους αρχηγούς κρατών και κυβερνήσεων, και οι ΤΠΕ μπορούν εν προκειμένω να διαδραματίσουν σημαντικό ρόλο. Σας ευχαριστούμε για την πολύτιμη συνεισφορά που μας παρείχε η έκθεσή σας και προσβλέπουμε στη συνεργασία σας για να διασφαλίσουμε ότι θα υιοθετήσουμε μια ορθή πολιτική προκειμένου να πετύχουμε αυτούς τους στόχους.
<SPEAKER ID="629" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.

<CHAPTER ID="015">
Επιδημία γρίπης (συζήτηση) 
<SPEAKER ID="059" NAME="Πρόεδρος">
" ημερήσια διάταξη προβλέπει δήλωση από την Επιτροπή για την επιδημία γρίπης.
<SPEAKER ID="060" NAME="Ανδρούλα Βασιλείου">
Μέλος της Επιτροπής. - Κύριε Πρόεδρε, σας ευχαριστώ για την ευκαιρία προσαγόρευσης στο Κοινοβούλιο, στην τελευταία του εβδομάδα, για την παγκόσμια εξάπλωση της γρίπης από το νέο ιό A(H1N1). Θα ήθελα αρχικά να σας παρουσιάσω συνοπτικά την τρέχουσα κατάσταση και στη συνέχεια τις ενέργειες της ΕΕ για τη διαχείριση αυτής της κρίσης.
<P>
" τελευταία έκθεση του Ευρωπαϊκού Κέντρου Πρόληψης και Ελέγχου Νόσων (ECDC) αναφέρει ότι υπάρχουν επί του παρόντος 94 επιβεβαιωμένα κρούσματα γρίπης A(H1N1) εντός της ΕΕ και των χωρών της ΕΖΕΣ και 20 πιθανά κρούσματα. Οι περισσότεροι από αυτούς τους ανθρώπους έχουν μεταβεί σε επηρεαζόμενες περιοχές εκτός Ευρώπης, αλλά όχι όλοι. Αναφέρθηκαν οχτώ περιπτώσεις μετάδοσης από άνθρωπο σε άνθρωπο, ένα περιστατικό μάλιστα προς έναν εργαζόμενο στον τομέα της ιατρικής περίθαλψης.
<P>
Ωστόσο, μπορούμε να είμαστε χαρούμενοι που κανένας από τους ασθενείς που έχουν προσβληθεί από αυτό τον ιό στην ΕΕ δεν έχει πεθάνει. Για πάνω από μία εβδομάδα παρατηρήσαμε την εξάπλωση της ασθένειας στο Μεξικό, στις "ΠΑ, στον Καναδά, στα κράτη μέλη της ΕΕ και σε άλλες χώρες.
<P>
Στο Μεξικό ο αντίκτυπος στη δημόσια και οικονομική ζωή έχει αυξηθεί σε σοβαρό βαθμό. Εκτιμούμε και αναγνωρίζουμε τις τεράστιες προσπάθειες των μεξικανικών αρχών να ελέγξουν την εξάπλωση του ιού και να βοηθήσουν αυτούς που πάσχουν από την ασθένεια.
<P>
" νομοθεσία της ΕΕ για τα μεταδοτικά νοσήματα υποχρεώνει τα κράτη μέλη να αναφέρουν τέτοια ξεσπάσματα και τα μέτρα που προτείνουν για το μετριασμό τους. Το ECDC διευθύνει τα δίκτυα παρακολούθησης, τα οποία παρακολουθούν τον αριθμό των κρουσμάτων που έχουν αναφερθεί. Επομένως, έχουμε μια αρκετά ακριβή εικόνα σε ολόκληρη την Ευρώπη όσον αφορά την εξέλιξη της κατάστασης και αυτό παρέχει τη βάση για την υπεύθυνη λήψη κατάλληλων και αποτελεσματικών αποφάσεων σχετικά με τη βέλτιστη χρήση των περιορισμένων πόρων μας.
<P>
" παγκόσμια εικόνα της ασθένειας ήταν αρκετά σοβαρή ώστε να αναγκάσει τον ΠΟΥ να αποφασίσει στις 29 Απριλίου να ανεβάσει την προειδοποίηση για την πανδημία στο στάδιο 5, αναγνωρίζοντας ότι μετάδοση από άνθρωπο σε άνθρωπο έλαβε χώρα σε τουλάχιστον δύο περιοχές. " Επιτροπή έχει συνεργαστεί στενά με τον ΠΟΥ σε κάθε σημείο.
<P>
Οι υπηρεσίες μου εργάζονται σκληρά για να εφαρμόσουν τις δράσεις που πρέπει να ληφθούν, όπως αυτές ορίζονται από το Κοινοτικό Στρατηγικό Σχέδιο Δράσης για αντιμετώπιση Επιδημίας και Πανδημίας Γρίπης, προκειμένου να αντιμετωπιστούν οι προκλήσεις που τίθενται από το παρόν ξέσπασμα. " Επιτροπή εγκαινίασε τη μονάδα υπηρεσιών δημόσιας υγείας στις 24 Απριλίου και έκτοτε οι υπηρεσίες μου είναι σε μόνιμο λειτουργικό επίπεδο.
<P>
" Επιτροπή συγκαλεί καθημερινές συναντήσεις του Δικτύου Μεταδοτικών Ασθενειών των κρατών μελών και της Επιτροπής Υγειονομικής Ασφάλειας της ΕΕ από το Σάββατο 25 Απριλίου. Οι συναντήσεις αυτές αναθεωρούν την επιδημιολογική κατάσταση, συζητούν και αποφασίζουν για μέτρα και κατάλληλες νομοθετικές πράξεις.
<P>
Συζητήθηκε η πληροφόρηση του κοινού για τους τρόπους πρόληψης της μόλυνσης και την πραγματοποίηση ενημερωμένων επιλογών για τα ταξίδια προκειμένου να διασφαλιστεί ένα μήνυμα με συνοχή από όλα τα κράτη μέλη, με βάση τις επιστημονικές συμβουλές από το ECDC, σε συντονισμό με τον ΠΟΥ. Αποφασίσαμε να επεκτείνουμε την παρακολούθηση της εποχικής γρίπης, η οποία κανονικά θα έπρεπε να είχε λήξει την εβδομάδα 20, προκειμένου να εντοπίσουμε μολύνσεις με αυτό το νέο ιό γρίπης.
<P>
" Επιτροπή υιοθέτησε στις 30 Απριλίου ένα νομικά δεσμευτικό ορισμό κρούσματος με βάση τη νομοθεσία της ΕΕ για τα μεταδοτικά νοσήματα και η απόφαση αυτή δημοσιεύτηκε στην Επίσημη Εφημερίδα την 1η Μαΐου.
<P>
Εφόσον τα ιατρικά αντίμετρα όπως τα αντιιικά και τα εμβόλια βρίσκονται στην καρδιά της αντίδρασης της δημόσιας υγείας μας σε αυτή την απειλή, συναντήθηκα με τους Ευρωπαίους κατασκευαστές την Τετάρτη 29 Απριλίου για να μάθω τις τελευταίες πληροφορίες σχετικά με το ποια προϊόντα είναι σε εξέλιξη, σχετικά με τα χρονοδιαγράμματα για νέα εμβόλια και για να δω αν η ΕΕ μπορεί να επιταχύνει την παράδοση. Με τα κράτη μέλη εξετάζουμε πώς να βελτιστοποιήσουμε τη χρήση των υπαρχόντων αποθεμάτων αντιιικών, χρησιμοποιώντας το μηχανισμό συντονισμού της Επιτροπής Υγειονομικής Ασφάλειας της ΕΕ.
<P>
Μπορώ επίσης να ενημερώσω το Κοινοβούλιο ότι, κατόπιν αιτήσεώς μου στην τσεχική Προεδρία, το Συμβούλιο Υγείας συνήλθε στις 30 Απριλίου και υιοθέτησε μια ομάδα ισχυρών συμπερασμάτων επαναλαμβάνοντας την ανάγκη για συντονισμένη απάντηση στην απειλή της νέας γρίπης.
<P>
Το Συμβούλιο υπενθύμισε τη νομική υποχρέωση των κρατών μελών να συντονίζουν την παρακολούθηση και τις αντιδράσεις τους στις απειλές υγείας και συμφώνησε ότι ο περιορισμός των ταξιδιών στις επηρεαζόμενες περιοχές δεν ήταν μια δικαιολογημένη αντίδραση όσον αφορά τη δημόσια υγεία. Ωστόσο, το Συμβούλιο συμφώνησε επίσης ότι η καλή πληροφόρηση του κοινού είναι απαραίτητη και ότι οι ταξιδιώτες θα πρέπει να μπορούν να προβαίνουν σε ενημερωμένες κρίσεις.
<P>
" Επιτροπή εξετάζει τώρα ένα χάρτη πορείας για την επείγουσα εφαρμογή των σημείων που περιλαμβάνονται στα συμπεράσματα του Συμβουλίου της 30ής Απριλίου. Αυτά θα περιλαμβάνουν ανάπτυξη εμβολίων, στρατηγική εμβολίων, καθοδήγηση για τη βέλτιστη χρήση των αποθεμάτων εμβολίων και αντιιικών, μέτρα προστασίας και προληπτικά μέτρα και δημόσια ενημέρωση και πληροφόρηση.
<P>
Είναι σαφές ότι επωφελούμαστε όλοι από την ενιαία μας ευρωπαϊκή οικονομία και κοινωνία. Ωστόσο, αυτό το όφελος φέρει επίσης και μια ευθύνη. Σημαίνει ότι πρέπει να εργαστούμε μαζί για να λάβουμε μόνο αυτά τα μέτρα που είναι δικαιολογημένα από τα αποδεικτικά στοιχεία. Αυτό είναι θεμελιώδους σημασίας αν θέλουμε να αποφύγουμε μια υγειονομική κρίση να γίνει επίσης οικονομική κρίση. Αλλά δεν θα πρέπει να επικεντρωνόμαστε αδικαιολόγητα στις αρνητικές πλευρές αυτών των γεγονότων. Χάρη στην προετοιμασία υπό τη διεύθυνση της Επιτροπής μετά τη γρίπη των πτηνών πριν από μερικά χρόνια, η ΕΕ διαθέτει τα κατάλληλα συστήματα για να αντιδράσει συλλογικά και αποτελεσματικά σε αυτή την απειλή.
<P>
Γνωρίζω ότι πρόσφατα, καθώς πλησιάζουν οι ευρωπαϊκές εκλογές, αυτό το Κοινοβούλιο συζήτησε σχετικά με το τι πραγματικά σημαίνει η Ευρώπη για τους πολίτες. Αυτές τις δύσκολες μέρες, νομίζω ότι μπορούμε να δούμε ορισμένα πράγματα πιο ξεκάθαρα. Ευρώπη σημαίνει αλληλεγγύη στην κοινή αντιμετώπιση αυτής της απειλής. Σημαίνει συνεργασία, ανταλλαγή πληροφοριών, τεχνογνωσίας και ικανοτήτων ώστε να μπορέσουμε να ενεργήσουμε μαζί με βάση τη βέλτιστη διαθέσιμη γνώση. Σημαίνει καινοτομία, με την έρευνα που χρηματοδοτείται από την Ευρώπη να βοηθάει την παραγωγή ενός εμβολίου το συντομότερο δυνατό. Σημαίνει ικανότητα, μέσω των ευρωπαϊκών θεσμικών οργάνων, διευκόλυνσης όλων των κρατών μελών να αντιδρούν άμεσα και αποτελεσματικά σε μια κοινή κρίση. Αυτό είναι αυτό που Ευρώπη φέρνει στους πολίτες.
<P>
Επομένως, ναι, η κατάσταση είναι σοβαρή, αλλά είμαστε καλύτερα προετοιμασμένοι από ποτέ για να αντιμετωπίσουμε αυτή την απειλή. Και έχοντας δει την αποφασιστικότητα των υπουργών υγείας της Ευρώπης την περασμένη εβδομάδα - και οι 27 ήταν εκεί - έχω εμπιστοσύνη στην ικανότητά μας να αντιδράσουμε κατά τις επόμενες εβδομάδες.
<SPEAKER ID="062" NAME="Αντώνιος Τρακατέλλης">
εξ ονόματος της ομάδας PPE-DE. - Κύριε Πρόεδρε, κύριε Επίτροπε σας ευχαριστώ κατ' αρχήν για την ενημέρωση την οποία μας κάνατε η οποία ήταν πλήρης και επικροτώ τις δράσεις τις οποίες έχετε αναλάβει. Θα ήθελα να θέσω υπόψη σας -εξάλλου κάνατε και εσείς σχετική μνεία- τρία βασικά θέματα τα οποία θεωρώ ότι χρειάζονται για να αντιμετωπίσουμε ενδεχόμενη πανδημία.
<P>
Το πρώτο αφορά τα σχέδια τα οποία διαθέτουμε και έχουν ήδη επεξεργαστεί το Συμβούλιο, η Ευρωπαϊκή Επιτροπή και το Κοινοβούλιο με αφορμή τη γρίπη των πτηνών. Έχουμε λοιπόν σχέδια τα οποία είναι μάλιστα αρκετά καλά και είχαν υποστεί και την κριτική εκ μέρους των ειδικών επιστημόνων οι οποίοι είχαν επισημάνει ορισμένα κενά. Θα ήθελα λοιπόν να ρωτήσω, εάν αυτά τα σχέδια έχουν ολοκληρωθεί, εάν τα κράτη μέλη τα έχουν ενστερνιστεί και εάν είναι έτοιμα να τα εφαρμόσουν -διότι, κύριε Επίτροπε, ο αδύνατος κρίκος εδώ έχει μεγάλη σημασία- και, τέλος, όσον αφορά τον συντονισμό στον οποίο έχετε ήδη αναφερθεί και χαίρομαι που διαπιστώνω ότι είστε έτοιμοι να τον αναλάβετε από κοινού με το Κέντρο Μεταδοτικών Νοσημάτων, σε όλη αυτή την ιστορία της γρίπης.
<P>
Το δεύτερο θέμα που θέλω να σας αναφέρω είναι αυτό των αντι-ιικών φαρμάκων. Υπήρχε μια υποχρέωση των κρατών μελών για ένα ποσοστό ώστε να υπάρχει επάρκεια. Τα αντι-ιικά φάρμακα είναι και για τη θεραπεία, αλλά βεβαίως είναι και για την πρόληψη και εκεί θα πρέπει να υπάρχουν κατευθυντήριες γραμμές διότι δεν μπορεί να χρησιμοποιούνται έτσι τυχαία, αλλά σωστά.
<P>
Και το τρίτο θέμα που θα ήθελα να θέσω είναι το λυσιτελές θα ήταν, δηλαδή να βρούμε το εμβόλιο για τη νέα γρίπη. Αυτό το εμβόλιο θα έχει μεγάλη σημασία και πιστεύω ότι σήμερα με τις τεχνικές που διαθέτουμε θα μπορούσαν οι εταιρείες να το έχουν έτοιμο μέσα σε τρεις με τέσσερις μήνες. Θα επιθυμούσα, λοιπόν, να πιέσετε προς αυτή την κατεύθυνση ώστε πραγματικά να αναληφθεί αυτή η προσπάθεια. Να έχουμε το νέο εμβόλιο, το οποίο μαζί με αυτό για την εποχιακή γρίπη -που ορθώς έχετε επεκτείνει και θέλετε να καταπολεμήσετε για τους επιστημονικούς λόγους που ξέρουμε- θα αποτελέσει τον καλύτερο φραγμό για την ενδεχόμενη πανδημία της γρίπης.
<SPEAKER ID="063" NAME="Jules Maaten">
εξ ονόματος της Ομάδας ALDE. - (NL) Κύριε Πρόεδρε, φαίνεται ότι η πανδημία γρίπης δεν ήταν τόσο άσχημη όσο αναμενόταν. Υπήρξαμε τυχεροί και πάλι, όπως ήμασταν τυχεροί και με το ΣΟΑΣ - ωστόσο αυτό δεν εξαρτάται από τους φορείς λήψης αποφάσεων, Κύριε Πρόεδρε. Όταν η απειλή της γρίπης έγινε γνωστή κατά το σαββατοκύριακο, συμφώνησαν να συναντηθούν για επείγουσες συνομιλίες την Πέμπτη - γεγονός το οποίο με εντυπωσιάζει ως νέος ορισμός της λέξης "επείγουσες". Στη συνέχεια, τίποτα το ιδιαίτερο δεν αποφασίστηκε. Τι γίνεται αν υπάρχει πραγματική κρίση;
<P>
Τι γίνεται στην περίπτωση της "μεγάλης γρίπης" - για την οποία ο Παγκόσμιος Οργανισμός Υγείας είναι πεπεισμένος ότι έρχεται και μπορεί να διεκδικήσει οχτώ με 10 εκατομμύρια ζωές; Οι υπουργοί συναντήθηκαν για να ανταλλάξουν πληροφορίες και καταρτίστηκαν σχέδια. Ωστόσο, ποια ήταν η ποιότητα των σχεδίων και της ανταλλαγής πληροφοριών; Τι μέτρα λήφθηκαν και τα μέτρα που λήφθηκαν είναι όντως συντονισμένα; " Επιτροπή λαμβάνει όλες τις απαραίτητες πληροφορίες; Έχω τις αμφιβολίες μου. Ας πάρουμε για παράδειγμα τα αντιιικά φάρμακα: ποιος έχει και ποιος δεν έχει αντιιικά φάρμακα; Επίσης, είναι τώρα οι υπουργοί προετοιμασμένοι, επιτέλους, να δημιουργήσουν ένα ευρωπαϊκό απόθεμα έκτακτης ανάγκης;
<P>
Αν και δεν είμαι πεπεισμένος ότι η πρόταση της Γαλλίας να ματαιωθούν όλες οι πτήσεις στο Μεξικό ήταν σωστή, η απόφαση του Συμβουλίου ότι ο καθένας θα πρέπει να αποφασίσει αν θα το κάνει ή όχι είναι φυσικά τρελή. Με τα ανοιχτά μας σύνορα, τι νόημα έχει αν μια χώρα το κάνει όταν μια άλλη δεν το κάνει; Οι χώρες θα έπρεπε να έχουν πάρει αυτή την απόφαση μαζί. " μόνη λύση σε αυτό είναι να εξουσιοδοτήσουμε την Επιτροπή να λάβει αυτό το είδος των μέτρων έκτακτης ανάγκης. Εσείς, κυρία Επίτροπε, με εντολή του Συμβουλίου, θα πρέπει να μπορείτε να λάβετε μέτρα εκτάκτου καταστάσεως εντός 24 ωρών σε τέτοια θέματα όπως είναι η καραντίνα, τα μέτρα απολύμανσης σε αεροδρόμια και οι περιορισμοί ταξιδιών.
<P>
Δεν κατηγορώ την Επιτροπή, λοιπόν. Κυρία Επίτροπε, εσείς και οι υπάλληλοί σας πράξατε σωστά. Πού ήταν το Συμβούλιο, ωστόσο; Κοιτάμε τριγύρω στην παροιμιώδη σκονισμένη μεξικάνικη πλατεία και εκεί, στον ήλιο, κοντά στο μικρό σταθμό, κάθεται το Συμβούλιο. Τρέχουμε προς το μέρος του φωνάζοντας "γρίπη, γρίπη" και το σομπρέρο ανασηκώνεται αργά και το Συμβούλιο απαντά 'mañana mañana' και συνεχίζει τη σιέστα του. Είναι δύσκολο να γίνει οτιδήποτε με αυτό το Συμβούλιο.
<SPEAKER ID="064" NAME="Bart Staes">
εξ ονόματος της Ομάδας Verts/ALE. - (NL) Κύριε Πρόεδρε, κυρίες και κύριοι, θα ήθελα να συμμεριστώ αυτούς που σας ευχαρίστησαν, κυρία Επίτροπε, για τις ολοκληρωμένες πληροφορίες που μας δώσατε. Ωστόσο, συμφωνώ με τον κ. Τρακατέλλη και τον κ. Maaten. Πραγματοποιήσαμε εκτεταμένη συζήτηση σε αυτό το Κοινοβούλιο τον Ιούνιο 2006. Υιοθετήσαμε μια απόφαση, για την οποία εργαστήκαμε σκληρά εκείνη την περίοδο στην Επιτροπή Περιβάλλοντος, Δημόσιας Υγείας και Ασφάλειας των Τροφίμων. Ξανακοίταξα εκείνη την απόφαση και πρέπει να πω ότι, όπως και ο κ. Τρακατέλλης, φοβάμαι ότι υπάρχουν πολλά κενά, πολλές αδυναμίες στην τρέχουσα προσέγγιση.
<P>
Τότε, συνιστούσαμε τη διασφάλιση ανταλλαγής πληροφοριών και επίσης εποικοδομητική συνεργασία μεταξύ των κρατών μελών, με ένα συντονιστικό ρόλο για την Επιτροπή και σε εποικοδομητική συνεργασία με το Ευρωπαϊκό Κέντρο Πρόληψης και Ελέγχου Νόσων. Κάποιος που κοιτάζει προσεκτικά γύρω του τώρα - και ο κ. Maaten έθιξε αυτό το σημείο πολύ εμφατικά - θα δει ότι υπάρχουν πάρα πολλά κενά και ότι τα πράγματα προχωρούν απίστευτα αργά.
<P>
Όσον αφορά τα αποθέματα αντιιικών φαρμάκων, εσείς η ίδια μας είπατε πριν από μερικές μέρες ότι τα αποθέματα επαρκούσαν για να καλύψουν το 16% του πληθυσμού, όταν είχαμε πει ότι ο αριθμός έπρεπε να είναι 30%. Επομένως, τα πράγματα είναι πολύ κάτω από το κανονικό επίπεδο, για να μην αναφέρω την ανταλλαγή πληροφοριών σχετικά με τη φύση του ιού. Αυτή η ανταλλαγή πληροφοριών είναι θεμελιώδης, καθώς τα εμβόλια δεν μπορούν να αναπτυχθούν αν δεν είναι γνωστή η φύση του ιού.
<P>
Οι επιστήμονες με τους οποίους επικοινώνησα πρόσφατα λένε ότι δεν έχουν πληροφορίες, ότι δεν μπορούν να λάβουν πληροφορίες. Οι πληροφορίες σχετικά με τη φύση του ιού προστατεύονται, κρατούνται απόρρητες. Έχουμε όλα αυτά τα ερευνητικά ινστιτούτα, αλλά δεν μπορούμε να κάνουμε αυτό που πρέπει να κάνουμε. Κάτι πρέπει να γίνει σχετικά με αυτό. Δεν μπορούμε να το ανεχθούμε αυτό. " απειλή είναι πραγματικά πολύ μεγάλη.
<SPEAKER ID="065" NAME="Urszula Krupa" LANGUAGE="PL">
Κύριε Πρόεδρε, μιλώντας για το θέμα της απειλής που τίθεται από τον ιό της γρίπης, θα ήθελα να παραθέσω κάποιες απόψεις χρηστών του Διαδικτύου, που εμφανίστηκαν ως απάντηση στον πανικό στα μέσα μαζικής ενημέρωσης, στον οποίο δόθηκαν επιπλέον ερεθίσματα από σχόλια που έγιναν από τον Παγκόσμιο Οργανισμό Υγείας. Λέγεται ότι η αιτία της υστερίας των μέσων μαζικής ενημέρωσης είναι η επιθυμία να ξεφορτωθούμε αποθέματα εμβολίων και το αναποτελεσματικό φάρμακο Tamiflu, τα οποία πιάνουν χώρο στα ράφια των φαρμακευτικών αποθηκών, και μια απόπειρα να αποσπαστεί η προσοχή από την παγκόσμια κρίση.
<P>
Αυτές οι αντιδράσεις της κοινωνίας δεν μαρτυρούν μόνο τη δυσπιστία στις αρχές αλλά μπορούν επίσης να γίνουν αιτία οι άνθρωποι να αμελήσουν μια πραγματική απειλή πανδημίας στο μέλλον. Πιστεύω ότι θα ήταν πιο συνετό να ανακοινώνονται πληροφορίες για τον κίνδυνο μιας πιθανής πανδημίας ή άλλης νόσου μετά από κάπως εκτενέστερες παρατηρήσεις κρουσμάτων της ασθένειας και προσεκτικής διερεύνησης του ιού και της μολυσματικότητάς του. Αυτό θα απέτρεπε τη διάδοση ελλιπών πληροφοριών, πανικού και, για παράδειγμα, τη σφαγή των χοίρων που πραγματοποιείται.
<SPEAKER ID="066" NAME="Irena Belohorská" AFFILIATION="NI">
- (SK) Κυρία Επίτροπε, θα ήθελα κι εγώ επίσης να σας ευχαριστήσω για την ενεργό και άμεση αντίδρασή σας στο εν λόγω θέμα. Λόγω της παγκοσμιοποίησης και των ευρέων μετακινήσεων τουριστών, ταξιδιωτών και απλών ανθρώπων σήμερα δεν υπάρχει μέρος στη γη όπου αυτή η νόσος θα μπορούσε να μην εμφανιστεί. Μπορούμε ήδη να το διαπιστώσουμε αυτό από τα κρούσματα που έχουν εμφανιστεί σε μέρη που βρίσκονται μακριά από το Μεξικό, όπως η Νέα Ζηλανδία, η Αυστραλία, η Ευρώπη και η Αφρική.
<P>
Παρά την επικουρικότητα της υγειονομικής περίθαλψης, οι μεταδοτικές νόσοι δεν γνωρίζουν σύνορα και μας υποχρεώνουν να αναλαμβάνουμε κοινή δράση. Δεν μπορεί να υπάρξει λύση στα πλαίσια μίας μόνο χώρας. Είναι καιρός για αλληλεγγύη. " Σλοβακία είναι επαρκώς προετοιμασμένη ακόμα και για μια επέκταση της μετάδοσης της γρίπης σε μεγαλύτερη επιδημία, ίσως λόγω της προηγούμενης γρίπης των πτηνών. Έχουμε 700.000 δόσεις Tamiflu σε εθνικά αποθέματα για 5 εκατομμύρια κατοίκους και πρέπει να πω ότι ίσως το ότι ο πληθυσμός είναι σαφώς καλά προετοιμασμένος οφείλεται επίσης στην προηγούμενη απειλή της γρίπης των πτηνών.
<P>
Σε περίπτωση επιδημίας, είναι πολύ σημαντικό να κρατάμε το κοινό ενήμερο, γιατί όπου δεν υπάρχει πληροφόρηση θα υπάρχει πολλή αποπληροφόρηση. Μπορούμε να το διαπιστώσουμε αυτό από ορισμένες αφρικανικές χώρες, για παράδειγμα την Αίγυπτο, όπου η τρέχουσα απειλή επιδημίας γρίπης σε συνδυασμό με την ιδέα ότι η νόσος εξαπλώνεται μέσω των χοίρων οδήγησε στη σφαγή 300.000-400.000 χοίρων. Ωστόσο, θα πρέπει ίσως να δείξουμε αλληλεγγύη στην υπόθεση αυτή με άλλους τρόπους, εφόσον τα ταξιδιωτικά γραφεία πουλούσαν διακοπές σε αυτούς τους προορισμούς αλλά τώρα οι άνθρωποι ταξιδεύουν εκεί μόνο σε περίπτωση ανάγκης. Εφόσον έχουμε τη Eurolat, θα πρέπει ίσως να εξετάσουμε το ενδεχόμενο στήριξης του Μεξικού, όπου πιστεύεται ότι αυτή η μολυσματική νόσος θα προκαλέσει την πτώση του ΑΕΠ έως και 4 - 5% σε σχέση με τα τωρινά επίπεδα.
<SPEAKER ID="067" NAME="Cristina Gutiérrez-Cortines" AFFILIATION="PPE-DE">
(ES) Κύριε Πρόεδρε, θα ήθελα να πω ότι πρέπει να στείλουμε ρεαλιστικά μηνύματα στους πολίτες μας, όπως προσπάθησε να κάνει η Επίτροπος.
<P>
" επιστήμη είναι πολύ καλύτερα προετοιμασμένη για να αντιμετωπίσει αυτή την πανδημία σε σχέση με τέσσερα χρόνια πριν, και αυτό μπορεί να διαπιστωθεί από το χαμηλό αριθμό θανάτων που έλαβαν χώρα. Πολύ περισσότερα είναι γνωστά για τα κρούσματα της γρίπης των πτηνών και τα ανθρώπινα κρούσματα και για την ιστορία της μετάδοσης αυτής της γρίπης των χοίρων. Πολύ περισσότερα είναι γνωστά για τις λύσεις και πιστεύω, επομένως, ότι θα πρέπει να εμπιστευτούμε την επιστήμη, να προωθήσουμε την επιστήμη και να ζητήσουμε πολύ περισσότερη έρευνα σε εμβόλια, όπως είπε και ο κ. Τρακατέλλης.
<P>
Γνωρίζουμε επίσης ότι η κοινωνία είναι πολύ καλύτερα προετοιμασμένη από ό,τι ήταν λίγο καιρό πριν, χάρη στον πλούτο των εμπειριών και των οργανωτικών προσπαθειών που πραγματοποιήθηκαν σε κάθε χώρα, ιδιαιτέρως στην Ευρώπη, σε μια προσπάθεια πρόληψης περαιτέρω διάδοσης, αποθήκευσης φαρμάκων και παροχής μιας ολοκληρωμένης υπηρεσίας στους πολίτες.
<P>
Ωστόσο, ανησυχώ μήπως αυτοί οι πολίτες δεν λαμβάνουν αρκετή πληροφόρηση. Αν κοιτάξουμε στον τύπο, θα δούμε ότι το 90% - ή και ακόμη περισσότερο - του έντυπου υλικού επικεντρώνεται στην πτώση των ρυθμών μόλυνσης, αλλά πολύ λίγα λέγονται για θεραπείες ή για τρόπους δράσης των πολιτών.
<P>
Πιστεύω ότι χρειάζεται πολύ περισσότερη πληροφόρηση. Νιώθω επίσης ότι απαιτείται μεγαλύτερη πολιτική προσπάθεια σε σχέση με τους πολίτες μας. Για να δώσω ένα παράδειγμα, μένω έκπληκτη από το γεγονός ότι ούτε ένα Μέλος της Σοσιαλιστικής Ομάδας στο Ευρωπαϊκό Κοινοβούλιο δεν προσήλθε στη συζήτηση, από το ότι όλες οι θέσεις τους είναι άδειες και από το ότι κανείς δεν ζήτησε το λόγο για να δικαιολογήσει αυτή την κατάσταση, όταν αυτό το ζήτημα υπερβαίνει τα μεμονωμένα κόμματα και προκαλεί ανησυχία σε όλες τις κυβερνήσεις.
<P>
Θα ήθελα επίσης να τονίσω ότι μπορούμε να προσφέρουμε βοήθεια σε τρίτες χώρες, όπως είπε η ομιλήτρια πριν από μένα. Πρέπει να δώσουμε τη στήριξή μας σε όλες αυτές τις χώρες που δεν έχουν τις συνθήκες, τη βάση ή την ικανότητα να παρέχουν συνδρομή σε όλους τους πολίτες τους.
<P>
Επομένως, η Ευρώπη της αλληλεγγύης, όπως και η Ευρώπη της επικοινωνίας, πρέπει να αναλάβει δράση.
<SPEAKER ID="068" NAME="Françoise Grossetête" AFFILIATION="PPE-DE">
(FR) Κύριε Πρόεδρε, θα ήθελα να απευθυνθώ στην επίτροπο προκειμένου να εκφράσω την ανησυχία μου. " ανάπτυξη του ιού φαίνεται να σταθεροποιείται στο Μεξικό, στην Ευρώπη και ούτω καθεξής, και μόνο σήμερα άκουσα σχόλια στο ραδιόφωνο για το ότι μπορεί να υπερβάλαμε, ότι οι συμπολίτες μας μπορεί να ανησύχησαν άδικα.
<P>
Λοιπόν, αυτό που με ανησυχεί, κυρία Επίτροπε, δεν είναι αυτό που συμβαίνει τώρα, αλλά αυτό που πρόκειται να συμβεί τον Οκτώβριο, όταν θα πλησιάζει ο χειμώνας. Είναι γνωστό ότι στους ιούς δεν αρέσουν οι υψηλές θερμοκρασίες. Ο κίνδυνος επομένως δεν είναι εδώ επί του παρόντος, αλλά θα επανέλθει στην επιφάνεια το χειμώνα - τον Οκτώβριο ή Νοέμβριο.
<P>
Επομένως, αυτό που θα θέλαμε να ξέρουμε, κυρία Επίτροπε, είναι τι ακριβώς κάνετε για να διασφαλίσετε το ότι είμαστε πλήρως προετοιμασμένοι για να αντιμετωπίσουμε αυτό τον ιό, ο οποίος είναι πιθανό να αναπτυχθεί και μπορεί να μεταλλαχθεί από τώρα μέχρι τότε. Μας λέτε ότι πρέπει να γίνουν εμβόλια, είναι όμως βέβαιο ότι αυτά τα εμβόλια που θα αναπτυχθούν θα είναι κατάλληλα για χρήση σε όλες τις περιπτώσεις;
<P>
Όλα αυτά είναι ζητήματα για τα οποία διερωτώμαι. " ανησυχία είναι για τον επόμενο χειμώνα. " επικοινωνία είναι επομένως απαραίτητη. Πρέπει να εξηγηθεί στους συμπολίτες μας ότι, ό,τι κι αν συμβεί, δεν τίθεται θέμα να χαλαρώσουν και ότι πρέπει να παραμείνουν σε επαγρύπνηση. Θα ήταν δυνατό, κυρία Επίτροπε, να διανείμετε ένα είδος μικρού οδηγού για να βοηθήσετε τους συμπολίτες μας να υιοθετήσουν καλές συνήθειες;
<SPEAKER ID="069" NAME="Paul Rübig" AFFILIATION="PPE-DE">
(DE) Κύριε Πρόεδρε, κυρία Επίτροπε, θα ενδιαφερόμουν να μάθω αν υπάρχουν διαθέσιμα στατιστικά στοιχεία για τις προσωπίδες. Πόσες προσωπίδες είναι διαθέσιμες στην Ευρώπη και τι ποσότητες θα μπορούσαν να παραχθούν σε περίπτωση ξεσπάσματος τέτοιου είδους νόσου; Το ίδιο ισχύει φυσικά και για τη διαθέσιμη φαρμακευτική αγωγή. Υπάρχει κάποια σύνοψη σχετικά με το πόσα φάρμακα είναι επί του παρόντος αποθηκευμένα στην Ευρώπη και πόσα θα μπορούσαν να παραχθούν σε περίπτωση ξεσπάσματος; Πιστεύετε ότι θα ήταν δυνατό επίσης να παρασχεθούν πληροφορίες για τους γιατρούς στις 23 γλώσσες της Ευρωπαϊκής Ένωσης, ώστε αυτές οι πληροφορίες να παρασχεθούν γρήγορα και αποτελεσματικά;
<SPEAKER ID="070" NAME="Αδάμος Αδάμου" AFFILIATION="GUE/NGL">
Κύριε Πρόεδρε, κυρία Επίτροπε, σας ευχαριστώ καταρχάς για την ολοκληρωμένη και εμπεριστατωμένη παρουσίαση που κάνατε. Εγώ ήμουν ο εισηγητής του Ευρωπαϊκού Κοινοβουλίου σχετικά με την προετοιμασία των 27 χωρών μελών, προκειμένου να αντιμετωπίσουμε τη γρίπη των πτηνών. Τότε, είχαμε διαπιστώσει μαζί με το γραφείο του Επιτρόπου ότι ορισμένες χώρες υπολείποντο άλλων όσον αφορά κυρίως την αποθήκευση αντι-ιικών φαρμάκων. Θα ήθελα να σας ρωτήσω εάν αυτό ισχύει και σήμερα, ή όχι, πράγμα που σημαίνει ότι τώρα είναι πιο έτοιμα τα κράτη μέλη.
<P>
Θα ήθελα, επίσης, να σας παρακαλέσω να κάνετε κάτι όσον αφορά την παραφιλολογία και τις ανεύθυνες φήμες που κυκλοφορούν σε ολόκληρη την Ευρωπαϊκή Ένωση και πανικοβάλουν τους πολίτες. Πιστεύω ότι είναι και ευθύνη των κρατών μελών και ότι θα πρέπει να γίνει ίσως -εκ μέρους του γραφείου σας- μια σχετική σύσταση.
<SPEAKER ID="071" NAME="Horst Schnellhardt" AFFILIATION="PPE-DE">
(DE) Κύριε Πρόεδρε, κυρία Επίτροπε, σας ευχαριστώ που είστε εδώ και που φτάσατε εδώ τόσο γρήγορα. Αν συγκρίνουμε αυτή την κατάσταση με την περίπτωση της γρίπης των πτηνών, τότε - ακόμα και ως ανυπόμονος βουλευτής του Ευρωπαϊκού Κοινοβουλίου - είμαι πολύ ικανοποιημένος με τον τρόπο που αντέδρασε η Ευρωπαϊκή Ένωση, ο ΠΟΥ και επίσης τα ίδια τα κράτη μέλη.
<P>
Ορισμένα μέλη είπαν ότι υπάρχει ανεπαρκής πληροφόρηση. Στη Γερμανία, νιώθω ότι μου παρασχέθηκε επαρκής πληροφόρηση σχετικά με το πώς πρέπει να συμπεριφερθώ. Επίσης δεν επιθυμώ να καθιστώ πάντα την Ευρώπη υπεύθυνη για τα πάντα. Τα κράτη μέλη είναι αυτά που είναι υπεύθυνα για την παροχή αυτής της πληροφόρησης. Θα εκμεταλλευτούμε επίσης αυτή την ευκαιρία για να τους υπενθυμίσουμε ότι πρέπει να εκπληρώνουν το καθήκον τους για παροχή πληροφόρησης. Άκουσα επίσης, σε ορισμένες περιπτώσεις, ότι υπάρχουν ακόμη κάποιες ελλείψεις, ιδιαιτέρως όσον αφορά τα αποθέματα εμβολίων. Θα ενδιαφερόμουν να μάθω αν αυτό ισχύει πραγματικά, αν τα κράτη μέλη πραγματικά δεν θέλουν να μοιραστούν τα εμβόλια και αν τα αποθηκεύουν μόνο για χρήση στη δική τους επικράτεια, ή αν έχουν συμφωνήσει να μοιραστούν τα εμβόλια. Τότε θα ήμασταν στο ίδιο στάδιο στο οποίο βρίσκεται σήμερα η Επιτροπή. Θα ήθελα να εκφράσω τις ευχαριστίες μου για αυτή τη γρήγορη και εξαιρετική δουλειά. Συγχαρητήρια!
<SPEAKER ID="072" NAME="Πρόεδρος">
Με αυτό ολοκληρώνεται η διαδικασία "προσέλκυσης της προσοχής".
<P>
Πριν δώσω το λόγο στην Επίτροπο, θα ήθελα κι εγώ επίσης να την ευχαριστήσω για την αρχική της παρέμβαση. Θα ήθελα επίσης να την ευχαριστήσω εκ των προτέρων για όλες τις πληροφορίες που θα μας δώσει σύντομα για ένα τόσο σημαντικό και επίκαιρο θέμα. Αυτό δείχνει ότι τόσο η Ευρωπαϊκή Ένωση όσο και τα κράτη μέλη αντιμετωπίζουν αυτή την κατάσταση με πολύ θετικό τρόπο και με το να είναι όσο το δυνατόν πιο κοντά στους ανθρώπους.
<SPEAKER ID="073" NAME="Ανδρούλα Βασιλείου">
Μέλος της Επιτροπής. - Κύριε Πρόεδρε, ευχαριστώ τα Μέλη για τις παρεμβάσεις τους. Είναι πολύ σημαντικό για μένα να ακούω τις απόψεις σας σχετικά με αυτό το πολύ σημαντικό θέμα.
<P>
Πρώτα από όλα, θα ήθελα να σας διαβεβαιώσω ότι όλες οι δομές που έχουμε εδραιώσει προκειμένου να αντιμετωπίσουμε οποιαδήποτε απειλή υγείας αυτού του μεγέθους έχουν λειτουργήσει καλά και έχουμε αξιοποιήσει όλα τα εργαλεία που είναι στη διάθεσή μας.
<P>
Όπως είπα στην εισαγωγική μου δήλωση, από τις 25 Απριλίου 2009 είμαστε σε στενή επαφή σε καθημερινή βάση με όλα τα κράτη μέλη και μας έχουν διαβεβαιώσει ότι οι οδηγίες που τους δώσαμε έχουν εφαρμοστεί και λειτουργούν. Ωστόσο, εν όψει της εμπειρίας της παρούσας κρίσης, ενημερώνουμε συνεχώς τις δομές και τα εργαλεία μας, πράγμα το οποίο έχει νόημα, γιατί μόνο σε πραγματικό χρόνο κρίσης μπορούμε να δούμε τις ελλείψεις οποιασδήποτε δομής.
<P>
Πολλοί ομιλητές ανέφεραν τα αντιιικά και την επάρκεια των αποθεμάτων. Δυστυχώς, όπως γνωρίζετε, ο προκάτοχός μου συζήτησε αυτό το πρόβλημα της αποθήκευσης σε ευρωπαϊκή βάση με τους υπουργούς υγείας, αλλά δυστυχώς αυτοί οι υπουργοί δεν ήθελαν να αναλάβει η Ευρώπη αυτό το συντονισμό. Συζητήσαμε το ίδιο πρόβλημα την περασμένη χρονιά στο Angers κατά τη διάρκεια της γαλλικής Προεδρίας και, για άλλη μια φορά, οι υπουργοί υγείας επέμειναν ότι κάθε κράτος μέλος θα πρέπει να είναι ελεύθερο να αποφασίσει για τον εαυτό του πόσα αποθέματα θέλει. Γνωρίζουμε ότι υπάρχουν πολλές διαφορές μεταξύ των αποθεμάτων από κράτος σε κράτος και εκφράζουμε την ανησυχία μας γι' αυτό.
<P>
Ωστόσο, εν όψει των συμπερασμάτων στα οποία κατέληξαν οι υπουργοί υγείας στις 30 Απριλίου 2009, αποφασίσαμε ότι η Επιτροπή θα συνεργαστεί στενά με τα κράτη μέλη και ότι αν ένα κράτος μέλος χρειάζεται συνδρομή, τότε, στο πνεύμα της αλληλεγγύης, θα ζητήσουμε συνδρομή και θα προσπαθήσουμε να συντονίσουμε τις ανάγκες των κρατών μελών.
<P>
Όσον αφορά το νέο εμβόλιο, όπως είπα, πραγματοποίησα μια συνάντηση με τη βιομηχανία και συζητήσαμε εκτενώς την ανάγκη τόσο για αντιιικά όσο και για το νέο εμβόλιο. Ελπίζουμε ότι στις 11 Μαΐου 2009 θα έχουμε τα αποθέματα στελεχών, τα οποία θα δώσουμε στη βιομηχανία προκειμένου να ξεκινήσει την παραγωγή του νέου εμβολίου. Δεν μπορώ να πω πότε θα είναι έτοιμο, καθώς αυτό θα εξαρτηθεί από την αποτελεσματικότητα του αποθέματος, αλλά εκτιμούμε ότι θα χρειαστούν από 8 έως 12 εβδομάδες.
<P>
Σε απάντηση στην ερώτηση της κ. Grossetête, συμφωνώ απολύτως μαζί της ότι πρέπει να παραμείνουμε σε επαγρύπνηση προκειμένου να αντιμετωπίσουμε τις ανάγκες που μπορεί να προκύψουν, φυσικά μετά το καλοκαίρι, και με τη δημιουργία του νέου εμβολίου ελπίζω ότι θα μπορέσουμε να καλύψουμε τις ανάγκες των λαών μας.
<P>
Ωστόσο, θέλω να επαναλάβω το γεγονός ότι η κατάσταση είναι σοβαρή, αλλά δεν θα πρέπει να πανικοβαλλόμαστε. Συμφωνώ με τον κ. Αδάμου ότι όλοι μας θα πρέπει να είμαστε όσο το δυνατόν πιο λογικοί και ρεαλιστές στην παρούσα κατάσταση - ο πανικός δεν βοηθάει κανένα.
<SPEAKER ID="074" NAME="Πρόεδρος">
" συζήτηση έληξε.

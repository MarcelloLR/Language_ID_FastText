<CHAPTER ID="008-01">
1. Σχέδιο του γενικού προϋπολογισμού της Ευρωπαϊκής Ένωσης - Οικονομικό έτος 2010 (ψηφοφορία) 
<P>
- Πριν από την ψηφοφορία:
<SPEAKER ID="077" NAME="László Surján" LANGUAGE="EN">
Κύριε Πρόεδρε, στην Επιτροπή Προϋπολογισμών ψηφίσαμε αναφορικά με περισσότερες από 1 100 τροπολογίες επί του σχεδίου προϋπολογισμού για το 2010. Αναπόφευκτα, υπάρχει ένας μικρός αριθμός προσαρμογών τεχνικής φύσεως που ζητώ να τεθούν σε ψηφοφορία στην Ολομέλεια.
<P>
Σε ό,τι αφορά το ευρωπαϊκό σχέδιο οικονομικής ανάκαμψης, η επιτροπή ενέκρινε δύο νέες παραγράφους, που προστέθηκαν στις θέσεις 06 04 14 01, 06 04 14 02 και 06 04 14 03. Θα έπρεπε να προστεθούν στις υφιστάμενες παρατηρήσεις, αλλά εξαιτίας τεχνικού σφάλματος εμφανίζονται σαν να τις αντικαθιστούν. " τροπολογία 832 πρέπει ως εκ τούτου να προσαρμοστεί ανάλογα.
<P>
Μετά από εξακρίβωση των περιθωρίων, η ψηφοφορία στην επιτροπή άφησε περιθώριο 1 775 000 ευρώ στον τομέα 3β. Προτείνω να διατεθεί αυτό το ποσό στο πρόγραμμα "" Ευρώπη για τους πολίτες". Τούτο σημαίνει ότι η τροπολογία 889 στη θέση 15 06 66 θα πρέπει να τροποποιηθεί ώστε το σύνολο των πιστώσεων αναλήψεως υποχρεώσεων να ανέρχεται σε 32 255 000 ευρώ, η δε τροπολογία αριθ. 547, που κατατέθηκε εκ νέου, καθίσταται άνευ αντικειμένου.
<P>
Οι λέξεις "αειφόρες ενέργειες φιλικές προς το περιβάλλον ... (Πράσινο Νιου Ντηλ)" θα πρέπει να προστεθούν στις παρατηρήσεις αντί των λέξεων "Πράσινο Νιου Ντηλ" στις παρατηρήσεις που εγκρίθηκαν στις ακόλουθες θέσεις του προϋπολογισμού:
<P>
04 02 17 ΕΚΤ - Σύγκλιση
<P>
04 02 19 ΕΚΤ - Ανταγωνιστικότητα
<P>
13 03 16 ΕΤΠΑ - Σύγκλιση
<P>
13 03 18 ΕΤΠΑ - Ανταγωνιστικότητα
<P>
Ομοίως, στη θέση του προϋπολογισμού 13 03 20 ΕΤΠΑ - Επιχειρησιακή τεχνική βοήθεια για το Ευρωπαϊκό Ταμείο Περιφερειακής Ανάπτυξης, οι δύο πρώτες νέες παράγραφοι θα πρέπει να αντικατασταθούν από την ακόλουθη παράγραφο:
<P>
"Μέρος της πίστωσης προορίζεται για τη χρηματοδότηση αειφορικών και φιλικών προς το περιβάλλον δράσεων (Πράσινο Νιου Ντηλ) για το συμβιβασμό των οικονομικών, κοινωνικών και περιβαλλοντικών απαιτήσεων ανάπτυξης και την οικονομική ανάκαμψη των ευρωπαϊκών περιφερειών μετά την οικονομική και χρηματοπιστωτική κρίση".
<P>
Για λόγους τεχνικής φύσεως ο αριθμός της θέσεως "Πρότυπο σχέδιο: καθολική συνεργασία μεταξύ δημόσιων διοικήσεων, κερδοσκοπικών επιχειρήσεων και κοινωνικών επιχειρήσεων με στόχο την κοινωνική και εργασιακή ένταξη" καθίσταται 04 03 12.
<P>
Για λόγους τεχνικής φύσεως ο αριθμός της θέσεως "Προπαρασκευαστική δράση - Erasmus για δημοσιογράφους" καθίσταται 09 06 05.
<P>
Εάν εγκριθεί η τροπολογία 943 στη θέση 26 01 20 "Ευρωπαϊκή Υπηρεσία Επιλογής Προσωπικού, το αντίστοιχο παράρτημα στον προϋπολογισμό για την ανωτέρω υπηρεσία θα προσαρμοστεί αναλόγως.
<P>
Ζητώ από την Υπηρεσία Συνεδριάσεων να προβεί στις αναγκαίες διορθώσεις στα Πρακτικά - εάν η Ολομέλεια συμφωνεί. Σας ευχαριστώ για την προσοχή σας.
<P>
Κύριε Πρόεδρε, επιτρέψτε μου μόνο να πω ένα ευχαριστώ στη Γραμματεία για το τεράστιο έργο που επιτέλεσε. Αυτός ο κατάλογος προσαρμογών τεχνικής φύσεως είθισται να εμφανίζεται κάθε χρόνο και αντικατοπτρίζει το ικανοποιητικό έργο της Γραμματείας. Το συζητήσαμε με τις ομάδες και τους συντονιστές και μου παρείχαν στήριξη για την αλλαγή αυτή, η οποία κινείται στο πνεύμα της γενικής πρότασης.
<P>
Το σημαντικότερο πράγμα είναι ότι συμφωνήσαμε στην Επιτροπή Προϋπολογισμών να χρησιμοποιήσουμε όλες τις νομικές δυνατότητες που διαθέτουμε για να καλύψουμε το περιθώριο σχεδόν κάθε τομέα του προϋπολογισμού, όπερ σημαίνει ότι κάθε ψηφοφορία που δίνει πρόσθετα χρήματα θέτει σε κίνδυνο τη νομιμότητα του προϋπολογισμού. Εφιστώ την προσοχή σας σε αυτό και ευελπιστώ ότι θα διατηρηθεί το πνεύμα συνεργασίας. Έχουμε ελαφρώς διαφορετικές απόψεις, αυτό όμως είναι φυσικό.
<P>
(Χειροκροτήματα)
<SPEAKER ID="079" NAME="Helga Trüpel" AFFILIATION="Verts/ALE">
(EN) Κύριε Πρόεδρε, σύμφωνα με τις καταστάσεις ψηφοφορίας, θα καταπέσει η τροπολογία αριθ. 464 της Ομάδας των Πρασίνων/ Ευρωπαϊκή Ελεύθερη Συμμαχία αν εγκριθεί η τροπολογία αριθ. 870 της Επιτροπής Προϋπολογισμών. " κατάσταση της ψηφοφορίας ακολουθεί τον κανόνα που θέσπισε τυπολογικά ο Thomas von der Vring, βάσει του οποίου οι τροπολογίες που εγκρίνονται από την Επιτροπή Προϋπολογισμών πρέπει πρώτα να τίθενται σε ψηφοφορία στην Ολομέλεια και, εφόσον εγκριθούν, καταπίπτουν όλες οι άλλες τροπολογίες που αφορούν την ίδια θέση του προϋπολογισμού .
<P>
Ωστόσο, αυτή η πρακτική, η οποία δεν περιλαμβάνεται στον Κανονισμό του Ευρωπαϊκού Κοινοβουλίου, θεσπίστηκε με μοναδικό σκοπό να διασφαλιστεί ότι η συνολική στάση που υιοθετεί το Κοινοβούλιο επί του προϋπολογισμού παραμένει εντός των δημοσιονομικών ορίων που έχουν καθοριστεί για το Ευρωπαϊκό Κοινοβούλιο. Δεδομένου ότι το μόνο που προτείνει η τροπολογία αριθ. 464 είναι να διατεθούν κεφάλαια για το απόθεμα, σε καμία περίπτωση δεν μπορεί να δημιουργήσει πρόβλημα υπέρβασης των ορίων. Μάλιστα, οι δύο τροπολογίες σε καμία περίπτωση δεν αλληλοαναιρούνται και ως εκ τούτου μπορεί να διενεργηθεί ψηφοφορία επί αμφοτέρων.
<P>
Επομένως, σας παρωθώ να εφαρμόσετε το άρθρο 161 του Κανονισμού και να επιτρέψετε την ψηφοφορία επί της τροπολογίας αριθ. 464.
<P>
(Χειροκροτήματα)
<SPEAKER ID="080" NAME="Πρόεδρος">
Κυρίες και κύριοι, η σειρά καθορίστηκε πρωτύτερα και ελέγχθηκε προσεκτικά, ζητώ όμως από τον εισηγητή να λάβει τον λόγο. Σας ζητώ, δεδομένου ότι είστε ο πλέον ειδικός, να πείτε λίγα λόγια επί του θέματος.
<SPEAKER ID="081" NAME="László Surján" LANGUAGE="EN">
Κύριε Πρόεδρε, δεν είθισται να αποφασίζει ο εισηγητής αν κάτι είναι ορθό ή όχι. Έχουμε μια πρακτική και ένα εθιμικό δίκαιο. Πρέπει να ενημερώσω την Ολομέλεια ότι αν ψηφίσουμε πρώτα επί των τροπολογιών της Επιτροπής Προϋπολογισμών, που δεν αμφισβητήθηκαν από την Ομάδα των Πρασίνων/ Ευρωπαϊκή Ελεύθερη Συμμαχία, τότε η μετέπειτα τροπολογία θα μειώσει τις πληρωμές από το Ευρωπαϊκό Ταμείο Περιφερειακής Ανάπτυξης κατά 300 εκατομμύρια ευρώ.
<P>
Πρόκειται, επομένως, περί καθαρής αντίφασης. Αφενός θα υπήρχε αύξηση και αφετέρου μείωση. Πρέπει να εμμείνουμε στην απόφασή μας, καθώς στην τροπολογία αριθ. 464 αναφέρεται ρητά ότι η πληρωμή δεν αυξάνεται. " αύξηση είναι μηδενική. Επομένως, υπάρχει σύγκρουση - δεν μπορεί να υπάρξει αύξηση 300 εκατομμυρίων ευρώ και, ταυτόχρονα, καμία αύξηση.
<SPEAKER ID="082" NAME="Πρόεδρος">
(...) ώστε να μπορέσουμε να προβούμε στην ψηφοφορία. Αυτή είναι η γνώμη των υπηρεσιών μας, που διερεύνησαν το ζήτημα, όπως και του εισηγητή. Συνεπώς, προτείνω να προχωρήσουμε στην ψηφοφορία.
<P>
- Πριν από την ψηφοφορία επί της τροπολογίας αριθ. 812:
<SPEAKER ID="083" NAME="Luis Manuel Capoulas Santos" AFFILIATION="S&amp;D">
(PT) Κύριε Πρόεδρε, θα ήθελα να ζητήσω τον λόγο σύμφωνα με το άρθρο 173 του Κανονισμού, που αναφέρεται στην παραβίαση του Κανονισμού. Θα ήθελα να ζητήσω τροποποίηση της σειράς ψηφοφορίας, διότι νομίζω ότι η σειρά σύμφωνα με την κατάσταση ψηφοφορίας παραβιάζει το άρθρο 161 του Κανονισμού.
<P>
Επομένως, ζητώ η ψηφοφορία επί της τροπολογίας αριθ. 70, με την οποία προτείνεται πίστωση 600 εκατομμυρίων ευρώ για τη στήριξη του τομέα του γάλακτος, που διέρχεται μια λίαν σοβαρή κρίση, όπως όλοι γνωρίζουμε, να διεξαχθεί αμέσως πριν από την τροπολογία αριθ. 812, με την οποία προτείνεται πίστωση 300 εκατομμυρίων. Θα ήθελα να επισημάνω ότι αυτή η πίστωση των 600 εκατομμυρίων ευρώ εγκρίθηκε ομόφωνα στην Επιτροπή Γεωργίας και Ανάπτυξης της Υπαίθρου και εξασφαλίστηκε γι' αυτήν ευρεία πλειοψηφία στο Σώμα κατά την τελευταία συνεδρίαση της 17ης Σεπτεμβρίου, όταν ψηφίσαμε επί ενός ψηφίσματος για τη στήριξη του τομέα του γάλακτος και την κρίση που αυτός διέρχεται.
<SPEAKER ID="084" NAME="Πρόεδρος">
Σας ευχαριστώ. Πρόκειται σαφώς για ζήτημα των χρηματοδοτικών πόρων που διαθέτουμε, όπερ σημαίνει ότι η απόφαση για το θέμα αυτό είναι σοβαρή. Πράγματι θα χρειαζόμασταν βοήθεια, αλλά πρέπει να ξέρουμε τι υπάρχει διαθέσιμο. " συγκεκριμένη πρόταση είναι να ψηφίσουμε πρώτα επί της τροπολογίας αριθ. 812, αυτή είναι η πρόταση. Θα ήθελα να ζητήσω από τον εισηγητή να λάβει τον λόγο επί του θέματος. Πώς είναι τα οικονομικά, ποιες είναι οι οικονομικές δυνατότητες;
<SPEAKER ID="085" NAME="László Surján" LANGUAGE="EN">
Κύριε Πρόεδρε, σας λέω και πάλι ότι η σειρά ψηφοφορίας δεν είναι δική μου απόφαση. " συνάδελφός μου, η κ. Trüpel, ανέφερε προ ολίγου ότι υπάρχει ένας ούτως ειπείν άτυπος κανόνας, σύμφωνα με τον οποίο πρέπει να ψηφίζεται πρώτα η τροπολογία της Επιτροπής Προϋπολογισμών. Γιατί; Διότι η Επιτροπή Προϋπολογισμών είναι το κοινοβουλευτικό σώμα, από το οποίο μπορούμε να διαπιστώσουμε εάν έχουμε περιθώρια δράσης ή όχι.
<P>
Δεν είναι προς το συμφέρον μας να αλλάξουμε τους κανόνες κατά τη διαδικασία ψηφοφορίας και αντιτάσσομαι σε αυτό. Διανεμήθηκε η κατάσταση ψηφοφορίας. Οι ομάδες αποφάσισαν με ποιον τρόπο να ψηφίσουν. Τυχόν αλλαγή θα δημιουργήσει σύγχυση και αργότερα θα προκαλέσει πολλές δυσχέρειες. Αν αλλάξουμε τους κανόνες μας σε μια περίπτωση, ασχέτως λόγου, χαθήκαμε. Κάθε όργανο πρέπει να σέβεται το εθιμικό του δίκαιο, τους κανόνες και τους κανονισμούς του.
<SPEAKER ID="087" NAME="María Paloma Muñiz De Urquiza" AFFILIATION="S&amp;D">
(ES) Κύριε Πρόεδρε, σημειώθηκε ένα σφάλμα τεχνικής φύσεως. Πρόθεσή μου ήταν να ψηφίσω κατά της τροπολογίας αριθ. 444.
<SPEAKER ID="088" NAME="Bruno Gollnisch" AFFILIATION="NI">
(FR) Κύριε Πρόεδρε, κατανοώ απόλυτα το επιχείρημα που προέβαλε ο εισηγητής και μας οδήγησε στο να ψηφίσουμε πρώτα επί της τροπολογίας αριθ. 812.
<P>
Αν, ωστόσο, αυτό το επιχείρημα είναι καθαρά επί της διαδικασίας, η ψήφος υπέρ της τροπολογίας αριθ. 812 δεν σημαίνει κατ' ανάγκη ότι κατέπεσε η τροπολογία αριθ. 70.
<P>
Είθισται στις κοινοβουλευτικές συνελεύσεις να γίνεται πρώτα ψηφοφορία, όπως ζήτησε ο κ. Capoulas Santos, επί των τροπολογιών των οποίων το περιεχόμενο διαφέρει περισσότερο σε σύγκριση με το αρχικό κείμενο. Κάνουμε μια εξαίρεση για τους λόγους που εξέθεσε ο εισηγητής...
<P>
(Ο Πρόεδρος διακόπτει τον ομιλητή)
<SPEAKER ID="089" NAME="Πρόεδρος">
Σας ευχαριστώ. Καταλαβαίνουμε. Έχουμε μια οριστική διαδικασία ψηφοφορίας. Καλώ τον εισηγητή να λάβει τον λόγο. Σύμφωνα με τις υπηρεσίες και κατά την δική μας άποψη, αυτή η δεύτερη τροπολογία καταπίπτει. Μπορεί να το επιβεβαιώσει αυτό ο εισηγητής;
<SPEAKER ID="090" NAME="László Surján" LANGUAGE="EN">
Ακόμη και μετά την ψηφοφορία, δεν υπάρχει λόγος να ξαναρχίσει η συζήτηση. Τασσόμαστε τώρα υπέρ της διενέργειας ψηφοφορίας.
<SPEAKER ID="092" NAME="Michael Cashman" AFFILIATION="S&amp;D">
(EN) Κύριε Πρόεδρε, θέλω μόνο να πω κάτι για να βοηθήσω την κατάσταση. Μερικοί από μας άκουσαν να αναφέρονται διάφοροι αριθμοί. Για να αποφύγουμε τυχόν παρανοήσεις, μπορούμε να προσέξουμε την οθόνη εδώ πάνω; Μόνο και μόνο για την περίπτωση που υπάρξουν τυχόν προβλήματα ακρόασης ή ακουστικών. Δεν κατηγορώ κανέναν, ας είμαστε όμως σαφείς και ας παρακολουθούμε την οθόνη.
<SPEAKER ID="093" NAME="Πρόεδρος">
Εντάξει. Θα παρακολουθούμε όλοι την οθόνη. Ίσως να φταίει το γεγονός ότι διαβάζω τους αριθμούς υπερβολικά γρήγορα. Θα τους διαβάζω πιο αργά. Σας ευχαριστώ.
<P>
- Πριν από την ψηφοφορία επί της τροπολογίας 937:
<SPEAKER ID="094" NAME="Godfrey Bloom" AFFILIATION="EFD">
(EN) Κύριε Πρόεδρε, παρεμβαίνω πολύ σύντομα και για θέμα επί της διαδικασίας. Είπατε προ ολίγου ότι δεσμεύεστε από τους κανόνες και τι άραγε μπορείτε να κάνετε όταν δεσμεύεστε από τους κανόνες; Το κατανοώ αυτό πλήρως, το ίδιο και το Σώμα.
<P>
Να υποθέσω άραγε, και μπορούμε να υποθέσουμε όλοι, ότι θα δεσμεύεστε από τους κανόνες του Σώματος καθ' όλη τη διάρκεια της θητείας σας; Διότι ο προκάτοχός σας θεωρούσε ότι δεν δεσμευόταν από τους κανόνες και με βάση τις αιτιολογήσεις ψήφου έκανε κομματάκια το βιβλίο του Κανονισμού, διότι θεωρούσε ότι δεν δεσμευόταν από αυτό. Το αφήνω σε εσάς , κύριε Πρόεδρε.
<SPEAKER ID="095" NAME="Πρόεδρος">
Σας ευχαριστώ πολύ. Κυρίες και κύριοι, ειδικά κατά τη διάρκεια της ψηφοφορίας, μπορούμε να λαμβάνουμε τον λόγο μόνο για ζητήματα επί της διαδικασίας. Σας παρακαλώ μην εγείρετε άλλα ζητήματα πλην εκείνων επί της διαδικασίας, διότι αν το κάνετε, δεν μπορούμε να διεξάγουμε την ψηφοφορία. Αυτό δυσχεραίνει το έργο όλων μας.
<P>
(Χειροκροτήματα)

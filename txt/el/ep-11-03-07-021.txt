<CHAPTER ID="021">
Παρεμβάσεις διάρκειας ενός λεπτού (άρθρο 150 του Κανονισμού) 
<SPEAKER ID="146" NAME="Πρόεδρος">
" ημερήσια διάταξη προβλέπει τις παρεμβάσεις ενός λεπτού επί σημαντικών πολιτικών ζητημάτων.
<SPEAKER ID="147" NAME="Maria do Céu Patrão Neves" AFFILIATION="PPE">
(PT) Κύριε Πρόεδρε, στις 17 Φεβρουαρίου, στην περιοχή Póvoa do Varzim, ένας ανεμοστρόβιλος χτύπησε τα θερμοκήπια 50 γεωργών οι οποίοι εκτίμησαν τις ζημιές που υπέστησαν σε 1,5 εκατομμύριο ευρώ. Σε μερικά δευτερόλεπτα, ο ανεμοστρόβιλος κατέστρεψε εργασία μηνών και επενδύσεις ετών. Οι γεωργοί πρέπει να φυτέψουν εκ νέου και θα χρειαστούν μήνες έως ότου τα προϊόντα τους φθάσουν στην αγορά. Οι ίδιοι γεωργοί είχαν ήδη, στις 27 Φεβρουαρίου 2010, καταστραφεί από άλλον ανεμοστρόβιλο. Τότε, το κόστος των ζημιών προσδιορίστηκε σε περισσότερα από 4 εκατομμύρια ευρώ και από τις αρχές δεν έχει υπάρξει έως τώρα οποιαδήποτε αντίδραση σε αυτό.
<P>
Οι αριθμοί αποκαλύπτουν τη σημασία που έχει η φυτική παραγωγή για την τοπική οικονομία, με 2.000 οικογένειες, συνολικά περίπου 5.000 άτομα και 10.000 θέσεις εργασίας άμεσα ή έμμεσα συνδεόμενες, να κινδυνεύουν να χαθούν στην περιοχή. Αυτά τα ακραία καιρικά φαινόμενα εμφανίζονται ολοένα και συχνότερα και θέτουν σε κίνδυνο τη συνέχιση μιας τέτοιας δραστηριότητας. Αν δεν επιδοτηθεί, η ασφάλιση είναι τόσο δαπανηρή ώστε η κατάργησή της καθιστά αυτήν τη δραστηριότητα μη βιώσιμη.
<P>
Σε αυτό το πλαίσιο, πιστεύω ότι είναι σημαντικό η Ευρωπαϊκή Ένωση να εξετάσει τη δυνατότητα καθορισμού κοινού ελάχιστου επιπέδου ασφάλισης για όλους τους αγρότες και όρια επιλεξιμότητας για το Ταμείο Αλληλεγγύης. Είναι ζωτικής σημασίας να ληφθεί υπόψη η περιφερειακή διάσταση: αν όχι, οι περιφέρειες οι οποίες αντιμετωπίζουν σοβαρές καταστροφές, θα μπορούσαν να αποκλειστούν επειδή το όριο το οποίο ορίστηκε για το κράτος μέλος συνολικά δεν έχει επιτευχθεί.
<SPEAKER ID="148" NAME="Πρόεδρος">
Κυρία Patrão Neves, θα ήθελα απλά να πω ότι όταν λαμβάνετε τον λόγο, φαίνεται ότι ομιλείτε περισσότερο από τον χρόνο σας και ομιλείτε πολύ γρήγορα, γεγονός το οποίο δημιουργεί μια μικρή δυσκολία στους διερμηνείς. Θα μπορούσατε ίσως να συμπυκνώνετε τις παρατηρήσεις σας;
<SPEAKER ID="149" NAME="Monika Smolková" AFFILIATION="S&amp;D">
(SK) Κύριε Πρόεδρε, την περασμένη εβδομάδα, ο σλοβάκος Αντιπρόεδρος της Κυβέρνησης και πρώην ευρωπαίος Επίτροπος, Ján Figeľ, διαπραγματεύτηκε στις Βρυξέλλες για τη μεταφορά χρηματοδοτικών πόρων ύψους 350 εκατομμυρίων ευρώ από τα επιχειρησιακά προγράμματα "Κοινωνία της Πληροφορίας, Επιστήμη και Έρευνα" και "Εκπαίδευση και Ένταξη στην κοινωνία" στο επιχειρησιακό πρόγραμμα "Μεταφορές".
<P>
" κατασκευή αυτοκινητοδρόμων είναι όντως απαραίτητη. Ωστόσο, με τον ίδιο τρόπο με τον οποίο εγκρίναμε την στρατηγική ΕΕ 2020, και ειδικά σε καιρούς κρίσης, πρέπει να αντιληφθούμε ότι η εξάλειψη εμποδίων στην ανάπτυξη της απασχόλησης, η αντιμετώπιση νέων κοινωνικών κινδύνων και η έμφαση στην εκπαίδευση, την επιστήμη και την έρευνα αποτελούν τις πρώτες προϋποθέσεις για οικονομική ανάπτυξη.
<P>
" μεταφορά κονδυλίων χρηματοδότησης απαιτεί τη συγκατάθεση όλων των Επιτρόπων. Θα ήθελα να εκφράσω την πεποίθηση, μαζί με τους σλοβάκους καθηγητές, επιστήμονες και άλλους σλοβάκους πολίτες οι οποίοι δεν εγκρίνουν αυτήν τη μεταφορά χρηματοδότησης, ότι έκαστος ευρωπαίος Επίτροπος θα προασπίσει την απασχόληση, την εκπαίδευση, την επιστήμη και την έρευνα, τομείς οι οποίοι θα επωφεληθούν σε πολύ μεγάλο βαθμό από τα 350 εκατομμύρια ευρώ, ενώ στις μεταφορές, το ποσό αυτό θα αντιπροσώπευε μόνο 11 χιλιόμετρα αυτοκινητοδρόμων, όσο απαραίτητοι και αν είναι αυτοί.
<SPEAKER ID="150" NAME="Ramon Tremosa i Balcells" AFFILIATION="ALDE">
(EN) Κύριε Πρόεδρε, τον περασμένο μήνα, η περιφερειακή αυτοδιοίκηση της Βαλένθια έκλεισε το καταλανικό δημόσιο τηλεοπτικό κανάλι (TV3) στη Βαλένθια. Αυτή η ενέργεια όχι μόνο αντιβαίνει στις ευρωπαϊκές οδηγίες σχετικά με τη γλωσσική ποικιλομορφία, τον Χάρτη για τις Περιφερειακές ή Μειονοτικές γλώσσες και το ισπανικό σύνταγμα, αλλά το κλείσιμο του καταλανικού τηλεοπτικού καναλιού συνιστά επίσης άμεση προσβολή της πολιτισμικής αδελφοσύνης η οποία ενώνει τους κατοίκους της Καταλονίας και της Βαλένθια μέσω κοινής γλώσσας.
<P>
" περιφερειακή αυτοδιοίκηση της Βαλένθια επιβάλλει τώρα απαγορευτικές κυρώσεις στον σύλλογο Acció Cultural del País Valencià ο οποίος εγκατέστησε προ 20 ετών τους τηλεοπτικούς αναμεταδότες, αναγκάζοντάς τον να τους κλείσει.
<P>
Θα ήθελα επίσης να ανακοινώσω ότι μια λαϊκή νομοθετική πρωτοβουλία υπέρ της λήψης των προγραμμάτων της καταλανικής τηλεόρασης έχει κατατεθεί στο ισπανικό κοινοβούλιο με την στήριξη 615.000 πολιτών. " σοσιαλιστική ισπανική κυβέρνηση οφείλει να τη λάβει υπόψη, αλλά έως τώρα, τίποτε δεν έχει γίνει.
<SPEAKER ID="151" NAME="Μιχάλης Τρεμόπουλος" AFFILIATION="Verts/ALE">
Κύριε Πρόεδρε, κύριοι συνάδελφοι, η Ευρωπαϊκή Επιτροπή και ο υπόλοιπος μηχανισμός στήριξης στην Ελλάδα ανακοίνωσαν πρόσφατα μια κυβερνητική δέσμευση για άντληση 50 δισ. ευρώ από πώληση δημόσιας περιουσίας μέχρι το 2015.
<P>
Δηλώσεις του εκπροσώπου της Επιτροπής κ. Ντερούζ αναφέρουν ότι το πραγματικό στοίχημα της ελληνικής οικονομίας είναι η καθολική ιδιωτικοποίηση της δημόσιας περιουσίας. " δημόσια όμως περιουσία στην Ελλάδα δεν είναι όλη ίδια: άλλο είναι η εμπορική περιουσία, όπως τα κτήρια που δεν επιτελούν δημόσιες λειτουργίες, και άλλο μια βίαιη αλλαγή χρήσεως της γης σε βάρος του περιβάλλοντος η οποία απειλεί ελεύθερους χώρους, όπως το πρώην αεροδρόμιο της Αθήνας, χώροι που προορίζονται να καλύψουν το έλλειμμα πρασίνου των μεγάλων πόλεων οι οποίες διαθέτουν λιγότερο από 3 τετραγωνικά μέτρα πρασίνου ανά κάτοικο, τη στιγμή που το αντίστοιχο ευρωπαϊκό ποσοστό είναι 10 τετραγωνικά μέτρα πρασίνου ανά κάτοικο.
<P>
Απειλούνται και περιοχές κρίσιμης περιβαλλοντικής προστασίας όπως το Δέλτα του Νέστου, όπου προκηρύχθηκαν ήδη τουριστικές εγκαταστάσεις χιλιάδων στρεμμάτων. Τέτοιες αλλαγές χρήσεων που θυσιάζουν ζωτικές περιβαλλοντικές λειτουργίες αποτελούν το αντίθετο κάθε ορισμού βιώσιμης ανάπτυξης. " κρίση και το χρέος δεν αναιρούν το δικαίωμα των επόμενων γενεών για καίριο φυσικό περιβάλλον και ευκαιρίες για βιώσιμες πόλεις.
<SPEAKER ID="153" NAME="Marek Henryk Migalski" AFFILIATION="ECR">
(PL) Κύριε Πρόεδρε, λυπάμαι ειλικρινά για το γεγονός ότι ο κ. McMillan-Scott δεν διευθύνει πλέον τη διαδικασία, δεδομένου ότι έχω ένα αίτημα να του υποβάλω, το οποίο σχετίζεται με τα ανθρώπινα δικαιώματα για τα οποία τόσο ενδιαφέρεται. Όπως γνωρίζετε, μετά τις εκλογές της 19ης Δεκεμβρίου στη Λευκορωσία ακολούθησε κύμα συλλήψεων. Το γεγονός ότι όλοι οι προεδρικοί υποψήφιοι οι οποίοι κατέβηκαν ως υποψήφιοι αντίπαλοι του κ. Lukashenko συνελήφθησαν ενισχύει ακόμη περισσότερο το περίεργο της κατάστασης. Στις 19 Φεβρουαρίου, ο Ales Mikhalevich αποφυλακίστηκε· ήταν ένας από τους ανταγωνιζόμενους υποψήφιους. Επιβεβαίωσε ότι είχε βασανιστεί. Θα σας απαλλάξω από την περιγραφή αυτών των βασανιστηρίων. Αρκεί να πω ότι ήσαν ιδιαίτερα επώδυνα βασανιστήρια. Κατά συνέπεια, δεδομένου ότι θα εγκρίνουμε ψήφισμα σχετικά με αυτό ακριβώς το ζήτημα αυτήν την εβδομάδα, απευθύνομαι σε ολόκληρο το Σώμα, ιδιαίτερα δε στον κ. McMillan-Scott, για τον οποίο το ζήτημα των ανθρωπίνων δικαιωμάτων είναι τόσο προσφιλές, και τον καλώ να μιλήσει για αυτό το ζήτημα με τον πλέον σαφή και κατηγορηματικό τρόπο και να ζητήσει να τεθεί τέλος σε αυτές τις επαίσχυντες πρακτικές. Ευχαριστώ.
<SPEAKER ID="154" NAME="Πρόεδρος">
Σας ευχαριστώ, κύριε Migalski. Ο κ. McMillan-Scott σας άκουσε από το βήμα, αλλά το ζήτημα των ανθρωπίνων δικαιωμάτων μας ενδιαφέρει όλους.
<P>
Μιλήσατε για βασανιστήρια και μπορώ να σας διαβεβαιώσω ότι το πρόσωπο το οποίο είναι στην έδρα αυτή τη στιγμή, από τον οποίο αφαιρέθηκαν τα νύχια των δακτύλων του, ενδιαφέρεται επίσης ιδιαιτέρως για τα ανθρώπινα δικαιώματα, επειδή είχαμε την ευκαιρία να βιώσουμε καταστάσεις όπως αυτές τις οποίες περιγράψατε και, συνεπώς, επιτρέψτε μου να πω ότι ενδιαφερόμαστε εξαιρετικά.
<SPEAKER ID="155" NAME="Miguel Portas" AFFILIATION="GUE/NGL">
(PT) Κύριε Πρόεδρε, στην αρχή κυκλοφόρησε ένα τραγούδι, στις αρχές αυτού του έτους. Αυτό το τραγούδι καταγγέλλει έναν γελοίο κόσμο στον οποίο είναι απαραίτητο να σπουδάσει κανείς για να γίνει σκλάβος: ο δικός μας κόσμος. Μέσα σε λίγες ώρες, αυτό το τραγούδι έγινε ύμνος στη χώρα μου. Έπειτα ήρθαν τέσσερις νέοι. Χρησιμοποίησαν το Facebook για να οργανώσουν μια διαδήλωση η οποία στοχεύει να συγκεντρώσει, και παραθέτω, τους άνεργους, [...] αυτούς που είναι σκλάβοι με άλλο όνομα, τους συμβασιούχους και τους εργαζόμενους με συμβάσεις μικρής διάρκειας, αυτούς που δεν έχουν σταθερή εργασία, τους ειδικευόμενους, και αυτούς οι οποίοι αποκτούν εργασιακή πείρα: με άλλα λόγια, τις γενιές οι οποίες, στη χώρα μου, χρεώνονται για να σπουδάσουν, οι οποίες σχεδόν πληρώνουν για να εργαστούν, και οι οποίες, λαμβάνουν ως αμοιβή 500 ευρώ τον μήνα.
<P>
Υπάρχουν ήδη περισσότερα από 40.000 άτομα τα οποία υπέγραψαν στο Διαδίκτυο για αυτήν τη διαμαρτυρία η οποία λαμβάνει χώρα αυτό το Σάββατο. Θα ήταν καλό αν αυτή η Ευρώπη -αυτή η εκ των άνω προς τα κάτω Ευρώπη- άκουγε εκείνους που αποκηρύσσουν τον φόβο και τη σιωπή, και έχουν κουραστεί από την ανασφάλεια· από την ανασφάλεια την οποία τους επιβάλαμε. Όπως λέγει το τραγούδι, είναι "η γενιά η οποία δεν αντέχει άλλο", και έχουν απόλυτο δίκιο.
<SPEAKER ID="156" NAME="Νικόλαος Σαλαβράκος" AFFILIATION="EFD">
Κύριε Πρόεδρε, θα μιλήσω για το θέμα της Λιβύης. " εξέγερση στην χώρα αυτή, που ακολουθεί την Τυνησία και την Αίγυπτο, είναι πιο αιματηρή και εξελίσσεται δραματικά. Εκ πρώτης όψεως, οι λαϊκές αντιδράσεις κατά του καθεστώτος είναι αυθόρμητες και ιδεολογικά αδέσποτες. Στρέφονται εναντίον ενός καθεστώτος με προφανή αδυναμία να επιλύσει χρόνια προβλήματα ανάπτυξης και στοιχειώδους κοινωνικής δικαιοσύνης. " Ευρώπη έχει μεγάλο ενδιαφέρον για την περιοχή, κύριε Πρόεδρε. Στη Λιβύη δραστηριοποιούνται δεκάδες ευρωπαϊκές επιχειρήσεις, βρετανικές, ιταλικές, γαλλικές και πολλές μεγάλες ελληνικές επιχειρήσεις, ενώ η χώρα αυτή είναι τρίτη πετρελαιοπαραγωγός στην Αφρική. " αστάθεια φοβίζει τις αγορές και ήδη οι τιμές του πετρελαίου έχουν ανέβει υπερβολικά.
<P>
Θεωρώ ότι, υπό τις παρούσες συνθήκες, η Ευρώπη πρέπει ιδιαίτερα να προσέξει, πρώτον, τη διόγκωση του κύματος των προσφύγων, όχι μόνο από τη Λιβύη αλλά από όλη τη Βόρεια Αφρική και, δεύτερον, τις συνέπειες από την ανατροπή όλων των ευρωπαϊκών προϋπολογισμών και την επιδείνωση της οικονομικής κρίσης.
<P>
Επιπλέον, κύριε Πρόεδρε, θα πρέπει να αξιολογηθούν τα αίτια και να λάβουμε μέτρα για το τί γίνεται μέσα στην Ευρώπη, ιδίως να δώσουμε δουλειά και προοπτική στους νέους, διότι οι νέοι των χωρών του ισλαμικού τόξου δεν είχαν ελπίδα και γι' αυτό έκαναν αυτά τα οποία έκαναν και θα δούμε τί θα γίνει και εδώ.
<SPEAKER ID="157" NAME="Corneliu Vadim Tudor" AFFILIATION="NI">
(RO) Κύριε Πρόεδρε, τις τελευταίες ημέρες, το κυβερνών κόμμα της Ρουμανίας έλαβε μια παράλογη απόφαση: ψήφισαν για την ευθανασία, δηλαδή για τη θανάτωση αδέσποτων σκύλων. Απευθύνω έκκληση στο Ευρωπαϊκό Λαϊκό Κόμμα, το οποίο βασίζεται στο χριστιανοδημοκρατικό δόγμα: παρακαλώ να παροτρύνετε τους συναδέλφους σας του Δημοκρατικού Φιλελεύθερου Κόμματος στη Ρουμανία να μην βάψουν τα χέρια τους με το αίμα αθώων. Ο Ιησούς Χριστός αγαπούσε τα ζώα: "Ζητώ έλεος, όχι θυσία" είπε ο Σωτήρας. Απευθύνω επίσης έκκληση στους υπόλοιπους συναδέλφους βουλευτές: σχεδόν όλοι σας έχετε στο σπίτι τουλάχιστον ένα σκύλο, τον οποίο αγαπάτε σαν άγγελο.
<P>
" Ρουμανία δυστυχώς επιστρέφει στο σκότος του Μεσαίωνα, στη βαρβαρότητα. Σήμερα, το καθεστώς Băsescu κάνει ευθανασία στους σκύλους και αύριο θα κάνει ευθανασία στους ανθρώπους. " θανάτωση σκύλων είναι επίσης επικερδής δραστηριότητα για τη μαφία. Βοηθήστε να προλάβουμε η Ρουμανία να μην μετατραπεί σε Ουγκάντα του Idi Amin. Οποιοιδήποτε και αν είναι οι επικαλούμενοι λόγοι, υπάρχουν ορισμένες λύσεις οι οποίες είναι ειρηνικές και πολιτισμένες, και καθ' όλη τη διάρκεια της ιστορίας, το έγκλημα ουδέποτε υπήρξε λύση για οτιδήποτε.
<SPEAKER ID="158" NAME="Ελένη Θεοχάρους" AFFILIATION="PPE">
Κύριε Πρόεδρε, κυρία Επίτροπε, αγαπητοί συνάδελφοι, η προσοχή όλων μας στρέφεται τον τελευταίο καιρό στην εξέγερση των λαών της Βορείου Αφρικής. Ωστόσο, δεν πρέπει να παραβλέψουμε και την εξέγερση των τουρκοκυπρίων στην κατεχόμενη Κύπρο. Είναι μια εξέγερση με ιδιαίτερη σημασία και ειδικά εκείνοι οι οποίοι κόπτονται ότι δεν ακούμε τη φωνή των τουρκοκυπρίων, αυτή τη στιγμή είναι η ώρα να ακούσουν πραγματικά τη φωνή των τουρκοκυπρίων.
<P>
Οι τουρκοκύπριοι έχουν εξεγερθεί εναντίον της οικονομικής δυσπραγίας που τους έχει επιβάλει η τουρκική κατοχή, εναντίον της παρουσίας των εποίκων οι οποίοι αλλοιώνουν τη σύνθεση του πληθυσμού και τους οδηγούν στην εξαφάνιση, εναντίον της επέλασης του Ισλάμ με την ανέγερση εκατοντάδων τζαμιών και με τους θρησκευτικούς δασκάλους που στέλνει ο κύριος Ερντογάν στην κατεχόμενη Κύπρο και αγωνίζονται με τη σημαία της Κυπριακής Δημοκρατίας για να επιβιώσουν.
<P>
Οι τουρκοκύπριοι έχουν πει όχι στο σχέδιο Ανάν, δεν είναι αυτοί που ψήφισαν ναι υπέρ του σχεδίου Ανάν, το οποίο διχοτομούσε οριστικά την Κύπρο. Γι' αυτό νομίζω ότι πρέπει ν' ανοίξουμε τ' αυτιά μας και ν' ακούσουμε την εξέγερση των συμπατριωτών μου, των τουρκοκυπρίων.
<SPEAKER ID="159" NAME="Mario Pirillo" AFFILIATION="S&amp;D">
(IT) Κύριε Πρόεδρε, κυρίες και κύριοι, η κατάσταση στην οποία βρίσκεται η αλιεία του ερυθρού τόνου στη Μεσόγειο εξακολουθεί να προξενεί ανυπολόγιστη οικονομική ζημιά στις αλιευτικές κοινότητες. " ιταλική κυβέρνηση τήρησε τις αποφάσεις της ICCAT και μείωσε τις ποσοστώσεις αλιείας για τον ερυθρό τόνο μόνο για τα εμπορικά αλιευτικά σκάφη, με de facto αύξηση των ποσοτήτων οι οποίες προορίζονται για την αλιεία αναψυχής, ένα παράλογο μέτρο το οποίο τιμωρεί μόνο τους αλιείς, οι οποίοι αντιμετωπίζουν ήδη μια πολύ δύσκολη κατάσταση.
<P>
Υπό αυτή την έννοια, σας υπενθυμίζω τις αρνητικές συνέπειες που θα έχει για τον κλάδο η αδυναμία λήψης απόφασης για τη χορήγηση παρέκκλισης για την αλιεία μαρίδας. Ελπίζω ότι ένα από τα αποτελέσματα της επικείμενης συνεδρίασης στην οποία θα συμμετάσχει η Επίτροπος Δαμανάκη, η οποία βρίσκεται εδώ σήμερα, θα είναι ότι η αλιεία μαρίδας μπορεί να ξαναρχίσει το 2011, τουλάχιστον σε ορισμένα διαμερίσματα, όπως το Schiavonea και το Corigliano Calabro στην Καλαβρία, με δυνατότητα επανεξέτασης για το 2012.
<SPEAKER ID="160" NAME="Sonia Alfano" AFFILIATION="ALDE">
(IT) Κύριε Πρόεδρε, κυρίες και κύριοι, πιστεύω ότι τα γεγονότα στη Μέση Ανατολή έχουν καταστήσει σαφές στα ευρωπαϊκά θεσμικά όργανα ότι δεν μπορούν να εξακολουθήσουν να αγνοούν την παραβίαση των θεμελιωδών δικαιωμάτων και των εθνικών συνταγμάτων. Παρακαλώ συγχωρήστε με, αλλά πρέπει εκ νέου να αναφέρω μια επαίσχυντη ενέργεια από την κυβερνώσα πλειοψηφία στην Ιταλία, η οποία θα ήθελε να διασώσει τον κ. Berlusconi από τις δίκες οι οποίες μόλις έχουν αρχίσει για σοβαρά αδικήματα όπως εκβίαση και εκμετάλλευση πορνείας ανηλίκου.
<P>
" ιταλική κοινοβουλευτική πλειοψηφία, πράγματι, ζήτησε από το Συνταγματικό Δικαστήριο να αποφασίσει ποιο δικαστήριο πρέπει να δικάσει τον κ. Berlusconi. Βεβαίως, το Συνταγματικό Δικαστήριο θα απορρίψει το αίτημα δικαστή σε προσωπική βάση, αλλά δεν πρέπει να εξακολουθήσουμε να αγνοούμε την πολλοστή επίθεση του κ. Berlusconi στην ιταλική δημοκρατία και την ανεξαρτησία της ιταλικής δικαιοσύνης.
<P>
Πολλοί συνάδελφοι έχουν ήδη υπογράψει μια αναφορά για να σταλεί ένα ισχυρό μήνυμα το οποίο θα φθάσει στον ιταλικό λαό από τους δικούς του ευρωβουλευτές. Είναι μια περίεργη σύμπτωση, κύριε Πρόεδρε, ότι ενώ ο κ. Berlusconi επιτίθεται επί χρόνια στη δικαιοσύνη, ο υπουργός δικαιοσύνης, ο κ. Alfano, ήλθε αφελώς στο Στρασβούργο για να περιγράψει το σχέδιο το οποίο θα καταστήσει αποτελεσματική τη δικαιοσύνη αλλά δεν μπορεί να βρει λίγο χρόνο για να συναντήσει τους βουλευτές του Ευρωπαϊκού Κοινοβουλίου. Φοβάται άραγε μήπως αντιμετωπίσει ενοχλητικές ερωτήσεις από τους αντιπροσώπους του λαού σχετικά με το ιταλικό δικαστικό σύστημα και τον τρόπο με τον οποίο ορισμένοι προσπαθούν να καταστρέψουν την ανεξαρτησία του;
<SPEAKER ID="161" NAME="Oldřich Vlasák" AFFILIATION="ECR">
(CS) Κύριε Πρόεδρε, εδώ, από το βήμα του Ευρωπαϊκού Κοινοβουλίου, θα ήθελα να σας επιστήσω την προσοχή στη δικαστική απόφαση C-236/09 του Ευρωπαϊκού Δικαστηρίου της περασμένης εβδομάδας. Σύμφωνα με αυτή τη δικαστική απόφαση, από την 21η Δεκεμβρίου του επόμενου έτους, δεν θα είναι πλέον δυνατόν να διακρίνουμε τους ασφαλιζόμενους με βάση το φύλο. Σε αυτή την περίπτωση, η οδηγία της Ευρωπαϊκής Ένωσης, και η ερμηνεία της αντίστοιχα, έχουν σαφώς υπερβεί τα εσκαμμένα· αντίκεινται στους νόμους της φύσης, και θα έχουν σημαντικό αρνητικό αντίκτυπο στην ασφαλιστική βιομηχανία. Όλο αυτό είναι τόσο παράλογο όσο αν εμποδίζαμε τις ασφαλιστικές εταιρείες να λαμβάνουν υπόψη το γεγονός ότι μια οικία βρίσκεται στην κορυφή ενός λόφου ή σε πεδιάδα πλημμυρών ή πόσα ατυχήματα είχε στο παρελθόν ένας οδηγός όταν υπολογίζουμε τα ασφάλιστρά του για ασφαλιστήρια ζημιών. Σε τελική ανάλυση, δεν είναι μόνο οι δημογράφοι οι οποίοι έχουν γνώση του γεγονότος ότι στις ανεπτυγμένες κοινωνίες, η θνησιμότητα του ανδρικού πληθυσμού είναι υψηλότερη από τη θνησιμότητα του γυναικείου πληθυσμού, ουσιαστικά σε όλες τις ηλικιακές ομάδες, και, στην πλειονότητα των περιπτώσεων, σημαντικά μεγαλύτερη. Επίσης, οι γυναίκες ζουν συνήθως 10% περισσότερο. Στην Τσεχική Δημοκρατία, οι άνδρες έχουν προσδόκιμο επιβίωσης 73 χρόνια, και οι γυναίκες 80 χρόνια. " άρνηση αποδοχής αυτής της αλήθειας, και η χρησιμοποίηση μιας οδηγίας από τις Βρυξέλλες για να επιβληθεί στις ασφαλιστικές εταιρείες μια υποχρέωση με βάση την οποία δεν μπορούν να προβαίνουν σε διαφοροποίηση μεταξύ ανδρών και γυναικών, αντιβαίνει στην αναλογιστική θεωρία και, επιπλέον, δημιουργεί διακρίσεις εις βάρος ορισμένων ομάδων ασφαλιζόμενων. Αυτό θα έχει ως αποτέλεσμα οι γυναίκες να πρέπει να καταβάλουν υψηλότερα ασφάλιστρα και οι άνδρες να λαμβάνουν χαμηλότερες συντάξεις.
<SPEAKER ID="162" NAME="João Ferreira" AFFILIATION="GUE/NGL">
(PT) Κύριε Πρόεδρε, οι κοινωνικές συνέπειες από την εφαρμογή των αποκαλούμενων μέτρων "λιτότητας" επιδεινώνονται καθημερινά. Ο χρηματοπιστωτικός τομέας και οι μεγάλες επιχειρήσεις εξακολουθούν να συσσωρεύουν τεράστια κέρδη, και η μη βιώσιμη αφαίμαξη εθνικών πόρων μέσω τόκων, οι οποίοι καταβάλλονται επί του δημοσίου χρέους χωρών όπως η Πορτογαλία, συνεχίζεται. Σε αυτό το πλαίσιο, υπάρχει ένα ερώτημα το οποίο πρέπει να τεθεί: επί πόσο χρονικό διάστημα οι ιθύνοντες αυτής της Ευρωπαϊκής Ένωσης θα συνεχίσουν να σφίγγουν τη θηλιά; Τώρα προτείνουν το αποκαλούμενο "Σύμφωνο Ανταγωνιστικότητας": ήτοι, περισσότερες επιθέσεις στους μισθούς και τα κοινωνικά δικαιώματα, αυξημένη ηλικία συνταξιοδότησης, και ολοένα και περισσότερο επισφαλείς θέσεις εργασίας. Επιπλέον, όλα αυτά θέλουν να τα επιβάλουν μέσω της οικονομικής διακυβέρνησης, ενάντια στη θέληση των λαών.
<P>
Ωστόσο, ο αγώνας των εργαζομένων, ο οποίος συνεχίζεται και αποκτά μεγαλύτερη ένταση σε ολόκληρη την Ευρώπη, αποδεικνύει ότι αυτή η οπισθοδρόμηση του πολιτισμού δεν είναι αναπόφευκτη, και ότι ένας άλλος τρόπος είναι δυνατός και απαραίτητος. Ακόμη μια φορά, επιθυμούμε από αυτό το βήμα να τους συγχαρούμε για το σθένος και την αποφασιστικότητά τους. Οι αμέτρητες αγωνιστικές πράξεις, απεργίες, διαμαρτυρίες και διαδηλώσεις είναι αφορμή για ελπίδα και πίστη σε ένα καλύτερο μέλλον, ιδιαίτερα δε, η διαδήλωση της 19ης Μαρτίου της Γενικής Συνομοσπονδίας Εργατών Πορτογαλίας (CGTP).
<SPEAKER ID="163" NAME="Angelika Werthmann" AFFILIATION="NI">
(ΕΝ) Κύριε Πρόεδρε, οι συνθήκες διαβίωσης για τους Κύπριους του βορείου τμήματος της Κύπρου, του τμήματος που τελεί υπό την κατοχή του στρατού της Τουρκίας, υποψήφιας προς ένταξη χώρας, είναι αφόρητες. Αντιμετωπίζουμε, επί παραδείγματι, συνεχιζόμενες παραβιάσεις των ανθρωπίνων δικαιωμάτων. " Τουρκία μεταφέρει εποίκους σε αυτό το τμήμα της Κύπρου και συνεπώς είναι υπεύθυνη για σοβαρή δημογραφική αλλοίωση. Οι Τουρκοκύπριοι είναι ήδη μειονότητα στη δική τους χώρα και πολλές αρχικές ονομασίες χωριών έχουν αλλάξει.
<P>
Τις τελευταίες εβδομάδες πραγματοποιήθηκαν δύο συλλαλητήρια. Σε αντίδραση στο συλλαλητήριο του Ιανουαρίου, οι Τουρκοκύπριοι έγιναν αποδέκτες προσβλητικών χαρακτηρισμών από την Τουρκία, και η Τουρκία αντικατέστησε τον πρεσβευτή της στο βόρειο τμήμα της Κύπρου και διόρισε κυβερνήτη. Συνεπώς σας ζητώ, κύριε Πρόεδρε, να προβείτε στις κατάλληλες ενέργειες προτού τμήμα ευρωπαϊκού εδάφους χαθεί προς όφελος της Τουρκίας, και να διασφαλίσετε ότι ο κ. Elcil, Γενικός Γραμματέας της KTOS, είναι ασφαλής στη γενέτειρά του.
<SPEAKER ID="164" NAME="Γεώργιος Κουμουτσάκος" AFFILIATION="PPE">
Κύριε Πρόεδρε, κύριε Επίτροπε, πριν από λίγες ώρες ο οίκος αξιολόγησης Moody's υποβάθμισε για μία ακόμη φορά την οικονομία της Ελλάδας. Προέρχομαι από το κόμμα της αξιωματικής αντιπολίτευσης στην Ελλάδα και πρέπει να σας πω ότι κάνουμε ισχυρή κριτική στην κυβερνητική πολιτική που ακολουθείται για την οικονομία. Αλλά αυτή η απόφαση του οίκου Moody's είναι απολύτως αδικαιολόγητη. Γίνεται μόλις μια μέρα πριν από τη δημοπρασία των εξαμηνιαίων εντόκων γραμματίων του δημοσίου, πολύ κρίσιμο για την Ελλάδα και λίγες μέρες πριν από τις κρίσιμες συναντήσεις του Ευρωπαϊκού Συμβουλίου στις 11 και στις 25 Μαρτίου, όπου θα ληφθούν πολύ σοβαρές αποφάσεις.
<P>
Κύριε Πρόεδρε, δεν είναι μόνο η Ελλάδα που υποφέρει από αυτές τις αυθαίρετες αξιολογήσεις των οίκων αξιολόγησης. Είναι αναγκαίο να ρυθμιστεί η λειτουργία αυτών των οίκων αξιολόγησης. Και επειδή έχω τον λόγο κύριε Πρόεδρε, θα ήθελα να πω και δυο κουβέντες για τα συμβούλια του Μαρτίου: είναι πολύ κρίσιμος ο μήνας Μάρτιος για την ευρωζώνη και για την Ευρωπαϊκή Ένωση συνολικά. Μια αποτυχία θα είναι ένα μεγάλο πρόβλημα για την Ένωση. Την αποτυχία οι αγορές θα την κάνουν πανωλεθρία και πρέπει να το προλάβουμε, δεν υπάρχει χρόνος για καθυστέρηση.
<SPEAKER ID="165" NAME="Ioan Enciu" AFFILIATION="S&amp;D">
(RO) Κύριε Πρόεδρε, ενεργώντας κατόπιν γνωστοποίησης από την ΜΚΟ Coalition for Structural Funds, θα ήθελα να επιστήσω την προσοχή των αρμόδιων ευρωπαϊκών θεσμικών οργάνων στην εξαιρετικά κακή διαχείριση των διαρθρωτικών ταμείων στη Ρουμανία, ειδικά στο τομεακό επιχειρησιακό πρόγραμμα για τους ανθρώπινους πόρους. " ρουμανική κυβέρνηση και ο πρωθυπουργός προσωπικά έχουν δεσμευτεί να βελτιώσουν τις συνθήκες απορρόφησης αυτών των ταμείων. Δυστυχώς, τα αποτελέσματα είναι σχεδόν ανύπαρκτα. " ρουμανική διαχειριστική αρχή για τα διαρθρωτικά ταμεία όχι μόνο δεν βοηθά τους δικαιούχους αυτών των ταμείων, αλλά δημιουργεί προσκόμματα στην πρόσβαση σε αυτά τα κονδύλια.
<P>
Οι παρατυπίες είναι αμέτρητες: από αθέμιτες αλλαγές στις συμβάσεις χορήγησης έως αδικαιολόγητες καθυστερήσεις σε πληρωμές και τη μη διαφανή διάθεση κονδυλίων, με βάση την πολιτική τοποθέτηση. Θα ήθελα να επωφεληθώ αυτής της ευκαιρίας για να απευθύνω έκκληση στην Ευρωπαϊκή Επιτροπή να παρέμβει επειγόντως και να ελέγξει τη δραστηριότητα των υπηρεσιών που είναι υπεύθυνες για τη διαχείριση των κοινοτικών κονδυλίων στη Ρουμανία. Μόνο μια εξωτερική παρέμβαση μπορεί να σταματήσει τις καταχρήσεις που διαπράττονται συνεχώς, σε όλα τα επίπεδα, από εκπροσώπους αυτών οι οποίοι είναι τώρα στην εξουσία, καταχρήσεις οι οποίες καταγγέλλονται συνεχώς από αυτούς που θα έπρεπε να επωφελούνται από αυτά τα κονδύλια καθώς και από ΜΚΟ.
<SPEAKER ID="166" NAME="Pat the Cope Gallagher" AFFILIATION="ALDE">
(EN) Κύριε Πρόεδρε, το Διεθνές Ταμείο για την Ιρλανδία έχει διαδραματίσει σημαντικό ρόλο στην ειρήνη και τη συμφιλίωση στη χώρα μου.
<P>
Από την ίδρυσή του το 1986, το Ταμείο έχει χορηγήσει άνω των 838 εκατομμυρίων ευρώ σε ευρύ φάσμα έργων τόσο στη Βόρειο Ιρλανδία όσο και στις συνοριακές κομητείες. Το Ταμείο συνεχίζει να χρηματοδοτεί έργα σε οικονομικά μειονεκτούσες περιοχές. Την περασμένη εβδομάδα, διέθεσε 9,8 εκατομμύρια ευρώ για τη στήριξη εκπαιδευτικών και τοπικών κοινοτικών πρωτοβουλιών στη Βόρειο Ιρλανδία στις κομητείες Donegal, Monaghan και Sligo.
<P>
Ωστόσο, αυτή τη στιγμή υπάρχει μεγάλη αβεβαιότητα όσον αφορά το μέλλον. " αμερικανική Βουλή πρόσφατα συμπεριέλαβε το Ταμείο σε τμήμα συνολικής μείωσης του αμερικανικού προϋπολογισμού για δράσεις εξωτερικού (US overseas budget). Αναμένω ο επερχόμενος πρωθυπουργός μας, Taoiseach στα ιρλανδικά, να εγείρει αυτό το ζήτημα όταν θα βρίσκεται στην Ουάσινγκτον για την εορτή του Αγίου Πατρικίου.
<P>
(GA) Έχει ειπωθεί από την Ευρωπαϊκή Ένωση, όπως και από τις κυβερνήσεις της Ιρλανδίας και της Βρετανίας, ότι είναι υπέρ της παράτασης του προγράμματος του Ταμείου. Και παρότι η στήριξη την οποία παρέχουν οι "νωμένες Πολιτείες στο Ταμείο είναι ζωτικής σημασίας, δεν υπάρχει λόγος η Ευρωπαϊκή Ένωση και οι κυβερνήσεις της Ιρλανδίας και της Βρετανίας να μην συνεχίσουν να παρέχουν χρηματοδοτικούς πόρους στο Ταμείο σε περιορισμένη και στοχευμένη βάση.
<SPEAKER ID="168" NAME="Ryszard Czarnecki" AFFILIATION="ECR">
(PL) Κύριε Πρόεδρε, την περασμένη Κυριακή, διεξήχθησαν τοπικές εκλογές στη Λιθουανία. Ο σχηματισμός που εκπροσωπεί την πολωνική εθνική μειονότητα σημείωσε μεγάλη επιτυχία, παρά το γεγονός ότι οι Πολωνοί στη Λιθουανία υπήρξαν επί σειρά ετών αντικείμενο συνεχών διακρίσεων. Δυστυχώς, η γη την οποία πήραν οι αρχές της Σοβιετικής Ένωσης προ 50 ετών δεν τους επιστράφηκε. Οι ευκαιρίες για εθνική παιδεία που είναι διαθέσιμες για τους Πολωνούς οι οποίοι ζουν εκεί υπήρξαν σε μεγάλο βαθμό περιορισμένες. Τα ονόματά τους παραποιούνται· δεν τους επιτρέπεται να τα γράφουν σύμφωνα με την πολωνική ορθογραφία. Επιπλέον -σε αντίθεη προς τα ευρωπαϊκά πρότυπα και τους κανονισμούς του Συμβουλίου της Ευρώπης- δεν τους επιτρέπεται να τοποθετούν πινακίδες με ονόματα πόλεων και οδών στα πολωνικά. Απευθύνω έκκληση στο Ευρωπαϊκό Κοινοβούλιο να ασχοληθεί με το ζήτημα των Πολωνών στη Λιθουανία, επειδή πρόκειται για ζήτημα κατάφωρων διακρίσεων εις βάρος των συμπατριωτών μου που ζουν εκεί, γεγονός το οποίο, και το τονίζω, αντιβαίνει στα ευρωπαϊκά πρότυπα.
<SPEAKER ID="169" NAME="Willy Meyer" AFFILIATION="GUE/NGL">
(ES) Κύριε Πρόεδρε, κυρία Επίτροπε, επιθυμώ να εκφράσω επειγόντως την αντίθεση της πολιτικής ομάδας μου στην απόφαση που ενέκρινε το Συμβούλιο να παρατείνει την τρέχουσα συμφωνία αλιευτικής σύμπραξης ΕΕ-Μαρόκου για ακόμη ένα έτος, όπως πρότεινε η Επιτροπή.
<P>
Αντιτιθέμεθα στην απόφαση επειδή τα ύδατα του μη αυτόνομου εδάφους της Δυτικής Σαχάρας εξακολουθούν να περιλαμβάνονται σε αυτή τη συμφωνία. Όπως όλοι γνωρίζουμε, αυτό το έδαφος είναι ένα από τα ελάχιστα αφρικανικά εδάφη το οποίο εξακολουθεί να αναμένει την αποαποικιοποίηση και αυτή η αποαποικιοποίηση στηρίζεται από τα "νωμένα Έθνη. Δεν είναι μαροκινά ύδατα. Δεν ανήκουν στο Μαρόκο και, συνεπώς, η Ευρωπαϊκή Ένωση δεν θα έπρεπε να περιλαμβάνει στη συμφωνία τα ύδατα της Δυτικής Σαχάρας.
<P>
Οι αποφάσεις των διεθνών δικαστηρίων αναφέρουν το αυτό και, προπαντός, το διεθνές δίκαιο ορίζει ότι τα ύδατα δεν ανήκουν στο Μαρόκο. Οι νομικές υπηρεσίες του Ευρωπαϊκού Κοινοβουλίου έχουν διατυπώσει τις επιφυλάξεις τους, επειδή τα οφέλη από την προηγούμενη αλιευτική συμφωνία δεν περιήλθαν στους Σαχράουι. Συνεπώς, από νομική άποψη, είμαστε σαφώς κατά αυτής της απόφασης.
<P>
Πιστεύω, κυρίες και κύριοι, ότι πρέπει να είμαστε πολύ προσεκτικοί, λαμβάνοντας υπόψη την εμπειρία της Τυνησίας, της Αιγύπτου και της Λιβύης, και ότι η Ευρωπαϊκή Ένωση πρέπει να είναι πολύ αυστηρότερη όταν ζητεί συμμόρφωση με το διεθνές δίκαιο.
<SPEAKER ID="170" NAME="Nuno Teixeira" AFFILIATION="PPE">
(PT) Κύριε Πρόεδρε, κυρία Επίτροπε, το Ευρωπαϊκό Κοινοβούλιο θα κληθεί σύντομα να καταλήξει σε απόφαση σχετικά με την αναθεώρηση του προγράμματος ειδικών μέτρων λόγω του απομακρυσμένου και νησιωτικού χαρακτήρα ορισμένων περιφερειών (POSEI), το οποίο δημιουργήθηκε για να ανταποκριθεί στον απομακρυσμένο και νησιωτικό χαρακτήρα των εξόχως απόκεντρων περιφερειών της Ευρωπαϊκής Ένωσης. Αυτή η μεταρρύθμιση είναι αποτέλεσμα όχι μόνο της ανάγκης προσαρμογής στη νέα νομική πραγματικότητα της Συνθήκης της Λισαβόνας, αλλά επίσης, και ειδικά, της ανάγκης να καταστεί περισσότερο ευέλικτη η εφαρμογή των κανόνων της.
<P>
" Συνθήκη της Λισαβόνας αναγνωρίζει τα μειονεκτήματα και τους περιορισμούς των εξόχως απόκεντρων περιφερειών, και για αυτό ακριβώς πρέπει τώρα να προσαρμόσουμε και να επικαιροποιήσουμε το ισχύον σύστημα, λαμβάνοντας υπόψη τις προκλήσεις που αντιμετωπίζουν οι εξόχως απόκεντρες περιοχές, όσον αφορά τόσο τη διάστασή του όσο και το περιεχόμενό του. Στην περίπτωση της Μαδέρα, αναφέρομαι ειδικά στην ανάγκη εξάλειψης των εμποδίων στις εξαγωγές και στην αποστολή επεξεργασμένων προϊόντων, τα οποία περιορίζουν σοβαρά την ανάπτυξη και τη μεγέθυνση του αγροβιομηχανικού τομέα. " καλλιέργεια της μπανάνας, ειδικότερα, απειλείται από το βαθμιαίο άνοιγμα των αγορών σε τρίτες χώρες, αλλά και η παραγωγή οίνου και γάλακτος. " εδαφική συνοχή αποσκοπεί στην αρμονική ανάπτυξη των περιφερειών της Ευρωπαϊκής Ένωσης· σε αυτό πρέπει να συμβάλει επίσης και η αναθεώρηση του POSEI.
<SPEAKER ID="171" NAME="Gerard Batten" AFFILIATION="EFD">
(ΕΝ) Κύριε Πρόεδρε, θέλω να σας μιλήσω για τις τελευταίες εξελίξεις σχετικά με το ευρωπαϊκό ένταλμα σύλληψης.
<P>
Πολλοί άνθρωποι έχουν εκδοθεί σε περιπτώσεις κατά τις οποίες δεν υπάρχουν πραγματικά αποδεικτικά στοιχεία εις βάρος τους. Πράγματι, τα δικαστήρια είναι ανίσχυρα να εξετάσουν οιαδήποτε αποδεικτικά στοιχεία και δεν μπορούν να αποτρέψουν μια άδικη έκδοση. Τώρα υπάρχει νέα τροποποίηση. Ο Δρ. Miguel-Ángel Meizoso, ο οποίος κατάγεται από την εκλογική μου περιφέρεια, αντιμετωπίζει το ενδεχόμενο να εκδοθεί στην Ισπανία, όχι για αδίκημα για το οποίο κατηγορείται ότι διέπραξε, αλλά μάλλον για να αντιμετωπίσει έρευνα για αδίκημα, το οποίο φέρεται ότι θα μπορούσε να αποφασίσει να διαπράξει στο μέλλον. Ο Δρ. Meizoso, ο οποίος έζησε στο Λονδίνο επί 20 έτη, βλέπει τη ζωή του να καταστρέφεται εξαιτίας της ιδιοτροπίας ενός ανακριτή ο οποίος διεξάγει έρευνα για αδίκημα το οποίο δεν έχει τελεστεί. Αν κανείς αμφιβάλει για αυτό, θα ήμουν ευτυχής να τον ενημερώσω για την υπόθεση.
<P>
Πότε αυτό το Κοινοβούλιο θα αντιμετωπίσει, και θα συζητήσει, για τις αδικίες που διαπράττονται στο όνομα του ευρωπαϊκού εντάλματος σύλληψης;
<SPEAKER ID="172" NAME="Eduard Kukan" AFFILIATION="PPE">
(SK) Κύριε Πρόεδρε, η ΕΕ πρέπει να υιοθετήσει μια βασική θέση έναντι της Λευκορωσίας το συντομότερο δυνατόν. Δεν μπορούμε να επικοινωνούμε με ένα καθεστώς όπου υπάρχουν πολιτικοί κρατούμενοι και όπου δεν υπάρχει ελευθερία της έκφρασης για την κοινωνία των πολιτών, ή ελεύθερα μέσα ενημέρωσης.
<P>
" κατάσταση μετά τις εκλογές έδειξε ότι η εξουσία του Lukashenko δεν είναι απεριόριστη. " ΕΕ πρέπει να επωφεληθεί από αυτό και να βοηθήσει τη χώρα να αποτινάξει αυτό το αυταρχικό καθεστώς. Ένα ιδιαίτερο χαρακτηριστικό εδώ είναι επίσης η ευθύνη των μετακομμουνιστικών χωρών, με βάση την εμπειρία τους από καθεστώτα παρόμοια με το καθεστώς της Λευκορωσίας.
<P>
Συνεπώς, η θέση μας πρέπει να διέπεται από αρχές και να βασίζεται σε αξίες. " ΕΕ πρέπει επίσης να λάβει μέτρα για να απομονώσει τα άτομα που ευθύνονται για εκλογική νοθεία, να θέσει τέλος σε επαφές με υψηλά ιστάμενους κρατικούς λειτουργούς του καθεστώτος, και να "παγώσει" τα περιουσιακά στοιχεία τους.
<P>
Από την άλλη πλευρά, υπάρχει η ανάγκη διεύρυνσης του κύκλου των φίλων που προτιμούν τις αξίες και τις αρχές οι οποίες είναι κοινές στην ΕΕ. Πρέπει να προσφέρουμε μια εναλλακτική επιλογή στις τρέχουσες εξελίξεις το συντομότερο δυνατόν, βασιζόμενο στο γεγονός ότι μια χώρα με αυταρχικό καθεστώς δεν έχει μέλλον στην Ευρώπη.
<SPEAKER ID="173" NAME="Constance Le Grip" AFFILIATION="PPE">
(FR) Κύριε Πρόεδρε, κυρία Επίτροπε, θα ήθελα να αφιερώσω το ένα λεπτό του χρόνου μου στο σύμφωνο σύγκλισης και ανταγωνιστικότητας. Καθώς πλησιάζει σε λίγες ημέρες η σύνοδος κορυφής της ζώνης του ευρώ στις 11 Μαρτίου, αισθάνομαι ότι είναι σημαντικό να υπογραμμίσουμε ότι η ιδέα του συμφώνου σύγκλισης και ανταγωνιστικότητας αυτή καθαυτή είναι μια καλή ιδέα και ιδιαίτερα επιθυμητή.
<P>
Ας είμαστε ειλικρινείς. Είναι σαφές -τουλάχιστον σε εμένα είναι σαφές- ότι το σύμφωνο ανταγωνιστικότητας με τη μορφή με την οποία τώρα συζητείται, αποτελεί αντικείμενο διαπραγμάτευσης, και εξετάζεται, δεν είναι, και δεν θα είναι, απλά ένα ακόμη έγγραφο ή απλά μια απαρίθμηση καλών προθέσεων οι οποίες ουδέποτε θα τεθούν σε εφαρμογή. Αποτελεί επίσημη δήλωση ότι θα προωθήσουμε περαιτέρω τις οικονομικές πτυχές της νομισματικής ένωσής μας.
<P>
Αυτό θα αποτελέσει ένα βήμα εμπρός προς τη μεγαλύτερη σύγκλιση μεταξύ των οικονομιών της ζώνης του ευρώ και προς ένα μεγαλύτερο βαθμό πολιτικού συντονισμού, ειδικά σε τομείς εθνικής αρμοδιότητας όταν αυτοί είναι ουσιώδης παράγοντας στην ενίσχυση της ανταγωνιστικότητάς μας. Πράγματι, η ένταση της παγκόσμιας οικονομικής μάχης σημαίνει ότι είναι απόλυτα ζωτικής σημασίας να αυξήσουμε την ανταγωνιστικότητα της δικής μας περιοχής του κόσμου. Αυτό συνεπάγεται την επιτάχυνση της καταπολέμησης του δημόσιου χρέους, σταθεροποιώντας το νόμισμά μας και εναρμονίζοντας στενότερα τα οικονομικά, κοινωνικά και φορολογικά συστήματα μας.
<P>
" διακυβερνητική μέθοδος έχει πρόσφατα δυσφημιστεί πολύ και αντιπαραβάλλεται με την κοινοτική μέθοδο. Θεωρώ αυτές τις συζητήσεις κάπως στείρες και άσκοπες, και είναι σίγουρα αποκομμένες από τις ανησυχίες των συμπολιτών μας. Όπως και ο Πρόεδρος Van Rompuy, πιστεύω ότι ή έχουμε ευρωπαϊκή προσέγγιση ή δεν έχουμε καθόλου προσέγγιση.
<SPEAKER ID="174" NAME="Czesław Adam Siekierski" AFFILIATION="PPE">
(PL) Κύριε Πρόεδρε, πιστεύω ότι είναι μοναδική σύμπτωση, επειδή θα μιλήσω και εγώ για το ίδιο θέμα. Σκοπός του "συμφώνου ανταγωνιστικότητας" είναι να φέρει πλησιέστερα τις οικονομίες της ζώνης του ευρώ μέσω εκτεταμένων διαρθρωτικών μεταρρυθμίσεων, και ο βασικός στόχος του είναι να αυξήσει την ανταγωνιστικότητα της ζώνης του ευρώ και να ενισχύσει τη διεθνή εμπιστοσύνη στη ζώνη του ευρώ. Παρότι το σύμφωνο περιλαμβάνει μια σειρά χρήσιμων στόχων, αναφορικά, μεταξύ άλλων, με την καταπολέμηση των ελλειμμάτων ή με τις μεταρρυθμίσεις των συνταξιοδοτικών συστημάτων, πρέπει να προσέξουμε τους κινδύνους που εμπεριέχει. Πρώτον, ο τρόπος ανακοίνωσης της πρωτοβουλίας καθαυτής, που έγινε χωρίς διαβουλεύσεις με τις κυβερνήσεις των υπόλοιπων χωρών, δημιουργεί επικίνδυνο προηγούμενο· στην πραγματικότητα, διαιωνίζει το στερεότυπο του ήσυχου γαλλογερμανικού διδύμου, το οποίο αποφασίζει επί καίριων ζητημάτων της ΕΕ χωρίς να διαβουλεύεται με τους εταίρους του. Δεύτερον, πολλές χώρες υποδέχθηκαν το σχέδιο ως μια ακόμη προσπάθεια δημιουργίας μιας Ευρώπης δύο ταχυτήτων, της οποίας ο πυρήνας αποτελείται από τις οικονομικά ανταγωνιστικότερες χώρες. Βεβαίως, αυτοί που είχαν την πρωτοβουλία του συμφώνου προσκάλεσαν χώρες εκτός της ζώνης του ευρώ να συμμετάσχουν· ωστόσο, δεν υπάρχει αμφιβολία ότι αυτή η πρόσκληση είναι καθαρά μια κίνηση τακτικής. Λαμβάνοντας υπόψη την άνοδο των αισθημάτων προστατευτισμού σε πολλές χώρες της ζώνης του ευρώ, μπορεί κανείς να υποθέσει ότι η επιβολή των αυστηρών απαιτήσεων του συμφώνου θα έχει ως αποτέλεσμα η ζώνη του ευρώ να καταστεί απειλή, ή περιορισμός της κοινής αγοράς της ΕΕ. Ευχαριστώ πολύ.
<SPEAKER ID="175" NAME="Πρόεδρος">
Οι παρεμβάσεις ενός λεπτού έληξαν.

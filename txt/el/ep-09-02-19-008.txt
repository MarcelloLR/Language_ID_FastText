<CHAPTER ID="008">
Πανηγυρική συνεδρίαση - Τσεχική Δημοκρατία
<SPEAKER ID="085" NAME="Πρόεδρος">
- Κύριε Πρόεδρε της Τσεχικής Δημοκρατίας, σας καλωσορίζω θερμά στο Ευρωπαϊκό Κοινοβούλιο.
<SPEAKER ID="087" NAME="Václav Klaus">
Πρόεδρος της Τσεχικής Δημοκρατίας. - (CS) Καταρχάς θα ήθελα να σας ευχαριστήσω που μου δίνετε την ευκαιρία να απευθύνω λόγο ενώπιον του Ευρωπαϊκού Κοινοβουλίου, το οποίο αποτελεί έναν από τους θεσμούς- κλειδιά της Ευρωπαϊκής Ένωσης. Μολονότι έχω βρεθεί εδώ πολλές φορές, δεν μου δόθηκε ποτέ η ευκαιρία να πάρω τον λόγο κατά τη διάρκεια ολομέλειας και, ως εκ τούτου, εκτιμώ ιδιαίτερα το γεγονός ότι μου δίνεται η ευκαιρία να το κάνω σήμερα. Οι εκλεγμένοι εκπρόσωποι των 27 χωρών, με το ευρύ φάσμα των πολιτικών απόψεων και ιδεών τους, αποτελούν μοναδικό ακροατήριο, όπως ακριβώς και η ίδια η Ευρωπαϊκή Ένωση αποτελεί μοναδικό και, ουσιαστικά, επαναστατικό πείραμα, εδώ και πάνω από μισό αιώνα, προσπαθώντας να βελτιώσει την λήψη αποφάσεων στην Ευρώπη μεταφέροντας σημαντικό μέρος της διαδικασίας λήψης αποφάσεων από μεμονωμένα κράτη σε πανευρωπαϊκούς θεσμούς.
<P>
Ταξίδεψα μέχρι εδώ για να σας δω από την Πράγα, την πρωτεύουσα της Τσεχικής Δημοκρατίας, την ιστορική καρδιά της Τσεχικής κρατικής υπόστασης και μέρος με σημαντική συμβολή στην ανάπτυξη των Ευρωπαϊκών ιδεών, της Ευρωπαϊκής κουλτούρας και του Ευρωπαϊκού πολιτισμού. Έχω έρθει εδώ ως εκπρόσωπος του Τσεχικού κράτους, το οποίο, στις διάφορες μορφές του, υπήρξε ανέκαθεν μέρος της Ευρωπαϊκής ιστορίας, και μια χώρα η οποία έπαιξε συχνά άμεσο και καταλυτικό ρόλο στη διαμόρφωση της Ευρωπαϊκής ιστορίας ευχόμενη να συνεχίσει να παίζει αντίστοιχο ρόλο.
<P>
Την τελευταία φορά που Τσέχος Πρόεδρος απηύθυνε ομιλία από αυτό το βήμα ήταν εννέα χρόνια πριν. Ήταν ο προκάτοχός μου, Václav Havel, και αυτό έγινε τέσσερα χρόνια πριν από την ένταξή μας στην ΕΕ. Πριν από μερικές εβδομάδες, ο Τσέχος Πρωθυπουργός, Mirek Topolánek, μίλησε επίσης από αυτό το βήμα, αυτή τη φορά ως αρχηγός της χώρας που κατέχει την Προεδρία του Συμβουλίου της ΕΕ. " ομιλία του επικεντρώθηκε σε συγκεκριμένα θέματα που προκύπτουν από τις προτεραιότητες της Τσεχικής Προεδρίας και τα προβλήματα που αντιμετωπίζουν, επί του παρόντος, οι χώρες της Ευρωπαϊκής Ένωσης.
<P>
Το γεγονός αυτό μου επιτρέπει να κάνω την προσέγγισή μου με θέματα γενικότερης φύσεως και να μιλήσω για θέματα που, εκ πρώτης όψεως, είναι πιθανόν όχι τόσο δραματικά όσο οι λύσεις σχετικά με την τρέχουσα οικονομική κρίση, την διαμάχη μεταξύ της Ουκρανίας και της Ρωσίας σχετικά με το φυσικό αέριο ή την κατάσταση στην Γάζα. Ωστόσο, κατά τη γνώμη μου, αυτά τα θέματα είναι απολύτως θεμελιώδους σημασίας για την ανάπτυξη του Ευρωπαϊκού σχεδίου ολοκλήρωσης.
<P>
Σε μόλις τρεις μήνες, η Τσεχική Δημοκρατία θα εορτάσει την πέμπτη επέτειο ένταξης στην ΕΕ, εορτασμός που θα γίνει με ιδιαίτερες τιμές. Το γεγονός αυτό θα σημειώσει την επέτειο ένταξης μιας χώρας η οποία, σε αντίθεση με άλλα νέα ΚΜ, δεν αισθάνεται απογοήτευση περί ανεκπλήρωτων προσδοκιών που επιφέρει η ιδιότητα νέου μέλους. Δεν υπάρχει τίποτε που να προκαλεί έκπληξη σχετικά με αυτό και υπάρχει μια λογική εξήγηση. Οι προσδοκίες μας ήταν ρεαλιστικές. Είχαμε όλοι επίγνωση ότι εισερχόμαστε σε μια κοινότητα η οποία δημιουργήθηκε και συστάθηκε από ανθρώπους και όχι σε ένα είδος προϊόντος ιδεατής σύνθεσης χωρίς αυθεντικά ανθρώπινα συμφέροντα, φιλοδοξίες, απόψεις και ιδέες. Συμφέροντα και οι ιδέες θα υπάρχουν σε κάθε βήμα της Ευρωπαϊκής Ένωσης και έτσι είναι σωστό να είναι.
<P>
Από τη μια πλευρά, είδαμε την ένταξη της χώρας μας στην ΕΕ ως μια εξωτερική επιβεβαίωση του γεγονότος ότι γίναμε και πάλι, σχετικά γρήγορα, από την στιγμή της πτώσης του Κομμουνισμού πριν από σχεδόν δεκαπέντε χρόνια, ένα κανονικό ευρωπαϊκό κράτος. Από την άλλη, θεωρήσαμε- και συνεχίζουμε να θεωρούμε- την ευκαιρία να συμμετάσχουμε ενεργά στη διαδικασία της Ευρωπαϊκής ολοκλήρωσης ως ευκαιρία να επωφεληθούμε από τα πλεονεκτήματα μιας ήδη αρκετά ενοποιημένης Ευρώπης, προσθέτοντας, την ίδια στιγμή, τις δικές μας ιδέες στην όλη διαδικασία. Αναλαμβάνουμε το μερίδιο ευθύνης μας για την ανάπτυξη της Ευρωπαϊκής Ένωσης και έχοντας αυτό ακριβώς κατά νου, προχωρούμε στην Προεδρία του Συμβουλίου της Ευρωπαϊκής Ένωσης. Πιστεύω ακράδαντα ότι οι πρώτες έξι εβδομάδες της προεδρίας μας απέδειξαν πειστικότατα την υπευθυνότητα της προσέγγισής μας.
<P>
Θα ήθελα επίσης να επαναλάβω μεγαλοφώνως και σαφώς ενώπιον του παρόντος Σώματος, απευθυνόμενος προς αυτούς που είτε δεν το ξέρουν είτε δεν θέλουν να το ξέρουν, την πεποίθησή μου ότι για εμάς δεν υπήρξε, αλλά ούτε και υπάρχει, καμία εναλλακτική ως προς την ιδιότητα μέλους της ΕΕ και ότι δεν υπάρχει σχετικό πολιτικό κίνημα στη χώρα μας το οποίο θα ήταν ικανό ή που θα επιθυμούσε να υπονομεύσει αυτή τη θέση. Επομένως εκπλαγήκαμε ιδιαιτέρως από τις πρόσφατες επανειλημμένες και αυξανόμενες επιθέσεις εναντίον των Τσέχων οι οποίες βασίζονταν στην τελείως αβάσιμη υπόθεση ότι αναζητούμε ένα διαφορετικό σχέδιο ολοκλήρωσης από αυτό στο οποίο εισήλθαμε πριν από έξι χρόνια. Κάτι τέτοιο δεν ισχύει σε καμία περίπτωση.
<P>
Οι πολίτες της Τσεχικής Δημοκρατίας θεωρούν δεδομένο ότι η Ευρωπαϊκή ολοκλήρωση έχει μια απαραίτητη και σημαντική αποστολή την οποία αντιλαμβάνονται, γενικά μιλώντας, ως ακολούθως. Πρώτος στόχος είναι η κατάργηση περιττών και αντιπαραγωγικών για την ανθρώπινη ελευθερία και ευημερία φραγμών οι οποίοι, συν τοις άλλοις, παρεμποδίζουν την ελεύθερη κίνηση αγαθών και υπηρεσιών, ιδεών, πολιτικών φιλοσοφιών, παγκόσμιων απόψεων, πολιτιστικών σχεδίων και μοντέλων συμπεριφοράς, τα οποία διαμορφώθηκαν μεταξύ πολλών διαφορετικών Ευρωπαϊκών χωρών για πολλούς διαφορετικούς λόγους κατά τη διάρκεια της ιστορίας της. Δεύτερος στόχος είναι η από κοινού μέριμνα των δημοσίων πόρων οι οποίοι είναι ζωτικής σημασίας για ολόκληρη την ήπειρο ή παρόμοια έργα τα οποία δεν είναι εφικτό να υλοποιηθούν αποτελεσματικά μέσω διμερών συμφωνιών μεταξύ δυο ή περισσότερων γειτονικών ευρωπαϊκών χωρών.
<P>
" προσπάθεια επίτευξης των δυο αυτών στόχων- η κατάργηση των φραγμών και η επιλογή λογικών λύσεων σχετικά με θέματα τα οποία θα έπρεπε να επιλυθούν σε Ευρωπαϊκό επίπεδο- δεν μπορεί να ολοκληρωθεί ούτε τώρα αλλά και ούτε και ποτέ. Παραμένουν διάφοροι φραγμοί αλλά και εμπόδια και υπάρχουν ακόμη περισσότερες αποφάσεις να ληφθούν σε επίπεδο Βρυξελών απ' ότι θα έπρεπε να υπάρχουν σε μια ιδεατή κατάσταση. Υπάρχουν πολύ περισσότερα θέματα απ' ό,τι επιθυμούν οι λαοί στα διάφορα ΚΜ. Είμαι σίγουρος ότι και εσείς, κυρίες και κύριοι, έχετε απόλυτη επίγνωση επ' αυτού. Θα ήθελα επομένως να κάνω την ρητορική ερώτηση εάν, κάθε φορά που ψηφίζετε, είστε απόλυτα σίγουροι ότι λαμβάνετε μια απόφαση σχετικά με ένα θέμα που αποφασίζεται στο παρόν Σώμα και όχι πιο κοντά στους πολίτες, με άλλα λόγια εντός κάθε μεμονωμένου Ευρωπαϊκού κράτους; Κι άλλες πιθανές συνέπειες της Ευρωπαϊκής ολοκλήρωσης συζητούνται επίσης στη σημερινή, πολιτικά σωστή, ρητορική αλλά τείνουν να είναι δευτερευούσης και άσχετης φύσεως. Έχουν περισσότερο να κάνουν με τις φιλοδοξίες επαγγελματιών πολιτικών και των ανθρώπων που συνδέονται με αυτούς παρά με τα συμφέροντα των απλών πολιτών των ΚΜ.
<P>
Ανέφερα προηγουμένως ότι, για τους Τσέχους, δεν υπήρχε, και δεν υπάρχει, άλλη εναλλακτική από την ιδιότητα μέλους της ΕΕ- και με χαρά το τονίζω και υπογραμμίζω αυτό- αλλά αυτό αποτελεί μόνο το ήμισυ απ' όσα θέλω να πω. Το δεύτερο ήμισυ περιλαμβάνει την απόλυτα λογική δήλωση ότι υπάρχει μια γκάμα πιθανών και εύλογων εναλλακτικών αναφορικά με τις μεθόδους και τις μορφές της Ευρωπαϊκής ολοκλήρωσης, ακριβώς όπως συμβαίνει τον τελευταίο μισό αιώνα. " ιστορία δεν έχει τέλος. " αξίωση ότι το status quo, με άλλα λόγια οι τρέχουσες θεσμικές διατάξεις της ΕΕ, είναι ένα δόγμα πέραν κριτικής εις αεί είναι λάθος το οποίο, δυστυχώς, συνεχίζει να αναπτύσσεται ραγδαίως ακόμη κι αν είναι σε άμεση διαμάχη και με την ορθολογιστική σκέψη και με ολόκληρη την ιστορική εξέλιξη του Ευρωπαϊκού πολιτισμού διάρκειας δυο χιλιάδων ετών. " υπόθεση ότι μια "διαρκώς στενότερη Ένωση", με άλλα λόγια μια διαρκώς βαθύτερη πολιτική ολοκλήρωση των ΚΜ, αντικατοπτρίζει τη μοναδική δυνατή και σωστή πορεία εξέλιξης της Ευρωπαϊκής Ένωσης είναι μια παρόμοια λανθασμένη υπόθεση η οποία λαμβάνει χώρα a priori και είναι επομένως εξίσου πέραν κριτικής.
<P>
Ούτε το status quo αλλά ούτε και η υπόθεση ότι η βαθύτερη ολοκλήρωση μπορεί να επιφέρει αναμφίβολα οφέλη μπορεί ή θα έπρεπε να θεωρούνται ιερά και απαραβίαστα από οιονδήποτε Ευρωπαίο δημοκράτη. Είναι απαράδεκτο για αυτούς να ενισχύονται από άτομα που θεωρούν τους εαυτούς τους ως "κλειδοκράτορες" της Ευρωπαϊκής ολοκλήρωσης, όπως ανέφερε ο περίφημος Τσέχος συγγραφέας Milan Kundera.
<P>
Πέραν τούτου, είναι εμφανές ότι η θεσμική διευθέτηση της ΕΕ δεν αποτελεί αυτοσκοπό αλλά είναι ένα μέσο επίτευξης πραγματικών στόχων. Αυτοί οι στόχοι δεν είναι τίποτε άλλο από την προσωπική ελευθερία και ένα σύνολο οικονομικών διατάξεων που θα επιφέρουν ευημερία. Με άλλα λόγια, μια οικονομία ελεύθερης αγοράς.
<P>
Αυτοί είναι στόχοι είναι αναγκαίοι για τους πολίτες όλων των ΚΜ αλλά, κατά τη διάρκεια των 20 ετών από την πτώση του Κομμουνισμού, έχει επανειλημμένως επιβεβαιωθεί ότι είναι αναγκαίοι και επιδιώκονται πιο πολύ από λαούς που βίωσαν την εμπειρία ολοκληρωτικών καθεστώτων για το μεγαλύτερο μέρος του εικοστού αιώνα και που υπέφεραν από τις συνέπειες μιας δυσλειτουργικής, κεντρικά διευθυνόμενης, κυβερνητικά ελεγχόμενης οικονομίας. Αυτοί οι λαοί είναι, αρκετά δικαιολογημένα, πιο ευαισθητοποιημένοι και έχουν μεγαλύτερη επίγνωση των συμπτωμάτων ή των τάσεων προς στόχους πέραν της ελευθερίας και της ευημερίας. Και ο λαός της Τσεχικής Δημοκρατίας είναι ένας από αυτούς τους λαούς.
<P>
Το τρέχον σύστημα λήψης αποφάσεων στην ΕΕ διαφέρει από την παραδοσιακή μορφή κοινοβουλευτικής δημοκρατίας που έχει δοκιμαστεί στην πορεία της ιστορίας. Σε ένα κανονικό κοινοβουλευτικό σύστημα υπάρχει μια ομάδα που στηρίζει την κυβέρνηση και ένα άλλο που στηρίζει την αντιπολίτευση. Ωστόσο, εκτός κι αν κάνω λάθος, αυτή δεν είναι η περίπτωση του Ευρωπαϊκού Κοινοβουλίου. Εδώ υπάρχει μόνο μια εναλλακτική και αυτοί που τολμούν να σκεφτούν κι άλλες εναλλακτικές φέρουν αμέσως την ετικέτα του εχθρού της Ευρωπαϊκής ολοκλήρωσης. Από την δική πλευρά της Ευρώπης, ζούσαμε μέχρι σχετικά πρόσφατα υπό ένα πολιτικό σύστημα όπου δεν επιτρεπόταν καμία εναλλακτική και όπου, κατ' επέκταση δεν υπήρχε καμία κοινοβουλευτική αντιπολίτευση. Μάθαμε μέσω μιας πικρής εμπειρίας ότι εκεί που δεν υπάρχει αντιπολίτευσης, δεν υπάρχει ελευθερία. Γι αυτόν τον λόγο πρέπει να υπάρχει το περιθώριο επιλογής εναλλακτικών.
<P>
Και το θέμα δεν τελείωσε εδώ. " σχέση μεταξύ των πολιτών των διαφόρων ΚΜ και των εκπροσώπων τους στην ΕΕ δεν είναι η κανονική σχέση μεταξύ των ψηφοφόρων και των πολιτικών που τους εκπροσωπούν. Υπάρχει μεγαλύτερη απόσταση μεταξύ των πολιτών της ΕΕ και των εκπροσώπων τους σε σχέση μεταξύ των ΚΜ σε ατομικό επίπεδο, και όχι μόνο με την γεωγραφική έννοια της λέξης. " αναφορά σε αυτό γίνεται συχνά με διάφορους τρόπους: δημοκρατικό έλλειμμα, απώλεια δημοκρατικής ευθύνης, λήψη αποφάσεων από τους μη εκλεγμένους αλλά επιλεγμένους δημόσιους λειτουργούς, γραφειοκρατία στη λήψη αποφάσεων και κ.ο.κ. Οι προτεινόμενες αλλαγές στο status quo που εμπεριέχονται στο απορριφθέν Ευρωπαϊκό Σύνταγμα ή στην όχι-και-τόσο-διαφορετική Συνθήκη της Λισαβόνας θα κάνουν αυτή την ατέλεια ακόμη πικρότερη.
<P>
Εφόσον δεν υπάρχει Ευρωπαϊκός "δήμος", δεν υπάρχει Ευρωπαϊκό έθνος, αυτή η ατέλεια δεν μπορεί να διορθωθεί απλά και μόνο με την θωράκιση του ρόλου του Ευρωπαϊκού Κοινοβουλίου. Κάτι τέτοιο θα επιδείνωνε το πρόβλημα και έκανε τους πολίτες των ΚΜ να νιώθουν πιο αποξενωμένοι από τους θεσμούς της ΕΕ. " λύση δεν κρύβεται στην προσπάθεια εμφύσησης νέας πνοής στην τρέχουσα μορφή της Ευρωπαϊκής ολοκλήρωσης ή στην προσπάθεια κατάργησης του ρόλου των ΚΜ στο όνομα μιας νέας πολυ-πολιτιστικής και πολυ- εθνικής Ευρωπαϊκής κοινωνίας των πολιτών. Αυτές είναι προσπάθειες που έχουν αποτύχει στο παρελθόν διότι δεν ήταν αποτελούσαν προϊόν φυσικής ιστορικής εξέλιξης.
<P>
Πολύ φοβάμαι ότι οι προσπάθειες επιτάχυνσης και εμβάθυνσης της ολοκλήρωσης και της αλλαγής στον τρόπο λήψης αποφάσεων, οι οποίες επηρεάζουν τα βιοτικά επίπεδα των πολιτών των ΚΜ, προς ένα ολοένα και πιο Ευρωπαϊκό επίπεδο, μπορεί να έχουν επιπτώσεις που θα θέσουν σε κίνδυνο οτιδήποτε θετικό έχει επιτευχθεί στην Ευρώπη κατά τον τελευταίο μισό αιώνα. Ας μην υποτιμήσουμε, λοιπόν, τις ανησυχίες που εκφράζουν οι πολίτες αρκετών ΚΜ ότι οι αποφάσεις που επηρεάζουν τις ζωές τους θα λαμβάνονται αλλού, χωρίς την παραμικρή εμπλοκή των ιδίων και ότι η δυνατότητα να επηρεάσουν την διαδικασία λήψης αποφάσεων είναι πολύ περιορισμένη. " επιτυχία της ΕΕ μέχρι σήμερα οφείλεται, μεταξύ άλλων, στο γεγονός ότι η άποψη και φωνή καθενός εκ των ΚΜ είχε το ίδιο βάρος κατά τη διάρκεια των ψηφοφοριών και, επομένως, δεν μπορούσε να αγνοηθεί. Ας μην επιτρέψουμε να επικρατήσει μια κατάσταση στην οποία οι πολίτες των ΚΜ θα ζούνε τις ζωές τους με ένα καρτερικό συναίσθημα ότι το σχέδιο της ΕΕ δεν τους αφορά, ότι δεν εξελίσσεται όπως εκείνοι επιθυμούν και ότι είναι απλά υποχρεωμένοι να την αποδέχονται ως έχει. Κινδυνεύουμε κάλλιστα, και μάλιστα πολύ γρήγορα, να βρεθούμε να ζούμε υπό συνθήκες τις οποίες συνηθίσαμε να θεωρούμε ότι ανήκουν στο παρελθόν.
<P>
Αυτό είναι επίσης στενά συνδεδεμένο με το θέμα της ευημερίας. Πρέπει να ειπωθεί ανοιχτά ότι το τρέχον οικονομικό σύστημα της ΕΕ συνεπάγεται περιορισμούς στην αγορά και μια σταθερή ενίσχυση της κεντρικά διευθυνόμενης οικονομίας. Αν και η ιστορία μας έχει αποδείξει σαφώς ότι αυτός ο δρόμος δεν βγάζει πουθενά, τον ακολουθούμε ξανά. " τροχοπέδη στον αυθορμητισμό της αγοράς και ο πολιτικός συντονισμός επί της οικονομίας αυξάνονται ολοένα. Αυτή η εξέλιξη έχει προσφάτως ενισχυθεί από λάθος ερμηνείες των λόγων της τρέχουσας χρηματοοικονομικής και οικονομικής κρίσης, αποδίδοντάς την στην αγορά και όχι στην πραγματική αιτία η οποία ήταν, αντιθέτως, ο επιδέξιος πολιτικός χειρισμός της αγοράς. Είναι και πάλι απαραίτητο να μη ξεχνάμε την εμπειρία που μας δίδαξε η ιστορία στην δική μου πλευρά της Ευρώπης και τα μαθήματα που μάθαμε.
<P>
Πολλοί από σας σίγουρα γνωρίζετε το όνομα του Γάλλου οικονομολόγου http://en.wikipedia.org/wiki/Fr%C3%A9d%C3%A9ric_Bastiat" καθώς και το περίφημο κείμενό του http://bastiat.org/en/petition.html" , το οποίο είναι ακόμη και σήμερα ένα πασίγνωστο και απαραίτητο ανάγνωσμα, που φανερώνει τον παραλογισμό των πολιτικών παρεμβάσεων στην οικονομία. Στις 14 Νοεμβρίου 2008 η Ευρωπαϊκή Επιτροπή, ενέκρινε, αυτή τη φορά, ένα πραγματικό " Αίτημα των Κηροποιών" και όχι μια μυθοπλασία του ύφους του Bastiat, και επέβαλε δασμό 66% στα κεριά που εισάγονται από την Κίνα. Ποτέ δε θα πίστευα πως ένα δοκίμιο 160 ετών θα γινόταν πραγματικότητα, αλλά όμως αυτό ακριβώς συνέβη. " αναπόφευκτη συνέπεια εισαγωγής τέτοιων μέτρων σε ευρεία κλίμακα είναι ότι η Ευρώπη θα μείνει πίσω οικονομικά και ότι η οικονομική ανάπτυξη θα επιβραδυνθεί ή ίσως και να διακοπεί. " μοναδική λύση κρύβεται στην ελευθέρωση και αποκανονικοποίηση της Ευρωπαϊκής οικονομίας.
<P>
Όλα αυτά τα λέω διότι νοιάζομαι για ένα δημοκρατικό και ακμάζον μέλλον για την Ευρώπη. Προσπαθώ να σας υπενθυμίσω τις θεμελιώδεις αρχές πάνω στις οποίες χτίστηκε ο Ευρωπαϊκός πολιτισμός εδώ και αιώνες ή χιλιετίες. Αρχές με διαχρονική και καθολική ισχύ οι οποίες θα πρέπει, κατ' επέκταση, να εφαρμόζονται στην σημερινή ΕΕ. Πιστεύω ακράδαντα ότι οι πολίτες των διαφόρων ΚΜ επιθυμούν ελευθερία, δημοκρατία και οικονομική ευημερία.
<P>
Το πιο σημαντικό πράγμα αυτή τη στιγμή είναι, σαφώς, να μην εκληφθεί η ανοιχτή συζήτηση αυτών των θεμάτων ως επίθεση κατά της ίδιας της ιδέας της Ευρωπαϊκής ολοκλήρωσης. Πιστεύαμε ανέκαθεν ότι το γεγονός ότι αυτά τα σοβαρά θέματα μπορούν να συζητηθούν, να ακουστούν, και να υπερασπιστεί η κάθε πλευρά το δικαίωμα εισήγησης εναλλακτικών προς μια σωστή κατεύθυνση, όσο κι αν οι υπόλοιπες πλευρές διαφωνούν με αυτές τις εναλλακτικές, έχει να κάνει ακριβώς με το είδος δημοκρατίας που εμείς στερηθήκαμε επί τέσσερις δεκαετίες. Εμείς, έχοντας ακουσίως περάσει το μεγαλύτερο μέρος της ζωής μας επιβεβαιώνοντας πώς η ελεύθερη ανταλλαγή ιδεών αποτελεί βασική προϋπόθεση μιας υγιούς δημοκρατίας, πιστεύουμε ότι αυτή η προϋπόθεση θα αναγνωρίζεται και θα εκτιμάται στο μέλλον επίσης. Κάτι τέτοιο δίνει την ευκαιρία και δείχνει έναν αλάνθαστο τρόπο να γίνει η ΕΕ ακόμη πιο ελεύθερη, δημοκρατική και πιο ακμάζουσα.
<SPEAKER ID="088" NAME="Πρόεδρος">
Κυρίες και κύριοι, Κύριε Πρόεδρε, ήταν επιθυμία σας να απευθύνετε λόγο στο Ευρωπαϊκό Κοινοβούλιο. Με χαρά σας δώσαμε την ευκαιρία αυτή. Σε ένα Κοινοβούλιο του παρελθόντος, Κύριε Πρόεδρε, δεν θα μπορούσατε να κάνετε κάτι τέτοιο.
<P>
(Χειροκροτήματα)
<P>
Ευτυχώς, ζούμε σε μια Ευρωπαϊκή δημοκρατία στην οποία μπορούμε όλοι να εκφράσουμε τη γνώμη μας. Ευχαριστούμε.
<P>
(Ζωηρά χειροκροτήματα)
<P>
Κυρίες και κύριοι, είμαστε μια Ευρωπαϊκή οικογένεια και, όπως σε κάθε οικογένεια, υπάρχουν διαφορές μεταξύ των απόψεων. Κύριε Πρόεδρε, συμφωνώ μαζί σας όταν λέτε- θέλω μόνο να κάνω μερικά σχόλια, αλλά νιώθω την υποχρέωση να το κάνω - : είμαστε μια ανθρώπινη κοινότητα. " ανθρώπινη κοινότητα χαρακτηρίζεται από πλεονεκτήματα, δυνατά σημεία, μειονεκτήματα και αδύναμα σημεία. Από κοινού, πρέπει να ενισχύσουμε τα δυνατά σημεία και να εξαλείψουμε τα αδύναμα. Συμφωνώ επίσης μαζί σας όταν λέτε ότι χρειάζεται να αναρωτηθούμε εάν κάθε απόφαση που λαμβάνουμε ίσως θα μπορούσε να λαμβάνεται αλλού. Ναι αλλά οι κρατικές πρωτεύουσες θα πρέπει ίσως να αναρωτηθούν εάν ένας μεγάλος αριθμός αποφάσεων δεν θα πρέπει να λαμβάνεται σε πόλεις και κοινότητες αλλά σε κρατικό επίπεδο..
<P>
(Χειροκροτήματα)
<P>
Επιτρέψτε μου να κάνω ένα τελευταίο σχόλιο σχετικά με το πώς αντιλαμβάνεται το ίδιο το Κοινοβούλιο τον εαυτό του: σας ευχαριστούμε που αναγνωρίζετε το παρόν Ευρωπαϊκό Κοινοβούλιο ως έναν σημαντικό θεσμό. Εάν δεν είχε τόσο μεγάλη επιρροή, δεν θα ήταν αυτή τη στιγμή νομοθέτης σε ποσοστό 75% των περιπτώσεων αλλά ούτε και συν- νομοθέτης σε ποσοστό περίπου 100% των περιπτώσεων αναφορικά με τη Συνθήκη της Λισαβόνας και, τότε, θα επρόκειτο, στην ουσία, για λήψη αποφάσεων εντός της Ευρώπης με γραφειοκρατικά μέσα. Ενώ τώρα αποφασίζει το Ευρωπαϊκό Κοινοβούλιο.
<P>
(Δυνατό χειροκρότημα)
<P>
Κύριε Πρόεδρε, σας ευχαριστούμε για τη επίσκεψή σας. Ήταν μια έκφραση της ποικιλίας των απόψεων στην Ευρώπη καθώς επίσης και μια έκφραση της Ευρωπαϊκής μας δημοκρατίας στα πλαίσια της οποίας στο τέλος επικρατεί η πλειοψηφία. Θα σας παρακαλούσα όλους να συνεχίσουμε όλοι μαζί, να υπερασπιστούμε την έννοια της δημοκρατίας, για την Ευρώπη, για την ενότητα και την ειρήνη.
<P>
(Διαρκής επευφημία)

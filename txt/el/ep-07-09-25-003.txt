<CHAPTER ID="003">
Απόφαση κατεπείγοντος
<P>
Πρόταση κανονισμού του Συμβουλίου για παρέκκλιση από τον κανονισμό (ΕΚ) αριθ. 1782/2003 για τη θέσπιση κοινών κανόνων για τα καθεστώτα άμεσης στήριξης στα πλαίσια της κοινής γεωργικής πολιτικής και για τη θέσπιση ορισμένων καθεστώτων στήριξης για τους γεωργούς όσον αφορά την παύση καλλιέργειας για το έτος 2008 - C6-0302/2007 -
<SPEAKER ID="008" NAME="Neil Parish" AFFILIATION="PPE-DE">
(EN) Κύριε Πρόεδρε, εχθές η επιτροπή μου πραγματοποίησε έκτακτη συνεδρίαση, προκειμένου να εξετάσει την πρόταση της Ευρωπαϊκής Επιτροπής και το αίτημα χειρισμού της πρότασης αυτής ως κατεπείγουσας. Στην επιτροπή μου συμφωνήθηκε ότι η αίτηση για εφαρμογή της διαδικασίας κατεπείγοντος πρέπει να εγκριθεί. " απόφαση ήταν ομόφωνη. " Ευρωπαϊκή Επιτροπή προτείνει το ποσοστό της υποχρεωτικής παύσης καλλιέργειας για το 2008 να οριστεί στο 0%. " πρόταση αυτή πρέπει να εγκριθεί το ταχύτερο δυνατόν -συγκεκριμένα, πριν από τα τέλη του τρέχοντος μηνός- προκειμένου να μπορέσουν οι γεωργοί να λάβουν τις αποφάσεις τους ως προς την καλλιέργεια γαιών στις οποίες ισχύει σήμερα καθεστώς αγρανάπαυσης για το 2008. Οι εν λόγω γαίες πρέπει να επανέλθουν στην παραγωγή, καθόσον μια κακή σοδειά το 2008 σε συνδυασμό με παύση καλλιέργειας σε ποσοστό 10% θα εκθέσει την εσωτερική αγορά σε δυνητικούς σοβαρούς κινδύνους.
<P>
" αγορά δημητριακών στις αρχές της περιόδου εμπορίας 2007/08 χαρακτηρίζεται από ιστορικά υψηλές τιμές τόσο σε κοινοτικό όσο και σε παγκόσμιο επίπεδο. " συγκομιδή του 2007 πιθανότατα θα παραμείνει κοντά στο επίπεδο του περασμένου έτους και θα οδηγήσει σε περεταίρω μειώσεις των ιδιωτικών αποθεμάτων δημητριακών στην ΕΕ έως τα τέλη της περιόδου εμπορίας 2007/08. Σε παγκόσμιο επίπεδο, τα τελικά αποθέματα την περίοδο 2007/08 αναμένεται να μειωθούν σε ιστορικά χαμηλό επίπεδο, ιδίως στις κυριότερες χώρες εξαγωγής. Στο πλαίσιο αυτό, μια κανονική συγκομιδή για το 2008 θα εξισορροπήσει τις αποδόσεις, ενώ η προτεινόμενη παρέκκλιση όσον αφορά την παύση καλλιέργειας το 2008 στην Ευρωπαϊκή Ένωση θα επιτρέψει τη μερική αποκατάσταση των ιδιωτικών αποθεμάτων· ζητώ λοιπόν την εφαρμογή της διαδικασίας κατεπείγοντος.
<P>
(Το Σώμα εγκρίνει την αίτηση κατεπείγοντος)
<P>

<SPEAKER ID="010" NAME="Martin Schulz" AFFILIATION="PSE">
(DE) Κύριε Πρόεδρε, αναφέρομαι στη χθεσινή συνεδρίαση της Ολομέλειας και τις παρεμβάσεις ενός λεπτού που έγιναν στην αρχή της συνεδρίασης. Στη διάρκειά τους έγινε ένα επεισόδιο. Ένας πολωνός συνάδελφος (δεν ξέρω σε ποια Ομάδα ανήκει) επέκρινε τον Πρόεδρο με απαράδεκτο τρόπο στο Κοινοβούλιο. Υπερασπίστηκα τον Πρόεδρο του Κοινοβουλίου, γιατί το θεώρησα απαραίτητο. Είχα την εντύπωση ότι πολλοί συνάδελφοι συμφωνούσαν με την εκτίμησή μου. Αργότερα όμως ο κ. Ferber μου απηύθυνε μία παρατήρηση, της οποίας το νόημα ήταν ότι έχω το θράσος να πιστεύω ότι έχω στο Κοινοβούλιο το δικαίωμα να κάνω σχόλια για τα πάντα, πράγμα που ασφαλώς δεν είναι σωστό. Λυπάμαι που δεν έχω το δικαίωμα να το κάνω, όμως δεν κάνω σχόλια για τα πάντα. Στη συνέχεια και μέσα στη γενική αναταραχή απηύθυνα στον κ. Ferber δύο γερμανικές εκφράσεις που δεν θα ήθελα να επαναλάβω εδώ και που δεν ισχύουν. Γι' αυτό ανακαλώ και εκφράζω τη λύπη μου, θα ήμουν δε ευγνώμων, αν διαβιβάζατε στον κ. Ferber ότι του ζητώ συγγνώμη, και ότι κατά τα άλλα τον θεωρώ πολύ διασκεδαστικό συνάδελφο.
<P>
(Χειροκροτήματα)
<SPEAKER ID="011" NAME="Πρόεδρος">
Κύριε Schulz, θα συμπεριλάβουμε τα σχόλιά σας στα πρακτικά της συνεδρίασης και θα τα λάβουμε υπόψη.

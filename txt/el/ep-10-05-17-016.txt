<CHAPTER ID="016">
Ενεργειακή απόδοση των κτηρίων (αναδιατύπωση) (συζήτηση)
<SPEAKER ID="107" NAME="Πρόεδρος">
Το επόμενο σημείο είναι η σύσταση για τη δεύτερη ανάγνωση της Silvia-Adriana Ţicău, εξ ονόματος της Επιτροπής Βιομηχανίας, Έρευνας και Ενέργειας, σχετικά με τη θέση του Συμβουλίου σε πρώτη ανάγνωση ενόψει της εκδόσεως οδηγίας του Ευρωπαϊκού Κοινοβουλίου και του Συμβουλίου για την ενεργειακή απόδοση των κτηρίων (αναδιατύπωση) (05386/3/2010 - C7-0095/2010 -.
<SPEAKER ID="108" NAME="Silvia-Adriana Ţicău" LANGUAGE="RO">
Το 2008, η ΕΕ δεσμεύθηκε να μειώσει την κατανάλωση ενέργειας κατά 20% και να εξασφαλίσει μερίδιο 20% της ενέργειας από ανανεώσιμες πηγές έως το 2020. Στο πλαίσιο της συνεδρίασης του Ευρωπαϊκού Συμβουλίου της 25ης και 26ης Μαρτίου 2010, οι ηγέτες της Ευρωπαϊκής Ένωσης έθεσαν ως κοινό στόχο την κατά 20% αύξηση της ενεργειακής απόδοσης έως το 2020.
<P>
Τα κτίρια ευθύνονται για το 40% της συνολικής κατανάλωσης ενέργειας και για το 35% των ρυπογόνων εκπομπών. " βελτίωση της ενεργειακής απόδοσης των κτηρίων θα έχει σημαντική επίδραση στις ζωές των ευρωπαίων πολιτών. Σε ολόκληρη την ΕΕ, οι οικογένειες δαπανούν κατά μέσο όρο το 33% του εισοδήματός τους για ύδρευση, ηλεκτρισμό, φυσικό αέριο και συντήρηση. Αυτό το ποσοστό μάλιστα μπορεί να ανέρχεται ακόμη και στο 54% στην περίπτωση οικογενειών με πολύ χαμηλό εισόδημα. Οι επενδύσεις για τη βελτίωση της ενεργειακής απόδοσης θα έχουν ως αποτέλεσμα όχι μόνο χαμηλότερους λογαριασμούς κατανάλωσης ενέργειας, αλλά και τη δημιουργία 2,7 εκατομμυρίων θέσεων εργασίας στην ΕΕ έως το 2030.
<P>
Τον Νοέμβριο του 2008, η Επιτροπή κατέθεσε νομοθετική πρόταση για την τροποποίηση της οδηγίας 91/2002 αναφορικά με την ενεργειακή απόδοση των κτηρίων. Τον Απρίλιο του 2009, το Ευρωπαϊκό Κοινοβούλιο ενέκρινε με συντριπτική πλειοψηφία τη θέση του σε πρώτη ανάγνωση στο πλαίσιο της διαδικασίας συναπόφασης. Στη συνέχεια, το Κοινοβούλιο και το Συμβούλιο διεξήγαγαν εντατικές διαπραγματεύσεις κατά τη διάρκεια της σουηδικής Προεδρίας του Συμβουλίου της Ευρωπαϊκής Ένωσης. Τον Νοέμβριο του 2009, επιτεύχθηκε πολιτική συμφωνία για τις τεχνικές πτυχές της νομοθετικής πρότασης.
<P>
" συμφωνία αυτή παρουσιάζει τα εξής κύρια επιτεύγματα.
<P>
Εισήχθη ξεχωριστό άρθρο μαζί με πολλές αιτιολογικές σκέψεις και διατάξεις όσον αφορά τις πτυχές που συνδέονται με τη χρηματοδότηση. " Επιτροπή πρέπει να προσδιορίσει τα υφιστάμενα οικονομικά μέσα και τα δημοσιονομικά μέτρα και να καταθέσει νέες προτάσεις έως τις 30 Ιουνίου 2011. Οι διατάξεις αυτές συμπληρώνονται και από δήλωση της Επιτροπής.
<P>
Όλα τα νέα κτίρια πρέπει να έχουν σχεδόν μηδενική καθαρή κατανάλωση ενέργειας έως τις 31 Δεκεμβρίου 2020, ενώ το μεγαλύτερο ποσοστό της ενέργειας πρέπει να προέρχεται από ανανεώσιμες πηγές. " προθεσμία αυτή επισπεύσθηκε κατά δύο χρόνια για τον δημόσιο τομέα. Στην περίπτωση των κτηρίων σχεδόν μηδενικής καθαρής κατανάλωσης ενέργειας, τα κράτη μέλη θα θέσουν σαφείς στόχους και θα καταρτίσουν σχέδια δράσης, τα οποία θα συμπεριλαμβάνουν και μέτρα στήριξης.
<P>
" ενεργειακή απόδοση των κτηρίων που υποβάλλονται σε μείζονα ανακαίνιση ή των ανακαινισμένων τμημάτων των κτηρίων αυτών πρέπει να καλύπτουν τις ελάχιστες απαιτήσεις ενεργειακής απόδοσης που ισχύουν και για τα τεχνικά συστήματα και μέρη των κτηρίων με σημαντικές επιπτώσεις στην ενεργειακή απόδοσή τους.
<P>
Νέες διατάξεις θεσπίσθηκαν σχετικά με τα πιστοποιητικά. Στο πιστοποιητικό πρέπει να καθορίζεται ένας ελάχιστος αριθμός πληροφοριών, συμπεριλαμβανομένων των εναλλακτικών δυνατοτήτων χρηματοδότησης. Διατάξεις θεσπίσθηκαν σχετικά με την έκδοση και την εμφάνιση των πιστοποιητικών ενεργειακής απόδοσης.
<P>
Ο δείκτης ενεργειακής απόδοσης του αντίστοιχου πιστοποιητικού του κτηρίου πρέπει να συμπεριλαμβάνεται στις ανακοινώσεις πώλησης ή ενοικίασης του κτηρίου ή μέρους αυτού.
<P>
Πρέπει να παρέχονται περισσότερες πληροφορίες και μεγαλύτερη διαφάνεια σχετικά με τη διαπίστευση και την κατάρτιση των εμπειρογνωμόνων, καθώς και με την πληροφόρηση των ιδιοκτητών και των ενοικιαστών.
<P>
Πρέπει να διενεργούνται διαβουλεύσεις με τις τοπικές αρχές, οι οποίες οφείλουν να στηρίζουν την εφαρμογή των συστάσεων με τη θέσπιση νέων διατάξεων που θα απευθύνονται σε τοπικούς φορείς αστικής ανάπτυξης και αρχιτέκτονες, ώστε να διασφαλίζεται ότι η ενεργειακή απόδοση των κτηρίων λαμβάνεται υπόψη.
<P>
Δημιουργήθηκαν ευφυή συστήματα μέτρησης και συστήματα ενεργού ελέγχου, όπως είναι τα συστήματα αυτοματοποίησης, ελέγχου και εποπτείας που αποσκοπούν στην εξοικονόμηση ενέργειας.
<P>
Δεν θεσπίζεται κοινή μεθοδολογία, αλλά η Επιτροπή θα καθιερώσει έως τις 30 Ιουνίου 2011 συγκριτικό μεθοδολογικό πλαίσιο για τον υπολογισμό του βέλτιστου από πλευράς κόστους επιπέδου ελάχιστων απαιτήσεων ενεργειακής απόδοσης. " οδηγία θα υποβληθεί σε αναθεώρηση έως την 1η Ιανουαρίου 2017. " κοινή θέση του Συμβουλίου βασίζεται στη συμφωνία που υπεγράφη τον Νοέμβριο του 2009 ανάμεσα στο Ευρωπαϊκό Κοινοβούλιο και το Συμβούλιο. Για τον λόγο αυτόν, συνιστώ την έγκρισή της.
<SPEAKER ID="110" NAME="Günther Oettinger" LANGUAGE="DE">
Κύριε Πρόεδρε, αξιότιμοι κύριοι βουλευτές, στην πολιτική σπανίως έχουμε την ευκαιρία να καταθέτουμε προτάσεις και μέτρα επωφελή για όλους. Σήμερα, όμως, έχουμε ακριβώς μια τέτοια ευκαιρία: την επικείμενη έκδοση της πρότασης αναδιατύπωσης της οδηγίας σχετικά με την ενεργειακή απόδοση των κτηρίων.
<P>
Τα κτίρια ευθύνονται για το 40% της κατανάλωσης ενέργειας και για το 36% των εκπομπών διοξειδίου του άνθρακα στην ΕΕ. " εφαρμογή οικονομικών μέτρων για τη μείωση της κατανάλωσης ενέργειας στον τομέα των κατοικιών μπορεί να συμβάλει σημαντικά στην επίτευξη των στόχων μας για το 2020 σχετικά με τη μείωση των αερίων του θερμοκηπίου και την εξοικονόμηση ενέργειας. Ενεργώντας κατά τον τρόπο αυτόν, θα ενισχύσουμε την ενεργειακή μας ασφάλεια και, την ίδια στιγμή, θα δημιουργήσουμε ανάπτυξη και θέσεις εργασίας στον κατασκευαστικό κλάδο. " οδηγία αναδιατύπωσης σχετικά με την ενεργειακή απόδοση των κτηρίων θα ενθαρρύνει επίσης και τη βελτίωση των προτύπων στους εθνικούς κώδικες περί ενεργειακής απόδοσης κατά την ανέγερση κατοικιών και θα βοηθήσει τους καταναλωτές να μειώσουν το κόστος παροχής κοινωφελών υπηρεσιών. " ενεργειακή απόδοση αποτελεί τον φθηνότερο τρόπο για την καταπολέμηση της αλλαγής του κλίματος.
<P>
Θα ήθελα να επισημάνω τρία σημεία της οδηγίας αναδιατύπωσης τα οποία, κατά τη γνώμη μας, σηματοδοτούν σημαντική πρόοδο σε σύγκριση με την κατάσταση μέχρι σήμερα.
<P>
Πρώτον, οι εθνικές απαιτήσεις για τις νέες οικοδομές και τις ανακαινίσεις θα έχουν ως αποτέλεσμα την κατασκευή κτηρίων που εξοικονομούν σημαντικά μεγαλύτερα ποσά ενέργειας. " παρούσα οδηγία καλύπτει επίσης μικρά κτίρια με ωφέλιμη επιφάνεια μικρότερη των 1 000 m², καθώς και μικρής κλίμακας εργασίες ανακαίνισης σχετικά με την κατανάλωση ενέργειας, όπως και την αντικατάσταση λεβήτων και αλουμινίων.
<P>
Δεύτερον, η αναδιατύπωση συνεπάγεται ότι οι πολίτες μας θα λαμβάνουν καλύτερη πληροφόρηση. Οι ιδιοκτήτες κατοικιών και οι ενοικιαστές θα ενημερώνονται καλά με συγκεκριμένες λεπτομέρειες για την κατανάλωση ενέργειας και τη δυνητική εξοικονόμηση ενέργειας ενός κτηρίου . Κατ' αυτόν τον τρόπο, θα παρέχονται κίνητρα στην αγορά για την κατασκευή κατοικιών χαμηλής κατανάλωσης και την πραγματοποίηση ανακαινίσεων σε ευρεία κλίμακα.
<P>
Τρίτον, από το 2020, όλες οι νέες οικοδομές πρέπει να πληρούν το εξαιρετικά αυστηρό κριτήριο του κτηρίου σχεδόν μηδενικής κατανάλωσης ενέργειας. Επιπροσθέτως, τα κράτη μέλη πρέπει να καταρτίσουν εθνικά σχέδια δράσης με στόχο τη βελτίωση των προτύπων των υφιστάμενων κτηρίων εγγύτερα προς το επίπεδο των κτηρίων σχεδόν μηδενικής κατανάλωσης ενέργειας.
<P>
Για όλους αυτούς τους λόγους, η νέα οδηγία συνιστά σημαντικό επίτευγμα της ευρωπαϊκής πολιτικής ενέργειας. Θα ήθελα να ευχαριστήσω τους βουλευτές και εσάς, κυρία Ţicău, για την αγαστή συνεργασία σας τους τελευταίους μήνες, καθώς και για την ασυνήθιστα ταχεία έγκριση της οδηγίας.
<P>
Τονίσατε ήδη ότι η αναδιατύπωση θα μπορέσει να αξιοποιήσει πλήρως τις δυνατότητές της σχετικά με την εξοικονόμηση ενέργειας μόνον εφόσον μεταφερθεί αποτελεσματικά και γρήγορα, καθώς και εάν υπάρξουν μέσα στήριξης. Προς τούτο, πρέπει να κάνουμε καλύτερη χρήση των υφιστάμενων οικονομικών μέσων, όπως είναι το Ευρωπαϊκό Ταμείο Περιφερειακής Ανάπτυξης, το οποίο προβλέπει την αξιοποίηση του 4% του προϋπολογισμού για μέτρα ενεργειακής απόδοσης - μια ευκαιρία η οποία ελάχιστα έχει αξιοποιηθεί από τα κράτη μέλη μέχρι σήμερα.
<P>
Επιπροσθέτως, θα θέλαμε να παράσχουμε στα κράτη μέλη οικονομική στήριξη για τις προσπάθειές τους σχετικά με τη μετατροπή του κτηριακού δυναμικού. Αυτήν τη στιγμή προετοιμάζουμε -όπως ανακοινώθηκε προηγούμενως στην Επιτροπή Βιομηχανίας, Έρευνας και Ενέργειας- την ανακατανομή αναξιοποίητων κονδυλίων ύψους τουλάχιστον 150 εκατομμυρίων ευρώ από το ευρωπαϊκό σχέδιο για την ανάκαμψη της οικονομίας για έργα στον τομέα των ανανεώσιμων πηγών ενέργειας και της ενεργειακής απόδοσης.
<P>
Είμαι βέβαιος ότι η στήριξη του Κοινοβουλίου σήμερα αποτελεί ένα σημαντικό βήμα. Θα ήθελα να σας ευχαριστήσω όλους για την αγαστή συνεργασία σας.
<SPEAKER ID="111" NAME="Paul Rübig" LANGUAGE="DE">
Κύριε Πρόεδρε, κύριε Επίτροπε, κυρία Ţicău, θα ήθελα να σας συγχαρώ για την έκθεση αυτή. Θεωρώ ότι πρόκειται για ένα σπουδαίο βήμα προς τη σωστή κατεύθυνση. Υπάρχουν πάνω από 160 εκατομμύρια κτίρια στην Ευρώπη, τα οποία χρειάζονται ανακαίνιση όσον αφορά τον βαθμό θερμικής απόδοσης, προκειμένου να ελαχιστοποιηθεί η κατανάλωση ενέργειας και να επέλθει αντίστοιχη μείωση στη συνολική κατανάλωση ενέργειας.
<P>
Το σαράντα τοις εκατό της ενέργειας καταναλώνεται για τη θέρμανση και την ψύξη των κτηρίων. Ελπίζουμε ότι τα μέτρα περί ανακαινίσεων θα μας επιτρέψουν να επιτύχουμε τον στόχο μας για κατά 5% μείωση της συνολικής κατανάλωσης ενέργειας έως το 2020. Μας απασχολεί, ωστόσο, και η δημιουργία νέων θέσεων εργασίας. Χρειαζόμαστε αναμφίβολα νέα προγράμματα κατάρτισης για τους τεχνικούς που θα αναλάβουν όχι μόνον την ανακαίνιση των υφιστάμενων κτηρίων, αλλά και την κατασκευή καινούριων. Χρειαζόμαστε μικρομεσαίες επιχειρήσεις με ειδίκευση στον τομέα αυτόν και στις οποίες θα πρέπει να προσφέρουμε τη δυνατότητα να αποκομίζουν κέρδη και να καταβάλλουν υψηλότερους καθαρούς μισθούς. Θεωρώ ότι αυτός είναι ο καλύτερος τρόπος να εξέλθουμε από την κρίση, διότι όχι μόνον θα αντλήσουμε, όπως είναι φυσικό, φορολογικά έσοδα, αλλά, επιπλέον, η ενέργεια που προέρχεται από ορυκτά καύσιμα θα αντικατασταθεί από ανανεώσιμες πηγές - μειώνοντας, συνεπώς, την κατανάλωση ορυκτών καυσίμων.
<P>
Φρονώ ότι η αντικατάσταση των ορυκτών καυσίμων στην κατανάλωση και την παραγωγή αποτελεί την πορεία που πρέπει να ακολουθήσουμε και, φυσικά, θα οδηγήσει σε αξιοσημείωτη μείωση των οικιακών δαπανών. Πιστεύω επίσης ότι οι επενδύσεις αυτές θα αποδώσουν και ότι δεν θα πρέπει να εξακολουθήσουμε να καταναλώνουμε στα επίπεδα που παρατηρούμε τις τελευταίες δεκαετίες. Θα πρέπει να αδράξουμε την ευκαιρία αυτή για να αρχίσουμε και πάλι τις επενδύσεις. Οι επενδύσεις είναι ιδιαίτερα σημαντικές σε περιόδους κρίσης, ώστε να μπορέσουμε να την ξεπεράσουμε - και να την ξεπεράσουμε με τον μικρότερο δυνατό βαθμό γραφειοκρατίας.
<SPEAKER ID="112" NAME="Zigmantas Balčytis" LANGUAGE="LT">
Καταρχάς, θα ήθελα να συγχαρώ τη συνάδελφό μου, κ. Silvia Ţicău, για το τεράστιο έργο της κατά τη σύνταξη της παρούσας σημαντικής έκθεσης. Κατά τη γνώμη μου, η συμφωνία που επιτεύχθηκε με το Συμβούλιο είναι εξαιρετικά φιλόδοξη και αποτελεί ένα νέο ποιοτικό άλμα για ολόκληρο τον κλάδο. Ως εκ τούτου, είναι πολύ σημαντικό τώρα τα κράτη μέλη να εφαρμόσουν τις διατάξεις της οδηγίας ορθά και εγκαίρως. Το ζήτημα της ενεργειακής κατανάλωσης των κτηρίων αφορά κυρίως το συνολικό πλαίσιο της εσωτερικής αγοράς ενέργειας. Στην Ευρωπαϊκή Ένωση ο τομέας των κτηρίων είναι από αυτούς με τις περισσότερες ευκαιρίες για εξοικονόμηση ενέργειας. Αυτό ισχύει κυρίως για τους πληθυσμούς των νέων κρατών μελών της Ευρωπαϊκής Ένωσης, διότι οι χώρες αυτές διαθέτουν τον μεγαλύτερο αριθμό παλαιών και ενεργειακώς μη αποδοτικών κτηρίων που προορίζονται για κατοικία, ενώ οι κάτοικοι που ζουν σε αυτά με εξαιρετικά χαμηλά εισοδήματα υποχρεούνται να καταβάλλουν τις μεγαλύτερες εισφορές για δημοτικά τέλη. Το κίνημα προς το σχεδόν μηδενικό ενεργειακό κόστος των κτηρίων σημαίνει ότι για τους οικοδόμους ο πήχυς έχει ανέβει ακόμη περισσότερο από τα μέχρι τούδε προβλεπόμενα στις συζητήσεις περί τεχνολογιών παθητικών κατοικιών. Κύριε Επίτροπε, κυρίες και κύριοι, θα ήθελα να επαναλάβω ότι αυτή η οδηγία είναι πράγματι πολύ σημαντική και φιλόδοξη, και ευελπιστούμε ότι θα εφαρμοσθεί και στην πράξη.
<SPEAKER ID="113" NAME="Fiona Hall">
εξ ονόματος της Ομάδας ALDE. - (EN) Κύριε Πρόεδρε, και εγώ θα ήθελα να συγχαρώ την κ. Ţicău, η οποία εργάσθηκε με εξαιρετική αφοσίωση για το θέμα αυτό. " καθυστέρηση ήταν μεγάλη εξαιτίας των νομικών προσαρμογών που απαιτούνταν λόγω της Συνθήκης της Λισαβόνας, πράγμα που σημαίνει ότι οι εκπομπές CO2 ήταν πολύ περισσότερες από αυτές που θα ήταν αν είχαμε ενεργήσει νωρίτερα.
<P>
Σε αυτήν τη μακρά περίοδο ωρίμανσης, είναι εύκολο να λησμονήσουμε ότι ορισμένα σημεία στην παρούσα αναδιατύπωση θεωρούνταν πράγματι πολύ ριζοσπαστικά όταν τέθηκαν για πρώτη φορά. Συγκεκριμένα, η κατάργηση του ορίου των 1.000 m2 που προτάθηκε αρχικά από το Κοινοβούλιο στην έκθεσή του σχετικά με το σχέδιο δράσης για την ενεργειακή απόδοση, καθώς και η απόφαση της καθιέρωσης των κτηρίων σχεδόν μηδενικής κατανάλωσης ενέργειας έως το 2021. Δυστυχώς, αυτή η νέα απαίτηση για τα καινούρια κτίρια δεν θα μας βοηθήσει στους στόχους μας περί 20-20-20, κυρίως διότι συνειδητοποιούμε όλο και περισσότερο ότι πρέπει να αποσκοπούμε σε κατά τουλάχιστον 30% μείωση των εκπομπών αερίων του θερμοκηπίου. Προκειμένου να συμβάλουμε έστω και ελάχιστα στην επίτευξη των στόχων μας για την αλλαγή του κλίματος, πρέπει να επικεντρωθούμε στα υφιστάμενα κτίρια και τις απαιτήσεις ενεργειακής απόδοσης σε αυτά.
<P>
Προτείνω τρεις βασικές δράσεις που πρέπει να τεθούν σε εφαρμογή αν θέλουμε να αξιοποιήσουμε το δυναμικό της εξοικονόμησης ενέργειας στα υφιστάμενα κτίρια.
<P>
Πρώτον, είναι πολύ σημαντικό η Επιτροπή να παρουσιάσει μια σθεναρή και βέλτιστη από πλευράς κόστους μεθοδολογία για τις ανακαινίσεις. Το χρονοδιάγραμμα είναι αρκετά αυστηρό, αλλά αυτό είναι απαραίτητο διότι έχει χαθεί ήδη πάρα πολύς χρόνος και θα φθάσουμε στο 2014 προτού τεθεί σε εφαρμογή η βέλτιστη από πλευράς κόστους μεθοδολογία.
<P>
Δεύτερον, όλα τα κράτη μέλη πρέπει να εξετάσουν το ενδεχόμενο να υιοθετήσουν εθνικούς ετήσιους στόχους για τη βελτίωση ενός ορισμένου ποσοστού των υφιστάμενων κτηρίων τους. Αν είχαμε έναν ευρωπαϊκό "δεσμευτικό" στόχο για την ενεργειακή απόδοση, είμαι βέβαιη ότι θα παρακολουθούσαμε τα κράτη μέλη να λαμβάνουν ταχύτατα τέτοιου είδους μέτρα, διότι θα συνειδητοποιούσαν ότι ένας από τους πιο εύκολους τρόπους να επιτευχθεί ένας στόχος για την ενεργειακή απόδοση είναι η συστηματική αναβάθμιση των υφιστάμενων κτηρίων.
<P>
Τρίτον και πολύ σημαντικό, τα κράτη μέλη πρέπει να θέσουν σε εφαρμογή την προκαταβολική χρηματοδότηση για τη βελτίωση της ενεργειακής απόδοσης· παρά το έργο της εισηγήτριας και τις σημαντικές προσπάθειες των σκιωδών εισηγητών, η αναδιατύπωση δεν προχώρησε όσο θα θέλαμε ως προς το θέμα αυτό, κατά τη γνώμη του Κοινοβουλίου. Επομένως, είναι εξαιρετικά σημαντικό να διαθέσουμε κονδύλια για την ενεργειακή απόδοση στο πρόγραμμα για την ανάκαμψη της οικονομίας, και ελπίζω ότι η Επιτροπή δεν θα καθυστερήσει την πρότασή της σχετικά.
<P>
Τέλος, με δεδομένα τα σχόλια στο έγγραφο προόδου για την αδυναμία εφαρμογής της νομοθεσίας περί ενεργειακής απόδοσης κατά το παρελθόν, ρωτώ την Επιτροπή αν μπορεί να εξασφαλίσει ότι η παρούσα οδηγία θα εφαρμοσθεί πλήρως και εγκαίρως.
<SPEAKER ID="114" NAME="Claude Turmes" LANGUAGE="DE">
Κύριε Πρόεδρε, κύριε Επίτροπε, κυρίες και κύριοι, πολλά συγχαρητήρια στην κ. Ţicău και σε ολόκληρη την ομάδα των σκιωδών εισηγητών. " παρούσα οδηγία δεν θα είχε συνταχθεί με τόση επιτυχία χωρίς ένα ισχυρό Ευρωπαϊκό Κοινοβούλιο.
<P>
Στα δυόμισι λεπτά που έχω στη διάθεσή μου, θα μιλήσω λιγότερο για την οδηγία και περισσότερο για αυτά που πρέπει να γίνουν στο μέλλον, ώστε να αντιμετωπισθούν οι αδυναμίες της, ιδίως όσον αφορά το υπάρχον κτηριακό δυναμικό. Τι θα μπορούσε να αρμόζει περισσότερο σε μια περίοδο κρίσης από το να βελτιωθεί ο τρόπος αξιοποίησης των ευρωπαϊκών πόρων και να αυξηθεί η παραγωγικότητα της ενέργειας; Αυτό που πράγματι χρειαζόμαστε τώρα από την Επιτροπή είναι μια ευρωπαϊκή πρωτοβουλία για τα κτίρια με τέσσερις κεντρικούς πυλώνες.
<P>
Πρώτον, συνδρομή προς τις εθνικές κυβερνήσεις για τη μεταφορά της οδηγίας. " τελευταία οδηγία δεν μεταφέρθηκε σωστά. Στη Γενική σας Διεύθυνση, κύριε Oettinger, έχετε έναν υπάλληλο πλήρους απασχόλησης - ο οποίος θα αποχωρήσει τον Ιούλιο. Πώς θα εξασφαλίσετε -μεταξύ άλλων, όσον αφορά το προσωπικό- ότι η οδηγία θα μεταφερθεί σωστά;
<P>
Δεύτερον, όπως αναφέρατε, τα χρηματοδοτικά μοντέλα. Τι μπορεί να κάνει η Επιτροπή ώστε να βελτιωθεί ο τρόπος αξιοποίησης των πόρων του Ευρωπαϊκού Ταμείου Περιφερειακής Ανάπτυξης για τα κτίρια; Θα μπορούσατε ενδεχομένως να μας δώσετε μερικές λεπτομέρειες σχετικά με τα κονδύλια που απέμειναν από το ευρωπαϊκό σχέδιο για την ανάκαμψη της οικονομίας το οποίο αναφέρατε.
<P>
Τρίτον, χρειαζόμαστε περισσότερη παραγωγικότητα της εργασίας στον κατασκευαστικό τομέα, για την οποία χρειαζόμαστε μεγαλύτερη κατάρτιση. Οι εργαζόμενοι που είναι καλύτερα καταρτισμένοι θα αυξήσουν την παραγωγικότητα, αλλά, φυσικά, θα εγείρουν και αξιώσεις όσον αφορά τις επικρατούσες συνθήκες εργασίας και αμοιβής στον ευρωπαϊκό κατασκευαστικό κλάδο. Κατά συνέπεια, χρειαζόμαστε και μια πρωτοβουλία της Επιτροπής για κοινωνικό διάλογο σε ευρωπαϊκό επίπεδο ανάμεσα στον κατασκευαστικό κλάδο και τις συνδικαλιστικές ενώσεις.
<P>
Τέλος, όσον αφορά τον τομέα έρευνας και ανάπτυξης, πρέπει επειγόντως να επικεντρωθούμε περισσότερο στα κτίρια, στην κατασκευή χαμηλού κόστους κατοικιών μηδενικής ή σχεδόν μηδενικής καθαρής κατανάλωσης ενέργειας και -το πιο σημαντικό απ' όλα- σε νέους τρόπους οργάνωσης της ανακαίνισης κτηρίων. Θα μπορέσουμε να εξασφαλίσουμε πιο φθηνές κατασκευές ή ανακαινίσεις μόνον αν ολόκληρη η διαδικασία ανακαίνισης σχεδιασθεί καλύτερα. Πρόκειται για άλλον έναν τομέα στον οποίον τα ευρωπαϊκά ερευνητικά κονδύλια θα μπορούσαν να αξιοποιηθούν για την παροχή πραγματικής και ουσιαστικής βοήθειας στις εθνικές κυβερνήσεις και τον κατασκευαστικό κλάδο.
<SPEAKER ID="115" NAME="Vicky Ford" LANGUAGE="EN">
Κύριε Πρόεδρε, αρχίζοντας, θα ήθελα και εγώ να ευχαριστήσω την κ. Ţicău και τους υπόλοιπους εισηγητές για τον τρόπο διαπραγμάτευσης της παρούσας οδηγίας. Έγινε σε πολύ φιλικό κλίμα ανάμεσα στις Ομάδες και είναι πολύ ενθαρρυντικό να μαθαίνουμε ότι έχει ήδη αρχίσει η συζήτηση για τα επόμενα βήματα.
<P>
Επικροτώ, λοιπόν, την έκθεση αυτή. Όπως ανέφεραν πολλοί, τα κτίρια καταναλώνουν το 40% της ενέργειας. Χρειαζόμαστε έναν πιο βιώσιμο τρόπο ζωής, όχι μόνον εξαιτίας της πρόκλησης του διοξειδίου του άνθρακα, αλλά και λόγω των προβληματισμών που συμμεριζόμαστε όλοι σχετικά με τις αυξανόμενες τιμές της ενέργειας και την ενεργειακή ασφάλεια.
<P>
Κάποια κράτη μέλη είναι ήδη πολύ πιο φιλόδοξα όσον αφορά τους εθνικούς τους κώδικες για την ενεργειακή απόδοση και ελπίζω ότι η παρούσα οδηγία θα ενθαρρύνει και άλλους να ακολουθήσουν το παράδειγμά τους. Τα πιστοποιητικά ενεργειακής απόδοσης συμβάλλουν στην ενημέρωση σχετικά με τους τρόπους εξοικονόμησης ενέργειας και κόστους, ενώ η ενθάρρυνση της εισαγωγής νοήμονων μετρητών σε καινούρια και προσφάτως ανακαινισμένα κτίρια προσφέρει στους καταναλωτές περισσότερο έλεγχο σχετικά με τις αποφάσεις τους που συνδέονται με την ενέργεια. Όλα αυτά αποτελούν σημαντική πρόοδο.
<P>
" παρούσα αναδιατύπωση προέκυψε διότι η αρχική οδηγία δεν εφαρμοζόταν επαρκώς. Στην πορεία τους προς το μέλλον, το Κοινοβούλιο και η Επιτροπή πρέπει πάντα να παρακολουθούν πώς τα κράτη μέλη εφαρμόζουν την οδηγία αυτή. " Επιτροπή πρέπει να συνδράμει: σας παρακαλώ, να διευκολύνετε τη μεταφορά των βέλτιστων πρακτικών μεταξύ των κρατών μελών και να διασφαλίσετε ότι τα ελάχιστα πρότυπα ενεργειακής απόδοσης είναι συμβατά, αναδεικνύοντας, την ίδια στιγμή, τις περιφερειακές διαφορές.
<P>
Όλοι γνωρίζουμε ότι, προκειμένου να ανταποκριθούμε στην πρόκληση για την εξοικονόμηση ενέργειας, είναι σημαντικό οι καταναλωτές στον δημόσιο και τον ιδιωτικό τομέα να αναγνωρίσουν και να διαπιστώσουν τα οφέλη που μπορεί να αποφέρει από περιβαλλοντική και οικονομική άποψη η απευθείας λήψη πρωτοβουλιών σχετικά με την εξοικονόμηση ενέργειας. Θα απευθύνω όμως μια προειδοποίηση, διότι έχω υπόψη μου ένα παράδειγμα στο δικό μου κράτος μέλος αναφορικά με την επονομαζόμενη "επιχρύσωση" της οδηγίας, συγκεκριμένα όσον αφορά τις απαιτήσεις για τα πιστοποιητικά ενεργειακής απόδοσης στα δημόσια κτίρια, γεγονός το οποίο, σε μερικές περιπτώσεις, οδήγησε σε επιπλέον γραφειοκρατικό κόστος με ελάχιστη εξοικονόμηση ενέργειας, καθώς και σε απώλεια της λαϊκής υποστήριξης· αυτό είναι θλιβερό.
<P>
Τέλος, όλοι όσοι φοβούνται ότι η ΕΕ αντιμετωπίζει επί του παρόντος κρίση ταυτότητας θα πρέπει να παίρνουν κουράγιο από την έκθεση αυτή. Από την αρχή της συμμετοχής μου υπήρξε ενότητα σκοπού και πεποιθήσεων - και γνωρίζω ότι αυτό ισχύει εδώ και πολλά χρόνια, πριν από την εκλογή μου στο παρόν Κοινοβούλιο πέρσι το καλοκαίρι. Ας λάβουμε υπόψη μας το δίδαγμα ότι η ΕΕ είναι πιο ισχυρή όταν εστιάζουμε σε κεντρικούς τομείς, στους οποίους μπορεί να δημιουργηθεί προστιθέμενη αξία χάρη στη συνεργασία προς το κοινό συμφέρον.
<SPEAKER ID="116" NAME="Marisa Matias" LANGUAGE="PT">
Κύριε Πρόεδρε, και εγώ ξεκινώντας θα ήθελα να συγχαρώ την κ. Ţicău για το δύσκολο έργο και την αφοσίωσή της σε αυτήν την τόσο σημαντική έκθεση, καθώς και για το έργο της με σκοπό τη βελτίωση της ενεργειακής απόδοσης των κτηρίων και υπέρ μιας πιο βιώσιμης Ευρώπης. Όπως γνωρίζουμε, η χρήση της ενέργειας στην Ευρωπαϊκή Ένωση υπερβαίνει κατά πολύ τα αποδεκτά όρια, γι' αυτό είναι τόσο σημαντικό να προχωρήσουμε σε προτάσεις αυτού του είδους.
<P>
Είναι πλεόν καιρός να θεσπίσουμε μια πολιτική φιλόδοξη από ευρωπαϊκή άποψη, καθώς και να εντάξουμε επιπλέον μέτρα σε αυτήν τη φιλόδοξη πολιτική, ιδίως εν μέσω της κρίσης που βιώνουμε. Ο κατασκευαστικός τομέας θεωρείται ένας από τους τομείς ή τις αγορές με τις μεγαλύτερες δυνατότητες όσον αφορά την εξοικονόμηση ενέργειας και άλλα ζητήματα· γι' αυτόν τον λόγο, πρόκειται για τομέα αριστείας ως προς τη στήριξη των δημόσιων πολιτικών. Θα ήθελα να ολοκληρώσω με αυτό, κύριε Πρόεδρε.
<P>
Προσδοκούμε, συνεπώς, να αξιοποιήσουμε την ευκαιρία που προσφέρεται για επενδύσεις στη βελτίωση της ενεργειακής απόδοσης των κτηρίων και τη δυνατότητα να δημιουργηθούν εκατομμύρια θέσεις εργασίας κατά τα επόμενα χρόνια. Επιπροσθέτως, το θέμα δεν αφορά μόνο τα καινούρια κτίρια, αλλά και την αποκατάσταση και ανακαίνιση των υφιστάμενων κτηρίων που είναι κατεστραμμένα ή ερειπωμένα.
<P>
Ας αδράξουμε, λοιπόν, την ευκαιρία να αξιοποιήσουμε τη νομοθεσία αυτή ως μια ουσιαστική συμβολή στην αναβίωση της ευρωπαϊκής οικονομίας· πρέπει να αρχίσουμε να αξιοποιούμε στο μέγιστο τις επενδύσεις που μπορούν και πρέπει να είναι στρατηγικής σημασίας, προκειμένου να συνέλθουμε από την κρίση. Ας ελπίσουμε επίσης ότι θα γίνουν επενδύσεις από την Επιτροπή και ότι τα κράτη μέλη θα κατορθώσουν να τις αξιοποιήσουν κατά το μέγιστο δυνατό.
<SPEAKER ID="117" NAME="Jaroslav Paška" LANGUAGE="SK">
Πρώτον, θα ήθελα να εκφράσω την ικανοποίησή μου, διότι η Ευρωπαϊκή Ένωση αναγνωρίζει τη δυνατότητα για σημαντική εξοικονόμηση ενέργειας από τον τρόπο λειτουργίας των κτηρίων. " εξοικονόμηση ενέργειας μπορεί να επιτευχθεί σχετικά γρήγορα και αποδοτικά, βελτιώνοντας τις ικανότητες θερμομόνωσης στα κελύφη των κτηρίων, ακόμη και με την επιπλέον θέρμανση των παλαιότερων κτηρίων.
<P>
Ωστόσο, οι απώλειες θερμότητας που συνδέονται με τη θέρμανση των κτηρίων δεν αποτελούν τη μοναδική σπατάλη ενέργειας στα κτίρια. Από την άποψη της κατανάλωσης ενέργειας, η θέρμανση νερού για την προσωπική υγιεινή και ο κλιματισμός των κλειστών χώρων συνιστούν σημαντικό στοιχείο των αναπτυγμένων κοινωνιών. Στους εν λόγω τομείς, ωστόσο, οι μέθοδοι εξοικονόμησης ενέργειας θα παρουσιάζουν μάλλον μεγαλύτερες δυσκολίες και θα είναι πιο πολύπλοκες. Θα αφορούν τη βελτίωση της απόδοσης σχετικά πολύπλοκων, εξελιγμένων συστημάτων που εξασφαλίζουν τη ρύθμιση και ανταλλαγή ενέργειας μεταξύ διαφορετικών μέσων στο ίδιο το κτίριο.
<P>
Δεδομένου ότι τα περισσότερα κτίρια είναι μοναδικές οντότητες, από την άποψη της ενοποίησης, το εσωτερικό ενεργειακό καθεστώς κάθε κτηρίου πρέπει επίσης να είναι κατάλληλα σχεδιασμένο και να εφαρμόζεται λίγο-πολύ εξατομικευμένα για τον εκάστοτε χώρο εργασίας ή νοικοκυριό. Ως εκ τούτου, στους στόχους μας πρέπει να συμπεριλάβουμε την αύξηση των απαιτήσεων σε σχέση με την πολυπλοκότητα και τη δυσκολία των έργων μηχανικής και σχεδιασμού που αποσκοπούν στον ορθό προσδιορισμό ευφυών ενεργειακών λύσεων για κάθε κτίριο.
<P>
Πρέπει, επομένως, κύριε Επίτροπε, να αναζητήσουμε τρόπους για να ενθαρρύνουμε τους ανθρώπους που εργάζονται στον τομέα αυτόν, ώστε να αποκτήσουν καλύτερη κατάρτιση. Προσωπικά, θα είμαι ιδιαίτερα ευτυχής αν οι στόχοι της παρούσας οδηγίας υλοποιηθούν ορθά. Πιστεύω, ωστόσο, ότι αυτό θα είναι δύσκολο σε ορισμένους τομείς.
<SPEAKER ID="118" NAME="Maria da Graça Carvalho" AFFILIATION="PPE">
(PT) Κύριε Πρόεδρε, κύριε Επίτροπε, ο κατασκευαστικός κλάδος ευθύνεται για το 40% της κατανάλωσης ενέργειας στην ΕΕ και για το 35% των εκπομπών της. " νομοθεσία αυτή ορίζει ότι έως το 2020 τα καινούρια κτίρια θα πρέπει να έχουν σχεδόν μηδενική κατανάλωση ενέργειας, καθώς και ότι τα ανακαινισμένα υφιστάμενα κτίρια πρέπει να πληρούν τις ελάχιστες απαιτήσεις ενεργειακής απόδοσης.
<P>
Συνεπώς, η εν λόγω νομοθεσία θα συμβάλει στη μείωση της ενεργειακής εξάρτησης της Ευρώπης, στον περιορισμό των εκπομπών CO2, στη βελτίωση της ποιότητας του εσωτερικού και εξωτερικού αέρα, καθώς και στην ενίσχυση της ευζωίας στις πόλεις. Το κίνητρο για τη βελτίωση της ενεργειακής απόδοσης των κτηρίων σηματοδοτεί επίσης μια ευκαιρία για επαναχαρακτηρισμό των πόλεών μας, συμβάλλοντας στον τουρισμό, στη δημιουργία θέσεων εργασίας και στη βιώσιμη οικονομική ανάπτυξη στην ΕΕ.
<P>
Ο επαναχαρακτηρισμός, ωστόσο, απαιτεί αύξηση των δημόσιων και ιδιωτικών επενδύσεων. Μιλάμε για άμεσες δημόσιες επενδύσεις, με άμεση επίδραση στη δημιουργία θέσεων εργασίας και τη συμμετοχή μικρομεσαίων επιχειρήσεων. Ένα πρόγραμμα στο οποίο εντάσσεται ο επαναχαρακτηρισμός των πόλεών μας θα χαρακτηρίζεται από ασφάλεια και θα προσιδιάζει στην οικονομική μας ανάκαμψη.
<P>
Καλώ, λοιπόν, την Επιτροπή και τα κράτη μέλη να αξιοποιήσουν τα διαρθρωτικά ταμεία για τον επαναχαρακτηρισμό των κτηρίων από περιβαλλοντική και ενεργειακή άποψη, ώστε η χρηματοδότηση αυτή να χρησιμεύσει ως καταλύτης για την ιδιωτική χρηματοδότηση. Τους καλώ επίσης να συνεργασθούν, προκειμένου να εξεύρουν το κατάλληλο μοντέλο χρηματοδότησης για την ανακαίνιση των υφιστάμενων κτηρίων.
<SPEAKER ID="119" NAME="Ivari Padar" AFFILIATION="S&amp;D">
(ET) " έκθεση της κ. Ţicău αποτελεί ένα από τα πιο σημαντικά όργανα πολιτικής για την ενέργεια και το κλίμα που έχουμε εγκρίνει τα τελευταία χρόνια. Θα ήθελα να απευθύνω τα συγχαρητήριά μου σε όσους συμμετείχαν στην έκθεση αυτή, αλλά κυρίως στην εισηγήτρια, κ. Ţicău. Δεν θα επαναλάβω όσα ειπώθηκαν ήδη, αλλά θα επικεντρωθώ σε δύο σημεία.
<P>
Πρώτον, η οδηγία προσφέρει πολλές νέες επιχειρηματικές ευκαιρίες στους επιχειρηματίες. Εκτός από τις νέες τεχνολογίες για τη βελτίωση της ενεργειακής απόδοσης των κτηρίων, θα υπάρχει στο μέλλον αυξημένη ζήτηση για φιλικά προς το περιβάλλον οικοδομικά υλικά, μείωση στην κατανάλωση υλικών και αποβλήτων του οικοδομικού τομέα, ανακύκλωση των οικοδομικών αποβλήτων, αλλά και κατασκευή ευφυών κατοικιών. Επομένως, οι ευρωπαίοι επιχειρηματίες, σε συνεργασία με την Ευρωπαϊκή Ένωση και τα κράτη μέλη, θα πρέπει να επενδύσουν σήμερα σε τεχνολογίες για τον περιορισμό των σημαντικών επιπτώσεων που έχουν τα κτίρια στο περιβάλλον, διότι, επί του παρόντος, τα κτίρια καταναλώνουν περίπου το 40% της ενέργειας στην Ευρωπαϊκή Ένωση, εκπέμπουν το 38% του CO2, ενώ, εκτός αυτού, ο οικοδομικός τομέας είναι ο πλέον δαπανηρός τομέας της οικονομίας από άποψη πόρων στην Ευρωπαϊκή Ένωση.
<P>
Δεύτερον, η οδηγία απαντά μόνον εν μέρει στο ερώτημα για το ποιος θα πληρώσει για όλα αυτά. Για παράδειγμα, η οδηγία περιέχει προτάσεις, σύμφωνα με τις οποίες η Ευρωπαϊκή Επιτροπή πρέπει να διαθέσει περισσότερους πόρους των διαρθρωτικών ταμείων της Ευρωπαϊκής Ένωσης στη χρηματοδότηση της ενεργειακής απόδοσης των κτηρίων. Κατά την αναθεώρηση των ισχυουσών δημοσιονομικών προοπτικών, θεωρώ εξαιρετικά σημαντικό να μην αφήσουμε την ευκαιρία να χαθεί και να εξεύρουμε πόρους για την αύξηση της χρηματοδότησης για την ενεργειακή απόδοση των κτηρίων. " εξοικονόμηση ενέργειας είναι ο πιο φθηνός τρόπος για την παραγωγή ενέργειας. Ας τον αξιοποιήσουμε, λοιπόν.
<SPEAKER ID="120" NAME="Karima Delli" AFFILIATION="Verts/ALE">
(FR) Κύριε Πρόεδρε, κυρίες και κύριοι, χαιρετίζω τη σημαντική πρόοδο που σηματοδοτεί η παρούσα οδηγία σε σχέση με την επείγουσα ανάγκη για την καταπολέμηση της αλλαγής του κλίματος.
<P>
Το 2010 είναι το έτος για την καταπολέμηση της φτώχειας και του κοινωνικού αποκλεισμού. Σύμφωνα με την ευρωπαϊκή εταιρική σχέση για την ενέργεια και το περιβάλλον (EPEE), εκτιμάται ότι 50 με 125 εκατομμύρια Ευρωπαίοι πλήττονται από την ενεργειακή φτώχεια. Αυτή η νέα νομοθεσία, εντούτοις, αφορά μόνο τα καινούρια κτίρια, ενώ θα επηρεάσει μόνο 2,7 εκατομμύρια καινούριες κατοικίες ετησίως, τη στιγμή που υπάρχουν 200 εκατομμύρια παλαιές κατοικίες στην Ευρωπαϊκή Ένωση. Γεγονός είναι ότι τουλάχιστον 150 εκατομμύρια κατοικίες θα πρέπει να ανακαινισθούν έως το 2050, ώστε να επιτευχθεί ο συντελεστής 4.
<P>
Κύριε Επίτροπε, από το 2007 το 4% του Ευρωπαϊκού Ταμείου Περιφερειακής Ανάπτυξης (ΕΤΠΑ) έχει δεσμευθεί για τη βελτίωση της ενεργειακής απόδοσης των κτηρίων, έχει όμως χρησιμοποιηθεί σε πολύ περιορισμένο βαθμό. Πώς, λοιπόν, θα ασκήσετε πίεση στα κράτη μέλη, ώστε να αξιοποιήσουν πράγματι τα κονδύλια αυτά, διότι αν δεν αξιοποιηθούν, ενδέχεται να εξαφανισθούν από το 2013, όταν ορισμένα εξ αυτών θα πρέπει μάλιστα να αυξηθούν;
<SPEAKER ID="121" NAME="Algirdas Saudargas" AFFILIATION="PPE">
(LT) Όπως πολλοί από εσάς αναφέρατε, η εξοικονόμηση ενέργειας είναι ο πιο οικονομικός τρόπος για τη διασφάλιση της ενεργειακής ασφάλειας και τον περιορισμό της ποσότητας των εκπομπών διοξειδίου του άνθρακα. Θα ήθελα επίσης να συγχαρώ όλους τους συναδέλφους μας, και, πάνω απ' όλα, την εισηγήτρια και τους λοιπούς βουλευτές για αυτήν την επιτυχή αναθεώρηση της οδηγίας. Ο τομέας αυτός, ο τομέας των κτηρίων, διαθέτει σημαντικό αναξιοποίητο δυναμικό, όχι μόνον όσον αφορά την εξοικονόμηση ενέργειας αλλά και τη δημιουργία νέων θέσεων εργασίας και την εφαρμογή νέων τεχνολογιών. Για παράδειγμα, στη χώρα μου, τη Λιθουανία, πάνω από το 80% των κτηρίων κατασκευάστηκαν πριν από 20 και πλέον χρόνια, ενώ είναι εξαιρετικά ασύμφορα. Επομένως, η αναθεώρηση της παρούσας οδηγίας σχετικά με την ενεργειακή απόδοση των κτηρίων έρχεται πράγματι την κατάλληλη χρονική στιγμή και είναι απαραίτητη στην παρούσα κρίση. " συμφωνία που επιτεύχθηκε με το Συμβούλιο σχετικά με τη διατύπωση της νέας οδηγίας είναι άριστα ισορροπημένη και ανταποκρίνεται απολύτως στην αρχή της επικουρικότητας. " οδηγία προβλέπει ελάχιστες απαιτήσεις για τα κτίρια, τόσο τα καινούρια όσο και τα ανακαινισμένα, ενώ θα δημιουργήσει κατάλληλες συνθήκες, ώστε να βελτιωθεί στον μέγιστο δυνατό βαθμό η κατανάλωση των ενεργειακών πόρων και να εξοικονομηθούν τα χρήματα των κατοίκων και του κράτους. Την ίδια στιγμή, η θέσπιση πιο αυστηρών κανόνων για την πιστοποίηση των κτηρίων και η πληροφόρηση θα ενθαρρύνουν τους κατοίκους να αλλάξουν τις καταναλωτικές τους συνήθειες. Κύριε Πρόεδρε, αν και ειπώθηκε επανειλημμένα, θα ήθελα και πάλι να τονίσω ότι η επιτυχία της οδηγίας θα εξαρτηθεί από την ταχεία εφαρμογή της στα κράτη μέλη. Προς τον σκοπό αυτόν, πρέπει να προβλεφθούν αποτελεσματικά μέτρα οικονομικής στήριξης σε επίπεδο κρατών μελών και ΕΕ. " ενεργειακή απόδοση, μία εκ των προτεραιοτήτων της Ευρωπαϊκής Ένωσης, θα πρέπει να καταστεί επίσης προτεραιότητα πολιτικής για όλα τα κράτη μέλη.
<SPEAKER ID="122" NAME="Marian-Jean Marinescu" AFFILIATION="PPE">
(RO) " οδηγία για την ενεργειακή απόδοση των κτηρίων θα έχει άμεση επίδραση στα νέα είδη επενδύσεων που πραγματοποιούνται στον κατασκευαστικό τομέα. Οι επενδύσεις στις νέες τεχνολογίες, οι οποίες θα αποσκοπούν στη μείωση της κατανάλωσης ενέργειας, θα έχουν σημαντικό αντίκτυπο στην εθνική και περιφερειακή αγορά εργασίας, ενώ θα βελτιώσουν την ενεργειακή ασφάλεια της Ευρωπαϊκής Ένωσης.
<P>
Απαιτούνται οικονομικά μέσα. Οι πολίτες της Ευρώπης δεν μπορούν να επωμισθούν αποκλειστικά το κόστος εκσυγχρονισμού των ενεργειακών συστημάτων. Το μέγιστο ύψος των πόρων που μπορούν να διατεθούν για τον σκοπό αυτόν από το Ευρωπαϊκό Ταμείο Περιφερειακής Ανάπτυξης δεν επαρκεί και πρέπει να αυξηθεί στον υψηλότερο δυνατό βαθμό. " Επιτροπή οφείλει να παράσχει επιπλέον στήριξη θεσπίζοντας το Ταμείο Ενεργειακής Απόδοσης έως το 2014, το οποίο θα μπορούσε να συγχρηματοδοτείται από την Ευρωπαϊκή Ένωση, την Ευρωπαϊκή Τράπεζα Επενδύσεων και τα κράτη μέλη.
<P>
Ενθαρρύνω την Ευρωπαϊκή Επιτροπή να επιμείνει στην ανάπτυξη της πρωτοβουλίας για έξυπνες πόλεις και να εξετάσει τους υφιστάμενους μηχανισμούς που ισχύουν στα κράτη μέλη για τη διάδοση των βέλτιστων πρακτικών στην Ευρωπαϊκή Ένωση και την ανταλλαγή γνώσεων και τεχνικής συνδρομής, προκειμένου να δημιουργηθούν νέοι οικονομικοί πόροι για τη βελτίωση της ενεργειακής απόδοσης στη στέγαση.
<SPEAKER ID="123" NAME="Csaba Sándor Tabajdi" AFFILIATION="S&amp;D">
(HU) Συγχαίρω την κ. Ţicău για την έκθεσή της και την οδηγία. " παρούσα οδηγία, ωστόσο, δεν αξίζει ούτε το χαρτί πάνω στο οποίο είναι γραμμένη αν δεν υπάρχουν χρήματα γι' αυτήν. Θα ήθελα να επιστήσω την προσοχή του Επιτρόπου Oettinger στο γεγονός ότι οι χρηματοδοτικές πηγές πρέπει να διασφαλίζονται στον προϋπολογισμό μετά το 2013, καθώς και στα ταμεία συνοχής. Είναι σαφές ότι, εκτός από τις πηγές της Ευρωπαϊκής Ένωσης, χρειαζόμαστε κονδύλια από τα κράτη μέλη, τα ιδιωτικά κεφάλαια και τις συνεισφορές από τους πολίτες, με άλλα λόγια, μια ιδιαίτερη μορφή συγχρηματοδότησης. Ο κ. Marinescu ανέφερε ήδη ότι πρέπει να προσδιορίσουμε το είδος των επαναστατικών πρακτικών που εισήγαγαν ορισμένα κράτη μέλη κάνοντας χρήση άμεσων επιδοτήσεων, πιστωτικών διευκολύνσεων ή άλλων μεθόδων. Στην Ουγγαρία, ανακαινίσθηκαν 250.000 διαμερίσματα σε πολυκατοικίες, δεδομένου ότι η κατάσταση των παλαιών στα νέα κράτη μέλη, όπως ανέφεραν ήδη οι συνάδελφοί μου από την Εσθονία και τη Λεττονία, είναι εξαιρετικά δεινή. Κατά τη γνώμη μου, το εν λόγω πρόγραμμα ανακαίνισης κτηρίων πρέπει να συνεχισθεί και να επεκταθεί και στους φτωχούς κατοίκους των αγροτικών περιοχών, όπως ανέφερε και ο συνάδελφος από την Ομάδα των Πρασίνων/Ευρωπαϊκή Ελεύθερη Συμμαχία.
<SPEAKER ID="124" NAME="Andreas Mölzer" AFFILIATION="NI">
(DE) Κύριε Πρόεδρε, κύριε Επίτροπε, θεωρώ ότι πρέπει να έχουμε υπόψη μας κάποια πράγματα κατά την προσεχή συζήτηση. Πρώτον, αμφισβητείται το δυναμικό εξοικονόμησης ενέργειας των κτηρίων που προορίζονται για κατοικία τα επόμενα χρόνια. Αυτό που μπορεί να γίνει εύκολα έχει ήδη γίνει εν μέρει. Αντιθέτως, οι ανακαινίσεις -ιδίως των προστατευόμενων κτηρίων- μπορεί να είναι εξαιρετικά δαπανηρές. Δεν έχει νόημα η ανακαίνιση ενός κτηρίου για να είναι εξαιρετικά αποδοτικό από ενεργειακή άποψη αν, στη συνέχεια, παραμένει άδειο διότι το ενοίκιο εκτινάχθηκε. Ακόμη και προς όφελος της προστασίας του κλίματος, δεν θεωρώ ότι πρέπει να υπεισέλθουμε στα δικαιώματα κυριότητας των πολιτών σε ό,τι αφορά τις ανακαινίσεις. Δεν πρέπει να καταστεί υποχρεωτική η εγκατάσταση ηλιακών συλλεκτών κατά την κατασκευή μιας κατοικίας, την πραγματοποίηση εργασιών επισκευής στεγών, την κατασκευή επέκτασης ή την αντικατάσταση του συστήματος θέρμανσης, όπως στην περίπτωση του μοντέλου του Μάρμπουργκ.
<P>
Ένα επιπλέον σημείο αφορά τα κτίρια μηδενικής κατανάλωσης ενέργειας. Όπως γνωρίζουμε, ένα νοικοκυριό είναι δυνατόν να ικανοποιήσει τις ανάγκες του σε ηλεκτρισμό χρησιμοποιώντας φωτοβολταϊκά μόνον εφόσον το δίκτυο ηλεκτροδότησης παραμένει διαθέσιμο κατά τις περιόδους με λιγότερη ηλιοφάνεια. Με άλλα λόγια, το κόστος παραμένει το ίδιο για τον πάροχο του δικτύου ηλεκτροδότησης. Οι εγκαταστάσεις συμπαραγωγής θερμότητας και ηλεκτρικής ενέργειας απαιτούν επίσης δαπανηρά συστήματα διπλής δομής. Ακόμη και με άριστη διαχείριση της ηλεκτρικής ενέργειας, πολλά ερωτήματα παραμένουν αναπάντητα, ενώ μπορεί να παρατηρηθούν δραματικές αυξήσεις των τιμών - χωρίς να ληφθεί υπόψη το γεγονός ότι, στις περισσότερες περιπτώσεις, δεν διαθέτουμε ακόμη τις αντίστοιχες ευφυείς συσκευές.
<SPEAKER ID="125" NAME="Seán Kelly" AFFILIATION="PPE">
(GA) Κύριε Πρόεδρε, χαιρετίζω την έκθεση αυτή και, συγκεκριμένα, τις εξαιρετικές παρατηρήσεις και συστάσεις των συναδέλφων βουλευτών. Αναμφίβολα, είναι σαφές ότι η πλειονότητα των κτηρίων και των ιδιόκτητων κατοικιών που υπάρχουν επί του παρόντος θα εξακολουθούν να υπάρχουν όχι μόνον το 2020 αλλά και το 2050. Για τον λόγο αυτόν, πρέπει να επικεντρωθούμε άμεσα σε αυτά τα κτίρια και τις κατοικίες.
<P>
Στη χώρα μου, πολλοί είναι αυτοί οι οποίοι απασχολούνταν στην κατασκευή κατοικιών κλπ. και είναι επί του παρόντος άνεργοι. Ωστόσο, πολλές χιλιάδες κατοικίες είναι κενές, αφού κανείς δεν μένει εκεί. Για τον λόγο αυτόν, δεν υπάρχει ανάγκη κατασκευής νέων κατοικιών. Επομένως, όπως ανέφεραν και οι συνάδελφοι βουλευτές, πρέπει να επικεντρωθούμε στις κατοικίες που υπάρχουν αυτήν τη στιγμή. Συμφωνώ με τον Επίτροπο - οι κυβερνήσεις πρέπει να αξιοποιήσουν τα διαρθρωτικά ταμεία κλπ., προκειμένου να ασχοληθούν άμεσα με αυτό το έργο. Αυτό είναι εξαιρετικά σημαντικό· συνιστώ επίσης να εφαρμοσθεί το σχέδιο.
<SPEAKER ID="126" NAME="Elena Băsescu" AFFILIATION="PPE">
(RO) Θα ήθελα να συγχαρώ την εισηγήτρια, κ. Ţicău, για όλες τις προσπάθειές της σχετικά με την έκθεση αυτή. Ο κατασκευαστικός τομέας προσφέρει σημαντικές δυνατότητες εξοικονόμησης ενέργειας. Είναι ζωτικής σημασίας να βελτιωθεί η ενεργειακή απόδοση των κτηρίων, προκειμένου να επιτευχθούν οι στόχοι της στρατηγικής της ΕΕ για το 2020. Τα ενεργειακά πιστοποιητικά απαιτούνται πρωτίστως για την ενημέρωση των αγοραστών σχετικά με την ενεργειακή απόδοση μιας κατοικίας.
<P>
" Ρουμανία σκόπευε να καθιερώσει από φέτος ενεργειακά πιστοποιητικά για τις συναλλαγές ακινήτων, όμως η απόφαση για την έγκριση του σχεδίου της κανονιστικής πράξης αναβλήθηκε. Οι κύριοι λόγοι γι' αυτό ήταν ο ανεπαρκής αριθμός ενεργειακών επιθεωρητών και ο κίνδυνος να αυξηθούν οι τιμές των παλαιών κατοικιών. Τα πιστοποιητικά θα καθιερωθούν στη Ρουμανία, σύμφωνα με τους κυβερνητικούς εκπροσώπους, το αργότερο έως την 1η Ιανουαρίου 2011. Το κύριο όφελος που αποκομίζουν οι απλοί πολίτες από την ανακαίνιση των συστημάτων θέρμανσης των κτηρίων που προορίζονται για κατοικία είναι η μείωση του κόστους συντήρησης. Το Υπουργείο Περιφερειακής Ανάπτυξης και Τουρισμού διέθεσε φέτος 150 εκατομμύρια ρουμανικά λέου για τον σκοπό αυτό.
<SPEAKER ID="127" NAME="Zuzana Roithová" AFFILIATION="PPE">
(CS) Δεν υπάρχει αμφιβολία ότι η αύξηση της εξοικονόμησης ενέργειας των κτηρίων -εν μέρει χάρη στην εν λόγω οδηγία- έχει νόημα σε μεγάλο βαθμό από πολιτική άποψη. Αποτελεί μικρό κομμάτι στο μωσαϊκό της ευθύνης για τη βιώσιμη διαβίωση, ενώ συμβάλλει και στην πολιτική ανεξαρτησία της Ευρώπης από τους ενεργειακούς πόρους τρίτων χωρών. Όπως εσείς, έτσι και εγώ ελπίζω ότι μπορούμε πράγματι να μειώσουμε τις εκπομπές σε δέκα χρόνια και, την ίδια στιγμή, να επιβραδύνουμε την αυξανόμενη εξάρτησή μας από τους ενεργειακούς πόρους τρίτων χωρών, κυρίως από το πετρέλαιο και το φυσικό αέριο. Χαιρετίζω θερμά την παρούσα οδηγία η οποία θα δώσει νέα ώθηση στην ανακαίνιση στον τομέα της θέρμανσης όχι μόνο σε καινούρια αλλά και σε παλαιά κτίρια. Τα κτίρια αντιπροσωπεύουν ακόμη και το ένα τρίτο των εκπομπών αερίων του θερμοκηπίου, επομένως στον στόχο μας συμπεριλαμβάνεται φυσικά ενεργός οικονομική βοήθεια και από τα κράτη μέλη. Χαιρετίζω επίσης την πρόταση του συναδέλφου μου, κ. Marinescu, για τη σύσταση ειδικού ταμείου. Το ταμείο αυτό θα στηρίζει φυσικά το ζήτημα της θέρμανσης όχι μόνο των πολυκατοικιών, αλλά και όλων των κτηρίων της ΕΕ.
<SPEAKER ID="128" NAME="Angelika Werthmann" AFFILIATION="NI">
(DE) Κύριε Πρόεδρε, κυρίες και κύριοι, το 2008 η ΕΕ δεσμεύθηκε να μειώσει κατά 20% την κατανάλωση ενέργειας έως το 2020. " βελτίωση της ενεργειακής απόδοσης των κτηρίων -με στόχο την επίτευξη των κατοικιών σχεδόν μηδενικής κατανάλωσης ενέργειας- δεν θα μειώσει μόνο την κατανάλωση ενέργειας. " παρούσα οδηγία θα μας βοηθήσει και να ξεπεράσουμε την κρίση. " εφαρμογή της απαιτεί εμπειρογνώμονες και ειδικούς, δημιουργώντας έτσι θέσεις εργασίας. Επιπροσθέτως, θα μειωθούν μακροπρόθεσμα οι οικιακές δαπάνες των ευρωπαίων πολιτών. Τέλος, θα ήθελα να αναφέρω την ενεργειακή κατάσταση στο υπάρχον δυναμικό κατοικιών και λοιπών κτηρίων, καθώς και την αναγκαιότητα για μια δέουσα βελτίωση της ενεργειακής τους κατάστασης.
<SPEAKER ID="129" NAME="Günther Oettinger" LANGUAGE="DE">
Κύριε Πρόεδρε, αξιότιμοι κύριοι βουλευτές, συμφωνούμε ως προς τον σημαντικό ρόλο του κτηριακού δυναμικού, της ανακαίνισης των υφιστάμενων κτηρίων και της κατασκευής καινούριγων για την επίτευξη των κοινών μας στόχων για την ενεργειακή απόδοση και τη μείωση των εκπομπών CO2. Σε άλλους τομείς με τους οποίους θα πρέπει να ασχοληθούμε -σταθμούς παραγωγής ηλεκτρικής ενέργειας, το ενεργειακό μείγμα εν γένει ή τον κλάδο της αυτοκινητοβιομηχανίας- οι παράγοντες που θα πρέπει να προσεγγίσουμε είναι σχετικά λίγοι: οι εταιρείες ενέργειας ή οι 12-15 εταιρείες κατασκευής αυτοκινήτων της Ευρώπης. Αυτό σημαίνει ότι ο αριθμός των εταίρων που επιδιώκουμε να προσελκύσουμε είναι εφικτός.
<P>
Στον τομέα των κτηρίων, ο αριθμός των παραγόντων είναι τεράστιος. Οι ιδιοκτήτες, οι ενοικιαστές, οι χρήστες, οι δημοτικές αρχές με τις υπηρεσίες πολεοδομίας και αστικής ανάπτυξης εν γένει, οι υπεύθυνοι σύνταξης της περιφερειακής πολεοδομικής νομοθεσίας - γενικώς οι επαρχίες ή τα εθνικά κράτη· εν ολίγοις, κανένας άλλος τομέας δεν είναι τόσο σημαντικός για την επίτευξη των στόχων μας σχετικά με τα ποσοστά για την ενέργεια και το κλίμα από τον κατασκευαστικό, ενώ κανένας τομέας δεν διαθέτει τόσα πολλά εκατομμύρια εταίρων που θα συμμετάσχουν συνειδητά - τόσο οριζόντια όσο και κάθετα. Για τον λόγο αυτόν, η παρούσα οδηγία αποτελεί σημαντικό βήμα, όμως αναμφίβολα δεν είναι η τελευταία λέξη επί του θέματος.
<P>
Με χαρά θα δεχθώ τις προτάσεις και τις συνεισφορές σας, τις οποίες παρακολουθούμε στενά. Πιστέψτε με όταν σας λέω πως θεωρώ την εφαρμογή της παρούσας οδηγίας τόσο σημαντική όσο και την επεξεργασία της. Επί του παρόντος, η οδηγία βρίσκεται επί χάρτου. " αξία της θα αναδειχθεί κατά τη μεταφορά της. Για τον λόγο αυτόν, χρειαζόμαστε τη συμμετοχή όλων - των κρατών μελών αλλά και των δημοτικών αρχών, των ιδιοκτητών και των χρηστών του κτηριακού δυναμικού μας.
<P>
Θέλουμε τα μέτρα μας για την εξοικονόμηση ενέργειας να εφαρμοστούν όχι μόνο στις νέες οικοδομές αλλά και κατά τις εργασίες ανακαίνισης. Κατά τις προσεχείς εβδομάδες, θα καταθέσουμε πρόταση σχετικά με τον τρόπο αξιοποίησης των 115 και πλέον εκατομμυρίων ευρώ με συγκεκριμένους όρους στο εγγύς μέλλον. Εργαζόμαστε εντατικά για τις σχετικές προετοιμασίες. Θέλουμε να την καταθέσουμε το αργότερο δυνατό, προκειμένου να γνωρίζουμε αν θα είναι διαθέσιμα περισσότερα από 115 εκατομμύρια ευρώ, αλλά και εγκαίρως, ώστε να διασφαλίσουμε ότι δεν θα χαθούν κονδύλια εξαιτίας των χρονικών περιορισμών. Με χαρά θα διεξαγάγουμε περαιτέρω συζητήσεις σχετικά με το εν λόγω πρόγραμμα για τις ανανεώσιμες πηγές ενέργειας και την ενεργειακή απόδοση τον Ιούλιο και τον Σεπτέμβριο με τους ενδιαφερόμενους βουλευτές.
<P>
Επί του παρόντος, πραγματοποιούμε συνομιλίες με τον Επίτροπο Hahn αναφορικά με το πώς τα περιφερειακά προγράμματα μπορούν να προσανατολισθούν περισσότερο προς τους στόχους σχετικά με την ενέργεια στην τρέχουσα οικονομική περίοδο -εξέφρασε την αμέριστη υποστήριξή του στην ιδέα αυτή- καθώς και πώς μπορούμε να αξιοποιήσουμε τα προσεχή χρηματοδοτικά προγράμματα για να δώσουμε μεγαλύτερη προτεραιότητα στο θέμα της ενέργειας και των κτηρίων κατά την επόμενη οικονομική περίοδο. Χρειάζομαι τη βοήθειά σας ως προς αυτό. Έχουμε ξεκινήσει εδώ και καιρό τις προετοιμασίες για την επόμενη οικονομική περίοδο. Είστε εξοικειωμένοι με τα κύρια προγράμματα στον προϋπολογισμό της Ευρωπαϊκής Ένωσης. Υποθέτω ότι τα κράτη μέλη δεν θα θέλουν να μας δώσουν περισσότερα χρήματα. Στην τρέχουσα περίοδο της κρίσης και της δημοσιονομικής εξυγίανσης, υποθέτω ότι θα πρέπει να αρκεστούμε σε αυτά που ήδη έχουμε - στο ισχύον ποσοστό του ΑΕγχΠ.
<P>
Αυτό καθιστά ακόμη πιο σημαντικό το να δοθεί προτεραιότητα στην ενέργεια, την ενεργειακή έρευνα και τα προγράμματα εξοικονόμησης ενέργειας για τους παράγοντες στη βάση και, συμπληρωματικά προς αυτό, στις υποδομές. Ενόψει της επόμενης οικονομικής περιόδου, θα ήθελα να συζητήσουμε πώς μπορούμε να συνδέσουμε τα τοπικά, περιφερειακά και εθνικά προγράμματα ανακαίνισης των κτηρίων με τους στόχους μας και, όπου χρειάζεται, με ένα συμπληρωματικό ευρωπαϊκό χρηματοδοτικό πρόγραμμα. Όπως ανέφερα, πρόκειται για ένα σημαντικό βήμα - αλλά όχι το τελευταίο. Κατά συνέπεια, χαιρετίζω τις προτάσεις σας.
<P>
Είμαι βέβαιος ότι θα μας ελέγχετε, ώστε να διασφαλίσετε ότι η οδηγία μπορεί να εφαρμοστεί στην πράξη με επιτυχία. Θα ήθελα να ευχαριστήσω όλους τους βουλευτές του Σώματος, ιδίως την επικεφαλής εισηγήτρια. Θα ήθελα να επισημάνω ότι η παρούσα οδηγία-πλαίσιο παρακολουθείται με ενδιαφέρον σε άλλες περιοχές του κόσμου, όπως είναι η Κίνα και οι "ΠΑ. " Ευρώπη έχει επιτύχει τουλάχιστον ένα σημαντικό βήμα προόδου σε σχέση με τις άλλες ηπείρους εν προκειμένω.
<SPEAKER ID="130" NAME="Silvia-Adriana Ţicău" LANGUAGE="RO">
Θα ήθελα καταρχάς να ευχαριστήσω τους σκιώδεις εισηγητές για την υποστήριξή τους. Αυτή είναι μόνο η αρχή μιας διαδικασίας με στόχο να αυξηθεί η ενεργειακή απόδοση των κτηρίων, στην οποία θα συμμετάσχει το Ευρωπαϊκό Κοινοβούλιο ως μόνιμος και φιλόδοξος εταίρος, και η οποία απαιτεί επίσης διαφάνεια κατά την έγκριση των κατ' εξουσιοδότηση πράξεων. Αναντίρρητα, επιτύχαμε σίγουρα μια σαφή διαφοροποίηση ανάμεσα στα καινούρια και τα υφιστάμενα κτίρια, λαμβάνοντας υπόψη τόσο το είδος ακινήτου, το οποίο ποικίλλει από τη μία χώρα στην άλλη, όσο και το υπάρχον κτηριακό δυναμικό.
<P>
Θεωρώ ότι τα κράτη μέλη και η Επιτροπή πρέπει να αξιοποιήσουν την ενδιάμεση αναθεώρηση των δημοσιονομικών προοπτικών, η οποία αναμένεται να πραγματοποιηθεί το 2010, ώστε να επανεξετάσουν τα επιχειρησιακά προγράμματα και να διαθέσουν περισσότερα κονδύλια για την ενεργειακή απόδοση των κτηρίων. Τα κράτη μέλη μπορούν να χρησιμοποιήσουν ένα ποσοστό 4% των διαθέσιμων κονδυλίων του ΕΤΠΑ και, εφόσον το κρίνουν σκόπιμο, μειωμένο συντελεστή ΦΠΑ, όμως αυτός δεν πρέπει να είναι χαμηλότερος από 5% για έργο που σχετίζεται με την ενεργειακή απόδοση των κτηρίων.
<P>
Θα ήθελα να τονίσω ότι όλα τα κονδύλια που διατίθενται για την ενεργειακή απόδοση των κτηρίων εμφανίζονται στις θέσεις εργασίας, τους φόρους και τις χρεώσεις που καταβάλλονται σε τοπικό, περιφερειακό ή εθνικό επίπεδο, λαμβάνοντας υπόψη τον τοπικό χαρακτήρα του εν λόγω έργου. Μόνον εάν αυξήσουμε το επίπεδο απορρόφησης του 4% των διαθέσιμων κονδυλίων του ΕΤΠΑ που προορίζονται για την ενεργειακή απόδοση των κτηρίων κατά την περίοδο 2010-2013 θα είμαστε σε θέση να ζητήσουμε αργότερα σημαντική αύξηση του ποσοστού αυτού για την οικονομική περίοδο 2014-2020. Θα πρότεινα κάπου ανάμεσα σε 8 και 12%.
<P>
Επιπροσθέτως, ζητώ από την Ευρωπαϊκή Επιτροπή να επιτρέψει τα εναπομείναντα 115 εκατομμύρια ευρώ του ευρωπαϊκού σχεδίου για την ανάκαμψη της οικονομίας που δεν δαπανήθηκαν να διατεθούν στην πρωτοβουλία για έξυπνες πόλεις. Θεωρώ ότι η ενεργειακή απόδοση πρέπει να αποτελεί ύψιστη προτεραιότητά μας, κυρίως κατά τον προγραμματισμό της οικονομικής περιόδου 2014-2020, μαζί με τα προγράμματα που απευθύνονται στις αγροτικές περιοχές.
<P>
Το Ευρωπαϊκό Κοινοβούλιο ζήτησε επίσης κατά την πρώτη ανάγνωση να δημιουργηθεί ειδικό ταμείο για την ενεργειακή απόδοση από το 2014. Κύριε Επίτροπε, θα προσφέρουμε την υποστήριξή μας για τη σύσταση του ταμείου αυτού.
<SPEAKER ID="131" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο Τρίτη, 18 Μαΐου 2010.
<P>
Γραπτές δηλώσεις (άρθρο 149 του Κανονισμού)
<SPEAKER ID="999" NAME="Ivo Belet  " LANGUAGE="NL">
Με αυτήν τη δέσμη νομοθετικών μέτρων, πραγματοποιούμε ένα γιγάντιο άλμα προς μια κοινωνία φιλική προς το περιβάλλον. Εξάλλου, τα κτίρια ευθύνονται για το 40% περίπου των εκπομπών CO2. Κατά τα επόμενα χρόνια, θα περιορίσουμε σταδιακά τις εκπομπές αυτές στο μηδέν. Αυτό είναι εξαιρετικό για τις τσέπες όλων των καταναλωτών και, φυσικά, καλό για την απασχόληση, καθώς οι επενδύσεις σε κτίρια φιλικά προς το περιβάλλον είναι έντασης εργασίας. Βραχυπρόθεσμα τώρα, πρέπει να άρουμε κάθε εμπόδιο, ώστε να επιταχύνουμε την ανακαίνιση κυρίως των υφιστάμενων κτηρίων, ενώ πρέπει να βοηθήσουμε τους ιδιώτες να το επιτύχουν αυτό. Πρέπει να δοθεί ιδιαίτερη σημασία σχετικά με αυτό στους ενοίκους των κτηρίων κοινωνικής στέγασης. Οι οργανώσεις κοινωνικής στέγασης πρέπει να ενθαρρύνονται και να λαμβάνουν σημαντική ενίσχυση, ώστε να διασφαλίζεται ότι ανακαινίζουν τα παλαιότερα κτίρια βραχυπρόθεσμα, προκειμένου και οι πιο μειονεκτούντες κάτοικοι να αποκομίζουν τα μέγιστα οφέλη από αυτά.
<SPEAKER ID="998" NAME="Véronique Mathieu  " LANGUAGE="FR">
" ενεργειακή απόδοση των κτηρίων είναι ένας τομέας με σημαντικές δυνατότητες για την Ευρωπαϊκή Ένωση. " μείωση της κατανάλωσης ενέργειας που διευκολύνεται χάρη στα μέτρα τα οποία θεσπίζονται στο κείμενο αυτό θα συμβάλει στην αύξηση της ενεργειακής ανεξαρτησίας της ΕΕ, ενώ μας οδηγεί προς μια ευρωπαϊκή πολιτική ενεργειακής απόδοσης. Επίσης, η επιτυχία της εν λόγω πολιτικής εξαρτάται από τα κράτη μέλη που πρέπει να αξιοποιήσουν τα οικονομικά μέτρα, όπως είναι η μείωση του ΦΠΑ, η διάθεση του μέγιστου επιτρεπόμενου μεριδίου των ευρωπαϊκών κονδυλίων για την ενεργειακή απόδοση και ούτω καθεξής. Σε επίπεδο πολιτών, αυτός ο ρυθμός της προόδου θα ωφελήσει και τα ευρωπαϊκά νοικοκυριά τα οποία θα παρατηρήσουν μείωση στις δαπάνες τους για την ενέργεια. Κατά μέσο όρο, αυτό αντιστοιχεί στο 33% του εισοδήματος ενός νοικοκυριού και μπορεί να ανέλθει ακόμη και στο 54% για νοικοκυριά με χαμηλότερα εισοδήματα. Επομένως, θα ήθελα οι βελτιώσεις της ενεργειακής απόδοσης των κτηρίων να ωφελήσουν στην πράξη κυρίως αυτήν την τελευταία κατηγορία πολιτών. Πρέπει να λάβουμε υπόψη μας τις δαπάνες εξαιτίας της θέσπισης νέων κανόνων. Αν οι δαπάνες για την κατασκευή και ανακαίνιση έχουν επιπτώσεις στα ενοίκια, αυτό θα μπορούσε να καταστήσει τα οφέλη της ενεργειακής απόδοσης των κτηρίων μη προσβάσιμα σε εκείνους που τα χρειάζονται περισσότερο.
<SPEAKER ID="132" NAME="Alajos Mészáros  " LANGUAGE="HU">
Θεωρώ πολύ σημαντικό να ασχοληθούμε με το ζήτημα των ενεργειακώς αποδοτικών κτηρίων. Πρέπει να αντιμετωπίσουμε το θέμα αυτό ως προτεραιότητα, διότι η Ευρώπη βιώνει την ανατολή μιας ενεργειακής κρίσης. " Ευρωπαϊκή Ένωση δεσμεύθηκε να περιορίσει κατά 20% την κατανάλωση ενέργειας έως το 2020 και να διασφαλίσει ότι το 20% της καταναλισκόμενης ενέργειας προέρχεται από ανανεώσιμες πηγές. Ωστόσο, πρέπει, επιπλέον, να δοθεί προσοχή στο ζήτημα της ενεργειακής απόδοσης, ιδίως στον κατασκευαστικό κλάδο, δεδομένου ότι ο εν λόγω κλάδος ανήκει στους μεγαλύτερους καταναλωτές ενέργειας (40%), ενώ αποτελεί μία από τις μεγαλύτερες πηγές εκπομπών διοξειδίου του άνθρακα. Αυτή η προσοχή που δίδεται στον κατασκευαστικό τομέα έχει ιδιαίτερη σημασία στις χώρες της Κεντρικής Ευρώπης, όπου τα απαρχαιωμένα κτίρια που κληροδότησε το προηγούμενο καθεστώς οδηγούν σε σπατάλες ως προς την κατανάλωση της διαθέσιμης ενέργειας. Ο εκσυγχρονισμός των κτηρίων που προορίζονται για κατοικία προσφέρει εξαιρετικά σημαντικές ευκαιρίες. " αντικατάσταση θυρών και αλουμινίων, καθώς και η εγκατάσταση μόνωσης προηγμένης τεχνολογίας μπορούν να συμβάλλουν στη διατήρηση των οικιακών δαπανών για την ενέργεια σε χαμηλά επίπεδα. Στη Δυτική Ευρώπη, η κατασκευή ενεργειακώς αποδοτικών κτηρίων παρουσιάζει ήδη αύξηση, ενώ η δημοτικότητά τους οφείλεται σε μεγάλο βαθμό στις κρατικές επιδοτήσεις. Δυστυχώς, στην Κεντρική Ευρώπη δεν υπάρχει προς το παρόν σύστημα για την παροχή μεγαλύτερων κινήτρων για επενδύσεις στις παθητικές κατοικίες, αν και αυτού του είδους η τεχνολογία θα βοηθούσε στη μείωση της συνεχώς αυξανόμενης εξάρτησης από το φυσικό αέριο. Γι' αυτόν τον λόγο, θεωρώ σημαντικό να στηρίξουμε την έκθεση, και γι' αυτό την υπερψήφισα.
<SPEAKER ID="997" NAME="Zbigniew Ziobro  " LANGUAGE="PL">
" ενέργεια που καταναλώνεται από τα κτίρια αποτελεί σχεδόν το ένα τρίτο της συνολικής καταναλισκόμενης ενέργειας στην Ευρωπαϊκή Ένωση. Ακριβώς για τον λόγο αυτόν, ο εν λόγω τομέας διαθέτει σημαντικές δυνατότητες όσον αφορά τη μείωση της καταναλισκόμενης ενέργειας - όχι μόνο λόγω των ανειλημμένων υποχρεώσεων σχετικά με τις μειώσεις των εκπομπών των αερίων του θερμοκηπίου, αλλά και λόγω του ζητήματος της ενεργειακής ασφάλειας. Εκ των πιο σημαντικών διατάξεων της οδηγίας επί της οποίας εργαζόμαστε είναι η έννοια των "κτηρίων σχεδόν μηδενικής κατανάλωσης ενέργειας". Να υπενθυμίσουμε ότι έως τα τέλη του 2020 όλα τα καινούρια κτίρια θα είναι σχεδόν μηδενικής κατανάλωσης ενέργειας, κάτι το οποίο θα επιτευχθεί δύο χρόνια πριν από τον αντίστοιχο στόχο για τον δημόσιο τομέα, προκειμένου να δώσει το παράδειγμα. Ωστόσο, δύο στοιχεία της υπό συζήτηση οδηγίας αξίζει να τύχουν θετικής ανταπόκρισης. Πρώτον, η σύσταση έως το 2020 του ταμείου ενεργειακής απόδοσης, ενός μέσου το οποίο θα συμβάλει στην αύξηση των ιδιωτικών και δημόσιων επενδύσεων σε έργα που αποσκοπούν στη βελτίωση της ενεργειακής απόδοσης των κτηρίων. Αυτού του είδους η διαρθρωτική στήριξη προσφέρει ευκαιρία για την επίτευξη των στόχων μας. Δεύτερον, η συμπερίληψη στο σχέδιο της οδηγίας μιας διάταξης σχετικά με την εισαγωγή συστημάτων ευφυούς μέτρησης και ενεργού ελέγχου (νοήμων μέτρηση) που αποσκοπεί στην εξοικονόμηση ενέργειας. " εισαγωγή των συστημάτων αυτών σε μεγάλη κλίμακα θα αποφέρει οφέλη για τους καταναλωτές όσον αφορά την τιμή, την ορθολογική χρήση και την ενεργειακή ασφάλεια.

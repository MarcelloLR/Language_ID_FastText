<CHAPTER ID="016">
Η κατάσταση στη Γεωργία (συζήτηση)
<SPEAKER ID="264" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με την κατάσταση στη Γεωργία.
<SPEAKER ID="265" NAME="Cecilia Malmström" LANGUAGE="SV">
Κύριε Πρόεδρε, γίνεται αναφορά σε πολλούς διαφορετικούς τομείς εδώ αυτό το απόγευμα, πράγμα που καθιστά υπέροχα συναρπαστικό το να κάθεται κανείς στην καρέκλα της Προεδρίας του Συμβουλίου. Το θέμα που θα συζητήσουμε τώρα είναι η Γεωργία. Γνωρίζω ότι πρόκειται για ένα ζήτημα που ενδιαφέρει το Ευρωπαϊκό Κοινοβούλιο και για το οποίο και εγώ προσωπικά έχω ιδιαίτερη ευαισθησία. Ευθύς εξαρχής, θα ήθελα να καταστήσω σαφές ότι η ΕΕ παρέχει την πλήρη στήριξή της για τη σταθεροποίηση και την ομαλοποίηση της Γεωργίας, καθώς και τις δημοκρατικές μεταρρυθμίσεις της χώρας.
<P>
Συνδράμουμε τη Γεωργία με αρκετούς, πολύ συγκεκριμένους τρόπους: με την αποστολή επιτήρησης της ΕΕ (ΑΕΕΕ), με την ενεργή μας συμμετοχή και τον κεντρικό μας ρόλο στις συνομιλίες στη Γενεύη, καθώς και με την αυξημένη χρηματοδοτική βοήθεια της ΕΕ για την ανακούφιση της ανθρωπιστικής κατάστασης και την ενίσχυση της οικονομικής ανάκαμψης της Γεωργίας.
<P>
Με την έναρξη της ανατολικής εταιρικής σχέσης, η ΕΕ ενίσχυσε τις σχέσεις της τόσο με τη Γεωργία όσο και με άλλες χώρες. Προσφέρουμε μια ευκαιρία για αναβάθμιση των σχέσεων μέσω μιας συμφωνίας σύνδεσης και εκτεταμένων ζωνών ελεύθερων συναλλαγών. Στόχος της Γεωργίας, ασφαλώς, είναι η επίτευξη της σταθερότητας και της ευημερίας. Πρόθεσή μας είναι να τους βοηθήσουμε στην επίτευξη αυτού του στόχου. Ωστόσο, προκειμένου να υπάρξει πραγματική πρόοδος, η Γεωργία πρέπει να παραμείνει επικεντρωμένη στις δημοκρατικές μεταρρυθμίσεις. Αποδίδουμε ιδιαίτερη σημασία σε ζητήματα που σχετίζονται με την ορθή κοινωνική διαχείριση και τα ανθρώπινα δικαιώματα. Επιδοκιμάζουμε το ότι η Γεωργία είναι αποφασισμένη να συνεχίσει τις δημοκρατικές της μεταρρυθμίσεις και είναι πεπεισμένη για την ανάγκη ενός δεύτερου κύματος μεταρρυθμίσεων.
<P>
" μετατροπή της σε εδραιωμένη δημοκρατία, στην οποία οι πολίτες θα απολαύουν θεμελιωδών ελευθεριών και ανθρωπίνων δικαιωμάτων, θα αποφέρει σημαντικά οφέλη στη Γεωργία. Αυτό θα ωφελήσει την ίδια τη χώρα, όπως βεβαίως και τους ανθρώπους που ζουν σε αυτήν, αλλά θα είναι επίσης ευεργετικό λόγω της δημιουργίας καλύτερων ευκαιριών για όσους ζουν στις αποσχισθείσες περιοχές. Το πολιτικό περιβάλλον παρουσιάζει πολλές προκλήσεις. Οι συνομιλίες μεταξύ της κυβέρνησης και της αντιπολίτευσης πρέπει να συνεχίσουν να επιδιώκουν την επίτευξη συναίνεσης στα κεντρικά στοιχεία της δημιουργίας θεσμών και σε ζητήματα που σχετίζονται με τις συνταγματικές μεταρρυθμίσεις, τις εκλογικές μεταρρυθμίσεις, την ελευθερία των μέσων μαζικής ενημέρωσης και τα ανθρώπινα δικαιώματα. " κυβέρνηση της Γεωργίας πρέπει επίσης να συνεχίσει να διατηρεί επαφές με την αντιπολίτευση και την κοινωνία των πολιτών.
<P>
" ΕΕ είναι διατεθειμένη να παράσχει βοήθεια προς αυτήν την κατεύθυνση. Εκτός από τη συνεργασία που περιγράφεται στο σχέδιο δράσης της Ευρωπαϊκής Πολιτικής Γειτονίας, η διμερής πορεία της ανατολικής εταιρικής σχέσης αποτελεί μια ξεχωριστή ευκαιρία για την επίτευξη προόδου σε αυτόν τον τομέα. Εξετάζουμε επίσης τις οδηγίες διαπραγματεύσεων για μια συμφωνία σύνδεσης τόσο με τη Γεωργία όσο και με την Αρμενία και το Αζερμπαϊτζάν. " διαδικασία αναβάθμισης των σχέσεών μας με αυτές τις χώρες οφείλει να καθοδηγείται από τις αρχές της συμμετοχής, της διαφοροποίησης και της αναλογικότητας, καθώς και από την αρχή της συνυπευθυνότητας. Επικροτούμε τη δέσμευση της Γεωργίας να εργαστεί για τη βελτίωση των σχέσεων με την ΕΕ με βάση την προοπτική που δημιουργεί η ανατολική εταιρική σχέση.
<P>
" αποστολή επιτήρησης της ΕΕ αποτελεί έναν εξαιρετικά σημαντικό παράγοντα για την προώθηση της σταθερότητας υπό τις παρούσες συνθήκες. " εντολή παρατάθηκε πλέον μέχρι τον Σεπτέμβριο του 2010. " προσοχή μας εστιάζεται στα μέτρα για την προώθηση της εμπιστοσύνης μεταξύ των ενδιαφερόμενων μερών. Μετά τη συμφωνία της Γενεύης για την πρόληψη επεισοδίων και τους μηχανισμούς αντιμετώπισης, η αποστολή επιτήρησης διαδραματίζει εξέχοντα ρόλο όσον αφορά τον συντονισμό των μηχανισμών μεταξύ των διαφόρων μερών. Αναφέρομαι εν προκειμένω στους Γεωργιανούς, στους Ρώσους και στις de facto αρχές στη Νότια Οσετία και την Αμπχαζία.
<P>
Παρά τις όποιες δυσκολίες, τα εμπλεκόμενα μέρη κατέληξαν σε συμφωνία επί διαφόρων σημείων, συμπεριλαμβανομένης της καθιέρωσης "ανοικτής τηλεφωνικής γραμμής" για την αντιμετώπιση ζητημάτων που σχετίζονται με την ασφάλεια στα διοικητικά σύνορα της Νότιας Οσετίας και της Αμπχαζίας. Ο μηχανισμός επιτήρησης αξιοποίησε αυτήν τη γραμμή για να μειώσει τις εντάσεις μεταξύ των μερών, μετά τα επεισόδια στη Μαύρη Θάλασσα, και για να επιλύσει κάποιο επεισόδιο στο διοικητικό σύνορο της Νότιας Οσετίας, κατά το οποίο συνελήφθησαν 21 γεωργιανοί πολίτες και ακολούθως αφέθηκαν ελεύθεροι.
<P>
" αποστολή επιτήρησης θα συνεχίσει να εργάζεται με τα εμπλεκόμενα μέρη. " μετάβαση από την πρόληψη των επεισοδίων σε μέτρα για την προώθηση της εμπιστοσύνης είναι σημαντική για την ομαλοποίηση της κατάστασης. " αποστολή επιτηρεί τους νεόδμητους οικισμούς, την επανεγκατάσταση των εσωτερικών προσφύγων από τον πόλεμο του περσινού Αυγούστου και τη διευκόλυνση των επαφών μεταξύ των εσωτερικών προσφύγων και των γεωργιανών αρχών, των ΜΚΟ και των διεθνών οργανισμών. Από αυτήν την άποψη, είναι σαφές ότι σχεδόν όλοι οι εσωτερικοί πρόσφυγες που εκτοπίστηκαν από προηγούμενες συγκρούσεις εξακολουθούν να ζουν σε συνθήκες που δεν πληρούν τα ελάχιστα διεθνή πρότυπα, μολονότι η κατάσταση έχει βελτιωθεί από το 2008. " αποστολή θα συνεχίσει να βοηθά, όπου μπορεί, για να διευκολύνει την επαφή με τις αρχές.
<P>
Ένα γεγονός που θεωρείται καίριας σημασίας για την αποστολή ήταν η εφαρμογή των δύο μνημονίων συμφωνίας με το Υπουργείο Άμυνας και το Υπουργείο Εσωτερικών της Γεωργίας. Ωστόσο, βρισκόμαστε σε επαγρύπνηση για τον κίνδυνο να πάψουν οι γεωργιανές αρχές να εφαρμόζουν τα μνημόνια συμφωνίας λόγω έλλειψης αμοιβαίας εμπιστοσύνης μεταξύ των μερών.
<P>
Όπως γνωρίζετε, δημοσιεύθηκε πρόσφατα μια έκθεση από την ανεξάρτητη διεθνή διερευνητική αποστολή για τη σύρραξη στη Γεωργία. Όλα τα εμπλεκόμενα μέρη και η διεθνής κοινότητα στο σύνολό της μπορούν να αντλήσουν διδάγματα από αυτήν την έκθεση. Ωστόσο, πρέπει να εξεταστεί στο σύνολό της και να μην κριθεί επιλεκτικά. " ΕΕ επαναλαμβάνει επίμονα την αμέριστη υποστήριξή της στην εθνική κυριαρχία και την εδαφική ακεραιότητα της Γεωργίας εντός των διεθνώς αναγνωρισμένων συνόρων. Αποτελεί εδραία πεποίθησή μας ότι απαιτείται διεθνής παρουσία στη Γεωργία και θα καταβάλουμε προσπάθειες για να την διασφαλίσουμε. Εκφράζουμε τη λύπη μας διότι, παρά τη στήριξη από την πλειονότητα των κρατών, δεν κατέστη δυνατή η επίτευξη συμφωνίας στην περίπτωση του ΟΟΣΑ.
<P>
" θέση της ΕΕ δεν έχει αλλάξει σε σχέση με τις συμφωνίες της 12ης Αυγούστου και της 8ης Σεπτεμβρίου. " Ρωσία πρέπει να εφαρμόσει πλήρως αυτές τις συμφωνίες. Σε αυτό το πλαίσιο, υπάρχουν ακόμη ορισμένα σημαντικά ζητήματα που πρέπει να επιλυθούν, για παράδειγμα, οι συνοριακοί έλεγχοι και η γενική πρόσβαση της ΕΕ στα εδάφη των δύο αποσχισθεισών επαρχιών. Θα εγείρουμε αυτά τα ζητήματα στις συνομιλίες μας με τη Ρωσία.
<P>
Πρέπει επίσης να κοιτάξουμε μπροστά. Εν προκειμένω, οι συνομιλίες στη Γενεύη είναι εξαιρετικά σημαντικές, παρότι θα είναι δύσκολες. Θα είναι το μόνο μέρος όπου θα παρευρεθούν εκπρόσωποι όλων των μερών και είναι σημαντικό να καταφέρουμε πραγματικά να διεξαχθούν ρεαλιστικές συζητήσεις όσον αφορά τη μη χρήση βίας και τις διεθνείς συμφωνίες ασφάλειας. Αυτός είναι ο μόνος πρακτικός τρόπος για να σημειώσουμε πρόοδο και προσβλέπουμε στη διαβούλευση που έχει προγραμματιστεί για τα τέλη Ιανουαρίου του 2010. Αυτό θα ωφελήσει όλους όσους καταβάλλουν προσπάθειες για την επίτευξη μακροπρόθεσμης σταθερότητας και ανάπτυξης για τη Γεωργία και για την περιοχή στο σύνολό της.
<SPEAKER ID="266" NAME="Benita Ferrero-Waldner" LANGUAGE="EN">
Κύριε Πρόεδρε, κυρία Προεδρεύουσα του Συμβουλίου, αγαπητοί μελλοντικοί συνάδελφοι, αξιότιμοι βουλευτές, χαίρομαι που βρίσκομαι εδώ. Επιτρέψτε μου επίσης να πω ότι είναι χαρά μου που έχω και πάλι την ευκαιρία να ανταλλάξω απόψεις μαζί σας για τη Γεωργία.
<P>
Όπως γνωρίζετε, τα δύο τελευταία χρόνια, η Γεωργία έχει βιώσει πολύ δύσκολες περιόδους, τόσο στο εσωτερικό όσο και στο εξωτερικό.
<P>
Ο πόλεμος με τη Ρωσία πέρυσι τον Αύγουστο, στον οποίο έγινε αναφορά πριν από λίγο, άφησε πληγές σε όλη την περιοχή. " Γεωργία συνεχίζει να παλεύει με ουσιώδη ζητήματα, όπως τις βασικές ανάγκες για περισσότερα από 200 000 εκτοπισθέντα άτομα, ορισμένα από τα οποία είχαν ήδη ξεριζωθεί από τις αρχές της δεκαετίας του 1990. Και στο εσωτερικό, η περσινή σύγκρουση αύξησε τις εντάσεις εντός της Γεωργίας. Ως εκ τούτου, οι αμφισβητούμενες εκλογές, για παράδειγμα, οδήγησαν σε πολύμηνες διαμαρτυρίες στους δρόμους.
<P>
Καταβάλλουμε κάθε δυνατή προσπάθεια για να βοηθήσουμε τη χώρα να προβεί στις απαραίτητες ενέργειες για την επίλυση των δυσκολιών που αντιμετωπίζει. Πρώτα απ' όλα, εμείς οι ίδιοι επαινέσαμε την εκπλήρωση της δέσμευσής μας για βοήθεια ύψους έως και 500 εκατομμυρίων ευρώ για τη στήριξη της ανάκαμψης της Γεωργίας. " υλοποίηση του πακέτου βοήθειας μετά τη σύγκρουση βαίνει καλώς και οι συνθήκες διαβίωσης πολλών έχουν ήδη βελτιωθεί.
<P>
Τηρούμε τις υποσχέσεις μας και η ουσιαστική βοήθειά μας είναι να συμβάλουμε στην επανεγκατάσταση των εσωτερικώς εκτοπισθέντων ατόμων, αλλά και στην οικονομική σταθεροποίηση και στήριξη της υποδομής της Γεωργίας. Τις προσεχείς ημέρες, η Επιτροπή θα αποδεσμεύσει επίσης την πρώτη δόση ύψους 46 εκατομμυρίων ευρώ μακροοικονομικής συνδρομής σε επιχορηγήσεις προς τη Γεωργία, ένα ακόμη τμήμα αυτού του ολοκληρωμένου πακέτου.
<P>
Ωστόσο, για να καταφέρουμε να βοηθήσουμε τη Γεωργία να εξέλθει από τις τρέχουσες δυσκολίες της, πρέπει και η ίδια η Γεωργία να επιτύχει πολλά περισσότερα, κυρίως σε τρεις τομείς.
<P>
Πρώτον, η Γεωργία πρέπει να προωθήσει περαιτέρω δημοκρατικές μεταρρυθμίσεις. " δημοκρατία, το κράτος δικαίου, ο σεβασμός των ανθρωπίνων δικαιωμάτων και οι θεμελιώδεις ελευθερίες αποτελούν τη ραχοκοκαλιά των σχέσεών μας με όλους τους ανατολικούς μας εταίρους. Τόσο η δήλωση του γεωργιανού Προέδρου στις αρχές του έτους, ο οποίος ανακοίνωσε ένα "νέο κύμα δημοκρατικών μεταρρυθμίσεων", όσο και η διαβεβαίωσή του ότι η απάντηση της Γεωργίας στη ρωσική επιθετικότητα θα είναι περισσότερη δημοκρατία, περισσότερη ελευθερία και μεγαλύτερη πρόοδος, επικροτήθηκε θερμά.
<P>
Οι τοπικές εκλογές στην Τιφλίδα τον Μάιο θα αποτελέσουν ένα είδος δοκιμασίας αυτών των δεσμεύσεων. Εξάλλου, οι τοπικές εκλογές θα είναι εξαιρετικά σημαντικές, διότι ο δήμαρχος της Τιφλίδας θα εκλεγεί -για πρώτη φορά- με άμεση ψηφοφορία.
<P>
Αυτό συνιστά μια μείζονα ευκαιρία για τη Γεωργία, προκειμένου να αποκαταστήσει την εμπιστοσύνη των πολιτών της στην εκλογική διαδικασία - καθώς και μια ευκαιρία που επιβάλλεται να αξιοποιηθεί, δεδομένου ότι τα μειονεκτήματα του εκλογικού συστήματος συνεχίζουν να αποτελούν σημαντική δυνητική πηγή πολιτικής αστάθειας στη Γεωργία.
<P>
Ο δεύτερος τομέας στον οποίο πρέπει να συνδράμουμε τη Γεωργία είναι στο να επιδείξει "στρατηγική υπομονή" μετά τη σύγκρουση. Αυτή η διατύπωση ανήκει στον ίδιο τον πρόεδρο Saakashvili. Όπως γνωρίζετε, η Ευρωπαϊκή Ένωση διαδραμάτισε μείζονα ρόλο στο να τεθεί τέρμα στις εχθροπραξίες και θα συνεχίσει να καταβάλει προσπάθειες για μια βιώσιμη λύση.
<P>
Δεν υπάρχει περίπτωση να καμφθεί η υποστήριξή μας, όπως ειπώθηκε, στην εδαφική ακεραιότητα και την εθνική κυριαρχία της Γεωργίας. Θα κάνουμε επίσης ό,τι μπορούμε μέσω της αποστολής επιτήρησης και του διαμεσολαβητικού μας ρόλου στις συνομιλίες της Γενεύης για να εργαστούμε υπέρ της ομαλοποίησης της κατάστασης.
<P>
Από την άλλη μεριά, η απομόνωση των αποσχισθεισών περιοχών δεν πρόκειται να βοηθήσει τις προσπάθειες για τη διευθέτηση της διένεξης. Τουναντίον, απαιτείται μια έξυπνη πολιτική συμμετοχής στην Αμπχαζία και τη Νότια Οσετία.
<P>
Ως εκ τούτου, επικροτούμε τη διακηρυχθείσα γεωργιανή πολιτική σε σχέση με τη στρατηγική υπομονή, η οποία αναγνωρίζει όλο και περισσότερο την ανάγκη διατήρησης δεσμών με τις αποσχισθείσες περιοχές χωρίς περιορισμούς, προς το συμφέρον των πολιτών, και την αποκατάσταση της σταθερότητας στην περιοχή.
<P>
Οι προσπάθειες της κυβέρνησης της Γεωργίας να σχεδιάσει μια εθνική στρατηγική για τις περιοχές της Αμπχαζίας και της Νότιας Οσετίας αξίζουν τη στήριξή μας, ιδίως οποιαδήποτε προσπάθεια καταβάλλεται για στενότερη συνεργασία υπέρ του πληθυσμού της.
<P>
Παρ' όλα αυτά, εξακολουθούμε να ανησυχούμε για το ότι ο νόμος για τα κατεχόμενα εδάφη -εφόσον εφαρμοστεί πολύ αυστηρά- ενδέχεται να αυξήσει αδικαιολόγητα τις τριβές με τις οντότητες και, ως εκ τούτου, να δυσχεράνει την παροχή βοήθειας. Ο κίνδυνος είναι ότι αυτό θα εμποδίσει τις οικονομικές σχέσεις και θα επιβεβαιώσει ότι τα βήματα για την ομαλοποίηση των καθημερινών επαφών δεν είναι δυνατόν να πραγματοποιηθούν. Παρά τις πολύ ορθές συμβουλές από την Επιτροπή της Βενετίας του Συμβουλίου της Ευρώπης, ο εν λόγω νόμος δεν έχει ακόμη τροποποιηθεί από τη Γεωργία. Εμείς θα συνεχίσουμε να παροτρύνουμε τη Γεωργία να προβεί στις προτεινόμενες προσαρμογές.
<P>
" τρίτη μου παρατήρηση είναι ότι η Γεωργία πρέπει να προετοιμάσει ενεργά τις διαπραγματεύσεις για μια νέα συμφωνία σύνδεσης ΕΕ-Γεωργίας στο πλαίσιο της ευρωπαϊκής και ανατολικής εταιρικής σχέσης. Δεν φειδόμαστε οποιωνδήποτε προσπαθειών για να στηρίξουμε τη Γεωργία.
<P>
Οι προετοιμασίες για τη θέσπιση ενός νέου νομοθετικού πλαισίου για τις διμερείς μας σχέσεις προχωρούν αρκετά καλά. Προετοιμάσαμε γρήγορα τις οδηγίες διαπραγματεύσεων για μια συμφωνία σύνδεσης ΕΕ-Γεωργίας, οι οποίες συζητούνται επί του παρόντος στο Συμβούλιο. Το σχέδιο οδηγιών διαπραγματεύσεων περιλαμβάνει τη μελλοντική δημιουργία μιας εμβαθυμένης και ευρείας ζώνης ελεύθερων συναλλαγών.
<P>
Έχουμε ήδη παρουσιάσει στη Γεωργία τις βασικές συστάσεις για τα μέτρα που πρέπει να λάβει, προτού μπορέσουμε να κρίνουμε αν η χώρα είναι έτοιμη να αναλάβει αυτόν τον τομέα των διαπραγματεύσεων. " απόφαση της Γεωργίας να αξιοποιήσει την πορεία προς τις διαπραγματεύσεις για να επιταχύνει τις δικές της προετοιμασίες είναι σοφή και πιστεύω ότι είναι σημαντικό το ότι αντιμετωπίζει με πολύ ενεργό τρόπο τις βασικές συστάσεις.
<P>
Εν τω μεταξύ, οι διαπραγματεύσεις για τις συμφωνίες ΕΕ-Γεωργίας σχετικά με τη διευκόλυνση της έκδοσης θεωρήσεων και την επανεισδοχή ολοκληρώθηκαν σε επίπεδο εργασίας τον Νοέμβριο και αναμένουμε πλέον την τελική έγκριση από τις δύο πλευρές.
<P>
Αυτές οι συμφωνίες αποτελούν ορόσημο στην εταιρική μας σχέση, καταδεικνύοντας για μία ακόμη φορά τα συγκεκριμένα οφέλη που μπορεί να αποφέρει η στενότερη σχέση μας για τους πολίτες της Γεωργίας. " αυξημένη κινητικότητα συμβαδίζει με την αυξημένη ασφάλεια. Πρόσφατα υπέγραψα κοινή δήλωση για μια εταιρική σχέση κινητικότητας ανάμεσα στην Ευρωπαϊκή Ένωση και τη Γεωργία, η οποία ολοκληρώνεται τώρα.
<P>
Συμπερασματικά, παραμένουμε απόλυτα προσηλωμένοι στη στήριξη της Γεωργίας σε αυτούς τους δύσκολους καιρούς. Προσφέρουμε νέες ευκαιρίες που μπορούν να αποφέρουν απτά οφέλη στη χώρα και στους πολίτες της, πρέπει όμως και η Γεωργία να βοηθήσει τον εαυτό της. Εάν μάλιστα λάβει τις ορθές αποφάσεις, τότε θα σταθούμε στο πλευρό της για να την βοηθήσουμε σε κάθε της βήμα.
<SPEAKER ID="267" NAME="György Schöpflin" LANGUAGE="EN">
Κύριε Πρόεδρε, είμαι ιδιαίτερα εντυπωσιασμένος από την πληρέστατη εικόνα με την οποία η Προεδρεύουσα του Συμβουλίου και η κυρία Επίτροπος μας περιέγραψαν την τωρινή κατάσταση των σχέσεων. " σχέση της ΕΕ με τη Γεωργία εγείρει όντως σημαντικά ερωτήματα για το τι προτιθέμεθα να πράξουμε εμείς, τι προτίθεται να πράξει η ΕΕ και για το ποιες είναι οι επιδιώξεις μας. Ενδέχεται αυτή η σχέση να αποτελέσει ένα είδος δοκιμασίας όσον αφορά την προσήλωσή μας στις αξίες της αλληλεγγύης, των ανθρωπίνων δικαιωμάτων και της δημοκρατίας - δηλαδή στις διακηρυγμένες μας αξίες.
<P>
Είναι αρκετά σαφές ότι στη Γεωργία -τόσο οι ελίτ όσο και η κοινωνία- θεωρούν ότι η χώρα ανήκει στην Ευρώπη. Ταυτόχρονα, η συγκεκριμένη χώρα -ας το αποδεχθούμε αυτό- βρίσκεται σε επισφαλή κατάσταση, διότι η Ρωσία, η πρώην αποικιακή δύναμη, δεν έχει παραιτηθεί των βλέψεών της να ανακτήσει κάποιου είδους επικυριαρχία επί της Γεωργίας ή, πολλώ δε μάλλον, επί του υπόλοιπου Νοτίου Καυκάσου. Στο πλαίσιο αυτό, υπάρχουν πολλοί άνθρωποι στη Ρωσία που δεν λαμβάνουν στα σοβαρά το υφιστάμενο καθεστώς της Γεωργίας ως ανεξάρτητου κράτους και θεωρούν ότι η επιστροφή της Γεωργίας στη Ρωσία είναι απλώς θέμα χρόνου. Αυτό δημιουργεί στη συντριπτική πλειονότητα των πολιτών στη Γεωργία σαφώς ένα αίσθημα ανασφάλειας. Αυτή η ανασφάλεια επιτείνεται προφανώς υπό το πρίσμα της περσινής σύγκρουσης με τη Ρωσία. Σε καμία χώρα δεν αρέσει να στερείται την εδαφική της ακεραιότητα, όπως συνέβη στην περίπτωση της Γεωργίας.
<P>
Όλα αυτά έχουν αντίκτυπο στην ΕΕ - εξού και η σημασία της ανατολικής εταιρικής σχέσης. " Γεωργία θεωρεί ότι το μέλλον της βρίσκεται στην Ευρώπη και κυρίως ότι αυτή αποτελεί εγγύηση για την ασφάλειά της. Προφανώς, υπάρχει επίσης ο ενεργειακός διάδρομος του Νοτίου Καυκάσου, ο οποίος αποτελεί ένα μελλοντικό μέσο σύνδεσης για τον ενεργειακό εφοδιασμό της Ευρώπης. Αυτοί θα ήταν επαρκώς πειστικοί λόγοι για την Ευρωπαϊκή Ένωση προκειμένου να λάβει σοβαρά υπόψη της τις ευρωπαϊκές φιλοδοξίες της Γεωργίας, όπως προφανώς γίνεται. Ωστόσο, υπάρχει ακόμη ένα τελευταίο επιχείρημα, το οποίο είναι ότι, εάν η Ευρώπη αγνοήσει αυτές τις φιλοδοξίες, τότε θα τεθεί εν αμφιβόλω η ίδια η αξιοπιστία μας παγκοσμίως και οι αντίπαλοί μας θα χαρούν από την επίδειξη αυτής της αδυναμίας εκ μέρους της Ευρώπης.
<SPEAKER ID="268" NAME="Roberto Gualtieri" LANGUAGE="IT">
Κύριε Πρόεδρε, κυρίες και κύριοι, κατά τη γνώμη μου, η δύσκολη κατάσταση στη Γεωργία απαιτεί ιδιαίτερη προσοχή όσον αφορά τον τρόπο συνδυασμού της προάσπισης του διεθνούς δικαίου με μια ρεαλιστική προσέγγιση και ένα αίσθημα ευθύνης.
<P>
Πιστεύουμε ότι η ΕΕ ορθώς επιβεβαίωσε την υποστήριξή της στην εδαφική ακεραιότητα και την εθνική κυριαρχία της Γεωργίας. Ταυτόχρονα, επικροτούμε τη σύνεση που επιδείχθηκε, λαμβάνοντας υπόψη τις εκλογές στην Αμπχαζία, η οποία θεωρούμε ότι συνάδει με μια μέθοδο που βασίζεται στη συνεχή επιδίωξη του διαλόγου και της πολιτικής συζήτησης και στη στήριξη των δημοκρατικών διαδικασιών. Οι εσωτερικές εξελίξεις στην περιοχή και η εξέλιξη του διεθνούς πλαισίου ενισχύουν αυτήν την απόφαση για την επιδίωξη του διαλόγου και την περαιτέρω επέκταση της ευθύνης της Ευρώπης στους διάφορους τομείς, στους οποίους ανέλαβε δεσμεύσεις: τις πρωτοβουλίες της Επιτροπής για τη στήριξη της δημοκρατικής διαδικασίας στη Γεωργία και τη στήριξη των προσφύγων, τις προσπάθειες για να παραμείνουν ζωντανές οι συνομιλίες της Γενεύης και τις δραστηριότητες της ευρωπαϊκής αποστολής επιτήρησης. Αυτή η τελευταία αποδεικνύεται ολοένα πιο πολύτιμη και ζωτικής σημασίας, από τη στιγμή που σήμερα είναι η μόνη διεθνής αποστολή στη Γεωργία.
<P>
Επικροτούμε το έργο που ανέλαβε η αποστολή καθώς και τη συμβολή της στη σταθεροποίηση της περιοχής, στη λειτουργία του μηχανισμού πρόληψης και αντιμετώπισης επεισοδίων και στην επίπονη διαδικασία της αποκατάστασης της εμπιστοσύνης μεταξύ των μερών. Ταυτόχρονα, γνωρίζουμε ότι τόσο η εξέλιξη της δημοκρατικής διαδικασίας, σχετικά με την οποία πρέπει να είμαστε γενναιόδωροι και απαιτητικοί, όσο και η συμφωνία σύνδεσης μπορούν να αποτελέσουν το κλειδί για μια μόνιμη αλλαγή στη Γεωργία.
<SPEAKER ID="269" NAME="Ulrike Lunacek">
εξ ονόματος της Ομάδας Verts/ALE. - (DE) Κύριε Πρόεδρε, κυρία Προεδρεύουσα του Συμβουλίου, κυρία Επίτροπε, θα ήθελα να σχολιάσω κυρίως δύο θέματα. Το πρώτο είναι η σχέση μεταξύ οικονομικής βοήθειας και στήριξης, αφενός, και δημοκρατικής ανάπτυξης αφετέρου. Το δεύτερο αφορά ορισμένα θεμελιώδη ζητήματα που θίγονται στην έκθεση Tagliavini.
<P>
Κυρία Ferrero-Waldner, ορθώς επισημάνατε ότι απαιτείται χρηματοδοτική και οικονομική στήριξη για τη Γεωργία και ότι η Ευρωπαϊκή Ένωση πρέπει να συνεχίσει να την παρέχει. Θέσατε επίσης τρεις προϋποθέσεις σχετικά με την παροχή αυτής της στήριξης, οι οποίες είναι η δημοκρατική μεταρρύθμιση, οι βασικές ελευθερίες και η ασφάλεια δικαίου. Υπάρχει ένα ζήτημα που θεωρώ ιδιαιτέρως σημαντικό. Κατά το παρελθόν, το θέμα δυστυχώς ήταν ότι η Γεωργία και η κυβέρνησή της προέβησαν στην αγορά τεράστιων ποσοτήτων όπλων, ιδίως, κατά την περίοδο πριν από την περσινή σύγκρουση. Πώς σκοπεύετε να διασφαλίσετε ότι η ευρωπαϊκή χρηματοδότηση δεν θα χρησιμοποιηθεί γι' αυτόν τον σκοπό;
<P>
Δεύτερον, θα ήθελα να αναφέρω μια υπόθεση ανθρωπίνων δικαιωμάτων, την οποία επεσήμαναν επίσης το Συμβούλιο της Ευρώπης και ο κ. Hammerberg. Δύο έφηβοι στη Νότια Οσετία βρίσκονται ακόμη υπό κράτηση, μολονότι δόθηκε η υπόσχεση στον κ. Hammerberg ότι θα αφεθούν ελεύθεροι. Έχετε λάβει κάποια μέτρα στην προκειμένη περίπτωση; Πιστεύετε ότι είναι πιθανό να αφεθούν ελεύθεροι στο εγγύς μέλλον;
<P>
Ένα τελευταίο σημείο: η έκθεση Tagliavini περιέγραψε με σαφήνεια για πρώτη φορά πώς επήλθε η σύγκρουση με τη βαθμιαία αύξηση της ξενοφοβίας και τη γλώσσα του μίσους. Τι προτίθενται να πράξουν η Επιτροπή και το Συμβούλιο σε αυτόν τον τομέα, προκειμένου να εκτονώσουν την κατάσταση και να καταστήσουν σαφές ότι αυτά τα πράγματα ήταν ο προάγγελος της ένοπλης σύρραξης και ότι είναι σημαντικό να τίθεται τέρμα σε αυτά πριν καν αρχίσουν;
<SPEAKER ID="270" NAME="Michał Tomasz Kamiński" LANGUAGE="PL">
Κύριε Πρόεδρε, δεν κρύβω ότι είμαι απογοητευμένος και από τις δύο δηλώσεις που ακούσαμε. Σήμερα, εδώ στο Ευρωπαϊκό Κοινοβούλιο, εμείς, οι εκπρόσωποι του θεσμού της Ευρωπαϊκής Ένωσης, υπογραμμίζουμε πολύ σωστά τον ρόλο της δημοκρατίας. Παραδίδουμε μαθήματα στον πρόεδρο Saakashvili για τις αλλαγές τις οποίες πρέπει να εισαγάγει στη χώρα του. Θα ήθελα να επισημάνω ότι έχει ήδη επιφέρει πάρα πολλές αλλαγές, καθώς και ότι η Γεωργία του σήμερα και η Γεωργία μερικών ετών πριν είναι δύο εντελώς διαφορετικές χώρες. Ωστόσο, δεν έχουμε ξεχάσει ότι ρωσικά τεθωρακισμένα βρίσκονται σήμερα σε ένα μεγάλο τμήμα της γεωργιανής επικράτειας. Συνάδελφοι βουλευτές, εάν πιστεύετε ότι τα ρωσικά τεθωρακισμένα έφεραν, κάποια στιγμή στην ιστορία, τη δημοκρατία στον οποιονδήποτε, κάνετε μεγάλο λάθος. Τα ρωσικά τεθωρακισμένα δεν φέρνουν τη δημοκρατία, τα ρωσικά τεθωρακισμένα φέρνουν την υποδούλωση.
<P>
Συζητούμε σήμερα για την κατάσταση στη Γεωργία, αλλά στην ομιλία της εκπροσώπου του Συμβουλίου ακούσαμε τη λέξη "Ρωσία" μία φορά, μολονότι βέβαια η Ρωσία είναι το κλειδί για την κατάσταση στη Γεωργία. Δεν ισχυρίζομαι ότι τα πάντα στη Γεωργία είναι ιδανικά.
<P>
Υπάρχουν σίγουρα πολλά που πρέπει να βελτιωθούν.
<P>
Ωστόσο, οι Ρώσοι μάς εμπαίζουν μην εφαρμόζοντας τη συμφωνία των πέντε σημείων που διαπραγματεύθηκε εξ ονόματος της Ευρωπαϊκής Ένωσης ο πρόεδρος Sarkozy. Οφείλω επομένως να ρωτήσω: γιατί οι ρωσικές στρατιωτικές μονάδες εξακολουθούν να βρίσκονται στο χωριό Pereva; Έχει τεθεί άραγε το συγκεκριμένο ζήτημα στους Ρώσους;
<P>
Εάν συζητούμε για την αναγκαιότητα της δημοκρατίας, των ανθρωπίνων δικαιωμάτων, της ανεκτικότητας και της ελευθερίας του λόγου, τα προσυπογράφω όλα. Ωστόσο, πιστεύουμε πραγματικά ότι η Ρωσία προωθεί σήμερα αυτές τις αξίες στη Γεωργία ή ότι η ρωσική επίθεση κατά της Γεωργίας αποτελεί μέρος ενός αγώνα υπέρ της δημοκρατίας; Όχι, πρόκειται για μια πράξη στυγνού ιμπεριαλισμού. Εμείς, ως Ευρωπαϊκή Ένωση, οφείλουμε να αντιταχθούμε σε αυτόν τον στυγνό ιμπεριαλισμό. Μόνο τότε θα είναι πιστευτά αυτά που λέμε στους γεωργιανούς φίλους μας, όταν τους επισημαίνουμε ότι υπάρχουν ακόμη πολλά που πρέπει να πράξουν -και συμφωνώ με αυτό- για τη χώρα τους, προκειμένου να ικανοποιήσουν πλήρως τα ευρωπαϊκά μας πρότυπα.
<P>
Ωστόσο, δεν πρέπει να κατηγορούμε τη Γεωργία όταν, από την άλλη πλευρά, έχουμε τη Ρωσία, όπου οι ενοχλητικοί δημοσιογράφοι δολοφονούνται, όπου η γλώσσα του μίσους έναντι των γειτόνων και των μειονοτήτων είναι η επίσημη γλώσσα των μέσων μαζικής ενημέρωσης, καθώς και η γλώσσα κορυφαίων ρώσων πολιτικών. Πρέπει να πούμε "όχι" σε αυτό, διότι μόνο τότε θα καταφέρουμε να είμαστε αξιόπιστοι σε ό,τι λέμε για τη δημοκρατία σε όλες τις άλλες χώρες, συμπεριλαμβανομένης και της Γεωργίας. Θα ήθελα να απευθύνω έκκληση στην Ευρωπαϊκή Ένωση να υπερασπιστεί αταλάντευτα και σθεναρά την εδαφική ακεραιότητα της Γεωργίας στο όνομα των αξιών που όλοι μας συμμεριζόμαστε και να υπερασπιστεί την ελευθερία και τη δημοκρατία στη Γεωργία ενάντια στη ρωσική επιθετικότητα.
<SPEAKER ID="271" NAME="Andreas Mölzer" AFFILIATION="NI">
(DE) Κύριε Πρόεδρε, κυρία Επίτροπε, κατά τη γνώμη μου, η εξωτερική πολιτική της ΕΕ σε αυτήν την περιοχή δεν χαρακτηρίζεται στην πραγματικότητα από συνοχή. Είναι γνωστό ότι ο Καύκασος αποτελεί περιοχή διαμετακόμισης ενέργειας, ομοίως όπως και η Ρωσία, η οποία είναι ένας σημαντικός στρατηγικός εταίρος και μάλιστα μείζονος σημασίας για εμάς. Δεδομένου του ευαίσθητου χαρακτήρα της κατάστασης, η ΕΕ επέτρεψε στον εαυτό της να εξαπατηθεί από τον πρόεδρο Saakashvili κατά τη γεωργιανή κρίση, πιθανόν υπό την επιρροή της προσέγγισης που ακολουθείται από ορισμένα κράτη μέλη και εξαρτάται από τις "ΠΑ. " πολιτική έλλειψη διορατικότητας στη γεωργιανή κρίση δεν θα διευρύνει μόνο το εσωτερικό χάσμα στην Ένωση, αλλά θα προκαλέσει τεράστια ένταση στις σχέσεις με τη Ρωσία. Ο λογαριασμός θα έρθει με τη μορφή διαμάχης για το φυσικό αέριο. Μένει να δούμε κατά πόσον τα νέα στελέχη στην κορυφή της ΕΕ θα αποδείξουν την αξία τους στην προκειμένη περίπτωση.
<P>
Εάν οι Βρυξέλλες θέλουν πραγματικά να στηρίξουν τα ανθρώπινα δικαιώματα, τότε οφείλουν να παρέμβουν στη Γεωργία όσον αφορά τυχόν εκλογική χειραγώγηση, τις συνθήκες εργασίας που ισοδυναμούν με εκείνες της δουλείας και τους περιορισμούς που έχουν τεθεί στο δικαίωμα της διαδήλωσης. Όλα αυτά παραβιάζουν το Χάρτη των Θεμελιωδών Δικαιωμάτων.
<P>
Οι Βρυξέλλες θα πρέπει να υιοθετήσουν μια ισορροπημένη προσέγγιση σε σχέση με το ζήτημα της Γεωργίας, λαμβάνοντας εξίσου υπόψη τα έννομα συμφέροντα τόσο της Γεωργίας όσο και της Ρωσίας.
<SPEAKER ID="272" NAME="Vytautas Landsbergis" AFFILIATION="PPE">
(EN) Κύριε Πρόεδρε, όταν ακόμη ήμουν μικρό αγόρι, εισέβαλαν στη χώρα μου οι Σοβιετικοί. Στο Δημοτικό έπρεπε να μάθουμε διάφορα καινούργια τραγούδια. Ένα από αυτά ήταν γεωργιανής προέλευσης για ένα κορίτσι που ονομαζόταν Suliko. " κατοχή ήταν άσχημη από κάθε άποψη. Μόνο αυτό το τραγούδι ήταν ωραίο.
<P>
Πέρασαν πολλά χρόνια και πρόσφατα συναντήσαμε πάλι αυτό το κορίτσι, την Suliko, αυτήν τη φορά με τα μαύρα της μάτια γεμάτα δάκρυα και με εμφανή τα σημάδια του ξυλοδαρμού. Είχε κακοποιηθεί για μία ακόμη φορά πριν από έναν χρόνο - την είχαν ληστέψει, την είχαν χτυπήσει και την είχαν βιάσει. Εμείς, οι 27 κύριοι της ΕΕ, την κοιτάζουμε ύστερα σαστισμένοι και λέμε περίεργα πράγματα: πώς μπόρεσε να συμβεί κάτι τέτοιο; Τι έκανε λάθος; Μήπως η συμεπριφορά της εξαγρίωσε τον βιαστή; Αυτό ακριβώς ισχυρίζεται εκείνος: "Ήταν προκλητική"! Αντιστάθηκε άραγε στις απαιτήσεις του; Αυτό δεν ήταν συνετό: ουδείς, ειδικά ο ληστής και ο βιαστής, δεν μπορεί να αντιμετωπίζεται προκλητικά ή να δαιμονοποιείται. Θα μπορούσε να ήταν πιο υποχωρητική, αντιμετωπίζοντας τις επιθέσεις ήπια, αλλά εκείνη προσπάθησε να υπερασπιστεί τον εαυτό της για δύο ολόκληρες ημέρες - αυτό ήταν το μεγαλύτερό της σφάλμα. Ουδείς μπορεί τώρα να πει ποιος ήταν ο επιτιθέμενος: εκείνος ισχυρίζεται ότι αυτή του επιτέθηκε.
<P>
Αυτή είναι η κατάσταση σε ένα μακρινό εθνικό δικαστήριο στις παρυφές της Ευρώπης, όπου ο μέγας άρχοντας δεν είναι δυνατόν να καταδικαστεί σε καμία περίπτωση - εκείνη όμως μπορεί. Κατά συνέπεια, αντιμετωπίζουμε σήμερα ένα νέο πρόβλημα που προκλήθηκε από αυτήν, καθώς οι δουλειές μας με τον κ. Βιαστή έχουν υποστεί κάποια ζημιά. Την επόμενη φορά, θα δοθεί στον κ. Βιαστή το ειδικό μας χάπι "Mistral" για να αυξηθούν οι ανδρικές του ικανότητες.
<P>
Κυρίες και κύριοι στην Ευρώπη, μην διστάσετε κατ' αυτόν τον τρόπο στον επόμενο πόλεμο.
<SPEAKER ID="273" NAME="Kinga Göncz" AFFILIATION="S&amp;D">
(HU) Θα ήθελα να ευχαριστήσω την Επίτροπο Ferrero-Waldner και ειδικά τη Cecilia Malmström, η οποία προς το παρόν βρίσκεται ανάμεσά μας ως υπουργός, αλλά σύντομα θα αποκτήσει την ιδιότητα της Επιτρόπου. Θα ήθελα επίσης πρώτα να εκφράσω εν συντομία τις ειλικρινείς μου ευχαριστίες για την έκθεση, η οποία περιελάμβανε ορισμένες πολύ σημαντικές πληροφορίες. Παρακαλώ επιτρέψτε μου επίσης να επισημάνω ότι, μετά τους δύο τελευταίους γύρους της διεύρυνσης, οι εξ ανατολών γείτονες της Ευρωπαϊκής Ένωσης έχουν πράγματι προσεγγίσει πολύ την Ευρωπαϊκή Ένωση, πράγμα που αποτελεί πολύτιμη εξέλιξη από πολλές απόψεις, όχι μόνο λόγω της γεωγραφικής εγγύτητας, αλλά εν μέρει λόγω μιας εξωτερικής πολιτικής βασισμένης στην ιδέα των σφαιρών ρωσικής επιρροής, για να μην αναφέρω την αυξημένη σημασία της ενεργειακής ασφάλειας.
<P>
Από αυτήν την άποψη, το πρόγραμμα της ανατολικής εταιρικής σχέσης είναι ύψιστης σημασίας, διότι μπορεί επίσης να διασφαλίσει τη διαφοροποίηση, ενώ ακόμη εδραιώνει σαφώς στενότερους δεσμούς με αυτές τις χώρες. " Γεωργία είναι η χώρα στην περιοχή του Καυκάσου η οποία επιδεικνύει τη μεγαλύτερη δυνατή προσήλωση στις αξίες της Ευρωπαϊκής Ένωσης. Θα ήθελα να αναφέρω και να τονίσω ορισμένα ζητήματα, αρχίζοντας με τις προετοιμασίες για τη διαδικασία διευκόλυνσης έκδοσης θεωρήσεων. Το εν λόγω μέτρο δεν είναι μόνο σημαντικό από άποψη ανθρωπίνων σχέσεων, αλλά είναι επίσης σημαντικό διότι γνωρίζουμε ότι οι πολίτες της Νότιας Οσετίας και της Αμπχαζίας, οι οποίοι είναι κάτοχοι ρωσικού διαβατηρίου, απολαύουν ήδη των οφελών αυτού του μέτρου, το οποίο δημιούργησε τέτοια ένταση που επιβάρυνε ακόμη περισσότερο την κατάσταση. Το δεύτερο ζήτημα που θα ήθελα να τονίσω είναι ότι υπάρχουν ανεπίλυτες διενέξεις σε τέσσερις από τις χώρες που υπάγονται στην πολιτική ανατολικής γειτονίας, κάτι το οποίο πρέπει να προσέξουμε ιδιαίτερα.
<P>
Τέλος, θα ήθελα να ευχαριστήσω την Επίτροπο Ferrero-Waldner για όλες τις προσπάθειες που έχει καταβάλει για να φέρει την περιοχή πιο κοντά στην Ευρωπαϊκή Ένωση.
<SPEAKER ID="274" NAME="Milan Cabrnoch" AFFILIATION="ECR">
(CS) Το Ευρωπαϊκό Κοινοβούλιο επιτηρεί στενά την κατάσταση στη Γεωργία και δίνει ιδιαίτερη προσοχή στη χώρα αυτή. Ο Πρόεδρος του Ευρωπαϊκού Κοινοβουλίου Jerzy Buzek συνάντησε τον πρόεδρο Saakashvili περί τα τέλη Οκτωβρίου, ενώ στις αρχές Νοεμβρίου, σε μια κοινή συνεδρίαση της Επιτροπής Εξωτερικών Υποθέσεων, της αντιπροσωπείας για τη συνεργασία με τη Ρωσία και της αντιπροσωπείας για τη συνεργασία με τις χώρες του Νοτίου Καυκάσου, βουλευτές του Ευρωπαϊκού Κοινοβουλίου συζήτησαν την έκθεση Tagliavini σχετικά με την κατάσταση στη Γεωργία, ενώ κατά την έκτακτη συνεδρίασή της στο Στρασβούργο στις 26 Νοεμβρίου, μέλη της αντιπροσωπείας για τον Νότιο Καύκασο συνάντησαν τον γεωργιανό υπουργό της κυβέρνησης Giorgi Baramidze.
<P>
Ανέκαθεν υποστηρίζαμε την εδαφική ακεραιότητα και την εθνική κυριαρχία της Γεωργίας. Τασσόμαστε υπέρ μιας ειρηνικής επίλυσης της κατάστασης στη Γεωργία και της διένεξης μεταξύ Γεωργίας και Ρωσίας. Ασκούμε πιέσεις προκειμένου οι ειρηνευτικοί παρατηρητές να έχουν πρόσβαση όχι μόνο στις περιοχές που διοικούνται από τη γεωργιανή κυβέρνηση, αλλά ακόμη και στις κατεχόμενες περιοχές. Ταυτόχρονα, ασκούμε πίεση ώστε να υπάρχει η δυνατότητα της παροχής ανθρωπιστικής βοήθειας και σε αυτές τις κατεχόμενες περιοχές. Ανησυχούμε για την κατάσταση των προσφύγων, οι οποίοι εξαναγκάστηκαν να εγκαταλείψουν τις εστίες τους και δεν μπορούν να επιστρέψουν σε αυτές. Επίσης, επιδοκιμάζουμε τις προσπάθειες που καταβάλλει η γεωργιανή κυβέρνηση για τη διασφάλιση αξιοπρεπών συνθηκών διαβίωσης για όλους τους πρόσφυγες. Καλούμε μετ' επιτάσεως αμφότερα τα μέρη της διένεξης να τηρήσουν τη συμφωνία κατάπαυσης του πυρός και να εκπληρώσουν τις δεσμεύσεις που ανέλαβαν για μια ειρηνική επίλυση.
<SPEAKER ID="275" NAME="Elena Băsescu" AFFILIATION="PPE">
(RO) Κυρίες και κύριοι, πριν από αρκετά χρόνια, υπήρχαν φωνές που επέκριναν δριμύτατα εκείνους που υποστήριζαν τη στρατηγική σημασία της περιοχής της Μαύρης Θάλασσας για την Ευρώπη. Ωστόσο, ο χρόνος έδειξε ότι η Ευρώπη είναι στενά συνδεδεμένη με αυτές τις χώρες στην περιοχή της Μαύρης Θάλασσας.
<P>
" Γεωργία είναι ιδιαίτερης στρατηγικής σημασίας στην περιοχή της Μαύρης Θάλασσας για την ενεργειακή ασφάλεια, διότι οι οδοί εφοδιασμού όπως ο αγωγός φυσικού αερίου Nabucco, ο πετρελαιαγωγός Μπακού-Τιφλίδα και ο τερματικός σταθμός πετρελαίου στη Supsa συνδέονται άρρηκτα με τη σταθερότητα αυτής της χώρας. Οι συγκρούσεις που έλαβαν χώρα στη Γεωργία τον Αύγουστο του 2008 κατέδειξαν ότι οποιαδήποτε ανεπίλυτη διαμάχη μπορεί να αναζωπυρωθεί ανά πάσα στιγμή, με σοβαρές επιπτώσεις για τη σταθερότητα και την ασφάλεια ολόκληρης της περιοχής.
<P>
Είναι καθήκον μας να οδηγήσουμε τη Γεωργία στην ευρωατλαντική ζώνη σταθερότητας και ασφάλειας, παρά το ότι η επιρροή της Ρωσίας εξακολουθεί να είναι ακόμη πολύ ισχυρή. Είναι απολύτως απαραίτητο να αναγνωρίσουμε το δικαίωμα των προσφύγων, των εκτοπισθέντων ατόμων και των προστατευόμενων μελών τους να επιστρέψουν στην Αμπχαζία, ανεξάρτητα από την εθνοτική τους καταγωγή.
<P>
Ταυτόχρονα, το γεγονός ότι η Ρωσία χορήγησε υπηκοότητα στους κατοίκους της Αμπχαζίας και της Οσετίας θέτει τους γεωργιανούς πολίτες σε σαφώς μειονεκτική θέση, διότι δεν ισχύει ακόμη κάποια συμφωνία χορήγησης θεωρήσεων από την ΕΕ, μολονότι προηγουμένως ακούσαμε την εκπρόσωπο της Επιτροπής να δηλώνει ότι λαμβάνονται μέτρα προς αυτήν την κατεύθυνση.
<P>
" Ρουμανία συμμετέχει στο πλαίσιο της αποστολής επιτήρησης της ΕΕ στη Γεωργία, τόσο σε επιχειρησιακό επίπεδο όσο και επί τόπου, καθώς επίσης και στο αρχηγείο στην Τιφλίδα. " χώρα μας τηρεί επίσης τη δέσμευσή της να καταβάλει ιδιαίτερες προσπάθειες για να φέρει τη Γεωργία πιο κοντά στην ΕΕ και στο ΝΑΤΟ. Επιπλέον, πρόκειται να αποστείλουμε έναν εθνικό εμπειρογνώμονα, ο οποίος θα διεξάγει τις δραστηριότητές του από το γραφείο του ΝΑΤΟ στην Τιφλίδα. Χαιρετίζουμε τη στάση της Προεδρίας της ΕΕ. Δεν πρόκειται σε καμία περίπτωση να αναγνωρίσουμε τα αποκαλούμενα κράτη, τα οποία δημιουργήθηκαν παράνομα και ως αποτέλεσμα σύγκρουσης σε αποσχισθείσες περιοχές, ούτε τις εκλογικές διαδικασίες που διοργανώθηκαν παρανόμως, όπως αυτές που πραγματοποιήθηκαν πρόσφατα στην Αμπχαζία. Ο πρόεδρος της φιλορωσικής, γεωργιανής αποσχισθείσας δημοκρατίας κέρδισε τις εκλογές με το 59,4% των ψήφων. Πρέπει επίσης να αναφέρω ότι κανείς από τους πέντε προεδρικούς υποψηφίους δεν απέρριψε εντελώς την ιδέα της επανένωσης με τη Γεωργία.
<SPEAKER ID="276" NAME="Μαρία-Ελένη Κοππά" AFFILIATION="S&amp;D">
Κύριε Πρόεδρε, η Ευρωπαϊκή Ένωση έχει ευθύνη να συμβάλει αποφασιστικά στη σταθερότητα στην άμεση γειτονιά της με σεβασμό στο διεθνές δίκαιο και πίστη στις αρχές της.
<P>
Ιδιαίτερα για τη Γεωργία, πρέπει να επιμείνουμε στη θέση μας για σεβασμό της εδαφικής ακεραιότητας και των διεθνώς αναγνωρισμένων συνόρων της χώρας. Παράλληλα όμως πρέπει να λαμβάνουμε υπόψη και την πραγματικότητα των ανεπίλυτων συγκρούσεων. " Ευρωπαϊκή Ένωση πρέπει να μπορεί να είναι ο μεσολαβητής και να συμβάλει εποικοδομητικά και προς τις δύο πλευρές, τη Γεωργία και τη Ρωσία, ώστε να εξευρεθεί λύση.
<P>
Στην παρούσα συγκυρία τρία είναι κυρίως τα μηνύματα που πρέπει να στείλουμε:
<P>
Πρώτον, ότι μονομερείς και βίαιες λύσεις δεν μπορούν να γίνουν αποδεκτές· δεύτερον, ότι η συζήτηση για την ένταξη ή μη της Γεωργίας στο ΝΑΤΟ είναι άκαιρη, ενώ, αντίθετα, έμφαση πρέπει να δοθεί στη συνέχιση και την επιτυχή έκβαση της διαδικασίας της Γενεύης και, τρίτον, ότι η αποστολή των παρατηρητών της Ευρωπαϊκής Ένωσης στη Γεωργία αποτελεί παράγοντα σταθερότητας και οικοδόμησης της εμπιστοσύνης. Πρέπει λοιπόν να αναγνωριστεί η θετική παρουσία της, να ενισχυθεί η δράση της και να ενθαρρυνθεί να συνεχίσει τις προσπάθειές της, ιδιαίτερα στον τομέα της παραβίασης των ανθρωπίνων δικαιωμάτων και του διεθνούς ανθρωπιστικού δικαίου.
<SPEAKER ID="277" NAME="Marek Henryk Migalski" AFFILIATION="ECR">
(PL) Κύριε Πρόεδρε, δυστυχώς, ούτε στην ομιλία της κ. Malmström ούτε σε αυτήν της κ. Ferrero-Waldner ακούσαμε κάτι σχετικά με το τι πραγματικά αντιμετωπίζουμε στη Γεωργία. Αναφέρομαι στη δραματική ανθρωπιστική και ανθρώπινη κατάσταση. Είχα την εντύπωση ότι ούτε εμείς ούτε οι δύο κυρίες ευθύνονται για την έλλειψη αντίδρασης εκ μέρους της Ευρωπαϊκής Ένωσης.
<P>
" κατάσταση είναι όντως δραματική. " συμφωνία των έξι σημείων δεν εφαρμόζεται. Εθνική εκκαθάριση διαπράττεται σε γεωργιανό έδαφος. " γεωργιανή γλώσσα απαγορεύεται σε πολλά μέρη. Στην αποστολή μας στη Γεωργία δεν επιτρέπεται να πραγματοποιήσει το έργο της σε πολλές περιοχές και είμαστε εμείς που ευθυνόμαστε γι' αυτό. " κ. Ferrero-Waldner αναφέρθηκε στη μακροχρόνια μακροοικονομική συνδρομή που προβλέπεται για τη Γεωργία, καθώς και στο ότι θα αποκτήσουμε μια συμφωνία σύνδεσης με τη Γεωργία. Όλα αυτά είναι πολύ καλά, αλλά το ερώτημα που καλούμαστε όλοι να απαντήσουμε είναι το εξής: τι έχουμε πράξει για όλα αυτά; Αισθάνομαι βαθύτατα απογοητευμένος, όχι μόνο για ό,τι ειπώθηκε εδώ σήμερα από ανθρώπους που είναι υπεύθυνοι γι' αυτήν την πολιτική, αλλά και από την ίδια την πολιτική της ΕΕ.
<SPEAKER ID="278" NAME="Jacek Protasiewicz" AFFILIATION="PPE">
(PL) Κυρία Επίτροπε, κυρία Malmström, σε αντίθεση με τους πολωνούς συναδέλφους μου βουλευτές, δεν θα είμαι τόσο επικριτικός στην αξιολόγησή μου για τις δραστηριότητες της Ευρωπαϊκής Ένωσης σε αυτόν τον τομέα, διότι θέλω να εκφράσω την ικανοποίησή μου για τη δήλωση του Συμβουλίου της 12ης Δεκεμβρίου, η οποία σχολιάζει με σαφήνεια τις πρόσφατες προεδρικές εκλογές στην Αμπχαζία. Θα ήθελα επίσης να τονίσω ότι υποστηρίζω τις δραστηριότητες της Ευρωπαϊκής Ένωσης, διότι η ΕΕ είναι σαφής όσον αφορά την αναγνώριση της ανεξαρτησίας αυτών των δύο περιοχών σε διεθνές επίπεδο. Γνωρίζω για ποιο πράγμα ομιλώ από την εμπειρία μου κατά τις επαφές με τη Λευκορωσία.
<P>
Εντούτοις, συμφωνώ ότι η Ευρωπαϊκή Ένωση πρέπει να επιδείξει αποφασιστικότητα στο ζήτημα της επιβολής του σχεδίου κατάπαυσης του πυρός των έξι σημείων, το οποίο διαπραγματεύθηκε ο πρόεδρος Sarkozy. Το αναφέρω αυτό ειδικά υπό το πρίσμα των ανησυχητικών δηλώσεων της Ύπατης Εκπροσώπου για τις εξωτερικές υποθέσεις, της κ. Ashton, ότι προτίθεται να εφαρμόσει ήπια διπλωματία. Ελπίζω ότι ήπια διπλωματία δεν σημαίνει συναίνεση στην παραβίαση των συμφωνιών που συνήφθησαν εκ μέρους της Ρωσίας με τους εκπροσώπους της Ευρωπαϊκής Ένωσης.
<SPEAKER ID="279" NAME="Alexander Mirsky" AFFILIATION="S&amp;D">
(LV) Σας ευχαριστώ. Κύριε Πρόεδρε, κυρίες και κύριοι, θα ήθελα να θέσω ένα ερώτημα σε εκείνους που υπερασπίζονται τη θέση του κ. Saakashvili: έχετε πάει στη Νότια Οσετία; Έχετε υπόψη σας τι έκανε ο στρατός της Γεωργίας στο Zhinvali; Την περίοδο του πολέμου ήμουν εκεί και είδα τα πάντα με τα μάτια μου. Αυτό που έπραξε η κρατική αρχή της Γεωργίας είναι έγκλημα κατά των ανθρώπων της Οσετίας και της Αμπχαζίας. Όσον αφορά την κατοχή, συνομίλησα με πολλούς ανθρώπους από την Οσετία και την Αμπχαζία. Οι κάτοικοι της Οσετίας και της Αμπχαζίας δεν θέλουν να ζουν στην ίδια χώρα με τον κ. Saakashvili. Εάν κάποιος εξακολουθεί να θέλει να επιλύσει αυτό το μείζον διεθνές πρόβλημα με τα όπλα, όπως έπραξε ο κ. Saakashvili, τότε υπάρχει ένα πολύ ωραίο ρωσικό ρητό: "Zamučujutsja pilj glatatj". Σημαίνει ότι η επιτυχία δεν θα επιτευχθεί ποτέ. Σας ευχαριστώ.
<SPEAKER ID="280" NAME="Tomasz Piotr Poręba" AFFILIATION="ECR">
(PL) Κύριε Πρόεδρε, εάν η Ένωση δεν υποστηρίξει την Τιφλίδα πολιτικά και οικονομικά, θα διευκολύνει τη Ρωσία να υλοποιήσει τη νέο-ιμπεριαλιστική πολιτική της έναντι της Γεωργίας, πράγμα που θα αποσταθεροποιήσει ακόμη περισσότερο την κατάσταση στον Καύκασο. Επομένως, η Ένωση πρέπει να προσπαθήσει σκληρότερα.
<P>
Κάθε φορά που επαναλαμβάνουμε την υποστήριξή μας για την εδαφική ακεραιότητα, συνειδητοποιούμε άραγε ότι το σχέδιο των έξι σημείων δεν τηρείται καθόλου στην πράξη; Αφενός, δηλώνουμε ότι θέλουμε μια δημοκρατική, ελεύθερη και εδαφικά αλώβητη Γεωργία, αφετέρου όμως οι παρατηρητές μας δεν γίνονται δεκτοί σε περιοχές κατά μήκος των συνόρων με τις αποσχισθείσες δημοκρατίες. Ένας άλλος λόγος ανησυχίας είναι το φαινόμενο των απαγωγών, οι οποίες έχουν καταστεί συνήθης πρακτική για τη Ρωσία στις κατεχόμενες ζώνες. Στις αρχές Νοεμβρίου, αρκετοί έφηβοι έπεσαν θύματα αυτής της πρακτικής. Ο νεότερος είναι μόλις 14 ετών. Το Κρεμλίνο προσπαθεί προφανώς να δυσφημίσει τον πρόεδρο της Γεωργίας, επιχειρώντας να καταδείξει ότι δεν είναι ικανός να διασφαλίσει την ασφάλεια των πολιτών του. Οι αποσταθεροποιητικές δραστηριότητες της Ρωσίας δημιουργούν τεράστια απειλή για την ασφάλεια των μόνιμων κατοίκων των συνοριακών περιοχών και έχουν ως αποτέλεσμα την κλιμάκωση της σύγκρουσης στην περιοχή.
<P>
Κύριε Πρόεδρε, πρέπει να δράσουμε με μεγαλύτερη αποφασιστικότητα, διότι μια εδαφικά αλώβητη και δημοκρατική Γεωργία σημαίνει μεγαλύτερη ασφάλεια για την Ευρωπαϊκή Ένωση και την Ευρώπη.
<SPEAKER ID="281" NAME="Kristiina Ojuland" AFFILIATION="ALDE">
(ET) Κύριε Πρόεδρε, κυρία Επίτροπε, κυρία υπουργέ, κυρίες και κύριοι, πριν από λίγο καιρό, όταν συζητούσαμε για τη Γεωργία, σας υπενθύμισα ότι, την παραμονή της επετείου για την πτώση του Τείχους του Βερολίνου, ήταν η κατάλληλη στιγμή να εγείρουμε το ζήτημα του πότε θα μπορούσαμε να ορίσουμε την ημέρα κατά την οποία η Νότια Οσετία και η Αμπχαζία θα ενώνονταν και πάλι με τη μητέρα πατρίδα, τη Γεωργία. Σήμερα, δεν έχουμε κάποια απάντηση στο συγκεκριμένο ερώτημα, μολονότι σε όλα τα έγγραφά μας, είτε εδώ στο Ευρωπαϊκό Κοινοβούλιο είτε σε άλλα θεσμικά όργανα, τονίζουμε τη σημασία της εδαφικής ακεραιότητας της Γεωργίας από άποψη διεθνούς δικαίου, καθώς και ότι όλοι εδώ τασσόμαστε υπέρ αυτής.
<P>
Την περασμένη εβδομάδα πραγματοποιήθηκε μια πολύ καλή συζήτηση στις Βρυξέλλες με τον Carl Bildt, τον εκπρόσωπο της χώρας που ασκεί την Προεδρία του Συμβουλίου, ο οποίος αποκάλεσε τη Γεωργία λυδία λίθο για την Ευρωπαϊκή Ένωση, ειδικά σε σχέση με το θέμα του κατά πόσον θα είμαστε κάποια ημέρα σε θέση να υπερασπιστούμε την ιδέα ότι η εδαφική ακεραιότητα της Γεωργίας θα πρέπει να αποκατασταθεί, καθώς και ότι όλα τα ανθρώπινα δικαιώματα και τα δικαιώματα των προσφύγων θα πρέπει να αντιμετωπιστούν, όπως προβλέπεται από το διεθνές δίκαιο. Συμφωνώ με όλους τους συναδέλφους μου, οι οποίοι αναφέρθηκαν στην κακή κατάσταση των ανθρωπίνων δικαιωμάτων στην προκειμένη περίπτωση - πράγμα που δεν μπορεί να γίνει αποδεκτό.
<P>
Τελευταίο αλλά εξίσου σημαντικό, θα ήθελα να υποβάλω ένα αίτημα. Την περασμένη εβδομάδα συναντήθηκα με τον γεωργιανό αντιπρόεδρο της κυβέρνησης, τον Giorgi Baramidze, του οποίου το μεγαλύτερο αίτημα ήταν: θερμή παράκληση προς την Ευρωπαϊκή Ένωση, κάντε κάτι όσον αφορά την προληπτική διπλωματία, ούτως ώστε να αποτραπεί μια ενδεχόμενη κλιμάκωση τυχόν περαιτέρω συγκρούσεων.
<SPEAKER ID="282" NAME="Tunne Kelam" AFFILIATION="PPE">
(EN) Κύριε Πρόεδρε, μόνο να συμφωνήσω μπορώ με τη δήλωση ότι η καλύτερη δυνατή απάντηση της Γεωργίας στη ρωσική επιθετικότητα πρέπει να είναι περισσότερες δημοκρατικές μεταρρυθμίσεις.
<P>
Ταυτόχρονα, η ΕΕ φέρει τις δικές της ευθύνες διότι, όπως ορθώς ειπώθηκε, οι σχέσεις ΕΕ-Γεωργίας θα αποτελέσουν μια δοκιμαστική εφαρμογή για την επιτυχία της ανατολικής εταιρικής σχέσης και του ρόλου της ΕΕ στην περιοχή.
<P>
Λαμβάνοντας υπόψη τη σημασία της Γεωργίας, αναρωτιέμαι αν το θέμα της Γεωργίας συζητήθηκε κατά τη διάρκεια της πρόσφατης συνόδου κορυφής ΕΕ-Ρωσίας, διότι η Ρωσία δεν εφαρμόζει τη συμφωνία των έξι σημείων και η αποστολή της ΕΕ βρίσκεται στη δυσάρεστη κατάσταση να μην της επιτρέπεται η πρόσβαση στα αποσχισθέντα εδάφη. " ΕΕ οφείλει να υιοθετήσει μια πιο σθεναρή στάση στην προκειμένη περίπτωση.
<P>
Κυρία Επίτροπε, αναφέρατε το ποσό των 46 εκατομμυρίων ευρώ σε βοήθεια. Θα ήθελα απλώς να ρωτήσω αν αυτή η βοήθεια θα φτάσει στη Γεωργία το τρέχον έτος. Ποιο είναι το χρονοδιάγραμμα;
<SPEAKER ID="283" NAME="Paweł Robert Kowal" AFFILIATION="ECR">
(PL) Πιστεύω ότι, υπό το πρίσμα της συζήτησής μας, πρέπει ανατρέξουμε σε όσα επεσήμανε η κ. Malmström στην αρχή - ότι η Γεωργία χρειάζεται ένα νέο και διευρυμένο άνοιγμα από την Ευρωπαϊκή Ένωση. Αυτό θα πρέπει να περιλαμβάνει τη μακροοικονομική συνδρομή μαζί με την ταχεία και άμεση έναρξη συνομιλιών, στο μέτρο του δυνατού, σε σχέση με τη συμφωνία σύνδεσης. Πρέπει επίσης να περιλαμβάνει την έναρξη συνομιλιών -αυτή είναι η τρίτη μου παρατήρηση- για τη διευκόλυνση της χορήγησης θεωρήσεων. Τέλος, πρέπει να δώσουμε τη δυνατότητα στη Γεωργία να εγγυηθεί την ασφάλειά της, ανοίγοντάς της τον δρόμο για ένταξη στο NATO.
<P>
Ωστόσο, πιστεύω ότι σήμερα δεν είναι καν αυτό το ζήτημα ο λόγος για τον οποίο επιθυμώ να παρέμβω σε αυτό το σημείο της συζήτησης. Θα ήθελα να θέσω ένα ρητορικό ερώτημα στην κ. Ferrero-Waldner: δεν απορείτε που όλοι σχεδόν οι ομιλητές επέστησαν την προσοχή στο ζήτημα του σχεδίου Sarkozy; Παρακαλώ απαντήστε μου στο ακόλουθο ερώτημα. Παρακαλώ πείτε μας για ποιον λόγο, ούτε στην αρχική σας ομιλία ούτε στις μετέπειτα δηλώσεις σας, ούτε στις δηλώσεις της κ. Ashton, κανείς από εμάς δεν άκουσε κάποια απάντηση με τη μορφή απλής αξιολόγησης του κατά πόσον το σχέδιο Sarkozy έχει εφαρμοστεί ή όχι; Πράγματι, τα σημαντικότερα θεσμικά όργανα της Ευρωπαϊκής Ένωσης δεν δικαιούνται μια σαφή δήλωση εκ μέρους σας επί αυτού του ζητήματος;
<SPEAKER ID="284" NAME="Mairead McGuinness" AFFILIATION="PPE">
(EN) Κύριε Πρόεδρε, εχθές στην Ιρλανδία, μια διάσκεψη ασχολήθηκε με το θέμα της βοήθειας και της Ανατολικής Ευρώπης. Μία από τις χώρες για τις οποίες έγινε λόγος ήταν και η Γεωργία και ήταν πράγματι ενθαρρυντικό να ακούει κανείς πόση πρόοδος έχει συντελεστεί για μια συγκεκριμένη ομάδα ατόμων χωρίς φωνή -για παιδιά με αναπηρίες, τόσο νοητικές όσο και σωματικές, και ενήλικες νεαρής ηλικίας- αλλά ήταν και εξαιρετικά καταθλιπτικό διότι μάθαμε ότι όσοι εμπλέκονται πιστεύουν ότι πήγαν πίσω κατά δέκα χρόνια λόγω της σύγκρουσης.
<P>
Θα ήθελα απλώς να ρωτήσω, λόγω του ότι ασχολήθηκα εχθές, αν λαμβάνετε υπόψη σας τους πλέον ευάλωτους όταν συνάπτετε εμπορικές συμφωνίες και διεξάγετε τέτοιες συζητήσεις. Αυτή εδώ ήταν μια πολύ σημαντική συζήτηση και, μολονότι η αποτρόπαιη ανθρωπιστική κατάσταση επισημάνθηκε και από άλλους συναδέλφους, υπάρχει μια ομάδα ανθρώπων που λησμονείται πάντοτε. Ήθελα λοιπόν απλώς να ακουστεί εδώ σήμερα και η δική τους φωνή.
<SPEAKER ID="285" NAME="Tadeusz Zwiefka" AFFILIATION="PPE">
(PL) Κύριε Πρόεδρε, κυρίες και κύριοι, πρέπει να έχουμε υπόψη μας ότι η Γεωργία είναι μια μικρή χώρα, αν και βρίσκεται σε μια εξαιρετικά στρατηγική θέση στον Νότιο Καύκασο, πράγμα που προκάλεσε μια κατάσταση σύγκρουσης με τον ισχυρό γείτονά της, τη Ρωσία. Επομένως, είμαι ευγνώμων προς την Επίτροπο για τη δήλωσή της ότι η βοήθεια που ανέμενε η Γεωργία επί τόσο μακρύ χρονικό διάστημα θα αποδεσμευθεί αύριο.
<P>
Σας παρακαλώ, ας θυμηθούμε ότι, όταν η Γεωργία δρομολόγησε τη διαδικασία της δημοκρατικής μεταρρύθμισης και αποφάσισε να συσφίξει ακόμη περισσότερο τους δεσμούς της με τη Δυτική Ευρώπη παρά με τη Ρωσία, όπως συνέβαινε επί δεκαετίες και ίσως μάλιστα επί αιώνες, έχασε έναν οικονομικό εταίρο που αγόραζε το 80% της παραγωγής της. Δεν πράξαμε τίποτα για να καλύψουμε αυτό το κενό και για να αγοράσουμε προϊόντα που παράγονται στη Γεωργία, ούτως ώστε να διασφαλίσουμε ότι η χώρα θα είναι σε θέση να λειτουργεί. Όσον αφορά το θέμα αυτό, επικροτώ απολύτως τη δήλωση, καθώς ήμουν εγώ που προχώρησα στην ανακοίνωση σχετικά με το μακροοικονομικό σχέδιο για τη Γεωργία.
<P>
Υπάρχει ένα ακόμα ζήτημα: κυρία Επίτροπε, δεν πρέπει να θεωρήσουμε τη Γεωργία, στο πολιτικό πεδίο, εντελώς απόμακρο εταίρο, διότι η Γεωργία είναι παγιδευμένη σε μια απίστευτα περίπλοκη γεωπολιτική κατάσταση. Σχετικά με αυτό, δεν μπορώ να φανταστώ ότι, κατά τη διάρκεια των συνομιλιών που διεξάγει η Ευρωπαϊκή Ένωση με τη Ρωσία, δεν έχει ειπωθεί τίποτα απολύτως σχετικά με την κατάσταση στη Γεωργία. Δεν επιθυμώ να αναφερθώ εκ νέου στο σχέδιο Sarkozy των έξι σημείων, διότι αυτό το έπραξαν άπαντες. Πρέπει όμως να θυμόμαστε ότι οι επαφές μας με έναν τόσο ισχυρό εταίρο, όπως η Ρωσία, οι οποίες ασφαλώς έχουν εξαιρετική σημασία για εμάς, οφείλουν επίσης να λαμβάνουν υπόψη και τους μικρότερους εταίρους μας, οι οποίοι είναι πιο κοντά μας και μας είναι πιο αγαπητοί.
<SPEAKER ID="286" NAME="Seán Kelly" AFFILIATION="PPE">
(EN) Κύριε Πρόεδρε, η πολιτική είναι απλώς μια δουλειά, όταν εξυπηρετεί ίδια συμφέροντα. Μετατρέπεται σε λειτούργημα όταν βοηθά τους άλλους - όταν οι Γολιάθ σπεύδουν να βοηθήσουν τους Δαβίδ. Στην προκειμένη περίπτωση, η Ευρωπαϊκή Ένωση είναι ο Γολιάθ που σπεύδει να βοηθήσει τη Γεωργία, τον Δαβίδ, κάτι που το επικροτώ. Κάπου εκεί όμως υπάρχει ένας ακόμα Γολιάθ με τη μορφή της Ρωσίας, με διαφορετικές προθέσεις για τη Γεωργία. Είναι σημαντικό η Ευρωπαϊκή Ένωση να δοκιμάσει τη δύναμή της αντιστεκόμενη σε αυτήν την αδικαιολόγητη εισβολή.
<P>
Βρέθηκα στη Βόννη την περασμένη εβδομάδα στο συνέδριο του ΕΛΚ, όπου πραγματοποίησε μια ομιλία ο πρόεδρος της Γεωργίας. Περιέγραψε τις προσπάθειες που κατέβαλε η χώρα του για την αντιμετώπιση της διαφθοράς, το πρόγραμμα δράσης της στον τομέα των μεταρρυθμίσεων προκειμένου να διασφαλιστεί η οικονομική ανάπτυξη και επίσης την επιθυμία της να υπάρξει μια συμφωνία ελεύθερου εμπορίου. Το ερώτημά μου είναι το εξής: πότε θεωρεί η Επιτροπή ότι η συμφωνία ελεύθερου εμπορίου θα λάβει σάρκα και οστά, πότε θα πληρούνται οι προϋποθέσεις για κάτι τέτοιο;
<SPEAKER ID="287" NAME="Lena Kolarska-Bobińska" AFFILIATION="PPE">
(EN) Κύριε Πρόεδρε, συζητούμε τις φιλοδοξίες της Ουκρανίας, της Μολδαβίας και της Γεωργίας. Πρόκειται για παρόμοιες φιλοδοξίες με στόχο να βρεθούν πιο κοντά στην Ευρωπαϊκή Ένωση.
<P>
Φαίνεται ότι αυτό συνιστά πρόβλημα για εμάς. Αναρωτιέμαι τι πρόκειται να συμβεί σε δέκα χρόνια, αν αυτές οι φιλοδοξίες διαψευστούν και δεν υπάρχουν πλέον φιλοδοξίες για ένταξη στην Ευρωπαϊκή Ένωση, ούτε προσδοκίες για τίποτε περισσότερο. Αυτή θα είναι μια πολύ πιο δύκολη κατάσταση για εμάς. " Γεωργία είναι η χώρα με τη μεγαλύτερη υποστήριξη εκ μέρους της κοινωνίας όσον αφορά την ένταξη στην Ευρωπαϊκή Ένωση, καθώς και με τη μεγαλύτερη υποστήριξη όσον αφορά το NATO, συγκριτικά με όλες τις άλλες χώρες της ανατολικής εταιρικής σχέσης. Σημειώνει επίσης τη μεγαλύτερη δυνατή πρόοδο στις μεταρρυθμίσεις της αγοράς.
<P>
Εάν δεν κινηθούμε ταχύτερα, θα αντιμετωπίσουμε την ίδια κατάσταση όπως με την Τουρκία, όπου η κοινωνία αίρει την υποστήριξή της προς τις ευρωπαϊκές φιλοδοξίες της χώρας αυτής. Θα δημιουργηθεί μια πραγματικά επικίνδυνη κατάσταση παρά τα λοιπά πολιτικά κινήματα γύρω από αυτές τις χώρες - και ενδεχομένως γι' αυτόν τον λόγο. Βλέπουμε τι συμβαίνει στη Ρωσία, και εάν κλονιστούν οι φιλοδοξίες της Γεωργίας για ένταξη στην Ευρωπαϊκή Ένωση, ενδέχεται να αντιμετωπίσουμε μια κατάσταση που θα είναι αρκετά επικίνδυνη για όλες τις χώρες της Ευρωπαϊκής Ένωσης.
<SPEAKER ID="288" NAME="Cecilia Malmström" LANGUAGE="SV">
Κύριε Πρόεδρε, γνωρίζω ότι υπάρχει πολύ μεγάλο ενδιαφέρον για το εν λόγω ζήτημα. Όσοι από εσάς το έχετε παρακολουθήσει στενά θα γνωρίζετε επίσης ότι η σουηδική Προεδρία αφιέρωσε πολύ χρόνο στη Γεωργία. Ο σουηδός υπουργός Εξωτερικών, ο Carl Bildt, είχε την ευκαιρία την περασμένη Πέμπτη να συζητήσει για τη Γεωργία μαζί σας στην Επιτροπή Εξωτερικών Υποθέσεων.
<P>
" ΕΕ θα συνεχίσει να παρέχει σημαντική πολιτική, τεχνική και οικονομική στήριξη στη Γεωργία. Αυτό θα περιλαμβάνει, κατά πάσα πιθανότητα, συνεχείς εκκλήσεις για τον σεβασμό της εδαφικής κυριαρχίας και ακεραιότητας της Γεωργίας και συνέχιση της αποστολής επιτήρησης της ΕΕ, καθώς και τον εξαιρετικά σημαντικό μας ρόλο του διαμεσολαβητή στις συνομιλίες της Γενεύης. Οι συνομιλίες της Γενεύης αποτελούν τη σχετική πλατφόρμα. Αυτές οι συνομιλίες προχωρούν με αργούς ρυθμούς, αλλά τουλάχιστον προχωρούν και όλα τα μέρη παρευρίσκονται σε αυτές.
<P>
Θα παράσχουμε επίσης περαιτέρω οικονομική βοήθεια για την αντιμετώπιση της κατάστασης μετά τη σύγκρουση. Όπως πολλοί από εσάς επισημάνατε, η ανθρωπιστική κατάσταση εξακολουθεί να προκαλεί πολύ μεγάλη ανησυχία. " κ. McGuinness έχει ασφαλώς δίκιο όταν ισχυρίζεται ότι οι πλέον ευάλωτοι είναι αυτοί που υποφέρουν συνεπεία αυτής της κατάστασης.
<P>
Στη συνάντηση με τους ρώσους εταίρους μας που συμμετέχουν στον διάλογο, η ΕΕ θα συνεχίσει να τονίζει ότι είναι απαραίτητη η εφαρμογή της συμφωνίας κατάπαυσης του πυρός των έξι σημείων και των επακόλουθων εκτελεστικών μέτρων - η απόσυρση των δυνάμεων στις θέσεις που κατείχαν στις 7 Αυγούστου 2008. Θα γίνει ειδικότερα αναφορά στο Perevi, το Akhalgori και στο άνω τμήμα της κοιλάδας Kodori, όπως ακριβώς έκαναν πολλοί από εσάς.
<P>
Ο τερματισμός της αποστολής του ΟΟΣΑ στη Γεωργία και της ομάδας παρατηρητών των "νωμένων Εθνών είχε ως αποτέλεσμα την εξάλειψη καίριων στοιχείων της σημαντικής διεθνούς δομής ασφαλείας. Σήμερα, η μόνη διεθνής παρουσία που απομένει είναι η αποστολή επιτήρησης της ΕΕ. Αυτή συμβάλλει καθοριστικά στην ασφάλεια και στην ομαλοποίηση. Αυτός είναι ο λόγος για τον οποίο είναι εξαιρετικά σημαντικό να αποκτήσει η αποστολή επιτήρησης πρόσβαση στις αποσχισθείσες περιοχές. Είναι σημαντικό για την ασφάλεια και τη σταθερότητα της Γεωργίας. Αυτό είναι ένα σημαντικό σημείο, το οποίο η ΕΕ θα συνεχίσει να τονίζει σε όλους τους ενδιαφερόμενους εταίρους που συμμετέχουν στον διάλογο.
<P>
" ΕΕ θα συνεχίσει ασφαλώς να υποστηρίζει την εδαφική ακεραιότητα της Γεωργίας, αλλά επίσης είναι προς το συμφέρον μας να διατηρήσουμε επαφή με τις αποσχισθείσες περιοχές και να κρατήσουμε ένα παράθυρο ανοιχτό προς τον έξω κόσμο για τους πληθυσμούς αυτών των αποσχισθεισών περιοχών. Αυτό μπορεί να μας βοηθήσει σταδιακά να θέσουμε τα θεμέλια για μια λύση στη σύγκρουση μέσω της διαρκούς συμμετοχής της ΕΕ και των μέτρων για την προώθηση της εμπιστοσύνης στα διοικητικά σύνορα και μέσω της επαφής μεταξύ των διαφόρων πληθυσμών.
<P>
" ΕΕ θα συνεχίσει να είναι εξαιρετικά δραστήρια σε αυτό το ζήτημα. " Επιτροπή και η κ. Ferrero-Waldner είναι απολύτως προσηλωμένες σε αυτό, όπως είναι και το Ευρωπαϊκό Κοινοβούλιο, και αυτό είναι κάτι για το οποίο είμαι εξαιρετικά ευγνώμων.
<SPEAKER ID="289" NAME="Benita Ferrero-Waldner" LANGUAGE="EN">
Κύριε Πρόεδρε, καταρχάς, σας ευχαριστώ για την ειλικρινή συζήτηση που είχαμε σήμερα.
<P>
Θεωρούσα ότι πολλοί από εσάς γνωρίζατε ποιες ήταν οι ενέργειές μας για τη Γεωργία. " Γεωργία έχει λάβει ευρεία στήριξη από εμάς, τόσο σε πολιτικό όσο και σε οικονομικό και ανθρωπιστικό επίπεδο, αλλά φαίνεται σαν να μην έχουμε κάνει απολύτως τίποτα. Αυτό δεν είναι διόλου αληθές.
<P>
Πρώτα απ' όλα, ο πόλεμος τερματίστηκε χάρη στην Ευρωπαϊκή Ένωση και στον κ. Sarkozy. Δεύτερον, έχετε δίκιο, υπάρχει ένα σχέδιο έξι σημείων, το οποίο δυστυχώς δεν έχει εφαρμοστεί ακόμη πλήρως, αλλά κάθε φορά που συνεργαζόμαστε με τους Ρώσους, το θέμα αυτό βρίσκεται στην ημερήσια διάταξή μας. Αυτό είναι απολύτως σαφές.
<P>
Είναι αλήθεια, όπως επεσήμανε η Προεδρεύουσα του Συμβουλίου, ότι η μόνη πλατφόρμα στην οποία αρχίζουμε πράγματι να σημειώνουμε πρόοδο, έστω και με αργούς ρυθμούς, είναι στη Γενεύη. Ως εκ τούτου, οι συνομιλίες της Γενεύης πρέπει να συνεχιστούν.
<P>
Χρειαζόμαστε επίσης στήριξη και ειλικρίνεια και από τις δύο πλευρές, διότι πρόκειται για μια δύσκολη σύγκρουση και εμείς είμαστε, τρόπος του λέγειν, οι διαμεσολαβητές σε αυτήν. Πρόκειται για το υπ' αριθμόν ένα πολιτικό ζήτημα.
<P>
Οφείλουμε να συνεχίσουμε και γνωρίζουμε πολύ καλά ότι η Ρωσία είναι ένας τεράστιος εταίρος από την άλλη πλευρά. Ταυτόχρονα, έχουμε μια κοινή γειτονιά και, ως εκ τούτου, συνομιλούμε πάντοτε με αρκετή σαφήνεια για τα ζητήματα αυτά με τη Ρωσία. Έχουμε ανάγκη, όπως είπα εδώ, την προθυμία και των δύο πλευρών για να προχωρήσουμε, και αυτό είναι κάτι που επεσήμανα στην ομιλία μου, εάν θυμάστε. Αυτό είναι το πρώτο σημείο.
<P>
Το δεύτερο αφορά το οικονομικό και ανθρωπιστικό μέτωπο, στο οποίο συνεργαζόμαστε πράγματι πολύ στενά. Το πακέτο των 500 εκατομμυρίων ευρώ ήταν το μεγαλύτερο πακέτο που θα μπορούσα να επιτύχω. Δεν υπάρχουν τόσα πολλά χρήματα στην πολιτική γειτονίας που θα μπορούσα να εξασφαλίσω, αλλά αυτό είναι τελικά που επιτύχαμε διότι σκεφθήκαμε ότι η Γεωργία το χρειαζόταν μετά τον πόλεμο και όλη τη ζημία που υπέστη - ιδίως για τους πλέον ευάλωτους.
<P>
Εγώ προσωπικά επισκέφθηκα τους καταυλισμούς των εσωτερικά εκτοπισμένων ατόμων και τα σπίτια που αποκαταστάθηκαν με τα προγράμματά μας.
<P>
Μπορώ να πληροφορήσω την κ. Lunacek ότι υπέγραψα προσωπικά μια συμφωνία με τους Γεωργιανούς, στην οποία δεσμεύονται απόλυτα να μην χρησιμοποιήσουν ούτε ένα λεπτό του ευρώ από τα χρήματα της Ευρωπαϊκής Ένωσης. Εμείς είμαστε αυτοί που ελέγχουμε τα χρήματά μας, επομένως δεν πρόκειται να υπάρξει ούτε ένα λεπτό του ευρώ από τα χρήματά μας που θα καταλήξει σε επανεξοπλισμό από τη γεωργιανή πλευρά.
<P>
Δεν μπορώ ασφαλώς να ελέγξω τι κάνει η Γεωργία σε άλλα ζητήματα, αλλά όσον αφορά τα χρήματά μας μπορώ να είμαι κατηγορηματική.
<P>
Υπάρχουν και άλλα πράγματα στα οποία έγινε αναφορά. Για παράδειγμα, οι δύο έφηβοι που εξακολουθούν να κρατούνται στη Νότια Οσετία. Αυτά είναι ζητήματα τα οποία ασφαλώς έχουμε επισημάνει στους Ρώσους. Συζητούμε γι' αυτά, αλλά προς το παρόν, δεν έχουμε καταλήξει δυστυχώς σε κάποια λύση, ούτε μπορούμε βέβαια να εισέλθουμε στη Νότια Οσετία.
<P>
Όσον αφορά την αρχή, ασφαλώς και είμαστε ξεκάθαροι σε σχέση με αυτήν. Υπάρχει η εδαφική ακεραιότητα και η εθνική κυριαρχία, και αυτό είναι που δηλώνουμε σαφώς για τη Γεωργία. Απόλυτα. Ωστόσο, άλλο πράγμα είναι να ομιλεί κανείς για αρχές και άλλο πράγμα να τις εφαρμόζει με τρόπο άμεσο. Δυστυχώς αυτό είναι μερικές φορές αρκετά δύσκολο.
<P>
Επιτρέψτε μου επίσης να αναφερθώ στην έκθεση Tagliavini. Και μόνο το γεγονός ότι αυτή η έκθεση δημοσιεύθηκε, αποτελεί μια εξαιρετικά σημαντική εξέλιξη. Γνωρίζετε ότι ταχθήκαμε υπέρ αυτής της ανεξάρτητης έκθεσης. Γνωρίζω την κυρία Tagliavini επί μακρόν, από τότε που ασκούσα την προεδρία του ΟΟΣΑ το έτος 2000 ως υπουργός Εξωτερικών της χώρας μου. Ήταν τότε η ειδική μου εκπρόσωπος για τον Καύκασο. Πρόκειται για μια εξαιρετικά θαρραλέα, ανεξάρτητη κυρία, και πρέπει να αναγνωρίσω ότι εκπόνησε μια εξαίρετη έκθεση.
<P>
Αυτό βοηθά επίσης διότι η έκθεση αποσαφήνισε τα γεγονότα. Αντλήσαμε διδάγματα από αυτήν, αλλά το μόνο που μπορούμε να κάνουμε είναι να συνεχίσουμε να βοηθούμε τη Γεωργία με διπλωματικά μέσα.
<P>
Ωστόσο, μπορώ επίσης να δηλώσω ότι φέραμε εις πέρας ένα τεράστιο έργο, αρχικά όσον αφορά την πολιτική γειτονίας προς ανατολάς και σήμερα όσον αφορά την ανατολική εταιρική σχέση.
<P>
Πριν από λίγες ημέρες, είχαμε μια πολύ σημαντική υπουργική συνάντηση υπό τη σουηδική Προεδρία με τους έξι υπουργούς Εξωτερικών της ανατολικής εταιρικής σχέσης, συμπεριλαμβανομένου και του υπουργού Εξωτερικών της Γεωργίας.
<P>
Εκεί, συζητήσαμε επίσης όλες τις δυνατότητες. Πιστεύετε όμως πραγματικά ότι μπορούμε να δώσουμε τα πάντα σε κάθε χώρα χωρίς εκείνοι να πράξουν κάτι από την πλευρά τους; Δεν μπορούμε. Πρέπει να τους ζητήσουμε επίσης να συμβάλουν και αυτοί από την πλευρά τους. Εννοούμε επίσης στο εμπόριο, διότι μια ελεύθερη και εμβαθυμένη εμπορική συμφωνία μπορεί μόνο να ισχύσει όταν υπάρχει η σωστή νομοθεσία. Δεν μπορούμε να τους ζητήσουμε να προσχωρήσουν στην Ευρωπαϊκή Ένωση, εάν δεν υπάρχει ομοφωνία στο Συμβούλιο επ' αυτού.
<P>
Υπάρχουν πράγματα στα οποία ο καθένας πρέπει να λαμβάνει υπόψη του και τις δύο πλευρές, ωστόσο υποστηρίζουμε τη Γεωργία περισσότερο από οποιονδήποτε άλλον. Επομένως, ευελπιστώ ότι αυτή η πολιτική, όπως δήλωσαν ορισμένοι, θα τύχει πραγματικά της στήριξής σας. Πρόκειται για μια πολιτική με την οποία προσπαθούμε να τους βοηθήσουμε όσο περισσότερο μπορούμε, αλλά επίσης θέλουμε να διαπιστώσουμε ότι υπάρχει η σωστή συμπεριφορά εκ μέρους της Γεωργίας.
<SPEAKER ID="290" NAME="Πρόεδρος">
" συζήτηση έληξε.
<P>
(" συνεδρίαση διακόπτεται στις 19.55 και συνεχίζεται στις 21.00)

<CHAPTER ID="017">
Αιτιολογήσεις ψήφων
<P>
Γραπτές αιτιολογήσεις ψήφων
<SPEAKER ID="998" NAME="Nicodim Bulzesc  " LANGUAGE="RO">
Ψήφισα υπέρ του ψηφίσματος του Ευρωπαϊκού Κοινοβουλίου για το ρόλο της Ευρωπαϊκής Ένωσης στη Μέση Ανατολή, καθώς συμφωνώ ότι πρέπει να υποστηρίξουμε τα σχέδια ανοικοδόμησης για τη Λωρίδα της Γάζας.
<P>
Το ψήφισμα αυτό σκοπεύει στην άμεση και χωρίς περιορισμούς παροχή ανθρωπιστικής βοήθειας, ένα μέτρο το οποίο αποτελεί ηθική υποχρέωση. " βοήθεια αυτή πρέπει να παρασχθεί χωρίς καμία προϋπόθεση ή περιορισμό. Ζητείται από τις ισραηλινές αρχές να επιτρέψουν την επαρκή, συνεχή ροή ανθρωπιστικής βοήθειας, που θα συμπεριλαμβάνει όλα τα απαραίτητα υλικά ώστε να μπορέσουν οι φορείς των "νωμένων Εθνών, όπως η Υπηρεσία Αρωγής και Έργων των "νωμένων Εθνών, και οι διεθνείς οργανισμοί να εκτελούν τις εργασίες τους και να φροντίζουν τις ανάγκες του πληθυσμού.
<SPEAKER ID="997" NAME="Kωvσταντίνος Δρούτσας  " LANGUAGE="EL">
H ΕΕ με το ψήφισμα του ΕΚ για ανθρωπιστική βοήθεια στη Γάζα, διαποτισμένο από τη λογική των ίσων αποστάσεων ανάμεσα στους Ισραηλινούς που σφάζουν και τους Παλαιστίνιους που αντιστέκονται, προσπαθεί να συγκαλύψει τις τεράστιες ευθύνες της για τη σφαγή του παλαιστινιακού λαού από την δολοφονική ισραηλινή εισβολή στη Λωρίδα της Γάζας που προκάλεσε πάνω από 1300 νεκρούς, στη πλειοψηφία τους παιδιά, γυναίκες και ηλικιωμένοι, και περισσότερους από 5.000 τραυματίες. " ολοκληρωτική καταστροφή χιλιάδων κατοικιών και κάθε κοινωνικής υποδομής σε συνδυασμό με τον παντελή οικονομικό αποκλεισμό που επιβάλλει το Ισραήλ έχει σαν αποτέλεσμα ο παλαιστινιακός πληθυσμός να ζει κάτω από δραματικές και απάνθρωπες συνθήκες.
<P>
" αποφυγή οποιασδήποτε αναφοράς και καταδίκης στο Ισραήλ και στις αιτίες του δράματος του παλαιστινιακού λαού επιβεβαιώνει για άλλη μια φορά τη στήριξη της ΕΕ στην εγκληματική δράση του Ισραήλ, και την προσπάθεια της να αναβαθμίσει το ρόλο της στους οξυμένους ενδοιμπεριαλιστικούς ανταγωνισμούς στη περιοχή της Μ. Ανατολής.
<P>
Αυτό που πάνω από όλα έχει ανάγκη ο ηρωικός Παλαιστινιακός λαός δεν είναι η φιλανθρωπία των ιμπεριαλιστών, αλλά την ίδρυση ανεξάρτητου και κυρίαρχου Παλαιστινιακού κράτους, με πρωτεύουσα την Aνατολική Ιερουσαλήμ, σύμφωνα με τις αποφάσεις του OHΕ στα εδάφη του 1967 και την αμέριστη αλληλεγγύη των λαών στον αγώνα του.
<SPEAKER ID="062" NAME="Hélène Goudin και Nils Lundgren  " AFFILIATION="IND/DEM">
γραπτώς. - (SV) " κατάσταση στη Λωρίδα της Γάζας είναι εξαιρετικά σοβαρή, καθώς η συνεχιζόμενη διαμάχη στερεί στους πολίτες την τροφή, τα φάρμακα και τα καύσιμα. " κατάσταση είναι τόσο σοβαρή που απαιτείται άμεση εξωτερική βοήθεια. Για το λόγο αυτό ψηφίσαμε υπέρ του ψηφίσματος.
<P>
Ωστόσο, έχουμε την αίσθηση ότι είναι εξαιρετικά λυπηρό - αν και, δυστυχώς, όχι ιδιαίτερα απροσδόκητο - το γεγονός ότι η Ευρωπαϊκή Ένωση χρησιμοποιεί για ακόμα μία φορά μία καταστροφή για να προωθήσει, αργά αλλά σταθερά, τη θέση της.
<SPEAKER ID="996" NAME="Pedro Guerreiro  " LANGUAGE="PT">
Έπειτα από περισσότερους από 18 μήνες ενός απάνθρωπου αποκλεισμού, οι 22 ημέρες της βάναυσης επιθετικότητας του Ισραήλ εναντίον του παλαιστινιακού λαού στη Λωρίδα της Γάζας είχαν ως αποτέλεσμα το θάνατο τουλάχιστον 1 324 ανθρώπων και των τραυματισμό περισσότερων από 5 000 , οι περισσότεροι εκ των οποίων ήταν παιδιά. Περισσότεροι από 100 000 άνθρωποι αναγκάστηκαν να αλλάξουν τόπο διαμονής και περισσότερα από 15 000 σπίτια καταστράφηκαν. Βασικές υποδομές και σημαντικές δημόσιες υπηρεσίες καταστράφηκαν ή υπέστησαν βλάβες, απειλώντας τη δυνατότητα κάλυψης των βασικότερων αναγκών του παλαιστινιακού λαού.
<P>
Αντιμέτωπο με αυτό το απεχθές έγκλημα, το Ευρωπαϊκό Κοινοβούλιο δεν έχει λόγια να καταδικάσει το Ισραήλ.
<P>
Δεν υπάρχει αμφιβολία ότι ο παλαιστινιακός λαός χρειάζεται επειγόντως βοήθεια. Δεν υπάρχει αμφιβολία ότι πρέπει να αναγνωρίσουμε τον πόνο του παλαιστινιακού λαού. Ωστόσο, είναι επίσης σημαντικό να αποκηρύξουμε τους επιτιθέμενους και να τους καταλογίσουμε ευθύνες. Το ψήφισμα, αντιθέτως, επιμένει στη συγκάλυψη της ενοχής των Ισραηλινών για την επιθετικότητα τους ενάντια στη Λωρίδα της Γάζας, κρύβοντας την πίσω από τη λέξη "διαμάχη". " επιθετικότητα αυτή είναι μέρος της στρατηγικής που έχει στόχο να προσπεράσει τη νόμιμη αντίσταση του παλαιστινιακού λαού έναντι της κατοχής και να υπονομεύσει τις συνθήκες που απαιτούνται για τη δημιουργία ενός παλαιστινιακού κράτους.
<P>
" Ευρωπαϊκή Ένωση, που πάντα πολύ γρήγορα επικαλείται τα ανθρώπινα δικαιώματα, τα "ξεχνά" όσον αφορά το Ισραήλ, το οποίο, για περισσότερα από 40 χρόνια, εποικίζει τα παλαιστινιακά εδάφη της Δυτικής Όχθης, της Λωρίδας της Γάζας και της Ανατολικής Ιερουσαλήμ.
<SPEAKER ID="063" NAME="Flaviu Călin Rus" AFFILIATION="PPE-DE">
γραπτώς. - (RO) Ψήφισα υπέρ του ψηφίσματος του Ευρωπαϊκού Κοινοβουλίου που συνεδρίασε στις 18 Φεβρουαρίου 2009 με θέμα την παροχή ανθρωπιστικής βοήθειας στη Λωρίδα της Γάζας, καθώς ο άμαχος πληθυσμός έχει μεγάλη ανάγκη βοήθειας εξαιτίας της κατάστασης που έχει προκύψει στην περιοχή αυτή.
<P>
Πιστεύω ότι πρέπει να αξιολογηθούν οι ανάγκες του πληθυσμού στη Λωρίδα της Γάζας και να ξεκινήσει ο σχεδιασμός για την ανοικοδόμηση της περιοχής.

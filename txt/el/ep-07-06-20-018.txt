<CHAPTER ID="018">
Πορεία των διαπραγματεύσεων για την απόφαση πλαίσιο όσον αφορά την καταπολέμηση του ρατσισμού και της ξενοφοβίας (συζήτηση) 
<SPEAKER ID="377" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Martine Roure, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, που περιέχει πρόταση σύστασης του Ευρωπαϊκού Κοινοβουλίου προς το Συμβούλιο σχετικά με την πορεία των διαπραγματεύσεων για την απόφαση πλαίσιο όσον αφορά την καταπολέμηση του ρατσισμού και της ξενοφοβίας.
<SPEAKER ID="378" NAME="Martine Roure " AFFILIATION="PSE">
εισηγήτρια. - (FR) Κύριε Πρόεδρε, η Ευρωπαϊκή Ένωση βασίζεται σε ανθρωπιστικές αξίες, ανοχής, πολυπολιτισμικότητας και προστασίας των θεμελιωδών δικαιωμάτων. Μοιραζόμαστε ισχυρές αξίες που πρέπει να προστατεύονται. " καταπολέμηση του ρατσισμού και της ξενοφοβίας είναι μία από τις προτεραιότητές μας, όμως οφείλουμε να έχουμε κατά νου το άρθρο 10 του Χάρτη Θεμελιωδών Δικαιωμάτων, που είναι αφιερωμένο στην ελευθερία της σκέψης, της συνείδησης και της θρησκείας ενώ σέβεται το απαράγραπτο δικαίωμα της ελευθερίας της έκφρασης, σύμφωνα με το άρθρο 11 αυτού του ίδιου Χάρτη.
<P>
" Επιτροπή παρουσίασε πρόταση απόφασης πλαισίου για τον ρατσισμό και την ξενοφοβία τον Νοέμβριο του 2001, προκειμένου να ευθυγραμμίσει τις νομοθετικές διατάξεις των κρατών μελών που αφορούν τα ρατσιστικά και ξενοφοβικά αδικήματα και να καταπολεμήσει αποτελεσματικότερα τον ρατσισμό και την ξενοφοβία στην Ευρώπη. Έως τώρα, και παρά μια αρχική γνωμοδότηση που εξέδωσε το Ευρωπαϊκό Κοινοβούλιο τον Ιούλιο του 2002, αυτή η απόφαση πλαίσιο έχει τελματώσει. Παρά τις προσπάθειες αρκετών Προεδριών του Συμβουλίου, τα κράτη μέλη δεν έχουν ακόμη κατορθώσει να καταλήξουν σε συμφωνία σχετικά με τον ορισμό της αξιόποινης συμπεριφοράς και το επίπεδο των αντίστοιχων ποινών που θα επιβάλλονται. Κατά συνέπεια, είναι απολύτως ουσιώδες να έχουμε ένα ευρωπαϊκό μέσο που θα καθιστά δυνατή την καταπολέμηση του ρατσισμού και της ξενοφοβίας.
<P>
Πρόσφατες στατιστικές δείχνουν ότι ο ρατσισμός και η έλλειψη ανοχής σημειώνουν αύξηση. " ανάπτυξη των ακροδεξιών κομμάτων στην Ευρώπη και, δυστυχώς, εντός του ίδιου μας του Κοινοβουλίου, μας υποχρεώνει να καταδικάζουμε σθεναρά οιαδήποτε ομιλία που προτρέπει στο μίσος. Αυτή η απόφαση πλαίσιο μας υποχρεώνει, ωστόσο, να βρούμε μια δίκαιη ισορροπία μεταξύ της ελευθερίας της έκφρασης και των κυρώσεων για προσβλητική συμπεριφορά. " ελευθερία της ειρωνείας και της επίκρισης ορισμένων υπερβολών, είτε αυτές είναι πολιτικές είτε θρησκευτικές, είναι απαραίτητη σε όλες τις δημοκρατίες.
<P>
Το Ευρωπαϊκό Συμβούλιο κατέληξε τελικά σε συμφωνία σχετικά με αυτό το θέμα και είμαστε ευτυχείς γι' αυτό. Όντως, η Ευρωπαϊκή Ένωση πρέπει να διαδώσει ένα ισχυρό πολιτικό μήνυμα για την καταπολέμηση δημοσίων εκφράσεων ρατσισμού ή μίσους. Δεν μπορούμε να επιτρέψουμε στον εαυτό μας να αποτύχει ξανά σχετικά με ένα κείμενο που έχει αξία συμβόλου για την Ευρωπαϊκή Ένωση. Θέλω να ευχαριστήσω τη γερμανική Προεδρία γι' αυτό το ισχυρό μήνυμα, το οποίο επιβεβαιώνει ότι η Ευρώπη δεν είναι απλά μια μεγάλη αγορά, αλλά εργάζεται για την υπεράσπιση των θεμελιωδών δικαιωμάτων όλων των ευρωπαίων πολιτών. Αυτός ο νέος συμβιβασμός είναι καρπός μακρών και δύσκολων διαπραγματεύσεων και γνωρίζουμε ότι, αναπόφευκτα, έχει αδυναμίες.
<P>
Παρά ταύτα, θέλω αυτός ο πολιτικός συμβιβασμός να αποτελέσει το ελάχιστο επίπεδο εναρμόνισης που θα επιτρέψει στα κράτη μέλη να προχωρήσουν περισσότερο στο μέλλον, και είμαι ιδιαίτερα ευτυχής με την προσθήκη ρήτρας επανεξέτασης η οποία θα καθιστά δυνατή την επίτευξη υψηλότερου επιπέδου εναρμόνισης τα προσεχή χρόνια. Τούτου λεχθέντος, προκειμένου να υπάρχει αντιστάθμιση αυτών των αδυναμιών, ζητώ από την Επιτροπή να παρουσιάσει εκ παραλλήλου πρόταση οδηγίας για την καταπολέμηση πάσης μορφής διακρίσεων που αναφέρονται στο άρθρο 13 της Συνθήκης, προκειμένου να ενισχυθεί η ευρωπαϊκή νομοθεσία στον τομέα αυτό. Γνωρίζω, πράγματι, ότι ο κ. Špidla εργάζεται προς αυτή την κατεύθυνση, νομίζω. Ελπίζω ότι σύντομα θα έχουμε πρόταση οδηγίας.
<P>
Τελικά, αυτή η πολιτική συμφωνία για την απόφαση πλαίσιο έχει επιφέρει σημαντικές αλλαγές στο κείμενο σε σύγκριση με την πρώτη πρόταση της Επιτροπής επί της οποίας το Κοινοβούλιο εξέδωσε τη γνωμοδότησή του. Κατά συνέπεια, θα πρέπει να ζητηθεί εκ νέου η γνώμη του Κοινοβουλίου τις επόμενες εβδομάδες. Θα εκδώσουμε τη γνωμοδότησή μας ταχέως, μπορείτε να είστε βέβαιοι γι' αυτό, επειδή εργαστήκαμε όλοι σκληρά επί αρκετούς μήνες. Είμαστε πανέτοιμοι.
<P>
Το μέσο αυτό μας είναι απολύτως απαραίτητο για να ζήσουμε σε έναν κόσμο ειρήνης, στον οποίο ο καθένας θα είναι σεβαστός με τις διαφορές του, τις πεποιθήσεις του και τον τρόπο ζωής του. Το μέσο αυτό είναι ουσιώδες αν πρόκειται να θέσουμε τέλος στο μίσος και τον ρατσισμό σε μια ενωμένη και αδελφική Ευρώπη.
<SPEAKER ID="379" NAME="Franco Frattini">
Αντιπρόεδρος της Επιτροπής. (IT) Κύριε Πρόεδρε, κυρίες και κύριοι, θέλω να ευχαριστήσω την κ. Roure για την παρέμβαση και για την έκθεσή της. " πολιτική συμφωνία που επετεύχθη στο Συμβούλιο του Απριλίου μετά από πέντε έτη διαπραγματεύσεων, ήταν ασφαλώς ιδιαίτερα σημαντική.
<P>
Πράγματι, η συμφωνία αυτή, μολονότι σε μια λιγότερο φιλόδοξη εκδοχή της απόφασης πλαισίου σε σχέση με την αρχική πρόταση της Επιτροπής, εξασφαλίζει ότι, από τη στιγμή που η απόφαση πλαίσιο θα τεθεί εν ισχύι και θα μεταφερθεί στη νομοθεσία κάθε κράτους μέλους, δεν θα υπάρχει πλέον κανένα ασφαλές καταφύγιο στην Ευρώπη για όσους υποκινούν το φυλετικό μίσος, τον ρατσισμό και την ξενοφοβία. Αυτό είναι μια πολιτική επιτυχία.
<P>
Αντιλαμβάνομαι ότι το κείμενο της απόφασης πλαισίου περιέχει ορισμένες ποινικές διατάξεις που θα μπορούσαν είναι πολύ αυστηρότερες. Προσωπικά θα επιθυμούσα αυστηρότερους κανόνες. Ωστόσο, όπως ανέφερε προ ολίγου η εισηγήτρια, αναγκασθήκαμε να αποδεχθούμε έναν συμβιβασμό, καθώς, μιας και επρόκειτο για απόφαση πλαίσιο, η αρχή της ομοφωνίας μας επέβαλε τον περιορισμό των φιλοδοξιών μας.
<P>
Παρόλα αυτά, για πρώτη φορά διαθέτουμε έναν κοινό κανόνα που προβλέπει την επιβολή ποινικών κυρώσεων σε όλα τα κράτη μέλη για συμπεριφορές που υποκινούν το μίσος και τις διακρίσεις με βάση τη φυλή, το χρώμα του δέρματος και τη θρησκεία. Αναλογισθείτε πόσο σημαντικό είναι να τιμωρούνται συμπεριφορές που υποκινούν το αντισημιτικό ή το ισλαμοφοβικό μίσος, σε μια περίοδο κατά την οποία συζητάμε για ενσωμάτωση μεταναστών από τρίτες χώρες στις κοινότητές μας.
<P>
Ένα καίριο ζήτημα ήταν ασφαλώς η εξεύρεση ισορροπίας ανάμεσα στον σεβασμό της ελευθερίας της έκφρασης και στις ποινικές κυρώσεις για συμπεριφορές που δεν αποτελούν ελεύθερη έκφραση της σκέψης, αλλά πραγματική υποκίνηση σε βίαιες πράξεις, και ως τέτοιες πρέπει να τιμωρούνται. Εργασθήκαμε πολύ για αυτό το ζήτημα και πιστεύω ότι το τελικό αποτέλεσμα είναι ικανοποιητικό.
<P>
Με το μέτρο αυτό δεν θέλουμε να ποινικοποιήσουμε τις ιδέες, αλλά συμπεριφορές που προτρέπουν άλλους ανθρώπους να διαπράξουν εγκληματικές πράξεις, να βιαιοπραγήσουν, να τραυματίσουν, να δολοφονήσουν και να προβούν σε πραγματικές πράξεις βίας. " ελευθερία της σκέψης δεν έχει καμία σχέση με όλα αυτά. Δεν τιμωρούμε τις ιδέες, αλλά όσους, βάσει μιας λανθασμένης αλλά νόμιμης ιδέας, υπερβαίνουν τα όρια των ιδεών και υιοθετούν συμπεριφορές που υποκινούν άλλους να βιαιοπραγήσουν και να διαπράξουν εγκληματικές ενέργειες. Αυτό είναι το όριο ανάμεσα στην ελευθερία της έκφρασης της σκέψης, η οποία πρέπει να προστατεύεται, και στην υποκίνηση της βίας.
<P>
Να γιατί πιστεύω ότι η απόφαση αυτή είναι σημαντική. Για τον λόγο αυτόν θεσπίσαμε την αρχή -η οποία επισημαίνεται και στην έκθεση της κ. Roure- βάσει της οποίας τα ρατσιστικά κίνητρα αποτελούν επιβαρυντικό στοιχείο για όλα τα αδικήματα. Εάν ένα κοινό αδίκημα σωματικής βίας διαπράττεται για ρατσιστικούς λόγους, πρέπει να τιμωρείται αυστηρότερα, καθώς η προτροπή, αλλά και τα ρατσιστικά κίνητρα, καθιστούν το συγκεκριμένο αδίκημα πιο σοβαρό από την καθαυτή ενέργεια.
<P>
Πρόκειται για μια σημαντική αρχή και το γεγονός ότι και τα 27 κράτη μέλη την αποδέχθηκαν ομόφωνα πιστεύω πως ενισχύει την Ευρωπαϊκή Ένωση στην προστασία της θεμελιώδους αυτής αξίας που θεσπίζει ο Χάρτης Θεμελιωδών Δικαιωμάτων.
<SPEAKER ID="380" NAME="Patrick Gaubert">
εξ ονόματος της Ομάδας PPE-DE. - (FR) Κύριε Πρόεδρε, κύριε Επίτροπε, κυρίες και κύριοι, πρώτα απ' όλα επιθυμώ να ζητήσω συγγνώμη εκ μέρους της κ. Esteves, σκιώδη εισηγήτρια για την Ομάδα μου, η οποία δυστυχώς δεν θα μπορέσει να συμμετάσχει στη συζήτηση.
<P>
Ευχαριστώ την κ. Roure για το έργο της, την προσήλωση της και την επιμονή της επειδή, ναι, επιμονή χρειαζόταν για να συνεχίσει να ζητά από το Συμβούλιο να καταλήξει σε μια εξαιρετικά αναγκαία συμφωνία. Περισσότερα από πέντε χρόνια διαπραγμάτευσης για να καταλήξουμε σε πρόταση απόφασης πλαισίου για τον ρατσισμό και την ξενοφοβία: είναι όντως λογικό να έχουμε καθυστερήσει για τόσο μεγάλο χρονικό διάστημα μέτρα τα οποία είναι τόσο θεμελιώδη για τη ζωή των συμπολιτών μας;
<P>
Θα ήθελα επίσης να ευχαριστήσω θερμά τη γερμανική Προεδρία για το ότι πέτυχε να ξεπεράσει το αδιέξοδο σχετικά με το κείμενο αυτό. " Ευρωπαϊκή Ένωση έχει θεμελιωθεί πάνω σε κοινότητες με αξίες, παγκόσμιες αξίες ανθρώπινης αξιοπρέπειας, ελευθερίας, ισότητας και αλληλεγγύης. Με το να ενωθούμε, αποφασίσαμε όλοι να συμμεριζόμαστε αυτές τις αξίες.
<P>
Κυρίες και κύριοι, οι δηλώσεις καλών προθέσεων δεν έχουν μεγάλη χρησιμότητα αν δεν ακολουθούνται από ισχυρές δράσεις Αυτός είναι ο λόγος για τον οποίο είναι απαραίτητο να δράσουμε, να δράσουμε πρακτικά, έτσι ώστε η έλλειψη ανοχής, σε όλες τις μορφές της, να μην δηλητηριάζει άλλο την ήπειρό μας. " εναρμόνιση της νομοθεσίας των κρατών μελών σε σχέση με τα αδικήματα ρατσιστικού χαρακτήρα ήταν ζωτικής σημασίας. Εφεξής, έκαστο κράτος μέλος θα καθιστά αδίκημα που θα τιμωρείται με φυλάκιση τη δημόσια δικαιολόγηση, άρνηση ή ωμό εκχυδαϊσμό εγκλημάτων γενοκτονίας, εγκλημάτων κατά της ανθρωπότητας και εγκλημάτων πολέμου, και είμαι ικανοποιημένος με αυτό.
<P>
Παρά ταύτα, δεν θα σας κρύψω ότι η ικανοποίησή μου δεν είναι απόλυτη: ναι, η έγκριση αυτού του κειμένου στέλνει ένα ισχυρό μήνυμα, ειδικά σε αυτό το Ευρωπαϊκό Έτος Ίσων Ευκαιριών για Όλους, όμως φοβάμαι ότι η προστιθέμενη αξία του ενδέχεται να είναι ελάχιστη. Πράγματι, προβλέπονται εξαιρέσεις και η ευελιξία είναι δεκτή. Κατά συνέπεια, η συμπεριφορά θα ποινικοποιείται μόνον αν αυτή θα μπορούσε να προτρέψει σε βία ή μίσος έναντι ομάδας ανθρώπων. Πώς, λοιπόν, είναι ανεκτό ένας αναθεωρητής της ιστορίας να είναι σε θέση να εκφράζει τις απόψεις του σε ορισμένες ευρωπαϊκές χώρες στο όνομα της ελευθερίας της έκφρασης; " ελευθερία της έκφρασης σταματά όταν καταπατούνται τα δικαιώματα των άλλων. Κατανοώ απολύτως ότι υπάρχουν διαφορετικές πολιτισμικές και νομικές παραδόσεις στα κράτη μέλη μας, όμως η καταπολέμηση του ρατσισμού δεν πρέπει να είναι αντικείμενο οιουδήποτε συμβιβασμού. Το να ανεχόμαστε ορισμένες εκφράσεις μίσους, στην πραγματικότητα, είναι σαν να τις αποδεχόμαστε.
<P>
Κυρίες και κύριοι, ως εκλεγμένοι αντιπρόσωποι, θα πρέπει να είμαστε σαφείς και να καταδικάζουμε σθεναρά αυτές τις πράξεις βίας. Πρέπει να παραμένουμε σε εγρήγορση επειδή ο αγώνας μας για την υπεράσπιση των ανθρωπίνων δικαιωμάτων και για τον σεβασμό του Χάρτη Θεμελιωδών Δικαιωμάτων έχει πολύ δρόμο ακόμη. Σας ζητώ, αύριο, να ψηφίσετε μαζικά υπέρ αυτού του κειμένου. " μάχη αυτή είναι δική μας. Είναι τιμή για τις ευρωπαϊκές δημοκρατίες μας και τιμή για το Κοινοβούλιό μας.
<SPEAKER ID="381" NAME="Emine Bozkurt">
εξ ονόματος της Ομάδας PSE. - (NL) Κύριε Πρόεδρε, δεν είμαι μόνον ευγνώμων προς την κ. Roure για την έκθεσή της, η τελευταία έχει και την αμέριστη υποστήριξή μου. Ο ρατσισμός είναι ένα πρόβλημα που επιμένει και αναπτύσσεται στις ευρωπαϊκές κοινωνίες. Αυτός είναι ο λόγος για τον οποίο χρειάζονται περισσότερα και καλύτερα μέσα για την αντιμετώπισή του, και σε ευρωπαϊκό επίπεδο, αν τούτο αποδειχθεί αναγκαίο. Καθώς ο ρατσισμός δεν γνωρίζει σύνορα, τότε ούτε και τα μέτρα για την αντιμετώπισή του πρέπει να γνωρίζουν σύνορα.
<P>
Το περασμένο έτος, η δική μου πρόταση ψηφίσματος για τον ρατσισμό στο ποδόσφαιρο έτυχε συντριπτικής υποστήριξης στο Σώμα, και ελπίζω ότι το ίδιο θα συμβεί αύριο και στην περίπτωση της έκθεσης της κ. Roure.
<P>
Στο ψήφισμα για το ποδόσφαιρο ζητούσαμε σκληρότερη προσέγγιση, όμως, μια ευρωπαϊκή στάση έναντι του ρατσισμού δεν θα πρέπει να περιορίζεται μόνο στο ποδόσφαιρο. " Ευρώπη πρέπει να προάγει τη διασφάλιση της ίσης μεταχείρισης για όλους τους πολίτες. Αυτός είναι ο λόγος για τον οποίο είναι απαραίτητη η κατάλληλη παιδεία, όπως άλλωστε και η ενεργή δέσμευση της Ευρώπης υπέρ της κοινωνικής ένταξης σε μια προσπάθεια να απομονώσει αυτούς οι οποίοι υποστηρίζουν τον ρατσισμό και την ξενοφοβία και να αγωνιστεί προς την κατεύθυνση μιας ανεκτικής και ποικιλόμορφης κοινωνίας.
<P>
Χαίρομαι για το γεγονός ότι τα εγκλήματα μίσους επισημαίνονται ιδιαίτερα στην έκθεση της κ. Roure. Υποστηρίζω επίσης την έκκληση να μην θεσπιστεί ιεραρχία μεταξύ των διαφόρων λόγων από τους οποίους απορρέουν οι διακρίσεις. Όλες οι μορφές διακρίσεων, περιλαμβανομένης κατά συνέπεια και της ισλαμοφοβίας, θα πρέπει να αντιμετωπίζονται εξίσου αυστηρά.
<P>
" έκθεση αναφέρει 9 εκατομμύρια θύματα ρατσισμού και ξενοφοβίας. Αυτά τα στοιχεία είναι προφανώς ακριβή, αλλά, κατά την άποψή μου, 494 εκατομμύρια πολίτες είναι θύματα ρατσισμού, επειδή αν ο ρατσισμός μένει ατιμώρητος, τότε αυτή η ατιμωρησία θα έχει επιζήμιες συνέπειες στην κοινωνία μας συνολικά. " Ευρώπη είναι εδώ για όλους μας, και θα πρέπει, πάνω απ' όλα, έτσι να τη διατηρήσουμε.
<SPEAKER ID="382" NAME="Sophia in 't Veld">
εξ ονόματος της Ομάδας ALDE. - (EN) Κύριε Πρόεδρε, καταρχάς θέλω να συγχαρώ τη Martine Roure, η οποία για μια ακόμη φορά επιτέλεσε εξαίρετο έργο. Θέλω επίσης να συγχαρώ τη γερμανική Προεδρία η οποία εξασφάλισε την επιτυχία αυτής της συμφωνίας, όμως και πάλι σημειώνω με βαθύτατη θλίψη την απουσία του Συμβουλίου από αυτή τη σημαντική συζήτηση.
<P>
Εντούτοις, είμαι πολύ ευτυχής που εγκρίθηκε επιτέλους αυτό το νομοθετικό μέσο. Αναμενόταν εδώ και πολύ καιρό και η έγκρισή του είναι πολύ ευπρόσδεκτη, όμως τώρα οι περαιτέρω εξελίξεις εξαρτώνται σε μεγάλο βαθμό από το εάν και πώς θα τεθεί σε εφαρμογή, καθόσον ένα νομικό μέσο το οποίο καθιστά τα εγκλήματα μίσους ποινικό αδίκημα δεν είναι παρά η έσχατη λύση. Ο ρατσισμός δεν πρόκειται να εξαλειφθεί από ένα νομικό μέσο. Μόνο οι στάσεις και οι νοοτροπίες μας μπορούν να επιτύχουν αυτόν τον στόχο, και γι' αυτό χρειαζόμαστε πολύ περισσότερα από αυτή την απόφαση πλαίσιο.
<P>
Πρέπει να προωθήσουμε την ισότητα, τον σεβασμό και την ανεκτικότητα, και αυτό δεν πρέπει να περιορίζεται στα λόγια μόνον. Όλοι φέρουμε μέρος της ευθύνης στην Ευρώπη. " νομοθεσία δεν αρκεί· πρέπει να καθοδηγούμε με το παράδειγμά μας. Συμφωνώ σε μεγάλο βαθμό με τον κ. Gaubert, ο οποίος αναφέρθηκε στις δημόσιες δηλώσεις ατόμων. Αυτό δεν ισχύει απλώς για τον μέσο πολίτη· ισχύει πολύ περισσότερο για προβεβλημένους πολιτικούς και θρησκευτικούς ηγέτες - με άλλα λόγια, για τους ηγέτες της κοινής γνώμης. Είναι, συνεπώς, λυπηρό το γεγονός ότι ακόμη και προβεβλημένες προσωπικότητες στην Ευρώπη προέβησαν προσφάτως σε δηλώσεις οι οποίες υποκινούν το μίσος και τη βία. Συμβάλλουν έτσι στην καλλιέργεια κλίματος μισαλλοδοξίας και μίσους. Αναφέρομαι, για παράδειγμα, στον Πρόεδρο ενός εκ των κρατών μελών, ο οποίος προέβη σε πολύ υποτιμητικά σχόλια για τους Ρόμα. Αυτό είναι απαράδεκτο και φρονώ ότι το Κοινοβούλιο τουλάχιστον πρέπει να καταδικάσει τέτοιες απαράδεκτες δηλώσεις.
<P>
Αναφέρομαι επίσης σε έναν βουλευτή του παρόντος Σώματος, τον κ. Giertych, ο οποίος δημοσίευσε ένα αντισημιτικό φυλλάδιο. Ευτυχώς, αντιδράσαμε πολύ έντονα σε αυτή την πράξη. Αναφέρομαι συγχρόνως στον κ. Wilders, ο οποίος προέρχεται από τη χώρα μου και ο οποίος προέβη στις πιο εξωφρενικές δηλώσεις σε μια συζήτηση εχθές, χωρίς κανείς να αντιδράσει. Αυτό είναι ένα ακόμη πρόβλημα: επιτρέπουμε σε αυτούς τους εξτρεμιστές να καθορίζουν την πολιτική ατζέντα. Ακόμη και τα καθιερωμένα κόμματα έχουν προσαρμόσει τη φρασεολογία τους σε αυτή των εξτρεμιστών. Πρέπει, λοιπόν, να προσέχουμε πάρα πολύ και τις δικές μας δηλώσεις και συμπεριφορές.
<P>
Τέλος, συμφωνώ σε μεγάλο βαθμό με την έκκληση να επεκταθεί το πεδίο εφαρμογής της νομοθεσίας έτσι ώστε να καλύπτει και άλλες ομάδες, καθόσον όλοι γνωρίζουμε ότι το μίσος και η βία κατά των ομοφυλοφίλων είναι εξαιρετικά διαδεδομένα στην Ευρώπη, ακόμη και στη χώρα μου, δυστυχώς, καθώς στρέφεται κατά των γυναικών. Ορισμένες φορές τείνουμε να το ξεχνούμε, όμως υπάρχουν πολλές δηλώσεις οι οποίες φαίνεται κατά κάποιον τρόπο να θεωρούν αποδεκτή τη βία εις βάρος των γυναικών. Το επόμενο βήμα θα ήταν να θεσπίσουμε ένα νομικό μέσο το οποίο θα καταδικάζει την προτροπή σε μίσος και βία κατά οιασδήποτε κοινωνικής ομάδας.
<SPEAKER ID="383" NAME="Jean Lambert">
εξ ονόματος της Ομάδας Verts/ALE. - (EN) Κύριε Πρόεδρε, θέλω να ευχαριστήσω την εισηγήτρια για το αμέριστο ενδιαφέρον που έχει επιδείξει κατά τον χειρισμό αυτού του θέματος, το οποίο εξακολουθεί να μας απασχολεί και το οποίο έπρεπε να είχε ήδη κατοχυρωθεί νομοθετικά. Όπως επεσήμαναν προηγούμενοι ομιλητές, θεωρούμε και εμείς σημαντική την ανάληψη δράσης.
<P>
Πέρυσι, διαπιστώσαμε αύξηση των εγκλημάτων μίσους κατά των Εβραίων και των μουσουλμάνων σε πολλές περιοχές της Ευρωπαϊκής Ένωσης, ή τουλάχιστον στις περιοχές εκείνες στις οποίες η καταγραφή των εγκλημάτων είναι αποτελεσματική. Όπως έχει ήδη αναφερθεί, διανύουμε το Ευρωπαϊκό Έτος Ίσων Ευκαιριών για Όλους και πολλοί από τους πολίτες, τους κατοίκους και τους επισκέπτες των χωρών μας εξακολουθούν να βρίσκονται αντιμέτωποι με διακρίσεις και εγκλήματα μίσους μόνο και μόνο για το χρώμα του δέρματός τους, για τις πεποιθήσεις τους ή επειδή έχουν διαπράξει το έγκλημα να είναι ξένοι. " διευθύντρια της οργάνωσης "Human Rights First" δήλωσε ότι "η στοχοποίηση ενός μέλους μιας συγκεκριμένης ομάδας απειλεί όλα τα μέλη της ίδιας ομάδας και προκαλεί ανυπολόγιστη βλάβη στην κοινωνία συνολικά".
<P>
" πολιτική μου ομάδα θεωρεί ότι αυτή η απόφαση πλαίσιο συμπληρώνει την υφιστάμενη νομοθεσία, όμως επιθυμούμε επίσης την πλήρη εφαρμογή της ισχύουσας νομοθεσίας. Στηρίζουμε το αίτημα να κληθεί το Κοινοβούλιο να γνωμοδοτήσει εκ νέου επί του θέματος, ενώ διατηρούμε ορισμένες επιφυλάξεις, ενόψει, λόγου χάρη, του γεγονότος ότι οι διατάξεις για την αμοιβαία συνδρομή μεταξύ των κρατών μελών έχουν διαγραφεί, πράγμα που ενδέχεται να δυσχεράνει την καταπολέμηση του διασυνοριακού ρατσισμού. Γνωρίζουμε ότι υπάρχει σημαντική διεθνής διασύνδεση, για παράδειγμα, μεταξύ ομάδων οι οποίες υποστηρίζουν απαράδεκτες αντιλήψεις περί φυλετικής ανωτερότητας.
<P>
Έχουμε συνυπογράψει τις εποικοδομητικές τροπολογίες σε αυτή την έκθεση. Άλλες τροπολογίες αποτελούν κατά τη γνώμη μας μέρος του προβλήματος, όμως προσβλέπουμε στην εποικοδομητική και δυναμική παρέμβαση του Συμβουλίου σε συνεργασία με το Κοινοβούλιο.
<SPEAKER ID="384" NAME="Giusto Catania">
εξ ονόματος της Ομάδας GUE/NGL. - (IT) Κύριε Πρόεδρε, κυρίες και κύριοι, θέλω να ευχαριστήσω την κ. Roure για το δύσκολο έργο που επιτέλεσε μαζί με το Συμβούλιο προκειμένου να θεσπισθεί αυτή η απόφαση πλαίσιο. Χρειάσθηκε πολύς καιρός, αλλά μπορούμε να πούμε ότι καταλήξαμε επιτέλους σε ένα σημαντικό αποτέλεσμα.
<P>
Οφείλουμε ασφαλώς να καταπολεμήσουμε τον ρατσισμό και την ξενοφοβία με νομικά μέσα, αλλά φρονώ πως πρέπει να αναλάβουμε προπαντός μια ευρεία πολιτιστική δράση. Πιστεύω ότι το Κοινοβούλιο αυτό διαθέτει επίσης τα μέσα για να ξεκινήσει μια αποτελεσματική εκστρατεία ενημέρωσης στα κράτη μέλη, προκειμένου η εν λόγω απόφαση πλαίσιο να λάβει τη μορφή μια μεγάλης πολιτιστικής αντιπαράθεσης ιδεών.
<P>
Πιστεύω πως είναι αναγκαίο να αγωνισθούμε κατά του ρατσισμού και της ξενοφοβίας, καθώς τα στοιχεία που παρέχει το Ευρωπαϊκό Παρατηρητήριο είναι ανησυχητικά. Πράγματι, καταγράφεται μια αύξηση των φαινομένων ρατσισμού και ξενοφοβίας και πιστεύω ότι οφείλουμε να δώσουμε μάχη εναντίον όλων όσοι επιχειρούν συχνά να υποκινήσουν το ρατσιστικό και θρησκευτικό μίσος. Αυτό επιχειρείται κυρίως χρησιμοποιώντας τα μέσα ενημέρωσης, τα οποία πολύ συχνά μεταφέρουν ιδιαίτερα επικίνδυνα μηνύματα για το κοινωνικό σύνολο.
<P>
Πιστεύω ότι η πρωτοβουλία που υιοθετήθηκε από το Συμβούλιο, αλλά προπαντός το έργο της κ. Roure στο Ευρωπαϊκό Κοινοβούλιο, πρέπει να αποτελέσουν ένα σημαντικό μέσον για τις πολιτικές προσπάθειες και για να δοθεί συνέχεια σε αυτό το έργο. Όπως είπε και ο Επίτροπος Frattini, είναι αναγκαίο να προσδιορισθούν τα όρια εντός των οποίων θα επιτυγχάνεται η ισορροπία ανάμεσα στην ελευθερία έκφρασης και στην καταπολέμηση του ρατσισμού και της ξενοφοβίας. Πιστεύω πως αυτό είναι σημαντικό και πως είναι αναγκαίο να εφαρμόσουμε ισχυρά πολιτικά μέτρα και μια σημαντική πολιτιστική πρωτοβουλία.
<SPEAKER ID="385" NAME="Laima Liucija Andrikien" AFFILIATION="PPE-DE">
(LT) Κύριε Πρόεδρε, κύριε Επίτροπε, κυρίες και κύριοι, στη Δήλωση του Βερολίνου που εγκρίθηκε στις 25 Μαρτίου του τρέχοντος έτους αναφέρεται ότι: "με την ευρωπαϊκή ολοκλήρωση αντλήσαμε τα διδάγματα από τις αιματηρές αντιπαραθέσεις του παρελθόντος και τη μαρτυρική μας ιστορία. Σήμερα ζούμε πια μαζί με τρόπο που ποτέ ως τώρα δεν ήταν δυνατός". Πιστεύω ότι η δήλωση αυτή ανταποκρίνεται στην πραγματικότητα, και απόδειξη αυτού είναι το έγγραφο που εξετάζουμε σήμερα.
<P>
Το βασικό ψήφισμα ορίζει ως εγκλήματα τα εξής: υποκίνηση του μίσους και της βίας, η δημόσια υπεράσπιση εγκλημάτων γενοκτονίας, εγκλημάτων κατά της ανθρωπότητας και εγκλημάτων πολέμου και άρνηση αναγνώρισης αυτών των εγκλημάτων ή ο κατάφωρος ευτελισμός αυτών των εγκλημάτων. Το ίδιο το βασικό ψήφισμα περιορίζεται σε εγκλήματα που διαπράττονται με βάση τη φυλή, το χρώμα του δέρματος, τη θρησκεία, την καταγωγή ή την εθνική ή εθνοτική καταγωγή. Ωστόσο, δεν ασχολείται με παρόμοια εγκλήματα που διαπράττονται για άλλους λόγους, όπως μίσος, βία κατά ορισμένων ανθρώπων λόγω των πολιτικών πεποιθήσεών τους ή του ότι ανήκουν σε ορισμένη κοινωνική ομάδα, ή της κοινωνικής κατάστασης ομάδων ατόμων επί παραδείγματι, τα εγκλήματα που διαπράττονται από ολοκληρωτικά καθεστώτα.
<P>
Πιστεύω ότι ήλθε η ώρα για ένα συμπληρωματικό έγγραφο το οποίο θα μπορούσε να ασχοληθεί με τα θέματα της υποκίνησης του μίσους και της βίας, τη δημόσια υπεράσπιση εγκλημάτων γενοκτονίας, εγκλημάτων κατά της ανθρωπότητας και εγκλημάτων πολέμου που στοχεύουν ομάδες ατόμων που καθορίζονται με κριτήρια άλλα από τη φυλή, το χρώμα του δέρματος, τη θρησκεία, την καταγωγή, ή την εθνική ή εθνοτική καταγωγή, τα οποία έχω ήδη αναφέρει. Ένα τέτοιο έγγραφο θα αντιμετώπιζε, επί παραδείγματι, την κοινωνική κατάσταση ή τις πολιτικές πεποιθήσεις, την άρνηση αναγνώρισης αυτών των εγκλημάτων ή τον ευτελισμό αυτών των εγκλημάτων. Σε αυτές τις περιπτώσεις θα μπορούσε να στοιχειοθετηθεί ποινική ευθύνη.
<P>
" πρωτοβουλία της Ευρωπαϊκής Επιτροπής να ενθαρρύνει τη δημόσια συζήτηση σε ευρωπαϊκό επίπεδο σχετικά με τα εγκλήματα γενοκτονίας, τα εγκλήματα κατά της ανθρωπότητας και τα εγκλήματα πολέμου που διαπράττονται από ολοκληρωτικά καθεστώτα και σχετικά με εκείνους οι οποίοι τα υποστηρίζουν, τα διαστρεβλώνουν σε μεγάλο βαθμό ή τα ελαχιστοποιούν, είναι ευπρόσδεκτη και άξια υποστήριξης. Με βάση αυτές τις συζητήσεις, μετά από δύο ή τρία χρόνια θα είναι δυνατόν να υποβληθεί μια άλλη πρόταση θεμελιώδους ψηφίσματος γι' αυτά τα εγκλήματα.
<SPEAKER ID="386" NAME="Justas Vincas Paleckis" AFFILIATION="PSE">
(LT) Κύριε Πρόεδρε, συγχαίρω την συντάκτρια της έκθεσης Martine Roure, για το σθένος της, ενώ ο πρόσθετος μεγαλόφωνος έπαινος ανήκει στη Γερμανία, η οποία έχει διακηρύξει ότι η έγκριση ψηφίσματος για την καταπολέμηση του ρατσισμού και της ξενοφοβίας θα αποτελούσε προτεραιότητα της Προεδρίας της.
<P>
" ιδέα της Ευρωπαϊκής Ένωσης βασίζεται στην ανοχή, την εμπιστοσύνη και την ειρηνική συνύπαρξη των εθνών. Δυστυχώς, τον τελευταίο καιρό ο αριθμός ρατσιστικών και ξενοφοβικών επιθέσεων δεν βαίνει μειούμενος· το αντίθετο, αγγίζει σχεδόν τα 10 εκατομμύρια ετησίως. Ρατσιστικά, ξενοφοβικά και αντισημιτικά στοιχεία χρησιμοποιούνται όχι μόνον από εξτρεμιστικά κόμματα ακόμη και τα φαινομενικά σταθερότερα και μαζικά κόμματα και οι ηγέτες τους δεν τα αποφεύγουν. Ακόμη και σε αυτή την Αίθουσα και σε ορισμένα εθνικά κοινοβούλια δεν είναι ασύνηθες να ακούσουμε ομιλίες διαποτισμένες από ακραίο εθνικισμό και ξενοφοβία.
<P>
Συμφωνώ με την εισηγήτρια ότι σε μια κουλτούρα που βασίζεται σε δικαιώματα και ελευθερίες, το ποινικό δίκαιο είναι το τελευταίο μέσο προσφυγής που θα χρησιμοποιηθεί και με την επιθυμία αυτό να γίνεται όσο ελάχιστα είναι δυνατόν. Ωστόσο, είναι αναπόφευκτο να χρησιμοποιηθεί η ποινική πολιτική για να ελεγχθεί αυστηρότερα ο χώρος αυτός. Στηρίζω πλήρως την άποψη του Επιτρόπου Frattini ότι η ρατσιστική αιτιολογία για ένα έγκλημα θα πρέπει να σημαίνει αυξημένη ποινή για το έγκλημα αυτό.
<P>
" παιδεία δεν είναι ήσσονος σημασίας προτεραιότητα, το ίδιο και ο διάλογος μεταξύ διαφορετικών θρησκειών και πολιτισμών, και μια μετρημένη και στοχαστική θεώρηση του παρελθόντος. Ακόμη και όταν οι άνθρωποι αισθάνονται ότι είναι οι πιο ανεκτικοί, αν αρχίσει η συζήτηση σχετικά με ποιανού η τραγωδία είναι μεγαλύτερη και ποιανού ο πόνος είναι ισχυρότερος, τότε μια τέτοια συζήτηση θα οδηγήσει στο ποδοπάτημα της ανοχής και στην εξαφάνιση της αμοιβαίας εμπιστοσύνης.
<P>
Για τις νέες χώρες της Ευρωπαϊκής Ένωσης το θέμα της αποκατάστασης της ιστορικής δικαιοσύνης είναι ιδιαίτερα ευαίσθητο. Ήλθε η στιγμή για μια απόπειρα συμφιλίωσης των συμπεριφορών των παλαιών κρατών μελών της ΕΕ με τις νέες χώρες σε σχέση με τις τραγωδίες και τα οδυνηρά γεγονότα του 20ού αιώνα. Αυτό είναι αναγκαίο να γίνει χωρίς ορισμένα μέρη να αισθάνονται το μονοπώλιο της ηθικότητας, πράγμα που τους δίνει τη δυνατότητα να επιβάλουν τη γνώμη τους στα άλλα έθνη. Ο σημαντικότερος στόχος δεν είναι να επιδεινώσουμε, αλλά να επουλώσουμε τις πληγές, να διδαχθούμε από την ιστορία και να φράξουμε τον δρόμο προς οιαδήποτε αναγέννηση του ρατσισμού και της ξενοφοβίας.
<SPEAKER ID="387" NAME="Sajjad Karim" AFFILIATION="ALDE">
(EN) Κύριε Πρόεδρε, είτε πρόκειται για την αύξηση της ισλαμοφοβίας είτε για την κατακόρυφη αύξηση των αντισημιτικών επιθέσεων, η μισαλλοδοξία στην Ευρώπη βρίσκεται σε άνοδο. Έχει ήδη καθυστερήσει πολύ και είναι σήμερα πιο αναγκαίο από κάθε άλλη φορά να παραμείνει η ΕΕ ακλόνητη στις αρχές της και να θεσπίσει νομοθεσία για την αντιμετώπιση αυτών των ανησυχητικών φαινομένων. Το υπό συζήτηση κείμενο δεν αποτελεί, από μόνο του, τη συγκεκριμένη δράση που απαιτείται για την αντιμετώπιση των μονίμων προβλημάτων του ρατσισμού και της ξενοφοβίας που εκδηλώνονται σήμερα στην Ευρώπη. Θα μπορούσε να καταστεί πιο ισχυρό μέσω της χρήσης της διεθνούς σύμβασης για την εξάλειψη κάθε μορφής φυλετικών διακρίσεων ως κριτηρίου αξιολόγησης.
<P>
Δεύτερον, αυτή η νομοθεσία πρέπει να επαναβεβαιώνει την αφοσίωση της Ευρώπης στις κεντρικές μας αξίες όσον αφορά τον σεβασμό της διαφορετικότητας και την καταδίκη των διακρίσεων, η οποία όμως δεν πρέπει να περιορίζεται στο άθροισμα των πολιτικών συμβιβασμών του κειμένου του Συμβουλίου. Στο τρέχον πολιτικό κλίμα, όπου η ενίσχυση των ακροδεξιών ακραίων στοιχείων σε όλη την Ευρώπη έχει φέρει τον ρατσισμό στο προσκήνιο, οι μετριοπαθείς πρέπει να χρησιμοποιήσουν αυτή τη νομοθεσία και τον διάλογο που θα αναπτυχθεί σχετικά με την εφαρμογή της προκειμένου να ανακτήσουν τον έλεγχο του διαλόγου σχετικά με την πολυμορφία. Πρέπει να αποκαταστήσουμε τις σχέσεις εμπιστοσύνης μεταξύ διαιρεμένων κοινωνιών και να διασφαλίσουμε ότι τα αισθήματα αποξένωσης θα αντικατασταθούν από το απολύτως αναγκαίο αίσθημα της ασφάλειας.
<SPEAKER ID="388" NAME="Carlos Coelho" AFFILIATION="PPE-DE">
(PT) Κύριε Πρόεδρε, κύριε Frattini, κυρίες και κύριοι, πρώτα, είμαι ευτυχής που θα πω ότι συμμερίζομαι τα λόγια του κ. Gaubert για την κ. Roure. Είναι ένα μέλος του ΕΚ με της οποίας το εξαίρετο έργο είμαστε εξοικειωμένοι, και ακόμη μια φορά απέδειξε, καθώς και την επιμονή της, όπως ο κ. Catania ορθώς μας το επεσήμανε.
<P>
Τα εγκλήματα ρατσιστικής φύσης εξακολουθούν να είναι ένα διαρκές και επίμονο πρόβλημα σε όλα τα κράτη μέλη. Το πρώτο βήμα πρέπει πάντοτε να είναι η πρόληψη. Είναι απαραίτητο να προσπαθούμε να προλαμβάνουμε τον ρατσισμό και την ξενοφοβία με μια εκπαιδευτική πολιτική σε όσο το δυνατόν πρωϊμότερο στάδιο και με πολιτικό και κοινωνικό λόγο που θα στοχεύει στην πρόληψη της διάδοσης του μίσους και της προαγωγής της ξενοφοβίας και του ρατσισμού.
<P>
Τα στοιχεία από το ευρωπαϊκό κέντρο παρακολούθησης του ρατσισμού και της ξενοφοβίας μας φέρουν αντιμέτωπους με αυτή την πραγματικότητα στην ΕΕ. Ενώ είναι σημαντικό να αναγνωρίσουμε, με νομικούς όρους, ότι τα κράτη μέλη έχουν θεσπίσει νομικές διατάξεις, είναι επίσης απαραίτητο να επισημάνουμε ότι υπάρχουν σημαντικές διαφορές μεταξύ αυτών των διατάξεων, και ότι πρέπει να λάβει χώρα μια εναρμόνισή τους. Αυτή η απόφαση πλαίσιο είναι κατά συνέπεια ευπρόσδεκτη στον βαθμό που περιλαμβάνει ένα ορισμένο επίπεδο εναρμόνισης του ποινικού δικαίου των κρατών μελών και βελτιωμένη αμοιβαία συνδρομή στην καταπολέμηση του ρατσισμού και της ξενοφοβίας.
<P>
Με αυτή την πρωτοβουλία, το Κοινοβούλιο παρουσίασε τις συστάσεις του και ενέρκινε τις θέσεις του για ένα θέμα στο οποίο ας μην ξεχνάμε υπήρξε συνεπέστερο απ' ό,τι το Συμβούλιο.
<SPEAKER ID="389" NAME="DanutBudreikait" AFFILIATION="ALDE">
(LT) Κύριε Πρόεδρε, κυρίες και κύριοι, ο ναζισμός και ο κομμουνισμός είναι δύο όχθες του ίδιου ποταμού. Ο ναζισμός έχει μελετηθεί αναλυτικά από ακαδημαϊκούς και πολιτικούς· είναι ευρέως γνωστός και έχει καταδικαστεί από τη διεθνή κοινότητα. " ίδια η Γερμανία έχει συμβάλλει σε αυτή τη διαδικασία, κατανοώντας και αναγνωρίζοντας τα ιστορικά λάθη της.
<P>
Λίγα όμως γνωρίζουμε για την άλλη όχθη των χειρότερων εγκλημάτων του παρελθόντος αιώνα τον κομμουνισμό. Ελάχιστα συζητείται· κατά συνέπεια, τα εγκλήματά του κατά της ανθρωπότητας δεν έχουν αναγνωριστεί σε παγκόσμια κλίμακα. Σχεδόν 20 εκατομμύρια άνθρωποι πέθαναν κατά τη διάρκεια της ναζιστικής περιόδου και του Ολοκαυτώματος· όμως θύματα του κομμουνισμού υπήρξαν 100 εκατομμύρια άνθρωποι διαφόρων εθνικοτήτων.
<P>
Υποστηρίζω το βασικό ψήφισμα του Συμβουλίου και τη δήλωση που εγκρίθηκε μαζί με το βασικό ψήφισμα, στην οποία το Συμβούλιο καταδικάζει τα εγκλήματα που διαπράχθηκαν από ολοκληρωτικά καθεστώτα.
<P>
Καλώ τα κράτη μέλη να συνεχίσουν το έργο της αποκάλυψης των εγκλημάτων που διαπράχθηκαν από κομμουνιστικά καθεστώτα, αξιολογώντας τα προσηκόντως και συμπληρώνοντας το βασικό ψήφισμα. Καλώ το Ευρωπαϊκό Κοινοβούλιο να αρχίσει συζητήσεις σχετικά με τα εγκλήματα του κομμουνισμού και να δώσει και αυτό τη δική του συμβολή αναγνωρίζοντας τον κομμουνισμό ως έγκλημα κατά της ανθρωπότητας.
<SPEAKER ID="390" NAME="Μάριος Ματσάκης" AFFILIATION="ALDE">
(EN) Κύριε Πρόεδρε, θέλω να συγχαρώ την εισηγήτρια, κ. Roure, για τη θαυμάσια έκθεσή της σχετικά με αυτό το σημαντικό αλλά, όπως φαίνεται, εξαιρετικά αμφιλεγόμενο θέμα. Είναι σημαντικό διότι εκτιμάται ότι εκατομμύρια άνθρωποι πέφτουν θύματα ρατσιστικών εγκλημάτων κάθε χρόνο. Είναι δε αμφιλεγόμενο διότι προϋποθέτει την εξισορρόπηση μεταξύ της ανάληψης αποτελεσματικής δράσης για την καταπολέμηση του ρατσισμού και της ξενοφοβίας, αφενός, και για τον σεβασμό της ελευθερίας έκφρασης, αφετέρου.
<P>
Άλλωστε, το θέμα είναι προφανώς τόσο αμφιλεγόμενο ώστε το υπό συζήτηση κείμενο να έχει αποτελέσει αντικείμενο πολυετών διαπραγματεύσεων. Βεβαίως, έτσι εγείρεται το ερώτημα αν ήταν απολύτως αναγκαίο να δαπανηθεί και να συνεχίσει να δαπανάται τόσος πολύς χρόνος προκειμένου να καταλήξουμε σε μια κατάλληλη λύση. Ας σκεφτούμε τα εκατομμύρια ανθρώπων που έχουν υποφέρει εξαιτίας αυτής της σημαντικής καθυστέρησης. Μήπως ο λόγος αυτής της εξαιρετικής καθυστέρησης είναι καθαρά τεχνικός, ή πρόκειται για εγκληματική αδιαφορία; Ή μήπως πρόκειται για μια υπόγεια προσπάθεια να μην προχωρήσει με ταχείς ρυθμούς αυτή η διαδικασία επειδή ορισμένες ισχυρές πολιτικές δυνάμεις δεν αντιμετωπίζουν ιδιαιτέρως θετικά τέτοια μέτρα, ενώ φλερτάρουν και οι ίδιες με τον ρατσισμό και την ξενοφοβία;
<P>
Ίσως ο κ. Επίτροπος να μπορεί να με διαβεβαιώσει ότι κάτι τέτοιο δεν ισχύει και ότι οι φόβοι μου είναι απολύτως αβάσιμοι.
<SPEAKER ID="391" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.
<P>
Γραπτές δηλώσεις (Άρθρο 142 του Κανονισμού)
<SPEAKER ID="392" NAME="David Martin " AFFILIATION="PSE">
γραπτώς. - (EN) Ανησυχώ ολοένα και περισσότερο για την άνοδο του ρατσισμού και της ξενοφοβίας σε όλη την ΕΕ, τόσο στα νέα όσο και στα παλαιότερα κράτη μέλη. Σε μια Ένωση η οποία έχει ως κεντρικό πυλώνα την ελεύθερη κυκλοφορία των προσώπων, το θέμα αυτό απαιτεί αναμφίβολα κοινοτική δράση. Μάλιστα, πρωτοβουλίες όπως το Ευρωπαϊκό Έτος Ίσων Ευκαιριών, το οποίο διανύουμε, έχουν αποφασιστικό ρόλο στη διάδοση βέλτιστων πρακτικών για την εξάλειψη των διακρίσεων. Οι προσπάθειες αυτές είναι σημαντικό να ενταθούν περαιτέρω, προκειμένου να αναχαιτιστεί η άνοδος της ισλαμοφοβίας, του αντισημιτισμού και των διακρίσεων εις βάρος άλλων μειονοτικών ομάδων, ιδίως από τα νέα κράτη μέλη. Το Ευρωπαϊκό Κοινοβούλιο, καθώς και όλα τα θεσμικά όργανα της Ευρωπαϊκής Ένωσης και τα κράτη μέλη, πρέπει να καταβάλουμε κάθε δυνατή προσπάθεια ώστε να απαλλάξουμε την Ευρώπη από τη μάστιγα του ρατσισμού και της ξενοφοβίας και να καταστήσουμε σαφές ότι τα φαινόμενα αυτά δεν πρόκειται να γίνουν ανεκτά.

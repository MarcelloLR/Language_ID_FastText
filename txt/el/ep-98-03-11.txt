<CHAPTER ID=1>
Έγκριση των συνοπτικών πρακτικών
<SPEAKER ID=1 NAME="Πρόεδρος">
Τα συνοπτικά πρακτικά της χθεσινής συνεδριάσεως έχουν διανεμηθεί.
<P>
Υπάρχουν παρατηρήσεις;

<SPEAKER ID=2 LANGUAGE="ES" NAME="Carnero Gonzαlez">
Κύριε Πρόεδρε, καλημέρα σας. Επιθυμώ να τονίσω τα εξής:
<P>
Όπως ασφαλώς γνωρίζουμε όλοι, σήμερα συμβαίνει ένα γεγονός το οποίο προκαλεί τη θλίψη και αποτελεί προσβολή για όλους τους δημοκράτες. Ο στρατηγός Augusto Pinochet, ο οποίος υπήρξε υπεύθυνος μίας από τις πλέον σκληρές δικτατορίες και για το θάνατο και εξαφάνιση χιλιάδων πολιτών της χώρας του και άλλων πολιτών ευρωπαϊκών χωρών, προτίθεται να αναλάβει καθήκοντα ως ισόβιος γερουσιαστής. Οι δημοκράτες της χώρας του διαμαρτύρονται έντονα για το θλιβερό αυτό γεγονός. Πιστεύω ότι το Κοινοβούλιό μας πρέπει και αυτό να διαμαρτυρηθεί εάν ληφθούν υπόψη όσα τονίζονταν στο ψήφισμα το οποίο εγκρίθηκε κατά την τελευταία περίοδο συνόδου, στο πρώτο μέρος, στο πλαίσιο της συζήτησης επί επικαίρων και επειγόντων θεμάτων: »Καταδικάζει την πρόθεση του στρατηγού Pinochet να δεχθεί το αξίωμα του ισοβίου γερουσιαστή.»
<P>
Κύριε Πρόεδρε, αυτό το οποίο ζητώ από το Σώμα είναι μία χειρονομία αξιοπρέπειας.
<P>
(Χειροκροτήματα)

<SPEAKER ID=3 NAME="Πρόεδρος">
Κύριε Carnero, τα χειροκροτήματα της Συνέλευσης επιβεβαιώνουν για άλλη μία φορά το ψήφισμά της, το οποίο επιπλέον αποτελεί ψήφισμα όλων των ανθρώπων που νοιάζονται για το δίκαιο. Πιστεύω ότι πλέον, χωρίς να χρειασθεί να προσφύγουμε στη ρητορική, μπορούμε να επικυρώσουμε το ψήφισμα αυτό.

<SPEAKER ID=4 LANGUAGE="ES" NAME="Gutiιrrez Dνaz">
Κύριε Πρόεδρε, στα συνοπτικά πρακτικά, στη σελίδα 26, στην ώρα των ερωτήσεων, αναφέρονται τα εξής: »Το Κοινοβούλιο εξετάζει μία σειρά ερωτήσεων προς την Επιτροπή», χωρίς να γίνεται λόγος ότι ο Προεδρεύων του Κοινοβουλίου, δεδομένου ότι η ώρα των ερωτήσεων άρχισε με καθυστέρηση 35 λεπτών σε σχέση με το χρόνο που δίδεται στην ημερήσια διάταξη, ζήτησε συγνώμη από τα μέλη της Συνέλευσης και επίσης από τους εκπροσώπους της Επιτροπής.
<P>
Επιθυμώ, κύριε Πρόεδρε, να καταγραφεί στα συνοπτικά πρακτικά ότι οι πρώτες λέξεις που εκφώνησε ο Προεδρεύων του Κοινοβουλίου ήταν η συγνώμη που ζήτησε από τα μέλη του Κοινοβουλίου και τους Επιτρόπους γι' αυτή την καθυστέρηση 35 λεπτών σε σχέση με όσα προέβλεπε η ημερήσια διάταξη.

<SPEAKER ID=5 NAME="Πρόεδρος">
Ευχαριστώ κύριε Gutiιrrez Dνaz, θα προστεθεί στα συνοπτικά πρακτικά το γεγονός ότι ζητήσατε συγνώμη.

<SPEAKER ID=6 LANGUAGE="DA" NAME="Sindal">
Κύριε Πρόεδρε, είναι η πρώτη φορά που εκμεταλλεύομαι αυτή την ευκαιρία για να επιστήσω την προσοχή όλων σε ένα πρόβλημα. Γνωρίζω πως ίσως δεν είναι ο κατάλληλος χώρος αλλά θα το κάνω παρ' όλα αυτά. Ακόμη μια φορά χθες χιλιάδες πουλιά ξεβράστηκαν στις δανικές ακτές εξαιτίας μιας πετρελαιοκηλίδας στη Βόρεια Θάλασσα. Γνωρίζω ότι μια οδηγία βρίσκεται στο στάδιο της προετοιμασίας. Γνωρίζω ότι είμαστε έτοιμοι να αναλάβουμε δράση σχετικά με αυτό το θέμα, πρέπει όμως να επισπεύσουμε τη διαδικασία. Απαιτείται δράση. Τρεις-τέσσερις φορές το χρόνο, οι δανικές ακτές γεμίζουν με πουλιά βουτηγμένα στο πετρέλαιο, διότι τα πλοία μας αποβάλλουν το πετρέλαιό τους στις θάλασσές μας. Αυτό δεν μπορεί να συνεχιστεί. Σας παρακαλώ να απευθύνετε αυτή την αναφορά στην Επιτροπή και το Συμβούλιο και να τους κάνετε να επισπεύσουν τη διαδικασία αυτή.
<P>
(Χειροκροτήματα)

<SPEAKER ID=7 NAME="Πρόεδρος">
Ευχαριστώ πολύ, κύριε Sindal.
<P>
(Το Σώμα εγκρίνει τα πρακτικά όπως τροποποιήθηκαν)

<SPEAKER ID=8 LANGUAGE="DE" NAME="Rόbig">
Κύριε Πρόεδρε, θα ήθελα να ανακοινώσω ότι καταθέσαμε περισσότερες από εκατό υπογραφές για τη διεξαγωγή συζήτησης κατεπείγοντος με θέμα την εγκληματικότητα, καθώς και ότι κατανοώ το γεγονός ότι η συζήτηση αυτή δεν πρόκειται να πραγματοποιηθεί αυτή την εβδομάδα. Σας ευχαριστώ, επίσης, για την επιστολή που απευθύνατε στις βελγικές αρχές, στην οποία προτείνετε να ενταθεί η παρουσία της αστυνομίας στην περιοχή όπου βρίσκεται το Κοινοβούλιο και να δημιουργηθεί ένα αστυνομικό τμήμα κοντά στα κτίρια των κοινοτικών οργάνων, το οποίο θα διαθέτει έναν αριθμό κλήσης για περιπτώσεις εκτάκτου ανάγκης. Θα ήθελα να τονίσω ότι το θέμα της ασφάλειας στις Βρυξέλλες δεν αφορά αποκλειστικά την Ομάδα ΕΛΚ. Οποιοσδήποτε από εμάς θα μπορούσε μία από τις επόμενες ημέρες να αντιμετωπίσει προσωπικά προβλήματα!

<SPEAKER ID=9 NAME="Πρόεδρος">
Επιθυμώ, κύριε Rόbig, να σας τονίσω αυτό το οποίο σας έχω ήδη πει δύο φορές στο παρελθόν με επιστολή: δεν είναι θέμα αριθμού υπογραφών, δεν πρόκειται για επίκαιρο και επείγον θέμα, γιατί δεν αφορά τα ανθρώπινα δικαιώματα εκτός της Ένωσης. Υπάρχουν θέματα ανθρωπίνων δικαιωμάτων στον κόσμο τα οποία είναι πολύ σοβαρά, και γι' αυτό προβλέπεται η συζήτηση των επειγόντων και επικαίρων θεμάτων. Δεν μπορούμε όμως να εκμεταλλευόμαστε αυτή τη συζήτηση για να ασχολούμαστε στην Ολομέλεια με τις δικές μας υποθέσεις. Για το λόγο αυτό, παρά το πλήθος των υπογραφών στα εν λόγω έγγραφα, είμαι υποχρεωμένος να μην τα δεχθώ.

<CHAPTER ID=2>
Βοήθεια προς τις υποψήφιες για ένταξη χώρες της Κεντρικής και Ανατολικής
Ευρώπης - Προενταξιακές εταιρικές σχέσεις με τις υποψήφιες χώρες
<SPEAKER ID=10 NAME="Πρόεδρος">
Η ημερήσια διάταξη προβλέπει την κοινή συζήτηση των ακόλουθων εκθέσεων εκθέσεων:
<P>
(A4-0081/98) του κ. Oostlander, εξ ονόματος της Επιτροπής Εξωτερικών Υποθέσεων, Ασφάλειας και Αμυντικής Πολιτικής, σχετικά με την πρόταση κανονισμού (ΕΚ, Ευρατόμ) του Συμβουλίου που αφορά τη βοήθεια προς τις υποψήφιες χώρες της Κεντρικής και Ανατολικής Ευρώπης που είναι υποψήφιες για προσχώρηση στην Ευρωπαϊκή Ένωση στο πλαίσιο προενταξιακής στρατηγικής·-(A4-0087/98) του κ. Oostlander, εξ ονόματος της Επιτροπής Εξωτερικών Υποθέσεων, Ασφάλειας και Αμυντικής Πολιτικής, σχετικά με το σχέδιο απόφασης του Συμβουλίου για τις προτάσεις που αφορούν τις αρχές, τις προτεραιότητες, τους ενδιάμεσους στόχους και τους όρους των προενταξιακών εταιρικών σχέσεων με τις υποψήφιες προς ένταξη χώρες.
<SPEAKER ID=11 NAME="Oostlander">
Κύριε Πρόεδρε, οι προτάσεις για τη διεύρυνση ενδιαφέρουν πολλούς μέσα κι έξω από το Κοινοβούλιο, και δικαιολογημένα. Οι συνάδελφοί μου κι εγώ βλέπουμε τη διεύρυνση σαν μια εξαιρετικά σπουδαία υπόθεση, σαν μια μεγάλη πρόκληση, θα έλεγα σχεδόν σαν την πραγματοποίηση ενός ονείρου, και θέλουμε η όλη διαδικασία να εξελιχθεί όσο γίνεται πιο ομαλά. Στα επόμενα έτη - και μπορούν να χρειαστούν πολλά μέχρι να φτάσει η διαδικασία της διεύρυνσης στον τερματισμό της - θέλουμε λοιπόν να φροντίσουμε ώστε από κάθε άποψη τα όργανα της Ευρωπαϊκής Ένωσης που καλούνται να ηγηθούν και να καθοδηγήσουν την όλη διαδικασία, να παραμείνουν ενωμένα στη χάραξη της πολιτικής τους. Θέλουμε να μεριμνήσουμε ώστε στη λήξη της διαδικασίας να είμαστε σε θέση να διαπιστώσουμε ότι υπήρξε μια συνεχής και αυτονόητη αλληλοπροσέγγιση των πολιτικών αντιλήψεων τον κοινοτικών θεσμικών οργάν&
<P>
Με αυτή την πρόθεση μελετήσαμε τα έγγραφα, κύριε Πρόεδρε, τόσο την πρόταση κανονισμού όσο και τα επιμέρους σχέδια εταιρικών σχέσεων. Οι παρατηρήσεις μας ακολουθούν την ίδια γραμμή που διατυπώσαμε κατά το παρελθόν, με προγενέστερα ψηφίσματα. Πρώτον, μετά από όσα συζητήθηκαν παλαιότερα, μείναμε κάπως έκπληκτοι διότι τα πολιτικά κριτήρια στα οποία δόθηκε δικαιολογημένα τόσο βάρος στην Κοπεγχάγη, δεν πήραν τελικά - ούτε στον κανονισμό, ούτε στα σχέδια εταιρικών σχέσεων - την έμφαση που προσδοκούσαμε και ελπίζαμε. Καταθέσαμε λοιπόν μια τροπολογία, ώστε να εκφραστούν οι απόψεις μας πιο ξεκάθαρα στο σχέδιο κανονισμού. Θέλουμε να δώσουμε περισσότερη έμφαση στα πολιτικά κριτήρια, ιδίως τώρα που με τη Συνθήκη του Αμστερνταμ ισχύουν και για τα ίδια τα κράτη μέλη διατάξεις βάσει των οποίων, σε περίπτωση που παραβιάζουν συνεχώς τους κανόνες του ευνομούμενου κράτο
<P>
Πρέπει να καταστήσουμε σαφές στις υποψήφιες χώρες ότι η Ευρωπαϊκή Ένωση δεν αποτελεί μια συνέλευση πλουσίων χωρών, αλλά συνέλευση δημοκρατικών κρατών δικαίου, ότι αυτή είναι η ουσία. Πρόκειται άλλωστε για πολύ πρακτική αντίληψη, διότι η ανάπτυξη μιας χώρας εξαρτάται από την ποιότητα του κράτους δικαίου και τη λειτουργία της δημοκρατίας. Δεν χρειάστηκε ποτέ να το συζητήσουμε μεταξύ μας, διότι είμαστε από την αρχή μια ομάδα δημοκρατικών κρατών δικαίου. Και όσες χώρες εντάχθηκαν μετά, ήσαν και αυτές κράτη δικαίου ή ασπάστηκαν προσφάτως ολόψυχα τη δημοκρατία. Για τις χώρες που είναι τώρα υποψήφιες προς ένταξη, ο εκδημοκρατισμός τους δεν έχει σε κάθε περίπτωση ολοκληρωθεί. Πιστεύω άλλωστε ότι η διαβίωση επί 50 ή 70 χρόνια κάτω από δικτατορικό καθεστώς, επηρεάζει και το δημόσιο αίσθημα των ανθρώπων, ιδίως όταν έζησαν μια πολύ σκληρή δικτατορία και υπ
<P>
Κύριε Πρόεδρε, ιδού η σκέψη που διαπνέει τις τροπολογίες μας στον κανονισμό. Συγχρόνως δηλώσαμε ότι πρόκειται για τόσο σπουδαία υπόθεση, ώστε σε περίπτωση που ο κανονισμός τροποποιηθεί σημαντικά, θέλουμε να μας συμβουλευθούν. Μου φαίνεται ένα κανονικό και λογικό αίτημα, το οποίο επαναλάβαμε για τα σχέδια εταιρικών σχέσεων. Μείναμε άλλωστε απογοητευμένοι και από τα σχέδια εταιρικών σχέσεων, διότι και σε αυτά το πρότυπο του κράτους δικαίου δεν διαμορφώθηκε με τη δέουσα σαφήνεια.
<P>
Θεωρούμε ότι και στους βραχυπρόθεσμους στόχους ορισμένα τεχνικά απλά μέτρα για την αποκατάσταση του κράτους δικαίου είναι όντως εφικτά. Δεν χρειάζεται να αναβληθούν για αργότερα. Ο σεβασμός του εθνικού συντάγματος για παράδειγμα, η ανεξαρτησία της δικαστικής εξουσίας, η ίση πρόσβαση στις δημόσιες υπηρεσίες, τα δικαιώματα και ο ρόλος της αντιπολίτευσης, όλα αυτά αποτελούν θέματα που θα μπορούσαν να είχαν ρυθμιστεί από χθες. Δεν έπρεπε να ενταχθούν στους μεσοπρόθεσμους στόχους. Σε ορισμένες συμφωνίες εταιρικής σχέσης, αυτά τα θέματα εντάχθηκαν κατά περίεργο τρόπο στους μεσοπρόθεσμους στόχους. Πιστεύω ότι το Κοινοβούλιο θα θελήσει να τα εντάξει σε καλύτερη προτεραιότητα. Θέλουμε ακόμη να χαραχθούν ξεκάθαρες στρατηγικές για τα ανθρώπινα δικαιώματα και τα δικαιώματα των μειονοτήτων. Αυτά τα θέματα πρέπει να τίθενται επί τάπητος και βραχυπρόθεσμα, κ
<P>
Κύριε Πρόεδρε, προτείνουμε και για τα σχέδια εταιρικών σχέσεων ότι σε περίπτωση ουσιαστικών τροποποιήσεων, είτε επί της αρχής, είτε προτεραιοτήτων, είτε γενικών όρων, πρέπει να διασφαλίζεται η συμμετοχή του Κοινοβουλίου. Ζητούμε, λοιπόν, από την Επιτροπή και το Συμβούλιο τη διαβεβαίωση ότι θα μπορέσουμε να γνωμοδοτήσουμε για αυτά τα θέματα με μία διαδικασία που να δικαιώσει το κύρος του Κοινοβουλίου.

<SPEAKER ID=12 LANGUAGE="DE" NAME="Swoboda">
Κύριε Πρόεδρε, κύριε Προεδρεύοντα του Συμβουλίου, κύριε Επίτροπε, κυρίες και κύριοι, όπως ανάφερε ήδη και ο συνάδελφος Oostlander, υπάρχουν διάφοροι στόχοι που επιδιώκουμε και που πρέπει να υλοποιηθούν στις χώρες που είναι υποψήφιες για εταιρική σχέση προσχώρησης. Πρώτον, όπως ανάφερε και ο κ. Oostlander, υπάρχει ο στόχος της αυστηρής, ακριβούς και στοχοθετημένης εφαρμογής των κριτηρίων της Κοπεγχάγης, θα πρόσθετα δε των αποφάσεων και ψηφισμάτων που έλαβε και ενέκρινε το Κοινοβούλιο τον Σεπτέμβριο. Βεβαίως, δεν τροποποιήσαμε τα κριτήρια της Κοπεγχάγης, αλλά τα συμπληρώσαμε με την προσθήκη ορισμένων ιδιαιτέρως σημαντικών και συγκεκριμένων θεμάτων που αφορούν το περιβάλλον, τον κοινωνικό τομέα κ.λπ.
<P>
Δεύτερον, υπάρχει οπωσδήποτε το σκεπτικό - και αυτό διαδραμάτισε σημαντικό ρόλο στις συζητήσεις που πραγματοποιήθηκαν στους κόλπους της επιτροπής μας - της άσκησης των δικαιωμάτων του Κοινοβουλίου. Χρησιμοποιώ τον όρο δικαιώματα όχι μόνο με τη στενή, νομική του έννοια, αλλά με την έννοια ότι, ως εκπρόσωποι των ευρωπαϊκών λαών, έχουμε δικαίωμα όχι μόνο να αναμειχθούμε στις υποθέσεις αυτές, αλλά και σε τελευταία ανάλυση να αποφασίσουμε ποιες χώρες μπορούν να προσχωρήσουν και πότε.
<P>
Τρίτον - και πρόκειται για ένα σημείο το οποίο η πολιτική μου Ομάδα, υπό την ηγεσία του Gary Titley έφερε επανειλημμένως σε συζήτηση- το θέμα είναι να χαράξουμε γρήγορα κατευθύνσεις. Αυτός είναι και ο λόγος που τηρήσαμε τόσο άκαμπτη στάση σε ορισμένα θέματα: επειδή ήταν σημαντικό να δείξουμε τώρα στις υποψήφιες χώρες ότι, μετά την απόφαση του περσινού Δεκεμβρίου, δεν έχουμε καμία πρόθεση να εμπλακούμε σε μακρές συζητήσεις σχετικά με θέματα που αφορούν τον Κανονισμό, ή τυπικά και διοικητικά θέματα, αλλά ότι επιθυμούμε να πάρουμε γρήγορα αποφάσεις.
<P>
Οπωσδήποτε, ήταν δύσκολο να φέρουμε όλα αυτά τα θέματα κάτω από έναν κοινό παρανομαστή και για το σκοπό αυτό χρειάστηκε να διεξαχθούν μακρές και διεξοδικές συζητήσεις. Παρά το γεγονός ότι σε ορισμένες περιπτώσεις δημιουργήθηκαν δυσκολίες με ορισμένες τροπολογίες του συναδέλφου κ. Oostlander, έχω την εντύπωση ότι φτάσαμε πλέον σε ένα κοινό επίπεδο συνεννόησης και βρήκαμε έναν κοινό παρανομαστή. Φαίνεται επίσης - και υποθέτω ότι αυτό θα επιβεβαιωθεί σήμερα - ότι το Συμβούλιο και η Επιτροπή, που για κατανοητούς λόγους τηρούν κάπως επιφυλακτική στάση όσον αφορά το δικαίωμα συναπόφασης του Κοινοβουλίου, θα μπορέσουν να συμφωνήσουν με τη μέθοδο που ακολουθήσαμε.
<P>
Αυτό που έχει σημασία για μένα και το λειτούργημα που ασκώ - και κάποτε βρισκόμουν από την άλλη πλευρά του ιδίου τομέα και είδα τα πράγματα με διαφορετικό τρόπο - είναι το εξής: Αυτές οι ενταξιακές στρατηγικές πρέπει να συμβάλουν στην υπέρβαση των εντάσεων και των διαφορών που υφίστανται στην Ευρώπη όσον αφορά τον οικονομικό τομέα. Σε ορισμένες χώρες παρατηρείται μια κάποια κίνηση, ωστόσο δεν μπορούμε σε καμία περίπτωση να υποστηρίξουμε ότι η ταχύτητα και ο βαθμός προσέγγισης επαρκούν.
<P>
Έρχομαι τώρα στον κοινωνικό τομέα. Ο τομέας αυτός έχει για μας ιδιαίτερη σημασία, επειδή υπάρχουν κοινωνικές εντάσεις, υπάρχει ένα ευρωπαϊκό κοινωνικό πρότυπο με διάφορες διαβαθμίσεις και αποχρώσεις. Δεν έχουμε την πρόθεση να καταργήσουμε το ευρωπαϊκό κοινωνικό πρότυπο. Θέλουμε να βοηθήσουμε τις άλλες χώρες να μπορέσουν να υιοθετήσουν και να εφαρμόσουν αυτά τα κοινωνικά πρότυπα, τα θεμελιώδη κοινωνικά δικαιώματα. Αυτό ισχύει ιδιαιτέρως, και το δηλώνουμε απερίφραστα, για τις παραμεθόριες περιφέρειες. Πρέπει να ενισχυθεί η διασυνοριακή συνεργασία προκειμένου να δοθούν κίνητρα κυρίως στους ανθρώπους που κατοικούν κοντά στη μεθόριο, οι οποίοι διακατέχονται από φόβους, που ίσως να μην και εντελώς αδικαιολόγητοι, να ταχθούν σαφώς υπέρ της διεύρυνσης προς ανατολάς.
<P>
Βεβαίως, υπάρχει επίσης και το θέμα της δημοκρατίας, και στο σημείο αυτό συμφωνώ απολύτως με το συνάδελφο κ. Oostlander. Στην περίπτωση αυτή θα ήθελα να δηλώσω ότι η πολιτική μας Ομάδα υπερασπιζόταν παντού και πάντα τη δημοκρατία, την ελευθερία και τα ανθρώπινα δικαιώματα. Αυτό ισχύει επίσης και για την περίπτωση της Σλοβακίας, όπου σήμερα αντιμετωπίζουμε ιδιαίτερα προβλήματα. Δεν κλείνουμε τα μάτια ούτε απέναντι στη Σλοβακία, ούτε απέναντι σε οποιαδήποτε άλλη χώρα. Πρέπει να απευθύνουμε έντονη προειδοποίηση στον Meciar ότι ενεργεί σε βάρος του λαού του. Ακόμη και αν τηρεί τις διατάξεις του Συντάγματος, η πολιτική του συμπεριφορά είναι απαράδεκτη. Ελπίζω ότι η αντίφαση αυτή θα αρθεί.
<P>
Είναι σαφές ότι επιθυμούμε και σήμερα να απευθύνουμε σαφές μήνυμα στις χώρες που είναι υποψήφιες προς ένταξη, τονίζοντας τη σταθερή θέλησή μας για την προώθηση της διεύρυνσης προς ανατολάς, της διεύρυνσης της Ευρωπαϊκής Ένωσης, στην οποία συμπεριλαμβάνεται αυτονόητα και η Κύπρος! Υποστηρίζουμε την προσπάθεια αυτή! Δεν θέλουμε να έχουμε καθυστερήσεις, αλλά επιδιώκουμε μια πάρα πολύ καλή και διεξοδική προετοιμασία, της οποίας οι βάσεις έχουν ήδη τεθεί. Οι γνωμοδοτήσεις του Κοινοβουλίου συμπληρώνουν τις βάσεις αυτές, έτσι ώστε να επιτευχθεί η διεύρυνση προς Ανατολάς γρήγορα μεν, αλλά με καλή προετοιμασία.

<SPEAKER ID=13 NAME="Spencer">
Κύριε Πρόεδρε, επιθυμώ να καλωσορίσω τον Προεδρεύοντα του Συμβουλίου στο Κοινοβούλιο. Όπως γνωρίζει, η σημερινή πρωινή συζήτηση αποτελεί την κορύφωση μίας συζήτησης διάρκειας τριών μηνών μεταξύ και των τριών θεσμικών οργάνων και αναμένουμε με ενδιαφέρον τη δήλωση που θα κάνει σχετικά με τον τρόπο με τον οποίο το Κοινοβούλιο θα πρέπει να αποφανθεί αναφορικά με τα θέματα που θέτει η έκθεση Oostlander.
<P>
Γνωρίζω ότι εκείνος θα έχει καταλήξει στο ίδιο συμπέρασμα με εμένα από τη δεύτερη έκθεση Oostlander, δηλαδή ότι το Ευρωπαϊκό Κοινοβούλιο είναι ικανό να εκπονήσει μία συνεκτική και σύνθετη γνωμοδότηση μέσα σε χρονικό διάστημα έξι εβδομάδων.
<P>
Μου φαίνεται, αν μπορώ να πω κάτι τέτοιο στον Προεδρεύοντα του Συμβουλίου, ότι η διαβούλευση χωρίς καθυστέρηση δεν είναι τίποτα περισσότερο από μια χειρονομία ευγένειας στην οποία η εκτελεστική εξουσία της Ένωσης, η Επιτροπή και το Συμβούλιο, θα πρέπει να προβεί προς το νομοθετικό σώμα της Ένωσης, το Ευρωπαϊκό Κοινοβούλιο και τα αδελφά του κοινοβούλια στα κράτη μέλη. Το μόνο που ζητούμε από το σχεδόν αυτοκρατορικό μας Συμβούλιο πριν αποφασίσει είναι μία ευκαιρία για σωστή συζήτηση. Γι' αυτό, σας παρακαλώ, μη μου λέτε ότι στην περίπτωση μιας πολιτικής ή οικονομικής κατάρρευσης ενός από τα υποψήφια προς ένταξη κράτη, θα ήταν επιθυμητό ή, μάλιστα, πολιτικά εφικτό να αγνοηθούν οι απόψεις του Κοινοβουλίου. Ούτε να μου πείτε, παρακαλώ, εκείνο το παλαιό ψέμα ότι αν παραπέμπαμε το θέμα για τρεις εβδομάδες, αυτό θα φόβιζε τα αιτούντα κράτη. Τα αιτούντα κράτη είναι ευρω&
<P>
Θέλω να δω στη δήλωση του Προεδρεύοντα του Συμβουλίου μια προσφορά της ουσίας της διαβούλευσης, ακόμη και αν δεν μπορεί να χρησιμοποιήσει αυτή τη δύσκολη λέξη. Θέλω να ακούσω για μία σωστή διαδικασία, ένα σωστό χρονοδιάγραμμα και μία σωστή συζήτηση των απόψεων του Κοινοβουλίου, πριν ψηφίσει το Συμβούλιο. Αν το Συμβούλιο επιθυμεί να αποφύγει την ενόχληση μιας αναπομπής διάρκειας τριών εβδομάδων, πρέπει να δώσει στην Προεδρία τη δυνατότητα να δεσμευθεί για αυτή τη σοβαρή διαδικασία και να το κάνει εδώ και τώρα.
<P>
Για αυτό, σας παρακαλώ, κύριε Προεδρεύοντα του Συμβουλίου, δεν θέλω να ακούω φράσεις όπως "η Προεδρία επιθυμεί». Η Προεδρία έχει τηλέφωνα· γνωρίζετε πώς να τα χρησιμοποιείτε· χρησιμοποιείστε τα πριν ψηφίσουμε. Το Κοινοβούλιο ούτε θα συγχωρέσει ούτε θα ξεχάσει, αν υποστούμε μία μορφή θεσμικής υπονόμευσης στην έναρξη μιας δεκαπενταετούς διαδικασίας, που θα πρέπει να είναι εύρωστη.

<SPEAKER ID=14 LANGUAGE="IT" NAME="Caccavale">
Κύριε Πρόεδρε, συμμερίζομαι την άποψη ότι τη συγκεκριμένη αυτή στιγμή η φωνή του Ευρωπαϊκού Κοινοβουλίου καθορίζει τις εξελίξεις της διαδικασίας διεύρυνσης και της σύναψης εταιρικών σχέσεων κατά το παρόν προενταξιακό στάδιο. Η άποψή μου τεκμηριώνεται επίσης στην παρατήρηση ότι στη διάρκεια των τελευταίων μηνών κυριάρχησαν στο προσκήνιο οι συζητήσεις γύρω από τις οικονομικές προόδους των υποψήφιων προς ένταξη στην Ευρωπαϊκή Ένωση χωρών, ενώ, όπως ορθώς υποστηρίζει και ο εισηγητής, παραγκωνίστηκαν κάποιες πτυχές πολιτικού χαρακτήρα.
<P>
Πιστεύω ότι πρέπει να στρέψουμε και πάλι την προσοχή μας στις πτυχές με περισσότερο πολιτικό χαρακτήρα. Οφείλουμε να στηρίξουμε ουσιαστικά τις χώρες αυτές στην προσπάθεια επίτευξης συνθηκών κράτους δικαίου. Πρέπει να καταβάλλουμε ουσιαστικές προσπάθειες ώστε να υπάρχει στις χώρες αυτές σεβασμός των δικαιωμάτων των μειονοτήτων, να θεσπισθούν ανεπίληπτα δικαστικά συστήματα, θεμελιωμένα στη συγγραφή κωδίκων και στην σοβαρή κατάρτιση δικαστικών λειτουργών και δικηγόρων, ικανών να επιβάλλουν την τήρηση των νόμων, διασφαλίζοντας το δικαίωμα υπεράσπισης των μειονοτήτων. Πρέπει να υπενθυμίσουμε όπως επισημαίνεται και στην έκθεση του κ. Oostlander, ότι είναι απαράδεκτο και αδιανόητο στη νέα Ευρωπαϊκή Ένωση, που θα περιλάβει και τις νέες αυτές χώρες, να υπάρχουν περιθώρια συζήτησης για καθιέρωση της θανατικής ποινής. Είναι επίσης απαραίτητο, κατά τη γνώμ
<P>
Για τον λόγο αυτό, είναι απαραίτηση η φωνή του Ευρωπαϊκού Κοινοβουλίου στην παρούσα φάση των διαδικασιών προσχώρησης, των διαδικασιών ολοκλήρωσης και διεύρυνσης της Ευρωπαϊκής Ένωσης και, συνεπώς, ζητούμε από εσάς, κύριε Πρόεδρε, να φροντίσετε να ληφθεί δεόντως υπόψη η γνώμη μας από το Συμβούλιο και την Επιτροπή.

<SPEAKER ID=15 LANGUAGE="SV" NAME="Cars">
Κύριε Πρόεδρε, το πρώτο για το οποίο θέλω να διαβεβαιώσω το Σώμα είναι ότι οι Φιλελεύθεροι της Ευρώπης θέλουν, με κάθε τρόπο, να διευκολύνουν και να επισπεύσουν τη διαδικασία διεύρυνσης που ξεκινάει τώρα, ο στόχος της οποίας είναι μια σώα και αβλαβής Ευρώπη.
<P>
Εμείς οι Φιλελεύθεροι θέλουμε επίσης να δώσουμε ένα σαφές μήνυμα ότι όλες οι χώρες της Ευρώπης, μεγάλες ή μικρές, χριστιανικές ή μουσουλμανικές, αν το επιθυμούν και αν ικανοποιούν τα κριτήρια της Κοπεγχάγης, είναι ευπρόσδεκτες στην Ευρωπαϊκή Ένωση. Θέλουμε να δείξει η ΕΕ έναν δρόμο για το πώς θα γεφυρωθούν οι αντιθέσεις και πώς μπορούν οι δημοκρατίες, σε συνεργασία και μέσα από ελεύθερες εκλογές να λύσουν τα προβλήματά τους και να γίνουν μία δύναμη στον κόσμο.
<P>
Εμείς οι Φιλελεύθεροι στηρίξαμε, περισσότερο από τις άλλες Ομάδες, την πρόταση της Επιτροπής για την προετοιμασία διαπραγματεύσεων. Δεν θεωρούμε ότι αυτή η πρόταση έχει ως σκοπό την καθυστέρηση της ένταξης στην ΕΕ για κάποια χώρα η οποία καταβάλλει έντονες προσπάθειες προκειμένου να ικανοποιήσει τα κριτήρια της Κοπεγχάγης και να επιφέρει τροποποιήσεις σε νόμους που αντιστοιχούν στο κοινοτικό κεκτημένο. Γι' αυτό, μας ανησυχούν οι φήμες που λένε ότι η Επιτροπή έχει αρχίσει τώρα να ορθώνει εμπόδια μεταξύ των 5+1 και των υπολοίπων υποψηφίων χωρών, εμπόδια τα οποία, μεταξύ άλλων, θα συνίσταντο στο ότι το πέρασμα στο κοινοτικό κεκτημένο θα είχε διαφορετικό περιεχόμενο για τις χώρες της πρώτης ομάδας από ό, τι για τις υπόλοιπες υποψήφιες χώρες. Το περιεχόμενο της απόφασης του Λουξεμβούργου ήταν βέβαια, όπως εμείς το αντιλαμβανόμαστε, ότι οι χώρες που καταβάλλουν ιδιαίτερες προσπάθειες θα μπορέσουν να προλάβουν, δηλαδή ότι θα είναι δυνατόν γι' αυτές να προλάβουν την πρώτη ομάδα. Η ερώτησή μ
<P>
Είπα, ξεκινώντας, ότι δεν σκοπεύουμε να καθυστερήσουμε τις διαπραγματεύσεις. Αυτό δεν σημαίνει ότι θεωρούμε ότι το Κοινοβούλιο θα πρέπει να αποσυνδεθεί τώρα από τη διαδικασία διεύρυνσης μέχρι τη στιγμή που θα πάρουμε μία τελική θέση γι' αυτό στο οποίο έχουν οδηγήσει οι διαπραγματεύσεις: την έγκριση ή τη μη έγκριση νέων μελών.
<P>
Όπως εμείς φυσικά θεωρούμε ότι είναι απαραίτητο στη διαδικασία διεύρυνσης να εμπλέκονται τα κοινοβούλια των υποψηφίων χωρών και να συμμετέχουν ενεργά σε αυτή - μπορώ να πώ ότι οι εμπειρείες μου από τη Σουηδία, όταν διαπραγματευόμασταν την ένταξη, δείχνουν τη σημασία αυτού του πράγματος -, το ίδιο αυτονόητο βρίσκουμε το να συμμετέχει το Κοινοβούλιο κατά τη διάρκεια των διαφόρων φάσεων στις διαπραγματεύσεις, όχι ως διαπραγματευόμενος εταίρος, αλλά ως εταίρος το έργο του οποίου είναι να ελέγχει και να εκφράζει απόψεις και κατ' αυτόν τον τρόπο να συμβάλλει στη δημιουργία κατανόησης γι' αυτήν την πάρα πολύ σημαντική διαδικασία.
<P>
Διαβεβαιώνω ότι οι Ευρωπαίοι Φιλελεύθεροι στηρίζουν με κάθε τρόπο τη διαδικασία διεύρυνσης που ξεκινά τώρα, και ότι επιθυμούμε να δούμε γρήγορα αποτελέσματα.

<SPEAKER ID=16 LANGUAGE="DE" NAME="Schroedter">
Κύριε Πρόεδρε, κύριε Προεδρεύοντα του Συμβουλίου, κύριε Επίτροπε, αγαπητοί συνάδελφοι, η πρόκληση που αντιμετωπίζει η Ευρωπαϊκή Ένωση όσον αφορά τη διεύρυνσή της έγκειται στο κατά πόσο θα κατορθώσει να ολοκληρώσει την προσπάθεια αυτή με πνεύμα συνεργασίας και χωρίς εντάσεις. Αυτό απαιτεί αλλαγές και από τις δύο πλευρές. Ενώ όμως οι μεταρρυθμίσεις που είναι απαραίτητες στην Ευρωπαϊκή Ένωση προχωρούν διστακτικά και με επιφύλαξη, η ίδια η Ευρωπαϊκή Ένωση απαιτεί από τις υποψήφιες χώρες να εντείνουν τις μεταρρυθμιστικές τους προσπάθειες και να ολοκληρώσουν ένα πλήρες χρονοδιάγραμμα νομοθετικών και διοικητικών προσαρμογών.
<P>
Και οι δύο πλευρές πρέπει ωστόσο να συμβάλουν ούτως ώστε, κατά την οικονομική και πολιτική ενσωμάτωση των χωρών της Ανατολικής Ευρώπης, να εξασφαλιστεί ένα υψηλό επίπεδο κοινωνικής και οικονομικής ανάπτυξης. Από την άποψη αυτή, η διεύρυνση δεν πρέπει να περιοριστεί στην οικονομική ενσωμάτωση, αλλά να συμβάλλει και στην εμπέδωση της δημοκρατίας στις υποψήφιες χώρες και στην προαγωγή της κοινωνικής δικαιοσύνης προς όφελος των λαών των χωρών αυτών.
<P>
Το πρώτο πράγμα που πρέπει να γίνει είναι να κάνουμε εμείς τη δουλειά μας και να προωθήσουμε πραγματικά τις μεταρρυθμίσεις στην επικράτεια της Ευρωπαϊκής Ένωσης. Όπως τονίστηκε ήδη από συναδέλφους, το πρώτο βήμα προς το σκοπό αυτό είναι η υποχρεωτική συμμετοχή του Κοινοβουλίου στις διαδικασίες διεύρυνσης. Αυτό σημαίνει επίσης ότι η μεταρρύθμιση αυτή θα υλοποιηθεί με πνεύμα συνεργασίας και ότι τα βάρη θα αναληφθούν και από τις δύο πλευρές. Το λέω αυτό επειδή γνωρίζω ότι μια ενδεχόμενη αποτυχία της προσπάθειας διεύρυνσης δεν θα υπονόμευε μόνο την ανάπτυξη της οικονομίας και της δημοκρατίας στις χώρες της Ανατολικής Ευρώπης, αλλά θα έβλαπτε παράλληλα σε σημαντικό βαθμό την εικόνα της Ευρωπαϊκής Ένωσης ως προτύπου μιας ειρηνικής, οικονομικής και πολιτικής ολοκλήρωσης.
<P>
Για το λόγο αυτό, η αποστολή μας, η αποστολή του Συμβουλίου, της Επιτροπής και του Κοινοβουλίου, είναι να μην επιτρέψουμε να καταστεί μονόδρομος η προσπάθεια διεύρυνσης, αλλά να μεριμνήσουμε για την πολιτική της επιτυχία.

<SPEAKER ID=17 LANGUAGE="FR" NAME="Hory">
Κύριε Πρόεδρε, η Ομάδα της Ευρωπαϊκής Ριζοσπαστικής Συμμαχίας εγκρίνει την έκθεση του κ. Oostlander, το έργο του οποίου χαιρετίζω με τη σειρά μου, καθώς και τις τροπολογίες που πρότεινε η Επιτροπή Εξωτερικών Υποθέσεων και Ασφάλειας. Μας χαροποιεί ιδιαίτερα η επιλογή μιας ενιαίας διαδικασίας που μπορεί να εφαρμοστεί σε όλες τις ενδιαφερόμενες χώρες.
<P>
Η διάκριση από την Επιτροπή ανάμεσα στους προπορευόμενους υποψηφίους, την οποία η κ. Lalumiθre είχε καταδικάσει εξ ονόματος των Ριζοσπαστών της Αριστεράς, ευτυχώς εγκαταλείφθηκε. Ως εκ τούτου, θα ήθελα να επιστήσω την προσοχή του Κοινοβουλίου σε ένα σημείο το οποίο είναι κατ' εμέ άκρως ανησυχητικό. Πιστεύω ότι τα επιχειρήματα οικονομικού περιεχομένου κατέχουν μια υπερβολικά σημαντική θέση, τόσο στις προτάσεις της Ένωσης όσο και στα κίνητρα των υποψηφίων χωρών.
<P>
Η Ευρωπαϊκή Ένωση συνιστά πρώτα απ' όλα ένα πολιτικό εγχείρημα, ένα είδος κοινότητας πεπρωμένου, που βασίζεται σε ένα κοινό υπόβαθρο ανθρωπιστικών αξιών. Αυτό το εχγείρημα έχει τις ρίζες του στην Ιστορία, από την εποχή του μεγάλου δικτύου ευρωπαϊκών πανεπιστημίων του τέλους του Μεσαίωνα έως τις δοκιμασίες που συχνά, έως πρόσφατα ακόμη, έφεραν αντιμέτωπους τους λαούς μας. Θα βρει λοιπόν την φυσική του διάσταση όταν θα εξαπλωθεί σε όλη την ευρωπαϊκή ήπειρο. Όμως, επαναλαμβάνω ότι η ευρωπαϊκή ολοκλήρωση αντιστοιχεί πρώτα στην επικράτηση της πολιτικής και του πολιτισμού επί της οικονομίας και της τεχνικής. Αντ' αυτού, διαπιστώνω σήμερα ότι οι επιταγές της Επιτροπής αφορούν κυρίως την ιδιωτικοποίηση της οικονομίας, διατρέχοντας τον κίνδυνο να εξαφανίσουν, μαζί με τις δημόσιες υπηρεσίες, κάθε ιδέα γενικού συμφέροντος, και βλέπω ότι, από την πλευρά τ
<P>
Αν το μεγάλο και όμορφο εγχείρημα της Ευρωπαϊκής Ένωσης, η οποία επιτέλους συμφιλιώθηκε με την ιστορία και τη γεωγραφία της, υποβαθμιζόταν σε ένα είδος πανηπειρωτικού σουπερμάρκετ, φοβάμαι ότι η κοινή γνώμη των υποψηφίων χωρών, η οποία επί μακρόν καταδυναστεύτηκε ιδιαίτερα στο θέμα της έκφρασης της εθνικής ταυτότητας, θα εκδήλωνε πραγματικές αμφιβολίες για το όφελος ένταξης στην Ευρώπη, και φοβάμαι επίσης ότι αυτός ο σκεπτικισμός θα κερδίσει έδαφος και στη Δυτική Ευρώπη.
<P>
Από την πλευρά μας, δεν θα σταματήσουμε στο εγγύς μέλλον να υπενθυμίζουμε ότι η Ευρωπαϊκή Ένωση συνίσταται κυρίως στην διαμόρφωση ενός προτύπου πολιτισμού, το οποίο βασίζεται στην ελευθερία, την αλληλεγγύη, την κυριαρχία του δικαίου και την πολιτισμική πολυμορφία, οι οποίες τίθενται στην υπηρεσία της πολιτικής ακτινοβολίας των αξιών μας.

<SPEAKER ID=18 LANGUAGE="NL" NAME="Blokland">
Κύριε Πρόεδρε, βρισκόμαστε στα πρόθυρα της εκκίνησης των διαπραγματεύσεων για την ένταξη νέων χωρών στην Ευρωπαϊκή Ένωση. Επιτέλους η επανάσταση του 1989 θα έχει πολιτική συνέχεια και φαίνεται στο ορίζοντα το τέλος της απομόνωσης ορισμένων χωρών του πρώην ανατολικού συνασπασμού. Η πρόκληση είναι μεγάλη, τόσο για τις υποψήφιες χώρες όσο και για τα σημερινά κράτη μέλη. Ο συλλογισμός ότι χώρες όπως η Τσεχία, η Πολωνία και η Ουγγαρία είναι στην πλευρά που ζητά και ότι οφείλουν επομένως να ανταποκριθούν στις απαιτήσεις της Ευρωπαϊκής Ένωσης, δεν δικαιώνει δεόντως την ισοτιμία ανάμεσα στις νέες υπό ένταξη χώρες και τα κράτη μέλη της Ευρωπαϊκής Ένωσης. Πρέπει να λύνουμε τα προβλήματα από κοινού· αυτό σημαίνει ότι δεν επιτρέπεται εμείς να διατυπώνουμε μόνον τις απαιτήσεις μας και να περιμένουμε από τις υποψήφιες χώρες να είναι οι αιτούντες. Όλοι μαζί, σε κοινοτικά κεκτημένα και την περιβαλλοντική πολιτική που διαμορφώνεται τώρα στην Ευρωπαϊκή Ένωση. Αυτό θα χρειαστεί χρόνο και κόπο και δεν θα είναι εφικτό χωρίς μεγάλες προσπάθειες εκ μέρους της Ευρωπαϊκής Ένωσης. Ο κ. Oostlander ανέφερε μερικές σημαντικές πτυχές - και τον συγχαίρω για αυτό - των θεμελιωδών ανθρωπίνων δικαιωμάτων. Πρέπει ασφαλώς να εδραιώνεται και να αναπτύσσεται η δημοκρατία, πρέπει να αναπτύσσεται το κράτος δικαίου. Πρέπει να λαμβάνονται υπόψη οι μειονότητες. Μόνον έτσι θα μπορέσουμε να αποδεχθούμε ο ένας τον άλλο και να επιτευχθεί η διεύρυνση της Ευρωπαϊκής Ένωσης.

<SPEAKER ID=19 LANGUAGE="IT" NAME="Moretti">
Kύριε Πρόεδρε, όλοι συνειδητοποιήσαμε τη σημασία των αποφάσεων που πρόκειται να υιοθετηθούν στη διάρκεια της σημερινής συνεδρίασης, με στόχο την προσχώρηση των νέων κρατών μελών. Είναι ίσως εφικτή η επίκριση της οικονομικής διάστασης της παρέμβασης, αλλά δεν αμφισβητείται η πολιτική αξία του συγκεκριμένου αυτού σχεδίου Μarshall για τις χώρες της Κεντρικής Ευρώπης. Κατόπιν τούτου, πιστεύω ότι πρέπει να διατυπωθούν απερίφραστες επιφυλάξεις γύρω από τη νομοθετική στρατηγική που προτάθηκε από την Επιτροπή, παρ' όλο που αυτή κινδυνεύει να εγκριθεί και από το Συμβούλιο. Τόσο ο υπό ψήφιση κανονισμός όσο και τα σχέδια απόφασης σχετικά με τα μεμονωμένα υποψήφια κράτη, χαρακτηρίζονται από υπερβολική προχειρότητα στη σύνταξη. Υπάρχουν ιδιαίτερα σοβαροί κίνδυνοι παρέκκλισης ή αναποτελεσματικότητας της διαχείρισης των παρεμβάσεων. Ο απόηχος των οξύτατων μ
<P>
Πάντως, εντελώς απαράδεκτη είναι η υποβίβαση του Κοινοβουλίου σε δευτερεύουσας σημασίας ρόλο, καθώς ουσιαστικά και δικαιωματικά στερείται της δυνατότητας προσανατολισμού και ελέγχου της διαδικασίας που, παρά τις καλύτερες προθέσεις, δεν θα είναι καθόλου εύκολο εγχείρημα ούτε για τα υποψήφια κράτη ούτε για τα κράτη μέλη. Κατά τη γνώμη μου, η Ευρώπη θα έπρεπε από τώρα και στο εξής να αναπτύξει δυο παράλληλα σκηνικά: αφενός, εκείνο της στενά κοινοτικής περιφερειακής πολιτικής και, αφετέρου, εκείνο της περιφερειακής πολιτικής, που θα διευρυνθεί σε μια ήπειρο με περισσότερα από 420 εκατομμύρια κατοίκους. Πρέπει να προσδιοριστεί το συντομότερο δυνατόν ένα αξιόπιστο πλαίσιο για τη μελλοντική γεωργική ή κοινωνική πολιτική της διευρυμένης στις υποψήφιες χώρες Ένωσης.
<P>
Η Επιτροπή μάς είχε υποσχεθεί ότι θα υποβάλει, στις 18 του προσεχούς Μαρτίου, το κείμενο των νέων μέτρων σχετικά με τις διαρθρωτικές παρεμβάσεις. Θα βρεθούμε, άραγε, αντιμέτωποι με μια πραγματική μεταρρύθμιση ή απλώς με μέτρα ανακούφισης και επεμβάσεις πλαστικής χειρουργικής, με τις οποίες μας έχει συνηθίσει το εκτελεστικό όργανο; Θα ληφθούν υπόψη οι επιπλοκές που θα δημιουργήσει η προσεχής ένταξη των υποψηφίων κρατών;

<SPEAKER ID=20 NAME="Henderson">
Κύριε Πρόεδρε, θα ήθελα πρώτα από όλα να εκφράσω την ευγνωμοσύνη μου προς τον κύριο Oostlander και τους συναδέλφους του για την εργασία τους σχετικά με το πλαίσιο κανονισμού που αφορά τις προενταξιακές εταιρικές σχέσεις. Συμφωνώ σε πολύ μεγάλο βαθμό με τις εναρκτήριες παρατηρήσεις του κ. Oostlander πως, ό, τι και αν συμβεί στη σημερινή πρωινή συνεδρίαση, η διεύρυνση δεν θα πρέπει να ανασχεθεί από την λήψη οποιωνδήποτε αποφάσεων. Πριν αναφερθώ στις λεπτομέρειες, θα ήθελα να θέσω το πλαίσιο αυτών των εταιρικών σχέσεων.
<P>
Το περασμένο καλοκαίρι η Επιτροπή στις προτάσεις της στην Ατζέντα 2000 είχε διατυπώσει σύσταση να συνάψει η Ένωση προενταξιακές εταιρικές σχέσεις με τις δέκα υποψήφιες χώρες από την Κεντρική Ευρώπη. Οι εταιρικές αυτές σχέσεις θα βρίσκονται στο επίκεντρο των σχέσεών μας με τις ενδιαφερόμενες χώρες. Πρώτον, θα παρέχουν ένα πρόγραμμα εργασιών για τις υποψήφιες χώρες, παρουσιάζοντας σε γενικές γραμμές αυτό που θα χρειάζονται περισσότερο προκειμένου να προετοιμαστούν για την ένταξη. Δεύτερον, θα παρέχουν ένα πλαίσιο βάσει του οποίου θα μπορούν να σχεδιάσουν την παροχή ενίσχυσης από μέρους της Ένωσης και να διαβεβαιώσουν ότι αυτή στοχεύει εκεί ακριβώς όπου είναι περισσότερο απαραίτητη. Με πολλούς τρόπους αποτελούν το κλειδί για να εξασφαλιστεί ότι οι υποψήφιες χώρες είναι πράγματι έτοιμες για πλήρη ένταξη στην Ευρωπαϊκή Ένωση, κάτι που αφορά τόσο υπ
<P>
Πρέπει να ξεκινήσουμε αυτές τις εταιρικές σχέσεις το συντομότερο δυνατόν. Αν καθυστερήσουμε, το τελικό αποτέλεσμα θα είναι η καθυστέρηση της ίδιας της διαδικασίας διεύρυνσης. Γνωρίζω ότι αυτό θα αντίκειται στις επιθυμίες της συντριπτικής πλειοψηφίας του Σώματος και, νομίζω, και των λαών της Ευρώπης. Όλοι μας θέλουμε να δούμε την ταχεία και επιτυχή διεύρυνση της Ένωσης που μπορεί τελικά να θέσει τέλος στην οδυνηρή και τεχνητή διαίρεση της ηπείρου μας, η οποία έχει ήδη υστερήσει πάρα πολύ.
<P>
Η Προεδρία, σε στενή συνεργασία με την Επιτροπή και το Κοινοβούλιο, είναι αποφασισμένη να ξεκινήσει αποτελεσματικά τη διαδικασία διεύρυνσης. Αύριο, οι αρχηγοί κρατών και κυβερνήσεων θα βρίσκονται στο Λονδίνο για την εναρκτήρια συνεδρίαση της Ευρωπαϊκής Διάσκεψης. Αυτή είναι μία ευκαιρία που θα τονίσει τον περιεκτικό χαρακτήρα της διαδικασίας διεύρυνσης. Δεν διαβλέπουμε μία διεύρυνση κατά κύματα ή κατά χώρες που είναι εντός ή εκτός. Στόχος μας είναι να δούμε κάθε υποψήφια χώρα να εντάσσεται στην Ένωση αμέσως μόλις είναι έτοιμη και να παρέχουμε καθ' οδόν τη βοήθειά μας, όσο μπορούμε. Αυτό θα είναι το μήνυμα των γεγονότων που θα λάβουν χώρα στις Βρυξέλλες στις 30 και 31 Μαρτίου, τα οποία θα κορυφωθούν με την έναρξη των διακυβερνητικών διασκέψεων με τις έξι υποψήφιες χώρες.
<P>
Ελπίζω ότι στην Ολομέλεια το Κοινοβούλιο θα είναι σε θέση να εκφέρει τη γνώμη του σχετικά με τον κανονισμό πλαίσιο που προτείνεται. Αυτό θα αποτελέσει ένα σαφές και θετικό μήνυμα για τις χώρες της Κεντρικής Ευρώπης, πριν μεταβούν στο Λονδίνο για την αυριανή εναρκτήρια συνεδρίαση της Ευρωπαϊκής Διάσκεψης. Αυτό θα μας επιτρέψει να τηρήσουμε την προθεσμία που είχε οριστεί στο Λουξεμβούργο τον Δεκέμβριο και δεν θα αφήσει καμία αμφιβολία σε οποιοδήποτε μυαλό ότι τα τρία θεσμικά όργανα της Ευρωπαϊκής Ένωσης εργάζονται από κοινού για να επιτύχουν μία διαδικασία διεύρυνσης. Είμαι σίγουρος ότι αυτό είναι εφικτό.
<P>
Καταλαβαίνω ότι εκφράστηκαν μερικές ανησυχίες στο Σώμα αυτό, ότι το Ευρωπαϊκό Κοινοβούλιο μπορεί να μη συμμετάσχει επαρκώς στη διαδικασία διεύρυνσης. Είμαι και εγώ μέλος εθνικού κοινοβουλίου και εκτιμώ την επιθυμία του Ευρωπαϊκού Κοινοβουλίου να διαδραματίσει έναν ολοκληρωμένο και σωστό ρόλο στη διαδικασία αυτή. Είναι πρόθεση της Προεδρίας να συμβεί κάτι τέτοιο. Αντιλαμβανόμαστε τη διεύρυνση ως μία διαδικασία που εμπλέκει και τα τρία θεσμικά όργανα όσον αφορά την Ευρωπαϊκή Ένωση. Σε κάθε περίπτωση, το Ευρωπαϊκό Κοινοβούλιο θα έχει τον τελευταίο λόγο σε οποιαδήποτε συμφωνία προσχώρησης στην οποία θα συμφωνήσουν τα σημερινά κράτη μέλη.
<P>
Το Ευρωπαϊκό Κοινοβούλιο χρειάζεται να συμμετέχει σε όλη τη διαδικασία, και όχι μόνο στο τέλος της, συμπεριλαμβανομένων των προενταξιακών εταιρικών σχέσεων. Γι' αυτόν τον λόγο, ο Robin Cook, ο Βρετανός Υπουργός Εξωτερικών και Προεδρεύων του Συμβουλίου της Ευρωπαϊκής Ένωσης, σας απέστειλε μία επιστολή τη Δευτέρα, για να καταστήσει σαφή τη θέση του Συμβουλίου. Θέλουμε το Κοινοβούλιο να συμμετέχει πλήρως και να έχει την ευκαιρία να εκφράσει τη γνώμη του. Είμαι βέβαιος ότι οι ρυθμίσεις που ο Robin Cook περιέγραψε σε γενικές γραμμές θα λειτουργήσουν με σωστό τρόπο και θα δημιουργήσουν σε όλους εδώ μία αίσθηση πραγματικής συμμετοχής στη διαδικασία διεύρυνσης.
<P>
Σήμερα το πρωί τα μέλη του Κοινοβουλίου θα θέλουν να είμαι συγκεκριμένος σχετικά με έναν αριθμό επισημάνσεων που αποτέλεσαν μέρος συζητήσεων που έλαβαν χώρα τις τελευταίες ημέρες, σε μερικές από τις οποίες συμμετείχα εγώ και μερικοί από τους συναδέλφους μου. Θέλω να είμαι συγκεκριμένος όσον αφορά τρία σημεία. Πρώτον, σύμφωνα με το άρθρο 235 θα υπάρξει διαβούλευση με το Ευρωπαϊκό Κοινοβούλιο σε περίπτωση τροποποίησης του κανονισμού πλαισίου σχετικά με τις προενταξιακές εταιρικές σχέσεις. Το Ευρωπαϊκό Κοινοβούλιο θα λάβει προς ενημέρωση προτάσεις τροποποίησης των αρχών, των προτεραιοτήτων και των στόχων που αφορούν αυτές τις εταιρικές σχέσεις. Δεύτερον, η Προεδρία δεσμεύεται να παράσχει στο Ευρωπαϊκό Κοινοβούλιο την κατάλληλη δυνατότητα να εκφράσει τις απόψεις του, έτσι ώστε αυτές να είναι διαθέσιμες στο Συμβούλιο τη στιγμή που αυτό θα αποφασίσει. Τ
<P>
Πρόκειται για μία δήλωση που θα πρέπει να προσελκύσει τη στήριξη των βουλευτών του Ευρωπαϊκού Κοινοβουλίου που θέλουν να συμβάλουν και να βοηθήσουν τη διαδικασία διεύρυνσης, και θέλουν να συμβάλουν θετικά σε αυτήν. Μπορώ να διαβεβαιώσω το Ευρωπαϊκό Κοινοβούλιο ότι η Προεδρία έχει δεσμευθεί πλήρως να υλοποιήσει τη διαδικασία διεύρυνσης και ότι πιστεύει σε μία ανοιχτή και περιεκτική προσέγγιση. Οι δεσμεύσεις που έδωσα είναι λογικές και μπορούν να αποτελέσουν έναν αποτελεσματικό τρόπο για να εισακουστούν και να εκτιμηθούν απόψεις πριν ληφθούν αποφάσεις. Ελπίζω ότι αυτή η προσέγγιση θα είναι αποδεκτή από το Ευρωπαϊκό Κοινοβούλιο. Σας ευχαριστώ για την ευκαιρία να πω λίγα λόγια.
<P>
(Χειροκροτήματα)

<SPEAKER ID=21 NAME="Van den Broek">
Κύριε Πρόεδρε, κατ' αρχάς συγχαίρω τον κ. Oostlander για την έκθεσή του και ευχαριστώ επίσης όλους όσους συνέβαλαν στην προετοιμασία της. Σήμερα έφθασε η μεγάλη στιγμή, όπως άλλωστε θεωρεί και η Επιτροπή που το Κοινοβούλιο διατυπώνει τη γνωμοδότησή του για ένα σημαντικό μέρος της διαδικασίας ένταξης, πυλώνας του δρόμου προς την ένταξη των ένδεκα υποψηφίων χωρών, οι οποίες αναμένουν άλλωστε με λαχτάρα την επίσημη εκκίνηση της διαδικασίας διεύρυνσης, στις 30 Μαρτίου. Ως γνωστόν, οι ίδιες χώρες θα συναρθροισθούν γύρω από την Ένωση την προσεχή Πέμπτη ήδη, κατά την πρώτη Ευρωπαϊκή Διάσκεψη.
<P>
Παρακολούθησα με μεγάλη επιδοκιμασία την ομιλία του εκπροσώπου της Προεδρίας, διότι η Επιτροπή συμφωνεί ότι, καθ' οδόν προς την ένταξη των νέων κρατών μελών, το Κοινοβούλιο πρέπει να συμμετέχει από κοντά. Η Ευρωπαϊκή Επιτροπή ανέλαβε ήδη στο παρελθόν τη δέσμευση να ενημερώνει το Κοινοβούλιο, βάσει των εμπειριών από προηγούμενες διαδικασίες ένταξης, όπου είναι δυνατόν και όσο γίνεται πιο λεπτομερώς, πλήρως και εγκαίρως για τις προόδους τόσο των διαδικασιών προετοιμασίας όσο και των διαπραγματεύσεων με τις χώρες με τις οποίες αυτές ξεκίνησαν έμπρακτα.
<P>
Με μεγάλη χαρά διαπιστώνω ότι, μετά από εντατικές και αξιόλογες συζητήσεις, διαμορφώθηκε ευρεία συναίνεση για τις διαδικασίες που πρέπει να ακολουθούμε. Φυσικά, δεν υπάρχει καμία διάσταση απόψεων ως προς το δικαίωμα γνωμοδότησης του Ευρωπαϊκού Κοινοβουλίου για τον κανονισμό-πλαίσιο. Σε περίπτωση που η Ευρωπαϊκή Επιτροπή θελήσει να προτείνει αλλαγές στις προτεραιότητες, στις αρχές και στους όρους των εταιρικών σχέσεων, όταν παρουσιάσει τις σχετικές προτάσεις στο Συμβούλιο, θα τς υποβάλει συγχρόνως και στο Κοινοβούλιο. Και αυτό με ικανοποιεί ιδιαίτερα. Όπως ακόυσαμε από την Προεδρία, το Συμβούλιο συμφωνεί και δεσμεύεται να δοθεί στο Κοινοβούλιο εύλογη προθεσμία για να διατυπώσει ξεκάθαρα τις απόψεις του και εν συνεχεία - κάπως έτσι το φαντάζεται η Επιτροπή - να μελετηθεί σε στενή επαφή με το Συμβούλιο με ποιό τρόπο οι τροπολογίες του Κοινοβουλίου μπο&
<P>
Πιστεύω ότι έτσι γίνεται σαφές ότι Συμβούλιο, Επιτροπή και Κοινοβούλιο συμφωνούν για τη σημασία μιας διαφανούς διαδικασίας. Συμφωνώ με τον κ. Oostlander ότι πρόκειται για μια μακρόχρονη διαδικασία, στην οποία θα θελήσουν να συμμετάσχουν όχι μόνο το σημερινό Κοινοβούλιο, αλλά και το επόμενο, όπως άλλωστε και μια επόμενη Επιτροπή και ένα επόμενο Συμβούλιο. Σωστό είναι να συνεννοηθούμε από σήμερα για διαδικασίες που θα εξακολουθήσουν να ιχύουν και μακροπρόθεσμα. Όπως παρατήρησε ο κ. Oostlander, και στη λήξη των διαπραγματεύσεων θα έλθει η στιγμή να διευκρινισθεί εάν πράγματι ήρθε η ώρα να ενταχθούν πλήρως τα νέα κράτη μέλη που έχουν εκπληρώσει τις προϋποθέσεις και ολοκλήρωσαν με επιτυχία τις διαπραγματεύσεις.
<P>
Λίγα λόγια ακόμη για τη δεύτερη έκθεση Oostlander και τις παρατηρήσεις του σχετικά με τις προτεραιότητες, όπως διατυπώθηκαν στα σχέδια που υποβλήθηκαν στο Κοινοβούλιο. Τονίζω ότι ασφαλώς οι πολιτικές προϋποθέσεις προέχουν. Πιστεύω όμως ότι αυτό έχει διασφαλισθεί τόσο με το άρθρο 1 όσο και με το άρθρο 5 του βασικού κανονισμού, στα οποία διατυπώθηκαν με τη δέουσα σαφήνεια. Παραπέμπω όμως και στην πράξη. Στις συζητήσεις μας για τις πολιτικές, ας πούμε, ατέλειες σε μερικές υποψήφιες χώρες, στο διάλογό μας με τις εν λόγω χώρες, καθώς και στα όσα διατυπώθηκαν στις παρούσες προτεραιότητες, πιστεύω ότι δόθηκε η δέουσα σημασία και μέριμνα ώστε οι χώρες που επιθυμούν την ένταξή τους, θα πρέπει να θεωρούνται δημοκρατικές χώρες, όπου γίνονται σεβαστές οι αρχές του κράτους δικαίου, τα ανθρώπινα δικαιώματα και ιδίως η αρχή της προστασίας των δικαιωμάτων των μειονοτήτων. Δε
<P>
Τέλος, ο κ. Oostlander έκανε μια παρατήρηση σχετικά με τις βραχυπρόθεσμες και τις μεσοπρόθεσμες προτεραιότητες. Διερωτάται αν για τις πολιτικές ατέλειες δεν πρέπει να θέσουμε βραχυπρόθεσμους στόχους. Ασφαλώς, κύριε Πρόεδρε. Στα σχέδια εταιρικών σχέσεων κατατάξαμε όμως στις βραχυπρόθεσμες προτεραιότητες μόνον τα όσα πιστεύουμε και προσδοκούμε ότι πράγματι μπορούν να υλοποιηθούν σύντομα, μέσα σε ένα έτος για παράδειγμα, και ότι θα κάνουν πράγματι μια διαφορά. Μεσοπρόθεσμα βλέπουμε εκείνα που χρειάζονται περισσότερο χρόνο για να τελειοποιηθούν. Αυτός είναι ο λόγος για το διαχωρισμό που κάναμε ανάμεσα στα βραχυπρόθεσμα και τα μεσοπρόθεσμα θέματα.
<P>
Ευχαριστώ και πάλι τους αξιότιμους βουλευτές για την προσφορά τους στη συζήτηση και την υποστήριξή τους για την ταχεία υλοποίηση των εταιρικών σχέσεων. Ελπίζουμε ότι το Συμβούλιο θα μπορέσει αυτές τις ημέρες, ή το πολύ την ερχόμενη εβδομάδα, να αποδεχθεί όντως τις προτεραιότητες, τους όρους και τις αρχές, σύμφωνα με τη νομική βάση που θα υιοθετηθεί σήμερα. Οπότε, οι εταιρικές σχέσεις μπορούν να συμπληρωθούν κατά την επίσημη έναρξη των διαδικασιών διεύρυνσης, στις 30 Μαρτίου.

<SPEAKER ID=22 NAME="Χριστοδούλου">
Κύριε Πρόεδρε, με μεγάλη ευχαρίστηση ακούσαμε αυτά τα οποία ελέχθησαν και θέλω να πιστεύω ότι αυτά όλα, δεν έχω λόγω να αμφιβάλλω, θα εφαρμοσθούν με τον τρόπο με τον οποίο ανελύθησαν εδώ.
<P>
Ο κ. Oostlander στην πολύ καλή έκθεσή του εζήτησε ουσιαστικά να υπάρχει μία συμμετοχή του Ευρωπαϊκού Κοινοβουλίου σε όλη τη διαδικασία της εντάξεως και αυτό είναι σωστό. Είναι κάτι το οποίο γίνεται αποδεκτό από όλους. Οι αντιρρήσεις οι οποίες κατά καιρούς εξεφράσθησαν, έχω την εντύπωση ότι στηρίχθηκαν σε δύο ανησυχίες: η πρώτη είναι ότι το νομικό πλαίσιο, όπως καλύπτεται από τη νομική βάση η οποία προβλέπεται γι'αυτή τη διαδικασία, δεν προβλέπει διαβούλευση. Επομένως, θα έπρεπε να βρεθεί κάποιος άλλος τρόπος. Το δεύτερο είναι μία ανησυχία σχετικά με το ενδεχόμενο κάποιας καθυστερήσεως, δοθέντος ότι το Κοινοβούλιο θα έπρεπε να διαθέτει ένα ορισμένο χρόνο εντός του οποίου να διαμορφώσει τις θέσεις και τις απόψεις του. 'Εχω την εντύπωση ότι από τη συζήτηση, όπως εξελίσσεται τώρα, και θα επανέλθω από πλευράς προϋπολογισμών, εν συνεχεία, τα δύο αυτά θέματα λύνοντα
<P>
Το δεύτερο σημείο σχετικά με το οποίο υπήρχε ανησυχία είναι το θέμα της καθυστερήσεως. Νομίζω ότι αυτό λύθηκε. Μπορούμε να εφαρμόσουμε διάφορα συστήματα, ανεφέρθησαν ορισμένα από τον Πρόεδρο του Συμβουλίου, εγώ θα επιστήσω την προσοχή σας σε ένα σύστημα το οποίο ακολουθούμε στην Επιτροπή Προϋπολογισμών. Πρόκειται για το σύστημα του μονίμου εισηγητού, ο οποίος βρίσκεται σε μόνιμη σχέση με τις αρμόδιες υπηρεσίες του Συμβουλίου και της Επιτροπής και έτσι, σε οιαδήποτε στιγμή, είναι έτοιμη η αρμόδια επιτροπή να παρουσιάσει μια έκθεση, ώστε να αποφύγουμε τις καθυστερήσεις και τις χρονοτριβές. Ο χρόνος των έξι εβδομάδων νομίζω ότι είναι αρκετός και μπορεί να καλύψει ανετότατα το πρόβλημα. Το θέμα λοιπόν, όπως παραμένει, είναι αυτά τα οποία ελέχθησαν εδώ να πάρουν μια συγκεκριμένη μορφή και να αποτελέσουν μια συγκεκριμένη και σαφή δέσμευση και του Συμβουλίου
<P>
Τώρα, όσον αφορά το συγκεκριμένο θέμα της Επιτροπής Προϋπολογισμών, έχουμε κάνει ορισμένες τροπολογίες στα άρθρα 3 και 5 που αναφέρονται στις αρμοδιότητες του Κοινοβουλίου στον προϋπολογισμό. Θέλω να υπενθυμίσω, να μην το ξεχνάμε, το Κοινοβούλιο είναι ένα από τα δύο σκέλη της Αρχής του Προϋπολογισμού, με ειδική αρμοδιότητα στις δαπάνες. Λοιπόν είναι προς το συμφέρον και της Επιτροπής και του Συμβουλίου Υπουργών, το Κοινοβούλιο να είναι ανεμεμειγμένο από δημοσιονομικής πλευράς στο σύνολο της διαδικασίας. 'Εχει διαπιστωθεί ότι αποφεύγονται πάρα πολλές καθυστερήσεις και περιττές συζητήσεις, όταν το Κοινοβούλιο, ασκώντας αυτήν την αρμοδιότητά του, μέσω της Επιτροπής Προϋπολογισμών, είναι αναμεμειγμένο μ'αυτό το θέμα από την πρώτη στιγμή. Και θέλω να παρακαλέσω κύριε Πρόεδρε του αρμοδίους της Επιτροπής και του Συμβουλίου Υπουργών να το έχουν αυτό υπόψη το&

<SPEAKER ID=23 NAME="Aelvoet">
Κύριε Πρόεδρε, το κύριο πολιτικό θέμα που τίθεται σήμερα είναι ο ρόλος που θα μπορέσει ή δεν θα μπορέσει να διαδραματίσει το Ευρωπαϊκό Κοινοβούλιο στην όλη διαδικασία. Παρακολούθησα προσεκτικά την παρέμβαση του υπουργού κ. Henderson. Ομολογώ ότι έμεινα με την όρεξή μου, διότι η ξεκάθαρη επιθυμία της Επιτροπής Εξωτερικών Υποθέσεων, Ασφάλειας και Αμυντικής Πολιτικής ήταν να ζητηθεί επισήμως η γνώμη του Κοινοβουλίου σε περίπτωση αλλαγής των προτεραιοτήτων στους βραχυπρόθεσμους ή μακροπρόθεσμους στόχους. Μας προσφέρουν τώρα ενημέρωση, αλλά όχι το επίσημο δικαίωμα διαβούλευσης που είχαμε ζητήσει.
<P>
Ως προς τη Βουλγαρία, έχω δύο παρατηρήσεις. Δεν έχουν επεξεργασθεί ακόμα το εθνικό πρόγραμμα περιφερειακής ανάπτυξης εκεί, είναι άρα αδύνατον να απαιτήσουμε να συγκροτηθούν οι απαιτούμενες περιφερειακές διαρθρώσεις πριν από το τέλος του έτους 1998.
<P>
Δεύτερον, ζητάμε πιεστικά να διαγραφεί η Βουλγαρία από τον αρνητικό κατάλογο σχετικά με τη ρύθμιση για τις θεωρήσεις διαβατηρίου.

<SPEAKER ID=24 NAME="Donner">
Κύριε Πρόεδρε, καθώς ο χρόνος που μου παρέχεται είναι πολύ σύντομος, θα πω απλώς τα ακόλουθα.
<P>
Πρώτον, όσον αφορά στις Δημοκρατίες της Βαλτικής: παρά το μικρό τους μεγέθος, πρέπει να έχει κανείς κατά νου ότι αυτές οι τρεις Δημοκρατίες, και μόνο αυτές από όλες τις υποψήφιες χώρες, είχαν καταληφθεί από τη Σοβιετική Ένωση και θεωρούνταν τμήμα της, σε αντίθεση με άλλες χώρες της Κεντρικής και Ανατολικής Ευρώπης που τουλάχιστον απολάμβαναν επισήμως ανεξαρτησία.
<P>
Δεύτερον, η ασφάλεια και η ειρήνη στην Ευρώπη, που αποτελεί το κύριο καθήκον μας, εξαρτάται από την εύρεση ενός γόνιμου modus vivendi με τη Ρωσία. Αυτός θα ενισχυθεί με τη συμμετοχή των χωρών αυτών της Βαλτικής στην Ένωση. Δεν θα ενισχυθεί, κατά τη γνώμη μου, από οποιαδήποτε διεύρυνση του ΝΑΤΟ.
<P>
Τέλος, ελπίζω ότι και οι τρεις χώρες της Βαλτικής θα είναι σε θέση να ενταχθούν ταυτόχρονα στην Ένωση.

<SPEAKER ID=25 NAME="von Habsburg">
Κύριε Πρόεδρε, θεωρώ ευχάριστο καθήκον να παρουσιάσω την έκθεση για την Ουγγαρία, ιδιαίτερα μετά από όλα όσα ειπώθηκαν προηγουμένως. Δόξα τω Θεώ, οι παρεμβάσεις δεν αφορούσαν τόσο πολύ την οικονομία, αλλά την ασφάλεια και την πολιτική, δεδομένου ότι οι πτυχές αυτές μας προσφέρουν τα μέσα για να κατευθύνουμε τις προσπάθειές μας.
<P>
Από την ασφάλεια εξαρτάται κατά πόσον υπάρχει περίπτωση να αναπτυχθεί η οικονομία. Από την άποψη αυτή, η Ουγγαρία βρίσκεται σε ευχάριστη θέση, επειδή έχει ήδη σημειώσει σημαντική πρόοδο. Από τα έγγραφα τα οποία έπρεπε να συμβουλευθώ ως εισηγητής μπόρεσα να συμπεράνω ότι ήδη από το 1982, δηλαδή σε μια περίοδο που στην Ουγγαρία επικρατούσε ένα μονοκομματικό σύστημα, η νομοθεσία διαμορφώθηκε με τέτοιο τρόπο ώστε να επιτρέπει στην χώρα να καταστεί πραγματικά μέλος της Ευρωπαϊκής Ένωσης. Για το λόγο αυτόν, στην περίπτωση αυτή δεν αντιμετωπίζουμε τα ίδια προβλήματα που αντιμετωπίζουμε με ορισμένες άλλες χώρες όσον αφορά το κοινοτικό κεκτημένο.
<P>
Κατά δεύτερον, η Ουγγαρία διαθέτει μια μακρά δημοκρατική παράδοση. Παραβρέθηκα στην πρώτη συνεδρίαση του ουγγρικού κοινοβουλίου. Παρατήρησα προσεκτικά τη συμπεριφορά των βουλευτών και το μόνο που μπορώ να σας πω είναι ότι είναι το ίδιο καλοί ή κακοί όπως εμείς. Η χώρα αυτή διέθετε ήδη μια μακρά δημοκρατική παράδοση. Στο μεσοδιάστημα η εξουσία πέρασε χωρίς προβλήματα σε άλλα χέρια. Στο κοινοβούλιο της Ουγγαρίας δεν συμμετέχει ούτε ένας εκπρόσωπος εξτρεμιστικών κομμάτων, της Δεξιάς ή της Αριστεράς, πράγμα που μας επιτρέπει να πούμε, ακριβώς επειδή αποδίδεται ιδιαίτερη σημασία στη δημοκρατία, ότι η Ουγγαρία αξίζει να ενταχθεί στην Ευρωπαϊκή Ένωση όσο το δυνατόν συντομότερα, κυρίως επειδή η Ευρωπαϊκή Ένωση είναι κατά κύριο λόγο μια ασφαλής κοινότητα, η οποία πρέπει να εξασφαλίσει την ασφάλεια όλων των λαών, δεδομένου ότι από αυτήν εξαρτάται και η οικ

<SPEAKER ID=26 NAME="Caccavale">
Κύριε Πρόεδρε, οι δηλώσεις του συναδέλφου κ. Oostlander για τη γενική πορεία της διεύρυνσης ισχύουν ειδικά για τη Λετονία. Μπορεί να γίνει πραγματικότητα το μεγάλο όνειρο να κυματίζει σύντομα η γαλανή σημαία με τα δώδεκα αστέρια της Ευρώπης σε μια χώρα όπου μόλις πριν από λίγα χρόνια ανέμιζε η κόκκινη σημαία της Σοβιετικής Ένωσης. Στη χώρα αυτή σημειώθηκαν τα τελευταία χρόνια σημαντικότατες πρόοδοι: επιτεύχθηκε η ισοσκέλιση του προϋπολογισμού, μειώθηκε ο πληθωρισμός και σχεδόν ολοκληρώνεται η διαδικασία της ιδιωτικοποίησης.
<P>
Παραμένουν ακόμη άλυτα δύο μεγάλα προβλήματα: το πρόβλημα της ρωσόφωνης μειονότητας, συνυφασμένο με τη διαδικασία πολιτογράφησης, λαμβανομένου υπόψη του ποσοστού του 30 % που πληθυσμού που δεν είναι ακόμη πολίτες της χώρας, και το πρόβλημα του δικαστικού και διοικητικού συστήματος. Επί του προκειμένου, θα ήθελα να επισημάνω, κύριε Πρόεδρε, ότι δεν ανταποκρίνονται στην πραγματικότητα οι ισχυρισμοί της Επιτροπής κατά τον διαχωρισμό μεταξύ βραχυπρόθεσμων και μεσοπρόθεσμων στόχων. Όπως δήλωσε και ο κ. Oostlander, πρόκειται για γενικό πρόβλημα, που ωστόσο δεν αφορά τη Λετονία. Πρέπει να επιστήσουμε την προσοχή μας σε τυχόν βεβιασμένους και εσφαλμένους διαχωρισμούς μεταξύ βραχυπρόθεσμων και μεσοπρόθεσμων ζητημάτων.

<SPEAKER ID=27 NAME="Kristoffersen">
Κύριε Πρόεδρε, αξιότιμοι συνάδελφοι, όταν ως Δανός στρέφω το βλέμμα μου προς στη Βαλτική, συνειδητοποιώ πως αυτή η θάλασσα σε συνεχώς αυξανόμενο βαθμό συμβάλλει στη συνένωση των χωρών που βρέχονται από τη Βαλτική σε μια Baltic Area Corporation . Δεν είναι τίποτα παραπάνω από ένα δίκτυο, που στην πραγματικότητα επιτελεί ρόλο επιβοηθητικό και συνοδευτικό στην πολιτική δράση με την οποία γίνεται προσπάθεια να ρυμουλκηθούν τουλάχιστον οι τρεις Βαλτικές χώρες στην ευρωπαϊκή συνεργασία στο πλαίσιο της Ευρωπαϊκής Ένωσης. Διαβάζουμε καθημερινά στις εφημερίδες και ακούμε στο ράδιο ότι σχεδιάζονται νέα προγράμματα διακίνησης επιβατών και αγαθών, πράγμα που αποτελεί την πρακτική έκφραση της στενότερης επικοινωνίας, την οποία ακριβώς απηχούν και οι πολιτικές προοπτικές και στόχοι και για τις τρεις Βαλτικές χώρες, τη Λιθουανία, την Εσθονία και τη Λετονία.
<P>
Ως Δανός αντιλαμβάνομαι κατά κανόνα τις τρεις Βαλτικές χώρες ως ένα είδος σκανδιναβικών χωρών. Συνεργαζόμαστε επίσης στο πλαίσιο του ειδικού Συμβουλίου Χωρών της Βαλτικής, και στη Δανία προσμένουμε με χαρά την ανάληψη της προεδρίας του από τη Λιθουανία. Όλα τούτα βρίσκονται σε αρμονία με τη σκληρή και ενεργό προσπάθεια που καταβάλλει η Λιθουανία για να συμμετέχει οικονομικά, πολιτικά, αλλά και εν γένει κοινωνικά σε μια ολοκληρωμένη ευρωπαϊκή συνεργασία και, κατ' αυτόν τον τρόπο, στην ΕΕ. Όλες οι πολιτικές πτέρυγες στη Δανία στηρίζουν αυτή την προσπάθεια με θέρμη. Ανεξάρτητα από το ποιος θα είναι στην κυβέρνηση απόψε, μετά τις εκλογές που γίνονται σήμερα στη Δανία, αυτές τις προσπάθειες θα τις στηρίξουμε. Παντού υπάρχει η ίδια σαφής βούληση. Ελπίζω επίσης ότι θα σταλεί ένα σαφές μήνυμα από το Ευρωπαϊκό Κοινοβούλιο σήμερα, ούτως ώστε οι λαοί και όχι μόνο

<SPEAKER ID=28 NAME="Hoff">
Κύριε Πρόεδρε, κατά την προετοιμασία της προενταξιακής εταιρικής σχέσης στην περίπτωση της Πολωνίας υποστήριξα τις βραχυπρόθεσμες και μεσοπρόθεσμες προτεραιότητες που είχαν προταθεί από την Επιτροπή. Επί του θέματος αυτού θα ήθελα να κάνω ορισμένες παρατηρήσεις: Στην περίπτωση της αναδιάρθρωσης του τομέα της χαλυβουργίας, η Επιτροπή θα πρέπει να λάβει περισσότερο υπόψη τα μεταλλεία, επειδή οι δύο τομείς συμπίπτουν. Η Επιτροπή αναφέρει τη διοικητική μεταρρύθμιση, όπου ο αριθμός των διοικητικών επαρχιών, των βοϊβόδων, θα μειωθεί από 40 σε 10 περίπου. Αυτό είναι ιδιαίτερα σημαντικό προκειμένου να χρησιμοποιηθούν πόροι του προγράμματος PHARE και να βελτιωθεί η διαφάνεια όσον αφορά τη χρήση τους. Είναι επίσης σαφές ότι αντικείμενο συζήτησης αποτελούν και η ελευθερία του Τύπου, η αναδιάρθρωση του διοικητικού μηχανισμού, η καταπολέμηση της εγκληματικότη&
<P>
Υπάρχει ένα σημαντικό σημείο που λείπει, κύριε Επίτροπε, που δεν είναι άλλο από μια αναφορά στην κοινωνική πολιτική. Όλοι γνωρίζουμε ότι στην Πολωνία πρέπει να γίνει κάτι στον τομέα αυτόν. Από την άποψη αυτή δεν θα ήθελα να αναφερθώ μόνο στα κοινωνικά δίκτυα, αλλά να δηλώσω ότι χρειαζόμαστε κυρίως μέτρα για την προστασία των γυναικών και των οικογενειών.
<P>
Επιτρέψτε μου να ολοκληρώσω με μια γενική παρατήρηση επί της διαδικασίας, η οποία πιστεύω ότι πρέπει να αποτελέσει αντικείμενο επικρίσεων, παρά τις διευκρινίσεις που προσφέρατε. Πιστεύω ότι δεν μπορεί κανείς να παρεμποδίσει την πορεία των διαδικασιών, θα ήταν όμως προτιμότερο να είχε πρυτανεύσει η δημοκρατία. Πρόκειται για μια προσδοκία που τρέφουμε έναντι των υποψηφίων χωρών και που την καθιστούμε ακόμη και κριτήριο προσχώρησης. Συνεπώς, θα έπρεπε να δώσουμε οι ίδιοι το παράδειγμα, εφαρμόζοντας τις αρχές αυτές στην Κοινότητα.

<SPEAKER ID=29 NAME="Carnero Gonzαlez">
Κύριε Πρόεδρε, θέλω να διατυπώσω τρεις παρατηρήσεις. Πιστεύω ότι, όπως έχει ήδη επανειλημμένα επισημανθεί, η διαδικασία της διεύρυνσης θα πρέπει να συνοδεύεται από εμβάθυνση και, δυστυχώς, στο θέμα αυτό αντιμετωπίσαμε μία στάση από πλευράς των άλλων θεσμικών οργάνων που δεν είναι, ακριβώς, θετική. Δεν έχει ζητηθεί επίσημα η γνώμη του Κοινοβουλίου σχετικά με τις συμφωνίες σύνδεσης, και, για το λόγο αυτό, συζητούμε μία πολιτική γνώμη η οποία δεν έχει κανέναν δεσμευτικό χαρακτήρα από νομικής άποψης. Επιπλέον, για το λόγο αυτό, πρέπει να διατηρηθεί η κριτική αυτή έναντι ορισμένων προθέσεων που εξέθεσε ο Προεδρεύων του Συμβουλίου κατά τη διάρκεια της παρούσας συνόδου.
<P>
Κατά δεύτερον, πολλές συμφωνίες ένταξης θέτουν τα θέματα των δημοκρατικών αρχών και του σεβασμού των ανθρωπίνων δικαιωμάτων σε μεσοπρόθεσμο επίπεδο, πράγμα το οποίο, χωρίς καμία αμφιβολία, δεν πρέπει να γίνει δεκτό από το Σώμα, το οποίο ανέκαθεν τόνιζε με εμμονή τη σημασία όλων των κριτηρίων αυτών, αρχής γενομένης με το πρώτο κριτήριο που θέσπισε το Ευρωπαϊκό Συμβούλιο της Κοπεγχάγης, που αναφέρεται στα θεμελιώδη αυτά θέματα.
<P>
Και τώρα διατυπώνω την τρίτη παρατήρηση, σχετικά με τη Δημοκρατία της Τσεχίας. Όλοι γνωρίζουμε ότι η χώρα αυτή αντιμετώπισε μία σημαντική πολιτική κρίση, η οποία από άλλη άποψη είναι ένα σύνηθες φαινόμενο για μία δημοκρατία, αλλά μπορεί αδιαμφισβήτητα να παρεμποδίσει την πλήρωση των προϋποθέσεων για την ένταξή της επί του παρόντος. Χωρίς καμία αμφιβολία, υπογραμμίζοντας τα όσα έχουν λεχθεί παραπάνω, θέλω να τονίσω ουσιαστικά δύο σημεία: ότι η ένταξη της μειονότητας των Τσιγγάνων πρέπει να πραγματοποιηθεί βραχυπρόθεσμα και όχι μακροπρόθεσμα - ούτως ή άλλως δεν υπάρχουν σαφή μέσα και μπορούμε και οφείλουμε να τα απαιτήσουμε αμέσως - όπως, επίσης, και την ελευθερία του Τύπου και τη μεταρρύθμιση του δικαστικού συστήματος. Τα θέματα αυτά πρέπει να συμπεριληφθούν στη συμφωνία.

<SPEAKER ID=30 NAME="Speciale">
Kύριε Πρόεδρε, πιστεύω ότι το μείζον πολιτικό πρόβλημα που πρέπει να αντιμετωπίσουμε έγκειται στο αίτημα του Κοινοβουλίου να διαδραματίσει πλήρως το ρόλο του και στην απαίτηση των εισηγητών των μεμονωμένων χωρών για πλήρη άσκηση των καθηκόντων τους στη διάρκεια των διαπραγματεύσεων προσχώρησης. Δεδομένης της ζωτικής σημασίας του ζητήματος, η Προεδρία του Συμβουλίου τόνισε επίμονα τον ρόλο της πληροφόρησης. Η πληροφόρηση αποτελεί ωστόσο μόνο για να έχει κανείς κύρος, πρέπει όμως να εξεταστεί στην πράξηπώς το Ευρωπαϊκό Κοινοβούλιο θα μπορεί να συμμετάσχει ενεργά και να προβάλει τις θέσεις του.
<P>
Αντιθέτως, διατηρώ κάποιες επιφυλάξεις για τις απαντήσεις του Επιτρόπου κ. Van den Broek σχετικά με τις αντιρρήσεις όσον αφορά το διαχωρισμό μεταξύ βραχυπρόθεσμων και μεσοπρόθεσμων προτεραιοτήτων, που διατύπωσε ο συνάδελφος κ. Oostlander. Κατά τη γνώμη μου, ο εν λόγω διαχωρισμός εξακολουθεί να είναι ελαφρώς αόριστος και ανακριβής. Τέλος, πιστεύω ότι υφίσταται πρόβλημα χρηματοδότησης και ενίσχυσης των υποψήφιων προς ένταξη χωρών και, κατά τη γνώμη μου, πρέπει να χορηγηθεί η εν λόγω χρηματοδότηση λαμβανομένης υπόψη της διαφορετικής ικανότητας απορρόφησης εκ μέρους κάθε μεμονωμένης χώρας.
<P>
Σχετικά με τη Σλοβενία, φρονώ ότι είναι αξιόλογες οι προσπάθειες προετοιμασίας της χώρας και, συνεπώς, αυτή πληροί όλες τις προϋποθέσεις για τη δρομολόγηση σημαντικών και σοβαρών διαπραγματεύσεων.

<SPEAKER ID=31 NAME="Wiersma">
Κύριε Πρόεδρε, ως συνεισηγητής για τη Σλοβακία συμφωνώ με την προσέγγιση της Επιτροπής για την εταιρική σχέση με τη Σλοβακία. Μου φαίνεται ότι η Επιτροπή επέλεξε σωστές προτεραιότητες, βραχυπρόθεσμα και μακροπρόθεσμα. Αύριο θα γίνει χωριστή συζήτηση για την σημερινή κατάσταση στη Σλοβακία. Αυτή θα επηρεάσει βέβαια και την στάση μας όσον αφορά τις σχέσεις μας με τη Σλοβακία. Τα πολιτικά προβλήματα στη χώρα παραμένουν σε πρώτο πλάνο και επισκιάζουν τις άλλες πτυχές της διαδικασίας ένταξης της χώρας. Ελπίζουμε φέτος να δούμε κάποια πρόοδο, ιδίως μετά τις εκλογές στη Σλοβακία, αλλά μέχρι τότε πρέπει να τηρήσουμε στάση αναμονής. Για την ώρα, η χώρα τελεί δίχως πρόεδρο. Τα πράγματα δεν είναι λοιπόν πολύ ενθαρρυντικά. Το ζήτημα Meciar σημειώνει τώρα τελευταία πολύ περίεργες εξελίξεις. Πιστεύω ότι τους προσεχείς μήνες, κατά τις διαπραγματεύσεις και τις επαφές τ

<SPEAKER ID=32 LANGUAGE="SV" NAME="Cars">
Έθεσα μια πολύ ευθεία και άμεση ερώτηση στον Επίτροπο κ.Van den Broek. Η ερώτηση αφορούσε το αν το πέρασμα στο κοινοτικό κεκτημένο έχει διαφορετικό περιεχόμενο για τους 5+1 και τις υπόλοιπες υποψήφιες χώρες. Θα ήμουν ευγνώμων αν εσείς, κύριε Πρόεδρε, θέλατε να παρακαλέσετε τον Επίτροπο κ.Van den Broek να απαντήσει στην ερώτησή μου.

<SPEAKER ID=33 NAME="Van den Broek">
Φυσικά είμαι πρόθυμος να απαντήσω, κύριε Πρόεδρε, αλλά συμφωνείτε να το κάνω στο τέλος, στην απάντησή μου μετά από όλες τις παρεμβάσεις;

<SPEAKER ID=34 LANGUAGE="ES" NAME="Barσn Crespo">
Κύριε Πρόεδρε, θέλω να δηλώσω την υποστήριξή μου στην έκθεση Oostlander και στην έγκρισή της σήμερα, γιατί πιστεύω ότι στην πολιτική είναι σημαντικό να δίδονται τα κατάλληλα μηνύματα την ενδεδειγμένη στιγμή, και είμαστε σήμερα στις παραμονές της Ευρωπαϊκής Διάσκεψης. Το Κοινοβούλιο - και τονίζω ότι ήταν σε θέση να τροποποιήσει την αρχική πρόταση της Επιτροπής, έδωσε δε στο Συμβούλιο τη δυνατότητα να μιλήσει για μία κοινή διαδικασία διεύρυνσης και, επιπλέον, για μία σφαιρική διαδικασία με κριτήρια ένταξης όλων, δηλαδή, καταργώντας τη διαίρεση μεταξύ των πέντε συν ένα και των υπολοίπων - θα πρέπει να δώσει, σήμερα, ένα θετικό μήνυμα αναφορικά με τη διεύρυνση και το ρόλο του Κοινοβουλίου.
<P>
Θέλω να τονίσω ότι, σύμφωνα με την γραμμή την οποία ακολουθούμε, πιστεύω ότι πρέπει να ενεργήσουμε με θετικό τρόπο όσον αφορά την ενισχυμένη διαδικασία ένταξης και κρίνω ότι δεν πρέπει να θεωρήσουμε το ρόλο μας από αμυντικής σκοπιάς, ως επικριτές ή λογοκριτές. Οφείλουμε να στηρίξουμε και να πλαισιώσουμε τις χώρες που κατέκτησαν τη δημοκρατία, παγίωσαν την οικονομία τους και έμαθαν τη συνύπαρξη. Οφείλουμε να ενεργήσουμε με θετικό τρόπο.
<P>
Ακουσα ορισμένες παρεμβάσεις από τις οποίες φαίνεται ότι συμπεριφερόμαστε σαν ένα δικαστήριο ενόρκων έναντι των χωρών αυτών. Πιστεύω ότι το μήνυμα που πρέπει να δώσουμε πρέπει να είναι θετικό.
<P>
Εξάλλου, σε ό, τι αφορά το ρόλο του Κοινοβουλίου, θέλω να ζητήσω από τον Προεδρεύοντα του Συμβουλίου και από τον κ. Επίτροπο να διευκρινίσουν τη σημασία της επιστολής του Προέδρου, κ. Cook, και της επιστολής του Προέδρου της Επιτροπής, κ. Santer, προς τον Πρόεδρο του Κοινοβουλίου, με την οποία προσκαλείται να συμμετάσχει αύριο στην Ευρωπαϊκή Διάσκεψη, με την εξής έννοια: πιστεύω ότι οι επιστολές αυτές καθώς και η πρόταση του Προέδρου του Συμβουλίου σημαίνουν αυτό που οι Αγγλοσάξονες αποκαλούν «συνταγματική συνέλευση», δηλαδή, πρόκειται για μία πρόταση συνταγματικής συμφωνίας που ανταποκρίνεται σε αυτό που εννοείται στο Κοινοβούλιο, και στην Ένωση, ως διοργανική συμφωνία. Και πιστεύω ότι εάν υπάρξει συμφωνία που θα κυρωθεί από το Συμβούλιο και την Επιτροπή, εμείς οφείλουμε να την αποδεχθούμε. Οφείλουμε να την αποδεχθούμε με την επισημότητα την οποία πρέπει να έχει μια εκδή
<P>
Εάν έχει δοθεί απάντηση, η απάντηση αυτή πρέπει να έχει επίσημη ισχύ και στο μέλλον πρέπει να αποτελέσει το πρότυπο συμπεριφοράς για μια τόσο υποδειγματική και περίπλοκη διαδικασία.

<SPEAKER ID=35 LANGUAGE="DE" NAME="Brok">
Κύριε Πρόεδρε, συνάδελφοι, πιστεύω ότι, με την έκθεση Oostlander, το Ευρωπαϊκό Κοινοβούλιο συμβάλλει εποικοδομητικά στην προσπάθεια για τη διεύρυνση της Ευρωπαϊκής Ένωσης. Για μας, η διεύρυνση αποτελεί μία από τις σημαντικότερες αποστολές των επόμενων χρόνων, και το Ευρωπαϊκό Κοινοβούλιο επιθυμεί οπωσδήποτε να έχει αποφασιστική συμμετοχή στην προσπάθεια αυτή.
<P>
Είναι επίσης σημαντικό να διευκρινιστεί ότι δεν αποδίδουμε αξία μόνο στα οικονομικά κριτήρια και ότι δεν θεωρούμε πως η διεύρυνση αποτελεί ένα καθαρά οικονομικό φαινόμενο. Αντιθέτως, αποδίδουμε πολύ περισσότερη αξία στην εφαρμογή του πολιτικού κριτήριου της Κοπεγχάγης για το σεβασμό της δημοκρατίας και των ανθρωπίνων δικαιωμάτων και πιστεύουμε ότι θα πρέπει εκ των προτέρων να καταστεί σαφές σε αυτό το γύρο διαπραγματεύσεων για τη διεύρυνση ότι η Ευρωπαϊκή Ένωση, παράλληλα με μια οικονομική διάσταση, διαθέτει και μια πολιτική διάσταση. Κατ' αυτή την έννοια, οι υπεύθυνοι για τις διαπραγματεύσεις μπορούν να υπολογίζουν στην υποστήριξη του Ευρωπαϊκού Κοινοβουλίου. Το σημείο αυτό θα διαδραματίσει σημαντικό ρόλο, επειδή στο τέλος θα πρέπει να επικυρώσουμε τις αποφάσεις.
<P>
Θα ήθελα να ευχαριστήσω τον Επίτροπο και τον Προεδρεύοντα του Συμβουλίου για ορισμένες διευκρινίσεις που προσέφεραν, που αφορούσαν τη συμμετοχή του Ευρωπαϊκού Κοινοβουλίου στην προσπάθεια που καταβάλλεται στα πλαίσια των εταιρικών σχέσεων, αλλά επίσης και στις διεργασίες διεύρυνσης εν γένει. Υποθέτω ότι η δέσμευση της Προεδρίας θα επιτρέψει την προώθησή της και στο Συμβούλιο. Συμφωνώ μαζί τους όταν υποθέτουν ότι το θέμα θα εγκριθεί και στο Συμβούλιο, επειδή διαφορετικά θα προκληθεί κρίση αξιοπιστίας μεταξύ των θεσμικών οργάνων.
<P>
Κύριε Προεδρεύοντα του Συμβουλίου, κύριε Επίτροπε, είμαι επίσης βέβαιος ότι το Συμβούλιο και η Επιτροπή θα συνεκτιμήσουν με τον ενδεδειγμένο τρόπο τις αποφάσεις του Κοινοβουλίου και ότι ίσως να ήταν καλό να διευκρινιστεί αυτό ήδη στους κόλπους του Σώματος.
<P>
Κύριε Προεδρεύοντα του Συμβουλίου, θα ήθελα να υποβάλω ένα ακόμη ερώτημα: Τι σημαίνει η φράση κατάλληλη ευκαιρία ; Σημαίνει για παράδειγμα ότι το Ευρωπαϊκό Κοινοβούλιο θα έχει στη διάθεσή του το πολύ έξι εβδομάδες ή, όπως δήλωσε ο κ. Επίτροπος, επαρκή χρόνο για την εξέταση των πληροφοριών αυτών;

<SPEAKER ID=36 LANGUAGE="DE" NAME="Raschhofer">
Κύριε Πρόεδρε, αξιότιμες κυρίες και κύριοι, η προσαρμογή των χωρών της Κεντρικής και Ανατολικής Ευρώπης που επιθυμούν να προσχωρήσουν στην Ευρωπαϊκή Ένωση στα πολιτικά και οικονομικά πρότυπα αυτής αποτελεί αναγκαιότητα, προκειμένου να καταστεί μακροπρόθεσμα δυνατή η ένταξη των χωρών αυτών στην Ευρωπαϊκή Ένωση και να προστατευθούν ταυτόχρονα τα συμφέροντα των κρατών μελών. Οι εταιρικές σχέσεις με τις υποψήφιες χώρες αποτελούν το σημαντικότερο μέσο για να επιτευχθεί ο στόχος αυτός προς όφελος όλων.
<P>
Δυστυχώς, η Επιτροπή και το Συμβούλιο εκτιμούν για άλλη μια φορά με διαφορετικό τρόπο τα επιχειρήματα που προέβαλε το Κοινοβούλιο όσον αφορά τη διαμόρφωση των συνεργασιών για την προσχώρηση και οι απόψεις τους διαφέρουν από αυτές του Ευρωπαϊκού Κοινοβουλίου σχετικά με διάφορους σημαντικούς παράγοντες. Αδυνατώ να κατανοήσω για πιο λόγο οι συνεργασίες για την προσχώρηση δεν θα μπορούσαν να διαμορφωθούν κατά τέτοιο τρόπο ώστε να μπορούν να συνεκτιμώνται οι ιδιαίτερες ανάγκες κάθε χώρας. Είναι προφανές ότι, λόγω των οικονομικών, πολιτικών και γεωγραφικών συνθηκών που επικρατούν, τα προβλήματα που αντιμετωπίζει, για παράδειγμα, η Σλοβενία διαφέρουν από αυτά της Λετονίας.
<P>
Θεωρώ απολύτως απαραίτητο να υπάρξει μια μεγαλύτερη συμμετοχή του Κοινοβουλίου. Οντως, κριτήρια που θεωρούνται σημαντικά και απαραίτητα για τις συνεργασίες προσχώρησης περιέρχονται προσωρινά σε δεύτερη μοίρα ή η δυνατότητα υλοποίησης ιδιαιτέρως εκτεταμένων και πολύπλοκων μέτρων αξιολογείται με διαφορετικό τρόπο. Πιστεύω ότι η κοινή επιθυμία των μελών του Σώματος είναι να αλλάξει η κατάσταση αυτή και να συνεκτιμηθεί η θέση του Κοινοβουλίου.

<SPEAKER ID=37 LANGUAGE="EN" NAME="Titley">
Κύριε Πρόεδρε, η διεύρυνση της Ευρωπαϊκής Ένωσης είναι μία ιστορική διαδικασία. Αυτές οι προενταξιακές εταιρικές σχέσεις αποτελούν τον ίδιο τον θεμέλιο λίθο της περιεκτικής διαδικασίας διεύρυνσης που ζήτησε το Ευρωπαϊκό Κοινοβούλιο.
<P>
Δεδομένης της σπουδαιότητάς τους, είναι ζωτικής σημασίας να ενεργήσουμε από κοινού. Τα τρία θεσμικά όργανα πρέπει να συνεργαστούν μεταξύ τους. Χαιρετίζω τις δηλώσεις που έκαναν το Συμβούλιο και η Επιτροπή σχετικά με το εν λόγω θέμα. Πρέπει επίσης να συνεργαστούμε με τις υποψήφιες χώρες. Ο κ.Cars έχει απόλυτο δίκιο, θα πρέπει να συνεργαστούμε και με τα 26 εθνικά κοινοβούλια. Η διαδικασία αυτή είναι τόσο σημαντική που δεν πρέπει να επιτρέψουμε στους εαυτούς μας να παραδοθούμε σε άλλες κρίσεις θεσμικού εθισμού ή σε διαδρομές που αυτο-εξυπηρετούν τον εγωισμό μας κατά τη διάρκεια της συζήτησης αυτής.
<P>
Μιλώντας προσωπικά, έχω ενθουσιαστεί από την ανακάλυψη, τις τελευταίες εβδομάδες, ότι το Βρετανικό Συντηρητικό Κόμμα είναι τώρα υπέρμαχος των δικαιωμάτων του Ευρωπαϊκού Κοινοβουλίου, παρ' όλο που μου προξενεί λύπη το γεγονός ότι έγινε σε βάρος της προηγούμενης δέσμευσής τους για διεύρυνση της Ευρωπαϊκής Ένωσης. Αναμφίβολα αυτό αποτελεί μέρος των μεταρρυθμίσεων του κ. Hague.
<P>
Ακούσαμε κάποιες συζητήσεις για καθυστέρηση - καθυστέρηση κατά μερικές εβδομάδες. Η απάντησή μου σε αυτό είναι να υπενθυμίσω στο Ευρωπαϊκό Κοινοβούλιο τα λόγια του William Shakespeare στον Ιούλιο Καίσαρα: "Eίναι παλίρροια στα πράγματα τ' ανθρώπινα· αν πιαστούν στην πλήμμη, οδηγούνται στην επιτυχία». Αυτή είναι μία από εκείνες τις φορές. Ή, για να το θέσω όπως θα το είχε θέσει ο μακαρίτης, ο μεγάλος Elvis Presley: "Ή τώρα ή ποτέ... Αύριο θα είναι πολύ αργά».
<P>
Θα πιέσω το Συμβούλιο και την Επιτροπή για ένα ακόμα πράγμα: το μεγαλύτερο πρόβλημα που έχουν αυτές οι υποψήφιες προς ένταξη χώρες είναι η ικανότητα της δημόσιας διοίκησής τους, του διοικητικού και νομικού τους συστήματος να αντεπεξέλθουν στο κοινοτικό κεκτημένο. Θα παρακαλέσω να τονίσουμε στο έπακρο αυτές τις πτυχές των προενταξιακών εταιρικών σχέσεων ώστε να είναι έτοιμοι να ενωθούν μαζί μας το συντομότερο δυνατόν.
<P>
Επιτρέψτε μου να σας υπενθυμήσω αυτό που είπα. Τώρα είναι η ώρα, αύριο θα είναι πολύ αργά.

<SPEAKER ID=38 LANGUAGE="EN" NAME="Paisley">
Κύριε Πρόεδρε, είναι σαφώς απαραίτητη η οικονομική ενίσχυση προς τα αιτούντα κράτη για την προώθηση της διαδικασίας διεύρυνσης. Ωστόσο, είναι σωστό το Κοινοβούλιο να τονίσει ότι η ανάπτυξη της δημοκρατίας και ο σεβασμός του κράτους δικαίου αποτελούν προτεραιότητα και ότι θα ληφθούν μέτρα, εάν κάποιο από τα αιτούντα κράτη παρουσιάσει εμφανείς ελλείψεις ως προς αυτή την κατεύθυνση.
<P>
Επιπλέον, είναι σωστό να υπάρξει διαβούλευση με το Κοινοβούλιο εκ των προτέρων σχετικά με τις αρχές και τις προϋποθέσεις που αφορούν τις εταιρικές σχέσεις που πρόκειται να συνάψει η Ένωση με κάθε υποψήφια χώρα. Εξάλλου, το Ευρωπαϊκό Κοινοβούλιο έχει τον τελικό λόγο για την ένταξη ή μη μίας αιτούσας χώρας. Ο καλύτερος τρόπος προς τα εμπρός για τους λαούς της Ευρώπης έγκειται στο να διευρυνθεί η Ευρωπαϊκή Ένωση παρά να εμβαθυνθεί περαιτέρω και να καταστεί περισσότερο δημοκρατική και ποικιλόμορφη παρά περισσότερο γραφειοκρατική και συγκεντρωτική. Οι λαοί θέλουν μία συνετή συνεργασία και όχι έναν δογματικό φεντεραλισμό.

<SPEAKER ID=39 LANGUAGE="FR" NAME="Berθs">
Κύριε Πρόεδρε, πιστεύω ότι σε αυτό το Κοινοβούλιο κανείς δεν θέλει ούτε μπορεί να καθυστερήσει το ραντεβού που μας περιμένει. Πρόκειται για το ραντεβού της διεύρυνσης. Κανείς δεν θέλει ούτε μπορεί, ούτε πρέπει να κρατά όμηρο τη διεύρυνση λόγω διαμάχης μεταξύ θεσμικών οργάνων. Δεν είναι αυτή η πρόθεσή μας.
<P>
Μας χαροποιεί η ταχεία έγκριση του κανονισμού πλαισίου και η απόφαση που ελήφθη σε αυτήν τη βάση με ειδική πλειοψηφία, σχετικά με τις αρχές και τις προτεραιότητες, τους ενδιάμεσους στόχους και τους όρους κάθε ατομικής συνεργασίας. Επίσης μας χαροποιεί η πρωϊνή δήλωση του Συμβουλίου και της Επιτροπής, σύμφωνα με την ερμηνεία του συναδέλφου Enrique Barσn Crespo.
<P>
Ως εκ τούτου, ας μην εξαπατώμεθα όσον αφορά τη πολιτική σημασία των επιδιώξεων και των συζητήσεων που διεξάγουμε εδώ και ένα μήνα. Έχουν μεγάλη πολιτική σημασία, όσον αφορά το θεσμικό ρόλο των μεν και των δε. Όχι, το Ευρωπαϊκό Κοινοβούλιο δεν επιθυμεί, δεν ζητεί να διαπραγματευτεί την διεύρυνση στη θέση του Συμβουλίου και της Επιτροπής. Αντίθετα, η πολιτική σημασία του αιτήματος για διαφάνεια, σαφήνεια και ενημέρωση, ακόμα και για διαβούλευση αν χρειαστεί, για τα θεμελιώδη θέματα που αφορούν το μέλλον της Ένωσης είναι σαφής. Ναι, το Κοινοβούλιο διαδραματίζει υπό αυτήν την άποψη τον ρόλο του και οφείλουμε να υποστηρίξουμε τις πρωτοβουλίες που οδεύουν προς αυτήν την κατεύθυνση.
<P>
Εφιστώ την προσοχή του Συμβουλίου στο εξής: μην κάνετε λάθος ως προς τη σημασία των ομιλιών και του διαλόγου που αρχίζετε μαζί μας σε αυτή τη βάση. Διακυβεύεται η διαφάνεια της ευρωπαϊκής ολοκλήρωσης για τις υποψήφιες χώρες. Διακυβεύεται και η σημασία της διαδικασίας διεύρυνσης για τους πολίτες, διότι ελλείψει διαφάνειας της διαδικασίας που έχει αρχίσει, οι πολίτες δεν θα καταλάβουν το έργο που έχουμε αναλάβει.
<P>
Τέλος, επιτρέψτε μου, κύριε Πρόεδρε, να επωφεληθώ της ευκαιρίας για να υπενθυμίσω την προσήλωσή μας στα συμπεράσματα - σε όλα τα συμπεράσματα - του Ευρωπαϊκού Συμβουλίου του Λουξεμβούργου. Για το λόγο αυτό θα επέμενα στις ακόλουθες πτυχές. Κατά πρώτον, το θεσμικό προηγούμενο, φυσικά. Για αυτή τη δεύσμευση, περιμένουμε προτάσεις όσον αφορά τη μέθοδο και το χρονοδιάγραμμα. Το θέμα επείγει. Δεύτερον, η σημασία που προσδίδουμε στην Ευρωπαίκή Διάσκεψη. Μας χαροποιεί η έναρξή της που θα γίνει αύριο. Δίδουμε μεγάλη σημασία στο περιεχόμενό της, ιδιαίτερα στο θέμα της εξωτερικής πολιτικής, της ασφάλειας και της άμυνας. Η συνεργασία επείγει. Η δημοκρατία επείγει.
<P>
(Χειροκροτήματα)

<SPEAKER ID=40 LANGUAGE="IT" NAME="Cellai">
Κύριε Πρόεδρε, ο στόχος των αμέτρητων πρωτοβουλιών, που αποτελούν τον πυρήνα της στρατηγικής της διεύρυνσης, είναι η παροχή εγγυήσεων ότι οι υποψήφιες χώρες πληρούν τις πολιτικές και οικονομικές προϋποθέσεις που χαράχθηκαν στο Ευρωπαϊκό Συμβούλιο της Κοπεγχάγης. Θα είναι έτσι εφικτή η εστίαση των διαπραγματεύσεων στη βασική για τη διαδικασία διεύρυνσης αρχή, της παρεμπόδισης οποιασδήποτε διεξόδου ή άθετησης των καθορισμένων πολιτικών υποχρεώσεων εκ μέρους των ενδιαφερόμενων χωρών.
<P>
Συνειδητοποιούμε πλήρως ότι, στην προσπάθεια να δοθεί περαιτέρω ώθηση κατά την παρούσα φάση προσέγγισης, η σύναψη εταιρικών σχέσεων προσχώρησης και το σύστημα προγραμματισμού και αξιολόγησης αποτελούν βασικό σημείο ολόκληρης της στρατηγικής προσχώρησης και ότι η βοήθεια εκ μέρους της Ευρωπαϊκής Ένωσης πρέπει να ενταχθεί σε ένα νέο πλαίσιο, δηλαδή σε μία εταιρική σχέση προσχώρησης με κάθε υποψήφια χώρα.
<P>
Φαίνεται σκόπιμη η υιοθέτηση εκ μέρους της Επιτροπής, στη νέα στρατηγική προσχώρησης, της λεγόμενης ρήτρας προϋποθέσεων εφαρμογής. Η χορήγηση της προενταξιακής βοήθειας πρέπει να εξαρτηθεί κάθε χρόνο από τον βαθμό επίτευξης των στόχων, από την εκπλήρωση των ανειλημμένων υποχρεώσεων και από την κατάσταση προόδου του εθνικού προγράμματος προσχώρησης.
<P>
Οι χώρες της Κεντρικής και Ανατολικής Ευρώπης οφείλουν να σεβαστούν ρητά τις δεσμεύσεις σχετικά με τη δημοκρατία και τα ανθρώπινα δικαιώματα, την προστασία των μειονοτήτων, την υιοθέτηση του κοινοτικού κεκτημένου, ειδάλλως θα είναι δυνατή η αναστολή των εταιρικών σχέσεων. Στην αντίθετη περίπτωση μπορούν να ανασταλούν οι εταιρικές σχέσεις. Τέλος, επισημαίνω τη σοβαρότητα...
<P>
(Ο Πρόεδρος διακόπτει τον ομιλητή)

<SPEAKER ID=41 LANGUAGE="DE" NAME="Stenzel">
Κύριε Πρόεδρε, στη συζήτηση αυτή θα ήθελα να προβάλω δύο σημεία. Βρισκόμαστε στην παραμονή μιας σημαντικής εξέλιξης στην Ευρώπη, μιας προσπάθειας διεύρυνσης η οποία - όπως ορθώς παρατήρησε ο συνάδελφος Spencer - θα μας απασχολήσει τα επόμενα 10, 15 χρόνια ή ίσως και ακόμη περισσότερο, επειδή το θέμα δεν πρόκειται να λήξει με τις έντεκα χώρες που είναι σήμερα υποψήφιες. Θα υπάρχουν ολοένα και περισσότερες χώρες που θα επιδιώξουν να ενταχθούν στην Ευρωπαϊκή Ένωση.
<P>
Ενόψει της προσπάθειας αυτής, πιστεύω ότι είναι απολύτως απαραίτητο να επιδιωχθεί η διαρκής και τακτική συμμετοχή του Ευρωπαϊκού Κοινοβουλίου, του άμεσου εκπροσώπου των λαών της Ευρώπης, το οποίο δεν επιτρέπεται να υπογράψει ευθύς εξαρχής μια λευκή επιταγή για το θέμα αυτό και να κληθεί εκ των υστέρων να εκφέρει τη γνώμη του με ένα ναι ή ένα όχι. Για το λόγο αυτόν, συμφωνώ ότι το Κοινοβούλιο πρέπει να συμμετάσχει και στις διεργασίες που αφορούν τη στρατηγική προσέγγισης και τις συνεργασίες για την προσχώρηση. Αυτό που θα ήθελα, αντιθέτως, να αποφύγω είναι να προκαλέσει το Κοινοβούλιο λανθασμένες εντυπώσεις. Δεν πρέπει να είμαστε εμείς που θα κλείσουμε την πόρτα στις υποψήφιες χώρες. Ελπίζω, συνεπώς, ότι επί του θέματος αυτού θα επιτευχθεί κάποιος συμβιβασμός.
<P>
(Ο Πρόεδρος αφαιρεί το λόγο από την ομιλήτρια.)

<SPEAKER ID=42 NAME="Henderson">
Κύριε Πρόεδρε, είσασταν γενναιόδωρος ως προς τον χρόνο που διαθέσατε στον Προεδρεύοντα του Συμβουλίου. Μπορώ να επανέλθω σε ένα ή δύο σημεία που παρουσιάστηκαν κατά τη συζητήση;
<P>
Πρώτον, ετέθη ένα ερώτημα σχετικά με την επιστολή του κ. Robin Cook προς εσάς, κύριε Πρόεδρε, και επίσης σχετικά με τις παρατηρήσεις που διατύπωσα νωρίτερα το πρωί· τούτο ετέθη από τον κ. Barσn και τον κ.Brok. Η επιστολή του κ. Robin Cook ήταν ένα έγγραφο γενικού ενδιαφέροντος της Προεδρίας. Η θέση που περιέγραψα σε γενικές γραμμές σήμερα το πρωί στην προηγούμενη παρέμβασή μου είναι μία δήλωση της Προεδρίας που φέρει την υποστήριξη του Συμβουλίου και επομένως περιβάλλεται με το κύρος του Συμβουλίου. Ελπίζω αυτό να βοηθήσει τους συναδέλφους να εξετάσουν περαιτέρω ορισμένα από τα σημεία ουσίας που προσπάθησα να διατυπώσω κατά την προηγούμενη παρέμβασή μου.
<P>
Η κ. Berθs έθεσε ένα ζήτημα όσον αφορά το χρονοδιάγραμμα, και αυτό είναι ένα σημαντικό ζήτημα. Σχετικά με την ερώτηση για το πόσο χρόνο θα διαθέτει το Κοινοβούλιο προκειμένου να είναι σε θέση να εκφράσει την άποψή του, θα ήταν λάθος μας να δεσμευθούμε σε ένα συγκεκριμένο χρονικό διάστημα για την κάθε περίπτωση. Ίσως θα ήταν χρήσιμο αν εξηγούσα ότι η δική μου ερμηνεία για την κατάλληλη χρονική περίοδο αφορά τη χρονική εκείνη περίοδο που επιτρέπει την κανονική διεξαγωγή μίας διαδικασίας μεταξύ μίας συνόδου και της επομένης, μεταξύ ενός Συμβουλίου και του επόμενου, μέσα στο θεσμικό πλαίσιο, δηλαδή τέσσερις, πέντε ή έξι εβδομάδες. Δεν εκτιμώ ότι θα υπερβεί τις έξι εβδομάδες. Μπορεί συχνά να είναι μικρότερη και μπορεί να υπάρξουν περιπτώσεις, όταν υπάρχουν επείγοντα ζητήματα που πρέπει να αντιμετωπιστούν σε μία χρονική περίοδο, πολύ μικρότερη των τεσσάρων εβδομ
<P>
Το τρίτο σημείο που επισημάνθηκε από αρκετούς ομιλητές σήμερα το πρωί είναι το γενικό ερώτημα σχετικά με τη συμμετοχή των λαών της Ευρώπης. Επιτρέψτε μου να καταστήσω σαφές ότι η Προεδρία και το Συμβούλιο έχουν δεσμευθεί απολύτως στη διαδικασία διεύρυνσης. Δεν θα είναι όλα εύκολα. Η διεύρυνση έχει μία πλευρά με μεγάλες δυνατότητες για σημαντικά οφέλη αναφορικά με την ασφάλεια και σημαντικά οφέλη ως προς τις οικονομικές προοπτικές, υπάρχουν όμως πράγματα που η Ένωση πρέπει να αντιμετωπίσει κατά τη χρονική περίοδο που οδηγεί προς αυτή και ορισμένα από αυτά θα αφορούν τη λήψη δύσκολων αποφάσεων. Είναι σημαντικό να έχουμε μαζί μας την κοινή γνώμη, ώστε το κοινό να είναι καθ'όλα ενήμερο και να γνωρίζει τα ζητήματα που διακυβεύονται κατά τη διαδικασία αυτή. Γι'αυτόν το λόγο πιστεύω ότι είναι πολύ σημαντικό το Ευρωπαϊκό Κοινοβούλιο να έχει έναν ρόλο που
<P>
Σας ευχαριστώ, κύριε Προέδρε, που μου δώσατε και πάλι την ευκαιρία να προσπαθήσω να αποσαφηνίσω μερικά από τα σημεία αυτά και ελπίζω ότι θα δοθούν διαβεβαιώσεις προς το Ευρωπαϊκό Κοινοβούλιο που θα του επιτρέψουν να εκφέρει γνώμη, για να επιτραπεί στην διαδικασία διεύρυνσης να προχωρήσει με έναν γρήγορο και αποτελεσματικό τρόπο.

<SPEAKER ID=43 LANGUAGE="EN" NAME="Spencer">
Κύριε Πρόεδρε, σχετικά με μία παρατήρηση επί της εφαρμογής του κανονισμού. Σύμφωνα με το άρθρο 60, πρέπει εγώ, το αργότερο σήμερα το πρωί, ως πρόεδρος της αρμόδιας επιτροπής, να ενημερώσω το Σώμα αν θα υπάρξει παραπομπή ή όχι. Αυτή είναι επομένως η τελευταία ευκαιρία που έχω να ζητήσω από την Προεδρία εκ μέρους του Σώματος, να διασαφηνίσει ένα τελικό σημείο. Τον ευχαριστώ για την πρόοδο που σημειώσαμε κατά τη διάρκεια της σημερινής πρωινής συζήτησης, κυρίως αναφορικά με τις προθεσμίες και την αποσαφήνιση της θέσης του Συμβουλίου.
<P>
Του ζητώ να κάνει ένα τελευταίο βήμα προς εμάς. Του διαβίβασα ένα κείμενο, το οποίο κυκλοφόρησε χθες, που καθιστά τη θέση σαφή: μετά τη ψηφοφορία στη Ολομέλεια, το Συμβούλιο και η Επιτροπή θα πρέπει εξετάσουν το συντομότερο δυνατό τις θέσεις του Κοινοβουλίου. Τώρα το μόνο που λέτε είναι ότι θα έχουμε την ευκαιρία να εκφράσουμε τη γνώμη του Κοινοβουλίου.
<P>
Κύριε Προεδρεύοντα του Συμβουλίου, έχουμε την ευκαιρία αυτή συνεχώς. Θέλουμε μία επιβεβαίωση από σας ότι εσείς και η Επιτροπή, όπως πρότεινε ο κ. Van den Broek, θα εξετάσετε τις απόψεις μας, γιατί αυτός είναι ο τρόπος για την εξασφάλιση της υποστήριξης της κοινής γνώμης, στην οποία σωστά αναφερθήκατε, μέσω ενός κοινοβουλευτικού διαύλου, για όσα προσπαθούμε να κάνουμε αναφορικά με τη διεύρυνση. Αν μπορείτε να μου δώσετε τώρα αυτή τη διαβεβαίωση, δε θα έχουμε κανέναν δυσάρεστο συμβάν αργότερα σήμερα.

<SPEAKER ID=44 NAME="Henderson">
Κύριε Πρόεδρε, με μεγάλη μου χαρά επισημαίνω ότι η Προεδρία επιθυμεί να εξεταστούν από το Συμβούλιο οι απόψεις του Κοινοβουλίου, πριν από τη λήψη απόφασης. Δεν υπάρχει λόγος να έχουμε διαβούλευση...
<P>
(Χειροκροτήματα) ... και να ακούσουμε τις απόψεις, αν δεν επρόκειτο να λαμβάνονταν υπόψη. Βεβαίως και θα ληφθούν υπόψη.

<SPEAKER ID=45 LANGUAGE="IT" NAME="Muscardini">
Kύριε Πρόεδρε, η Εθνική Συμμαχία θα ψηφίσει την έκθεση, μολονότι επισημαίνει τις επιφυλάξεις που διατυπώθηκαν επανειλημμένα στην Αίθουσα σχετικά με το πρόβλημα της διεύρυνσης σε κάποιες χώρες που, ακόμη και σήμερα, δεν δείχνουν να ασπαζόνται πλήρως το πνεύμα της πολιτικής Ευρωπαϊκής Ένωσης. Θα ήθελα να υπενθυμίσω την απίστευτη τοποθέτηση του Πρέσβη της Σλοβενίας στη Ρώμη, μόλις πριν από λίγες ημέρες, σχετικά με τις κατασχέσεις περιουσιών Ιταλών υπηκόων και τα θύματα των δολινών. Συμμερίζομαι τη σημασία και την ευστοχία της διεύρυνσης της Ευρωπαϊκής Ένωσης σε άλλες χώρες. Πιστεύω, ωστόσο, ότι η ένταξη δεν μπορεί να πραγματοποιηθεί πριν από την επίτευξη εκείνης της πολιτικής ένωσης που αποτελεί τη μοναδική προϋπόθεση για την προώθηση της ειρήνης και της ευημερίας των δικών μας χωρών. Συνεπώς, ψηφίζω με επιφύλαξη, δεδομένης της υποστήριξης εκ

<SPEAKER ID=46 NAME="Van den Broek">
Κύριε Πρόεδρε, να προσθέσω στη γενική χαρά δηλώνοντας ότι από την πλευρά της, η Επιτροπή όχι μόνο είναι διατεθειμένη, αλλά και θα προχωρήσει μαζί με το Συμβούλιο στη μελέτητων τις απόψεων του Κοινοβουλίου. Είναι μεν αυτονόητο, αλλά η σημερινή επιβεβαίωση θα συμβάλει στην απόλυτη σαφήνεια.
<P>
Νομίζω ότι συζητήσαμε πια σε βάθος όλες τις πτυχές της διαδικασίας, και ότι επετεύχθη υψηλός βαθμός σύμπνοιας. Οπότε περιορίζομαι τώρα στην απάντηση σε ορισμένες συγκεκριμένες ερωτήσεις. Πρώτα η ερώτηση του κ. Cars, ο οποίος αμφιβάλλει αν θα μείνει ο συνολικός χαρακτήρας της διαδικασίας διεύρυνσης ανέπαφος, έχοντας υπόψη τον δρόμο που σχεδιάζουμε να ακολουθήσουμε με το λεγόμενο screening . Ακριβώς για να δικαιώσω αυτόν τον γενικό χαρακτήρα στον οποίο δόθηκε τόση έμφαση στο Λουξεμβούργο, αποφάσισα να ξεκινήσει το screening με τις ένδεκα χώρες μαζί. Έπειτα θα συνεχίσουμε βέβαια σε δύο ομάδες και στη συνέχεια με κάθε χώρα χωριστά. Γιατί δύο ομάδες; Επειδή η έρευνα για το κεκτημένο για την ομάδα με την οποία θα ξεκινήσουν διαπραγματεύσεις, έχει σκοπό να καταγραφούν τα θέματα που πρέπει να διαπραγματευθούμε, ενώ για την ομάδα που προετοιμάζεται ακόμα για τις διαπραγματεύσεις, η αξιολόγηση του κεκτημένου έχει σκοπό να επιταχύνει τη διαδικασία επανόρθωσης ώστε να πληρωθούν όσο γίνεται πιο γρήγορα οι προϋποθέσεις για την έναρξη διαπραγματεύσεων. Εκτός αυτού, πρέπει να μελετηθεί για τις χώρες με τις οποίες αρχίζουν οι διαπραγματεύσεις, αν πρέπει να γίνουν οι διαπραγματεύσεις και με τις έξι συγχρόνως ή χωριστά. Φαντάζομαι ότι σύντομα θα πρέπει να επιλέξουμε τη διμερή βάση, διότι τα υπό διαπραγμάτευση θέματα διαφέρουν από χώρα σε χώρα.
<P>
Επανέρχομαι εν συντομία στις παρατηρήσεις για το βραχυπρόθεσμο και το μακροπρόθεσμο, διότι έχω την αίσθηση ότι δεν τα ξεκαθαρίσαμε ακόμη. Η πράξη θα δείξει, θα έλεγα, αλλά το βραχυπρόθεσμο και το μακροπρόθεσμο δεν διατυπώθηκαν με την έννοια της σημασίας των καταγραφομένων προβλημάτων. Ο διαχωρισμός έγινε με βάση το βραχυπρόθεσμα εφικτό και αυτό που χρειάζεται περισσότερο χρόνο για να επιτευχθεί. Αυτή ήταν η γραμμή μας κατά τη διατύπωση προτεραιοτήτων για τις εταιρικές σχέσεις.
<P>
Διαβεβαιώνω τον κ. Titley - όπως κάναμε άλλωστε και σε προηγουμένες συζητήσεις - ότι το θέμα της ενίσχυσης της διοικητικής και νομοθετικης ικανότητας των κρατικών αρχών των υποψηφίων χωρών έχει μεγάλη προτεραιότητα. Αλλά δεν μπορεί να το κατατάξει κανείς στις βραχυπρόθεσμες προτεραιότητες, διότι πρόκειται για χρονοβόρες διαδικασίες που απαιτούν τουλάχιστον πάνω από ένα χρόνο. Αυτό δεν σημαίνει ότι δεν πρέπει να ξεκινήσει κανείς αμέσως. Γι' αυτόν το λόγο έγινε άλλωστε ενας αναπροσανατολισμός του προγράμματος PHARE. Όλα όσα σχετίζονται με την εδραίωση θεσμών και τη βελτίωση της διοίκησης, καταχωρήθηκαν στην κατηγορία του 30 % των πιστώσεων PHARE και αποτελεί κατά προσέγγιση ποσόν στόχου. Το θέμα λοιπόν θα τύχει της δεούσης προσοχής.
<P>
Αυτές ήταν οι παρατηρήσεις μου σε απάντηση των ερωτήσεων.

<SPEAKER ID=47 NAME="Oostlander">
Κύριε Πρόεδρε, το θέμα βραχυπρόθεσμο - μακροπρόθεσμο είναι ακριβώς η ουσία. Είναι αξιοσημείωτη η δήλωση του Επιτρόπου ότι πρόκειται για τις προσδοκίες μας, για πότε μπορεί κάποιο πράγμα να είναι εφικτό. Μιλώντας δηλαδή για την ανεξαρτησία της δικαστικής εξουσίας, για τον σεβασμό του συντάγματος, για την ίση πρόσβαση στις δημόσιες υπηρεσίες - θέματα που σε ορισμένες περιπτώσεις κατατάχθηκαν στους μεσοπρόθεσμους στόχους - η Επιτροπή δεν πιστεύει άραγε στη διάθεση της συγκεκριμένης χώρας να υλοποιήσει βραχυπρόθεσμα την ανεξαρτησία, την ίση πρόσβαση και τα λοιπά; Αλλά τότε πρόκειται για εντελώς άλλο θέμα: δεν πρόκειται πλέον για περίπλοκη διαδικασία, αλλά για την εκτίμησή σας ως προς τη διάθεση μιας χώρας να συμπεριφέρεται κάθως πρέπει βραχυπροθέσμως. Κύριε Πρόεδρε, είναι δυνατόν να είναι αυτός ο σκοπός του διαχωρισμού σε βραχυπρόθεσμους και μεσοπρό

<SPEAKER ID=48 NAME="Van den Broek">
Κύριε Πρόεδρε, με τον όρο "βραχυπρόθεσμα» εννοούσαμε τα όσα πιστεύουμε ότι μπορούν να γίνουν ήδη μέσα στο 1998. Δεν εννοώ καθόλου ότι μερικές πτυχές των πολιτικών δεδομένων ή ελλείψεις στον τομέα της δημοκρατίας, των ανθρωπίνων δικαιωμάτων και λοιπών, δεν μπορούν να διορθωθούν ακόμη και φέτος. Είναι δύσκολο να χαράξει κανείς τα ακριβή όρια. Ελπίζω όμως να έγινε σαφές ότι βραχυπρόθεσμα και μακροπρόθεσμα δεν έχει σχέση με τη σημασία των όσων πρέπει να γίνουν, αλλά με την εκτίμηση του χρόνου που θα απαιτηθεί για να διορθωθούν τα πράγματα.

<SPEAKER ID=49 NAME="Πρόεδρος">
Ευχαριστώ πολύ, κύριε Επίτροπε.
<P>
Η συζήτηση έληξε.
<P>
Η ψηφοφορία θα διεξαχθεί στις 11.30.

<CHAPTER ID=3>
Κατάσταση στο Κοσσυφοπέδιο
<SPEAKER ID=50 NAME="Πρόεδρος">
Η ημερήσια διάταξη προβλέπει τη δήλωση του Συμβουλίου σχετικά με την κατάσταση στο Κοσσυφοπέδιο.

<SPEAKER ID=51 NAME="Henderson">
Κύριε Πρόεδρε, επιθυμώ να αρχίσω ευχαριστώντας εκείνους που έθεσαν σήμερα προς συζήτηση το εν λόγω ψήφισμα στην παρούσα συνεδρίαση, γιατί έδωσαν στο Σώμα την ευκαιρία να εκφράσει τη βαθύτατη ανησυχία του, που είμαι βέβαιος ότι νιώθουμε όλοι μας ενώπιον των σοβαρών βίαιων επεισοδίων που διαδραματίστηκαν στο Κοσσυφοπέδιο τις τελευταίες δύο εβδομάδες. Ξέρω ότι την ανησυχία αυτή την συμμερίζονται όλα τα κράτη μέλη της ΕΕ.
<P>
Αστυνομικές επιχειρήσεις γύρω από τα χωριά Drenica και Prekaz την τελευταία εβδομάδα φαίνεται ότι προκάλεσαν το θάνατο τουλάχιστον 80 ατόμων. Οι αρχές του Βελιγραδίου ισχυρίζονται ότι επρόκειτο για νόμιμες αντιτρομοκρατικές ενέργειες της αστυνομίας. Αλλά φαίνεται ότι δεν υπήρξε δικαστική διαδικασία πριν από τους φόνους και κατά τραγικό τρόπο, σύμφωνα με αναφορές του τοπικού Τύπου, πολλοί από τους νεκρούς ήταν γυναικόπαιδα και ηλικιωμένοι.
<P>
Το Βελιγράδι δεν μπορεί να προβάλλει τέτοιες κατασταλτικές ενέργειες ως καθαρά εσωτερική υπόθεση.Οι παραβιάσεις των δικαιωμάτων του ανθρώπου είναι θέμα όλων μας, και η ΕΕ έχει μία ιδιαίτερη ευθύνη να μειώσει την ένταση στην περιοχή πριν προκαλέσει αστάθεια στις γειτονικές χώρες.
<P>
Είναι απαραίτητο η διεθνής κοινότητα να ανταποκριθεί στην κρίση αυτή με ενιαίο και συνεκτικό τρόπο. Γνωρίζουμε εις βάρος μας, από τις πρώτες ημέρες του πολέμου της Βοσνίας, ότι οι διαιρέσεις της διεθνούς κοινότητας υπονομεύουν τις προσπάθειές μας.
<P>
Η Προεδρία επεδίωξε να αρθρώσει μία σταθερή και ξεκάθαρη φωνή εκ μέρους των κρατών μελών της ΕΕ. Τί πράξαμε; Πρώτον, εκδώσαμε μία σύμφωνη δήλωση στις 2 Μαρτίου, όπου καταδικάζαμε ανεπιφύλακτα τη χρήση βίας και από τις δύο πλευρές και καλέσαμε τα δύο μέρη να επιλύσουν την κατάσταση μέσω ενός περιεκτικού και εποικοδομητικού διαλόγου.
<P>
Δεύτερον, ο κ. Robin Cook επισκέφθηκε το Βελιγράδι στις 5 Μαρτίου εκ μέρους της Προεδρίας για να καταστήσει σαφή στον Πρόεδρο Milosevic την ανησυχία που αισθάνεται η ΕΕ.
<P>
Τρίτον, ο κ. Cook φιλοξένησε μία συνάντηση των χωρών της Ομάδας Επαφής στο Λονδίνο στις 9 Μαρτίου. Η Ομάδα συμφώνησε σε ένα σκληρό σχέδιο δράσης, με στόχο τη σταθεροποίηση της ασφάλειας στο Κοσσυφοπέδιο, που περιλαμβάνει τη λήψη άμεσων μέτρων κατά της Ομοσπονδιακής Δημοκρατίας της Γιουγκοσλαβίας, έναν σαφή κατάλογο των βημάτων που αναμένουμε να πραγματοποιήσει ο Πρόεδρος Milosevic μέσα σε 10 ημέρες, για να θέσει τέλος στη βία και να ξεκινήσει έναν ουσιαστικό πολιτικό διάλογο, και μία ανάληψη δέσμευσης για επεναξέταση της κατάστασης στις 25 Μαρτίου και, αν κριθεί απαραίτητο, τη λήψη περαιτέρω μέτρων.
<P>
Ο συνάδελφός μου, κ. Tony Lloyd, επισκέπτεται τη στιγμή αυτή την περιοχή ως απεσταλμένος της Προεδρίας. Θα μεταφέρει στο Βελιγράδι την απόφαση της ΕΕ και των χωρών της Ομάδας Εργασίας. Σε άλλα μέρη, ο κύριος στόχος του θα είναι να ακούσει αυτά που έχουν να πουν οι γειτονικές χώρες σχετικά με τις επιπτώσεις που θα έχει η κατάσταση στο Κοσσυφοπέδιο στην περιφερειακή ασφάλεια και να συζητήσει τι μπορεί να γίνει για να αντιμετωπιστούν οι ανησυχίες αυτές.
<P>
Πέμπτον, τις επόμενες ημέρες, θα συζητήσουμε ενεργά με τους εταίρους μας και άλλους σχετικά με το τι μπορεί να γίνει επιπλέον, για να φτάσει το μήνυμα στον Πρόεδρο Milosevic ότι πρέπει να αλλάξει πορεία. Οι ευκαιρίες γι' αυτό είναι πολλές: η Ευρωπαϊκή Διάσκεψη με τα συνδεδεμένα κράτη στις 12 Μαρτίου - αύριο - παρέχει μία ξεκάθαρη ευκαιρία. Η ανεπίσημη συνάντηση των Υπουργών Εξωτερικών της ΕΕ στο Εδιμβούργο στις 14 και 15 Μαρτίου αποτελεί μία ακόμα ευκαιρία και σήμερα οι απόψεις του Κοινοβουλίου θα είναι ιδιαίτερα επίκαιρες.
<P>
Οι άνθρωποι ρωτούν ποια είναι η θέση της ΕΕ. Επιτρέψτε μου να αποσαφηνηίσω και αυτό το σημείο. Δεν υποστηρίζουμε την αυτονόμηση ή ανεξαρτησία του Κοσσυφοπεδίου, αλλά επιμένουμε το Βελιγράδι να εκχωρήσει πραγματική αυτονομία. Είναι ειρωνικό το γεγονός ότι οι Αλβανοί του Κοσσυφοπεδίου απολάμβαναν μεγαλύτερη αυτονομία υπό τα προηγούμενα καθεστώτα παρά κάτω υπό την κυβέρνηση του Milosevic.
<P>
Η υποχρέωση για έναρξη ουσιαστικού διαλόγου μεταξύ των αρχών του Βελιγραδίου και της ηγεσίας της αλβανικής κοινότητας του Κοσσυφοπεδίου σχετικά με τις διαφορές τους, είναι η μόνη ευκαιρία για επίτευξη ειρηνικής διευθέτησης. Το τραγικό είναι ότι η πρόσφατη στρατιωτική δραστηριότητα στο Κοσσυφοπέδιο ενδεχομένως να χρησίμευσε απλώς για να κλονίσει τους μετριοπαθείς και των δύο πλευρών και να αυξήσει την υποστήριξη της τρομοκρατίας.
<P>
Σαφώς προαπαιτούμενο για τον διάλογο είναι ο τερματισμός όλων των αστυνομικών επιχειρήσεων στο Κοσσυφοπέδιο. Γι' αυτόν τον λόγο η ΕΕ και η διεθνής κοινότητα πρέπει να κάνουμε ό, τι μπορούμε για να συνεχίσουμε την άσκηση πιέσεων κατά του Προέδρου Milosevic και να αποτρέψουμε την έκρηξη στο Κοσσυφοπέδιο.
<P>
Τα μέσα ενημέρωσης μου έδωσαν να καταλάβω σήμερα το πρωί ότι η σερβική Κυβέρνηση έκανε μία δήλωση ως απάντηση στα μέτρα που ελήφθησαν στις αρχές της εβδομάδας. Δεν μπορώ τώρα να απαντήσω στη δήλωση αυτή, γιατί δεν έχω λάβει ακόμη το πλήρες κείμενο της δήλωσης. Ωστόσο, μπορώ να δεσμευθώ ότι θα μελετήσουμε και θα εκτιμήσουμε πλήρως σε ποιο βαθμό η δήλωση αυτή ανταποκρίνεται στις ανησυχίες που εξέφρασε η Ομάδα Επαφής την περασμένη Δευτέρα.
<P>
Ελπίζω οι παρατηρήσεις αυτές να αποτελέσουν τη βάση για την πραγματοποίηση μίας συζήτησης σήμερα το πρωί αναφορικά με αυτή τη σοβαρότατη κατάσταση στο Κοσσυφοπέδιο που επιδεινώνεται ποικιλοτρόπως.

<SPEAKER ID=52 NAME="Van den Broek">
Επιτρέψτε μου να συμφωνήσω με την Προεδρία, λέγοντας πόσο μας έχει θέσει σε επαγρύπνηση η εκρηκτική κατάσταση στο Κοσσυφοπέδιο. Είχα το προνόμιο να συμμετάσχω στην ομάδα επαφής στο Λονδίνο στην οποία προήδρευσε με μεγάλη επιδεξιότητα ο Υπουργός των Εξωτερικών κ. Cook και όπου αισθανόμαστε ότι ένας μεγάλος αριθμός από ξεκάθαρα σημάδια έχουν σταλεί στον Πρόεδρο Milosevic, προκειμένου να πειστεί να αναλάβει πρωτοβουλίες για έναν διάλογο και μία ειρηνική επίλυση, που θέτουν σαφείς παραμέτρους για αυτά που μπορούμε και δεν μπορούμε να υποστηρίξουμε.
<P>
Κατέστη σαφές από εκείνη τη συνάντηση ότι δεν μπορεί να θεωρηθεί δεδομένο ότι ο Πρόεδρος Milosevic πρόκειται να δράσει προς την κατεύθυνση που είναι απαραίτητη για την αποτροπή ανάφλεξης στο Κοσσυφοπέδιο με όλες τις καταστροφικές συνέπειες για τον άνθρωπο και άλλες διασυνοριακές επιπτώσεις και επιπτώσεις αποσταθεροποίσης που θα μπορούσε να προκαλέσει η έλλειψη λύσης. Γι'αυτό το λόγο, ήταν πολύ συνετό από μέρους του Υπουργού Εξωτερικών κ. Robin Cook να προτείνει την εκ νέου σύγκληση της ομάδας επαφής - που θα πραγματοποιηθεί πιθανότατα στην Ουάσιγκτον στις 25 Μαρτίου - και επίσης να συμπεριλάβει το Κοσσυφοπέδιο στην ημερήσια διάταξη της ανεπίσημης συνάντησης των Υπουργών Εξωτερικών, που θα πραγματοποιηθεί την επόμενη Παρασκευή και Σάββατο.
<P>
Η Ευρωπαϊκή Επιτροπή ετοιμάζει μία τακτική αναφορά σχετικά με τις περιφερειακές εξελίξεις στα Βαλκάνια και είναι λογικό υπό τις παρούσες συνθήκες ότι δε μπορεί να περιμένει κανείς από την Επιτροπή να προτείνει στο Συμβούλιο την αποκατάσταση των αυτόνομων μέτρων εμπορίου για την Ομοσπονδιακή Δημοκρατία της Γιουγκοσλαβίας ή ότι θα προχωρήσει περαιτέρω, προτείνοντας την ενσωμάτωση της ΟΔΓ στο πρόγραμμα PHARE ή θα ξεκινήσει διαπραγματεύσεις, ζητώντας εντολή για διαπραγματεύσεις σχετικά με μία συμφωνία εμπορίου και συνεργασίας.
<P>
Μελετούμε τη στιγμή αυτή τα συμπεράσματα στα οποία κατέληξε η ομάδα επαφής σχετικά με τη λήψη άλλων οικονομικών και χρηματοοικονομικών μέτρων για την άσκηση μεγαλύτερης πίεσης στην ΟΓΔ, προκειμένου να την αναγκάσουν να αναλάβει εποικοδομητικές πρωτοβουλίες.
<P>
Σχεδόν δεν χρειάζεται να επαναλάβω, μετά την Προεδρία, ότι η Ευρωπαϊκή Επιτροπή νιώθει μέγιστη ανησυχία για το τι συμβαίνει στο Κοσσυφοπέδιο. Δεν μπορούμε να εξετάσουμε την κατάσταση στο Κοσσυφοπέδιο χωρίς να αναλογιστούμε πώς άρχισαν όλα το 1991. Πρέπει να λάβουμε υπόψη ότι μπορεί να καταστεί απαραίτητη η λήψη περισσότερων μέτρων μεγαλύτερης εμβέλειας αν πρόκειται να αποτραπεί μία καταστροφή.
<P>
Η Ευρωπαϊκή Επιτροπή επιθυμεί πολύ σε πρώτη φάση η Ευρωπαϊκή Ένωση και οι σύμμαχοί της να έχουν το κουράγιο να λάβουν τα απαραίτητα μέτρα που μπορεί να αποδειχθούν αναποφεύκτα στο εγγύς μέλλον.

<SPEAKER ID=53 LANGUAGE="DE" NAME="Swoboda">
Κύριε Πρόεδρε, κυρίες και κύριοι, κύριε Προεδρεύοντα του Συμβουλίου, κύριε Επίτροπε, τα όσα δηλώσατε εδώ πρέπει βεβαίως να τύχουν της πλήρους υποστήριξής μας. Επιτρέψτε μου ωστόσο να αρχίσω τη σύντομη ομιλία μου με ορισμένες κριτικές παρατηρήσεις. Κύριε Επίτροπε, αρχικά είχα ταχθεί ολοκληρωτικά με το μέρος σας στις αντιπαραθέσεις που είχατε με τον κ. Oostlander - δεν γνωρίζω εάν αυτό ήταν σαφές - ωστόσο είμαι υποχρεωμένος να ρωτήσω εάν η Ευρωπαϊκή Ενωση στο σύνολό της ήταν προετοιμασμένη να αντιμετωπίσει αυτό που συμβαίνει σήμερα στο Κοσσυφοπέδιο.
<P>
Δεν είναι η πρώτη φορά που συζητάμε για το Κοσυφοπέδιο. Μεταξύ άλλων, μετά την επίσκεψη της αντιπροσωπείας της Νοτιοανατολικής Ευρώπης, υπό την προεδρία της κας Pack, επισημάναμε στο Κοινοβούλιο ότι το Κοσυφοπέδιο είναι έτοιμο να εκραγεί. Η Ευρωπαϊκή Ένωση δεν έκανε πολλά πράγματα. Δεν επέμεινε να δημιουργηθεί στην περιοχή αυτή ένα γραφείο της Ευρωπαϊκής Ενωσης, ούτε όρισε ειδικό απεσταλμένο, πρόταση την οποία είχαμε υποβάλει και επισήμως.
<P>
Κύριε Προεδρεύοντα του Συμβουλίου, κύριε Επίτροπε, αισθάνομαι ντροπή όταν, όπως συνέβη για παράδειγμα σήμερα το πρωί, ανοίγω την τηλεόραση και βλέπω τον απεσταλμένο της Αμερικής, τον ειδικό απεσταλμένο στην Πρίστινα, όχι όμως και και κάποιον ειδικό απεσταλμένο της Ευρωπαϊκής Ένωσης. Είναι αλήθεια ότι ο Υπουργός Εξωτερικών του Ηνωμένου Βασιλείου πήγε στο Βελιγράδι, είναι αλήθεια ότι υπάρχει σήμερα ένας συνεργάτης, γιατί όμως η Ευρωπαϊκή Ένωση δεν ασχολήθηκε εντατικότερα με το συγκεκριμένο θέμα ήδη στο παρελθόν, παρόλο που γνώριζε ότι η περιοχή αυτή αποτελεί τη μεγαλύτερη πυριτιδαποθήκη της Ευρώπης η οποία μπορεί να οδηγήσει σε μια διένεξη τεραστίων διαστάσεων;
<P>
Γνωρίζω ότι δεν είναι εύκολο, επειδή δεν υπάρχει κάποιος πραγματικός συνομιλητής από την πλευρά της Γιουγκοσλαβίας ή της Σερβίας. Ωστόσο, η αλήθεια είναι ότι για άλλη μια φορά οι Αμερικανοί δίνουν το παρών μέσω ενός ειδικού απεσταλμένου και ότι όλη η Ευρώπη και όλος ο κόσμος βλέπουν ποιός ασχολείται επί τόπου με το πρόβλημα αυτό - όχι η Ευρωπαϊκή Ένωση αλλά η Αμερική! Δεν θέλω να απευθύνω σε κανέναν προσωπικές κατηγορίες, πιστεύω όμως ότι είμαστε όλοι υπεύθυνοι. Για άλλη μια φορά αδρανήσαμε και παραμελήσαμε μια ευρωπαϊκή περιφέρεια.
<P>
Γιατί είναι τόσο σημαντική η εκδήλωση ενδιαφέροντος εκ μέρους της Ευρώπης; Πρώτον, γιατί είναι σαφές ότι στην περιοχή αυτήν διακυβεύονται τα στοιχειώδη ανθρώπινα δικαιώματα! Για τον λόγο αυτόν πρέπει να πληροφορήσουμε τον κ. Milosevic ότι διαφωνούμε με την άποψή του ότι η περίπτωση αφορά μόνο ένα εσωτερικό πρόβλημα της χώρας του. Όχι, η προστασία της μειονότητας, ή στην περίπτωση αυτή της πλειοψηφίας των πολιτών της περιοχής αυτής, αποτελεί μια υπόθεση που υπερβαίνει κατά πολύ τα εθνικά σύνορα.
<P>
Ίσως όμως να υπάρχει και κάτι άλλο, ίσως να μην έχουμε ακόμη καταστήσει αρκετά σαφές στον Rugova και στους ανθρώπους του ότι το μόνο που υποστηρίζουμε είναι μια αυτονομιστική ρύθμιση στους κόλπους της Γιουγκοσλαβίας. Αυτό που συμβαίνει σήμερα, με τον κ. Rugova και πολλούς άλλους να ζητούν ολοένα και περισσότερη ανεξαρτησία, αυτονομία και την αλλαγή των συνόρων, είναι για μας απαράδεκτο. Όπως είναι φυσικό, το μήνυμα αυτό δεν πρέπει να απευθυνθεί μόνο στον Milosevic, αλλά και στον Rugova και τους Αλβανούς. Μπορεί όμως να είναι ήδη αργά όσον αφορά το πνεύμα που επικρατεί, γιατί σήμερα αυξάνεται φυσικά μέσα από την απογοήτευση η τάση προς την ανεξαρτησία. Κύριε Επίτροπε, συμφωνώ απολύτως με τα μέτρα. Πρέπει να φροντίσουμε να ηρεμήσουν τα πνεύματα και να βοηθήσουμε εκείνους που έχουν πληγεί ιδιαιτέρως από την κατάσταση, όπως είναι π.χ. ειδικά η Μακεδονία.
<P>
Έρχομαι τώρα στον δεύτερο λόγο, για τον οποίο αυτό είναι τόσο σημαντικό: επειδή υπάρχει πιθανότητα να κλιμακωθεί η διένεξη, επειδή η Αλβανία δεν έχει σταθεροποιηθεί, επειδή δυστυχώς υπάρχουν και στην Αλβανία δυνάμεις, κυρίως αυτές που καθοδηγούνται από τον πρώην πρόεδρο Μπερίσα, που εξάπτουν τα πνεύματα και που προσπαθούν να ρίξουν λάδι στη φωτιά, υποχρεώνοντας έτσι και τον πρωθυπουργό Φάτος Νάνο να λάβει συγκριτικά ακραίες θέσεις, ενώ στην αρχή είχε τηρήσει ιδιαιτέρως επιφυλακτική στάση.
<P>
Τρίτον, για άλλη μια φορά το θέμα φαίνεται φυσικά να είναι μια σύγκρουση μεταξύ της χριστιανικής Ευρώπης και του μουσουλμανικού κόσμου. Το θέμα αυτό εισάγεται εκ νέου στη συζήτηση. Την Παρασκευή είχα μια μακρά συνομιλία με τον Silajdzic, τον Πρωθυπουργό της Βοσνίας-Ερζεγοβίνης, όπου το θέμα διαφάνηκε για άλλη μια φορά, γι' αυτό και είναι ιδιαίτερα επικίνδυνο, και γι' αυτό πρέπει να λάβουμε ιδιαίτερη μέριμνα.
<P>
Συμφωνώ μαζί σας: πολιτική πίεση, οικονομική πίεση εκεί όπου φαίνεται απαραίτητο, ακόμα και αν δεν είμαι της γνώμης ότι η επιβολή εκτεταμένων κυρώσεων αποτελεί το ισχυρότερο μέσο που έχουμε στη διάθεσή μας. Ωστόσο, συμφωνώ απολύτως με τις ενέργειες της ομάδας επαφής. Θα πρέπει να εξετάσουμε κατά πόσον θα ήταν δυνατό να πραγματοποιήσουμε μια αστυνομική επέμβαση. Για αυτό βεβαίως απαιτείται η σύμφωνη γνώμη και των δύο πλευρών, προκειμένου να κατευναστούν τουλάχιστον τα πνεύματα. Το γεγονός ότι οι Αλβανοί βρίσκονται κατά κύριο λόγο αντιμέτωποι με σέρβους αστυνομικούς δημιουργεί βεβαίως προβλήματα. Ο Milosevic πρέπει να γνωρίζει ήδη ότι, σε περίπτωση που χρησιμοποιήσει βία, υπάρχει ενδεχόμενο στρατιωτικής επέμβασης. Αυτό πρέπει να το ξέρει, ακριβώς για να αποφευχθεί η στρατιωτική επέμβαση και προκειμένου να υποχρεωθεί να συμμορφωθεί με αυτά που ανέφερε ο κ. Πρ
<P>
Κύριε Πρόεδρε, θα ήθελα να ευθυγραμμιστώ με τα όσα αναφέρθηκαν στο Σώμα, παράλληλα όμως να επισημάνω ότι παραλείψαμε, δυστυχώς, να δημιουργήσουμε εγκαίρως τις προϋποθέσεις και να παρέμβουμε με αποτελεσματικό τρόπο. Αυτό που θα ήθελα από την Ευρωπαϊκή Ένωση είναι να υπερασπισθεί την αυτονομία του Κοσσυφοπεδίου, παρεμποδίζοντας όμως πάση θυσία την αλλαγή των συνόρων στην περιοχή αυτή. Είναι βέβαιο ότι κάτι τέτοιο θα δημιουργούσε νέα σύρραξη.

<SPEAKER ID=54 LANGUAGE="DE" NAME="Pack">
Κύριε Πρόεδρε, αξιότιμοι συνάδελφοι, συμφωνώ σχεδόν με όλα όσα είπε ο κ. Swoboda. Θα ήθελα να αρχίσω με την διαπίστωση ότι η διεθνής κοινότητα βρίσκεται αντιμέτωπη με ένα πρόβλημα, την επίλυση του οποίου αναβάλλει συνειδητά εδώ και εννέα χρόνια. Από το 1991 και μετά επισήμανα επανειλημμένως στο Κοινοβούλιο το πρόβλημα του Κοσσυφοπεδίου, απευθύνοντας διαρκώς έκκληση για τη λήψη μέτρων. Ο τότε Προεδρεύων του Συμβουλίου και σημερινός Επίτροπος, τον οποίο εκτιμώ πολύ, με επέκρινε τότε στην Ολομέλεια ως αφελή, γιατί υποστήριξα: »Αυτό που συμβαίνει στο Κοσυφοπέδιο είναι η αρχή του τέλους της Γιουγκοσλαβίας». Κανείς δεν το είχε δεί αυτό και κανείς δεν ήθελε να το δεί. Δεν θέλαμε απλώς να το πιστέψουμε, γι' αυτό αποστρέψαμε συνειδητά το βλέμμα μας.Το θέμα δεν συμπεριλήφθηκε επίσης στην ημερήσια διάταξη του Dayton, παρόλο που αυτό θα έπρεπε να είχε γίνει. Επίσης, η Γιουγκοσλαβία δεν
<P>
Η εξωτερική πολιτική έχει περιστασιακό χαρακτήρα· δεν είναι ποτέ προληπτική, αλλά πάντα βραχυπρόθεσμη, χωρίς πραγματική στρατηγική, πόσο μάλλον κάποιο όραμα. Οκτώ χρόνια ειρηνικής παθητικής αντίστασης των Αλβανών δεν μας οδήγησαν στο να τους βοηθήσουμε. Εδώ και χρόνια οιΣέρβοι βασανίζουν καθημερινά Αλβανούς, άνδρες και γυναίκες. Οι συλλήψεις είναι στην ημερήσια διάταξη. Το παράλληλο εκπαιδευτικό και πανεπιστημιακό σύστημα που λειτουργεί παρανόμως δεν προσφέρει πολλές προοπτικές στους νέους. Για να συγκινηθεί η διεθνής κοινότητα χρειάστηκε πρώτα να προβληθούν στην τηλεόραση εικόνες αιματηρών διαδηλώσεων.
<P>
Επικροτώ την αποφασιστικότητα που έδειξε σήμερα το Συμβούλιο. Θεωρώ επίσης θετικό το γεγονός ότι η ομάδα επαφής ασχολήθηκε επιτέλους με το Κοσυφοπέδιο, ακόμη και αν το αποτέλεσμα δεν είναι αξιόλογο και π.χ. η απειλή για την επιβολή εμπάργκο όπλων θα μπορούσε να θεωρηθεί ακόμη και γελοία. Η επιβολή εμπάργκο όπλων σε μια άριστα εξοπλισμένη χώρα η οποία παράγει η ίδια όπλα αποτελεί ανοησία.
<P>
Η παρουσία του ΟΑΣΕ στην περιοχή είναι απαραίτητη, ενώ το ίδιο ισχύει και για την επιβολή οικονομικών κυρώσεων. Δυστυχώς, δεν έχουμε άλλα μέσα στη διάθεσή μας. Η Σερβία απαγορεύει οποιαδήποτε ανάμειξη στις αποκαλούμενες εσωτερικές υποθέσεις της στο Κοσσυφοπέδιο. Τις αποφάσεις της ομάδας επαφής τις χαρακτηρίζει ως άκυρες, δεδομένου ότι θεωρεί την ομάδα αυτήν αυτοδιορισμένη. Κατ' αυτόν τον τρόπο καθίστανται εμφανείς οι συνέπειες της μακρόχρονης εθελοτυφλίας της Δύσης. Σε περίπτωση που ο Milosevic δεν αρχίσει σύντομα με τον Rugova και άλλους, υπό διεθνή διαμεσολάβηση, σοβαρές προσπάθειες για την ανεύρεση μιας πολιτικής λύσης, η κλιμάκωση της βίας πρέπει να θεωρείται αναπόφευκτη.
<P>
Οι Αλβανοί δεν μπορούν να υπομείνουν πλέον το καθεστώς του απαρτχάιντ που επικρατεί εδώ και εννέα χρόνια. Οι Αλβανοί στη Μακεδονία, στην Αλβανία και στο Μαυροβούνιο θα μπορούσαν να δηλώσουν αλληλέγγυοι. Η έκρηξη θα υπερέβαινε σε σοβαρότητα την έκταση του πολέμου στη Βοσνία. Μοναδικός υπεύθυνος για τη διεθνοποίηση της κρίσης αυτής είναι ο Milosevic. Το μόνο που κατανοεί είναι η σκληρότητα, συνεπώς ο μόνος τρόπος για να τον αντιμετωπίσουμε είναι να τηρήσουμε σκληρή και σύσσωμη στάση. Το τελευταίο σχετίζεται με τα όσα ανάφερε ο κ. Swoboda: σε περίπτωση που τίποτα πλέον δεν βοηθάει, πρέπει να υπάρξει μια στρατιωτική ή αστυνομική επέμβαση εκ μέρους μας για να βοηθήσουμε τους ανθρώπους που βασανίζονται και δολοφονούνται στην περιοχή αυτή.

<SPEAKER ID=55 NAME="Δασκαλάκη">
Κύριε Πρόεδρε, για μια ακόμη φορά η Ευρωπαϊκή 'Ενωση βρίσκεται μπροστά σε μια από καιρό προαναγγελθείσα κρίση στον ευρύτερο χώρο της πρώην Γιουγκοσλαβίας και πάλι καταλαμβάνεται εξ απήνης και μάλλον κατόπιν εορτής, όπως ελέχθη ήδη.
<P>
Έτσι, εάν τώρα σκεφτούμε εκ των υστέρων όσα θα έπρεπε να είχαν γίνει και αποφευχθεί εκ των προτέρων, ώστε οι εξελίξεις στην πρώην Γιουγκοσλαβία να μην είχαν ακολουθήσει τη δραματική τους πορεία, ελάχιστα συμβάλλουμε στην όλη υπόθεση. Παρ'όλο που και όσα συμβαίνουν σήμερα δεν είναι εντελώς άσχετα με τα προηγούμενα. Οπωσδήποτε, δεν είναι άσχετα και με την εκπληκτική άγνοια την οποία επέδειξε η Δύση, όσον αφορά την πολύπλοκη ιστορική πραγματικότητα μιας εξαιρετικά δύσκολης περιοχής, ούτε με την αδεξιότητα και μονομέρεια με την οποία αντέδρασε στο μεγαλύτερο τουλάχιστον μέρος της γιουγκοσλαβικής τραγωδίας.
<P>
Και πάλι τετελεσμένα γεγονότα καλούμεθα να αντιμετωπίσουμε, τη φορά αυτή όμως ο κίνδυνος μιας νέας ανάφλεξης γίνεται συγκεκριμένος και ορατός και αυτόν τουλάχιστον πρέπει να τον δούμε σε όλες τις διαστάσεις του. Το Κοσσυφοπέδιο είναι τόπος με ιδιαίτερο ιστορικό βάρος και για τους Σέρβους και για τους Αλβανούς και οι ιστορικές μνήμες δεν σβήνονται μόνον με διεθνείς παρεμβάσεις. Από την άλλη μεριά κατοικείται πλέον από συντριπτική πλειοψηφία Αλβανών που και αυτοί κάποτε είχαν υποχρεωθεί να μετακινηθούν, από άλλους τότε παρεμβαίνοντες.
<P>
Η τιτοϊκή Γιουγκοσλαβία τους είχε παραχωρήσει μια αυτονομία που, δυστυχώς, καταργήθηκε κατόπιν. Είναι αυτονόητο ότι το δικαίωμα στην γλώσσα, στην εκπαίδευση και στην ελεύθερη έκφραση, τα ανθρώπινα δικαιώματα όπως τα αντιλαμβανόμαστε εμείς, δεν είναι δυνατόν να τα αμφισβητήσει κανένας. Και αυτά πρέπει συντομότατα να αποκατασταθούν με άμεση δέσμευση του Βελιγραδίου και με την σύμπραξη των εκπροσώπων της αλβανικής μειονότητας.
<P>
Μια νέα ανάφλεξη εδώ θα προκαλούσε αλυσιδωτές αναταραχές με κίνδυνο μεταφοράς της κρίσης προς τον Νότο και μάλιστα παραμονές της φιλόδοξης διεύρυνσης προς Ανατολάς που έχει αποφασίσει η 'Ενωση.
<P>
Κάθε πρωτοβουλία λοιπόν προς την κατεύθυνση της αποφυγής νέων συγκρούσεων και της συνεννόησης με τους μετριοπαθείς ηγέτες των Αλβανών του Κοσσυφοπεδίου είναι περισσότερο από ευπρόσδεκτη και η Ευρωπαϊκή 'Ενωση έχει να κάνει πολλά. Αναφέρθηκαν ήδη.
<P>
Πρέπει επίσης να δούμε και τις προσπάθειες που καταβάλλουν πέντε χώρες της ευρύτερης περιοχής, η Ελλάδα, η Τουρκία, η Βουλγαρία, η Ρουμανία και η FΥRΟM, αλλά και την προσεκτική και συνετή στάση της αλβανικής κυβέρνησης. Επείγει η εφαρμογή της συμφωνίας Ρουγκόβα-Μιλόσεβιτς, αλλά περισσότερο επείγει να μην επαναλάβουμε τα λάθη του παρελθόντος, δηλαδή έναν ακόμα ατελέσφορο τρόπο παρέμβασης, με τις Ηνωμένες Πολιτείες να ξαπαίζουν τον πρώτο ρόλο.
<P>
Το Βελιγράδι πάλι θα πρέπει να καταλάβει ότι η προσέγγιση με την Ευρωπαϊκή 'Ενωση δεν μπορεί να γίνει μέσα από τους δρόμους της βίας και ότι μια εσωτερική υπόθεση που θέτει σε κίνδυνο την ειρήνη μιας ευρύτερης περιοχής είναι πολύ λιγότερο εσωτερική από ό, τι υποστηρίζει.
<P>
Το να πούμε ότι καταδικάζουμε απερίφραστα τη βία και την αιματηρή καταστολή είναι αυτονόητο, χρειάζεται όμως κάτι παραπάνω και αυτό είναι συγκεκριμένες πολιτικές ενέργειες, όπως όλες εκείνες που ζητούμε στο κοινό μας ψήφισμα, πολλές από αυτές που αναφέρθηκαν εδώ, αλλά και μια πιο ουσιαστική προσπάθεια κατανόησης του προβλήματος, με τις ιστορικές του προεκτάσεις πολύ πριν το 1991, αιώνες πριν.

<SPEAKER ID=56 LANGUAGE="NL" NAME="De Vries">
Κύριε Πρόεδρε, όλες οι προϋποθέσεις που οδήγησαν στη Βοσνία στα εγκλήματα πολέμου, σε εγκλήματα κατά της ανθρωπότητας και στη γενοκτονία, υφίστανται και στο Κοσσυφοπέδιο. Και πάλι κύριος στόχος των δυτικών κυβερνήσεων είναι, όπως φαίνεται, να μείνουν αμέτοχες. Οι στρατιωτικές επεμβάσεις αποτελούν εκλογικό κίνδυνο. Για τις κυβερνήσεις των ΗΠΑ και της Ευρώπης, ο κίνδυνος απώλειας δημοτικότητας φαίνεται να έχει μεγαλύτερη σημασία από τον κίνδυνο νέων μαζικών σφαγών στην πρώην Γιουγκοσλαβία. Δεν έμαθαν από την υπόθεση της Βοσνίας ότι η ουδετερότητα σε τέτοια αιματοχυσία σημαίνει αυτομάτως συνενοχή; Διδαχθήκαν άραγε οτιδήποτε από τα γεγονότα της Βοσνίας; Σύμφωνοι, η Ευρώπη δεν έχει το μονοπώλιο στα σφάλματα εκτίμησης.Το Συμβούλιο Ασφαλείας έσφαλλε όταν, κάτω από τις ρωσικές πιέσεις, δεν ανανέωσε την εντολή της προληπτικής στρατιωτικής δύναμης στη
<P>
Την περασμένη Δευτέρα, η Ομάδα Επαφής αποφάσισε μερικά διφορούμενα και αδύναμα μέτρα. Προφανώς δεν έμαθαν ακόμη το κύριο δίδαγμα της Βοσνίας. Το δίδαγμα ότι στην πρώην Γιουγκοσλαβία η βία αντιμετωπίζεται μόνο με στρατιωτικά μέσα. Πολιτικές πιέσεις και οικονομικές κυρώσεις δεν φέρνουν αποτέλεσμα. Η μόνη γλώσσα που καταλαβαίνει ο Milosevic είναι η αξιόπιστη απειλή στρατιωτικής επέμβασης εκ μέρους των ΗΠΑ ή άλλων κρατών μελών του ΝΑΤΟ. Ένα ενδεχόμενο εμπάργο όπλων των ΗΕ θα το αποφύγει ο Milosevic εξίσου αποτελεσματικά με τις υφιστάμενες οικονομικές κυρώσεις. Το μόνο αποτελεσματικό μέσο αποτελεί η στρατιωτική πίεση. Στην περιοχή πρέπει να εγκατασταθούν προληπτικά διεθνή στρατεύματα, πιο συγκεκριμένα στη Μακεδονία και στη Βόρεια Αλβανία. Η απάντηση της Ευρωπαϊκής Ένωσης στην κρίση τυο Κοσσυφοπεδίου αποτελεί υποκρισία που μας ντροπιάζει. Στη Συνθήκη του Αμστερνταμ, ο
<P>
Με μεγάλη πίκρα διαπιστώνω ότι στο κοινό ψήφισμα οι δύο μεγάλες ομάδες αρνήθηκαν σταθερά οποιαδήποτε αναφορά σε στρατιωτική πίεση. Ακόμα η έκκληση της ομάδας μου να παραταθεί τουλάχιστον η εντολή της ειρηνευτικής δυνάμης στη Μακεδονία, απορρίφθηκε. Αντ' αυτού, το ψήφισμα των ομάδων του ΕΣΚ και του ΕΛΚ απευθύνουν έκκληση στον πρόεδρο Milosevic να επιτρέψει την είσοδο δημοσιογράφων στο Κοσσυφοπέδιο. Το Ευρωπαϊκό Κοινοβούλιο απειλεί με την επιστράτευση δημοσιογράφων! Μεγάλη εντύπωση θα κάνουν στο Κοσσυφοπέδιο.
<P>
Διαπιστώνω, κύριε Πρόεδρε, ότι το ψήφισμα που προτείνουν σήμερα οι δύο μεγάλες Ομάδες είναι το πιο αδύναμο που αφιέρωσε το Κοινοβούλιο ποτέ στο Κοσσυφοπέδιο. Σε αυτή την μορφή, το ψήφισμα είναι για την ομάδα μου εντελώς απαράδεκτο. Βγάλτε τις παρωπίδες, κύριοι συνάδελφοι. Η διάμαχη στο Κοσσυφοπέδιο είναι πιο επικίνδυνη για τη διεθνή ειρήνη από ό, τι ήταν κάποτε η σύγκρουση στη Βοσνία. Ήρθε η ώρα να βγάλουμε τα συμπεράσματά μας από τον όλεθρο της Βοσνίας. Όποιος αρνείται να το πράξει, είναι συνυπεύθυνος για ό, τι θα επακολουθήσει.

<SPEAKER ID=57 NAME="Θεωνάς">
Κύριε Πρόεδρε, οι εξελίξεις που σημειώνονται στο Κοσσυφοπέδιο εγκυμονούν τεράστιους κινδύνους για γενικότερη ανάφλεξη σε ολόκληρη τη Βαλκανική, που δεν θα αφήσει ανέπαφες τη Βουλγαρία, την Αλβανία, τη FYROM, ακόμα και την Ελλάδα.
<P>
Και από αυτήν την άποψη, οι μιλιταριστικές φωνές που ακούγονται εδώ μέσα είναι, κατά τη γνώμη μας, απαράδεκτες. Πολύ φοβούμαστε ότι βρισκόμαστε μπροστά σε μία διαδικασία παραπέρα διαμελισμού της Γιουγκοσλαβίας. Κάποτε πρέπει να βγάλουμε τα συμπεράσματά μας από την πολιτική των μεγάλων δυνάμεων στη Βαλκανική και να αναλάβουμε τις ευθύνες που αναλογούν και σ'αυτή την αίθουσα για τις δραματικές εξελίξεις σε βάρος των λαών της πρώην Γιουγκοσλαβίας. Τα δικαιώματα που πρέπει να απολαμβάνει η αλβανική μειονότητα στο Κοσσυφοπέδιο, όπως και κάθε μειονότητα στα πλαίσια των υφιστάμενων κρατών και συνόρων, είναι σεβαστά και πρέπει να κατοχυρώνονται.
<P>
Εάν όμως το Ευρωπαϊκό Κοινοβούλιο θέλει να τιμήσει το ρόλο του, έχει υποχρέωση να διακηρύξει προς κάθε κατεύθυνση την επιμονή του στη θέση για μη αλλαγή των συνόρων στη Βαλκανική και την απαίτηση από όλες τις χώρες, βαλκανικές και μη, να δεσμευτούν ότι τα υπάρχοντα σύνορα είναι σεβαστά και απαραβίαστα, την πλήρη αντίθεσή του στη χρήση βίας, ή την απειλή χρήσης βίας, την καταγγελία του απειλούμενου νέου εμπάργκο σε βάρος της Σερβίας -αρκετά έχουν πληρώσει οι λαοί απ'τα διάφορα εμπάργκο-, την ετοιμότητά του να συμβάλει θετικά στην έναρξη ενός ειλικρινούς διαλόγου ανάμεσα στις σερβικές αρχές και τους ηγέτες της αλβανικής μειονότητας στο Κόσσοβο.

<SPEAKER ID=58 LANGUAGE="NL" NAME="Aelvoet">
Κύριε Πρόεδρε, φυσικά και δεν μπορούμε να ισχυρισθούμε ότι η έκρηξη βίας στο Κοσσυφοπέδιο μάς ήλθε απροσδόκητα. Η σύγκρουση και η έκρηξη βίας διαφαίνονταν στο ορίζοντα χρόνια τώρα, και αποδεικνύουν για άλλη μια φορά ότι στην πράξη η Ευρωπαϊκή Ένωση είναι απούσα όταν πρόκειται για συγκεκριμένη δράση με στόχο την πρόληψη συγκρούσεων.
<P>
Δεν μπορούμε να ισχυρισθούμε ούτε ότι η επίλυση της διάμαχης θα είναι απλή. Συμφωνώ με τις δηλώσεις των συναδέλφων ότι το σημερινό νομικό καθεστώς, που επιβλήθηκε στο Κοσσυφοπέδιο δια της βίας, είναι εντελώς απαράδεκτο και ότι η Ευρωπαϊκή Ένωση πρέπει να το καταδικάσει απερίφραστα. Από την άλλη μεριά, πρέπει να παραδεχθούμε - διότι αυτή είναι η αλήθεια - ότι οι αλβανόφωνοι ηγέτες ήθελαν και πριν από το 1989 πολύ περισσότερα από μια πολιτιστική και διοικητική αυτονομία. Απαίτησαν πλήρη ανεξαρτησία, και αυτό ήταν η πηγή της διάμαχης. Σας υπενθυμίζω ότι στις 30 Μαρτίου του 1993, ο τότε πρόεδρος της Γιουγκοσλαβίας διατύπωσε ενδιαφέρουσες προτάσεις στην Επιτροπή Εξωτερικών Υποθέσεων, Ασφάλειας και Αμυντικής Πολιτικής. Επεσήμανε την ανάγκη ενός εδαφικού διαχωρισμού στο Κοσσυφοπέδιο με περισσότερες αρμοδιότητες. Ο Milosevic τον έθεσε εκτός παιχνιδιού, αλλά ούτε και το Κ
<P>
Τα όσα γίνονται τώρα είναι βέβαια εντελώς απαράδεκτα για μια χώρα με ίχνη έστω υπόστασης κράτους δικαίου. Είναι φρίκη ότι οικογένειες ολόκληρες εξολοθρεύονται εσκεμμένα, ακόμα και παιδιά, όταν υπάρχει η παραμικρή υποψία ότι είχαν σχέσεις με την ένοπλη αντίσταση. Δεν δικαιολογείται με τίποτα.
<P>
Συμφωνώ με τους συναδέλφους ότι τα αποτελέσματα της Ομάδας Επαφής είναι απογοητευτικά, ότι είναι πολύ ισχνά. Συμφωνώ επίσης με τον συνάδελφο κ. De Vries ότι από το κοινό ψήφισμα λείπει η πυγμή. Παρά ταύτα, θεωρώ ότι περιέχει μερικά ενδιαφέροντα σημεία.
<P>
Πρώτον, πρέπει να ενταθούν οι πιέσεις προς το Βελιγράδι. Εάν οι διαπραγματεύσεις δεν αποδίδουν - διότι δεν αρκεί βέβαια ένας απλός διάλογος, χρειάζονται διαπραγματεύσεις -, πρέπει να ενισχυθούν οι κυρώσεις και η αντίδρασή μας να είναι άμεση. Θα ήθελα να μάθω από την Προεδρία πώς σκοπεύουν να παρακολουθήσουν τα πράγματα από κοντά, ώστε να μπορέσουν μέρα με την ημέρα να επενεργούν στα όσα συμβαίνουν εκεί.
<P>
Δεύτερον, θεωρώ άκρως σημαντικό να παραμείνουν τα στρατεύματα του ΟΗΕ στη Μακεδονία. Στο κείμενό μας υπήρξε σχετική διάταξη. Τρίτον, δεν επιτρέπεται οι χώρες της ΕΕ να απελαύνουν όσους ζητούν άσυλο και προέρχονται από τη συγκεκριμένη περιοχή. Υπάρχουν περιπτώσεις που αυτό συνέβη. Όταν πάρουμε εδώ τα πράγματα στα σοβαρά, θα έχουμε σημειώσει αρκετή πρόοδο.

<SPEAKER ID=59 LANGUAGE="IT" NAME="Dell'Alba">
Κύριε Πρόεδρε, η παρέμβασή μου έχει προσωπικό χαρακτήρα. Στην πραγματικότητα, μετά από την παρέμβαση του Προέδρου de Vries, ελάχιστα θα μπορούσα να προσθέσω στην εξαιρετική του ανάλυση.
<P>
Στην πανέμορφη γλώσσα μας, κύριε Πρόεδρε, υπάρχει μια παροιμία που λέει: "Όποιος σπέρνει ανέμους, θερίζει θύελλες». Δεν γνωρίζω πώς θα μεταφραστεί, είναι ωστόσο βέβαιο ότι σπείραμε άφθονο άνεμο με τον αποκλεισμό του Κοσσυφοπεδίου από τις συμφωνίες του Dayton, λόγω της υποκρισίας που χαρακτηρίζει όχι μόνο την Ομάδα Επαφής και την Ευρωπαϊκή Ένωση αλλά, δυστυχώς, και το Κοινοβούλιο. Πράγματι, χωρίς την υποκριτική αυτή στάση, ίσως να είχαμε αποφύγει τη σημερινή ένταση, καθώς είναι πασίγνωστο ότι το Κοσσυφοπέδιο είναι πυριτιδαποθήκη. Σήμερα το Κοινοβούλιο δεν είναι ικανό να γράψει ούτε μια φορά στο δισέλιδο κείμενό του τη λέξη "κυρώσεις». Το γεγονός αυτό ερμηνεύεται, κατά τη γνώμη μου, σαν σαφέστατο μήνυμα για τον Μιλόσεβιτς να συνεχίσει τη δική του στρατηγική, δικαιώνοντας ταυτόχρονα όσους, ίσως λίγους, θα καταψηφίσουν στη συνέχεια το παρόν κείμενο.

<SPEAKER ID=60 LANGUAGE="FR" NAME="Souchet">
Κύριε Πρόεδρε, η ευρωπαϊκή διπλωματία πρέπει να δείξει ότι είναι ικανή να αναλάβει δράση στο Κοσσυφοπέδιο με την ίδια ευφυΐα και αποτελεσματικότητα με την οποία έδρασε στην ιρακινή κρίση. Πρόκειται για μία κρίση που μπορεί να εξελιχθεί επικίνδυνα, όμως υπάρχει ίσως ακόμα καιρός να τεθεί υπό έλεγχο, κυρίως αν οι ευρωπαϊκές διπλωματίες, μιμούμενες τη συγκεκριμένη δράση που ανέλαβαν η Γαλλία και η Γερμανία, μπορούν να επιδείξουν σωστή κρίση και αποφασιστικότητα. Πρέπει να αποδείξουν την ικανότητά τους να λάβουν υπόψη το σύνολο των παραγόντων, και ιδιαίτερα το γεγονός ότι το Κοσσυφοπέδιο είναι ταυτόχρονα η Ιle de France των Σέρβων και κατοικείται κατά 90 % από Αλβανούς. Πρέπει να θυμηθούν ότι η διαδικασία διαμελισμού της Γιουγκοσλαβίας άρχισε με την αμφισβήτηση της ευρείας αυτονομίας που απολάμβανε το Κοσσυφοπέδιο στους κόλπους της πρώην ομοσπονδίας.
<P>
Έκτοτε, η σύγκρουση υπέβοσκε αδιάλειπτα. Σήμερα, η παράλληλη σκλήρυνση των αλβανών αυτονομιστών και των σερβικών αρχών οδηγεί την κρίση σε ένα πολύ ανησυχητικό στάδιο για κλιμάκωση της έντασης. Η διεθνής κοινότητα πρέπει λοιπόν να εντείνει τις προσπάθειές της, ακόμα και αν δεν διαθέτει τα ίδια θεμέλια για να δράσει όπως στη Βοσνία, την ανεξαρτησία της οποίας είχε αναγνωρίσει. Όμως σε περίπτωση κλιμάκωσης της σύγκρουσης, ο κίνδυνος διεθνοποίησης είναι τέτοιος, ιδιαίτερα με την Μακεδονία, ο πληθυσμός της οποίας είναι κατά το ένα τέταρτο αλβανικός, και φυσικά με την Αλβανία, η οποία γίνεται όλο και περισσότερο νευρική, ώστε το θέμα του Κοσσυφοπεδίου να μην μπορεί να θεωρηθεί ως μια καθαρά εσωτερική υπόθεση.
<P>
Ακόμα και αν το πλέον κατάλληλο πλαίσιο έκφρασης της διεθνούς κοινότητας είναι σήμερα το πλαίσιο των έξι χωρών που αποτελούν την Ομάδα Επαφής, της οποίας η συνοχή είναι απαραίτητο να διατηρηθεί, η δράση στους κόλπους της, των ευρωπαϊκών διπλωματικών αποστολών πρέπει να είναι αποφασιστική, για αποφευχθούν οι παραφωνίες ορισμένων μελών ή η άρνηση άλλων για κάθε διεθνοποίηση. Είναι ευχής έργον το γεγονός ότι στη συνάντησή της χθες στο Λονδίνο, η Ομάδα Επαφής επανέλαβε την έκκληση για μια λύση κατόπιν διαπραγματεύσεων, την οποία έχουν απευθύνει το Παρίσι και η Βόννη, και η οποία αναμένεται να οδηγήσει σε ένα ειδικό ενδιάμεσο στάδιο ανάμεσα στην ανεξαρτησία και την καθεστηκυία τάξη, κανένα από τα οποία δεν αποτελεί κατάλληλη φόρμουλα. Πρέπει επίσης να βρεθούν τα αποτελεσματικά μέσα πίεσης και, κατά συνέπεια, η σωστή χρήση τους, για να πεισθούν οι δυο πλευ
<P>
Είναι λοιπόν σημαντικό, κύριε Πρόεδρε, να προσθέσουμε στις κυρώσεις κάποιες θετικές προτροπές, που αφορούν κυρίως τους διάφορους τρόπους επανένταξης του Βελιγραδίου στη διεθνή κοινότητα. Αυτός ο δρόμος αποφασίστηκε στο Λονδίνο υπό την επιρροή των Ευρωπαίων, οι οποίοι πρέπει να διατηρήσουν την ηγετική θέση. Είναι ο σωστός δρόμος. Οφείλουμε να τον ακολουθήσουμε με συνέπεια και αποφασιστικότητα.

<SPEAKER ID=61 NAME="Πρόεδρος">
Ανακοινώνω ότι έλαβα οκτώ προτάσεις ψηφίσματος, σύμφωνα με το άρθρο 37, παράγραφος 2, του Κανονισμού.

<SPEAKER ID=62 NAME="Van den Broek">
Κύριε Πρόεδρε, συμφωνώ σε μεγάλο βαθμό με τα όσα ειπώθηκαν σήμερα το πρωί σχετικά με μια ενεργητική στάση απέναντι σε μια κατάσταση που ούτε μας εκπλήσσει, ούτε καινούρια είναι. Συγχρόνως δεν πρέπει στην Ευρωπαϊκή Ένωση να παραμένουμε αποκλειστικά σε μοιρολόγια του είδους "Δεν κάνουμε τίποτε απολύτως.» Πληροφορώ την κ. Pack ότι το ζήτημα του Κοσσυφοπεδίου βρίσκεται συνεχώς στην ημερήσια διάταξη του Συμβουλίου Υπουργών Γενικών Υποθέσεων, ότι συζητείται συνεχώς στα πλαίσια του ΟΑΣΕ, ότι ζητήσαμε και πάλι από τον τέως πρωθυπουργό κ. Gonzαlez να μεσολαβήσει, αλλά χρειαζόμαστε και τη συνεργασία του Βελιγραδίου. Εάν δεν ξεκινήσει πολύ σύντομα ο διάλογος, θα προαγάγουμε δυναμικά τη μεσολάβηση του τέως πρωθυπουργού κ.Gonzαlez. Προσωπικά δεν τρέφω μεγάλες προσδοκίες ότι ο δάλογος θα ξεκινήσει σύντομα. Θα χρειασtούν περισσότερες πιέσεις.
<P>
Στις 15 Φεβρουαρίου, η Επιτροπή έστειλε εκπροσώπους της, μια fact finding mission, στο Κοσσυφοπέδιο για να μελετήσει ποιες ενέργειες μπορούν να γίνουν. Σύντομα θα πάει εκεί ο κ. Tony Lloyd. Την περασμένη εβδομάδα ήταν εκεί ο υπουργός κ. Cook. Θα πάω κι εγώ στην Πρίστινα και στα Σκόπια. Δεν μπορούμε να πούμε λοιπόν ότι η Ευρώπη απουσιάζει. Το θέμα είναι όμως τί διατίθεται να κάνει η διεθνής κοινότητα, ποιά μέσα θα χρησιμοποιήσει στην περίπτωση που ο Milosevic δεν παίρνει τις σωστές πρωτοβουλίες - και αυτό εξαρτάται απόλυτα από κείνον. Αυτή είναη η ουσία. Αποκτήσαμε ήδη κάποια πείρα με το Ιράκ.

<SPEAKER ID=63 NAME="Πρόεδρος">
Διακόπτεται η συζήτηση και θα συνεχιστεί στις 15.00.
<P>
Προχωρούμε τώρα στην ώρα των ψηφοφοριών.

<CHAPTER ID=4>
Ψηφοφορίες
<SPEAKER ID=64 NAME="Πρόεδρος">
Προχωρούμε τώρα στις ψηφοφορίες και το πρώτο θέμα είναι η εκλογή Αντιπροέδρου του Ευρωπαϊκού Κοινοβουλίου, κατόπιν της παραίτησης του κ. Capucho. Έλαβα από την Ομάδα του Ευρωπαϊκού Λαϊκού Κόμματος σημείωμα ότι ο κ. Francesco Antonio Lucas Pires είναι υποψήφιος για την εν λόγω θέση. Ο κ. Lucas Pires είναι ο μόνος υποψήφιος και θα ήθελα να προτείνω στο Σώμα να εκλεγεί δια βοής, σύμφωνα με τις διατάξεις του άρθρου 13, παράγραφος 1, του Κανονισμού.
<P>
(Ο κ. Lucas Pires εξελέγη δια βοής)

<SPEAKER ID=65 NAME="Spencer">
Κύριε Πρόεδρε, λαμβάνω τον λόγο σύμφωνα με το άρθρο 60, προκειμένου να παρατηρήσω ότι η Επιτροπή εξεδήλωσε την πρόθεση να μη δεχθεί καμία από τις τροπολογίες του Κοινοβουλίου. Εκφράζω τη λύπη μου γι' αυτό. Ωστόσο, η Επιτροπή δεν ήταν το πρόβλημα σε αυτό το διοργανικό τρίγωνο, που διερευνούμε εδώ και τρεις μήνες. Το πρόβλημα ήταν η στάση του Συμβουλίου.
<P>
Χαίρομαι που κατά τη σημερινή πρωινή συζήτηση ο Προεδρεύων του Συμβουλίου ήταν σε θέση να μας προσφέρει εκ μέρους του Συμβουλίου επαρκείς εγγυήσεις αναφορικά με αυτό που στην πραγματικότητα είναι η διάρθρωση μιας διαδικασίας διαβούλευσης που δεν πρόκειται να προτείνω την εκ νέου παραπομπή της στην επιτροπή. Λάβαμε από αυτόν διαβεβαιώσεις και σημείωσαμε κάθε λέξη που διατύπωσε σήμερα το πρωί, που προσέφερε επαρκείς αναλήψεις δεσμεύσεων αναφορικά με τις χρονοδιάγραμμα και την εξέταση από μέρους του Συμβουλίου της γνωμοδότησής μας, οι οποίες μου έδωσαν την ικανοποίηση, ως Προέδρο της Επιτροπής Εξωτερικών Υποθέσεων, ότι έχουμε στην ουσία μία διοργανική συμφωνία που μπορούμε να την κάνουμε να λειτουργήσει ρεαλιστικά.
<P>
Θα ήθελα να εκφράσω την εκτίμησή μου προς τον Προεδρεύοντα του Συμβουλίου και τον Επίτροπο κ. Van den Broek και επομένως να συστήσω στο Κοινοβουλίο το ζήτημα αυτό να μην παραπεμφθεί στην επιτροπή.
<P>
(Χειροκροτήματα)
<P>
(Το Σώμα εγκρίνει το ψήφισμα νομοθετικού περιεχομένου)

<SPEAKER ID=66 NAME="Falconer">
Κύριε Πρόεδρε, όπως γνωρίζετε, εμείς οι δύο εκλεγήκαμε την ίδια ημέρα τον Ιούνιο του 1984. Ανέκαθεν προσπαθούσα να σας απαλλάξω από τα βάρη. Θα επιθυμούσα για αυτό να σας πληροφορήσω ότι το πρόσωπό μου όχι μόνο παρευρίσκευται σήμερα στο Σώμα, αλλά και θα ψηφίσει.

<SPEAKER ID=67 NAME="Πρόεδρος">
Αυτό είναι πολύ γενναιόδωρο εκ μέρους σας, κύριε Falconer.

<SPEAKER ID=68 LANGUAGE="EN" NAME="Crowley">
Κύριε Πρόεδρε, ζήτησα από τη γραμματεία, πριν αρχίσει η ψηφοφορία, να σημειώσει την παρουσία μου και δήλωσα ότι δεν θα λάβω μέρος στην ψηφοφορία.
<P>
(Ο Πρόεδρος αναγγέλλει την έγκριση της κοινής θέσης όπως τροποποιήθηκε)

<SPEAKER ID=69 LANGUAGE="FR" NAME="Lulling">
Κύριε Πρόεδρε, επτά πολιτικές ομάδες συμφωνήσαμε να παρουσιάσουμε ένα κοινό ψήφισμα για κλείσουμε την πολύ ενδιαφέρουσα συζήτηση που είχαμε εδώ τη Δευτέρα επ' ευκαιρία της Παγκόσμιας Ημέρας της Γυναίκας.
<P>
Η Ομάδα μου εκφράζει τη λύπη της για το γεγονός ότι, αφού υπήρξε συμφωνία σε ένα κοινό ψήφισμα, δυο ομάδες πίστεψαν ότι έπρεπε να επανεισάγουν τροπολογίες για θέματα που δεν επαναλαμβάνονταν στο κοινό ψήφισμα. Θα μπορούσαμε να κάνουμε το ίδιο, κυρίως επειδή πολλές παράγραφοι του ψηφίσματός μας που δεν εγκρίθηκαν, αφορούσαν προβλήματα εξίσου σημαντικά για τις γυναίκες στην Κοινότητα.
<P>
Πιστεύω ότι οποιοσδήποτε δεν συμφωνεί πια με την ιδέα του κοινού ψηφίσματος, ενώ είχε αποδεχτεί - μαζί με τους άλλους - να μην καταθέσει τροπολογίες, πρέπει να αποσύρει την υπογραφή του από το κάτω μέρος του κοινού ψηφίσματος.
<P>
Για λόγους αρχής, η Ομάδα μου αποφάσισε να μην ψηφίσει καμία τροπολογία, ακόμη και αν συμμεριζόμαστε το περιεχόμενο μερικών από αυτές. Όμως πρέπει να τηρήσουμε τους κανόνες και ως ένδειξη διαμαρτυρίας δεν θα ψηφίσουμε αυτές τις τροπολογίες.
<P>
(Χειροκροτήματα)

<SPEAKER ID=70 NAME="Πρόεδρος">
Μπορεί να διαφωνείτε, αλλά είναι αναφαίρετο δικαίωμα των ομάδων να καταθέτουν τροπολογίες, ακόμη και σε συμβιβαστικά ψηφίσματα.
<P>
(Το Σώμα εγκρίνει το κοινό ψήφισμα)

<SPEAKER ID=71 LANGUAGE="EN" NAME="Crowley">
Κύριε Πρόεδρε, θα ήθελα να σημειώσετε ότι, σύμφωνα με τους νέους κανόνες του Προεδρίου, είμαι παρών αλλά δεν θα συμμετάσχω στην ψηφοφορία αυτή.

<SPEAKER ID=72 NAME="Πρόεδρος">
Θα επισημάνω προς τα μέλη ότι το σημείωμα που διαβίβασαν οι Κοσμήτορες δήλωνε τα εξής: "Μέλος που δεν επιθυμεί να λάβει μέρος στην ψηφοφορία δι' ονομαστικής κλήσεως μπορεί να κανονίσει να σημειωθεί η παρουσία του στη συνεδρίαση πριν από την ψηφοφορία». Αυτό δεν σημαίνει αμέσως πριν από την κάθε ψηφοφορία. Σημαίνει κατά την έναρξη της συνεδρίασης. Με πληροφορήσατε στην έναρξη της συνεδρίασης ότι ήσαστε εδώ. Αν δεν λαμβάνετε μέρος σε ψηφοφορίες, υποθέτουμε ότι δεν συμμετέχετε σε αυτές για θέμα αρχής.

<SPEAKER ID=73 LANGUAGE="EN" NAME="Mc-Millan-Scott">
Κύριε Πρόεδρε, δεν θα ήταν πιο εύκολο αν, αντί οι βουλευτές να σηκώνονται για να σας ενημερώσουν για την παρουσία τους, να κάνουν ό, τι έκανα εγώ και απλώς να δίδουν ένα σημείωμα στην υπηρεσία συνεδριάσεων;

<SPEAKER ID=74 NAME="Πρόεδρος">
Θα ήταν πολύ πιο απλό και προτιμότερο, αλλά μερικοί βουλευτές θέλουν να παίζουν εδώ τα δικά τους παιχνιδάκια. Δεν είναι θέμα απλοποίησης, αφορά την πρόκληση δυσκολιών.
<P>
(Ανάμικτες αντιδράσεις) -Μετά την ψηφορορία επί της τροπολογίας αριθ. 4
<P>
(Η συνεδρίαση διακόπτεται από τις 12 το μεσημέρι έως τις 12.30)
<SPEAKER ID=75 LANGUAGE="FR" NAME="Pasty">
Κύριε Πρόεδρε, ζητώ το λόγο για μία παρατήρηση επί της εφαρμογής του Κανονισμού, επικαλούμενος το άρθρο 127, παράγραφος 2, που αφορά ακριβώς τις παρατηρήσεις επί της εφαρμογής του Κανονισμού.
<P>
Πριν από λίγο συνέβη ένα άκρως σοβαρό επεισόδιο, το οποίο διατάραξε την ψηφοφορία της έκθεσης του κ.Cornelissen. Ο συνάδελφός μας κ. Crowley ζήτησε να του δώσετε το λόγο για μία παρατήρηση επί της εφαρμογής του Κανονισμού. Αρνηθήκατε σκοπίμως να του δώσετε το λόγο. Σηκώθηκα λοιπόν, μαζί με το συνάδελφο Claudio Azzolini, συμπρόεδρο της ομάδας Ένωση για την Ευρώπη, για να σας ζητήσουμε να εφαρμόσετε τον Κανονισμό και να επιτρέψετε στον κ. Crowley να εκθέσει αυτά που είχε να πει.
<P>
Κατά έκδηλο τρόπο, δεν θελήσατε να του δώσετε το λόγο, παραβιάζοντας κατάφορα τον Κανονισμό, διότι σε ένα κοινοβούλιο κάθε βουλευτής που ζητεί το λόγο για παρατήρηση επί της εφαρμογής του Κανονισμού, πρέπει να έχει τη δυνατότητα να το πράττει. Ο Κανονισμός μας είναι ρητός, εφόσον ορίζει ότι "κάθε παρέμβαση επί της εφαρμογής του Κανονισμού έχει προτεραιότητα έναντι όλων των άλλων παρεμβάσεων».
<P>
Κατά συνέπεια, δεν σεβαστήκατε τον Κανονισμό. Είμαι πεπεισμένος ότι αν είχε σηκωθεί κάποιος από αυτή την πλευρά του ημικυκλίου...
<P>
(Ζωηρά χειροκροτήματα) δεν θα είχατε παραλείψει να του δώσετε το λόγο...
<P>
(Ο Πρόεδρος διακόπτει τον ομιλητή)
<SPEAKER ID=76 NAME="Πρόεδρος">
Κύριε Pasty, εφόσον είστε μανιώδης με τον Κανονισμό, επιτρέψτε μου να επισημάνω ότι επιτρέπεται να υποβάλλετε παρατήρηση επί της εφαρμογής του κανονισμού για ένα λεπτό. Παρακαλώ τώρα να καθήσετε κάτω.
<P>
Έχετε υπερβεί το ένα λεπτό σας. Θα ήθελα απλώς να πω ότι όταν κάθομαι στο Προεδρείο, ξεχνώ από ποιά πολιτική ομάδα προέρχομαι. Αντιμετωπίζω κάθε άτομο και κάθε μέλος ομάδας με τον ίδιο τρόπο.
<P>
(Ανάμικες αντιδράσεις) Θέλω να καταστήσω σαφές ότι ο Κανονισμός ορίζει, στο άρθρο 127, ότι μπορεί να επιτραπεί σε ένα μέλος του Κοινοβουλίου να επιστήσει την προσοχή του Προέδρου σε παρατήρηση επί της εφαρμογής του κανονισμού. Το άρθρο 19 ορίζει ότι ο Πρόεδρος έχει όλες τις εξουσίες για να διασφαλίσει την ομαλή διεξαγωγή των συνεδριάσεων. Αυτό επιχειρώ να κάνω εδώ. Πρέπει να πω ότι περιμένω από τους επικεφαλής των ομάδων να ενεργούν με περισσότερη αξιοπρέπεια και να υποστηρίζουν το Προεδρείο, όταν βρίσκονται μέσα σε αυτή την Αίθουσα.

<SPEAKER ID=77 LANGUAGE="EN" NAME="Crowley">
Κύριε Πρόεδρε, λαμβάνω τον λόγο για να διατυπώσω μία παρατήρηση επί της εφαρμογής του Κανονισμού σύμφωνα με το άρθρο 127. Η παρατήρηση επί της εφαρμογής του Κανονισμού που ήθελα να διατυπώσω - παρ' όλο που το θέμα δεν είναι πλέον σχετικό - είναι ότι με τη δική σας ερμηνεία του Κανονισμού, ένα μέλος του Κοινοβουλίου χρειάζεται μόνο να ανακοινώσει την παρουσία του και να μη συμμετάσχει στην έναρξη της ψηφοφορίας. Σύμφωνα με τη δική μου ερμηνεία του Κανονισμού, που εγκρίθηκε από το Προεδρείο χωρίς διαβούλευση με το Κοινοβούλιο, έχω το δικαίωμα ως μέλος του Κοινοβουλίου να σηκώνομαι σε κάθε ψηφοφορία δι' ονομαστικής κλήσεως και να δηλώνω ότι είμαι παρών, αλλά ότι δεν συμμετέχω στην ψηφοφορία. Έτσι έχει ο κανονισμός όπως ενεκρίθει από το Προεδρείο χωρίς καμία διαβούλευση με το Κοινοβούλιο σχετικά με τους εν λόγω κανόνες.
<P>
Δεύτερον, το άρθρο 19 διέπει την τάξη και τη συμπεριφορά του Σώματος. Ωστόσο, το άρθρο 127 δηλώνει ότι ο Πρόεδρος πρέπει να αποφασίσει αν θα δεχτεί ή όχι την παρατήρηση επί της εφαρμογής του Κανονισμού και ότι μπορεί να περιμένει έως 24 ώρες, πριν λάβει αυτή την απόφαση. Εσείς δεν το κάνατε αυτό, όταν ζήτησα να παρέμβω για την αρχική μου παρατήρηση επί της εφαρμογής του Κανονισμού. Επομένως, σφάλλετε όσον αφορά τον Κανονισμό. Είναι πολύ υβριστικό και περιφρονητικό από μέρους σας να συμπεριφέρεστε στο Σώμα με αυτόν τον τρόπο!
<P>
(Ζωηρά χειροκροτήματα)

<SPEAKER ID=78 NAME="Πρόεδρος">
Brian, ήμασταν καλοί φίλοι στην Επιτροπή Νομικών Θεμάτων και Δικαιωμάτων των Πολιτών επί τέσσερα χρόνια. Θαυμάζω το έργο που επιτελείς και ελπίζω ότι θα σκεφθείς ενδεχομένως την τελευταία φράση σου. Απλώς θα καταστήσω σαφές ότι ο κανόνας που διενεμήθη από τους Κοσμήτορες ορίζει τα εξής: "Το μέλος που δεν επιθυμεί να λάβει μέρος σε μια ψηφοφορία δι' ονομαστικής κλήσεως, μπορεί να κανονίσει να σημειωθεί η παρουσία του στη συνεδρίαση, πριν από την ψηφοφορία». Όχι πριν από κάθε μία ψηφοφορία, αλλά πριν από την ψηφοφορία. Σας έδωσα αυτή την ερμηνεία. Σας απάντησα στην παρατήρηση επί της εφαρμογής του Κανονισμού. Δεν επρέκειτο να αρχίσω συζήτηση επί της διαδικασίας με εσάς εν μέσω ψηφοφορίας. Εξετάζαμε την έκθεση Cornelissen, που είναι ιδιαίτερα σημαντική.

<SPEAKER ID=79 NAME="Kellett-Bowman">
Κύριε Πρόεδρε, δε θα κατακρίνω κανέναν με αυτά που έχω να πω. Αισθάνομαι ότι το Σώμα ήταν εκτός ελέγχου για αρκετά λεπτά. Αυτή η κατάσταση δεν είναι αποδεκτή. Θα ήθελα να επανεξετάσετε τη δική σας επανερμηνεία του κανόνα των Κοσμητόρων. Αυτή είναι που προκαλεί δυσκολίες. Θα ήθελα να προτείνω οι καταγεγραμμένες ψήφοι κατά τη διάρκεια της αναταραχής αυτής να μην μετρήσουν στο γραφειοκρατικό σύστημα του Προεδρείου. Πώς ξέρει κάποιος πότε γίνεται η ψηφοφορία;

<SPEAKER ID=80 NAME="Πρόεδρος">
Λυπάμαι. Δέχομαι την πρώτη σας επισήμανση. Είμαι πάντοτε πρόθυμος να επανεξετάσω, αλλά ως προς τη δεύτερη επισήμανση, βεβαίως και θα μετρήσουν.

<SPEAKER ID=81 LANGUAGE="IT" NAME="Dell'Alba">
Κύριε Πρόεδρε, με λύπη οφείλω να επισημάνω ότι η ένταση στο Σώμα είναι το αποτέλεσμα της υπεροπτικής αντιμετώπισης που είχατε προ ολίγου. Εκτός από τις μέχρι τώρα δηλώσεις, θα ήθελα να σας υπενθυμίσω, κύριε Πρόεδρε, ότι υπάρχει το άρθρο 18 που υποχρεώνει τον Πρόεδρο, πρώτα απ' όλα, να επιβάλει την τήρηση του Κανονισμού. Ο Προεδρεύων της συνεδρίασης δεν είναι υπεράνω του Κανονισμού. Κατέχει εκείνη τη θέση ακριβώς για να τηρηθεί ο Κανονισμός, που προβλέπει την υποχρέωση του Προέδρου να δώσει τον λόγο, ειδικά στον επικεφαλής μεγάλης Ομάδας, αλλά και σε κάθε βουλευτή όταν πρόκειται να προβεί σε παρατήρηση επί της εφαρμογής του Κανονισμού. Εσείς δεν επιβάλατε την τήρηση του Κανονισμού και με λύπη ομολογώ ότι η υπεροπτική σας στάση δεν συμβάλλει καθόλου στο καταλάγιασμα των πνευμάτων στην παρούσα συζήτηση.
<P>
(Χειροκροτήματα)

<SPEAKER ID=82 NAME="Πρόεδρος">
Δεν διαβάζω ούτε μιλώ ιταλικά, όπως γνωρίζετε, αλλά οι υπηρεσίες συνεδριάσεων μού είπαν ότι και στα ιταλικά επίσης είναι σαφώς "μπορεί».

<SPEAKER ID=83 LANGUAGE="EN" NAME="Green">
Κύριε Πρόεδρε, αναμφίβολα με τη συντριπτική πλειοψηφία αυτού του Σώματος, θέλω να πω ότι σεβόμαστε σε μεγάλο βαθμό τον τρόπο με τον οποίο προεδρεύετε την Ολομέλεια και την ακεραιότητα με την οποία το πράττετε αυτό.
<P>
(Χειροκροτήματα) Στην τελευταία συνεδρίαση της Ολομέλειας συμφωνήσαμε ότι το όλο ζήτημα αυτών των διοικητικών κανόνων που ενέκρινε το Προεδρείο θα συζητούνταν μετά από τρεις μήνες. Αυτό για να προχωρήσουμε. Το Προεδρείο και η Διάσκεψη των Προέδρων επιβεβαίωσαν ότι υπήρχαν θέματα που έπρεπε να εξεταστούν. Αυτό που είδαμε νωρίτερα ήταν για ακόμα μία φορά άτομα να προσπαθούν να εξαγάγουν πολιτικό όφελος από εκείνη την απόφαση. Θα θέλαμε - και είμαι σίγουρη ότι η Ομάδα μου θα το υποστηρίξει πλήρως - να προχωρήσετε με τις ψηφοφορίες. Το Προεδρείο θα εξετάσει το ζήτημα αυτό, όπως έχει αποφασίσει.
<P>
(Χειροκροτήματα)
<SPEAKER ID=84 LANGUAGE="EN" NAME="Ewing">
Κύριε Πρόεδρε, η δική μου παρατήρηση επί της εφαρμογής του Κανονισμού αφορά τη χρήση από μέρους σας της λέξης "Κανονισμός». Πάντοτε υποστήριξα σε προηγούμενες παρατηρήσεις επί της εφαρμογής του Κανονισμού, όταν αυτό πρωτοπαρουσιάστηκε, ότι αν επρόκειτο για τροποποίηση κανονισμών - και πρέπει να είναι Κανονισμός, αν έχει πολιτικές επιπτώσεις, όπως σίγουρα έχει η αποζημίωση έναντι ψηφοφορίων - πρέπει να υποβληθεί στην Επιτροπή Κανονισμού, Ελέγχου της Εντολής και Ασυλιών και στη συνέχεια να συζητηθεί στο Σώμα.
<P>
Αναφερθήκατε στους κανόνες των Κοσμητόρων. Αποκαλύψατε τη θέση που υποστήριζα από την αρχή. Πρόκειται για μία αλλαγή των κανισμών, η οποία έχει πολιτικές επιπτώσεις. Θα πρέπει να υποβληθεί στην Επιτροπή Κανονισμού και να παρουσιαστεί ενώπιον του Σώματος με τον κανονικό τρόπο.

<SPEAKER ID=85 NAME="Πρόεδρος">
Κυρία Ewing, γνωρίζω ότι είσαστε εξέχουσα δικηγόρος αλλά πρέπει να πω ότι αν κοιτάξετε το άρθρο 5 του Κανονισμού, αυτό ορίζει: "Το Προεδρείο ρυθμίζει τα της πληρωμής των εξόδων και την αποζημίωση των βουλευτών». Υπάρχουν περισσότερες από μία μορφές κανονισμών: υπάρχει ο Κανονισμός αυτού του Σώματος και υπάρχουν και άλλοι κανονισμοί.

<SPEAKER ID=86 LANGUAGE="EN" NAME="Chichester">
Κύριε Πρόεδρε, σχετικά με μία παρατήρηση επί της εφαρμογής του Κανονισμού. Προσπάθησα να τραβήξω την προσοχή σας κατά τη διάρκεια της φασαρίας. Ο λόγος ήταν ότι δεν μπορούσα να ακούσω αυτά που λέγατε, ποιες ψηφοφορίες διεξάγονταν και επρόκειτο για μία πολύ συγκεχυμένη κατάσταση. Θα πρότεινα, με όλον μου τον σεβασμό, ότι θα ήταν καλύτερο να σταματούσε η ψηφοφορία λίγο νωρίτερα, για να αποκατασταθεί η ηρεμία στην περίπτωση που οι συνάδελφοι ψήφιζαν εσφαλμένα, μη γνωρίζοντας ποιο ήταν το θέμα της ψηφοφορίας. Σε άλλη περίπτωση, ίσως θα έπρεπε να κατευνάσουμε τα πράγματα πριν ξαναρχίσουμε την ψηφοφορία.

<SPEAKER ID=87 NAME="Πρόεδρος">
Εκφράζω κάποια κατανόηση ως προς αυτό το σχόλιο. Ο μόνος μου δισταγμός είναι ότι δεν μου αρέσει να υποκύπτω στο δίκαιο του όχλου.

<SPEAKER ID=88 LANGUAGE="NL" NAME="Martens">
Κύριε Πρόεδρε, προσωπικά τρέφω μεγάλο θαυμασμό για τις ικανότητές σας και την επιδεξιότητά σας. Λυπάμαι όμως που δεν ανταποκριθήκατε στο αίτημα επί του Κανονισμού. Θαυμάζω πάντα το έργο σας, αλλά θεωρώ ότι έπρεπε να δώσετε τον λόγο σε εκείνους που τον ζήτησαν επικαλούμενοι τον Κανονισμό.
<P>
Δεύτερον, όπως η κ. Green, θα ήθελα και εγώ να απευθύνω έκκληση σε όλους. Δεχθήκαμε να εφαρμοσθεί η ρύθμιση για τρεις μήνες και συγχρόνως να τη μελετήσουμε. Καλώ όλα τα μέλη του Κοινοβουλίου να σέβονται πλήρως τις αποφάσεις για αυτούς τους τρεις μήνες. Μετά θα δούμε αν και κατά πόσο πρέπει να αναπροσαρμοσθεί η ρύθμιση.

<SPEAKER ID=89 NAME="Πρόεδρος">
Πολλά μέλη του Κοινοβουλίου ακόμα δείχνουν ότι επιθυμούν να μιλήσουν. Λόγω της προηγούμενης θέσης και των σχολίων που εκφράστηκαν, πρόκειται να δώσω τον λόγο σε όλους όσοι θέλουν να μιλήσουν. Επιθυμώ απλά να επισημάνω ότι ισχύει ακόμα το άρθρο για την ψηφοφορία δι' ονομαστικής κλήσεως.

<SPEAKER ID=90 NAME="Εφραιμίδης">
Κύριε Πρόεδρε, επικαλεσθήκατε κάποια παράγραφο κάποιου άρθρου και είπατε ότι το Προεδρείο έχει τη διακριτική εξουσία -μαζί με άλλα που έχει- να ρυθμίζει και τα της αποζημίωσης των βουλευτών και το συνδέσατε μ'αυτό το θέμα που μας απασχολεί τώρα. Παρών, ψηφίζει, δεν ψηφίζει, εάν δεν ψηφίζει, εάν δεν μετέχει, δεν παίρνει αποζημίωση. Θέλω να πω ότι και εάν ακόμα υπάρχει αυτή η παράγραφος, η ερμηνεία που κάνετε είναι λανθασμένη. Δεν μπορεί σε καμμία περίπτωση, ερμηνεύοντας αυτή την παράγραφο το Προεδρείο να μετατρέπει τους βουλευτές σε μισθοφόρους. Θα παίρνεις αποζημίωση εάν ψηφίζεις ή καταψηφίζεις. Εάν δεν κάνεις το ένα ή το άλλο δεν παίρνεις μισθό, δεν παίρνεις αποζημίωση. Αυτό είναι απαράδεκτο και απορώ γιατί εσείς, νέος άνθρωπος και με εμπειρία, επικαλεσθήκατε έναν τέτοιον κανόνα που μας μετατρέπει -είναι ντροπή- σε μισθοφόρους. Θα ψηφίζω ή δεν θα ψηφ
<P>
(Χειροκροτήματα)

<SPEAKER ID=91 NAME="Πρόεδρος">
Ευχαριστώ, αλλά δεν είναι δικός μου ο κανονισμός· είναι κανονισμός του Προεδρείου.

<SPEAKER ID=92 LANGUAGE="NL" NAME="Wijsenbeek">
Κύριε Πρόεδρε, υποστηρίζω τη στάση σας. Η Ομάδα μου επεσήμανε όμως ότι το σύστημα όπως εφαρμόζεται τώρα από το Προεδρείο, δεν είναι σωστό. Η Ομάδα μου επεσήμανε επίσης ότι πρέπει να αναθεωρηθεί. Βρίσκεται τώρα υπό μελέτη. Δεν είναι όμως σωστό δύο μέλη του Κοινοβουλίου να προσπαθούν συνεχώς να παρεμποδίσουν τις ψηφοφορίες. Είναι καιρός πια το Προεδρείο να αναπροσαρμόσει τους εξαιρετικά γραφειοκρατικούς κανόνες του. Είναι επίσης καιρός να στρωθεί το Σώμα πάλι στη δουλειά και να διατηρήσετε την τάξη κατά τη συνεδρίαση.

<SPEAKER ID=93 LANGUAGE="EN" NAME="McKenna">
Κύριε Πρόεδρε, σχετικά με μία παρατήρηση επί της εφαρμογής του Κανονισμού. Επιθυμώ, κατ' αρχήν, να πω ότι θα πρέπει να αφήσουμε τη συζήτηση αυτή για μία άλλη φορά, γιατί θα πρέπει να γίνει. Υπάρχουν πάρα πολλά θέματα προς ψήφιση. Απλώς χρειαζόμαστε μία διαβεβαίωση ότι το Προεδρείο θα σέβεται τα άτομα που θέλουν να διατυπώσουν μία παρατήρηση επί της εφαρμογής του Κανονισμού. Δεν είμαι υπέρ ατόμων, όπως ο κ. Alex Falconer, που χοροπηδούν κάθε φορά που υπάρχει μία ψηφοφορία δι' ονομαστικής κλήσεως. Ας αφήσουμε τη συζήτηση αυτή για κάποια άλλη φορά και ας προχωρήσουμε με την ψηφοφορία.
<P>
(Χειροκροτήματα)

<SPEAKER ID=94 NAME="Πρόεδρος">
Με χαρά μου θα το έκανα αυτό, αλλά ο προαναφερθείς κ. Falconer έχει το λόγο.

<SPEAKER ID=95 LANGUAGE="EN" NAME="Falconer">
Κύριε Πρόεδρε, λαμβάνω το λόγο για δύο απλές επισημάνσεις. Η μία για να απαντήσω στον ισχυρισμό του κ. Pasty ότι μεταχειρίζεστε αυτή την πτέρυγα του Σώματος διαφορετικά από ό, τι εκείνη την πτέρυγα. Είμαι σίγουρος ότι η Γραμματεία σας και άλλοι θα παρατήρησαν ότι και εγώ ζήτησα επίσης να υποβάλω μία παρατήρηση επί της εφαρμογής του Κανονισμού, γεγονός που είχατε μόλις αρνηθεί στον κ. Brian Crowley. Επομένως, κύριε Pasty, θα πρέπει να αποσύρετε τον ισχυρισμό αυτό.
<P>
Η δεύτερη επισήμανση που θα ήθελα να κάνω αφορά το ότι δεν μπορούμε να συνεχίσουμε με μία ερμηνεία ενός Προέδρου και μία διαφορετική ερμηνεία από έναν άλλο Πρόεδρο. Έχουμε ένα απλό σημείωμα από τους Κοσμήτορες, ασφαλώς οι Κοσμήτορες θα πρέπει να σηκωθούν και να δώσουν τη δική τους ερμηνεία για το σημείωμά τους, ώστε να αποσαφηνιστεί η κατάσταση.

<SPEAKER ID=96 LANGUAGE="DE" NAME="Tillich">
Κύριε Πρόεδρε, αποφασίσατε τη συνέχιση της ψηφοφορίας, τη στιγμή που στην αίθουσα επικρατούσε αρκετός θόρυβος. Επειδή η ψηφοφορία αυτή, η οποία εν μέρει περιελάμβανε ψηφοφορίες δι' ονομαστικής κλήσεως, αφορά ορισμένους ευαίσθητους τομείς και επειδή προηγουμένως είχαν διεξαχθεί πολλές συζητήσεις, ο θόρυβος που επικρατούσε στην αίθουσα δεν μας επέτρεψε να παρακολουθήσουμε ούτε εσάς, ούτε τη διερμηνεία. Για τον λόγο αυτόν, σας παρακαλώ να εγκρίνετε το αίτημα του κ. Kellett-Bowman και να επαναλάβετε την ψηφοφορία. Ηταν αδύνατον να ακούσουμε σε ποια ψηφοφορία αναφερθήκατε και ποιο ήταν το αποτέλεσμα.

<SPEAKER ID=97 NAME="Πρόεδρος">
Καταλαβαίνω τί θέλετε να πείτε και υπό την έννοια αυτή ζητώ συγνώμη από τον κ. Cornelissen. Η έκθεσή του είναι το αθώο θύμα αυτού του συμβάντος. Αλλά φοβάμαι ότι δεν μπορώ να ξαναρχίσω την ψηφοφορία.

<SPEAKER ID=98 LANGUAGE="FR" NAME="d'Aboville">
Κύριε Πρόεδρε, στην απάντηση που δώσατε στον κ. Pasty, είπατε ότι περιμένατε από έναν πρόεδρο Ομάδας λίγο περισσότερη αξιοπρέπεια. Είναι τα λόγια σας, τα σημείωσα.
<P>
Θα ήθελα να ξέρω, κύριε Πρόεδρε, αν πιστεύετε ότι ένας πρόεδρος πολιτικής ομάδας στερείται αξιοπρέπειας, όταν υποστηρίζει ένα μέλος της ομάδας του που εκφράζει την επιθυμία να μιλήσει για μια παρατήρηση επί της εφαρμογής του Κανονισμού.
<P>
(Χειροκροτήματα)

<SPEAKER ID=99 NAME="Πρόεδρος">
Για να αποδείξω ότι το Προεδρείο είναι ταπεινόφρον - παρ'όλο που δεν το πιστεύουν μερικές πτέρυγες αυτού του Σώματος - απαντούσα ελαφρώς θυμωμένος εκείνη τη στιγμή και θα ήθελα να ζητήσω συγνώμη από τον κ. Pasty για εκείνη τη δήλωση.

<SPEAKER ID=100 LANGUAGE="NL" NAME="Oomen-Ruijten">
Κύριε Πρόεδρε, σας παρακαλώ πολύ να συνεχίσετε την ψηφοφορία. Ας τελειώσουμε με την έκθεση, αφήστε λοιπόν όλα τα άλλα.

<SPEAKER ID=101 NAME="Πρόεδρος">
Συμφωνώ μαζί σας, όμως αρκετά μέλη του Κοινοβουλίου είπαν ότι όταν το Προεδρείο βλέπει κάποιον να επιθυμεί να διατυπώσει μία παρατήρηση επί της εφαρμογής του Κανονισμού, πρέπει να δέχεται αυτήν την παρατήρηση. Πρέπει να είμαστε σαφείς. Οι βουλευτές δεν μπορούν να έχουν τα πάντα όπως τα θέλουν. Όταν θέλουν να προχωρήσουν, δεν θέλουν το Προεδρείο να δέχεται παρατηρήσεις επί της εφαρμογής του Κανονισμού.

<SPEAKER ID=102 NAME="de Vries">
Κύριε Πρόεδρε, πρόκειται για παρατήρηση επί της εφαρμογής του Κανονισμού. Θα πρέπει όλοι οι βουλευτές να αναγνωρίσουμε ότι μία από τις δυσχερέστερες ευθύνες που κάποιος από μας μπορεί να αντιμετωπίσει στο Κοινοβούλιο, είναι να προεδρεύσει σε συνεδριάσεις του Ευρωπαϊκού Κοινοβουλίου. Όλοι γνωρίζουμε ότι μερικές φορές μπορεί να υπάρξουν διαφορετικές γνώμες ως προς την ερμηνεία των κανονισμών. Οι διαφορετικές αυτές γνώμες είναι θεμιτές και θα πρέπει να συζητούνται, αλλά υπάρχει μία κατάλληλη χρονική στιγμή και ένας κατάλληλος τόπος για τη συζήτηση τέτοιων θεμάτων.
<P>
Θα ήθελα να απευθύνω έκκληση προς όλους τους συναδέλφους να μην καταχρώνται των δικαιώματων τους που τους παρέχει ο Κανονισμός, για να σύρουν την Ολομέλεια σε μία συζήτηση που εξευτελίζει την ακεραιότητα ολόκληρου του θεσμικού οργάνου.
<P>
Δεύτερον, ο τόπος συζήτησης είναι κατ' αρχήν το Προεδρείο. Εκεί ελήφθη η απόφαση. Μετά από τρεις μήνες εφαρμογής των μεταρρυθμίσεων που είχαν συμφωνηθεί, το Προεδρείο είπε ότι θα επανεξετάσει την πρακτική αυτή. Όλοι γνωρίζουμε ότι τα μέλη του Προεδρείου συγκαταλέγονται στα πλέον έμπειρα μέλη του Σώματος και είμαι σίγουρος ότι θα αναλάβουν την ευθύνη αυτή πολύ σοβαρά. Επιτρέψτε μου να επαναλάβω τα σχόλια της κυρίας Green και του κ.Martens. Ας μην τρέφει κανείς αυταπάτες. Το Σώμα χρειάζεται εσωτερική μεταρρύθμιση. Ένα από τα στοιχεία του λόγου του Προέδρου Klestil μόλις πριν από λίγο ήταν για να μας υπενθυμίσει την ύπαρξη κοινής γνώμης.
<P>
Συνάδελφοι, όλοι υποκείμεθα στην κρίση της κοινής γνώμης, και εκείνοι οι συνάδελφοι που επιθυμούν να αγνοήσουν την κοινή γνώμη, θα πληρώσουν το τίμημα και θα υποχρεώσουν το Σώμα αυτό να πληρώσει το τίμημα, και δεν το αξίζει.
<P>
(Χειροκροτήματα)

<SPEAKER ID=103 LANGUAGE="IT" NAME="Muscardini">
Kύριε Πρόεδρε, για μια επίκληση, όχι του Κανονισμού αλλά της δημοκρατίας, που θα έπρεπε να καθοδηγεί τις εργασίες του Κοινοβουλίου μας. Αν είχατε παραχωρήσει νωρίτερα τον λόγο στον συνάδελφο, θα είχαμε συντομεύσει κατά 25 λεπτά και θα είχαμε παρουσιάσει καλύτερη εικόνα τόσο των βουλευτών όσο και της εργασίας μας. Θα ήθελα να απαντήσω στον άγγλο συνάδελφο που με εξύβρισε στον διάδρομο γιατί, μαζί με άλλους συναδέλφους, ζητούσα να μην παραβιαστεί το δικαίωμα εκείνου του ομιλητή που επιθυμούσε τον λόγο, ότι η συμπεριφορά του είναι ανάρμοστη απέναντι στον ίδιο τον εαυτό του και απέναντι στη χώρα του και αν με το πνεύμα αυτό ασκεί το λειτούργημα του μέλους του Ευρωπαϊκού Κοινοβουλίου θα ήταν καλύτερα να επιστρέψει στο σπίτι του.
<P>
(Χειροκροτήματα)

<SPEAKER ID=104 NAME="Πρόεδρος">
Απλώς θα καταστήσω σαφές ότι έδωσα τον λόγο στον κ. Crowley. Απλώς, δεν το έκανα κατά τη δεύτερη προσπάθειά του να πάρει το λόγο.

<SPEAKER ID=105 LANGUAGE="EN" NAME="Barton">
Κύριε Πρόεδρε, για μία παρατήρηση επί της εφαρμογής του Κανονισμού. Θα ήθελα να θέσετε σε ψηφοφορία το αν θα προχωρήσουμε τώρα στο επόμενο θέμα και θασυνεχίσουμε την ψηφοφορία.

<SPEAKER ID=106 NAME="Πρόεδρος">
Καθώς είσαστε ο τελευταίος ομιλητής στον κατάλογό μου, θα το κάνουμε ούτως ή άλλως.
<P>
(Το Σώμα εγκρίνει το ψήφισμα)
<SPEAKER ID=107 NAME="Εφραιμίδης">
Κύριε Πρόεδρε, και προφορικά θα καταψηφίσω τον προϋπολογισμό του Συμβουλίου, την πρόταση της Επιτροπής και την έκθεση Oostlander. Τα τρία αυτά κείμενα περίτεχνα πλέκουν πολύπλευρους νεοαποικιακούς δεσμούς για τις χώρες που αφορούν, αυτές τις ανατολικο-κεντροευρωπαϊκές χώρες. Και αυτό γίνεται για τα συμφέροντα των πολυεθνικών, για να διεισδύσουν σ'αυτές τις περιοχές μέσω αυτών των νεοαποικιακών μεθοδεύσεων, να εκμεταλλευθούν φυσικό πλούτο, ανθρώπινο δυναμικό, να δημιουργήσουν παραπέρα ιμπεριαλιστικές ζώνες για παραπέρα ηγεμόνευση, επέκταση σε ολόκληρη την περιοχή. 'Ενοχοι, συνένοχοι γι αυτό το θέμα είναι οι πολιτικές και οικονομικές μαφίες που κυριαρχούν προς το παρόν σ'αυτές τις χώρες, και θέλω να πω ότι το Κοινοβούλιο μας, ψηφίζοντας αυτή την έκθεση, γίνεται ένα είδος ηθικού αυτουργού για μια τέτοια επιχείρηση υποδούλωσης, εκμετάλλευσης αυτών των λαών

<SPEAKER ID=108 NAME="Bonde και Sandbζk">
Το Κίνημα του Ιουνίου υποστηρίζει την ένταξη όλων των χωρών που έχουν υποβάλει αίτηση και που πληρούν τις θεμελιώδεις απαιτήσεις της δημοκρατίας, της ασφάλειας του δικαίου, των ανθρωπίνων δικαιωμάτων και των δικαιωμάτων των μειονοτήτων και, συνεπώς, δεν καταψηφίσαμε τις εκθέσεις Oostlander. Ούτε όμως και μπορούμε να τις υπερψηφίσουμε, διότι διαφωνούμε με τη διαδικασία προσχώρησης, όπως αυτή ψηφίστηκε. Αφενός επειδή οι αιτούσες χώρες χωρίζονται σε ομάδες Α και Β. Αφετέρου επειδή οι αιτούσες χώρες τίθενται ενώπιον μιας σειράς δύσκολων απαιτήσεων και όρων για να γίνουν μέλη, χωρίς στην πραγματικότητα να μπορούν να διαπραγματευθούν επί τούτου. Έχουν μόνο την επιλογή ή να μπουν στην ΕΕ αποκλειστικά με τους δικούς μας όρους ή να συνεχίσουν να βρίσκονται εκτός.
<P>
Με τη Συνθήκη του Αμστερνταμ τίθενται πολλοί όροι που θα κάνουν ακόμη δυσκολότερο το να γίνει κάποιο κράτος μέλος της ΕΕ και συνεπώς θα καθυστερήσουν τη διαδικασία διεύρυνσης. Δεν μπορούμε να συνεχίσουμε να εμβαθύνουμε τη διαδικασία ολοκλήρωσης, όταν συγχρόνως επιθυμούμε να ολοκληρώσουμε σε εύρος. Εάν επιθυμούμε μια ευρωπαϊκή συνεργασία, στην οποία θα συμμετέχουν όλες οι χώρες επί ίσοις όροις μεταξύ τους, πρέπει η βάση της συνεργασίας να γίνει αντικείμενο διαπραγμάτευσης. Εμείς, του Κινήματος του Ιουνίου, είμαστε της γνώμης ότι θα ήταν πιο βιώσιμο για το μέλλον της Ευρώπης, αν προσκαλούσαμε τις χώρες που έχουν υποβάλει υποψηφιότητα σε μια κοινή συζήτηση, όπου μαζί θα μπορούσαμε να καθορίσουμε το πλαίσιο της ευρωπαϊκής συνεργασίας. Οι παρούσες διαπραγματεύσεις επί της διεύρυνσης δεν προβλέπουν να ρωτήσουμε τις υποψήφιες χώρες πώς αντιμετωπίζουν το ενδεχόμενο να συνεργαστούν μαζί μας. Οι διαπραγματεύσεις αφορούν μόνο να βρεθεί πότε οι αιτούσες χώρες και, πολύ σημαντικότερο, πότε εμείς θα είμαστε έτοιμοι, ώστε το κοινοτικό δίκαιο που έχουμε ψηφίσει να μπορέσει να ενσωματωθεί στη νομοθεσία των χωρών που έχουν υποβάλει αίτηση. Κάθε κοινοτικός νόμος είναι εξ ορισμού ο κάλύτερος δυνατός. Αυτό δεν επιδέχεται συζήτηση. Οι εξαιρέσεις και οι ειδικές αναφορές θα πρέπει να είναι αποκλειστικά προσωρινές, και αυτό μάλλον περισσότερο από ενδιαφέρον προς εμάς τους ίδιους.
<P>
Εμείς, του Κινήματος του Ιουνίου, είμαστε της γνώμης ότι οι ευρωπαϊκές χώρες είναι υπερβολικά διαφορετικές και δεν μπορούμε να χρησιμοποιήσουμε τη μέθοδο της ολοκληρωτικής εναρμόνισης, σύμφωνα με την οποία η νομοθεσία πρέπει να είναι απολύτως ίδια σε όλες τις χώρες. Το δικό μας όραμα για την ευρωπαϊκή συνεργασία δεν είναι ένα ευρωπαϊκό κράτος, αλλά μια ευέλικτη, δημοκρατική και ελεύθερη συνεργασία, όπου όλες οι χώρες θα είναι ισότιμες και θα έχουν επιρροή επί της δικής τους νομοθεσίας. Επιλέξαμε να μην ψηφίσουμε υπέρ των εκθέσεων Oostlander, διότι δεν θέλουμε να βάλουμε τροχοπέδη στη διαδικασία διεύρυνσης. Παρά ταύτα, διαφωνούμε ριζικώς με τη μορφή της διαδικασίας προσχώρησης όπως αυτή έχει ψηφιστεί.

<SPEAKER ID=109 NAME="Eriksson και Sjφstedt">
Υπερψηφίσαμε αυτές τις εκθέσεις. Πολλές από τις παραγράφους στις εκθέσεις αφορούν την ενίσχυση του δικαιώματος του Ευρωπαϊκού Κοινοβούλιου για ενημέρωση σχετικά με την ανάπτυξη της εταιρικής σχέσης με στόχο την ένταξη. Θεωρούμε ότι αυτό είναι σημαντικό. Εφόσον το Ευρωπαϊκό Κοινοβούλιο λαμβάνει στο τέλος αποφάσεις όσον αφορά την έγκριση νέων μελών στην ΕΕ, είναι τότε επίσης σωστό να είναι το Κοινοβούλιο πλήρως ενημερωμένο για την εξέλιξη της ενταξιακής διαδικασίας.
<P>
Θέλουμε όμως να τονίσουμε ότι η τελική απόφαση πρέπει πάντοτε να ανατίθεται στο λαό κάθε έθνους που θέλει να ενταχθεί στην ΕΕ. Γι' αυτό συνιστάται ένα δημοψήφισμα για την ένταξη στην ΕΕ σε όλα τα κράτη για τα οποία μπορεί να γίνει επίκαιρη η ένταξη.

<SPEAKER ID=110 NAME="Sindal">
Οι Δανοί σοσιαλδημοκράτες ψήφισαν σήμερα υπέρ της έκθεσης Oostlander. Αυτό έγινε βάσει του αιτιολογικού ότι στηρίζουμε ολόκληρο το σχέδιο διεύρυνσης, το οποίο θεωρούμε ένα από τα σημαντικότερα βήματα που έχει κάνει η Ευρωπαϊκή Κοινότητα στην εποχή μας. Πρέπει να είναι στόχος όλων των Ευρωπαίων να εξασφαλίσουμε ειρήνη και σταθερότητα στην ήπειρό μας. Στεκόμαστε ενώπιον μιας τεράστιας πρόκλησης η οποία έγκειται στο να καταφέρουμε να εκδημοκρατίσουμε τις χώρες της Ανατολικής και Κεντρικής Ευρώπης, πράγμα που θα καταστήσει εφικτή τη γρήγορη και απρόσκοπτη διεύρυνση.
<P>
Είναι σημαντικό το Κοινοβούλιο να στηρίξει την προσπάθεια με την αρχή των εταιρικών σχέσεων, η οποία θα στηρίξει το έργο της κάθε υποψήφιας χώρας στο δρόμο προς την ένταξή της στην Ευρωπαϊκή Ένωση. Το πλαίσιο που θα καθοριστεί για τη βοήθεια που θα χορηγήσει η ΕΕ για να προετοιμαστούν οι υποψήφιες χώρες για να γίνουν μέλη είναι το σημαντικότερο όργανο που έχουμε να εξασφαλίσουμε για την μελλοντική προσαρμογή των κρατών μελών της ΕΕ. Μέσω των εταιρικών σχέσεων η ΕΕ θα στηρίξει την ανάπτυξη της νομικής βάσης και εύρρυθμων διοικητικών συστημάτων, τα οποία είναι αναγκαία ώστε να μπορέσουν οι κοινωνίες να λειτουργήσουν σωστά. Είναι ουσιώδες για μας να τονίσουμε ότι η προσπάθεια δεν πρέπει να επικεντρωθεί μόνο στην προσαρμογή στην εσωτερική αγορά, αλλά να δοθεί εξίσου υψηλή προτεραιότητα και στην στήριξη της νομοθεσίας για το περιβάλλον και την αγορά εργασ
<P>
Είναι πρόβλημα το ότι το Κοινοβούλιο είχε ελάχιστο χρόνο για να γνωμοδοτήσει για τον κανονισμό του Συμβουλίου, είχαμε μόνο περίπου δύο μήνες για να επεξεργαστούμε αυτό το τόσο σημαντικό θέμα. Αυτό όμως δεν πρέπει να το χρησιμοποιήσουμε ως δικαιολογία για να καθυστερήσουμε τη διαδικασία ένταξης των χωρών της Ανατολικής και Κεντρικής Ευρώπης στην Ευρωπαϊκή Ένωση. Με την αρχή των εταιρικών σχέσεων στέλνουμε ένα πολύ σημαντικό μήνυμα στις υποψήφιες χώρες, ότι δηλαδή όλες είναι ευπρόσδεκτες στην Ευρωπαϊκή Ένωση. Παρ'όλο που δεν θα είναι όλες οι χώρες έτοιμες για να ενταχθούν ταυτόχρονα, είναι σημαντικό να στείλουμε το μήνυμα ότι όλες συμμετέχουν στην διαδικασία. Εξάλλου, οι εταιρικές σχέσεις αποτελούν ένα καλό συμβόλαιο μεταξύ των μεμονωμένων υποψήφιων χωρών και της ΕΕ, δεδομένου ότι οι χώρες της Ανατολικής και Κεντρικής Ευρώπης μπορούν να προσμέ

<SPEAKER ID=111 NAME="Souchet">
Αναφορικά με τις εκθέσεις Oostlander, δεν έχω αλήθεια να πω πολλά. Ο στόχος τους περιορίζεται στη διεκδίκηση συστηματικής διαβούλευσης του Ευρωπαϊκού Κοινοβουλίου σε όλα ανεξαιρέτως τα στάδια, όσον αφορά την διαμόρφωση και την υλοποίηση των εταιρικών σχέσεων αναφορικά με την ένταξη χωρών της Κεντρικής και Ανατολικής Ευρώπης. Τίποτα νεώτερο λοιπόν. Για άλλη μια φορά ερχόμαστε αντιμέτωποι με τη συνηθισμένη ακόρεστη βουλιμία της Επιτροπής Εξωτερικών Υποθέσεων, Ασφάλειας και Αμυντικής Πολιτικής του Ευρωπαϊκού Κοινοβουλίου, η οποία απαιτεί να ζητείται η γνώμη της ξανά και ξανά σε μόνιμη βάση, για όλα τα θέματα που αφορούν άμεσα ή έμμεσα τα θέματα εξωτερικής πολιτικής.
<P>
Στην προκειμένη περίπτωση, αυτή η διαβούλευση του Ευρωπαϊκού Κοινοβουλίου θα είχε βασική συνέπεια να επιβαρυνθούν οι διαδικασίες που προβλέπονται από τον κανονισμό-πλαίσιο, οι οποίες είναι ήδη εξαιρετικά περίπλοκες, και να αυξηθούν ακόμη περισσότερο οι καθυστερήσεις, αν πρέπει να αναθεωρούνται συστηματικά οι μεγάλες κατευθύνσεις καθενός από τους εταίρους ξεχωριστά.
<P>
Η πρόταση ψηφίσματος η οποία μας υποβλήθηκε περιέχει εξάλλου ένα λάθος ερμηνείας, εφόσον στα άρθρα 3 και 4, θεωρεί ότι μεταφέρθηκαν οι οριστικές προτεραιότητες μεσοπρόθεσμα. Στην πραγματικότητα, το Συμβούλιο προέβλεψε ρητά ότι οι μεσοπρόθεσμες προτεραιότητες πρέπει να τεθούν από το 1998. Τα αποτελέσματα θα φανούν μεσοπρόθεσμα και σε κάθε περίπτωση πριν από την ένταξη.
<P>
Οι εκθέσεις Oostlander, τόσο ευαίσθητες για τη μόνιμη διαβούλευση του Ευρωπαϊκού Κοινοβουλίου, επιφυλάσσονται να εξετάσουν τα ουσιαστικά προβλήματα τα οποία θα αναγκαστεί να αντιμετωπίσει η Ευρωπαϊκή Διάσκεψη. Κανένας προβληματισμός όσον αφορά τον διαμελισμό που απειλεί να προκαλέσει η κατά μέτωπον προώθηση δύο αντιφατικών πολιτικών: πώς θα επιτευχθεί η διεύρυνση, εφαρμόζοντας ταυτόχρονα το ενιαίο νόμισμα και παραμένοντας στο πλαίσιο των παλαιών θεσμών με ολοκληρωτικό χαρακτήρα, των οποίων τη διάρκεια ζωής παρατείναμε επειδή δεν θέλαμε να τις μεταρρυθμίσουμε σε βάθος;
<P>
Επίσης κανένα σχόλιο για την επίμονη ασάφεια της σχέσης με την Τουρκία, η οποία θα είναι απούσα από τη Διάσκεψη, ενώ η μέθοδος είχε σχεδιαστεί σε μεγάλο μέρος για εκείνη, μια Τουρκία στην οποία θέλουμε να αναγνωρίσουμε έναν ευρωπαϊκό προσανατολισμό, με άλλα λόγια σύμφωνα με τους μεν ή τους δε, έναν προσανατολισμό για την ένταξή της ή όχι στην Ευρωπαϊκή Ένωση.
<P>
Κανένας προβληματισμός όσον αφορά την Κύπρο, ενώ η ένταξη μιας διαιρεμένης νήσου θα καταστούσε την "πράσινη γραμμή» που διαχωρίζει τις δύο κοινότητες ένα "εξωτερικό σύνορο της Ένωσης».
<P>
Κανένας προβληματισμός όσον αφορά την αρμοδιότητα ή μη της διευρυμένης Ευρωπαϊκής Ένωσης να εγγυηθεί για την ασφάλεια των Βαλτικών χωρών, αρχής γενομένης από την Εσθονία, απέναντι σε μία Ρωσία η οποία θα παρέμενε εκτός Ένωσης.
<P>
Όμως δεν πειράζει. Ο κύβος ερρίφθη. Αυτό αρκεί. Είμαστε ευχαριστημένοι. Το αιώνιο εργοτάξιο παρουσιάζεται ως τελεολογία. Θα αναρωτηθούμε αργότερα ίσως για τη φύση και το αντικείμενο αυτού του νέου ευρωπαϊκού οικοδομήματος και για τα γεωγραφικά του όρια.
<P>
Έκθεση Oostlander (A4-0087/98)
<SPEAKER ID=112 NAME="Παπακυριαζής">
Με τη συζήτηση και την ψήφιση της έκθεσης πρωτοβουλίας Oostlander, σήμερα 11 Μαρτίου 1998, την παραμονή της Ευρωπαϊκής Διάσκεψης και, κυρίως, πριν την επίσημη έναρξη της ενταξιακής διαδικασίας στις 30 Μαρτίου, το Ευρωπαϊκό Κοινοβούλιο πέμπει ένα σημαντικό πολιτικό μήνυμα:
<P>
Το Ευρωπαϊκό Κοινοβούλιο υπογραμμίζει και στηρίζει την πολιτική επιλογή της Διεύρυνσης της Ευρωπαϊκής 'Ενωσης με την ενσωμάτωση των χωρών της Ανατολικής Ευρώπης -εγγύηση για την ανάπτυξη και τη σταθερότητα στην Ευρώπη και τον κόσμο. Η μακρά και δύσκολη πορεία του ιστορικού αυτού εγχειρήματος είναι εξ ορισμού παράλληλη και αλληλένδετη με την εμβάθυνση, την ενδυνάμωση, την ισχυροποίηση της σημερινής και της διαμορφούμενης Ευρωπαϊκής 'Ενωσης.
<P>
Η ενταξιακή διαδικασία είναι ενιαία, αρχίζει ταυτόχρονα από την ίδια αφετηρία για όλες τις υποψήφιες χώρες της Ανατολικής Ευρώπης -της Κεντρικής, της Βόρειας και της Νότιας Ανατολικής Ευρώπης. 'Ολες οι δέκα υποψήφιες χώρες, που έχουν αποδυθεί αποφασιστικά στον μεγάλο αγώνα της προσέγγισης, η κάθε μιά στο δικό της ιδιαίτερο δρόμο.
<P>
Οι δέκα, συν μία χώρα ακόμη. 'Η, μάλλον μία συν δέκα: Η Κύπρος είναι σίγουρα μία τελείως ξεχωριστή περίπτωση, με απόλυτη προτεραιότητα ως χρέος της Ευρωπαϊκής 'Ενωσης απέναντι στην Ιστορία.
<P>
Το Ευρωπαϊκό Κοινοβούλιο έχει και ασκεί ουσιώδη, ισότιμο θεσμικό ρόλο σε όλη τη διαδικασία της διεύρυνσης, με υπευθυνότητα και διαφάνεια. Η συμμετοχή του Ευρωπαϊκού Κοινοβουλίου είναι η εγγύηση για τη διαφύλαξη και την τήρηση των αποφάσεων και των κριτηρίων της Κοπεχγάγης, σύμφωνα με τις απαιτήσεις της Συνθήκης του 'Αμστερνταμ, στο πλαίσιο των αποφάσεων και των προϋποθέσεων της Συνόδου Κορυφής του Λουξεμβούργου (Δεκ. '97).
<P>
Το Ευρωπαϊκό Κοινοβούλιο, καθώς ενέκρινε τις αρχές και τις προϋποθέσεις για την Διεύρυνση και, κυρίως, επειδή έχει την ευθύνη της τελικής έγκρισης για την ένταξη στην Ευρωπαϊκή 'Ενωση οποιασδήποτε χώρας, χρειάζεται να παρακολουθεί και να γνωμοδοτεί σε όλες τις φάσεις εφαρμογής της ενταξιακής διαδικασίας.
<P>
Ειδικότερα, ως Πρόεδρος της Μικτής Κοινοβουλευτικής Επιτροπής της Ευρωπαϊκής Ένωσης-Βουλγαρίας, θέλω να υπογραμμίσω τη μεγάλη προσπάθεια και τη δημιουργική πορεία που ακολουθεί η Βουλγαρία. Είναι σίγουρο ότι η χώρα αυτή, όπως και άλλες, χρειάζεται ενισχυμένη προενταξιακή στήριξη, θετική και παραγωγική.
<P>
(Με την ευκαιρία, θέλω και εδώ να επαναλάβω ότι θεωρώ απαράδεκτο ότι η Βουλγαρία, καθώς και η Ρουμανία, περιλαμβάνονται στη «μαύρη λίστα» για τη visa -αδικία που πρέπει άμεσα να αρθεί) .

<SPEAKER ID=113 NAME="Sindal">
Οι δανοί σοσιαλδημοκράτες ψήφισαν σήμερα υπέρ της έκθεσης Oostlander. Αυτό έγινε βάσει του σκεπτικού ότι η έκθεση περιέχει πολλά από τα σημαντικά θέματα που απασχολούν τους σοσιαλδημοκράτες. Στηρίζουμε τη γνωμοδότηση του εισηγητή σύμφωνα με την οποία η διαρθρωτική στήριξη πρέπει να γίνεται στο πλαίσιο πιο αποκεντρωμένης διαχείρισης, ούτως ώστε να καταστούν αποτελεσματικότερα τα διαρθρωτικά μέτρα και να μειωθούν οι δαπάνες. Επιπλέον στηρίζουμε την επιθυμία, το Κοινοβούλιο στο μέλλον να συμβουλεύεται για τυχόν αλλαγές στις προενταξιακές εταιρικές σχέσεις, και συμμεριζόμαστε την άποψη ότι είναι θλιβερό το γεγονός ότι η Επιτροπή και το Συμβούλιο δεν ήθελαν μια γνωμοδότηση από το Κοινοβούλιο επί των ενδιάμεσων στόχων και όρων για τις εταιρικές σχέσεις.
<P>
Η έκθεση του κ. Oostlander είναι παρ' όλα αυτά προβληματική σε ορισμένους τομείς, φερ' ειπείν όσον αφορά την αιτιολόγηση των παρεκκλίσεων για ορισμένες χώρες. Αποτελεί θέση των δανών σοσιαλδημοκρατών ότι η έκθεση δεν είναι αντικειμενική στον τρόπο που μεταχειρίζεται τις διάφορες χώρες. Αναφέρουμε, π.χ., ότι οι συνθήκες στην Πολωνία αναλύονται μόνο κατά τρόπο επιφανειακό, ενώ αντιθέτως γίνεται ενδελεχέστερη εξέταση των εσωτερικών συνθηκών της Λετονίας, λόγου χάρη. Αυτό δημιουργεί την εντύπωση ότι το Κοινοβούλιο έχει μια προεικασμένη θέση για το ποιες χώρες είναι καταλληλότερες να γίνουν μέλη της Ευρωπαϊκής Ένωσης, πράγμα που θεωρούμε εξαιρετικά προβληματικό.
<P>
Διαφωνούμε ριζικότατα με τον τρόπο που η έκθεση χειρίζεται τις Βαλτικές χώρες, όπου γίνεται μια ιδιαίτερα επικριτική γνωμοδότηση για την προστασία των δικαιωμάτων των μειονοτήτων στις συγκεκριμένες χώρες, με ειδική αναφορά στη ρωσόφωνη μειονότητα. Θεωρούμε ότι αυτό δημιουργεί την εντύπωση ότι οι Βαλτικές χώρες έχουν μεγαλύτερα προβλήματα με τα ανθρώπινα δικαιώματα και τη δημοκρατία απ' ό, τι συμβαίνει στην πραγματικότητα. Στην έκθεση δίδεται βάρος στο ότι πρέπει να υπάρχει διαβούλευση με το Κοινοβούλιο επ' αυτού του τομέα. Είναι συνεπώς αναγκαίο να ασκήσουμε αντικειμενική και προσεκτική κριτική των χωρών που έχουν υποβάλει υποψηφιότητα. Θεωρούμε ότι όλες οι χώρες που έχουν υποβάλει αίτηση είναι πιθανές υποψήφιες χώρες, και γι' αυτό πρέπει όλες να έχουν αντικειμενική μεταχείριση.
<P>
Σύσταση Watts (A4-0068/98)
<SPEAKER ID=114 NAME="Caudron">
Ως ευρωβουλευτήςαπό τη Βόρειο Γαλλία, γνωρίζω τις δυσκολίες που θα προκαλούσε στις θαλάσσιες μεταφορές ανάμεσα στο Καλαί και το Ντόβερ η θέσπιση μιας νέας ευρωπαϊκής οδηγίας σχετικά με την καταγραφή των ατόμων που ταξιδεύουν με επιβατηγά πλοία τα οποία έχουν προορισμό ή προέρχονται από λιμάνια κρατών μελών της Κοινότητας.
<P>
Τα τελευταία χρόνια, τα λιμάνια του Καλαί και του Ντόβερ καθώς και οι ναυτιλιακές εταιρίες που δραστηριοποιούτναι σε αυτή τη γραμμή, χαλάρωσαν τις προσπάθειές τους για τη μείωση της καθυστέρησης της διαμετακόμισης στα λιμάνια, προκειμένου να είναι πιο ανταγωνιστικά στο συναγωνισμό της σήραγγας.
<P>
Επειδή δεν τους αφορά αυτή η οδηγία, τα δρομολόγια των σιδηροδρομικών συρμών (shuttle) μεταξύ Καλαί και Φολκστόουν δεν θα αντιμετωπίσουν την καθυστέρηση της μετεπιβίβασης, η οποία θα γίνεται αυτόματα. Κατά συνέπεια, είναι προφανές ότι θα εμφανιστούν μεγάλες στρεβλώσεις του ανταγωνισμού ανάμεσα σε αυτά τα δυο μέσα μεταφοράς.
<P>
Εξάλλου, αυτό το σχέδιο οδηγίας θέτει πλήρως υπό αμφισβήτηση τις σημαντικές επενδύσεις που ανέλαβε το Εμπορικό και Βιομηχανικό Επιμελητήριο του Καλαί για τον εκσυγχρονισμό του τερματικού. Πράγματι, όλη η υποδομή του λιμένα, που στοχεύει στην επιτάχυνση της επιβίβασης και της αποβίβασης στα οχηματαγωγά, χρηματοδοτήθηκε κατά μεγάλο μέρος από την Ευρωπαϊκή Κοινότητα (μέσω του ΕΤΠΑ), και ως εκ τούτου βρίσκεται σε πλήρη αντίφαση με τις προηγούμενες αποφάσεις της, οι οποίες είναι παρ' όλα αυτά πρόσφατες, εφόσον οι εργασίες δεν έχουν ακόμη ολοκληρωθεί.
<P>
Για το λόγο αυτό, υποστήριξα και ψηφίζω τις τροπολογίες που πρότεινε ο συνάδελφος Mark Watts, οι οποίες στοχεύουν στην διατήρηση του θεμιτού ανταγωνισμού ανάμεσα στα οχηματαγωγά και το Shuttle , παραμένοντας ταυτόχρονα στο πλαίσιο των ευρωπαϊκών κατευθύνσεων.
<P>
Ελπίζω ότι οι εν λόγω τροπολογίες θα εγκριθούν από την Επιτροπή και το Συμβούλιο.

<SPEAKER ID=115 NAME="Van Dam">
Μόλις τώρα το Ευρωπαϊκό Κοινοβούλιο ψήφισε για την έκθεση Watts. Στη σύσταση για τη δεύτερη ανάγνωση, το Ευρωπαϊκό Κοινοβούλιο προτείνει με τις τροπολογίες αριθ. 4, 5 και 7 ότι για την καταγραφή των επιβατών, οι εταιρείες που εκμεταλλεύονται μια σιδηροδρομική σήραγγα, πρέπει να ανταποκρίνονται στις ίδιες προδιαγραφές με τις εταιρείες που εκμεταλλεύονται ένα επιβατηγό πλοίο. Το επιχείρημα είναι ότι διασφαλίζεται έτσι ο σωστός ανταγωνισμός ανάμεσα στη σήραγγα της Μάγχης και τα οχηματαγωγά.
<P>
Στη κοινή του θέση το Συμβούλιο αποφάνθηκε ότι οι εν λόγω τροπολογίες δεν εμπίπτουν στη λειτουργία της οδηγίας, διότι θέμα της είναι η εναρμόνιση μιας σημαντικής προδιαγραφής της SOLAS, και η Σύμβαση SOLAS αφορά πλοία.
<P>
Εκτός από το νομικό και τυπικό επιχείρημα του Συμβουλίου, έχει και η Επιτροπή αντιρρήσεις. Θεωρεί ότι δεν επιτρέπεται να εφαρμόζονται οι προδιαγραφές ασφαλείας που ισχύουν για το ένα μέσο μεταφοράς σε ένα άλλο μέσο μεταφοράς όπως είναι. Για τα τρένα ισχύουν άλλοι κανόνες ασφαλείας από εκείνους των οχηματαγωγών.
<P>
Θεωρώ το επιχείρημα της Επιτροπής απολύτως πειστικό. Ο ισότιμος ανταγωνισμός ανάμεσα σε διαφορετικές μορφές μεταφορικών μέσων σημαίνει ότι κάθε είδος μπορεί να επωφεληθεί από τα δυνατά του σημεία. Η καταγραφή των επιβατών σε επιβατηγά πλοία χρειάζεται για να μπορεί να παρασχεθεί η σωστή βοήθεια σε περίπτωση δυστυχήματος. Εφόσον ένα παρόμοιο μέτρο για τις μεταφορές σε σιδηροδρομική σήραγγα δεν αυξάνει την ασφάλεια των επιβατών, δεν πρέπει να επιβληθεί.
<P>
Για αυτόν τον λόγο ψήφισα κατά των τροπολογιών αριθ. 4, 5 και 7.
<P>
Darras (PSE), Bernardini (PSE), γραπτώς. (FR) Αυτή η έκθεση μας δίνει την ευκαιρία να εκφράσουμε τη συμφωνία μας για μια ευρωπαϊκή πολιτική ασφάλειας στη θάλασσα: ασφάλεια πάνω στα πλοία, ασφάλεια στην κατάρτιση του προσωπικού που ταξιδεύει και, τέλος, ασφάλεια κυρίως των επιβατών.
<P>
Οι θαλάσσιες τραγωδίες που σημειώθηκαν έως τώρα, και ιδιαίτερα το ναυάγιο του Estonia, οδήγησαν στη λογική πρόταση να καταγράφονται οι επιβάτες των οχηματαγωγών που διανύουν τουλάχιστον 20 μίλια, προκειμένου να μην ξεπερνάται η μέγιστη χωρητικότητα του πλοίου, να διευκολυνθούν οι επιχειρήσεις έρευνας και διάσωσης και να διατίθενται οι πληροφορίες όσο το δυνατόν συντομότερα.
<P>
Για άλλη μια φορά αυτή η πρόταση πλήττεται στην πτυχή της λογικής και της ασφάλειας, μόνο που σε αυτήν την περίπτωση θα επέφερε μεγάλη στρέβλωση του ανταγωνισμού με τις υποθαλλάσιες σήραγγες (Shuttle), όπου δεν θα επιβάλλονταν αυτά τα μέτρα ασφάλειας (ιδιαίτερα στη ζώνη της Μάγχης).
<P>
Επειδή εκλέγομαι σε παράκτια περιοχή, δεν έχω άλλη επιλογή παρά να προσυπογράψω την πρόταση του εισηγητή, να επεκταθεί το πεδίο της οδηγίας στις υποθαλάσσιες σήραγγες όπου η διαδρομή μέσω σιδηροδρόμου είναι πάνω από 20 μίλια. Διακυβεύεται η ασφάλεια των επιβατών και η σωστή εφαρμογή των κανόνων ανταγωνισμού στην Ευρωπαϊκή Ένωση.

<SPEAKER ID=116 NAME="Decourriθre">
Εγκρίνω την έκθεση που παρουσίασε ο κ.Watts και ιδιαίτερα τις τροπολογίες που έχουν ως στόχο να επεκτείνουν τα ενισχυμένα μέτρα ασφαλείας για την επιβίβαση των ατόμων που ταξιδεύουν με επιβατηγά πλοία, στις υποθαλάσιες σιδηροδρομικές σήραγγες.
<P>
Το Ευρωπαϊκό Κοινοβούλιο πρέπει να είναι συνεπές με τον εαυτό του και να ενισχύσει την ψηφοφορία σε πρώτη ανάγνωση. Είναι απαραίτητο να επεκταθούν οι διατάξεις αυτού του κειμένου στα δρομολόγια που διασχίζουν τη Μάγχη. Πρέπει να προχωρήσουμε πιο πέρα από τη θέση της Επιτροπής και του Συμβουλίου. Διακυβεύεται η δημόσια ασφάλεια και η τήρηση των κανόνων ανταγωνισμού. Πράγματι, η πρόσφατη πυρκαγιά στο shuttle έδειξε ότι η μη λεπτομερής καταγραφή των επιβατών δυσχαίρανε το έργο των σωστικών συνεργείων κατά τη διάρκεια και μετά την πυρκαγιά.
<P>
Τέλος, όσον αφορά τους κανόνες ανταγωνισμού, αν καταστούν αυστηρότεροι οι κανόνες σχετικοί με την καταγραφή των επιβατών που ταξιδεύουν με πλοία, μέσω περισσότερων διατυπώσεων και μεγαλύτερων καθυστερήσεων που θα προκύψουν για αυτό το μέσο μεταφοράς, θα στρεβλωθεί σημαντικά ο ανταγωνισμός ανάμεσα στα οχηματαγωγά και το shuttle. Επίσης, θα καταστήσουν ασήμαντες τις επενδύσεις του Εμπορικού και Βιομηχανικού Επιμελητηρίου του Καλαί, μεγάλο μέρος των οποίων ανέλαβε το ΕΤΠΑ, για τον εκσυγχρονισμό των λιμενικών εγκαταστάσεων, με στόχο να επιταχυνθεί η επιβίβαση.
<P>
Είναι μεγάλες απαιτήσεις, όμως είναι ορθές για μια ενισχυμένη ασφάλεια, για την απασχόληση και το μέλλον της θαλάσσιας επικοινωνίας στη Μάγχη.

<SPEAKER ID=117 NAME="Rovsing">
Η πρόταση οδηγίας της Επιτροπής θα κάνει τους κανόνες καταγραφής των επιβατών των πλοίων πιο ομοιόμορφους στα κράτη μέλη. Αυτό κατά τη γνώμη μου είναι μια εντελώς ορθή και αναγκαία πρωτοβουλία, με την έννοια ότι οι επιχειρήσεις διάσωσης, η ιατρική βοήθεια και τα νομικά θέματα που προκύπτουν μπορούν να αντιμετωπιστούν καλύτερα και ταχύτερα στα ατυχήματα πλοίων σε όλη την Ένωση. Είναι κατανοητό ότι η αρμόδια επιτροπή στη σύστασή της θέτει εκ νέου ένα μέρος των τροπολογιών της πρώτης συζήτησης, που δυστυχώς δεν έγιναν δεκτές από το Συμβούλιο στην κοινή του θέση.
<P>
Θα ήθελα όμως να υπογραμμίσω ότι εγώ και η Ομάδα μου δεν μπορούμε να δεχτούμε την πρόταση η προκειμένη καταγραφή επιβατών να εφαρμοστεί και στις σιδηροδρομικές μεταφορές που γίνονται σε υποθαλάσσιες σήραγγες. Ο αποτελεσματικός, απλός και γρήγορος τρόπος που αγοράζουμε σήμερα εισιτήρια για ένα ταξίδι με τρένο έως και λίγα λεπτά πριν από την αναχώρηση, θα εξαφανιστεί εάν εφαρμοστεί ένας τέτοιος κανόνας. Το κέρδος από τον κανόνα θα είναι υπερβολικά μικρό σε σχέση με την καταστροφή της ανταγωνιστικότητας των τρένων που θα προκληθεί. Η σιδηροδρομική κυκλοφορία έχει δικαιολογημένα λάβει υψηλή προτεραιότητα στο σχεδιασμό του κοινοτικού διευρωπαϊκού δικτύου και εμφανίζει αυξανόμενη επιτυχία στην αγορά μεταφορών. Κατά την αντίληψή μου, θα είναι ανόητο να εξαναγκάσουμε τον συγκεκριμένο τομέα να αποδεχθεί παράλογες συνθήκες ανταγωνισμού. Είμαι υπέρ του
<P>
Σύσταση Novo Belenguer (A4-0069/98)
<SPEAKER ID=118 NAME="Rovsing">
Η μεταφορά επικίνδυνων αγαθών απαιτεί σαφείς και ενιαίες ρυθμίσεις, ώστε οι αρχές να μπορούν να παρεμβαίνουν γρήγορα και αποτελεσματικά σε περίπτωση ατυχημάτων. Αυτό ισχύει και στην περίπτωση των θαλάσσιων μεταφορών, και γι' αυτό η κοινοτική οδηγία 93/75/ΕOΚ είναι ένα αναγκαίο νομικό μέσο. Επιπροσθέτως, είναι αξιέπαινο το ότι η Επιτροπή μέσω της προταθείσας τροποποίησης της οδηγίας επιθυμεί να συμπεριλάβει τη μεταφορά πυρηνικών καυσίμων, πλουτωνίου και αποβλήτων υψηλής ραδιενέργειας στο πεδίο εφαρμογής της οδηγίας. Είναι επόμενο το γεγονός ότι το Κοινοβούλιο στήριξε αυτό το στόχο κατά την πρώτη ανάγνωσή του, αφού προσφέρει ένα καλύτερο επίπεδο προστασίας. Το Συμβούλιο δέχτηκε επιπλέον συνετές κοινοβουλευτικές προτάσεις για την επιτροπολογία σε σχέση με την προσαρμογή των παραρτημάτων της οδηγίας. Πολλές άλλες τροπολογίες, παρ' όλα αυτά, απορρίφ
<P>
Έκθεση Τρακατέλλη (A4-0067/98)
<SPEAKER ID=119 NAME="Bιbιar">
Υπό την επίδραση της οικονομικής ανόδου που σημειώθηκε τα τελευταία τριάντα χρόνια, το προσωπικό βιοτικό επίπεδο των Ευρωπαϊων τριπλασιάστηκε. Παράλληλα, το ποσοστό αυτοκτονιών τριπλασιάστηκε επίσης για όλες τις ηλικίες. Το 50 % των ανθρώπων που αποπειρώνται να αυτοκτονήσουν κάθε χρόνο εμφανίζει υποτροπή. Έτσι, η αυτοκτονία είναι η μοναδική αιτία θανάτου στην Έυρώπη η οποία δεν παρουσιάζει μείωση.
<P>
Το ευρωπαϊκό ιατρικό σύστημα δεν είναι σήμερα σε θέση να αντιμετωπίσει τον αυξανόμενο αριθμό των ανθρώπων που αντιμετωπίζουν ψυχολογικά προβλήματα και συνεπώς είναι πιθανό να κάνουν απόπειρα αυτοκτονίας. Οφείλουμε να βρούμε επειγόντως λύση σε αυτό το πραγματικά σοβαρό πρόβλημα δημόσιας υγείας.
<P>
Συγκεκριμένες και πρωτότυπες προτάσεις είναι αναγκαίες, για το λόγο ότι μόνο το 38 % των νέων που αποπειράθηκαν να αυτοκτονήσουν έτυχαν ιατρικής παρακολούθησης. Απτεται των αρμοδιοτήτων της Ευρωπαϊκής Ένωσης να υποστηρίξει τα προγράμματα εφαρμοσμένης έρευνας στον τομέα αυτό, τα οποία καθιερώνουν εξατομικευμένες δομές. Διεξάγονται πειράματα. Όπως για παράδειγμα, το πείραμα του δόκτορα Xavier Pommereau ο οποίος έχει συγκροτήσει σε νοσοκομείο στο Μπορντώ, όπου και εγώ ασκώ την ιατρική, μια μονάδα για τους εφήβους που έχουν τάσεις αυτοκτονίας.
<P>
Υπάρχουν επίσης συλλογικές εξηγήσεις για τη συσσώρευση των κρουσμάτων ατομικής τραγωδίας. Εναπόκειται σε εμάς να τις εντοπίσουμε, ώστε να μπορούμε να σκιαγραφήσουμε ένα σχέδιο πρόληψης. Η εφαρμοσμένη έρευνα μπορεί κατά συνέπεια να αποτελέσει πολύ χρήσιμο συμπλήρωμα μιας μελέτης συσχετισμών ανάμεσα στην εξέλιξη της ανεργίας και των κρουσμάτων αυτοκτονιών, για παράδειγμα.
<P>
Εγκρίνω την έκθεση του συναδέλφου, του γιατρού Τρακατέλλη. Όμως, θα ήθελα να επιστήσω την προσοχή στα λιτά δημοσιονομικά μέσα που έχουν προβλεφθεί, τα οποία θα αποδειχθούν πιθανότατα πολύ γρήγορα ανεπαρκή.

<SPEAKER ID=120 NAME="Blokland">
Από τις τέσσερεις εκθέσεις για τη δημόσια υγεία για τις οποίες ψηφίσαμε τώρα, δίνω μια ξεχωριστή θέση στην έκθεση Τρακατέλλη. Η πρόληψη τραυματισμών αποτελεί έναν σκοπό που έχει την απόλυτη συμπάθεια της Ομάδας μας. Τίθεται όμως το ερώτημα: Σε ποιο επίπεδο να καταπιαστούμε με το πρόβλημα; Μέσω του προγράμματος δράσης της Επιτροπής εκπονήθηκε ένα πρόγραμμα για την πρόληψη τραυματισμών σε ευρωπαϊκό επίπεδο. Δεν βλέπω τί θα αποδώσει περισσότερο από τα εθνικά προγράμματα.
<P>
Για το πρόγραμμα για τις σπάνιες ασθένειες, διαπιστώνεται εύκολα η προστιθέμενη αξία μιας ευρωπαϊκής προσέγγισης: η ανταλλαγή στοιχείων και μέσων θεραπείας ανάμεσα στα κράτη μέλη, οδηγεί σε άμεσα αποτελέσματα. Τα άτομα που πάσχουν από σπάνια ασθένεια, διαπιστώνουν ότι δεν είναι μόνα και ότι κάτι μπορεί να γίνει.
<P>
Και στην έκθεση Cabrol για τις ασθένειες εξαιτίας περιβαλλοντικής ρύπανσης, βλέπω έναν μικρό ρόλο για την ΕΕ.
<P>
Για το πρόγραμμα για τους τραυματισμούς κατ' οίκον ή κατά τον ελεύθερο χρόνο, δεν βλέπω καθόλου τέτοιο ρόλο. Αποτελεί τυπικό δείγμα ενός θέματος που εμπίπτει στην αρχή της επικουρικότητας. Για την πρόληψη τραυματισμών, τα ίδια τα κράτη μέλη πρέπει να ενημερώνουν τους πολίτες κατά τρόπο προσαρμοσμένο στον πολιτισμό και τον χαρακτήρα των κατοίκων τους. Μια ευρωπαϊκή πολιτική δεν θα αποδώσει.
<P>
Πρέπει να πω ακόμη ότι η προσθήκη της αυτοκτονίας στον κατάλογο των τραυματισμών που καλύπτει το πρόγραμμα, δεν μου φαίνεται πολύ εύστοχη. Τα αίτια μιας απόπειρας αυτοκτονίας είναι εντελώς διαφορετικά από τον τραυματισμό εξ αιτίας της εσφαλμένης χρήσης ένος προϊόντος ή κατά την άθληση για παράδειγμα. Οπότε, πρέπει να διαφέρει εντελώς και η αντιμετώπιση του φαινομένου.

<SPEAKER ID=121 NAME="Holm">
Ο σκοπός του προγράμματος δράσης της Επιτροπής είναι φυσικά καλός, δηλαδή η παρεμπόδιση αυτοκτονιών και ατυχημάτων. Το ερώτημα που θέτω στον εαυτό μου όμως είναι αν όντως το καλύτερο είναι να επιτραπεί στην ΕΕ να δράσει σε αυτόν τον τομέα. Δεν το νομίζω αυτό, αλλά θεωρώ, σύμφωνα με την αρχή της επικουρικότητας, ότι τα ζητήματα αυτά ενδείκνυνται να επιλύονται σε εθνικό επίπεδο ή σε χαμηλότερα επίπεδα στην κοινωνία.
<P>
Φυσικά, δεν αντιτίθεμαι στη συνεργασία μεταξύ κρατών μελών για τα ανωτέρω ζητήματα, αλλά πιστεύω ότι μπορούν να αντιμετωπιστούν, ακριβώς όπως σήμερα, με τη συνεργασία μεταξύ των επαγγελματικών ομάδων που εργάζονται σχετικά με αυτά τα ζητήματα. Τέτοια συνεργασία υπάρχει σήμερα ήδη, και πιστεύω μετά βεβαιότητας ότι η ΕΕ δεν θα πρέπει να προσπαθήσει να αναλάβει ή να ανακατευτεί σε αυτό το έργο. Ο κίνδυνος επικάλυψης είναι προφανής.
<P>
Χρειάζεται επίσης μία μελέτη σχετικά με το γιατί τόσοι πολλοί άνθρωποι αυτοκτονούν και παθαίνουν ατυχήματα. Η αυτοκτονία γίνεται δυστυχώς ολοένα και πιο συνηθισμένη μεταξύ των νέων ανθρώπων που έχασαν την ελπίδα για το μέλλον. Θα ήταν πολύτιμο να έχουμε μία ανάλυση γύρω από αυτήν την προβληματική πριν την απόφαση του Ευρωπαϊκού Κοινοβουλίου για αυτό το ζήτημα.
<P>
Έκθεση Viceconte (A4-0074/98)
<SPEAKER ID=122 NAME="Howitt">
Κύριε Πρόεδρε, λαμβάνω το λόγο για να υποστηρίξω την εν λόγω έκθεση για τις σπάνιες ασθένειες. Ο συντονιστής της Δράσης για τις Τραχειοτομές, μιας ομάδας στήριξης τέτοιας σπάνιας ασθένειας, ζει στο Billericay, στη δική μου εκλογική περιφέρεια. Θα ήθελα ιδιαίτερα να υποστηρίξω τη συμμετοχή των ασθενών και των οικογενειών των ασθενών που επωφελούνται από το πρόγραμμα.
<P>
Δεδομένων των περικοπών στον προϋπολογισμό που προτάθηκαν αρχικά, και της δικής μου εμπειρίας από το κόστος και την αναποτελεσματικότητα της Ευρωπαϊκής Βάσης Δεδομένων Handinet σχετικά με τα άτομα με ειδικές ανάγκες, ρωτώ αν χαρακτηρίζεται ως καλή χρήση του περιορισμένου προϋπολογισμού η δαπάνη τόσων χρημάτων για τη βάση δεδομένων και μόλις 0.2 εκατ. Ecu τον πρώτο χρόνο για τις ομάδες στήριξης. Ωστόσο, υποστηρίζω με σθένος την πρόταση σχετικά με την άμεση εκπροσώπηση των ασθενών στη συμβουλευτική επιτροπή.
<P>
Τέλος, παρακαλώ την Επιτροπή να παρουσιάσει την πρόταση κανονισμού της σχετικά με τα φάρμακα για τις σπάνιες ασθένεις το συντομότερο δυνατό, να συνεργαστεί με φαρμακευτικές εταιρείες για να εξασφαλίσει υποστήριξη για την περίθαλψη σήμερα, καθώς και για τη θεραπεία αύριο, για τους ασθενείς που βιώνουν την απομόνωση και την αβεβαιότητα λόγω της ασθένειάς τους.
<P>
Έκθεση Cabrol (A4-0075/98)
<SPEAKER ID=123 NAME="Dνez de Rivera Icaza">
Οι ασθένειες οι οποίες συνδέονται με τη μόλυνση δεν μπορούν να αναχθούν αποκλειστικά στις ασθένειες που συνδέονται με ατμοσφαιρική ρύπανση οι οποίες, μολονότι είναι σοβαρές, δεν είναι μοναδικές.
<P>
Ο θόρυβος είναι σήμερα από τις σημαντικότερες πηγές ρύπανσης και έχει σοβαρές επιπτώσεις για την υγεία και την ανάπαυση του πληθυσμού. Υπενθυμίζω, σήμερα, εδώ, την έκθεσή μου γι' αυτή την πηγή ρύπανσης καθώς και το προσεχές συνέδριο, στο οποίο θα συμμετάσχουν εκπρόσωποι από όλη την Ένωση, το οποίο θα πραγματοποιηθεί το Μάιο στην Κοπεγχάγη, σχετικά με το θέμα αυτό. Αυτός είναι ο λόγος, τουλάχιστον, για την πρωτοφανή αυτή «ηχηρή» απουσία.
<P>
Πρέπει, επίσης, να δοθεί μεγαλύτερη προσοχή στη σχέση μεταξύ των ρύπων και της αύξησης των διαφόρων αλλεργιών, που πλήττουν διαρκώς περισσότερο τους κατοίκους των πόλεων.
<P>
Τέλος, είναι εξίσου πρωτοφανές το γεγονός ότι η Επιτροπή δεν αναφέρει καθόλου τις ασθένειες που συνδέονται με τη ρύπανση των ποσίμων υδάτων όπως, για παράδειγμα, τη ρύπανση που οφείλεται στα νιτρικά άλατα που προκαλεί καρκίνο του στομάχου και του οισοφάγου ή τη ρύπανση των υδάτων κολύμβησης. Ευτυχώς, η Επιτροπή Περιβάλλοντος, Δημόσιας Υγείας και Προστασίας των Καταναλωτών τροποποίησε επαρκώς την πρόταση, την οποία και θα υπερψηφίσω.

<SPEAKER ID=124 NAME="Holm">
Αν η ΕΕ σκοπεύει όντως να εμποδίσει ασθένειες που προκαλούνται από την ρύπανση του περιβάλλοντος, τότε το καλύτερο θα ήταν να ανέστελλε η ΕΕ πολλές από τις αποφάσεις που η ίδια έχει λάβει και οι οποίες θα προκαλέσουν άμεσα περισσότερες ασθένειες λόγω της περιβαλλοντικής ρύπανσης. Όσο συνεχίζουν να επιδοτούν μια βλαβερή για το περιβάλλον γεωργία, όπου υμνούνται τα εντομοκτόνα, να επενδύουν στην απεχθή για το περιβάλλον οδική κυκλοφορία και να στηρίζουν τη παραγωγή πυρηνικής ενέργειας, τόσο θα συνεχίζουν να αυξάνουν οι ασθένειες εξαιτίας αυτής της απεχθούς για το περιβάλλον πολιτικής. Δυστυχώς δεν υπάρχουν ενδείξεις προσπαθειών για μια τέτοια συνειδητοποίηση, ούτε στα έγγραφα της Επιτροπής ούτε του Ευρωπαϊκού Κοινοβουλίου.
<P>
Αντιθέτως, θέλουν να αρχίσει η ΕΕ να δρα σε τομείς που αφορούν τις επιπτώσεις της πολιτικής της ΕΕ. Ο σκοπός με το πρόγραμμα δράσης της Επιτροπής είναι φυσικά καλός, αλλά παρ' όλα αυτά πρέπει να αναρωτηθούμε αν όντως το καλύτερο είναι να επιτραπεί στην ΕΕ να δράσει σ' αυτόν τον τομέα. Δεν το νομίζω αυτό, αλλά θεωρώ, σύμφωνα με την αρχή της επικουρικότητας, ότι γι' αυτά τα ζητήματα το καταλληλότερο είναι να επιλύονται σε εθνικό επίπεδο ή σε χαμηλότερα επίπεδα στην κοινωνία. Δεν χρειάζονται κατ' αρχάς περισσότερες έρευνες και συγκρίσεις, αλλά συγκεκριμένα μέτρα για την παρεμπόδιση της συνέχισης της αύξησης των ασθενειών.
<P>
Φυσικά δεν αντιτίθεμαι στη συνεργασία μεταξύ κρατών μελών σχετικά με τα ζητήματα αυτά, αλλά πιστεύω ότι μπορούν να αντιμετωπιστούν, ακριβώς όπως σήμερα, με την συνεργασία μεταξύ των επαγγελματικών ομάδων που εξετάζουν τα εν λόγω ζητήματα. Τέτοια συνεργασία υπάρχει σήμερα ήδη, και πιστεύω μετά βεβαιότητας ότι η ΕΕ δεν θα πρέπει να προσπαθήσει να αναλάβει ή να ανακατευτεί σ' αυτό το έργο. Ο κίνδυνος επικάλυψης είναι προφανής.

<SPEAKER ID=125 NAME="Nicholson">
Συμφωνώ με τη γνώμη του εισηγητή που εξέφρασε στην έκθεσή του, ότι δηλαδή οι προτάσεις της Επιτροπής να περιορίσει τις ασθένειες που σχετίζονται με τη ρύπανση, δεν προχωρούν αρκετά. Φαίνεται ότι η Επιτροπή έχασε την ευκαιρία να παρουσιάσει προτάσεις που θα αφορούσαν τις ασθένειες που σχετίζονται περισσότερο με τη ρύπανση γενικότερα, παρά με το ζήτημα των ασθενειών που σχετίζονται αποκλειστικά με τη ρύπανση του αέρα. Ο εισηγητής δικαίως ζητεί ένα ευρύτερο πρόγραμμα που θα αντιμετωπίσει ασθένειες που σχετίζονται επίσης με το θόρυβο, τα τρόφιμα, τη ρύπανση των υδάτων και τη ρύπανση που συνδέεται με τα απορρίμματα.
<P>
Ένα ζήτημα που θα ήθελα να εξεταστεί από ένα ευρύτερο πρόγραμμα σε σχέση με αυτό που προτείνεται από την Επιτροπή, είναι οι ασθένειες που σχετίζονται με τη χρήση οργανοφωσφορικού παρασιτοκτόνου υγρού για τα πρόβατα. Δεδομένου ότι υπήρξαν σημαντικές διαφωνίες μεταξύ των επιστημόνων σχετικά με τις επιπτώσεις του εν λόγω υγρού στους γεωργούς που το χρησιμοποίησαν, εμφανίζονται συνεχώς ολοένα και περισσότερες αποδείξεις που στηρίζουν τα επιχειρήματα αυτών που ισχυρίζονται ότι η χρήση του οργανοφωσφορικού παρασιτοκτόνου υγρού για τα πρόβατα μπορεί να προκαλέσει βλάβες στο νευρικό σύστημα. Θα ήθελα να δω ένα πρόγραμμα της Επιτροπής για τις ασθένειες που σχετίζονται με τη ρύπανση, το οποίο να είναι αρκετά ευρύ, ώστε να περιλαμβάνει ζητήματα, όπως αυτά που μόλις παρουσίασα σε γενικές γραμμές.
<P>
Εκθέσεις Τρακατέλλη, Viceconte και Cabrol
<SPEAKER ID=126 NAME="Caudron">
Θα ήθελα πρωτίστως να συγχαρώ τους τρεις εισηγητές για το έργο τους και για το γεγονός ότι συγκέρασαν τις απόψεις τους και επέτρεψαν να υπάρχει νια καλύτερη προσέγγιση της δημόσιας υγείας στο πλαίσιο της Ένωσης. Σπουδαία πρόοδος σε σχέση με ένα πρόσφατο ακόμα παρελθόν.
<P>
Συμμερίζομαι ανεπιφύλακτα τις ευχές του κ. Αντώνη Τρακατέλλη όσον αφορά την πρόληψη και την καθιέρωση ενός δικτύου ενημέρωσης στη διάθεση των θυμάτων πάσης φύσεως τραυματισμών.
<P>
Η έκθεση του κ.Viceconte σηματοδοτεί ένα σημαντικό στάδιο για την θεραπεία σπάνιων νόσων. Στηρίζω την πρόταση που συνίσταται στην έκκληση προς την Ευρωπαϊκή Κοινότητα να αναλάβει δεσμεύσεις για έρευνα σχετική με αυτές τις ασθένειες.
<P>
Επίσης, για να αυξηθεί η αποτελεσματικότητα αυτής της έρευνας και να βελτιωθεί η διάδοση σχετικών πληροφοριών, πιστεύω ότι επιβάλεται η δημιουργία μιας βάσης δεδομένων που θα παρέχονται δωρεάν και στην οποία θα έχουν πρόσβαση όλα τα άτομα που πιθανόν να συμβάλλουν στον εμπλουτισμό των γνώσεων αυτών των σπάνιων ασθενειών που πλήττουν πολλές οικογένειες.
<P>
Θα ήθελα επίσης να εκφράσω την υποστήριξή μου στις προσπάθειες του κ.Cabrol για τη διεύρυνση του πεδίου δράσης του προγράμματος καταπολέμησης των ασθενειών που προκαλούνται από τη ρύπανση.
<P>
Πιστεύω ότι είναι απαραίτητη μια μελέτη για τις μακροπρόθεσμες συνέπειες της μόλυνσης και τη συνέργεια των διαφόρων ρύπων.
<P>
Τέλος, λαμβάνοντας υπόψη το κόστος που βαραίνει την κοινωνία όσον αφορά τη δημόσια υγεία, η επένδυση 14 εκατομμυρίων ECU ασφαλώς θα αποβεί σε όφελος του πληθυσμού και θα μειώσει τα κονδύλια που διαθέτουμε στην κοινωνική πρόνοια.

<SPEAKER ID=127 NAME="Eriksson και Sjφstedt">
Εμείς οι σουηδοί βουλευτές του Αριστερού Κόμματος καταψηφίσαμε τις περί ών ο λόγος εκθέσεις. Θεωρούμε ότι ο χειρισμός των ζητημάτων που αφορούν την ιατρική περίθαλψη και την καταπολέμηση ορισμένων ασθενειών γίνεται καλύτερα σε εθνικό επίπεδο. Για την διεθνή συνεργασία, η οποία επίσης χρειάζεται στον τομέα αυτό, υπάρχουν ήδη αρκετές δομές, μεταξύ αυτών η ΠΟΥ.
<P>
Αντιτιθέμεθα επίσης στο αίτημα του Κοινοβουλίου για την μεγάλη αύξηση των πόρων για τα προτεινόμενα προγράμματα.

<SPEAKER ID=128 NAME="Verwaerde">
Θα ήθελα να εκφράσω τα θερμά μου συγχαρητήρια στους τρεις εισηγητές, κ.κ. Viceconte, Τρακατέλλη και Cabrol, για το εξαιρετικό έργο που πραγματοποίησαν για την "Δράση υπέρ της υγείας 1999-2003» της Ευρωπαϊκής Ένωσης.
<P>
Οι τρεις εκθέσεις, τις οποίες μόλις ενέκρινε η Συνέλευση, που σχετίζονται με τα προγράμματα κοινοτικής δράσης αναφορικά με τις σπάνιες ασθένειες, την πρόληψη των τραυματισμών και τις ασθένειες σχετικές με τη μόλυνση, βελτιώνουν σαφώς τις προτάσεις που υπέβαλε η Ευρωπαϊκή Επιτροπή.
<P>
Οι σπάνιες ασθένειες - το 80 % των οποίων έχει γενετικά αίτια - θα αποτελέσουν εφεξής αντικείμενο πραγματικής δεύσμευσης από την πλευρά της Ευρωπαϊκής Ένωσης, και με χαροποιεί το γεγονός. Η πρόωρη διάγνωση και η συγκέντρωση επιστημονικών πληροφοριών σε ευρωπαϊκό επίπεδο αναμένεται να οδηγήσει σε ταχύτερη πρόοδο, η οποία είναι από όλους αναμενόμενη. Για παράδειγμα, αναφέρω την νόσο CreutzfeldtJakob, αλλά και πολλές άλλες λιγότερο γνωστές όμως εξίσου φρικτές ασθένειες.
<P>
Αναφορικά με το πρόγραμμα που αφιερώθηκε στην πρόληψη των τραυματισμών, επιμένω να τεθούν σε ισχύ τα κοινοτικά προγράμματα ενημέρωσης, το ένα σχετικά με τους εκούσιους και ακούσιους τραυματισμούς και το άλλο σχετικά με τους τραυματισμούς που προκαλούνται από απόπειρες αυτοκτονιών. Αυτή είναι και η επιθυμία του εισηγητή. Επίσης, συμφωνώ πλήρως μαζί του προκειμένου να δωθεί απόλυτη προτεταιότητα στις ευαίσθητες ομάδες, όπως τα παιδιά, τις γυναίκες (μέσω της συζυγικής βίας) και τους ηλικιωμένους.
<P>
Τέλος, οι ασθένειες που συνδέονται με τη ρύπανση εμφανίζονται σήμερα όλο και πιο ανυπόφορες. Εφόσον είναι αποτέλεσμα της ατμοσφαιρικής ρύπανσης, ιδαίτερα λόγω των μέσων μεταφοράς, της μόλυνσης των υδάτων, αλλά και της ηχορύπανσης των οικοδομικών υλικών (για παράδειμα, ο αμίαντος), αυτές οι ασθένειες πρέπει να αποτελέσουν το στόχο ενός φιλόδοξου προγράμματος, σύμφωνα με την επιθυμία που εξέφρασε ο εισηγητής.
<P>
Ελπίζω λοιπόν η Ευρωπαϊκή Επιτροπή και το Συμβούλιο να λάβουν περισσότερο υπόψη τη βούληση του Κοινοβουλίου.
<P>
Εκθέσεις Τρακατέλλη, Viceconte, Cabrol και Flemming
<SPEAKER ID=129 NAME="Sindal">
Οι δανοί σοσιαλδημοκράτες του Ευρωπαϊκού Κοινοβουλίου υπερψηφίζουν σήμερα τις εκθέσεις Τρακατέλλη, Viceconte, Cabrol και Flemming, οι οποίες αφορούν τη δημόσια υγεία στην ΕΕ. Τα προγράμματα θα καλύπτουν την έρευνα και τη συνεργασία μεταξύ των κρατών μελών έως το 2003. Θεωρούμε ότι η συνεργασία στον τομέα της υγείας και ειδικά η ανταλλαγή εμπειριών είναι καλό πράγμα. Το πρόβλημα με τα προγράμματα είναι ότι στην ανάλυσή τους περιλαμβάνουν τα πάντα και ως εκ τούτου έμμεσα υποσχόνται πάρα πολλά, αλλά όταν είναι να εφαρμοστούν στην πράξη δεν υπάρχουν και τόσα πολλά χρήματα να δοθούν για την υγεία των πολιτών της Κοινότητας.
<P>
Εξάλλου, θέλουμε να επιστήσουμε την προσοχή στο ότι τα εν λόγω προγράμματα ανήκουν στο άρθρο 129 της συνθήκης που καθορίζει τη συνεργασία μεταξύ των κρατών μελών, πράγμα που δεν είναι ταυτόσημο με την εναρμόνιση των πολιτικών υγείας των κρατών. Μια κοινοτική πολιτική υγείας ισούται με μια κοινοτική περιβαλλοντική και καταναλωτική πολιτική, όπου υπάρχει ανταγωνισμός. Η ολοκλήρωση των αρχών υγείας, όπου αυτό έχει θέση, και για την ακρίβεια η χρήση της αρχής της προφύλαξης, αξίζουν σε συνδυασμό πιο πολύ απ' ό, τι αυτά τα προγράμματα, που έχουν χαρακτήρα θεαματικό.
<P>
Έκθεση Bazin (A4-0072/98)
<SPEAKER ID=130 NAME="Bernardini">
H έκθεση του προέδρου της κοινοβουλευτικής Επιτροπής Μεταφορών και Τουρισμού φέρει κατ' εμέ τη σφραγίδα της λογικής.
<P>
Η πρόταση νομοθετικού περιεχομένου στοχεύει να συμπληρώσει τη σημερινή παραγωγή αρμονικών στατιστικών πληροφοριών για τη μεταφορά των αγαθών. Επιπλέον, ήταν σημαντικό, στο πλαίσιο της ενιαίας αγοράς, να εξασφαλιστεί μια περιγραφή της προέλευσης και του περιφερειακού προορισμού των διεθνών μεταφορών.
<P>
Αυτή η συγκέντρωση στατιστικών πληροφοριών θα επιτρέψει την ανάλυση των εμπορικών διαδρόμων, την ανάλυση των λεγόμενων ευαίσθητων δρόμων, και την βελτίωση του προβληματισμού αναφορικά με την κοινή πολιτική μεταφορών.
<P>
Η επίτευξη αυτού του στόχου απαιτεί μια χρηματοοικονομική προσπάθεια της Ευρωπαϊκής Ένωσης η οποία θα συμπληρώσει την προσπάθεια των κρατών μελών. Αισθανόμαστε φυσικά ικανοποίηση για τη θέση της Επιτροπής Προϋπολογισμών, η οποία στοχεύει να ανανεώσει τη συμμετοχή των 300.000 Ecu για τα έτη 1998 και 1999.
<P>
Τέλος, πέρα από την ικανοποίηση που νιώθουμε για αυτή την πρόταση, επιτρέψτε μου να προσθέσω την πρόταση των επαγγελματιών οδηγών που συμμετείχαν στην εκπόνησή της.
<P>
Δικαιώματα της Γυναίκας
<SPEAKER ID=131 NAME="Caudron">
Είναι ίσως λίγο παράδοξο να λέμε σήμερα: ναι, δεν θα ήθελα να υπάρχει πια άλλη Διεθνής Ημέρα της Γυναίκας...
<P>
Αυτό θα ήταν για μένα η απόδειξη ότι δεν υπάρχει πλέον ανισότητα ανάμεσα στους άνδρες και τις γυναίκες, ότι δεν υπάρχει πλέον βία κατά των γυναικών υπό οποιαδήποτε μορφή, ότι δεν θα αποτελέσουν πλέον θύματα οποιασδήποτε μορφής διακρίσεων. Όμως, γνωρίζουμε και βλέπουμε με πικρία ότι πόρρω απέχουμε από αυτόν τον στόχο. Η Ημέρα της Γυναίκας έχει ακόμη μέλλον. Προσθέτω ότι το τρέχον έτος, καταδικάζοντας το μεσαιωνικό σκοταδισμό της Καμπούλ - την οποία τόσο εύστοχα καταδίκασε η Επίτροπος Bonino - φτάσαμε σε ύψιστα επίπεδα δυστυχίας, η οποία πλήττει πάντα τόσες γυναίκες στο κόσμο...
<P>
Οι Αφγανές έγιναν "ζωντανές νεκρές» και ο κόσμος φαίνεται ότι δεν μπορείνα κάνει τίποτα. Η κατάσταση είναι δραματική! Αν προσθέσουμε σε αυτό την οδύνη των γυναικών στην Αλγερία και τα εγκλήματα τρομοκρατών που τις αφορούν, είναι φανερό ότι ίσως ποτέ στο παρελθόν δεν ήταν τόσο αναγκαίο να εκφράσουμε την υποστήριξή μας σε όλες τις γυναίκες στο κόσμο την 8η Μαρτίου.

<SPEAKER ID=132 NAME="Crawley">
 - (ΕΝ) Εκφράζω την ικανοποίησή μου για την έκκληση που απευθύνει το Κοινοβούλιο προκειμένου να δεσμεύσει όλα τα θεσμικά όργανα της ΕΕ να ανανεώσουν τις προσπάθειές τους για βελτίωση της ζωής των γυναικών της Ευρώπης στον επαγγελματικό χώροκαι το σπίτι.
<P>
Ωστόσο, αυτή τη συγκεκριμένη Διεθνή Ημέρα της Γυναίκας (8 Μαρτίου του 1998) στρέφουμε την προσοχή μας στον τρομερό πόνο και δυστυχία που υφίστανται οι γυναίκες του Αφγανιστάν κάτω από το απάνθρωπο καθεστώς των Ταλιμπάν, που αφαίρεσε το δικαίωμά τους να κινούνται και να εργάζονται ελεύθερα και να φροντίζουν τις οικογένειές τους, καθώς και το δικαίωμά τους σε μία σωστή υγειονομική φροντίδα. Χειροκροτούμε την εργασία της Επιτρόπου Bonino και την επιτυχία της να στρέψει την παγκόσμια προσοχή προς τη δεινή θέση των γυναικών του Αφγανιστάν. Καλούμε όλες τις χώρες του ΟΗΕ να ασκήσουν σοβαρές και ακατάπαυστες πολιτικές και οικονομικές πιέσεις στο καθεστώς των Ταλιμπάν.
<P>
Οι γυναίκες πρέπει να είναι ελεύθερες να κάνουν τις δικές τους επιλογές για τη ζωή τους, και η ζωή τους και η υγεία τους δεν πρέπει να εκτίθεται πλέον σε κίνδυνο από το καθεστώς των Ταλιμπάν.

<SPEAKER ID=133 NAME="Εφραιμίδης">
Οι «επετειακές» κορώνες και οι πανηγυρισμοί για την 8 Μάρτη καταλήγουν να είναι γραφικές, αν δεν είναι ηθελημένα αποπροσανατολιστικές, εφόσον δεν καλούν τις γυναίκες, που εξακολουθούν να αποτελούν μία από τις πιο ευπαθείς κατηγορίες του πληθυσμού να αγωνιστούν για τα δικαιώματά τους που καταπατούνται βάναυσα από το σημερινό κοινωνικο-οικονομικό σύστημα. Σε όλα τα μήκη και τα πλάτη του πλανήτη που συγκλονίζονται από ολοκληρωτικά καθεστώτα και αντιλήψεις, πολιτιστική και οικονομική καθυστέρηση, πείνα, ένδεια, όπου διαδραματίζονται πόλεμοι και συρράξεις ή ακόμα όπου προωθούνται συντηρητικές και οπισθοδρομικές κοινωνικές και οικονομικές ρυθμίσεις, οι γυναίκες καλούνται πρώτες να καταβάλουν το τίμημα και να αντιμετωπίσουν τις συνέπειες.
<P>
Οι γυναίκες όλου του κόσμου με τους συνεχείς και ακαταπόνητους αγώνες τους άλλαξαν πολλά, και όχι μόνο για τις γυναίκες, αλλά για την εξέλιξη ολόκληρων κοινωνιών. Τη δύναμη αυτών των αγώνων πρέπει να τιμήσουμε σήμερα, επικαλούμενοι την αναγκαιότητα συνέχισής τους, καθώς ουσιαστικά προβλήματα παραμένουν άλυτα και άλλα, νέα, έρχονται να απειλήσουν τα δικαιώματα και τις κατακτήσεις τους.
<P>
Θύμα θρησκευτικού φανατισμού, θύμα εκμετάλλευσης διεθνών εγκληματικών δικτύων, θύμα της ανεργίας, της κοινωνικής περιθωριοποίησης, η γυναικεία αξιοπρέπεια υφίσταται με τον σκληρότερο τρόπο τις συμπεριφορές ενός κόσμου που θίγει συνολικά την ανθρώπινη αξιοπρέπεια και υπόσταση το ίδιο βάναυσα, αν και με άλλους τρόπους, στις χώρες του τρίτου κόσμου, στις ανεπτυγμένες χώρες, τις ίδιες τις χώρες της ΕΕ.
<P>
Ίσες ευκαιρίες για τις γυναίκες δεν μπορούν να νοηθούν μέσα σε μια κοινωνία χωρίς ισότιμη κοινωνική προοπτική, μια κοινωνία ανεργίας, υποαπασχόλησης, χωρίς κράτος πρόνοιας, μια κοινωνία κόστους και εμπορευματοποίησης της ανθρώπινης αξίας. Τα κοινωνικά δικαιώματα και οι κοινωνικές απολαβές όχι μόνο δεν διευρύνονται αλλά συρρικνώνονται όλο και περισσότερο ως υπερβολικά δαπανηρά, γεγονός που επιβαρύνει ακόμα περισσότερο τις γυναίκες που έχουν να συνδυάσουν πολλά καθήκοντα, διπλούς και τριπλούς κοινωνικούς ρόλους.
<P>
Οι ευέλικτες, ελαστικές μορφές απασχόλησης, που προσφέρονται με απλοχεριά στις γυναίκες, δεν είναι προϊόν ανάπτυξης αλλά ευελιξία των οικονομικά ισχυρών για να αντισταθμίσουν την οικονομική κρίση και να εξασφαλίσουν την ανταγωνιστικότητα σε βάρος των εργαζομένων με πρώτο θύμα τις γυναίκες, αυτές που εξακολουθούν να είναι χαμηλότερα αμειβόμενες για ίση εργασία, να αντιμετωπίζουν περισσότερα προβλήματα και άνισες ευκαιρίες πρόσβασης στην αγορά εργασίας. Να εξακολουθούν να καταλαμβάνουν κύρια κατώτερες και ανειδίκευτες θέσεις εργασίας και να έχουν περιορισμένη συμμετοχή σε υπεύθυνες και ανώτερες διοικητικές θέσεις στην οικονομική, κοινωνική και πολιτική ζωή.
<P>
Η θεσμική προστασία των γυναικών από τις κάθε είδους σε βάρος τους διακρίσεις και η εξασφάλιση της θετικής τους επίδρασης στην κοινωνική, οικονομική και πολιτική ζωή δεν μπορεί να νοηθεί και να ενισχυθεί ανεξάρτητα από τον αναπροσανατολισμό και την συχνά εκ βάθρων αναδιοργάνωση του μοντέλου ανάπτυξης των κοινωνιών μας.
<P>
Απέναντι στα σχέδια του πολέμου, της εκμετάλλευσης και της καταπίεσης, απέναντι στην τακτική διακρίσεων, οι γυναίκες καλούνται να προβάλλουν και να διεκδικήσουν τα δικά τους αιτήματα στα πλαίσια ενός πλατιού λαϊκού μετώπου πάλης σε κάθε χώρα ξεχωριστά και σε ευρωπαϊκό και σε διεθνές επίπεδο που θα εκφράζει τον κοινό αγώνα παρεμπόδισης αυτής της πολιτικής, μέχρι την ανατροπή της, μέχρι την εγκαθίδρυση της λαϊκής εξουσίας.

<SPEAKER ID=134 NAME="Seillier">
Υπάρχουν στον κόσμο απάνθρωπες και εξοργιστικές καταστάσεις που επιβάλλονται στις γυναίκες, οι οποίες προκαλούν μια δικαιολογημένη αγανάκτηση στο μεγαλύτερο τμήμα της κοινής γνώμης.
<P>
Αλίμονο! Αλλες περιπτώσεις είναι πολύ λιγότερο γνωστές και στις οποίες δεν έγινε μνεία στη συζήτηση της περασμένης Δευτέρας. Έτσι, ειδικές υπηρεσίες του ΟΗΕ σε θέματα πληθυσμού, σε συμφωνία με την Παγκόσμια Τράπεζα και το ΔΝΤ, ασκούν σε ένα σημαντικό αριθμό χωρών της Αφρικής και της Λατινικής Αμερικής, έναν αληθινό ιμπεριαλισμό, θέτοντας ως προϋπόθεση για την αναπτυξιακή βοήθεια την πολιτική πλήρους ή μερικής αποστείρωσης, όταν πρόκειται για χημικές θεραπείες που πράγματι επιβάλλονται σε συχνά αναλφάβητες γυναίκες.
<P>
Ας αναλογιστούμε τις γυναίκες της Κίνας, που υφίστανται τον αμείλικτο μαλθουσιανισμό, τις υποχρεωτικές εκτρώσεις, ακόμη και τις παιδοκτονίες σε περιπτωση που υπερβούν το ποσοστό παιδιών που επιτρέπει το κομμουνιστικό καθεστώς!
<P>
Ας αναλογιστούμε τις γυναίκες της Αφρικής, που ήταν έως τώρα κεντρικός άξονας της τοπικής οικονομικής ζωής, οι οποίες μαστίζονται από την πολιτική διαρθρωτικών προσαρμογών που επιβάλλει η ιδεολογία της παγκόσμιας αγοράς!
<P>
Στα ευρωπαϊκά κράτη, οι γυναίκες συχνά αισθάνονται ότι τους επιβάλλεται ένα ανδρικό πρότυπο επαγγελματικής και κοινωνικής επιτυχίας, το οποίο τις παρασύρει σε διπλές βάρδιες, οι οποίες αποβαίνουν μερικές φορές σε βάρος της προσωπικής τους ισορροπίας και της οικογένειάς τους.
<P>
Εξάλλου, υπό τον μανδύα της σεξουαλικής απελευθέρωσης που ξεκίνησε το 1968, ο εκχυδαϊσμός της σεξουαλικότητας που υποβαθμίστηκε σε ένα αντικείμενο άμεσης κατανάλωσης, εκθέτει πολλά νεαρά κορίτσια και γυναίκες σε προβλήματα που απειλούν μια μακροχρόνια και ευτυχισμένη σχέση.
<P>
Αναμφίβολα, πρέπει να διανύσουμε πολύ δρόμο πριν αναγνωριστούν πλήρως οι γυναίκες των διαφορετικών κοινωνιών σε όλο τον κόσμο, όχι σε ένα κλίμα ακραίας αντιπαλότητας με τους άνδρες, αλλά σεβασμού της ίσης αξιοπρέπειας και της ευθύνης τους, είτε πρόκειται για άνδρες είτε για γυναίκες.
<P>
Έκθεση Cornelissen (A4-0065/98)
<SPEAKER ID=135 NAME="Ahlqvist, Andersson, Lφφw, Theorin, Waidelich και Wibe">
Βλέπουμε θετικά τις προσπάθειες που κατέβαλε η Επιτροπή όσον αφορά την αυξημένη κυκλοφοριακή ασφάλεια. Απαιτούνται δραστικά μέτρα για τη μείωση του αριθμού των ατυχημάτων της οδικής κυκλοφορίας εντός της ΕΕ, κάτι που και η Επιτροπή επίσης παρουσίασε στο πρόγραμμα δράσης της.
<P>
Πολλά ατυχήματα εξακολουθούν να οφείλονται στη κατανάλωση αλκοόλ σε συνάρτηση με την οδήγηση αυτοκινήτου. Γι' αυτό χαιρετίζουμε την πρόταση που περιορίζει την ανώτερη επιτρεπόμενη περιεκτικότητα αλκοόλ στο αίμα σε 0, 5 mg αλκοόλ / ml αίματος. Είναι ένα βήμα προς τη σωστή κατεύθυνση. Εκτός αυτού, για λόγους αρχής θα ψηφίσουμε υπέρ ενός χαμηλότερα επιτρεπόμενου ορίου, συγκεκριμένα 0, 2 mg αλκοόλ / ml αίματος.

<SPEAKER ID=136 NAME="Caudron">
Διάβασα με μεγάλη προσοχή την έκθεση του συναδέλφου κ Pιtrus Cornelissen και προσυπογράφω πλήρως τις επιθυμίες και τους στόχους που διατυπώνονται σε αυτό το κείμενο.
<P>
Ίσως φανεί παράλογο να επιδιώξει κανείς να μειώσει τον αριθμό των θυμάτων σε ένα κείμενο. Παρόλα αυτά, λαμβάνοντας υπόψη τον μεγάλο αριθμό σε ευρωπαϊκή κλίμακα, επιβάλλεται να ληφθούν επειγόντως χρηματοοικονομικά μέτρα.
<P>
Θα ήθελα να υπενθυμίσω ότι το δράμα που ζουν χιλιάδες οικογένειες, στοιχίζει πολύ ακριβά στο σύνολο της κοινωνίας.
<P>
Το κείμενο του κ.Cornelissen περιέχει καλές ιδέες τόσο για την πρόληψη όσο και για την καταστολή, και πιστεύω ότι είναι επίκαιρος ένας συσχετισμός ανάμεσα στην κοινωνική νομοθεσία και την ασφάλεια στον τομέα των οδικών μεταφορών.
<P>
Το εξαιρετικά τραγικό ατύχημα που συνέβη πρόσφατα στον αυτοκινητόδρομο Lille-Gand, μας υποχρεώνει να λάβουμε ειδικά μέτρα όταν μαίνονται ιδιαίτερα ευνοϊκές κλιματολογικές συνθήκες για τις πλέον δολοφονικές συγκρούσεις. Τούτο συνάδει με τις κατευθύνσεις του κειμένου του κ.Cornelissen.
<P>
Η ομίχλη είναι στατιστικά ο πλέον επικίνδυνος παράγοντας ιδιαίτερα στους αυτοκινητόδρομους. Ζήτησα ήδη από την Επιτροπή να ασχοληθεί επίμονα με τα ειδικά μέτρα που θα λαμβάνονται σε περίπτωση ιδιαίτερα πυκνής ομίχλης και θα ήθελα να εκμεταλλευτώ το παρόν κείμενο για να παρακινήσω τους βουλευτές να συμφωνίσουν σε ένα ενδεχόμενο προσωρινό κλείσιμο των αυτοκινητοδρόμων σε καιρό πυκνής ομίχλης.
<P>
Η πρόταση αυτή ίσως ξαφνιάσει μερικούς συναδέλφους. Δικαιολογείται όμως από το τίμημα που πληρώνουν χιλιάδες πολίτες που τραυματίζονται ή χάνουν την ζωή τους σε παρόμοιες συνθήκες.

<SPEAKER ID=137 NAME="Εφραιμίδης">
Ο αριθμός των νεκρών και των τραυματιών που κάθε χρόνο θυσιάζονται στους δρόμους των κρατών μελών της Ευρωπαϊκής 'Ενωσης είναι παρεμφερής με αυτόν ενός πραγματικού πολέμου. Τί άλλο θα μπορούσε να πει κανείς για τους 45.000 νεκρούς, τους 500.000 εισαγόμενους στα νοσοκομεία ή για τους 160.000 τραυματίες! Τα πρωτεία, δυστυχώς, σ'αυτόν τον θλιβερό απολογισμό τα διατηρεί κατά πάσα πιθανότητα, αναλογικά με τον πληθυσμό της, η χώρα μου με 2.000 νεκρούς, 32.000 τραυματίες και περίπου 22.000 ατυχήματα το χρόνο.
<P>
Όσα σχέδια και αν εκπονούνται και όσα προγράμματα και αν εφαρμόζονται, όποιες και όσο καλές και αν είναι οι προθέσεις αυτών που τα προωθούν, η κατάσταση, δυστυχώς, δεν πρόκειται να αλλάξει αποφασιστικά εφόσον δεν υπάρξει μια ριζική αλλαγή στη γενικότερη πολιτική των μεταφορών που θα μεταφέρει τον κύριο όγκο τους από τα ιδιωτικά, ατομικά μέσα στα δημόσια μέσα μαζικής μεταφοράς με στόχο -ανάμεσα στα άλλα- τη μείωση ή τουλάχιστον τον περιορισμό των διακινούμενων οχημάτων και τον καλύτερο έλεγχο των συνθηκών ασφαλείας της κυκλοφορίας τους.
<P>
Η συνέχιση της αλόγιστης πολιτικής προώθησης και αύξησης των πωλήσεων και των κερδών των μεγάλων αυτοκινητοβιομηχανιών χωρίς την ύπαρξη των κατάλληλων υποδομών που θα μπορούσαν να υποδεχθούν τον συνεχώς αυξανόμενο όγκο των οχημάτων, η παλαίωση του στόλου των οχημάτων λόγω της χειροτέρευσης του βιοτικού επιπέδου των πολιτών, η επιδείνωση της κατάστασης του οδικού δικτύου και των αντίστοιχων υποδομών λόγω των πολιτικών δημοσιονομικής πειθαρχίας και η συνεχής παραβίαση των κανόνων ασφαλείας και των δικαιωμάτων των εργαζομένων στους τομείς των μεταφορών στο βωμό του άκρατου ανταγωνισμού και της αύξησης των κερδών, αποτελούν κατά την άποψή μας βασικές αιτίες όξυνσης και διαιώνισης του προβλήματος.
<P>
Εκτός από το τεράστιο τίμημα σε ανθρώπινες ζωές, στις συνέπειες των τροχαίων ατυχημάτων πρέπει να συνυπολογιστούν το σημαντικό κοινωνικό και οικονομικό κόστος το οποίο επωμίζεται συνολικά ο πληθυσμός, αντί να επωμίζονται οι άμεσα υπεύθυνοι το κόστος των απαραίτητων επενδύσεων και των κατάλληλων μέτρων για την πρόληψη αυτών των ατυχημάτων.
<P>
Θεωρούμε ότι η έκθεση παραθέτει θετικές προτάσεις και βελτιώνει την πρόταση της Επιτροπής, προωθώντας μέτρα για την βελτίωση του οδικού δικτύου και των άλλων απαραίτητων υποδομών, την ασφάλεια των αυτοκινήτων και την εξασφάλιση της τήρησης κανόνων συμπεριφοράς από τον παράγοντα άνθρωπο.
<P>
Πιστεύουμε όμως ότι το πιο σημαντικό είναι τα μέτρα αυτά να γίνουν πραγματικότητα, να μην βρεθούν μπροστά σε τεχνικά και τεχνητά εμπόδια, να αποτελέσουν αντικείμενο ευρείας συζήτησης και ζύμωσης και να συνοδευτούν κυρίως από την εκπαίδευση των πολιτών από την πιο μικρή ηλικία και μέσω όλων των βαθμίδων και των δομών της εκπαίδευσης στους κανόνες οδικής κυκλοφορίας και στον κοινωνικό έλεγχο της λήψης των μέτρων πρόληψης που αφορά τόσο τους χρήστες, τους εργαζόμενους στον τομέα μεταφορών, όσο και την εξασφάλιση των προδιαγραφών ασφαλείας στα οχήματα και τις υποδομές.

<SPEAKER ID=138 NAME="Lindqvist">
Αν θα τεθεί καν θέμα νομοθεσίας σε επίπεδο ΕΕ, πρέπει να αφορά τους ελάχιστους κανόνες. Κάθε χώρα θα πρέπει να έχει δικαίωμα να προηγηθεί μέσω της διατήρησης ή εφαρμογής αυστηρότερων κανόνων.

<SPEAKER ID=139 NAME="Moreau">
Η έκθεση του κ. Cornelissen θέτει δικαίως ως στόχο να μειωθεί σε μεγάλο βαθμό και γρήγορα ο αριθμός οδικών ατυχημάτων, τα οποία κάθε χρόνο σκοτώνουν 45.000 άτομα στην Ευρωπαϊκή Ένωση, χωρίς να υπολογίσουμε τους τραυματίες, που ανέρχονται στο 1, 6 εκατομμύριο.
<P>
Η έκθεση καταγγέλλει την ατομική συμπεριφορά που θέτει σε κίνδυνο τη ζωή του συνανθρώπου μας ακόμα και αυτών που υιοθετούν αυτή τη συμπεριφορά. Τονίζει επίσης την αναγκαιότητα μιας συλλογικής στρατηγικής οδικής ασφάλειας, τόσο στον τομέα της ασφάλειας των οχημάτων όσο και στην επιλογή του μεταφορικού μέσου.
<P>
Χαίρομαι για το γεγονός ότι ελήφθησαν υπόψη οι ανησυχίες που είχα εκφράσει όσον αφορά την απαραίτητη επανεξισορρόπηση υπέρ του σιδηροδρόμου, την μείωση του χρόνου εργασίας των οδηγών και τους ελέγχους των υπαρχουσών ρυθμίσεων. Γνωρίζουμε πόσο αληθινός είναι ο συσχετισμός κούρασης και πιθανότητας ατυχήματος.
<P>
Εφόσον διακυβεύεται η οδική ασφάλεια, η υπευθυνότητα του καθενός περνά μέσα από την παροχή των αναγκαίων χρηματοοικονομικών μέσων για να δημιουργηθούν οι καλύτερες συνθήκες ασφάλειας.

<SPEAKER ID=140 NAME="des Places">
Δεν μπορούμε παρά να ευαισθητοποιούμαστε απέναντι στο δράμα των οδικών ατυχημάτων και στη σημασία που έχει η οδική ασφάλεια. Πράγματι, οι οδικές μεταφορές ευθύνονται για το 95 % των θυμάτων από ατυχήματα που προκαλούνται κατά τις μετακινήσεις. Αυτό μεταφράζεται για το σύνολο των κρατών μελών της Ευρωπαϊκής Ένωσης, σε 900 θανάτους από ατυχήματα εβδομαδιαίως και σχεδόν 500.000 εισαγωγές σε νοσοκομεία ετησίως, το 25 % των οποίων καταλήγουν σε μόνιμες αναπηρίες, σε διάφορους βαθμούς.
<P>
Κατά συνέπεια, δεν μας μένει παρά να συμφωνήσουμε με τους διάφορους στόχους που μας παρουσίασε ο εισηγητής. Πράγματι, είναι ιδιαίτερα σημαντικό να προστατεύονται τα παιδιά κατά την έξοδό τους από τα σχολεία, να βελτιωθεί ο διεθνής κανονισμός των συστημάτων ασφαλείας των οχημάτων, να προστατευτεί η ασφάλεια των ποδηλατών και των πεζών, να παρέχονται βασικές γνώσεις πρώτων βοηθειών στις σχολές οδηγών...
<P>
Παρόλα αυτά, στην παράγραφο 7, σημείο γ), ο εισηγητής επιθυμεί να απαγορευτεί η πώληση των αλκοολούχων ποτών στα πρατήρια κατά μήκος των αυτοκινητοδρόμων. Πρέπει να υπενθυμίσουμε ότι απαγορεύεται η κατανάλωση αλκοόλ στα εστιατόρια στους αυτοκινητοδρόμους αν δεν συνοδεύεται με γεύμα.. Αυτό το μέτρο μας φαίνεται άκρως ικανοποιητικό διότι συνδέεται με τη μέγιστη επιτρεπόμενη ποσότητα οινοπνεύματος στο αίμα για τους οδηγούς, ηοποία είναι 0, 5 mg/ml.
<P>
Αναφορικά με τη πώληση αλκοολούχων ποτών στα πρατήρια των αυτοκινητοδρόμων, υπενθυμίζουμε, ιδιαίτερα για τον αμπελοοινικό τομέα, ότι οι αυτοκινητόδρομοι διασχίζουν περιοχές παραγωγής και για αυτό είναι λογικό να πωλούνται τα τοπικά προϊόντα. Αυτά τα προϊόντα αγοράζονται από καταναλωτές και θα τα καταναλώσουν στο μέρος του προορισμού τους.
<P>
Καταλήγοντας, αυτή η απαγόρευση δεν θα επιφέρει καμία βελτίωση στη σημερινή κατάσταση και αντίθετα θα προκαλούσε αρνητικά αποτελέσματα στην προώθηση των περιφερειακών προϊόντων και στη διατήρηση των περιφερειακών καλλιεργειών στα διάφορα κράτη μέλη της Ευρωπαϊκής Ένωσης.

<SPEAKER ID=141 NAME="Titley">
Δεδομένου ότι σήμερα ένας στους τρεις μας στην ΕυρωπαϊκήΈνωση μπορεί να περιμένει ότι κάποια στιγμή θα νοσηλευθεί για τραυματισμό σε τροχαίο ατύχημα, θα πρέπει όλοι να εκφράσουμε την ικανοποίησή μας για το πρόγραμμα οδικής ασφάλειας της Επιτροπής.
<P>
Η έκθεση ζητεί πολύ σωστά να δοθεί προτεραιότητα στη δράση της ΕΕ, προκειμένου να εξασφαλιστεί ότι όλοι οι κατασκευαστές θα παράγουν τα οχήματα, έχοντας κατα νου πρωτίστως την ασφάλεια και να δοθεί στους καταναλωτές ένα σύστημα αξιολόγησης της ασφάλειας, το οποίο να έχουν υπόψη τους όταν αγοράζουν ένα όχημα.
<P>
Λόγω του αριθμού των ατόμων που οδηγούν τώρα σε χώρες της ΕΕ εκτός της δικής τους, είναι επίσης σωστή ιδέα να μελετηθεί ένα point-system για τις άδειες οδήγησης σε όλη την ΕΕ. Παρομοίως, η ασφάλεια των επαγγελματιών οδηγών και όλων των άλλων στους ευρωπαϊκούς δρόμους μπορεί να αυξηθεί με την επιβολή χρονικών περιόδων ανάπαυσης και ορίων στις ώρες οδήγησης.
<P>
Ελπίζω ότι η Επιτροπή θα λάβει υπόψη τις προτάσεις της έκθεσης για την ασφάλεια, ώστε όλοι μας να ανησυχούμε λιγότερο στο μέλλον για το αν θα είμαστε ο ατυχής ένας στους τρεις πολίτες που θα χρειαστεί νοσηλεία για τραυματισμούς από τροχαίο.

<SPEAKER ID=142 NAME="Schlechter">
Πιστεύω ότι η εξαιρετική έκθεση του συναδέλφου κ. Cornelissen αποτελεί μια εξαιρετική βάση για συζήτηση. Ο συνάδελφος επισημαίνει πολλές πληγές όσον αφορά την οδική ασφάλεια. Στο σημείο που με απογοητεύει λίγο, είναι όταν αναφέρεται στην αναγκαιότητα καλύτερης εκπαίδευσης των οδηγών, μέσω της καλύτερης λειτουργίας των σχολών οδήγησης.
<P>
Έχει αποδειχθεί, και οι στατιστικές είναι πολύ σαφείς σε αυτό το σημείο, ότι οι αιτίες της νέας μάστιγας του ανθρώπου είναι η υπερβολική ταχύτητα, η ελλειπής, υποβαθμισμένη εκμάθηση και η απροσεξία κατά την οδήγηση. Όμως, η επιθυμία να αλλάξει η κατάσταση ισοδυναμεί με επανάσταση στη λειτουργία των σχολών οδήγησης. Τέρμα η εκμάθηση με αργά αυτοκίνητα, με μέγιστη ταχύτητα 20 χιλιόμετρα την ώρα στις πόλεις και 80 στους μεγάλους οδικούς άξονες...
<P>
Ομολογώ ειλικρινώς ότι σπαράζει η καρδιά μου όταν ακούω ή διαβάζω ότι νέοι που έλαβαν την άδεια οδήγησης μόλις πριν από μερικές ημέρες ή και ώρες, έχασαν τη ζωή τους επειδή η κοινωνία μας δεν λειτουργεί όπως θα έπρεπε. Για το λόγο αυτό, με λυπεί το γεγονός ότι ο εισηγητής δεν θέλησε να επαναλάβει το παράδειγμα που μας δίνει η Γαλλία με την εισαγωγή της οδήγησης μετά συνοδείας.
<P>
Στο σημείο αυτό έχουμε την επίσημη απόδειξη - ο πρόεδρος Jean-Pierre Bazin το επιβεβαίωσε ύστερα από αίτημά μου - ότι χιλιάδες νέοι Γάλλοι οδηγοί πήραν την άδεια μετά από οδήγηση με συνοδεία. Αυτοί οι νέοι οδηγοί διένυσαν από 3.000 έως 5.000 χιλιόμετρα στη διάρκεια της εκπαίδευσής τους, αντί για 200 έως 300 χιλιόμετρα σύμφωνα με το παραδοσιακό σύστημα εκμάθησης. Όμως το πιο αξιέπαινο αποτέλεσμα της οδήγησης με συνοδεία είναι ότι τα ατυχήματα στους νέους οδηγούς είναι, όπως έχουν αποδείξει και οι στατιστικές, πολύ λιγότερα σε σχέση με εκείνους που έλαβαν την κλασσική εκπαίδευση.
<P>
Παρόλα αυτά πιστεύω ότι πιο σημαντικό είναι η νέα μορφή εκπαίδευσης να θεσπίζει νέες σχέσεις ιδιαίτερα ωφέλιμες ανάμεσα στον υποψήφιο και τους γονείς τους οι οποίοι, κυριολεκτικά βρίσκονται επί τόπου, δηλαδή δίπλα στον υποψήφιο, για νασυνιστούν τη σύνεση, για να παρέχουν συμβουλές και να διαμορφώνουν το αίσθημα της ευθύνης του υποψηφίου για τη δική του ζωή και τη ζωή των άλλων.
<P>
Πώς λειτουργεί η οδήγηση με συνοδεία; Η αρχή της οδήγησης με συνοδεία περιλαμβάνει τρία στάδια. Πρώτον, μια αρχική εκπαίδευση σε μια εγκεκριμένη σχολή. Αυτή η εκπαίδευση μπορεί να αρχίζει από την ηλικία των δεκαέξι ετών. Ακολουθεί η οδήγηση με έναν ή και περισσότερους καθορισμένους συνοδούς άνω των 28 ετών, οι οποίοι έχουν άδεια οδήγησης τουλάχιστον τρία χρόνια. Ο νεαρός οδηγός πρέπει να καλύψει τουλάχιστον 3.000 χιλιόμετρα υπό αυτές τις συνθήκες, σε ένα ή δύο χρόνια. Προβλέπονται και παιδαγωγικές συναντήσεις. Η άδεια χορηγείται στα 18 χρόνια.
<P>
Θα ήθελα να κάνω και μια δεύτερη παρατήρηση. Ο εισηγητής κάνει μια σύντομη αναφορά στην άδεια με πόντους. Είμαι όμως πεπεισμένος ότι η εισαγωγή της άδειας με πόντους θα είχε άμεση θετική επίπτωση στην οδική ασφάλεια και στην ευαισθητοποίηση σε αυτόν τον τομέα και θα συνέβαλε σίγουρα στην υποχώρηση του συνολικού αριθμού των ατυχημάτων σε διάφορες χώρες.
<P>
Η συνεχής αύξηση των προστίμων είναι ίσως θετική για το ταμείο του κράτους. Εν τέλει, πρόκειται για ένα αντικοινωνικό μέτρο εφόσον οι μεν μπορούν να τα πληρώσουν και οι δε δεν μπορούν. Η αφαίρεση πόντων από την άδεια έχει τουλάχιστον το θετικό ότι αντιμετωπίζει όλους με ισότητα. Πιστεύω ειλικρινά ότι δεν πρέπει να υποτιμάται το ψυχολογικό τραύμα για τους οδηγούς με προβλήματα, για τους οποίους θα έπρεπε να προβλέπονται μαθήματα επιμόρφωσης και γιατί όχι, η αφαίρεση της άδειας για ένα χρονικό διάστημα για αυτούς που δεν συμμορφώνονται.
<P>
Μια τρίτη παρατήρηση αφορά την μείωση ταχύτητας στις ευρύτερα κατοικημένες περιοχές. Συμμερίζομαι πλήρως την άποψη του εισηγητή αναφορικά με το ότι πρέπει κάτι να γίνει. Όσον αφορά τα μέσα για τη μείωση της ταχύτητας στις πόλεις, πιστεύω ότι πρέπει να γενικεύσουμε την προτεραιότητα από δεξιά σε όλες τις περιοχές. Είναι ένα οικονομικό, αλλά αποτελεσματικό μέσο.
<P>
Έκθεση Kreissl-Dφrfler (A4-0073/98)
<SPEAKER ID=143 LANGUAGE="FR" NAME="Berthu">
Κύριε Πρόεδρε, η Ομάδα Ευρώπη των Εθνών υποστηρίζει σθεναρά την κριτική του σχεδίου πολυμερούς συμφωνίας για τις διεθνείς επενδύσεις, το οποίο μόλις ψηφίστηκε με την έκθεση KreisslDφrfler. Πράγματι πιστεύουμε ότι για να μπορεί να αποδειχθεί χρήσιμο ένα γενικό νομικό πλαίσιο σε αυτές τις επενδύσεις, το κείμενο της συμφωνίας έπρεπε από το πρώτο άρθρο να εδραιώσει την αναφαίρετη κυριαρχία των λαών και το δικαιωμά τους να επιλέγουν τους νόμους και το είδος της κοινωνίας που τους ταιριάζει.
<P>
Δεν τίθεται θέμα αποδοχής από μέρους μας του σχεδίου που προετοιμάζει αυτόν τον καιρό ο ΟΟΣΑ, το οποίο φαίνεται ότι τοποθετεί τα κράτη στη θέση του κατηγορουμένου και θα έλεγε κανείς ότι η δράση τους είχε ως μοναδικό αποτέλεσμα να εμποδίσει τις πολυεθνικές εταιρείες να εργάζονται για το κοινό καλό. Ακόμα χειρότερα, στο σχέδιο διαγράφονται οι γραμμές ισχύος ενός κόσμου, όπου οι πολυεθνικές θα ήταν οι κύριοι πρωταγωνιστές και τα κράτη θα ήταν κατά κάποιον τρόπο περιορισμένα σε ένα ρόλο υπεργολάβου για θέματα τοπικής ασφάλειας. Αυτές οι κατευθύνσεις είναι ριζικά αντίθετες με την αντίληψή μας για την κυριαρχία την εθνών και του σύνθετου εξέχοντα ρόλου που οφείλει να διαδραματίσει ο πολιτικός.
<P>
Μας χαροποιεί λοιπόν αυτή η ξαφνική άνοδος της αντίστασης που κατέλαβε το Ευρωπαϊκό Κοινοβούλιο, παρατηρώντας ότι οι διαμαρτυρίες μας για την ΓΣΔΕ εισακούονται με αργούς ρυθμούς και ίσως τελικά απέδωσαν καρπούς. Διότι πολλές από τις προτάσεις που ψηφίστηκαν σήμερα, για παράδειγμα για την αναγκαιότητα μιας ρήτρας η οποία αναγνωρίζει την νομιμότητα των ζωνών περιφερειακής προτίμησης, θα έπρεπε να συμπεριληφθούν στην ΓΣΔΕ, αν είχαν εισακουστεί τότε τα αιτήματά μας.
<P>
Όμως, αυτή η άνοδος δεν επαρκεί, διότι το σχέδιο πολυμερούς συμφωνίας για τις επενδύσεις είναι μόνο μια πτυχή μιας γενικότερης κίνησης, η οποία αναπτύσσεται σε πολλαπλά επίπεδα και τείνει να απομακρύνει την εξουσία από τον έλεγχο των λαών και να αφαιρέσει από αυτούς την τελευταία λέξη για τον καθορισμό της τύχης τους. Κατά αυτόν τον τρόπο, σε ένα άλλο επίπεδο, το σχέδιο του Αμστερνταμ μας ωθεί στην ίδια κατεύθυνση, παρακάμπτοντας τις εθνικές δημοκρατίες, μειώνοντας την ποιότητα δημοκρατικού ελέγχου στην Ευρώπη και ευνοώντας την ανάδειξη μιας τεχνοκρατικής ευρωπαϊκής εξουσίας, η οποία θα υπακούει στις πιέσεις των παγκόσμιων χρηματοοικονομικών δυνάμεων πολύ περισσσότερο από ότι στις ανάγκες των λαών μας. Για αυτούς τους λόγους πρέπει να απορρίψουμε όχι μόνο η ΠΣΕ αλλά και τη Συνθήκη του Αμστερνταμ.

<SPEAKER ID=144 LANGUAGE="EN" NAME="Howitt">
Κύριε Πρόεδρε, με χαρά μου υποστηρίζω την έκθεση αυτή που θέτει σοβαρές και θεμελιώδεις ανησυχίες σχετικά με την πολυμερή συμφωνία για τις επενδύσεις και καλεί τα κράτη μέλη που είναι υπεύθυνα για τη διαπραγμάτευσή της να απαντήσουν. Έχω συμμετάσχει σε συναντήσεις με τους αντιπροσώπους της κυβέρνησης του Ηνωμένου Βασιλείου και γνωρίζω ότι ακούουν τις ανησυχίες αυτές. Έχουν ήδη υποβάλει προς συζήτηση έναν μεγάλο αριθμό εξαιρέσεων, μία πρόταση για ειδική και ξεχωριστή αντιμετώπιση των αναπτυσσόμενων χωρών, το στόχο για τη μεταφορά των συζητήσεων στον ΠΟΕ και μία μελέτη για την επίπτωση της συμφωνίας στην ανάπτυξη, που όλα είναι συναφή με το δικό μας ψήφισμα σήμερα.
<P>
Επισημαίνω δύο ακόμα σημεία αρχής: πρώτον, εναπόκειται σε εκείνους που πρότειναν τη συμφωνία να δικαιολογήσουν γιατί θα πρέπει να υπάρχει ένα διαφορετικό επίπεδο νομικής προστασίας που να παρέχεται ως δικαίωμα στον επενδυτή σε σύγκριση με την ευθύνη που αυτός ή αυτή έχει αναφορικά με τα δικαιώματα του ανθρώπου, την απασχόληση, τα κοινωνικά ή περιβαλλοντικά πρότυπα. Δεύτερον, όσον αφορά την υποστήριξή μας προκειμένου να συμπεριληφθούν οι κατευθυντήριες γραμμές του ΟΟΣΑ για τις πολυεθνικές επιχειρήσεις ως παράρτημα στην ΠΣΕ, πρέπει να αναγνωρίσουμε ότι αυτές μπορούν και πρέπει να είναι περισσότερο αποτελεσματικές και ότι εμείς στην ΕΕ έχουμε άμεση ευθύνη, όσον αφορά στην προώθηση κατάλληλων κωδικών συμπεριφοράς.

<SPEAKER ID=145 NAME="Ahlqvist και Theorin">
Είμαστε επικριτικοί απέναντι στη συμφωνία ΠΣΕ όπως είναι διαμορφωμένη σήμερα. Δίνει υπερβολικά προχωρημένα δικαιώματα στους πολυεθνικούς επενδυτές, ενώ περιορίζεται σοβαρά η πολιτική επιρροή των εθνικών κυβερνήσεων. Υπάρχει κίνδυνος να αποδυναμωθεί σε μεγάλο βαθμό η δημοκρατία. Υπερψηφίζουμε την έκθεση που θίγει τις ελλείψεις στη συμφωνία και θέλουμε να τονίσουμε ιδιαίτερα τη σημασία της πρότασης τροπολογίας υπ. αριθμ.1.
<P>
Εκφράζουμε τη λύπη μας για το ότι ο διάλογος για μια τέτοια συμφωνία, η οποία περιορίζει σοβαρά τη δημοκρατία, διεξήχθη κεκλεισμένων των θυρών, και για το ότι διεξήχθη εντός του ΟΟΣΑ και όχι σε έναν διεθνή οργανισμό, όπου οι αναπτυσσόμενες χώρες έχουν τη δυνατότητα συμμετοχής και επηρρεασμού του περιεχομένου της συμφωνίας.

<SPEAKER ID=146 NAME="Andersson, Hulthιn, Lφφw, και Waidelich">
Θέλουμε να ευχαριστήσουμε τον εισηγητή για μία καλοδουλεμένη εργασία με μία πολύ καίρια έκθεση. Θεωρούμε ότι η κριτική κατά της συμφωνίας του ΟΟΣΑ για μία πολυμερή συμφωνία για τις επενδύσεις (ΠΣΕ) που διατυπώνεται στην έκθεση είναι πλήρως δικαιολογημένη. Θεωρούμε ότι οι σκέψεις που υπάρχουν τώρα για την ΠΣΕ περιέχουν μία σειρά απαράδεκτων στοιχείων, κάτι που θέτει μεγάλες απαιτήσεις για απο κοινού δράση εντός της Ευρωπαϊκής Ένωσης για καθοριστικές αλλαγές.
<P>
Το θέμα δείχνει επίσης τη σημασία που συνεπάγονται οι ισχυρές ενώσεις τύπου Ευρωπαϊκής Ένωσης, καθώς και την ανάγκη του να δοθούν δυνατότητες στο Ευρωπαϊκό Κοινοβούλιο να εκφραστεί για τη συμβολή της Ένωσης σε αυτή τη συμφωνία. Το θέμα του ΠΣΕ χρειάζεται περαιτέρω και σαφέστερη εξέταση, όπου ο ρόλος του Ευρωπαϊκού Κοινοβουλίου πρέπει να ειδωθεί ως ενός σημαντικού μέρους μιας τέτοιας εξέτασης.

<SPEAKER ID=147 NAME="Dury">
Είμαστε το πρώτο Κοινοβούλιο το οποίο συζητεί το σχέδιο πολυμερούς συμφωνίας για τις επενδύσεις και το οποίο γνωμοδοτεί επ' αυτού. Πιστεύουμε ότι οι κυβερνήσεις δεν θα έπρεπε να αποδεχθούν τη συμφωνία όπως έχει. Πρώτον, θέτουμε υπό αμφισβήτηση την ενέργεια. Ομιχλώδεις διαπραγματεύσεις, μυστικά στους κόλπους του ΟΟΣΑ, καμμία συζήτηση για τους στόχους, τη καταλληλότητα και τη σκοπιμότητα αυτού του είδους της συμφωνίας. Θέτουμε υπό αμφισβήτηση τα ιδεολογικά θεμέλια. Ο φιλελευθερισμός σε παγκόσμιο επίπεδο θα γίνει η μόνη κινητήρια δύναμη της κυβέρνησης ή της "μη κυβέρνησης».
<P>
Ο εισηγητής μας αναρωτιέται: το σχέδιο πολυμερούς συμφωνίας θα είναι ασυμβίβαστο με τις διεθνείς συμφωνίες, όπως οι συμφωνίες του Ρίο ή η Ατζέντα 21 ή οι οδηγίες των Ηνωμένων Εθνών που αφορούν τους καταναλωτές; Όπως υπογραμμίζει ο εισηγητής, ποιες εγγυήσεις έχουμε ότι οι περιβαλλοντική, η κοινωνική και η πολιτιστική πολιτική που ακολουθούν η Ευρωπαϊκή Ένωση και τα κράτη μέλη θα τηρηθεί; Ο εισηγητής τονίζει το εξής: ποιους μηχανισμούς πρέπει να θεσπίσουμε για να προστατέψουμε την καλλιέργεια μιας άνευ όρων ελευθέρωσης;
<P>
Για τους σοσιαλιστές, δεν θα ετίθετο θέμα αποδοχής μιας τέτοιας συμφωνίας όπως έχει. Εφιστά την προσοχή των κυβερνήσεων οι οποίες δεν θα έπρεπε να αποστερηθούν τα μέσα δράσης που διαθέτουν για τις ρυθμίσεις. Οι πολίτες έχουν συχνά την εντύπωση ότι μια παντοδύναμη παγκοσμιοποίηση της οικονομίας τούς έχει αποστερήσει το δικό τους γίγνεσθαι. Εναπόκειται στις κυβερνήσεις να συμμεριστούν αυτήν την ανησυχία τους.

<SPEAKER ID=148 NAME="Lis Jensen">
Η έκθεση της κ. Kreissl-Dφrfler περιέχει μια μεγάλη σειρά ορθών απόψεων, εντούτοις δεν μπορώ να τη στηρίξω. Το θέμα είναι ότι έχω την άποψη ότι η συγκεκριμένη έκθεση είναι κατά βάση περιττή για τον απλό λόγο που αναφέρεται και στο σημείο 8 της ίδιας της έκθεσης: η ΕΕ δεν είναι μέλος του ΟΟΣΑ. Ως εκ τούτου, δεν μπορώ επ' ουδενί να χαίρομαι που η Επιτροπή συμμετέχει ενεργά στις διαπραγματεύσεις για μια πολυμερή επενδυτική συμφωνία στο πλαίσιο του ΟΟΣΑ. Βρίσκω ότι η Επιτροπή - όπως συνεχίζουμε σε μεγάλο βαθμό να τη ζούμε - έχει την κακή συνήθεια στις διεθνείς διαπραγματεύσεις να παραλληλίζεται με τα κράτη μέλη της ΕΕ. Για μένα όμως δεν υπάρχει καμία αμφιβολία ποιος είναι ο στόχος αυτού: μια προσπάθεια να αναγνωριστεί στην ΕΕ καθεστώς οικονομικής και πολιτικής υπερδύναμης.
<P>
Εν κατακλείδι θέλω να τονίσω ότι ήταν πραγματικά έξοχο το γεγονός ότι η έκθεση Kreissl-Dφrfler δεν συμφωνεί ότι η εν λόγω μελλοντική συμφωνία του ΟΟΣΑ - πιθανώς - μέσω ενός περιορισμού του κοινοτικού δικαίου θα δυσχεράνει τη δυνατότητα να ψηφιστούν νέοι κοινοτικοί νόμοι, λόγου χάρη στον τομεά του περιβάλλοντος. Σε συνάρτηση με τούτο, θέλω μονάχα να προσθέσω ότι και τα ίδια τα κράτη μέλη της ΕΕ σήμερα πλήττονται από τους ίδιους περιορισμούς σε σχέση με τις εθνικές τους νομοθεσίες. Μια κατάσταση που ακριβώς οφείλεται στην κατά βάση και κατ' ουσία άκαμπτη και συγκεντρωτική μορφή των συνθηκών της ΕΕ.

<SPEAKER ID=149 NAME="Lienemann">
Η έκθεση του κ.Kreissl-Dφrfler καταδεικνύει με ακρίβεια τους επικείμενους κινδύνους που φέρει η ΠΣΕ στο ευρωπαϊκό κοινωνικό, πολιτιστικό και πολιτικό πρότυπο, και κυρίως στη δημοκρατία και την ικανότητα των λαών να ορίζουν την τύχη τους.
<P>
Ενέκρινα την τροπολογία της Σοσιαλιστικής Ομάδας που παροτρύνει το Ευρωπαϊκό Κοινοβούλιο να επιμείνει προς τις κυβερνήσεις και τα εθνικά κοινοβούλια ώστε να μην υπογράψουν τη συμφωνία με το σημερινό της περιεχόμενο. Πράγματι, πρέπει να καταδικαστεί, να απορριφθεί και να σταματήσει όλη η λογική η οποία κυριαρχεί σήμερα.
<P>
Ως έχει, η ΠΣΕ συνιστά ένα νέο στάδιο, αποφασιστικό εξάλλου, μιας ελευθέρωσης, μιας παγκοσμιοποίησης της οικονομίας χωρίς προστατευτικούς κανόνες, χωρίς δημοκρατικές ρυθμίσεις, το οποίο όπως είναι φανερό δεν ωφελεί την πλειοψηφία των λαών, ούτε τους κατοίκους του πλανήτη, ακόμη και στις αναπτυσσόμενες χώρες.
<P>
Αν μια τέτοια συμφωνία είχε αίσιο τέλος, θα στερούσαμε από τα κράτη, από την Ευρωπαϊκή Ένωση, από τις δημόσιες αρχές, τα αποφασιστικά μέσα δράσης για να καθορίσουν τους κοινωνικούς και περιβαλλοντικούς κανόνες, τις υποχρεώσεις που ευνοούν την περιφερειακή ανάπτυξη, την απασχόληση και τη χρήση των πόρων των διαρθρωτικών ταμείων, τη δυνατότητα παροχής κινήτρων και λήψης επιλεκτικών μέτρων.
<P>
Οι πολυεθνικές, οι οποίες έγιναν οι κυρίαρχοι του κόσμου εξ ονόματος του ιερού κανόνα της απελευθέρωσης της αγοράς και του ανταγωνισμού, έχουν όλη την ισχύ και κυρίως την δυνατότητα - αυτό είναι το αποκορύφωμα - να ενάγουν τα κράτη σε δίκη με το πρόσχημα της "απώλειας ευκαιριών για κέρδη», εφόσον το κέρδος μιας εταιρείας υπερισχύει έναντι της επιλογής και του συμφέροντος ενός λαού!
<P>
Τι θα απομείνει για τις δημοκρατίες μας αν όχι τα ψίχουλα μιας εξουσίας τα οποία θα αφήσουν με την καλή τους θέληση αυτές οι πανίσχυρες δυνάμεις; Πιο συγκεκριμένα, η ΠΣΕ θα καθιστούσε την οικοδόμηση μιας κοινωνικής και πολιτικής Ευρώπης ακόμη πιο δύσκολη και θα της αφαιρούσε κάθε υπόσταση.
<P>
Εν συντομία, το εγχείρημα μιας κοινότητας κυρίαρχης της μοίρας της, ικανής να δώσει ζωή σε ένα χώρο αλληλεγγύης, ελευθερίας, δημιουργικότητας και πολιτιστικής πολυμορφίας, δεν θα έχει πλέον νόημα ούτε τη δυνατότητα να πραγματοποιηθεί. Πρέπει λοιπόν να σταματήσουμε αυτές τις παρεκκλίσεις. Ολοφάνερα, προσυπογράφουμε μια καλύτερη οργάνωση των δυνατοτήτων των επενδύσεων σε ένα διαφανές και δίκαιο πλαίσιο, και η έκθεση θέτει εξάλλου σωστά τους όρους άνευ των οποίων δεν θα γινόταν δεκτή μια τέτοια συμφωνία.
<P>
Το πλαίσιο μιας τέτοιας συμφωνίας πρέπει να είναι παγκόσμιο και δεν θα έπρεπε να καθοριστεί μόνον από τις πλούσιες ή αναπτυγμένες χώρες. Με την έννοια αυτή, ο ΟΟΣΑ δεν είναι το αρμόδιο όργανο. Ο ΠΟΕ και, ακόμη καλύτερα, η ΔΗΕΕΑ ή ο ΟΗΕ θα ήταν σε θέση να προσφέρουν ένα πιο αντιπροσωπευτικό πεδίο εκπόνησης της συμφωνίας.
<P>
Κάθε πρωτοβουλία αποκλείεται εφόσον δεν έχουν καθοριστεί επισήμως οι παγκόσμιοι κοινωνικοί και περιβαλλοντικοί κανόνες.
<P>
Τα κράτη, οι πολιτικοί και δημόσιοι οργανισμοί που απαρτίζονται από τα κράτη, όπως η Ευρωπαϊκή Ένωση, πρέπει να διατηρήσουν την δυνατότητα να αναλαμβάνουν δράση, να επιβάλλουν το συμφέρον των λαών τους, να ρυθμίζουν την οικονομία με κοινωνικούς, φορολογικούς και περιβαλλοντικούς κανόνες. Εν συντομία, η δημοκρατική κυριαρχία δεν πρέπει επ' ουδενί να παραχωρηθεί στα οικονομικά συμφέροντα των ισχυροτέρων.
<P>
Η ΠΣΕ δεν μπορεί να γίνει δεκτή!

<SPEAKER ID=150 NAME="Lindqvist (ELDR), Eriksson, Seppδnen και Sjφstedt (GUE/NGL), Gahrton, Holm, Lindholm και Schφrling (V), Bonde, Lis Jensen και Sandbζk (I- EDN)">
 Εμείς οι σκανδιναβοί επικριτές της ΕΕ στηρίζουμε την έντονη κριτική που ασκείται στην έκθεση κατά της συμφωνίας ΠΣΕ. Θεωρούμε ότι η συμφωνία στην υπάρχουσα μορφή της έχει τόσο μεγάλες αρνητικές συνέπειες, ώστε δεν πρέπει να υπογραφεί.
<P>
Είναι παράλογο να γίνεται η διαπραγμάτευση μίας συμφωνίας με εκτεταμένες παγκόσμιες συνέπειες μόνο μεταξύ των πλούσιων βιομηχανοποιημένων χωρών εντός του ΟΟΣΑ. Η διαπράγματευση της συμφωνίας έπρεπε αντιθέτως να γίνει εντός του πλαισίου του ΟΗΕ, ή πιθανόν του ΠΟΕ. Εκτός αυτού, η επεξεργασία εντός των χωρών του ΟΟΣΑ διέπεται από έντονη διάθεση κλεισίματος και έλλειψη κοινοβουλευτικού ελέγχου.
<P>
Το περιεχόμενο της συμφωνίας είναι εντελώς απαράδεκτο. Οι προτάσεις της σημαίνουν ότι δίνονται εκτεταμένα δικαιώματα σε υπερεθνικές εταιρείες εις βάρος των κρατών. Συνεπάγεται ότι εταιρείες, μέσω δικαστηρίων, μπορούν να αναστείλουν δημοκρατικά ειλημμένες αποφάσεις σε σημαντικούς τομείς όπως περιβάλλον, διαχείριση των φυσικών πόρων και κοινωνικά θέματα. Η συμφωνία στερείται γενικώς διατυπώσεων που εγγυώνται τα δικαιώματα των εργαζομένων, περιβαλλοντικά πρότυπα και σημαντικά εθνικά συμφέροντα.
<P>
Υπάρχουν επίσης πτυχές της έκθεσης που δεν μπορούμε να δεχθούμε. Σε αυτά ανήκουν η θετική άποψη για τον ρόλο της Επιτροπής στις διαπραγματεύσεις, καθώς και τα αιτήματα να δοθεί στην ΕΕ δικαίωμα απόφασης σε ζητήματα που αφορούν άμεσες επενδύσεις εκ του εξωτερικού.

<SPEAKER ID=151 NAME="Martinez">
Η Παγκόσμια Συμφωνία για τις Επενδύσεις προσθέτει ένα ακόμη κομμάτι στο πάζλ της παγκόσμιας αγοράς. Η ευρωπαϊκή κοινή γνώμη ανακαλύπτει σε αυτή ότι οι φορολογικές ενισχύσεις στις επενδύσεις και οι δημοσιονομικές χρηματοδοτήσεις των δημοσίων έργων, το ποσοστό που χρηματοδοτείται από τους φόρους που καταβάλλουν οι φορολογούμενοι, θα έχουν ως αποδέκτες τις πολυεθνικές υπό τον έλεγχο των Ηνωμένων Πολιτειών. Οι φορολογούμενοι των Δεκαπέντε θα πληρώσουν για να προσφέρουν αγορές, απασχόληση και οφέλη στους βορειοαμερικανούς ανταγωνιστές μας.
<P>
Η Ευρωπαϊκή Ένωση, η οποία, με 350 εκατομμύρια κατοίκους, έπρεπε να είναι μια δύναμη υπεράνω των εθνικών κρατών, αποκαλύπτει την αληθινή της πραγματικότητα: είναι ένας θεσμός που υποτάσσεται στον Παγκόσμιο Οργανισμό Εμπορίου, στον ΟΟΣΑ και στην παγκόσμια ιδεολογία των ελευθέρων συναλλαγών.
<P>
Οι αγρότες το γνωρίζουν ήδη, τουλάχιστον από την συμφωνία της ΓΣΔΕ του 1994. Οι εργαζόμενοι στον τομέα του χάλυβα, του άνθρακα και της κλωστοϋφαντουργίας το βίωσαν με τίμημα την απώλεια της εργασίας τους και τον κατακερματισμό της ζωής τους. Σήμερα είναι η σειρά των προνομιούχων του κόσμου του κινηματογράφου και της τηλεόρασης να ανακαλύψουν ότι η παγκοσμιοποίηση, η κατάργηση των συνόρων και οι ελεύθερες συναλλαγές είναι συνώνυμα της απώλειας της ασφάλειας και της εθνικής προστασίας και του αθέμιτου ανταγωνισμού.
<P>
Η ΠΣΕ αποκαλύπτει στους καλλιτέχνες, στους σκηνοθέτες, στους παραγωγούς και σε άλλα μέλη του κυκλώματος των μέσων ενημέρωσης ότι οι ελεύθερες συναλλαγές καταστρέφουν, κατακερματίζουν και σπέρνουν τη δυστυχία στα έθνη.
<P>
Αυτά λοιπόν τα προνόμια τα οποία δεν είχαν έναν παρήγορο λόγο για την πληγείσα Λορραίνη, το απερημωμένο Nord-Pas de Calais, τους εργαζόμενους στα ορυχεία, τους εργάτες, τα 12 εκατομμύρια αγροτών που έχουν αποκλειστεί και εξωθηθεί στην απελπισία, τους εκατομμυριούχους του κινηματογράφου και της τηλεόρασης όπως οι Tavernier, Brigitte Fossey, Jeanne Moreau, Klappich, οι Πόντιοι Πιλάτοι της Συνθήκης του Μάαστριχτ, φωνασκούν. Αυτοί, τα παιδιά του κόσμου, οι λευκοί ζουλού, οι υπέρμαχοι της παγκόσμιας τελετουργίας προσηλυτίζονται στον προστατευτισμό, ανακαλύπτουν τις αρετές της εθνικής προστασίας και επικαλούνται την κυριαρχία του κράτους. Αυτοί που είχαν αρνηθεί την εθνική προτίμηση, ζητούν σήμερα την συντεχνιακή προτίμηση.
<P>
Τι όμορφη εξέλιξη! Πέρασαν άμεσα από το Μάαστριχτ, τη Γενεύη ή το Χόλλυγουντ στο Vichy. Θα μας αρκούσε να σταματούσαν στο Παρίσι. Εκεί όπου εδρεύει η κυριαρχία της χώρας, που είναι ΦΙΛΙΚΗ προς το λαό και τα μικρά του.

<SPEAKER ID=152 NAME="Ribeiro">
Από τη στιγμή που είμαστε μια Ομάδα συνομοσπονδιακού χαρακτήρα, η αιτιολόγηση ψήφου της Ομάδας της Ευρωπαϊκής Ενωτικής Αριστεράς θα πρέπει να δίδει έμφαση στους λόγους που αιτιολογούν την ψήφο των διαφορετικών συνιστωσών της και των διαφόρων μελών της, που ενδέχεται να μην έχουν, στην προκειμένη περίπτωση όπως και σε άλλες, την ίδια έκφραση.
<P>
Κατά τη συζήτηση σχετικά με την έκθεση Kreissl-Dφrfler που διεξήχθη στους κόλπους της Ομάδας μας, όπως και στις παρεμβάσεις των μελών μας, καταλήξαμε σε συναίνεση όσον αφορά την καταγγελία της διαδικασίας κατάρτισης της παρούσας συμφωνίας ΠΣΕ, μια διαδικασία η οποία οδήγησε σχεδόν στο στάδιο της υπογραφής της παρακάμπτοντας, κάθε σχετική διάδοση και κάθε ίχνος δημοκρατικής συζήτησης - που είναι επιθυμητές και επιβαλλόμενες λόγω της σημασίας του εγχειρήματος -, όχι μόνο προς την κατεύθυνση της κοινής γνώμης των κρατών μελών της Ευρωπαϊκής Ένωσης, αλλά επίσης των τρίτων χωρών που δεν συμμετέχουν στον ΟΟΣΑ.
<P>
Επισημαίνουμε τη σημασία του γεγονότος ότι η Επιτροπή Εξωτερικών Οικονομικών Σχέσεων, υπό την προεδρία της συναδέλφου Luciana Castellina, έλαβε την πρωτοβουλία να συντάξει μια έκθεση, κάτι που τιμά αυτό το Κοινοβούλιο, εφόσον έτσι συμβάλλει ώστε να προσδοθεί μια θεσμική διάσταση στις εκδηλώσεις διαμαρτυρίας και στις επιφυλάξεις που προέκυψαν μετά τη δημοσιοποίηση της Συμφωνίας, ιδίως στους πολιτιστικούς και καλλιτεχνικούς κύκλους. Και η έκθεση του συναδέλφου Kreissl-Dφrfler, παρ' όλους τους αναγκαίους συμβιβασμούς για να μπορέσει να εγκριθεί ως ψήφισμα αυτού του Σώματος, κατάφερε να συγκεκριμενοποιήσει την παραπάνω συμβολή χάρη στη σαφώς κριτική της στάση απέναντι στη διαδικασία που μεθοδεύθηκε και στα αποτελέσματά της.
<P>
Η ψήφος που εκφράζεται από τις συνιστώσες και τα μέλη που απαρτίζουν την Ομάδα της Ευρωπαϊκής Ενωτικής Αριστεράς είχε επίσης ως υπόβαθρο την επιτευχθείσα συναίνεση όσον αφορά την απόρριψη μιας κατάστασης, όπου κάποιες πολυμερείς συμφωνίες για τις επενδύσεις, οι οποίες καταρτίζονται και αποτελούν αντικείμενο διαπραγματεύσεων ανάμεσα σε πολιτικούς ιθύνοντες και μεγάλους επιχειρηματικούς ομίλους, ενδέχεται να υπερτερούν έναντι κανόνων εθνικών νομοθεσιών που, εφόσον απορρέουν από δημοκρατικά όργανα και μηχανισμούς, υπεραμύνονται των εθνικών θέσεων σε κάθε διαφορετικό τομέα: στον οικονομικό, τον κοινωνικό, τον πολιτιστικό ή τον περιβαλλοντικό τομέα.

<SPEAKER ID=153 NAME="Θεωνάς">
Οι δυνάμεις του κεφαλαίου, με εντολοδόχους τις κυβερνήσεις των κρατών του ΟΟΣΑ και με επικεφαλής τις ΗΠΑ και την ΕΕ, αποφάσισαν να προσβάλουν βάναυσα την εθνική κυριαρχία και ανεξαρτησία, καταργώντας το στοιχειώδες δικαίωμα των λαών να επιλέγουν τον δρόμο ανάπτυξης που θα ακολουθήσουν.
<P>
Μέχρι σήμερα, υπήρχε έστω και περιορισμένα και στην βάση του συσχετισμού των δυνάμεων η δυνατότητα άσκησης κάποιας αυτόνομης οικονομικής πολιτικής εφ'όσον δεν επιβάλλονταν δρακόντεια προγράμματα σταθεροποίησης από τους διεθνείς χρηματοπιστωτούς οργανισμούς ή ενώσεις περιφερειακής ολοκλήρωσης και η δυνατότητα σύναψης διμερών συμβάσεων που σε ένα βαθμό έπαιρναν υπ'όψη τα αμοιβαία συμφέροντα των συμβαλλομένων. Με την υπό επεξεργασία συμφωνία, η εξασφάλιση των κερδών και γενικότερα των συμφερόντων των ξένων επενδυτών καθορίζει κάθε μέτρο κοινωνικής, περιβαλλοντικής, αναπτυξιακής ή περιφερειακής πολιτικής, υπό την απειλή αυστηροτάτων κυρώσεων σε περίπτωση παραβίασης των διατάξεων που προστατεύουν πλήρως και αποκλειστικά τις ξένες επενδύσεις.
<P>
Ο επαχθής χαρακτήρας της σύμβασης είναι τέτοιος που μπορούμε να μιλάμε για χάρτη των δικαιωμάτων των πολυεθνικών και των υποχρεώσεων των λαών και των κυβερνήσεων. Είναι χαρακτηριστικό το γεγονός ότι δικαίωμα προσφυγής για την τήρηση της συμφωνίας έχουν μόνον οι ξένοι επενδυτές, ενώ στα κράτη δεν προβλέπεται σχετική δυνατότητα.
<P>
Η συμφωνία δίνει το δικαίωμα σε κάθε πολυεθνική να αξιώνει από την κυβέρνηση του κράτους υποδοχής να απέχει από κάθε προσπάθεια για στήριξη της εθνικής παραγωγής ή κάποιων κλάδων ή κάποιας περιοχής με την χορήγηση κρατικών ενισχύσεων ή άλλων διευκολύνσεων. Οι ξένες επενδύσεις δεν επιτρέπεται να συνοδεύονται από όρους για την στήριξη της ντόπιας παραγωγής, για την απασχόληση ντόπιου εργατικού δυναμικού, για τον σεβασμό των εργασιακών σχέσεων. Τα κράτη δεν θα μπορούν να επιβάλουν ή ακόμα και να διαπραγματευτούν με τις πολυεθνικές την παραμικρή υποχρέωση επανεπένδυσης τμήματος των κερδών, μεταφοράς τεχνολογίας. Αντίθετα, οι πολυεθνικές δικαιούνται ανά πάσα στιγμή να εξάγουν το σύνολο των κερδών και των κεφαλαίων τους και να προβαίνουν σε όποια άλλη ρύθμιση θεωρούν ότι τους είναι επωφελής. Επί πλέον, η εφαρμογή της συμφωνίας θα επιτρέψει στις πολ
<P>
Η συμφωνία δίνει ένα γερό χτύπημα στα συνδικαλιστικά δικαιώματα των εργαζομένων και ωθεί τις κυβερνήσεις στην με κάθε τρόπο πάταξη των εργατικών κινητοποιήσεων, επισείοντας την απειλή αποζημίωσης για τα διαφυγόντα κέρδη λόγω απεργιών, κοινωνικών αναταράξεων ή ακόμα και, όπως χαρακτηριστικά αναφέρει, επαναστάσεων. Παράλληλα, η αρχή του standstill μονιμοποιεί κάθε μέτρο φιλελευθεροποίησης και απορρύθμισης, δεδομένου ότι κάθε νέο μέτρο προστασίας των κοινωνικών δικαιωμάτων θα μπορούσε να προσβληθεί ως προστατευτικού χαρακτήρα και άρα να ακυρωθεί.
<P>
Είναι ιδιαίτερα εντυπωσιακό το γεγονός ότι το κείμενο, που αποσκοπεί να υποτάξει τους λαούς σε παγκόσμιο επίπεδο στο κυνήγι της αύξησης των κερδών, περιβλήθηκε με άκρα μυστικότητα, η επικύρωσή του θα υποχρεώσει τις αναπτυσσόμενες χώρες να υποκύψουν στην μέθοδο του «προσχωρείς ή καταδικάζεσαι». Επίσης, πρωτοφανής για τα χρονικά του διεθνούς δικαίου είναι η ουσιαστική κατάργηση του δικαιώματος αποδέσμευσης με την προβλεπόμενη δέσμευση των κρατών για πέντε τουλάχιστον χρόνια από την ημερομηνία επικύρωσης και για δεκαπέντε χρόνια από την αυτή της καταγγελίας.
<P>
Το κεντρικό ζήτημα της άμεσης ματαίωσης κάθε παραπέρα διαπραγμάτευσης και της ακύρωσης της όποιας προσπάθειας αποδοχής τέτοιων σχεδίων αποκρύπτεται εφ'όσον η προσοχή επικεντρώνεται απλά στην εξαίρεση ορισμένων τομέων από το πεδίο εφαρμογής της συμφωνίας. Σε περίπτωση που τελικά η συμφωνία αυτή έλθει για επικύρωση, μία πρέπει να είναι η θέση μας: η χωρίς όρους απόρριψή της. Οι λαοί δεν μπορούν να ανεχθούν την σχεδιαζόμενη δικτατορία των πολυεθνικών και θα κάνουν τα πάντα για να την ανατρέψουν.

<SPEAKER ID=154 NAME="Vaz da Silva">
Διακρίνεται ένα κλίμα ευφορίας γύρω από τις διεθνείς συμφωνίες, το οποίο οδηγεί σε ένα στρεβλό αποτέλεσμα που, λόγω υπερβολών, αντισταθμίζει τις θετικές επιπτώσεις που αναμένονται με την υπογραφή τους.
<P>
Η Ευρωπαϊκή Ένωση επιδεικνύει μια τάση να συνάπτει όλο και περισσότερες συμφωνίες, δίχως να αναλογιστεί αν η καθεμιά απ' αυτές προσφέρει πράγματι κάτι το καινούριο, αλλά κυρίως χωρίς να σκεφθεί μήπως οι εν λόγω συμφωνίες προσκρούουν σε θεμελιώδη συμφέροντα του συνόλου της κοινωνίας, και με το βλέμμα στραμμένο προς το μέλλον. Θα υπενθυμίσω, ως παράδειγμα το οποίο βεβαίως δεν είναι το μοναδικό, τις εξελισσόμενες διαπραγματεύσεις με τις ΗΠΑ, με τεράστιες συνέπειες για τη μελλοντική διαμόρφωση ενός ευρωπαϊκού κοινωνικού προτύπου.
<P>
Στη συμφωνία ΠΣΕ, που συνάπτεται στο πλαίσιο του ΟΟΣΑ, η Ευρωπαϊκή Ένωση ενδέχεται να αποκτήσει σημαίνουσα βαρύτητα σε περίπτωση που όλα τα κράτη που την αποτελούν ενώσουν τις δυνάμεις τους, υποστηρίζοντας μια μακρόπνοη οπτική η οποία δεν θα θέτει σε αμφισβήτηση, στο βωμό της αγοράς, το ευρωπαϊκό κεκτημένο σε θέματα περιβάλλοντος και διαφύλαξης της πολιτιστικής μνήμης.
<P>
Τα σημεία συμφωνίας που επιτυγχάνονται στο πλαίσιο της ΠΣΕ είναι διαφορετικά από αυτά του ΠΟΕ, όχι απλώς λόγω του είδους και του αριθμού των εμπλεκόμενων χωρών, αλλά επίσης λόγω της μορφής των διαπραγματεύσεων. Στο πλαίσιο της ΓΣΔΕ/ΠΟΕ, για να υπερασπίσουν τα συμφέροντα του ευρωπαϊκού οπτικοακουστικού τομέα, αρκούσε οι ενδιαφερόμενες χώρες να μην υποβάλουν προσφορές στο συγκεκριμένο τομέα. Στην προκειμένη περίπτωση, με την ΠΣΕ, που τώρα το Μάιο θα οδηγηθούμε στην κατάληξη, είναι αναγκαίο να διασφαλισθεί ρητώς η εξαίρεση του οπτικοακουστικού τομέα. Αυτό θα αποτελέσει μια σοβαρότατη δοκιμασία για την Ένωση. Ας βοηθήσει ο Θεός ώστε η Ένωση να μη μας απογοητεύσει.

<SPEAKER ID=155 NAME="Wibe">
Υπερψηφίζω την έκθεση (με δεδομένο ότι εγκρίνεται η πρόταση τροπολογίας αριθ. 1), διότι είναι επικριτική απέναντι στην συμφωνία ΠΣΕ και απαιτεί στην πράξη την επαναδιαπραγμάτευσή της.
<P>
Επιφυλάσσομαι όμως για κάποιες διατυπώσεις, π.χ. την παράγραφο 22 του σχεδίου ψηφίσματος της έκθεσης, η οποία θέλει να εγκρίνει μια απαγόρευση των επιδοτήσεων των επενδύσεων. Αυτό θα ζημίωνε τη σουηδική περιφερειακή πολιτική, η οποία εν μέρει βασίζεται ακριβώς στις επιδοτήσεις των επενδύσεων. Υπάρχουν και άλλες παράγραφοι επίσης στην έκθεση για τις οποίες επιφυλάσσομαι και τις οποίες θα ήθελα να δω διατυπωμένες με έναν διαφορετικό τρόπο.
<P>
Έκθεση Flemming (A4-0022/98)
<SPEAKER ID=156 NAME="Bιbιar">
Ως γιατρός, υπεύθυνος μιας νοσοκομειακής κλινικής ωτορυνολαρυγγολογίας, βιώνω καθημερινά τις βλάβες που προκαλεί το κάπνισμα χωρίς μέτρο. Παρόλα αυτά, δεν πιστεύω ότι για να διασφαλιστεί η δημόσια υγεία πρέπει να καταργηθούν μέσα στα επόμενα δέκα χρόνια οι ενισχύσεις για την καπνοκαλλιέργεια στην Ευρώπη.
<P>
Αυτό το είδος απαγόρευσης του καπνού, επιζήμιας για την οικονομία μας, θα είχε ελάχιστη επίδραση στην μείωση της ετήσιας κατανάλωσης τσιγάρων, εφόσον αρκεί κανείς να προμηθευτεί από τους αμερικανούς και ασιάτες παραγωγούς, οι οποίοι εξάλλου βρίσκονται σε συνεχή αναζήτηση νέων αγορών.
<P>
Αυτή η κατάργηση θα συνοδευόταν από μια οικονομική υποστήριξη του τομέα της καπνοκαλλιέργειας, για αναπροσανατολισμό προς άλλες γεωργικές καλλιέργειες. Αυτομάτως θα προκύψει επιβάρυνση του προϋπολογισμού, το ύψος της οποίας δεν έχει ακόμη υπολογιστεί. Επιπλέον, θα τεθεί ένα πραγματικό πρόβλημα επιλογής όσον αφορά τη φύση του αναπροσανατολισμού, λαμβάνοντας υπόψη το σύστημα των ποσοστώσεων και της υπερπαραγωγής που ισχύει ήδη για πολλά προϊόντα.
<P>
Σε ποιά θέση θα φέρουμε λοιπόν τους παραγωγούς οι οποίοι ήδη ανησυχούν; Μήπως δεν θα εξοντώσουμε την απασχόληση χωρίς να βελτιώσουμε την κατάσταση της υγείας;
<P>
Αντίθετα, η πρόταση ανεύρεσης ποικιλιών καπνού προς καλλιέργεια με χαμηλότερη περιεκτικότητα σε νικοτίνη φαντάζει πιο λογική όσον αφορά τις ιατρικές και οικονομικές επιπτώσεις. Θα συνέβαλλε πραγματικά στη βελτίωση της προστασίας των καταναλωτών.
<P>
Υποστηρίζοντας την αρχή που αποτελεί τη βάση της έκθεσης Flemming, θα ήθελα να επιμείνω στον μη ρεαλιστικό και ουτοπικό χαρακτήρα που θα είχαν πολλές προτάσεις που γίνονται, αν έπρεπε να γίνουν πράξη.

<SPEAKER ID=157 NAME="Dνez de Rivera Icaza">
Όπως γνωρίζουμε όλοι, το άρθρο 129 της Συνθήκης του Αμστερνταμ ενισχύει την υποχρέωση της Ευρωπαϊκής ·Ενωσης όσον αφορά την προστασία της δημόσιας υγείας καθώς και την προστασία του καταναλωτή. Ορίζει ότι η Ένωση, προκειμένου να ανταποκριθεί στις νέες δεσμεύσεις της στους χώρους αυτούς και, προπάντων, την απαίτηση για ενσωμάτωση της προστασίας της υγείας στις κοινοτικές πολιτικές, οφείλει να παρουσιάσει νέες προτάσεις για την κατάλληλη εφαρμογή τους μετά την κύρωση της Συνθήκης του Αμστερνταμ.
<P>
Η έκθεση που υποβλήθηκε στην Επιτροπή είναι ορθή και λεπτομερής. Εντούτοις, σήμερα στην Ένωση, με την νέα ώθηση που έδωσε η Συνθήκη στα θέματα αυτά, απαιτεί νέα εστίαση. Για το λόγο αυτό, ζητούμε ένα Πράσινο Βιβλίο προκειμένου να γίνουν γνωστές, όπως ελέχθη παραπάνω, οι νέες δράσεις της Επιτροπής για την εφαρμογή της νέας αυτής πολιτικής της Ένωσης στον τομέα της υγείας.

<SPEAKER ID=158 NAME="Holm">
Η έκθεση της Επιτροπής καθώς και η έκθεση του Ευρωπαϊκού Κοινοβουλίου είναι και οι δύο ευπρόσδεκτα έγγραφα. Πιστεύω ότι είναι σημαντικό να συμπεριλαμβάνονται οι πτυχές που αφορούν την δημόσια υγεία όταν η ΕΕ διαμορφώνει την πολιτική της, μεταξύ άλλων όσον αφορά τις παρεμβάσεις στην κυκλοφορία και την γεωργική πολιτική.
<P>
Ταυτόχρονα, οι εκθέσεις της Επιτροπής μού προκαλούν έκπληξη, διότι όντως κατακρίνουν έμμεσα τις αποφάσεις που λαμβάνονται στην ΕΕ, μεταξύ άλλων κατά την διάρκεια του προηγούμενου έτους. Πολλοί τομείς μπορούν να αναφερθούν, π.χ. τα γενετικώς μεταλλαγμένα τρόφιμα, η οικονομική ενίσχυση προς τα περιβαλλοντικά δηλητήρια στην γεωργία, το ελεύθερο έδαφος για τη σαλμονέλα και τα αντιβιοτικά, η οικονομική ενίσχυση προς πολλές παρεμβάσεις υποδομής στην οδική κυκλοφορία και η οικονομική ενίσχυση των καπνοκαλλιεργειών. Κοινό για όλους αυτούς τους τομείς είναι βέβαια ότι επηρεάζουν την δημόσια υγεία και ως εκ τούτου δεν θα έπρεπε να είχαν διαμορφωθεί με τον τρόπο που όντως διαμορφώθηκαν.
<P>
Στηρίζω πλήρως την παράγραφο 10 της έκθεσης του Ευρωπαϊκού Κοινοβουλίου, όπου καθίσταται σαφές ότι ο στόχος με την σημερινή οικονομική ενίσχυση του καπνού είναι η σταδιακή κατάργησή του, ώστε εν καιρώ να παύσει εντελώς. Ελπίζω ότι το Ευρωπαϊκό Κοινοβούλιο θα λάβει αυτήν την απόφαση, διότι η πλειοψηφία πολλές φορές προηγουμένως στήριξε τη συνέχιση της οικονομικής ενίσχυσης προς τους καπνοκαλλιεργητές.

<SPEAKER ID=159 NAME="Lindqvist">
Όπως πρέπει οι πολιτικές αποφάσεις που επηρεάζουν το περιβάλλον, να συνοδεύονται από περιγραφές περιβαλλοντικών επιπτώσεων, έτσι πρέπει και οι αποφάσεις που επηρεάζουν την υγεία και την προστασία του καταναλωτή, να συνοδεύονται από περιγραφές των επιπτώσεων επί της υγείας. Όμως δεν υπάρχει λόγος να δημιουργηθεί ένα ξεχωριστό ελεγκτικό όργανο σε επίπεδο ΕΕ. Αυτό πρέπει να αφεθεί στα κράτη μέλη.
<P>
Στα ζητήματα του περιβάλλοντος, της υγείας και των καταναλωτών πρέπει να δοθεί υψηλότερη προτεραιότητα στο πολιτικό έργο σε ευρωπαϊκό επίπεδο. Οι πλειοψηφικές αποφάσεις μπορεί να είναι αιτιολογημένες, αλλά θα πρέπει τότε να αφορούν τους ελάχιστους κανόνες. Κάθε κράτος μέλος θα πρέπει να έχει το δικαίωμα να διατηρήσει αυστηρότερες προδιαγραφές ή να εφαρμόσει αυστηρότερους κανόνες από την ΕΕ.
<P>
Όσον αφορά τις καπνοκαλλιέργειες, ο προσανατολισμός πρέπει να είναι η σταδιακή κατάργηση των επιδοτήσεων προς τις καπνοκαλλιέργειες μέσα σε μια περίοδο πέντε έως δέκα ετών. Για να μην αυξηθεί η ανεργία, πρέπει να προσφερθούν στους καπνοκαλλιεργητές εναλλακτικοί σπόροι και οικονομική ενίσχυση για να τους αναπτύξουν. Υπερψήφισα την έκθεση.

<SPEAKER ID=160 NAME="Novo">
Καθίσταται απαραίτητο να υπογραμμιστεί η σημασία που πρέπει να προσδώσει η Ευρωπαϊκή Ένωση στο θέμα της προστασίας της υγείας. Για αυτό, υποστηρίζουμε στο σύνολό του το περιεχόμενο της έκθεσης που εγκρίθηκε σήμερα, είτε σε ό, τι αφορά το αίτημα για κατάρτιση ενός Πράσινου Βιβλίου, όπου θα εξετάζονται τα μελλοντικά πεδία δράσης μιας ευρωπαϊκής πολιτικής στον τομέα της υγείας, είτε την αναγκαιότητα αμοιβαίας αναγνώρισης των πτυχίων των επαγγελματιών του κλάδου, είτε όσον αφορά την προάσπιση των δικαιωμάτων των ασθενών - συμπεριλαμβανομένης της αποζημίωσης σε περιπτώσεις θεραπευτικών σφαλμάτων -, είτε την επιβολή υψηλών προδιαγραφών ασφαλείας στον κτηνιατρικό και τον φυτοϋγειονομικό τομέα, είτε ακόμη όσον αφορά την ίδια την αναδιοργάνωση και την αποσαφήνιση των καθηκόντων των υπηρεσιών της Επιτροπής που ασχολούνται με θέματα αυτού του τομέα.
<P>
Όπως όμως λέμε στην Πορτογαλία: "τίποτα δεν είναι τέλειο». Και, σε ό, τι αφορά τον καπνό, η έκθεση εμμένει, ακολουθώντας άλλωστε παρόμοια λογική με άλλα θέματα, σε μερική απλώς προσέγγιση του προβλήματος.
<P>
Πράγματι, παραλείπει να αναφερθεί στην αναγκαιότητα προαγωγής της εκπαίδευσης και στην ανάγκη λήψης προληπτικών μέτρων ώστε να αποτραπεί η κατανάλωση προϊόντων καπνού - που προφανώς συνιστούν ξεκάθαρο παράγοντα κινδύνου για την υγεία. Δεν περιλαμβάνει καμία πρόταση προς την κατεύθυνση της αποτροπής ή της πλήρους απαγόρευσης κάθε διαφήμισης προϊόντων καπνού, ειδικότερα στο πλαίσιο αθλητικών εκδηλώσεων. Το μόνο που κάνει, συγκεκριμένα στο σημείο 10, είναι να τονίζει την αναγκαιότητα παύσης της καταβολής ενισχύσεων στην καπνοκαλλιέργεια στην Ευρωπαϊκή Ένωση, προτείνοντας μάλιστα προς το σκοπό αυτό μια μέγιστη προθεσμία που δεν θα υπερβαίνει τη δεκαετία. Αγνοεί, έτσι, κατά τρόπο που εγγίζει τα όρια της υποκρισίας, το γεγονός ότι μια τέτοια πολιτική θα μπορούσε να οδηγήσει στην εμφάνιση δεκάδων χιλιάδων νέων ανέργων σε ορισμένες περιφέρειες όπου δ
<P>
Διαφωνούμε με αυτή τη μερική προσέγγιση των επιπτώσεων στην υγεία που συνεπάγονται της κατανάλωσης προϊόντων καπνού (μια προσέγγιση όπου διαφαίνεται μια ξεκάθαρη υπεράσπιση των συμφερόντων των πολυεθνικών που προαναφέρθηκαν). Για το λόγο αυτό, καταψηφίζουμε τα σημεία όπου μια τέτοια μεροληπτική αντιμετώπιση είναι περισσότερο προφανής, και υπερψηφίζουμε τις τροπολογίες που επιδιώκουν να την αμβλύνουν, τροπολογίες οι οποίες, ευτυχώς, εγκρίθηκαν.

<SPEAKER ID=161 NAME="des Places">
Όπως επισήμανε ο εισηγητής στην αιτιολογική έκθεση, και η Ομάδα μας συνειδητοποιεί τις συνέπειες του καπνίσματος στην υγεία. Παρόλα αυτά, αν υπολογίσουμε ότι ο ετήσιος αριθμός θανάτων που οφείλονται στο κάπνισμα στην Ευρωπαϊκή Ένωση είναι 500.000, πρέπει να επισημάνουμε επίσης ότι διάφορες πρόσφατες επιδημιολογικές μελέτες κατέδειξαν στις Ηνωμένες Πολιτείες ότι η θνησιμότητα που οφείλεται στο κάπνισμα δεν παρουσίασε ύφεση, αλλά παρέμενε σταθερή. Όμως, επί είκοσι χρόνια και πλέον, η κατανάλωση καπνού μειώνεται σταθερά
<P>
Η Ομάδα μας κατέθεσε τροπολογία επί της παραγράφου 10 της προτάσεως ψηφίσματος. Πράγματι, ο εισηγητής επισημαίνει ότι είναι αναγκαίο να μειωθεί ή ακόμη να καταργηθεί η ενίσχυση των παραγωγών καπνού. Επανειλημμένως τα τελευταία χρόνια, οδηγηθήκαμε στην υπενθύμιση ότι η Ευρωπαϊκή Ένωση εισήγαγε πάνω από το 70 % του καπνού που καταναλώνει και συνεπώς δεν έπρεπε να συνδεθούν οι ενισχύσεις στα εισοδήματα των καπνοπαραγωγών με το φαινόμενο του καπνίσματος και με τις συνέπειες για την υγεία.
<P>
Στο πνεύμα αυτό, η Ομάδα μας επιθυμεί να υπάρξει μια περιοριστική πολιτική όσον αφορά την προώθηση της κατανάλωσης καπνού. Δεν πρέπει να συγχέεται το κάπνισμα που αποδίδεται στην κατανάλωση καπνού και η παραγωγή.
<P>
Θέλουμε οπωσδήποτε να υπενθυμίσουμε ότι, αν καταργήσουμε την ενίσχυση του εισοδήματος των καπνοπαραγωγών, η ευρωπαϊκή παραγωγή θα σταματούσε αμέσως, λαμβάνοντας υπόψη τις συνέπειες που θα επέφερε στην απασχόληση. Οι εισαγωγές καπνού από τρίτες χώρες θα αυξάνονταν σημαντικά για να αντισταθμίσουν τη μείωση της ευρωπαϊκής παραγωγής. Η επίδραση στο κάπνισμα θα ήταν μηδενική και η Ευρωπαϊκή Επιτροπή θα προκαλούσε με αυτόν τον τρόπο αύξηση της ανεργίας στην Ένωση, ειδικότερα στις μειονεκτικές περιοχές οι οποίες έχουν ήδη πληγεί σοβαρά από την ανεργία.
<P>
Νόσος του Alzheimer
<SPEAKER ID=162 NAME="Caudron">
Υποστηρίζω ανεπιφύλακτα αυτήν τη σειρά ερωτήσεων αναφορικά με την νόσο του Alzheimer. Ήταν καιρός να τεθούν.
<P>
Είναι κατ' εμέ πράγματι αναγκαίο να καταρτιστεί ένα πρόγραμμα δράσης για αυτή τη νόσο, η οποία πλήττει έναν σημαντικό αριθμό ηλικιωμένων στην Ευρωπαϊκή Ένωση, και μερικές φορές ακόμα και τους νεότερους. Είναι απαραίτητο να τοποθετήσουμε ως κεντρικό άξονα ενός τέτοιου είδους προγράμματος τόσο την έρευνα όσο και την πρόληψη και τη θεραπεία. Προσθέτω ότι κάθε πρόοδος στη μάχη κατά αυτής της ασθένειας πρέπει να θεωρηθεί ως βελτίωση της ποιότητας ζωής των ηλικιωμένων.
<P>
Πρέπει να επισημάνουμε ότι πέρα από την υγειονομική πτυχή, διαγράφεται η κοινωνική και απλώς η ανθρώπινη πτυχή. Πράγματι, αν ένας μεγάλος αριθμός ηλικιωμέων καταλήγουν να είναι τελείως αποκομένοι από κάθε δεσμό με την κοινωνία, η νόσος του Alzheimer απλώς μεγεθύνει αυτή τη λυπηρή διαπίστωση.
<P>
Δράττομαι της ευκαιρίας για να συχγαρώ το υγειονομικό και γηριατρικό προσωπικό για την ευρέως αναγνωρισμένη ποιότητα του έργου τους. Πρέπει να ενθαρρύνουμε την ειδικευμένη κατάρτιση, προκειμένου να ανταποκριθούμε με τον καλύτερο δυνατό τρόπο στις ανάγκες των ασθενών που έχουν πληγεί από αυτή τη φρικτή ασθένεια, η οποία τους καταδικάζει στην απομόνωση.
<P>
Είναι ενθαρρυντικό το γεγονός ότι το θέμα απασχολεί το Κοινοβούλιο.

<SPEAKER ID=163 NAME="Pradier">
Πριν από δυο χρόνια το Κοινοβούλιο ενέκρινε την έκθεση Poggiolini, η οποία ζητούσε από την Επιτροπή να παρουσιάσει ένα πρόγραμμα δράσης για την καταπολέμηση της νόσου του Alzheimer και το νευρολογικό σύνδρομο που αλλοιώνει τις γνωστικές λειτουργίες.
<P>
Εκείνη την εποχή, το κείμενο, ζητούσε το πρόγραμμα να παρέμβει όσον το δυνατόν συντομότερα... Είμαστε υποχρεωμένοι να παρατηρήσουμε ότι υπήρξε μια καθυστέρηση στον προβλεπόμενο χρόνο.
<P>
Βεβαίως, η υπόθεση είναι δύσκολη, η νόσος δεν είναι πλήρως γνωστή, τα αίτιά της παραμένουν σκοτεινά, οι επιδημιολογικές μελέτες περιορίζονται σε μερικές δυτικές χώρες και το σύνολο του νοσηλευτικού προσωπικού δεν είναι σωστά προετοιμασμένο να φροντίσει τους ασθενείς. Αλλος ένας λόγος για να υπάρξει πρόοδος στο επιστημονικό έργο στον νευροβιολογικό, επιδημιολογικό και θεραπευτικό τομέα.
<P>
Η Επιτροπή οφείλει να εντείνει τις προσπαθειές της, να στηρίξει την έρευνα και να προβλέψει ειδικές δημοσιονομικές διατάξεις, για να επιταχυνθεί η βελτίωση της περίθαλψης την οποία αξίζουν οι ασθενείς.

<SPEAKER ID=164 NAME="Θεωνάς">
Τα ποσοστά προσβολής από την νόσο του Alzheimer στις προηγμένες χώρες, όπου κυρίως προσδιορίζεται, είναι ήδη υψηλά. Το αριθμητικό μέγεθος είναι ήδη σημαντικό και αντίστοιχα μεγάλο με αυτό άλλων ιογενών νόσων, όπως αυτή του AIDS. Παρόλα αυτά, ούτε η ενημέρωση, ούτε η επιστημονική έρευνα, ούτε η πρόληψη και η θεραπεία, ούτε η αντιμετώπιση των πασχόντων έτυχαν της αναγκαίας, συστηματικής, εκτεταμένης, κοινωνικής και συλλογικής προσπάθειας που αναλογούν στην σοβαρότητά της. Μήπως γιατί πιστεύεται ότι η νόσος αυτή αφορά κυρίως τα άτομα της τρίτης ηλικίας;
<P>
Μέχρι τώρα μόνον περιορισμένης έκτασης ερευνητικά προγράμματα υπάρχουν, ενώ η χρηματοδότηση προγραμμάτων δεν ανταποκρίνεται στο επιστημονικό και κοινωνικό ενδιαφέρον. Την κάλυψη των συχνά δυσβάσταχτων ιατρικών εξόδων και κοινωνικών βαρών συνεχίζουν να φέρουν αποκλειστικά οι οικογένειες των ασθενών, με σημαντικό οικονομικό, ψυχολογικό και κοινωνικό κόστος.
<P>
Η νόσος του Alzheimer δεν αποτελεί αντικείμενο ενασχόλησης ούτε ενός προγράμματος δαπανών των Οργανισμών Ασφάλισης, ενώ ούτε τα κράτη μέλη, ούτε η Επιτροπή ανταποκρίθηκαν στην ανάγκη κλιμάκωσης των προσπαθειών καταπολέμησης μιας ασθένειας που εξελίσσεται σε μάστιγα, αφού οι προβλέψεις αναφέρουν ότι θα πλήξει 8 εκατομμύρια άτομα έως το 2000. Μετά την συρρίκνωση των συντάξεων και των κοινωνικών παροχών στο όνομα του κέρδους και της ανταγωνιστικότητας, ένα νέο είδος ρατσισμού καλλιεργείται από το κράτος και τους φορείς κοινωνικής ασφάλισης σε βάρος τμήματος του πληθυσμού του ευάλωτου σε τέτοιου είδους ασθένειες. Οι κανόνες της ασύδοτης ελεύθερης αγοράς «ψηφίζουν» θάνατο όταν αυτός κοστίζει λιγότερο από την ζωή.
<P>
Η κοινοτική πολιτική μεταθέτει συνεχώς την εξέταση του θέματος για το μέλλον, ένα μέλλον όμως πολύ αβέβαιο για τους χιλιάδες πάσχοντες που όμως πρέπει να μας απασχολήσει άμεσα το παρόν τους με την λήψη μέτρων στήριξης και την δημιουργία υποδομών θεραπευτικής φροντίδας, οργάνωση κέντρων νοσηλείας και εκπαιδευτικών προγραμμάτων για την εξειδίκευση υγειονομικού και γηριατρικού προσωπικού που θα ασχολείται με τους ασθενείς και θα μπορεί να ανακουφίσει τον οικογενειακό τους περίγυρο από τις ψυχολογικές και κοινωνικές συνέπειες της νόσου. Είναι αναγκαία για το άμεσο μέλλον η χρηματοδότηση της έρευνας σχετικά με τα αίτια, την πρόληψη, την έγκαιρη διάγνωση και αντιμετώπιση της νόσου του Alzheimer, αλλά και άλλων συναφών συνδρόμων.
<P>
Μία κοινωνία που υποτίθεται ότι προσδοκά την αύξηση του μέσου όρου ζωής και μάλιστα κάτω από τις καλύτερες δυνατόν συνθήκες διαβίωσης, δεν είναι δυνατόν να επιτρέπει στο αδηφάγο «κέρδος» να παραδίδει αμαχητί το πνεύμα και την προσωπικότητα του ηλικιωμένου στην επίδραση μιας νόσου τόσο επώδυνης και καταστροφικής για τον άρρωστο και την οικογένειά του.
<P>
(Η συνεδρίαση διακοπείσα στις 13.30 συνεχίζεται στις 15.00)

<CHAPTER ID=5>
Κατάσταση στο Κοσσυφοπέδιο (συνέχεια)
<SPEAKER ID=165 NAME="Πρόεδρος">
Η ημερήσια διάταξη προβλέπει τη συνέχεια της συζήτησης που διακόπηκε από την ψηφοφορία και αφορά τη δήλωση του Συμβουλίου για την κατάσταση στο Κοσσυφοπέδιο.

<SPEAKER ID=166 NAME="Ρουμπάτης">
Κυρία Πρόεδρε, είναι λίγο άχαρο να συνεχίζουμε μία συζήτηση που φαίνεται να έχει τελειώσει ήδη, αλλά ας την συνεχίσουμε.
<P>
Λοιπόν, οι Αλβανοί που κατοικούν στο Κόσσοβο ζητούν κάτι που, νομίζω, είναι λογικό και αυτονόητο και το ζητούν εδώ και πολλά χρόνια: να αναγνωρισθεί το δικαίωμά τους να καθορίζουν οι ίδιοι τις τύχες τους. Ζητούν τον σεβασμό των ανθρωπίνων δικαιωμάτων τους και η ηγετική ομάδα στο Βελιγράδι, ο Slobodan Milosevic, επιλέγει, αντί της λογικής, την πολιτική της έντασης. Και αυτή είναι μία πολιτική που διευκολύνει τα εξτρεμιστικά στοιχεία που υπάρχουν και ανάμεσα στον αλβανικό πληθυσμό.
<P>
Οι τρομοκράτες του λεγόμενου Απελευθερωτικού Στρατού του Κοσσυφοπεδίου με την βία και τις δολοφονίες δεν βοηθούν τους Αλβανούς στο Κόσσοβο, νομίζω. Από την πλευρά του, ο Slobodan Milosevic δεν φαίνεται να έχει διδαχθεί και πάρα πολλά πράγματα από τις νωπές ακόμη πληγές του εμφύλιου πολέμου στην Πρώην Γιουγκοσλαβία. Τα γεγονότα στο Κόσσοβο δημιουργούν κινδύνους για ολόκληρη την περιοχή. Η αποτροπή της εξάπλωσης της κρίσης και στα γειτονικά κράτη, στην Αλβανία, στην Πρώην Γιουγκοσλαβική Δημοκρατία της Μακεδονίας, πρέπει να αποτελέσει πρωταρχικό στόχο της Ευρωπαϊκής Ένωσης. Και νομίζω πρέπει να θεωρήσουμε πολύ θετικές τις ενέργειες της Προεδρίας και τις πρωτοβουλίες που πήρε ο κ. Cook.
<P>
Ήδη δημιουργούνται σοβαρά προβλήματα από την μετακίνηση πληθυσμού προς τα νότια και τα δυτικά του Κοσσυφοπεδίου. Εάν μερικές χιλιάδες πρόσφυγες υποχρεωθούν να καταφύγουν στις γειτονικές χώρες, οι κυβερνήσεις στα Τίρανα και στα Σκόπια θα αντιμετωπίσουν σοβαρά προβλήματα. Και όλη η καλή δουλειά που έχει κάνει ο Fatos Nanos στην Αλβανία για να σταθεροποιήσει την χώρα του θα χαθεί. Η αποσταθεροποίηση σε ολόκληρη την περιοχή θα ήταν τότε ένα γεγονός με απρόβλεπτες συνέπειες για την ειρήνη στα Βαλκάνια.
<P>
Πρέπει η Ευρωπαϊκή Ένωση να μην επιτρέψει οποιεσδήποτε αλλαγές στα υπάρχοντα σύνορα. Από την άλλη πλευρά, δεν μπορούμε να επιστρέψουμε σε μία νέα αιματοχυσία στα Βαλκάνια. Και είναι θετικά αυτά που είπαν και ο κ. Van Den Broek και ο κ. Henderson. Είναι αναγκαίο να αρχίσει αμέσως διάλογος για την εξεύρεση λύσης. Και αυτό πρέπει να το κάνει ο Milosevic. Το οφείλει στον σερβικό λαό που έχει πληρώσει πολύ ακριβά την αδιαλλαξία του.

<SPEAKER ID=167 LANGUAGE="IT" NAME="Bianco">
Κυρία Πρόεδρε, είδαμε για μια ακόμη φορά τις τραγικές εικόνες παιδιών και γυναικών παραμορφωμένων από τη βία της αστυνομίας της σερβικής κυβέρνησης και πάλι φθάσαμε καθυστερημένα, παρ'όλο που παρόμοια γεγονότα είχαν προαναγγελθεί από σειρά επεισοδίων. Ήδη κατά τον περασμένο Οκτώβριο, τρεις χιλιάδες Αλβανοί που διεκδικούσαν το στοιχειώδες δικαίωμα της εκμάθησης της δικής τους γλώσσας, διασκορπίστηκαν με ανήκουστη βία από τους αστυνομικούς της σερβικής κυβέρνησης, ενώ οι διπλωματικές αρχές της Ευρωπαϊκής Ένωσης σώπαιναν.
<P>
Η Ευρωπαϊκή Ένωση υπέγραψε ψήφισμα, που το πρωί επικαλέστηκε από τον Προεδρεύοντα του Συμβουλίου και που ομολογουμένως αποδέχομαι, με ακριβείς υποδείξεις. Το πρόβλημα είναι άλλο. Κυρία Πρόεδρε, το ερώτημα παραμένει εκείνο της δυνατότητας υλοποίσης των υποδείξεων του ανακοινωθέντος. Πράγματι, όταν ο εκπρόσωπος της σερβικής κυβέρνησης συσχετίζει την έναρξη του διαλόγου με την αναγνώριση του σερβικού συντάγματος, θέτει αντικειμενικά απαράδεκτο όρο καθώς, όπως εσείς η ίδια υπενθυμίσατε, εκείνο το σύνταγμα ανορθώνει ανυπέρβατο εμπόδιο για την έναρξη των διαπραγματεύσεων.
<P>
Η κατάσταση αντικειμενικά χειροτερεύει, καθώς τα μέρη, αντί να προσεγγίζονται, απομακρύνονται. Σήμερα, ακόμη και οι πλέον μετριοπαθείς αρχηγοί, όπως ο Ρούγκοβα, υιοθετούν εξτρεμιστικές θέσεις. Για τον λόγο αυτό, οι ενέργειες του Συμβουλίου πρέπει να είναι εξαιρετικά δραστικές, αν θέλουμε να αποτρέψουμε αιματοχυσίες και νέα ανάφλεξη πολέμου στην περιοχή με απρόβλεπτες συνέπειες.

<SPEAKER ID=168 LANGUAGE="NL" NAME="Van Bladel">
Κυρία Πρόεδρε, τότε που συζητούσαμε για τη Συνθήκη του Μάαστριχτ, ξέσπασε ο πόλεμος στη Γιουγκοσλαβία και η χώρα διασπάστηκε. Στις παραμονές των διαπραγματεύσεων για τη διεύρυνση, μας απειλεί ο εφιάλτης ενός βαλκανικού πολέμου. Οι συνάδελφοι κ.κ. De Vries, Swoboda και η κ. Pack μάς έδωσαν ήδη λεπτομερή ανάλυση της υπόθεσης, την οποία συμμερίζομαι απόλυτα. Περιορίζομαι λοιπόν σε μερικές ερωτήσεις προς τον Προεδρεύοντα της Ένωσης.
<P>
Διατίθεται ο Προεδρεύων του Συμβουλίου να τηρήσει εν ανάγκη για το Κοσσυφοπέδιο την ίδια στάση με εκείνη για το Ιράκ; Ετοιμάζονται σχέδια να σταλούν στρατιωτικοί παρατηρητές στα αλβανικά σύνορα; Ως γνωστόν, η χώρα έχει γεμίσει από όπλα και λένε ότι προμηθεύει τον μικρό απελευθερωτικό στρατό των αλβανοφώνων.
<P>
Ο Προεδρεύων αποδίδει μεγάλη σημασία στην αυτονομία του Κοσσυφοπεδίου. Πώς θα πείσει όμως τον Milosevic να την πραγματοποιήσει;

<SPEAKER ID=169 NAME="Αλαβάνος">
Κυρία Πρόεδρε, παρά τις δυσκολίες και παρά τον δραματικό αριθμό των νεκρών που είχαμε στο Κόσσοβο, νομίζω ότι υπάρχουν στοιχεία που μπορούν να μας δώσουν κάποια αισιοδοξία, σε σχέση τουλάχιστον με ό, τι έγινε στη Βοσνία. Στην περίπτωση της Βοσνίας είχαμε τον κροατικό πληθυσμό στη Βοσνία και απέναντί του έναν Τούτσμαν εθνικιστή και επιθετικό. Στην περίπτωση του Κόσσοβο έχουμε τον αλβανικό πληθυσμό, αλλά έναν Φάτος Νάνο, μετριοπαθή και συνετό. Στην περίπτωση της Βοσνίας είχαμε σύνορα χωρισμένα, στην περίπτωση του Κόσσοβο έχουμε σύνορα μέσα στα πλαίσια της Ομοσπονδιακής Δημοκρατίας της Γιουγκοσλαβίας. Γι'αυτό θέλει σύνεση και προσπάθεια. Ασφαλώς χρειάζονται οι πιέσεις, αλλά χρειάζεται και να δοθεί στη Γιουγκοσλαβία, στη Σερβία, η ασφάλεια προκειμένου να κάνει τους ελιγμούς που είναι αναγκαίοι. Δεν πρέπει να ξεχνάμε τον φόβο που έχει η Γιουγκοσλαβία για μια

<SPEAKER ID=170 LANGUAGE="EN" NAME="Titley">
Κυρία Πρόεδρε, ελπίζω ότι δεν υπάρχει κανείς σε αυτό το Σώμα που να μην είναι ενήμερος ή που να αμφιβάλλει για τη σοβαρότητα της κρίσης με την οποία ερχόμαστε σήμερα αντιμέτωποι. Μετά τον πόλεμο της Βοσνίας, πολλοί από μας φοβηθήκαμε ότι θα υπήρχαν κάποιοι που θα χρησιμοποιούσαν την ειρήνη ως μία ευκαιρία απλώς και μόνο για να πάρουν μία ανάσα, πριν επιστρέψουν στο καταχθόνιο έργο τους. Φοβούμαι ότι αυτή τη στιγμή βλέπουμε να επαληθεύονται εκείνες οι προβλέψεις.
<P>
Στην Κροατία, όπως γνωρίζουμε, η πρόσφατη ομιλία του Προέδρου Tudjman στο συνέδριο του κόμματός του, η κατάσταση στην Ανατολική Σλαβονία και ο τρόπος με τον οποίο η συμφωνία του Dayton δεν επιβάλλεται αποτελεσματικά, όλα δείχνουν ότι η διεθνής κοινότητα δεν πρέπει να χαλαρώσει την επαγρύπνισή της στην περιοχή.
<P>
Σαφώς ο Πρόεδρος Milosevic πιστεύει ότι στο Κοσσυφοπέδιο είναι αρκετά ισχυρός, για να προκαλέσει τη διεθνή κοινότητα και την αποφασιστηκότητά της. Για αυτό, πρέπει να στείλουμε ένα σαφέστατο μήνυμα ότι παραμένουμε αφοσιωμένοι στη διαρκή αποκατάσταση της ειρήνης και της σταθερότητας στην περιοχή. Πρέπει να έχουμε απολύτως ενιαίους σκοπούς στη διεθνή κοινότητα. Και η παραμικρή αντιληπτή διαφορά θα μεγιστοποιηθεί από τον Milosevic και θα χρησιμοποιηθεί για να δικαιολογήσει τη βαναυσότητά του. Η καταδίκη από μέρους μας της βαναυσότητας της σερβικής καταστολής πρέπει να είναι απερίφραστη, καθιστώντας ταυτόχρονα σαφές ότι δεν θα έχουμε καμία σχέση με την τρομοκρατία.
<P>
Συγχαίρω την Προεδρία και την Ομάδα Επαφής για την ταχύτατη αντίδρασή τους στην τελευταία κρίση. Αλλά θα πρέπει να εξασφαλίσουμε ότι οι κυρώσεις επιβάλλονται με αποτελεσματικό τρόπο στη Σερβία και πρέπει να στηρίξουμε τις προσπάθειες των κυβερνήσεων της Αλβανίας, της Βουλγαρίας και της ΠΓΔΜ, που προσπαθούν να σταματήσουν την εξάπλωση της κρίσης και την αποσταθεροποίηση ολόκληρης της περιοχής.
<P>
Πρόσφατα, η Επιτροπή Εξωτερικών Υποθέσεων, Ασφάλειας και Αμυντικής Πολιτικής του Κοινοβουλίου ζήτησε να οριστεί ένας υψηλός αντιπρόσωπος στο Κοσσυφοπέδιο. Συνεπώς, εκφράζουμε την ικανοποίησή μας για τη νέα αποστολή και εντολή που έλαβε ο κ. Felipe Gonzαlez, ως ο προσωπικός αντιπρόσωπος του Προεδρεύοντα του ΟΑΣΕ για την πρώην Γιουγκοσλαβική Δημοκρατία.
<P>
Αν μπορέσουμε να επιλύσουμε τα βραχυπρόθεσμα προβλήματα, πρέπει να εντείνουμε τις προσπάθειές μας για την επίλυση και των μακροπρόθεσμων προβλημάτων. Πρέπει κυρίως να προσπαθήσουμε να επιτύχουμε την εφαρμογή της συμφωνίας για την εκπαίδευση και να σημειώσουμε θετικά βήματα στην οικοδόμηση μέτρων που αφορούν τους πολίτες στο Κοσσυφοπέδιο.

<SPEAKER ID=171 NAME="Λαμπρίας">
Κυρία Πρόεδρε, εγώ θέλω να επισημάνω μια πτυχή που δεν συζητήθηκε. Πέντε χώρες, από τις οποίες πρώτη η Ελλάδα, που είναι και το μόνο μέλος της Ευρωπαϊκής 'Ενωσης, η Βουλγαρία, η Ρουμανία, η Τουρκία και, με πρόταση της Ελλάδας, και η πρώην Δημοκρατία της Μακεδονίας, πήραν προχθές κοινή θέση στο εκρηκτικό πρόβλημα του Κοσσυφοπεδίου. Είναι οι πέντε χώρες που αισθάνονται εντονότερα από οποιονδήποτε άλλον ότι μια ανάφλεξη στην πολυβασανισμένη περιοχή θα ανατίνασσε στα Βαλκάνια την ειρήνη που με τόσο αίμα, δάκρυα και τρομακτικές ζημιές επιχειρείται να εμπεδωθεί μετά τον διαμελισμό της Γιουγκοσλαβίας. Και θα υποστούν πρώτες αυτές οι πέντε τις επιπτώσεις μιας ανεξέλεγκτης αναστάτωσης.
<P>
Τις μέρες επίσης αυτές βρισκόταν σε επίσημη επίσκεψη στην Αθήνα ο Πρόεδρος της Αλβανίας κ. Μεϊντάνι και άκουσε από τα επισημότερα χείλη ότι η επίλυση του δραματικού προβλήματος πρέπει να στηριχθεί στη διπλή θέση: αφενός αποκλεισμό οποιασδήποτε μεταβολής των συνόρων στα Βαλκάνια, και αφετέρου αναγνώριση ευρείας αυτονομίας, με πλήρεις ελευθερίες και πραγματική αποκατάσταση του δικαίου στο Κοσσυφοπέδιο. Ο απόλυτος σεβασμός των εθνοτικών δικαιωμάτων, η ανοχή των ειρηνικών συναθροίσεων, η εφαρμογή των μορφωτικών συμφωνιών, είναι ο μόνος δρόμος που μπορεί να οδηγήσει στον εποικοδομητικό διάλογο και να σπάσει τον φαύλο κύκλο τρομοκρατικών εκδηλώσεων και κτηνώδους καταστολής. 'Ολα τα άλλα ρίχνουν αναμμένους δαυλούς στην πυριτιδαποθήκη της Ευρώπης.

<SPEAKER ID=172 LANGUAGE="IT" NAME="Pettinari">
Κυρία Πρόεδρε, είναι ολοφάνερη η τραγική αργοπορία της Ευρώπης και των θεσμικών οργάνων στην αντιμετώπιση ενός καθαρά ευρωπαϊκού προβλήματος. Είναι ωστόσο σημαντική η ακλόνητη αποφασιστικότητα εκ μέρους της Ομάδας Επαφής ώστε να επιτευχθεί πολιτική διευθέτηση της σύγκρουσης. Τονίζω την πολιτική διευθέτηση, σε αντίθεση με τη στρατιωτική, που ζητήθηκε απαράδεκτα στη διάρκεια της παρούσας συζήτησης.
<P>
Στη συνέχεια, πρέπει να αποκρούσουμε κάθε κατηγορία για ανάμιξη ως ανυπόστατη στην περίπτωση της στρατιωτικής επέμβασης σε πολιτική διαφωνία. Πρέπει ταυτόχρονα να αποπωθηθούν οι αυτονομιστικές αυταπάτες που, ακόμη και σήμερα το πρωί, διατυπώθηκαν από το Κοσσυφοπέδιο.
<P>
Πιστεύω ότι η Ευρώπη οφείλει να ασκήσει ισχυρότατες πιέσεις, ώστε ο Μιλόσεβιτς να επιστρέψει στον απευθείας διάλογο με την αλβανική κοινότητα. Αυτό είναι το πρόβλημα που αντιμετωπίζουμε και που είναι επίσης ο μοναδικός εφικτός δρόμος: ο διάλογος ανάμεσα στα ενδιαφερόμενα μέρη. Ο στόχος είναι η επαναφορά της αυτονομίας του Κοσσυφοπεδίου, την οποία ακριβώς αρνήθηκε η κυβέρνηση του Βελιγραδίου. Αυτός είναι ο βατός δρόμος, που το Συμβούλιο οφείλει να ακολουθήσει αδιάσειστα, σύμφωνα με τις υποδείξεις που επιδοκιμάζω και που υπαγορεύτηκαν από την Ομάδα Επαφής.

<SPEAKER ID=173 LANGUAGE="ES" NAME="Carnero Gonzαlez">
Κυρία Πρόεδρε, έχουμε την ευκαιρία να αποφύγουμε στο Κοσσυφοπέδιο, χάρη στην προληπτική διπλωματία, αυτό που δεν μπορέσαμε να αποφύγουμε το 1991 στην πρώην Γιουγκοσλαβία. Για το σκοπό αυτό πρέπει να ασκηθεί πίεση στο Πρόεδρο Milosevic προκειμένου να παύσει αμέσως η καταπίεση, να αρχίσει ο διάλογος με τους εκπροσώπους του πληθυσμού του Κοσσυφοπεδίου, και να αποκατασταθεί η αυτονομία της περιοχής, η οποία εδώ και κάποια χρόνια είναι εκτός νομιμότητας.
<P>
Την ίδια στιγμή κατά την οποία θα ασκηθεί πίεση στο Milosevic προς την κατεύθυνση αυτή, πρέπει να καταδικαστεί η τρομοκρατία η οποία δεν μπορεί να εξυπηρετήσει, και δεν μπορεί να γίνει αποδεκτή προκειμένου να προωθηθούν πολιτικοί στόχοι. Προς αυτή την κατεύθυνση οφείλουμε να στηρίξουμε τη διεθνή πολιτική δράση, διαμέσου πολιτικών μέσων, που πρέπει να στηρίζεται σε δύο συλλογισμούς: εν πρώτοις, όσα συμβαίνουν στο Κοσσυφοπέδιο δεν είναι διόλου ένα εσωτερικό πρόβλημα - όταν μιλάμε για δημοκρατικές αρχές, ανθρώπινα δικαιώματα και ανθρώπινες ζωές δεν μπορεί να γίνεται λόγος για δικαίωμα κυριαρχίας - και, κατά δεύτερο λόγο, οποιαδήποτε λύση για το Κοσσυφοπέδιο πρέπει να πλαισιωθεί στα σύνορα που υπάρχουν σήμερα, προκειμένου να αποφευχθεί η δημιουργία περισσότερων προβλημάτων.
<P>
Συνεπώς, θα στηρίξουμε τα μέσα τα οποία υιοθέτησε η Ομάδα Επαφής, θα ζητήσουμε για την Ευρώπη έναν σημαντικότερο ρόλο και, για το λόγο αυτό, θα στηρίξουμε την αποστολή που φαίνεται ότι αποδέχθηκε ο πρώην Πρωθυπουργός της Ισπανίας, Felipe Gonzαlez.

<SPEAKER ID=174 NAME="Henderson">
Θα ήθελα να κάνω αρκετά σχόλια σε ορισμένες επισημάνσεις που έκαναν οι συνάδελφοι κατά τη διάρκεια της συζήτησης.
<P>
Κατ' αρχήν, απορρίπτω οποιοδήποτε υπονοούμενο ότι η Προεδρία ήταν ανενεργή στην προσπάθειά της να κάνει αυτό που είναι πρακτικό και ρεαλιστικό στην αντιμετώπιση των προβλημάτων στο Κοσσυφοπέδιο. Όπως είπα στην εισήγησή μου, ο Υπουργός Εξωτερικών, κ. Cook, με την ιδιότητά του ως Προεδρεύων του Συμβουλίου, επισκέφτηκε το Βελιγράδι και συναντήθηκε με τον κ. Milosevic την περασμένη Πέμπτη. Συνοδευόταν από την Επιτροπή.
<P>
Τη Δευτέρα, η Ομάδα Επαφής συνεδρίασε στο Λονδίνο και ετέθησαν σε ισχύ τέσσερις τομείς συμφωνίας ως μέρος πολιτικής δράσης: ένας εμπορικός αποκλεισμός όπλων, μία άρνηση προμήθειας εξοπλισμού που θα μπορούσε να χρησιμοποιηθεί κατασταλτικά, περιορισμοί στη χορήγηση θεωρήσεων και ένα πάγωμα των χρηματοοικονομικών πιστώσεων στην περιοχή. Αυτή είναι η βάση από την οποία μίλησε η διεθνής κοινότητα και ανέλαβε δράση.
<P>
Σήμερα, ο συνάδελφός μου, ο υπουργός κ. Lloyd, ως προεδρικός απεσταλμένος, βρίσκεται στην περιοχή, όπως ήταν από τη Δευτέρα. Θα βρίσκεται στο Βελιγράδι. Θα επισκεφτεί επίσης άλλες γειτονικές χώρες για να ανακαλύψει τα δικά τους συγκεκριμένα προβλήματα και ανησυχίες, προκειμένου να μπορέσει να φέρει τις πληροφορίες αυτές πίσω στο κέντρο. Επιπλέον, η Ευρωπαϊκή Διάσκεψη, που πραγματοποιείται αύριο στο Λονδίνο, αποτελεί ακόμα μία ευκαιρία για να συζητηθούν τα ζητήματα αυτά και η ανεπίσημη συνάντηση των Υπουργών Εξωτερικών στο Εδιμβούργο την Παρασκευή και το Σάββατο αποτελεί πάλι ακόμα μία ευκαιρία. Αν υπάρχουν άλλες ιδέες, τότε μπορούν να τεθούν υπό συζήτηση και να υπάρξει δράση.
<P>
Υπήρξε αρκετή δραστηριότητα από την Προεδρία, στην οποία συμμετείχε και το Συμβούλιο, και αυτό επίσης αποτελεί απάντηση στον κ. Bianco.
<P>
Σε απάντηση στην κ. Van Bladel, στόχος τη στιγμή αυτή είναι η προσπάθεια εξεύρεσης πολιτικής λύσης. Δεν έχει τεθεί το ζήτημα στρατιωτικής δράσης. Σε περίπτωση που είχε τεθεί τέτοιο θέμα, θα έπρεπε να εξεταστεί αν θα ήταν ή όχι σύμφωνο με το διεθνές δίκαιο και αν θα επρόκειτο ή όχι για μία κατάλληλη και αποτελεσματική δράση. Αν η απάντηση και στις δύο αυτές ερωτήσεις ήταν θετική, θα έπρεπε τότε να αποφασιστεί ποιός θα έπρεπε να συμμετέχει σε αυτή, ποιός θα ήταν ο σκοπός, πώς θα τελείωνε οποιαδήποτε στρατιωτική δράση και ποια πολιτική λύση θα ήταν απαραίτητη. Υπάρχουν πολλές ερωτήσεις για όλα αυτά τα ζητήματα. Το σημαντικό είναι να βρεθεί μία πολιτική λύση στο πρόβλημα αυτό. Όπως είπε προς το τέλος ένας από τους παρεμβαίνοντες σε αυτή τη συζήτηση: αν αναγνωριστεί ότι η συμπεριφορά της γιουγκοσλαβικής κυβέρνησης στο Κοσσυφοπέδιο είναι απαράδεκτη για τη διεθνή κοι
<P>
Υπήρξε δραστηριότητα, η προεδρία ήταν ενεργή, το Συμβούλιο ήταν ενεργό και πράγματι η διεθνής κοινότητα ανταποκρίθηκε στην κρίση. Αυτό φαίνεται επίσης από το ίδιο το γεγονός ότι σήμερα στο Κοινοβούλιο γίνεται μία συζήτηση και ότι το ίδιο το Κοινοβούλιο διαδραματίζει τον ρόλο του, μιλώντας εκ μέρους των λαών της Ευρωπαϊκής Ένωσης για το πόσο σοβαρά αντιμετωπίζουν την κατάσταση και, όπως ελπίζεται, με ποιον τρόπο θα μπορέσουν να βρουν μία λύση που να βασίζεται σε έναν πολιτικό διακανονισμό.

<SPEAKER ID=175 NAME="Swoboda">
Κυρία Πρόεδρε, ο Προεδρεύων του Συμβουλίου κοίταξε προς το μέρος μου όταν αρνήθηκε την κατηγορία ότι ο Προεδρεύων του Συμβουλίου δεν ήταν πολύ ενεργητικός. Ίσως, γιατί είμαι ένα από τα λίγα άτομα στην Αίθουσα, αλλά πρέπει να δηλώσω σαφέστατα ότι οι επικρίσεις μου δεν απευθύνονταν κατά του τωρινού Προεδρεύοντα του Συμβουλίου, αλλά κατά της Προεδρίας, της Επιτροπής και ακόμα και κατά του Κοινοβουλίου, που για πολλά χρόνια γνώριζαν το πρόβλημα χωρίς να κάνουν αρκετά. Ελπίζω η σημερινή Προεδρία να συμβάλει αρκετά στην επίλυση του προβλήματος και της κρίσης.

<SPEAKER ID=176 NAME="Πρόεδρος">
Η συζήτηση έληξε.
<P>
Η ψηφοφορία θα διεξαχθεί αύριο, στις 12.00.

<CHAPTER ID=6>
Διαδικασία ASEM
<SPEAKER ID=177 NAME="Πρόεδρος">
Η ημερήσια διάταξη προβλέπει την κοινή συζήτηση των ακόλουθων προφορικών ερωτήσεων:
<P>
Β4-0174/98 - Ο-0004/98 προς το Συμβούλιο και - Ο-0005/98 προς την Επιτροπή, των βουλευτών Swoboda και Titley, εξ ονόματος της Ομάδας του Ευρωπαϊκού Σοσιαλιστικού Κόμματος, σχετικά με τη διαδικασία της Διάσκεψης Κορυφής Ασίας Ευρώπης (ASEM)·-Β4-0176/98 - Ο-0018/98, του κ. Bertens, εξ ονόματος της Ομάδας του Ευρωπαϊκού Κόμματος των Φιλελευθέρων Δημοκρατών και Μεταρρυθμιστών, προς το Συμβούλιο, σχετικά με την προσεχή συνάντηση Ευρώπης-Ασίας (ASEM)·-Β4-0178/98 - Ο-0055/98, των βουλευτών Jarzembowski και άλλων, εξ ονόματος της Ομάδας του Ευρωπαϊκού Λαϊκού Κόμματος, προς το Συμβούλιο, σχετικά με την προσεχή Διάσκεψη Κορυφής Ασίας-Ευρώπης (ASEM)·-Β4-0180 - Ο-0058/98, των βουλευτών Telkδmper και άλλων, εξ ονόματος της Ομάδας των Πρασίνων στο Ευρωπαϊκό Κοινοβούλιο, προς το Συμβούλιο, σχετικά με τη Δεύτερη Διάσκεψη Κορυφής Ασίας-Ευρώπης (ASEM II) που θα πραγματοποιηθεί στο Λονδίνο τον Απρίλιο·-B4-0261/98 - O-0061/98, του κ. Vinci, εξ ονόματος της Συνομοσπονδιακής Ομάδας της Ευρωπαϊκής Ενωτικής Αριστεράς / Αριστεράς των Πρασίνων Βορείων Χωρών, προς το Συμβούλιο, σχετικά με τη Διάσκεψη Κορυφής ΕΕ-Ασίας·-B4-0264/98 - O-0064/98, του κ. Pompidou, εξ ονόματος της Ομάδας Ένωση για την Ευρώπη, προς το Συμβούλιο, σχετικά με τη διαδικασία ASEM·-B4-0268/98 - O-0068/98, των βουλευτών Dupuis και Vandemeulenbroucke, εξ ονόματος της Ομάδας της Ευρωπαϊκής Ριζοσπαστικής Συμμαχίας, προς το Συμβούλιο, σχετικά με την προσεχή συνάντηση Ασίας-Ευρώπης (ASEM) τον Απρίλιο στο Λονδίνο.
<SPEAKER ID=178 LANGUAGE="EN" NAME="Titley">
Κυρία Πρόεδρε, πρόσφατα μία μεγάλη εταιρεία στην εκλογική μου περιφέρεια ανακοίνωσε μεγάλες περικοπές στις θέσεις εργασίας γιατί έχασε μία παραγγελία από την Απω Ανατολή. Αυτό ενίσχυσε για μένα τους κινδύνους που παρουσιάζει η σημερινή κρίση για την Ευρώπη. Οι τράπεζές μας είναι εξαιρετικά εκτεθειμένες και η εξάρτησή μας από το εμπόριο μάς καθιστά εξαιρετικά ευάλωτους σε μία τέτοιου είδους κρίση στις διεθνείς αγορές. Σαφέστατα, θα πρέπει να χρησιμοποιήσουμε τη διαδικασία ASEM, για να δούμε πώς μπορούμε να εξασφαλίσουμε ότι η κρίση αυτή θα ξεπεραστεί πολύ γρήγορα και ότι δε θα επιδεινωθεί ακόμα περισσότερο.
<P>
Συγκεκριμένα, πρέπει να παρατηρήσουμε ότι τουλάχιστον μέρος της κρίσης αυτής ανάγεται σε αυτό που μπορεί εσείς μεν να αποκαλείτε στενές φιλίες, άλλοι δε καταφανή διαφθορά σε ορισμένες από τις εμπλεκόμενες χώρες. Πάρα πολλές βολικές συμφωνίες έγιναν με χρήματα άλλων και άτομα ήταν έτοιμα να κλείσουν τα μάτια ενώπιον της αδυναμίας τέτοιων συμφωνιών. Σαφώς δε μπορούμε να διαχωρίσουμε την οικονομική ελευθερία από την πολιτική ελευθερία. Τα αιτήματα για σεβασμό των ανθρωπίνων δικαιωμάτων που απευθύνει συχνά το Κοινοβούλιο είναι ένα σημαντικό μέρος της διαδικασίας, όπως και τα αιτήματα για οικονομική ελευθερία.
<P>
Πρέπει να εξασφαλίσουμε ότι υπάρχει διαφάνεια στην πολιτική διαδικασία στην Απω Ανατολή. Θα ήθελα να ακούσω από το Συμβούλιο και την Επιτροπή πώς προτίθενται να χρησιμοποιήσουν τη σύνοδο κορυφής ASEM για να καταστεί πλήρως κατανοητή η σημασία των έργων που αναπτύσσονται με σκοπό την καλή διακυβέρνση στην Απω Ανατολή, για να μπορέσουμε να οικοδομήσουμε, έχοντας ως βάση μία ισχυρότερη οικονομία στο μέλλον. Θα πρέπει να μεριμνήσουμε ώστε τα κοινοβούλια να διαδραματίζουν έναν ισχυρότερο ρόλο κατά τη διαδικασία αυτή, γιατί με μία κοινοβουλευτική διάσταση θα εξασφαλίσουμε ότι κανείς δε θα κάνει τα στραβά μάτια στις στενές φιλίες και τη διαφθορά.
<P>
Τέλος, πρέπει να εξετάσουμε μία μεταρρύθμιση των χρηματοπιστωτικών ιδρυμάτων. Μερικοί από μας υποπτευόμαστε ότι τα πακέτα σωτηρίας που επιβάλλονται τη στιγμή αυτή αφορούν περισσότερο τη διάσωση ατόμων που έκαναν κακές συναλλαγές παρά την προσπάθεια αναδιάρθρωσης των κοινωνιών και των οικονομιών των χωρών της Απω Ανατολής. Θα με ενδιέφερε να ακούσω τί έχουν να πουν το Συμβούλιο και η Επιτροπή σχετικά με τον τρόπο που σκοπεύουν να προσεγγίσουν τη σύνοδο κορυφής ASEM από αυτή τη σκοπιά

<SPEAKER ID=179 LANGUAGE="NL" NAME="Bertens">
Κυρία Πρόεδρε, κύριε Προεδρεύοντα, η Διάσκεψη Κορυφής ASEM έχει βέβαια μεγάλη σημασία. Στην αβέβαια χρηματοοικονομική κατάσταση που διαμορφώθηκε στην Νοτιοανατολική Ασία, η Ευρώπη όφειλε να δώσει από την αρχή το παρόν. Αυτό αποτελεί απαραίτητο στοιχείο ενός ισορροπημένου και ισότιμου διαλόγου ανάμεσα σε εκείνη την περιοχή της Ασίας και την Ευρώπη. Οι ασιατικές χώρες καλούνται σε μεταρρυθμίσεις μεγάλης κλίμακας· η Ένωση πρέπει να εκφράσει την υποστήριξή της και να συνεργαστεί με το ΔΝΤ. Συμφωνεί το Συμβούλιο με αυτή την άποψη; Μπορεί το Συμβούλιο να μας πει ακόμη πως θα μπορούσαμε να είχαμε αποφύγει την εικόνα του μεγάλου απόντα στις πρόσφατες δραματικές χρηματοοικονομικές εξελίξεις στη Νοτιοανατολική Ασία; Και πώς σκοπεύει το Συμβούλιο να διορθώσει την εικόνα τούτη; Υποστηρίζουμε την κοινή πρωτοβουλία των χωρών ASEAN για τη διοργάνωση ενός κοινού φορέ
<P>
Η Ομάδα μου, η Ομάδα των Φιλελευθέρων, επιθυμεί κατά τη διάσκεψη κορυφής να μην συζητηθούν αποκλειστικά χρηματοοικονομικά θέματα. Σε μια ισορροπημένη, ισότιμη σχέση, ο πολιτικός διάλογος είναι εξίσου σημαντικός. Στο πνεύμα των συμπερασμάτων της συνδιάσκεψης των υπουργών στις αρχές του προηγουμένου έτους, καλώ λοιπόν το Συμβούλιο να εγγράψει και το θέμα των ανθρωπίνων δικαιωμάτων στην ημερήσια διάταξη της διάσκεψης κορυφής. Ίσως μπορούν να συζητηθούν στις γνωστές διμερείς επαφές ανάμεσα στις χώρες. Μπορεί να με διαβεβαιώσει το Συμβούλιο ότι πράγματι έτσι θα γίνει;

<SPEAKER ID=180 LANGUAGE="DE" NAME="Jarzembowski">
Κυρία Πρόεδρε, κύριε Προεδρεύοντα του Συμβουλίου, αγαπητέ κύριε Επίτροπε, η ομάδα μου αναμένει επίσης με αδημονία την απάντηση στις τέσσερις γραπτές ερωτήσεις, δεδομένου ότι οι ευρωασιατικές σχέσεις έχουν μεγάλη σημασία τόσο για τις εξωτερικές μας σχέσεις, όσο και για την οικονομική και κοινωνικοπολιτική κατάσταση που επικρατεί στις ενδιαφερόμενες 25 χώρες. Κατά τη γνώμη μου, οι επαφές αυτές δεν πρέπει να αφεθούν στα υπουργεία Εξωτερικών και τους εκάστοτε γραφειοκρατικούς μηχανισμούς, αλλά είναι απαραίτητη η συμμετοχή του Ευρωπαϊκού Κοινοβουλίου και των κοινοβουλίων των ασιατικών χωρών, που στην προσπάθεια αυτή εκπροσωπούν τους ενδιαφερόμενους λαούς.
<P>
Υποστηρίζουμε την προσπάθεια αυτή, η οποία πρέπει να περιλαμβάνει μια εκτεταμένη συνεργασία, από τον πολιτικό διάλογο, την οικονομική συνεργασία, έως τη συνεργασία στον κοινωνικό και πολιτιστικό τομέα. Θα θέλαμε επίσης να γνωρίζουμε κατά πόσον το Συμβούλιο έχει την πρόθεση να συνομιλήσει με τους ασιάτες ομολόγους του σχετικά με την αύξηση του αριθμού των χωρών που συμμετέχουν στη Διάσκεψη Κορυφής Ευρώπης - Ασίας. Κατά τη γνώμη μας, ενδιαφέρον παρουσιάζει η συμμετοχή της Ινδίας, του Πακιστάν, του Μπαγκλαντές, της Νέας Ζηλανδίας και της Αυστραλίας. Ομολογώ, ωστόσο, ότι αυτό θα πρέπει να το αποφασίσουν οι ίδιοι οι Ασιάτες εταίροι μας, όπως ακριβώς κι εμείς έχουμε ορισμένες επιφυλάξεις για την περίπτωση της Βιρμανίας, την οποία δεν μπορούμε να δεχθούμε λόγω της κατάστασης των ανθρωπίνων δικαιωμάτων.
<P>
Η Διάσκεψη του Λονδίνου μπορεί να αποβεί επιτυχής μόνον εφόσον οι 25 αρχηγοί των ενδιαφερόμενων κρατών και κυβερνήσεων μπορέσουν να αποδείξουν ότι μπορούμε να βρούμε κοινούς δρόμους για τον τερματισμό της οικονομικής κρίσης στην Ασία. Το θέμα είναι να επιτύχουμε περισσότερη διαφάνεια στον διεθνή τραπεζικό τομέα. Επίσης, πρέπει να βρεθεί ένας μηχανισμός για την καταπολέμηση της βραχυπρόθεσμης κερδοσκοπίας με τις συναλλαγματικές διακυμάνσεις. Υποστηρίζω τα μέλη του Συμβουλίου και της Επιτροπής που είναι της άποψης ότι μια χώρα όπως η Ινδονησία, η οποία όχι μόνο δεν αποδέχεται αλλά και αρνείται να υλοποιήσει τις μεταρρυθμίσεις που είχε συμφωνήσει με το Διεθνές Νομισματικό Ταμείο, δεν θα πρέπει να υπολογίζει στην υποστήριξη των εταίρων από την Ευρώπη και την Ασία. Αντιθέτως, η Ευρωπαϊκή Ένωση και οι Ασιάτες εταίροι της πρέπει να επιδιώξουν την αλλαγή
<P>
Επίσης, συμμερίζομαι την άποψη μερικών συναδέλφων μου ότι, ακόμη και όταν συζητούμε για τη βιομηχανία, το εμπόριο, τα οικονομικά ή την εξωτερική πολιτική, πρέπει στη σύνοδο κορυφής Ασίας-Ευρώπης να συζητούνται τα κοινά θεμελιώδη προβλήματα των κρατών μας, τόσο στην ευρωπαϊκή όσο και στην ασιατική πλευρά, δηλαδή το πρόβλημα της καταπολέμησης της φτώχειας, ο σεβασμός των ανθρωπίνων δικαιωμάτων, η ανάπτυξη της δημοκρατίας και του κράτους δικαίου, καθώς και η προστασία του περιβάλλοντος - θυμίζω μονάχα τις δασοπυρκαγιές σε ορισμένα μέλη της Ασίας, οι οποίες δεν έχουν μόνο τοπικές, αλλά παγκόσμιες επιπτώσεις.
<P>
Τέλος, πιστεύω, όπως αναφέρθηκε ήδη από ορισμένους προηγούμενους ομιλητές, ότι είναι σημαντικό να συμμετάσχει το Ευρωπαϊκό Κοινοβούλιο και τα ασιατικά κοινοβούλια στη διαδικασία αυτή. Η ενίσχυση της ευθύνης των βουλευτών για τις διεθνείς σχέσεις προσφέρει επίσης μια ευκαιρία για την προαγωγή της δημοκρατίας εν γένει. Για τον λόγο αυτόν, η συμμετοχή των ασιατικών κοινοβουλίων και του Ευρωπαϊκού Κοινοβουλίου έχει μεγάλη σημασία.
<P>
Επιτρέψτε μου, τέλος, να πω δυο ακόμη πράγματα. Πρώτον, θα χαιρόμουν ιδιαιτέρως εάν ο Προεδρεύων του Συμβουλίου και ενδεχομένως ο αξιότιμος Επίτροπος Sir Leon Brittan δήλωναν αυθόρμητα ότι στη σύνοδο Ολομελείας που θα πραγματοποιηθεί στις Βρυξέλλες στο τέλος Απριλίου θα καταθέσουν επίσημη δήλωση για τα αποτελέσματα της Διάσκεψης Κορυφής του Λονδίνου, ούτως ώστε να μπορέσουμε για άλλη μια φορά να συζητήσουμε για τα αποτελέσματα. Σήμερα, συζητάμε για τις προσδοκίες. Ωστόσο, θα είναι σημαντικό να μπορέσουμε να συζητήσουμε και τα αποτελέσματα με βάση μια επίσημη δήλωση του Συμβουλίου και της Επιτροπής. Κατά τα άλλα, κυρίες και κύριοι, θα ήθελα να ευχηθώ καλή επιτυχία στο Συμβούλιο και στην Επιτροπή για τη συμμετοχή τους στη Διάσκεψη Κορυφής Ευρώπης-Ασίας που θα πραγματοποιηθεί στο Λονδίνο.

<SPEAKER ID=181 LANGUAGE="DE" NAME="Telkδmper">
Κυρία Πρόεδρε, η δεύτερη συνάντηση των αρχηγών των κρατών Ευρώπης-Ασίας, στις 3 και στις 4 Απριλίου, θα πραγματοποιηθεί υπό τη σκιά της σοβαρής οικονομικής και νομισματικής κρίσης που επικρατεί στην Ανατολική και τη Νοτιοανατολική Ασία, μιας κρίσης η οποία εντείνει και θα εξακολουθήσει να εντείνει τις συνηθισμένες επιπτώσεις της καπιταλιστικής οικονομικής ανάπτυξης στις μεγαλουπόλεις όπως είναι οι επισφαλείς και χαμηλόμισθες θέσεις εργασίας, η αμείλικτη και ανεξέλεγκτη εκμετάλλευση της φύσης και του εδάφους, καθώς και οι κατά καιρούς μαζικές - παραβιάσεις των ανθρωπίνων δικαιωμάτων.
<P>
Σύμφωνα με τις προβλέψεις του ΟΟΣΑ, σε περίπτωση που δεν ληφθούν ταχέως στην Ανατολική και τη Νοτιοανατολική Ασία μέτρα και δεν υπάρξει ανάκαμψη, θα υπάρξουν επιπτώσεις και για τις οικονομίες των ευρωπαϊκών κρατών. Υπήρξαν άλλωστε και πολλοί συνάδελφοι στο Σώμα, οι οποίοι εξύμνησαν τη ραγδαία οικονομική ανάπτυξη των ασιατικών τίγρεων, την πολιτική του γρήγορου κέρδους. Πιστεύω ότι στην περίπτωση αυτή πρέπει να αναζητηθούν νέοι μηχανισμοί και ότι πρέπει να δοθεί προτεραιότητα στη πολιτική, ότι υπάρχει ανάγκη να δημιουργηθεί ένα νέο πλαίσιο, το οποίο θα τεθεί σε εφαρμογή στο Λονδίνο.
<P>
Εάν λάβουμε υπόψη το γεγονός ότι οι χώρες ASEM παράγουν περισσότερο από το ήμισυ του παγκοσμίου ΑΕΠ, καθίσταται εμφανές πόσο σοβαρή είναι η ευθύνη που βαρύνει τα μέλη της Διάσκεψης αυτής στο Λονδίνο. Τους τελευταίους μήνες το Κοινοβούλιο απηύθυνε επανειλημμένες εκκλήσεις για τον εκδημοκρατισμό της Βιρμανίας, για τη σύναψη εμπορικών σχέσεων με τη χώρα αυτή μόνον εφόσον εξασφαλιστεί ο σεβασμός των ανθρωπίνων δικαιωμάτων και προωθηθεί ο εκδημοκρατισμός της χώρας. Σε σχέση με τη Βόρειο Κορέα υποστηρίξαμε ότι δεν θα πρέπει να διατίθενται μονομερώς κονδύλια για το πρόγραμμα KEDO, αλλά ότι θα πρέπει να χρησιμοποιήσουμε τους διαθέσιμους πόρους για την εξάλειψη ή για τον περιορισμό του λιμού, ότι ζητούμε την ανάπτυξη της εσωτερικής αγοράς, και κατ' αυτόν τον τρόπο προωθούμε την εφαρμογή μιας ειρηνευτικής πολιτικής στην Κορέα. Πρέπει να γίνει αναφορά στα προγράμμ
<P>
Θα θέλαμε να γνωρίζουμε με ποιό τρόπο θα αντιμετωπίσετε τα προβλήματα αυτά, για τα οποία συζητήσαμε διεξοδικώς, καθώς και ποιές πρωτοβουλίες θα αναλάβετε. Ποιά είναι, για παράδειγμα, η άποψή σας για την ενδεχόμενη καθιέρωση ενός φόρου Tobin ενόψει της οικονομικής και νομισματικής κρίσης; Με ποιό τρόπο θα ωθήσετε τις κυβερνήσεις σε μια συνεργασία; Πιστεύω ότι θα ήταν καλό να μεταφέρετε ορισμένα μηνύματα που προέκυψαν από τις συζητήσεις του Κοινοβουλίου και, όπως είπε και ο κ. Jarzembowski, να παρουσιάσετε την επόμενη φορά έκθεση στο Κοινοβούλιο σχετικά με τα όσα πετύχατε, τον τρόπο που ενεργήσατε καθώς και με ποιά κοινή προοπτική μπορούμε να διαμορφώσουμε από κοινού, με δημοκρατική υπευθυνότητα, την πολιτική μας απέναντι στην Ανατολική και Νοτιοανατολική Ασία.

<SPEAKER ID=182 LANGUAGE="FR" NAME="Pompidou">
Κυρία Πρόεδρε, αγαπητοί συνάδελφοι, ενόψει της δεύτερης συνόδου του ASEM, είναι σημαντικό, κατ' εμέ, να καθοριστεί ο ρόλος που η Ευρωπαϊκή Ένωση μπορεί και οφείλει να διαδραματίσει στο πλαίσιο της συνεργασίας και της ανάπτυξης των σχέσεών της με την Ασία, ποιες πρέπει να είναι οι προτεταιότητες, ποια μέτρα πρέπει να ληφθούν για να συντονιστούν και να θέτουν σωστά τους στόχους οι δράσεις που θα αναληφθούν.
<P>
Στοχεύοντας στην ενίσχυση του διαλόγου με τους ασιάτες εταίρους μας, η σύνοδος κορυφής ASEM μπορεί πράγματι να διευκολύνει την αμοιβαία κατανόηση και να συσφίξει τις σχέσεις ανάμεσα στις δυο ηπείρους. Σχέσεις, οι οποίες, στο κρίσιμο σύχρονο πλαίσιο της παγκοσμιοποίησης, πρέπει να προσδιοριστούν μέσω μιας ευρωασιατικής συνεργασίας για τα περιφερειακά και διεθνή θέματα ύψιστης σημασίας, ιδιαίτερα στον οικονομικό και χρηματοοικονομικό, επιστημονικό και τεχνολογικό, περιβαλλοντικό, πολιτιστικό και ανθρωπιστικό τομέα.
<P>
Στο πλαίσιο της νέας συνεργασίας με την Ασία, είναι λοιπόν απαραίτητο η Ένωση να διαδραματίσει ένα κυρίαρχο ρόλο στην ανάπτυξη και τη χρησιμοποίηση των μέσων της τα οποία θα επιτρέψουν τη δημιουργία συνεργειών και συνεργασιών σε αυτούς τους τομείς.
<P>
Δεν έχω λοιπόν παρά να υποστηρίξω όλες τις πρωτοβουλίες που εντοπίστηκαν στην πρώτη σύνοδο του ASEM και τις προτάσεις που διατυπώθηκαν στο δεύτερο Φόρουμ των Ευρωασιατικών Επιχειρήσεων της Μπανγκόκ, οι οποίες αναμένονταν να βελτιώσουν το γενικό κλίμα και να αναπτύξουν αμοιβαίες επενδύσεις.
<P>
Αναφορικά με την κρίση που πλήττει εδώ και μερικούς μήνες ένα μεγάλο μέρος της Ασίας, ένα θέμα το οποίο σίγουρα θα συζητηθεί στη σύνοδο του Λονδίνου, είναι σημαντικό η Ένωση να συμμετέχει ενεργά στην εφαρμογή χρηματοπιστωτικών και οικονομικών μέτρων για την εξάλειψη των μηχανισμών ύφεσης.
<P>
Η Ένωση θα συμβάλλει, αφενός, στην ενθάρρυνση των αναγκαίων μεταρρυθμίσεων στους τομείς που επλήγησαν από την κρίση και, αφετέρου, στη ανάκτηση της εμπιστοσύνης των ξένων επενδυτών.
<P>
Εν κατακλείδι, με στόχο να δοθεί μια κοινοβουλευτική διάσταση στη διαδικασία ASEM, αρμόζει να στηριχθεί η διοργάνωση μιας κοινοβουλευτικής συνεργασίας Ασίας-Ευρώπης, δηλαδή ASEP, με την οποία το Κοινοβούλιο θα είχε στενή συνεργασία.

<SPEAKER ID=183 NAME="Ewing">
Κυρία Πρόεδρε, είχα το προνόμιο να συμμετέχω στην αντιπροσωπεία ASEAN που επισκέφτηκε τη Μαλαισία και τη Σιγκαπούρη τον Ιανουάριο. Δε συναντήσαμε τους Πρωθυπουργούς της Μαλαισίας ή της Σιγκαπούρης, γιατί απουσιάζαν και οι δύο, αλλά συναντήσαμε τους Υπουργούς Εξωτερικών και μας υποδέχτηκαν πολύ καλά.
<P>
Η οικονομική κρίση ήταν το κύριο θέμα συζήτησης και ως προς αυτό, ένα πράγμα κατέστη σαφέστατο στα μέλη της αντιπροσωπείας. Ελλειπής αναγνώριση δίδεται στην Ευρωπαϊκή Ένωση, παρ'όλο που είμαστε εν μέρει οι αρμόδιοι για τις πληρωμές αναφορικά με το ΔΝΤ. Αν ο κ. Clinton πραγματοποιεί επίσκεψη, λαμβάνει ευρεία κάλυψη από τον Τύπο. Αν η επίσκεψη πραγματοποιείται από τους Υπουργούς της ΕΕ, η κάλυψη είναι ελάχιστη. Πρέπει αυτό να το έχουμε υπόψη, γιατί δεν είναι στην πραγματικότητα δίκαιο για την ΕΕ. Έχουμε ισχυρή αίσθηση υποχρέωσης για αυτό το μέρος του κόσμου και για τις χώρες που υποφέρουν από την κρίση.
<P>
Έδειξαν επίσης μεγάλο ενδιαφέρον για την ΟΝΕ και είχαν τη γνώμη ότι θα βοηθούσε σημαντικά την παγκόσμια νομισματική κατάσταση, όπου επλήγησαν τόσο σοβαρά. Στον σημερινό Τύπο, παρατήρησα ότι ένα κύριο άρθρο ισχυρίζεται ότι η Ινδονησία αντιμετωπίζει συνολική κατάρρευση και ότι ο επανεκλεγείς Suharto είπε ότι δεν πρόκειται να τηρήσει τους όρους του ΔΝΤ. Αυτό είναι πολύ σοβαρό για ολόκληρη τη διαδικασία. Πρέπει να ενθαρρύνουμε τη δημοκρατία και τα δικαιώματα του ανθρώπου σε όλες αυτές τις χώρες.
<P>
Επισκεφτήκαμε επίσης το Υπουργείο Δασών στη Μαλαισία και μας εντυπωσίασαν ιδιαίτερα οι περιβαντολλογικές ανησυχίες εκεί. Πιστεύω ότι μπορούμε να βοηθήσουμε περισσότερο τα έργα τους. Θέλουμε να δούμε το διάλογο να επεκτείνεται στον πολιτισμό, τα κοινωνικά θέματα και την πολιτική σε όλες αυτές τις χώρες. Συναντηθήκαμε επίσης με ΜΚΟ και θα θέλαμε να δούμε την ΕΕ να ενθαρρύνει περισσότερο αυτές τις οργανώσεις που εργάζονται σκληρά.

<SPEAKER ID=184 NAME="Henderson">
Κυρία Πρόεδρε, η δεύτερη συνάντηση Ασίας-Ευρώπης, που θα πραγματοποιηθεί στο Λονδίνο στις 3 και 4 Απριλίου, θα είναι ένα σημαντικό ορόσημο για την ανάπτυξη των σχέσεων της Ευρώπης με την Ασία. Το εύρος και το βάθος των ερωτήσεων που έθεσαν τα μέλη του Κοινοβουλίου, τονίζουν τη σπουδαιότητα της ASEM και τις προσδοκίες που δημιούργησε. Μετά την πρώτη ASEM στη Μπανγκόκ το 1996, είδαμε αποτελέσματα και στις τρεις βασικές διαστάσεις της διαδικασίας ASEΜ.
<P>
Μέλη του Κοινοβουλίου υπέβαλαν ερωτήσεις σχετικά με τα όσα έχουν επιτευχθεί. Πρώτον, από πολιτική άποψη, έχουμε δει σειρά από υπουργικές συναντήσεις: υπουργοί Εξωτερικών, Οικονομικών και Εθνικής Οικονομίας συναντήθηκαν ξεχωριστά το 1997 και, με αυτόν τον τρόπο, αύξησαν το επίπεδο κατανόησης των θεμάτων πάνω στα οποία πρέπει να εργαστούμε για να φέρουμε πιο κοντά τις δύο περιφέρειες. Υπήρξαν επίσης ηπιότερες, άλλα πολύ χρήσιμες επαφές που εμβάθυναν τις σχέσεις σε επίπεδο εργασίας. Για παράδειγμα, ομάδες εργασίες τελωνειακών συναντήθηκαν για να διατυπώσουν προτάσεις σχετικά με τον τρόπο εναρμόνισης διαδικασιών και επιβολής κανονισμών για να καταστεί καλύτερο το εμπόριο μεταξύ των δύο περιφερειών.
<P>
Από οικονομική άποψη, υπήρξε επιχειρηματικός διάλογος μεταξύ επιχειρηματιών και κυβέρνησης και αυτό έχει κεντρική σημασία στη διαδικασία ASEM. Το Επιχειρηματικό Φόρουμ Ασίας-Ευρώπης έχει ήδη συγκληθεί δύο φορές: στο Παρίσι το 1996 και στην Μπανγκόκ τον περασμένο Νοέμβριο. Το τρίτο Επιχειρηματικό Φόρουμ θα πραγματοποιηθεί στο Λονδίνο ταυτόχρονα με τη σύνοδο κορυφής ASEM ΙΙ και θα είναι μία μοναδική ευκαιρία για τους επιχειρηματίες να έχουν άμεσο διάλογο με τους ηγέτες για ολόκληρη σειρά ζητημάτων, συμπεριλαμβανομένης της περαιτέρω απελευθέρωσης του εμπορίου και των επενδύσεων.
<P>
Τρίτον, οι Υπουργοί Οικονομικών ASEM έχουν εκπονήσει και προσυπογράψει ένα σχέδιο δράσης για την προώθηση των επενδύσεων. Καλύπτει μία σειρά δραστηριοτήτων προώθησης και φροντίζει για τον περαιτέρω διάλογο σχετικά με τα κανονιστικά ζητήματα. Η εφαρμογή έχει ανατεθεί σε μία ομάδα ειδικών για τις επενδύσεις και θα ξεκινήσει, όπως το ίδιο το σχέδιο, κατά τη διάρκεια της ASEM II τον Απρίλιο. Ελπίζουμε ότι οι ηγέτες θα εγκρίνουν ένα σχέδιο δράσης για τη διευκόλυση του εμπορίου ASEM, το πλαίσιο του οποίου έχει ήδη εγκριθεί από τους Υπουργούς Οικονομίας της ΑSEM. Το σχέδιο έχει ως στόχο τη μείωση των μη δασμαλογικών φραγμών και του κόστους συναλλαγών, καθώς και τη προώθηση εμπορικών ευκαιριών μεταξύ των δύο περιφερειών.
<P>
Γνωρίζω ότι έχουν εκφραστεί ανησυχίες για άλλους δεσμούς, αν θέλετε "ανθρώπινους δεσμούς», και παρουσιάστηκαν άλλες εξελίξεις μετά την τελευταία ASEM. Το Ίδρυμα Ασίας-Ευρώπης ιδρύθηκε τον Φεβρουάριο του 1997 για την προώθηση των δεσμών μεταξύ των μελών ASEM στο επίπεδο της κοινωνίας των πολιτών. Έχει χρηματοδοτήσει μία σειρά διαλέξεων και διασκέψεων, συμπεριλαμβανομένου ενός σεμιναρίου για τα ανθρώπινα δικαιώματα και το κράτος δικαίου, που πραγματοποιήθηκε στη Σουηδία τον περασμένο Δεκέμβριο. Οι πολιτιστικοί δεσμοί θα έχουν εμφανή θέση στην ASEM II· θα υπάρξει ένα πλήρες πρόγραμμα πολιτιστικών και καλλιτεχνικών εκδηλώσεων, που θα πραγματοποιηθούν έτσι ώστε να συμπίπτουν με τη σύνοδο κορυφής· ορισμένες από αυτές θα τις επισκεφτούν εκείνοι που θα συμμετέχουν στη Σύνοδο Κορυφής και ελπίζω ότι θα μεταφέρουν πίσω κάποιες ιδέες από αυτές τις πηγές έμπνευσης.
<P>
Πολλοί συνάδελφοι έθεσαν το ζήτημα της χρηματοοικονομικής κρίσης και τι μπορεί να γίνει για την αποκατάσταση της σταθερότητας. Η σπουδαιότητα της διαδικασίας ASEM γενικότερα και της ASEM II ειδικότερα γίνεται περισσότερο ξεκάθαρη σε μία στιγμή που υπάρχει ανάγκη μεγαλύτερης κατανόησης των αντίστοιχων οικονομικών καταστάσεων και της παροχής βοήθειας για να επανέλθει η σταθερότητα στην Ασία. Μας προσφέρει μία ευκαιρία να αντιμετωπίσουμε οποιαδήποτε αντίληψη στην Ασία ή εδώ, ότι η Ευρώπη άργησε να αντιμετωπίσει τα προβλήματά τους και να αποδείξουμε ότι η Ευρώπη έχει συμβάλει και συνεχίζει να συμβάλλει πραγματικά για την παροχή βοήθειας. Παρέχουμε βοήθεια τόσο μέσω των διεθνών χρηματοπιστωτικών ιδρυμάτων όσο και διμερώς. Είναι επίσης μία ευκαιρία να τονίσουμε την ανάγκη οι ασιατικές χώρες να δράσουν σύμφωνα με τις συστάσεις του ΔΝΤ. Θα θελήσουμε να χρη&
<P>
Ποιους άλλους τομείς θα καλύψει η ASEM II; Η Ένωση θα αναζητήσει ένα περιεκτικό πολιτικό διάλογο στην ASEM II. Ελπίζουμε ότι η συζήτηση θα καλύψει περιφερειακά ζητήματα στην Ασία και την Ευρώπη, καθώς και διεθνή ζητήματα, και θα ασχοληθεί με ζητήματα θεμελιωδών δικαιωμάτων. Το Συμβούλιο έχει δεσμευτεί για την ίση σπουδαιότητα των τριών διαστάσεων της διαδικασίας ASEM και χαιρετίζει τη συνεργασία μεταξύ των ευρωπαϊκών και ασιατικών χωρών σε πολυάριθμους τομείς, όπως το περιβάλλον, η ευημερία των παιδιών και η εκπαίδευση. Βλέπουμε ότι η Σύνοδος Κορυφής έχει μεγάλο πεδίο δράσης, προκειμένου να αποδείξει ότι η ΑSEM μπορεί να έχει αποτελέσματα σε τομείς που είναι σημαντικοί για το λαό.
<P>
Αναμένουμε ότι τα περιβαλλοντικά θέματα θα αποτελέσουν θέμα συζήτησης μεταξύ των ηγετών της ASEM II. Λόγω του επίκαιρου χαρακτήρα του θέματος και της ανησυχίας που νιώθουν τα μέλη Ασίας και Ευρώπης της ASEM, μεταξύ των θεμάτων που ελπίζω ότι θα τεθούν, είναι η παροχή ενίσχυσης για την αντιμετώπιση της οξείας υποβάθμισης του περιβάλλοντος. Τα προβλήματα των πυρκαγιών των δασών στην ΝΑ Ασία, που έχουν ήδη αναφερθεί στη συζήτηση, θα είναι προφανώς θέμα άμεσου ενδιαφέροντος.
<P>
Έχουν επίσης τεθεί ζητήματα σχετικά με τη μελλοντική συμμετοχή μελών στην ASEM. Μπορώ να επιβεβαιώσω ότι η συμμετοχή στην ASEM II θα είναι ίδια με την ASEM I. Αλλά η Ένωση αναμένει ότι το ζήτημα της συμμετοχής μελών θα αποτελέσει θέμα στην ASEM II. Η μελλοντική διεύρυνση θα εξαρτηθεί από τη συναίνεση μεταξύ των σημερινών μελών.
<P>
Επομένως τι μας περιμένει; Σημαντικά βήματα θα ληφθούν στην ΑSEM II, για να τεθούν προτεραιότητες για τη μελλοντική συνεργασία μεταξύ των δύο περιφερειών. Η Ένωση προσμένει την έγκριση κατά την ASEM II ενός πλαισίου συνεργασίας Ασίας-Ευρώπης που θα επικεντρωθεί και θα διαχειριστεί τις δραστηριότητες ASEM. Αναμένουμε επίσης να δούμε την έναρξη μίας ομάδας οραματισμού Ασίας-Ευρώπης, που θα εξετάσει τους μακροπρόθεσμους στόχους για την ASEM. Αυτή θα αναφερθεί στους υπουργούς Εξωτερικών το 1999 εγκαίρως ώστε τα συμπεράσματα να διοχετευθούν στην ASEM III το 2000.
<P>
Η ASEM II τον Απρίλιο έχει βεβαρημένη ημερήσια διάταξη. Η ασιατικη χρηματοοικονομική κρίση θα καταστήσει σπουδαιότερο παρά ποτέ το διάλογο Ασίας-Ευρώπης. Η Προεδρία προσμένει μαζί με το Συμβούλιο σε μία γόνιμη συνάντηση τον Απρίλιο.

<SPEAKER ID=185 NAME="Brittan, Sir Leon">
Μετά την πρώτη ASEM, η πρόοδος που σημειώθηκε ήταν ταχύτατη. Στο πολιτικό πεδίο, έχει αρχίσει ένας σημαντικός πολιτικός διάλογος σε υπουργικό και επίσημο επίπεδο, που ασχολείται με διεθνή και περιφερειακά ζητήματα. Ακόμα και το πεδίο των δικαιωμάτων του ανθρώπου ήταν ανοιχτό σε συζητήσεις μέσω ενός ανεπίσημου σεμινάριου στη Σουηδία τον Δεκέμβριο, που πιθανότατα θα αποτελέσει την αρχή σειράς τέτοιων σεμιναρίων. Η πρόσφατη συνάντηση ανωτέρων αξιωματούχων στο Λονδίνο αποτέλεσε μία εκπληκτικά ανοιχτή ανταλλαγή απόψεων σχετικά με την Καμπότζη, το Ιράκ, τη χερσόνησο της Κορέας και τη διεύρυνση της ΕΕ.
<P>
Στο οικονομικό πεδίο, υπουργοί εθνικής οικονομίας και αξιωματούχοι σημείωσαν σημαντική πρόοδο όσον αφορά στην προετοιμασία σχεδίων δράσης για την προώθηση των επενδύσεων και τη διευκόλυνση του εμπορίου και στη θέσπιση κοινών απόψεων σχετικά με ζητήματα που έχουν σχέση με τον ΠΟΕ, καθώς και θέματα όπως η υποδομή και η αειφόρος ανάπτυξη. Οι υπουργοί οικονομικών και αξιωματούχοι έχουν συμφωνήσει ότι υπάρχει σημαντικό πεδίο εφαρμογής για μεγαλύτερη συνεργασία μεταξύ οικονομικών επιθεωρητών στις δύο περιφέρειές μας. Συμφώνησαν επίσης ότι οι βελτιωμένες ρυθμίσεις για ανταλλαγή πληροφοριών και καλής πρακτικής θα προωθήσουν βελτιωμένη χρηματοοικονομική σταθερότητα. Έχει καθιερωθεί η εντατική συνεργασία στον τομέα των τελωνείων και ο ιδιωτικός τομέας έχει καθιερώσει τον δικό του συνεχή διάλογο μέσω του Επιχειρηματικού Φόρουμ Ασίας-Ευρώ&
<P>
Στον πολιτιστικό και κοινωνικό τομέα, το Ίδρυμα Ασίας-Ευρώπης παρέχει μία πρωτοπόρα πρωτοβουλία, που επιδιώκει να προωθήσει αμοιβαία συνειδοτοποίηση μεταξύ των δύο περιφερειών μας. Διάφορες άλλες πρωτοβουλίες έχουν επίσης αναληφθεί ή προετοιμαστεί σε τομείς, όπως η τεχνολογία, το περιβάλλον, επαφές μεταξύ νέων και εκπαιδευτικές ανταλλαγές. Αλλά σημαντικά γεγονότα, όπως το Φόρουμ της Μανίλα για τον Πολιτισμό και τις Αξίες στην Ασία και Ευρώπη, έλαβαν καθοδήγηση από το χάρτη που έθεσε το ASEP.
<P>
Επισημαίνω ότι μετά τη Σύνοδο Κορυφής της Μπαγκόκ μεγάλη προσοχή δόθηκε επίσης στα ζητήματα της διαδικασίας, συντονισμού και οράματος. Συγκεκριμένα, υπάρχει μεγάλη πιθανότητα να προαχθούν κατά τη Σύνοδο Κορυφής του Λονδίνου οι προτάσεις για τη θέσπιση ενός πλαισίου συνεργασίας Ασίας-Ευρώπης και μίας ομάδας οραματισμού Ασίας-Ευρώπης.
<P>
Ατενίζοντας το μέλλον, οι προετοιμασίες για τη Σύνοδο Κορυφής προχωρούν ομαλά και με εποικοδομητικό τρόπο. Τα προσεχή δύο χρόνια θα είναι, πρώτα από όλα, μία περίοδος παγίωσης. Αλλά θα πρέπει να επιδείξουμε περισσότερο συγκεκριμένα και απτά αποτελέσματα μέχρι το 2000. Η διαδικασία ASEM ήταν και θα πρέπει να παραμείνει ανεπίσημη· θα πρέπει πρωτίστως να λειτουργήσει ως ένας πολιτικός καταλύτης για την επίτευξη αμοιβαίας κατανόησης, διαλόγου και συνεργασίας. Η ASEM δε θα πρέπει να εξελιχθεί σε ένα θεσμικό όργανο με μία γραμματεία ή κάτι τέτοιο, αλλά πρέπει σαφώς να εστιάσουμε τη διαδικασία σε έναν περιορισμένο αριθμό τομέων προτεραιότητας. Μία προσπάθεια προς αυτήν την κατεύθυνση έχει αναληφθεί στο πλαίσιο συνεργασίας Ασίας-Ευρώπης που πρόκειται να εγκριθεί κατά τη Σύνοδο Κορυφής του Λονδίνου.
<P>
Η Σύνοδος Κορυφής αναμένεται να λάβει έναν αριθμό σημαντικών αποφάσεων για το μέλλον της ASEM, δηλαδή την έγκριση του σχεδίου δράσης για τη διευκόλυνση του εμπορίου και το σχέδιο δράσης για την προώθηση των επενδύσεων, την έναρξη του Περιβαλλοντικού Τεχνολογικού Κέντρου Ασίας-Ευρώπης στην Ταϊλάνδη, την έγκριση του πλαισίου συνεργασίας Ασίας-Ευρώπης και την έναρξη της ομάδας οραματισμού της ASEM, που θα αποτελείται από υψηλές προσωπικότητες από όλους τους εταίρους του ASEM, εντεταλμένες να παρέχουν μία ανεξάρτητη άποψη για τη μεσο- και μακροπρόθεσμη εξέλιξη των σχέσεων Ασίας-Ευρώπης στο πλαίσιο της ASEM. Η Επιτροπή διόρισε τον κ. Percy Barnevik, πρώην CEO της ASEA Brown Boveri και σημερινό πρόεδρο της Investa Group ως συμμετέχοντα. Η Σύνοδος Κορυφής θα αναλάβει μερικές νέες πρωτοβουλίες, πιθανότατα σε τομείς όπως το ξέπλυμα χρημάτων, η ευημερία των παιδιών, περιβάλλον κλπ.
<P>
Η χρηματοοικονομική κρίση της ASEM σαφέστατα αυξάνει τη σημασία της συνεργασίας Ασίας-Ευρώπης και της ASEM. Η Σύνοδος Κορυφής του Λονδίνου θα αποδώσει μεγάλη προσοχή σε αυτή. Πρέπει να δώσουμε ισχυρά πολιτικά μηνύματα και να προωθήσουμε επίσης πρωτοβουλίες για να βοηθήσουμε να ξεπεραστεί η κρίση. Η βρετανική Προεδρία μόλις έστειλε μία υψηλού επιπέδου αποστολή στις χώρες της ΝΑ Ασίας, για να διορθώσει τις παρανοήσεις σχετικά με το εύρος του ρόλου της Ευρώπης στην αντιμετώπιση της κατάστασης και για να συμβάλει στην προετοιμασία του μηνύματος της Συνόδου Κορυφής σχετικά με το εν λόγω θέμα.
<P>
Η Σύνοδος Κορυφής θα πρέπει να μεταφέρει ένα ισχυρό πολιτικό μήνυμα σχετικά με τη κρίση, όπου να αναγνωρίζει ότι έχει παγκόσμιες επιπτώσεις, να τονίζει τη συμβολή των ευρωπαίων εταίρων, να επιβεβαιώνει τη δέσμευση των εταίρων ASEM για την ανάληψη των απαραίτητων μεταρρυθμίσεων, και να υπογραμμίζει την ανάγκη αντίστασης στον προστατευτισμό και επιδίωξης περαιτέρω ελευθέρωσης, ως το πλέον αποτελεσματικό αντίδοτο σε οποιεσδήποτε εκκλήσεις για προστατευτισμό στην Ασία και την Ευρώπη. Εξετάζουμε τον τρόπο παροχής από μέρους μας περισσότερης βοήθειας για την εδραίωση χρηματοοικονομικής εποπτείας και αντιμετώπισης των κοινωνικών επιπτώσεων της κρίσης.
<P>
Η ASEM προορίζεται να οικοδομήσει μία περιεκτική εταιρική σχέση, που θα προχωρεί πέρα από τις κυβερνήσεις και τις διοικήσεις, που θα περιλαμβάνει έναν διάλογο μεταξύ κοινοβουλευτικών των δύο περιφερειών. Ήταν επομένως πρέπον που μετά την πρώτη ASEM ακολούθησε μία συνάντηση της Κοινοβουλευτικής Εταιρικής Σχέσης Ασίας-Ευρώπης εδώ τον Απρίλιο του 1996. Ελπίζω αυτό να μπορέσει να συνεχιστεί.
<P>
Είναι επίσης αξιοσημείωτο ότι το Ίδρυμα Ασίας-Ευρώπης σχεδιάζει ένα πρόγραμμα που θα φέρει κοντά νέους βουλευτές και των δύο περιφερειών. Αυτό το είδος ανεπίσημης προσέγγισης μεταξύ βουλευτών θα πρέπει να είναι ιδιαίτερα χρήσιμο.
<P>
Τέλος, θα πρέπει να αναφέρω ότι η Επιτροπή θα ενημερώσει το Κοινοβούλιο για την έκβαση της Συνόδου Κορυφής.

<SPEAKER ID=186 LANGUAGE="DE" NAME="Randzio-Plath">
Κυρία Πρόεδρε, οι απαντήσεις της Προεδρίας του Συμβουλίου και της Επιτροπής υπογραμμίζουν τις δυνατότητες για την επιτυχία της Διάσκεψης Κορυφής Ευρώπης-Ασίας στο Λονδίνο. Πιστεύω ότι είναι πραγματικά σημαντικό ακριβώς τη στιγμή αυτή να απευθύνουμε ένα μήνυμα, σύμφωνα με το οποίο οι δύο περιοχές μπορούν να συνεργαστούν με αποτελεσματικό τρόπο. Σε τελευταία ανάλυση, η διαδικασία ASEM δεν αποσκοπεί στην υποκατάσταση της πολυμερούς συνεργασίας, αλλά στην προαγωγή της συνεργασίας μεταξύ Ευρώπης και Ασίας σε ορισμένους τομείς.
<P>
Οταν τα λέω αυτά δεν έχω υπόψη μου μόνο τις πιθανές λύσεις για την κρίση που επικρατεί στην Ασία, αλλά και το γεγονός ότι η μεταρρύθμιση των διεθνών χρηματοπιστωτικών ιδρυμάτων μπορεί να προωθηθεί με την ανάπτυξη κοινών απόψεων εκ μέρους και των δύο περιοχών. Πιστεύω επίσης ότι χρειαζόμαστε πράγματι άλλους κανόνες εποπτείας και πιθανότατα άλλους ορισμούς του εξωτερικού δημοσίου χρέους. Το θέμα αυτό είναι βέβαιο ότι θα συζητηθεί με την ευκαιρία που προσφέρεται. Για τον λόγο αυτόν πιστεύω ότι η Διάσκεψη Κορυφής Ευρώπης Ασίας θα αποβεί επιτυχής. Στα πλαίσια της Διάσκεψης αυτής θα πρέπει οπωσδήποτε να τονιστεί επίσης ότι το ευρώ δεν μπορεί να συμβάλει μόνο στη σταθεροποίηση των νομισματικών και οικονομικών σχέσεων στην Ευρωπαϊκή Ενωση, αλλά και στη σταθεροποίηση των διεθνών νομισματικών σχέσεων. Αυτό είναι ένα σημαντικό μήνυμα που θα πρέπει να προ
<P>
Θα υπογραμμίσω για άλλη μια φορά πόσο σημαντική είναι η ικανοποιητική συνεργασία αυτών των τόσο σημαντικών περιοχών του κόσμου. Παρόλο που στις δύο περιοχές επικρατούν διαφορετικές παραδόσεις και πολιτισμοί, υπάρχουν δυνατότητες συνεργασίας, η οποία είναι επιβεβλημένη, ακριβώς επειδή οι εκατέρωθεν συναλλαγές είναι ιδιαιτέρως σημαντικές. Για τον λόγο αυτόν επιβάλλεται να υπάρξει πολιτική σταθερότητα και στις δύο περιοχές. Στην προσπάθεια αυτή θα πρέπει να συμβάλει αυτός ο σε βάθος πολιτικός διάλογος. Και αυτό μπορεί να γίνει, επειδή θέματα που αφορούν την ασφάλεια στην Ασία αφορούν και τη δική μας ασφάλεια και το ζήτημα της καλής διακυβέρνησης θα πρέπει να περιέλθει ολοένα και περισσότερο στο επίκεντρο του πολιτικού διαλόγου.
<P>
Δεν πρέπει όμως να λησμονούμε ότι η συνεργασία της Ασίας και της Ευρώπης δεν είναι μόνο μια συνεργασία κυβερνήσεων και κοινοβουλίων, αλλά και των μη κυβερνητικών οργανισμών, των νέων της Ασίας και της Ευρώπης, των γυναικών της Ασίας και της Ευρώπης. Υπάρχουν πολλά θέματα τα οποία θα πρέπει να θιγούν στα πλαίσια ενός διαλόγου μεταξύ ανθρώπων και, πάνω από όλα, να προωθηθούν. Καλώ την Προεδρία του Συμβουλίου και την Επιτροπή να παρουσιάσουν στο Σώμα συγκεκριμένα σχέδια και προγράμματα τα οποία θα καθιστούν εμφανή τη συνεργασία που πρόκειται να υπάρξει σε όλα τα επίπεδα.

<SPEAKER ID=187 LANGUAGE="DE" NAME="Kittelmann">
Κυρία Πρόεδρε, αισθάνομαι ιδιαίτερη ανακούφιση διαπιστώνοντας ότι, μετά την κρίση, έχουμε πάρα πολλές ιδέες για το τί θα πρέπει να κάνουμε. Από την ανάλυση της κατάστασης που επικρατούσε πριν την κρίση προέκυψε το καθησυχαστικό γεγονός ότι είχαμε κάνει πολλά πράγματα. Παρακαλώ τους αρμόδιους να μη λησμονήσουν στη Διάσκεψη Κορυφής του Λονδίνου ποιές αιτίες είχαν εντοπιστεί εκ των προτέρων και τι δεν μπορούσε να υλοποιηθεί. Εάν κανείς εξετάσει με ακρίβεια ποιά ήταν τα αίτια της κρίσης αυτής θα διαπιστώσει ότι υπάρχει μια σχετική ομοφωνία για το ότι το πρόβλημα ήταν στην ουσία το υψηλό έλλειμμα του εμπορικού ισοζυγίου των οικονομιών των εμπλεκόμενων χωρών, το υψηλό εξωτερικό χρέος, ιδιαιτέρως του ιδιωτικού τομέα, το οποίο διογκώθηκε με τα συστήματα σταθερών συναλλαγματικών ισοτιμιών, η χρηματοδότηση μη παραγωγικών τομέων και πολλά άλλα.
<P>
Σήμερα διαπιστώνουμε ότι όλοι έχουν τρομάξει, αποσύρονται, αποσύρουν εν μέρει επενδύσεις από την Ταϊβάν, όπου στην ουσία η κρίση δεν ήταν και τόσο σοβαρή και όπου θα έπρεπε να μείνουν, αντί να αποσυρθούν. Αντ'αυτού, παρατηρείται διαφυγή κεφαλαίων από την περιοχή, ενώ οι πολιτικοί προσφέρουν καλές συμβουλές. Οι καλές συμβουλές των πολιτικών για το μέλλον μας ενδιαφέρουν και εμάς ως Κοινοβούλιο. Για τον λόγο αυτόν θεωρούμε ότι η συζήτηση που διεξάγεται στο Σώμα αποτελεί μια πρώτη αρχή.
<P>
Χαίρομαι ιδιαιτέρως, Sir Leon - και υποθέτω ότι η Προεδρία συμφωνεί με την άποψή μου - για το γεγονός ότι η συζήτηση θα συνεχισθεί στο Ευρωπαϊκό Κοινοβούλιο και θα συζητηθούν τα αποτελέσματα. Ωστόσο, ενδιαφερόμαστε όλως ιδιαιτέρως για τις πολιτικές σχέσεις που υφίστανται μεταξύ των ασιατικών τίγρεων, που τον τελευταίο καιρό είχαν τηρήσει υπερβολικά υπεροπτική στάση σε ορισμένους τομείς, δίνοντας συμβουλές σε εμάς τους Ευρωπαίους, ενώ σήμερα, μετά την κρίση απευθύνονται σε εμάς ζητώντας βοήθεια. Θα πρέπει όλοι να διδαχθούμε ότι αυτό που συνέβη στην Ασία οφειλόταν εκτός άλλων και στο γεγονός ότι πολλοί ευρωπαίοι επενδυτές προσπάθησαν να επωφεληθούν πραγματοποιώντας επενδύσεις με στόχο να αποκομίσουν άμεσο κέρδος, αδιαφορώντας για τους κινδύνους, ενώ σήμερα αποσύρονται εγκαταλείποντας εν μέρει τις ασιατικές χώρες σε μεγάλη φτώχεια.
<P>
Επιτρέψτε μου να υπενθυμίσω ότι δεν επλήγη μόνο η οικονομία, αλλά ότι επιδεινώθηκε και η κοινωνική κατάσταση και δημιουργήθηκαν έκτακτες ανάγκες, ότι καταστράφηκαν οικονομικά εκατοντάδες χιλιάδες ή ακόμη και εκατομμύρια ανθρώπων, οι οποίοι πίστευαν ότι οι πολιτικοί και η οικονομία ενεργούσαν με τον κατάλληλο τρόπο, ότι σήμερα επικρατούν η πείνα και η δυστυχία. στην περιοχή. Παρακαλώ τους αρμόδιους να εξετάσουν στο Λονδίνο με ποιο τρόπο θα μπορούσαμε να συμπαρασταθούμε στους ανθρώπους αυτούς με προγράμματα βοήθειας, δεδομένου ότι η Ινδονησία, μια χώρα με τον τέταρτο σε μέγεθος πληθυσμό στη Γη, αφήνει να φανεί ότι σε μία δύσκολη κατάσταση όπως η σημερινή δεν ενδιαφέρεται για την προαγωγή της δημοκρατίας, αλλά επιδιώκει την υλοποίηση των δικών της αντιλήψεων και είμαι πάρα πολύ περίεργος να δω πως θα αντιδράσει, δεδομένου ότι δεν πληροί τους όρους του ΔΝ
<P>
Η Ασία αποτελούσε δίδαγμα ακόμη και κατά την περίοδο της επιτυχίας της. Σήμερα, τα διδάγματα που αντλούμε είναι πικρά. Είμαι περίεργος να δω ποιά αποτελέσματα θα αποφέρει η Διάσκεψη Κορυφής, τα οποία θα συζητήσουμε περαιτέρω στο Σώμα.

<SPEAKER ID=188 LANGUAGE="NL" NAME="Janssen van Raay">
Κυρία Πρόεδρε, φυσικά θα τεθεί στο Λονδίνο επί τάπητος η κρίση, όπως ζήτησε μεταξή άλλων ο κ. Pompidou. Αλλά το δικό μας αίτημα ήταν να δοθεί ιδιαίτερη προσοχή στους λαούς των, επιτρέψτε μου να πώ, πρώην αποικιών μας. Ιδού η χρυσή ευκαιρία για την Ιαπωνία να επανορθώσει τα όσα κακά προξένησε στους λαούς κατά την κατοχή στον πόλεμο. Τώρα που αναλάβατε καθήκοντα προέδρου, σας παρακαλώ να λάβετε υπόψη ότι η περιοχή ελευθερώθηκε από την ιαπωνική κατοχή από βρεταννικά στρατεύματα, κατά την εκστρατεία της Βιρμανίας. Στο παρεκκλήσι στη Ραγκούν, στο War Chapel , υπάρχουν χειρόγραφοι καταλόγοι με τα ονόματα των Βρεταννών που έπεσαν μεταξύ 5 Μαίου και 15 Αυγούστου. Ζήτησα από το Συμβούλιο - και παρακαλώ να μου απαντήσετε - να γίνει στις 15 Αυγούστου σε ευρωπαϊκό επίπεδο έπαρση σημαίας. Σήμανε τότε και για τις Κάτω Χώρες το τέλος του Δευτέρου Παγκοσμίου Πολέμου. Μην ξεχνάτε αυτούς τους λαούς· η Ιαπωνία άρχισε ήδη τις πληρωμές επανορθώσεων στην Ινδονησία.

<SPEAKER ID=189 LANGUAGE="EN" NAME="Ford">
Κυρία Πρόεδρε, όπως δήλωσε εδώ τον Ιανουάριο ο κ. Robin Cook, ο Υπουργός Εξωτερικών της Βρετανίας, τα κράτη σήμερα είναι τόσο αλληλεξαρτημένα όσο ανεξάρτητα ήταν κάποτε. Το ίδιο ισχύει για τις σχέσεις μεταξύ Ευρώπης και Ασίας, όπως και μεταξύ των κρατών μελών της ΕΕ. Η Σύνοδος Κορυφής ASEM II θα φέρει κοντά τους αρχηγούς κρατών και κυβερνήσεων από 10 χώρες της Ασίας και τα 15 κράτη μέλη της ΕΕ.
<P>
Η συνάντηση στο Λονδίνο θα είναι μία ευκαιρία, ένα μέσο σφυρηλάτησης ισχυρότερων οικονομικών, πολιτικών και πολιτιστικών δεσμών μεταξύ των δύο οικονομικών υπερδυνάμεων, που αντιπροσωπεύουν πάνω από το 50 % του παγκόσμιου εμπορίου. Η πρώτη Σύνοδος Κορυφής στην Μπανγκόκ τον Μάρτιο του 1996, η ASEM I, έθεσε το πλαίσιο για τις μελλοντικές σχέσεις μεταξύ της ΕΕ και της Ασίας, εγκαινιάζοντας μία σειρά παράλληλων διαλόγων με στόχο την εύρεση κοινού εδάφους για να μπορέσουμε να συνεργαστούμε μαζί για την ειρήνη και τη σταθερότητα, τη δημιουργία προϋποθέσεων που θα οδηγήσουν σε οικονομική και κοινωνική ανάπτυξη, πολιτικό διάλογο που να βασίζεται στον αμοιβαίο σεβασμό, την ισότητα και την προαγωγή των θεμελιωδών δικαιωμάτων του ανθρώπου.
<P>
Παράλληλα με αυτό, υπάρχει επίσης ο κοινοβουλευτικός διάλογος, και το 1996 κοινοβουλευτικές αντιπροσωπείες από τις ασιατικές χώρες συναντήθηκαν με τα αρμόδια μέλη του Ευρωπαϊκού Κοινοβουλίου εδώ στο Στρασβούργο. Τώρα προετοιμάζουμε την ASSEP II υπό την αιγίδα του Ιδρύματος Ασίας-Ευρώπης, που ιδρύθηκε μετά την πρώτη Ασιατική Σύνοδο Κορυφής, που πιστεύω ότι θα πραγματοποιηθεί στην Κuala Lumpur στα μέσα Αυγούστου μετά τη Γενική Συνέλευση της διακοινοβουλευτικής οργάνωσης της ASEM, όταν η Ευρώπη θα συναντηθεί εκ νέου με την ASEAN χωρίς την Μιανμάρ.
<P>
Eίναι προς το συμφέρον και της Ευρώπης και της Ασίας να συνεργαστούμε για το αμοιβαίο όφελός μας. Υπάρχουν πολλοί τομείς στους οποίους ήδη συνεργαζόμαστε. Υπάρχουν τομείς όπου οι χώρες της Ασίας βοηθούν την Ευρώπη. Για παράδειγμα, ως αντιπρόεδρος της αντιπροσωπείας του Ευρωπαϊκού Κοινοβουλίου με την Ιαπωνία, μπορώ να αναφέρω ότι η Ιαπωνία συνεισφέρει περίπου 500 εκατ. ECU για την αναδιάρθρωση της Βοσνίας. Έχει εκπονήσει ένα πρόγραμμα παροχής βοήθειας και ενίσχυσης προς τους Παλαιστίνιους για τη δημιουργία ενός παλαιστινιακού οικισμού. Βοηθά στον καθαρισμό μετά το Chernobyl και εμείς ως ανταμοιβή συμμετέχουμε στο πολύ σπουδαίο πρόγραμμα Kedo.
<P>
Η κρίση στην Ασία θα έχει επιπτώσεις στην Ευρώπη. Δεν είναι κάτι που μπορεί να αφεθεί σε αυτούς. Τέλος, η Σύνοδος Κορυφής Ασίας-Ευρώπης τον Απρίλιο και η κοινοβουλευτική συνάντηση τον Αύγουστο είναι δύο ακόμα βήματα προς μία νέα εταιρική σχέση, που εκτείνεται από τη μία άκρη του πλανήτη στην άλλη.

<SPEAKER ID=190 NAME="Πρόεδρος">
Γνωστοποιώ στα μέλη του Σώματος ότι παρέλαβα επτά προτάσεις τροπολογίας σύμφωνα με το άρθρο 37, παράγραφος 2, του Κανονισμού .
<P>
Η κοινή συζήτηση έληξε.
<P>
Η ψηφοφορία θα διεξαχθεί αύριο, στις 12.00.

<CHAPTER ID=7>
Διεθνές Ποινικό Δικαστήριο
<SPEAKER ID=191 NAME="Πρόεδρος">
Η ημερήσια διάταξη προβλέπει την κοινή συζήτηση επί των ακόλουθων προφορικών ερωτήσεων:
<P>
Β4-0179/98 - Ο-09056/98, του κ. de Vries, εξ ονόματος της Ομάδας του Ευρωπαϊκού Κόμματος των Φιλελευθέρων Δημοκρατών και Μεταρρυθμιστών, προς το Συμβούλιο, σχετικά με την ίδρυση Διεθνούς Ποινικού Δικαστηρίου·-B4-0262/98 - O-0062/98, του κ. Puerta και άλλων, εξ ονόματος της Συνομοσπονδιακής Ομάδας της Ευρωπαϊκής Ενωτικής Αριστεράς / Αριστεράς των Πρασίνων των Βορείων Χωρών, προς το Συμβούλιο, σχετικά με ένα Διεθνές Ποινικό Δικαστήριο·-B4-0263/98 - O-0063/98, της κ. van Bladel, εξ ονόματος της Ομάδας Ένωση για την Ευρώπη, προς το Συμβούλιο, σχετικά με την ίδρυση Διεθνούς Ποινικού Δικαστηρίου·-B4-0265/98 - O-0065/98, των βουλευτών Aglietta και άλλων, εξ ονόματος της Ομάδας των Πρασίνων στο Ευρωπαϊκό Κοινοβούλιο, προς το Συμβούλιο, σχετικά με την ίδρυση Διεθνούς Ποινικού Δικαστηρίου·-B4-0267/98 - O-0067/98, του κ. Swoboda, εξ ονόματος της Ομάδας του Ευρωπαϊκού Σοσιαλιστικού Κόμματος, προς το Συμβούλιο, σχετικά με την ίδρυση Διεθνούς Ποινικού Δικαστηρίου·-B4-0269/98 - O-0069/98, του κ. Dell'Alba, εξ ονόματος της Ευρωπαϊκής Ριζοσπαστικής Συμμαχίας, προς το Συμβούλιο, σχετικά με την ίδρυση Διεθνούς Ποινικού Δικαστηρίου·-B4-0270/98 - O-0070/98, του βουλευτή Oostlander και άλλων, εξ ονόματος της Ομάδας του Ευρωπαϊκού Λαϊκού Κόμματος, προς το Συμβούλιο, για ένα Διεθνές Ποινικό Δικαστήριο.
<SPEAKER ID=192 NAME="Brinkhorst">
Κυρία Πρόεδρε, είναι πράγματι η κατάλληλη στιγμή για να συζητήσουμε το θέμα του Διεθνούς Ποινικού Δικαστηρίου. Βρισκόμαστε στις παραμονές της τελευταίας προπαρασκευαστικής διάσκεψης, πριν από τη Διάσκεψη της Ρώμης. Τον Ιούνιο θα πρέπει τελικά να έχουμε θεσπίσει τις βασικές αρχές.
<P>
Η Ευρώπη, για τόσο πολλά χρόνια μετά τον Δεύτερο Παγκόσμιο Πόλεμο, πίστευε ότι ήταν ασφαλής όσον αφορά στην προστασία των ανθρωπίνων δικαιωμάτων. Δημιουργήσαμε το Συμβούλιο της Ευρώπης, τη Σύμβαση των Δικαιωμάτων του Ανθρώπου και ένα ολόκληρο περίπλοκο σύστημα, αλλά κατέστη ιδιαίτερα σαφές τα τελευταία δύο χρόνια ότι η Ευρώπη δεν είναι ασφαλής αναφορικά με το ζήτημα των ανθρωπίνων δικαιωμάτων. Εκτός από τον υπόλοιπο κόσμο, υπήρξαν 250 υποθέσεις παραβίασης που συνέβησαν σε απόσταση μόλις 1.500 χλμ. από αυτήν την πόλη. Στη Βοσνία γυναίκες έπεσαν θύματα βιασμού, παιδιά απήχθησαν, άνθρωποι σφαγιάστηκαν. Δεν υπάρχει λόγος για αυταρέσκεια στο Σώμα, γιατί πράγματι τα ανθρώπινα δικαιώματα μπορούν να παραβιαστούν οπουδήποτε, ακόμη και στην Ευρώπη. Ακούσαμε τον Προεδρεύοντα του Συμβουλίου χθες και σήμερα να μιλά για το ζήτημα του Κοσσυφοπεδίου. Είναι ξεκάθαρο ότι κ&
<P>
Δεδομένης αυτής της κατάστασης, είναι πολύ σημαντικό η ΕΕ και τη στιγμή αυτή το Ευρωπαϊκό Κοινοβούλιο να ασκήσει νέα ηγεμονία. Αν θέλουμε πραγματικά να είμαστε ξεκάθαροι, μπορούμε να αποστείλουμε ένα μήνυμα ότι επιθυμούμε ένα διεθνές ποινικό δικαστήριο που να διαθέτει έναν εντελώς ανεξάρτητο δημόσιο κατήγορο. Όπως επισημαίνει το ψήφισμα, πρόκειται για ένα ζήτημα σκληρών εγκλημάτων, όπου καλύπτονται όλα τα σκληρά εγκλήματα κατά της ανθρωπότητας. Πρέπει να είμαστε ανεξάρτητοι από το Συμβούλιο Ασφαλείας.
<P>
Τα περισσότερα κράτη μέλη της ΕΕ στηρίζουν αυτές τις βασικές αρχές. Υπάρχουν ένα ή δύο που διστάζουν και, συνεπώς, είναι εξαιρετικά σημαντικό το Κοινοβούλιο να δώσει ένα μήνυμα. Ελπίζω ότι και η Επιτροπή και το Συμβούλιο θα στηρίξουν τις κατευθύνσεις που χάραξαν εκείνοι που κατέθεσαν την παρούσα πρόταση ψηφίσματος.

<SPEAKER ID=193 LANGUAGE="IT" NAME="Pettinari">
Κυρία Πρόεδρε, η διαδικασία συγκρότησης ενός Διεθνούς Ποινικού Δικαστηρίου πρέπει να προωθηθεί, και δεν είναι η πρώτη φορά που παρεμβαίνω στο Σώμα για να εκφράσω τη σύμφωνη γνώμη μου επί του προκειμένου. Πρόκειται για σημαντική πρωτοβουλία ώστε να διασφαλιστεί η απονομή δικαιοσύνης και κυρίως για την εκδίκαση των εγκλημάτων εναντίον της ανθρωπότητας και των κρουσμάτων γενοκτονίας. Η διπλωματική Διάσκεψη της Ρώμης, που θα πραγματοποιηθεί τον προσεχή Ιούλιο, πρέπει οπωσδήποτε να οριστικοποιήσει το καταστατικό του Δικαστηρίου. Στην κατεύθυνση αυτή, εύχομαι η κυβέρνηση της χώρας μου, της Ιταλίας, να καταφέρει να δραστηριοποιηθεί ικανοποιητικά για την κατάλληλη προετοιμασία της συνάντησης, φυσικά σε συνεργασία με τα υπόλοιπα κράτη μέλη της Ένωσης.
<P>
Ενόψει της Διάσκεψης διπλωματικού επιπέδου, θα ήταν σκόπιμη η έγκριση μιας κοινής θέσης εκ μέρους του Συμβουλίου, σύμφωνα με τους όρους της Συνθήκης, για τη στήριξη του Δικαστηρίου. Ας μου επιτραπεί επίσης να δηλώσω ότι, κατά τη γνώμη μου, το Συμβούλιο πρέπει να αρνηθεί κατηγορηματικά κάθε πρόθεση υπαγωγής του Δικαστηρίου στο Συμβούλιο Ασφαλείας των Ηνωμένων Εθνών.
<P>
Είναι απαράδεκτο το δικαίωμα αρνησικυρίας του Συμβουλίου, που αποτελεί πραγματικά μια ανιστόρητη αυθαιρεσία, βάσει του οποίου μπορεί να αναστείλει τις δικαστικές δραστηριότητες του ιδίου του Δικαστηρίου, με ταυτόχρονη παρεμπόδιση της εκδίκασης των εγκλημάτων που διαπράττονται. Ως εκ τούτου, θα ήθελα να απεύθυνω έκκληση στον Προεδρεύοντα του Συμβουλίου ώστε να δεσμευθεί, αν είναι δυνατόν, και σχετικά με το καταλυτικό αυτό ζήτημα. Πράγματι, η αποδέσμευση του Δικαστηρίου από το Συμβούλιο Ασφαλείας των Ηνωμένων Εθνών είναι γεγονός ανυπολόγιστης σημασίας.
<P>
Τέλος, απευθύνομαι στην Επιτροπή και το Συμβούλιο για να διασφαλισθεί η κατάλληλη χρηματοδότηση στο Δικαστήριο και, προς τον σκοπό αυτό, θα έπρεπε να προβλεφθεί ένα κονδύλι του προϋπολογισμού μας, ώστε να διασφαλιστεί η αρμόζουσα δραστηριότητα του Διεθνούς Ποινικού Δικαστηρίου.

<SPEAKER ID=194 LANGUAGE="NL" NAME="Van Bladel">
Κυρία Πρόεδρε, πριν από τρεις μήνες συζητήσαμε για ένα ψήφισμα σχετικά με τη διοργάνωση ενός διαρκούς Διεθνούς Ποινικού Δικαστηρίου. Και από τότε οι απορίες μου σχετικά με αυτό το θέμα δεν απαντήθηκαν. Τα διεθνή δικαστήρια στην Αρούσα και στη Χάγη, σχετικά με τα γεγονότα στη Ρουάντα και στην Γιουγκοσλαβία, δεν μπόρεσαν δυστυχώς να βάλουν χέρι στους κύριους υπευθύνους για τις μαζικές σφαγές. Πρέπει άλλωστε να παραδεχθούμε το γεγονός ότι στην Χάγη δεν αποκαλύφθηκαν πολλά νέα στοιχεία. Η έρευνα ήταν πολύ επικεντρωμένη στην πρώτη φάση του πολέμου. Πρόσφατα έγιναν γνωστές περιπτώσεις όπου οι μέλη της στρατιωτικής δύναμης της ΕΕ στην ομάδα ESFOR ήπιαν σε κάποιο καφενείο ένα ποτηράκι με τέτοιους εγκληματίες πολέμου.
<P>
Κυρία Πρόεδρε, μπορείτε να μου πείτε αν πρόκειται πράγματι για δικαστήριο εγκλημάτων πολέμου, ή πρόκειται να θεσμοθετηθεί στα κρυφά η καταπολέμηση της διεθνούς τρομοκρατίας και του εμπορίου ναρκωτικών; Τί μπορεί να μας πει το Συμβούλιο σχετικά; Υπάρχουν φήμες ότι οι Ηνωμένες Πολιτείες δεν θα αναγνώριζαν τη δικαιοδοσία του Διεθνούς Ποινικού Δικαστηρίου. Τί γνωρίζει σχετικά το Συμβούλιο; Ποιες εθνικότητες και με ποιες αντιλήψεις περί δικαίου θα απαρτίζουν το επιτελείο του δημόσιου κατήγορου;
<P>
Κυρία Πρόεδρε, έφθασαν στο γραφείο μου, στις Βρυξέλλες και εδώ, πάρα πολλές επιστολές σχετικά με την ανάγκη ύπαρξης ενός διεθνούς δικαστηρίου. Με έβαλε σε σκέψεις το ποιοί θέλουν σώνει και καλά να προχωρήσει η υπόθεση. Πενήντα χρόνια μετά από την Οικουμενική Διακήρυξη για τα Δικαιώματα του Ανθρώπου, θα πρέπει πράγματι να εκδικαστούν σε διεθνές επίπεδο περιπτώσεις όπως ο Σαντάμ Χουσεΐν και ο Μιλόσεβιτς. Ένα τέτοιο δικαστήριο όμως πρέπει να έχει ξεκάθαρες δομές και αποτελεσματικό τρόπο λειτουργίας. Εφόσον δεν υπάρχουν αυτές οι προϋποθέσεις, εφόσον δεν έγινε καν διεξοδική εκτίμηση των διαφόρων δικαστηρίων ad hoc, τα ερωτηματικά μου παραμένουν αναπάντητα.

<SPEAKER ID=195 LANGUAGE="NL" NAME="Aelvoet">
Κυρία Πρόεδρε, μιλώντας για την αρχή ενός Διεθνούς Ποινικού Δικαστήριου, δεν πρέπει να υποτιμάται το μεγάλο κύρος που αυτό θα μπορούσε να έχει. Συμφωνώ όμως με την κ. Van Bladel ότι πρέπει να πούμε "θα μπορούσε», διότι δυστυχώς υπάρχουν πολλές ενδείξεις ότι τόσο το Δικαστήριο της Αρούσα όσο και το Δικαστήριο της Χάγης για την υπόθεση της πρώην Γιουγκοσλαβίας δεν απέδωσαν καθόλου, μα καθόλου τα όσα κάποτε προσδοκούσαμε. Κατά τη γνώμη μου, αυτό είναι μάλλον ενδεικτικό για την έλλειψη μέσων, για την έλλειψη ξεκάθαρων αρμοδιοτήτων και ευχέρειας δράσης, παρά για την αρχή της ύπαρξης ενός διεθνούς δικαστηρίου.
<P>
Εξ ονόματος της Ομάδας των Πρασίνων, εκφράζω την υποστήριξή μας επί της αρχής για ένα αποτελεσματικό Διεθνές Ποινικό Δικαστήριο, πρέπει όμως αυτό να διαθέτει επαρκή μέσα για τη σωστή λειτουργία του. Και πού θα τα βρούμε; Ο δημόσιος κατήγορος ιδίως πρέπει να έχει ευχέρεια δράσης χωρίς τη δέσμευση μιας προηγούμενης έγκρισης εκ μέρους του Συμβουλίου Ασφαλείας ή οποιουδήποτε άλλου φορέα.

<SPEAKER ID=196 LANGUAGE="DE" NAME="Swoboda">
Κύρια Πρόεδρε, κύριε Προεδρεύοντα του Συμβουλίου, αγαπητοί συνάδελφοι, προσπάθησα σήμερα να επισημάνω τι βλέπει ένας πολίτης όταν ανοίγει την τηλεόραση και πόσο αρνητική πρέπει να είναι η εντύπωση που προξενείται όταν διαπιστώνουμε ότι, τη στιγμή που οι Αμερικανοί είναι παρόντες, η Ευρωπαϊκή Ένωση δεν έχει αποστείλει κανέναν εκπρόσωπο στο Κοσσυφοπέδιο.
<P>
Τις ημέρες αυτές, ο μέσος πολίτης που ενδιαφέρεται για τον νόμο και την τάξη θα πρέπει επίσης να εντυπωσιάζεται από το θέαμα γύρω από τον κ. Pinochet, ένα άτομο που ήταν ηγέτης ενός καθεστώτος βασανιστών και δολοφόνων, ο οποίος, αφού ήταν αρχηγός του στρατού για πολλά χρόνια, καταλαμβάνει σήμερα μια αναπαυτική και καλοπληρωμένη θέση ως γερουσιαστής της χώρας του. Γνωρίζω βεβαίως ποιοι πολιτικοί υπολογισμοί κρύβονται πίσω από την κατάσταση αυτή, ωστόσο κανείς από εμάς δεν μπορεί να αισθάνεται ικανοποίηση όταν άνθρωποι που δολοφονούν, θανατώνουν και βασανίζουν άλλους, στη συνέχεια απολαμβάνουν τιμές και αποκτούν κρατικά αξιώματα.
<P>
Δεν είμαστε καθόλου ικανοποιημένοι με την κατάσταση στη Βοσνία, παρά το γεγονός ότι υπήρξε μια κάποια πρόοδος. Αλλά οι ηθικοί αυτουργοί, που στην πορεία της ιστορίας κατορθώνουν πάντα να αποφεύγουν τη δίωξη, δεν εκλήθησαν να λογοδοτήσουν. Γι' αυτό και η προσπάθεια για τη συγκρότηση του Διεθνούς Ποινικού Δικαστηρίου είναι τόσο σημαντική, αλλά και τόσο δύσκολη να υλοποιηθεί. Γνωρίζω ποιοι πολιτικοί υπολογισμοί παίζουν ένα ρόλο εκεί, όπου επικρατεί η άποψη ότι αυτό δεν είναι σημαντικό και όπου ορισμένοι προτιμούν να συνάψουν ειρήνη παρά να εκδώσουν κάποιον. Ωστόσο, ο πόλεμος και η διένεξη συνεχίζονται. Θα πρέπει να εφαρμόσουμε μια πολιτική που έχει ένα διττό στόχο: τη σύναψη ειρήνης και την παραπομπή ενώπιον της δικαιοσύνης αυτών που ευθύνονται για τις μαζικές δολοφονίες, για τα βαριά εγκλήματα.
<P>
Δεν είμαι ηθικολόγος και γνωρίζω ότι η πολιτική δεν έχει πάντα σχέση με την ηθική. Ωστόσο, είμαι ιδιαίτερα χαρούμενος που ο Βρετανός Προεδρεύων του Συμβουλίου, ο κ. Cook, αλλά και εσείς, κύριε Henderson, τονίσατε επανειλημμένα ότι η εξωτερική πολιτική πρέπει να ανταποκρίνεται και σε ορισμένα στοιχειώδη ηθικά κριτήρια, είτε πρόκειται για όπλα και την πώληση όπλων, είτε για τη σύσταση ενός Διεθνούς Ποινικού Δικαστηρίου. Η εξωτερική πολιτική χρειάζεται μια ηθική διάσταση και οι πολίτες θα αποδεχθούν αυτό το είδος πολιτικής μόνο εφόσον ανταποκρίνεται σε ορισμένα ηθικά κριτήρια. Για τους λόγους αυτούς υποστηρίζω με θέρμη εξ ονόματος της πολιτικής μου Ομάδας το κοινό ψήφισμα που θα καταθέσουμε. Στο ψήφισμα αυτό περιλαμβάνονται οι στόχοι που έχουμε θέσει, που συγκεκριμένα αφορούν τη σύσταση ενός ανεξάρτητου δικαστηρίου. Τα καθήκοντα της πολιτικής είναι διαφορετικά απ

<SPEAKER ID=197 LANGUAGE="IT" NAME="Dell'Alba">
Κυρία Πρόεδρε, κύριε Προεδρεύοντα του Συμβουλίου, το Κοινοβούλιο τοποθετήθηκε επανειλημμένα στο ζήτημα του Διεθνούς Ποινικού Δικαστηρίου. Αύριο επίσης θα αποφασίσει με ευρύτατη πλειοψηφία, ίσως και ομόφωνα, όπως ήδη έπραξε στο παρελθόν. To ωραιότερο μήνυμα που διαβιβάζουμε στον Προεδρεύοντα είναι, κατά τη γνώμη μου, το γεγονός ότι οι αιρετοί εκπρόσωποι των χωρών της Ευρωπαϊκής Ένωσης ψηφίζουν το παρόν κείμενο που, όπως διαπιστώσατε εσείς η ίδια, κυρία Πρόεδρε, χαρακτηρίζεται από αλανθάστη ακρίβεια, ενώ ευθυγραμμίζεται και ταυτίζεται με την τοποθέτηση των λεγόμενων likeminded countries σε συνετή και συνάμα ανοικτή εκδοχή, ώστε να προσελκύσει όλους στην ίδια τοποθέτηση, με αποφασιστικότητα και κατανόηση μαζί, απέναντι στους λόγους που για μερικές χώρες συνεχίζουν να αποτελούν κατασταλτικό παράγοντα, όχι της δημιουργίας του Δικαστηρίου, αλλά του τρόπου λειτουργίας του. Πιστεύω επίσης ότι αυτό μπορεί να βοηθήσει τη βρετανική Προεδρία στην ανεύρεση εκείνης της συνοχής που λείπει σήμερα, κυρίως επειδή ένα από τα κράτη μέλη, μέλος επίσης του Συμβουλίου Ασφαλείας, συνεχίζει να αμφισβητεί την παρούσα κατευθυντήρια γραμμή, που εμείς αύριο θα ψηφίσουμε και θα εγκρίνουμε δυναμικά.
<P>
Στις 16 Μαρτίου θα αρχίσει η τελευταία συνεδρίαση των προκαταρτικών διαπραγματεύσεων και, στη συνέχεια, στις 15 Ιουνίου, θα ξεκινήσει η Διάσκεψη της Ρώμης, πρωτεύουσας κράτους μέλους της Ευρωπαϊκής Ένωσης που, συνεπώς, θα διαδραματίσει νευραλγικής σημασίας ρόλο. Εύχομαι, κυρία Πρόεδρε, ότι στην απάντησή σας θα μας διαβεβαιώσετε σχετικά με την προσπάθεια, που αναμφισβήτητα καταβάλλετε, για την επίτευξη εναρμονισμένης θέσης και, κυρίως, ότι θα συμφωνήσετε μαζί μας όσον αφορά την εξαιρετική σημασία της σύστασης του Δικαστηρίου, σχετικά με τις εξελίξεις του διεθνούς δικαίου και επίσης σχετικά με τον ρόλο της Ευρωπαϊκής Ένωσης στην πρωτοβουλία για τον πολιτισμό, το δίκαιο, την ανάπτυξη, το τερματισμό της ατιμωρησίας, που απολαμβάνουν ακόμη και σήμερα πολλοί εγκληματίες που κυκλοφορούν ελεύθεροι ανά τον κόσμο.

<SPEAKER ID=198 LANGUAGE="NL" NAME="Oostlander">
Κυρία Πρόεδρε, κάτι που ξεκίνησε σαν μπάλωμα της υπόθεσης της Γιουγκοσλαβίας αντί για δυναμική στάση, δηλαδή το Δικαστήριο για τα εγκλήματα πολέμου στην Γιουγκοσλαβία, εξελίσσεται τώρα σε μια πρωτοβουλία με μόνιμη και γενικότερη διάσταση. Αυτό είναι πολύ περισσότερο από ο, τι προσδοκούσαμε ποτέ και έχει μεγάλη σημασία, διότι διαπιστώσαμε πως το δικαστήριο για τη Γιουγκοσλαβία, καθώς και το άλλο δικαστήριο για τη Ρουάντα, λειτούργησαν και ότι επηρεάζουν πράγματι τα δρώμενα. Στο βαθμό που τέτοια δικαστήρια διεκπεραιώνουν με επιτυχία το έργο τους, θα αποκτήσουν και προληπτική επιρροή σε άτομα που σκοπεύουν να παρεκτραπούν και να ενδώσουν σε γενοκτονίες, μαζικές σφαγές και τα λοιπά. Θα αποκτήσουν ακόμα και προληπτική επίδραση σε κράτη, διότι δεν είναι καθόλου απίθανο να αντιμετωπίζουμε στον κόσμο όλο και συχνότερα το φαινόμενο του κράτους-εγκληματία. Πιστεύω
<P>
Τα δικαστήρια για τη Γιουγκοσλαβία και τη Ρουάντα είχαν συγκεκριμένους στόχους. Γνωρίζαμε ποιες έρευνες θα έκαναν και ποιες ποινικές διώξεις. Για ένα διαρκές δικαστήριο, τα πράγματα είναι λιγότερο σαφή. Ερωτώ: Ποιος θα δώσει εντολή έρευνας; Η απάντηση θα μπορούσε να είναι: "Ο δημόσιος κατήγορος.» Σε ένα κανονικό κράτος δικαίου, όμως, ένας δημόσιος κατήγορος βρίσκεται σε κάποια ιεραρχία· υπάρχει και Υπουργός Δικαιοσύνης που μπορεί να θέσει και αυτός προτεραιότητες για τις υποθέσεις για τις οποίες θα γίνει έρευνα και θα ασκηθεί ποινική δίωξη και να κάνει τις επιλογές του για το τί ενδεχομένως αναβάλλεται.
<P>
Στην περίπτωση του διεθνούς δικαστηρίου, χρειάζεται ένας φορέας που να έχει κάποια διασύνδεση με τον δημόσιο κατήγορο. Ποιος τον διορίζει, ποιος διορίζει τους δικαστές; Υποθέτω ότι όλα αυτά θα τεθούν επί τάπητος στην επιτροπή του ΟΗΕ· θα έχει μεγάλο ενδιαφέρον για τους εξειδικευμένους νομικούς. Οπωσδήποτε πρέπει να αποφευχθεί το δικαστήριο να υποταχθεί σε βέτο οποιασδήποτε χώρας που θέλει να προστατέψει τους φίλους της.
<P>
Πιστεύω ότι η Ομάδα μου υποστηρίζει ολόψυχα το ψήφισμα. Επισημαίνω όμως τη σημασία του να διαχωρισθούν ξεκάθαρα οι πολιτικές και διπλωματικές ευθύνες από αυτές των ΜΚΟ για παράδειγμα. Στην ολλανδική εκδοχή, το κείμενο είναι τώρα σωστό. Οι ΜΚΟ δεν συμμετέχουν στη διάσκεψη των διπλωματών. Τους ζητείται όμως μια συμβολή που μπορεί να φανεί χρήσιμη στη διάσκεψη. Πρέπει να επιφυλαχθούμε να μην περιπέσουμε, παρά τις καλές προθέσεις μας, σε συντεχνιακές αντιλήψεις. Ελπίζω η κοινωνία και οι διάφορες ειδικές οργανώσεις της να συμβάλουν με τάξη στην επίτευξη ενός Διεθνούς Ποινικού Δικαστηρίου.

<SPEAKER ID=199 NAME="Henderson">
Κυρία Πρόεδρε, το Συμβούλιο υποστηρίζει πλήρως τη θέσπιση του Διεθνούς Ποινικού Δικαστηρίου για την εκδίκαση των πλέον σοβαρών εγκλημάτων και παραβιάσεων διεθνούς δικαίου που απασχολούν τη διεθνή κοινότητα, συμπεριλαμβανομένων της γενοκτονίας, των εγκλημάτων κατά της ανθρωπότητας και των εγκλημάτων πολέμου. Οι διαπραγματεύσεις για ένα σχέδιο κειμένου του καταστατικού του Δικαστηρίου έχουν ιστορική σημασία και η διεθνής κοινότητα έχει μία ιδιαίτερη ευθύνη για την εκμετάλλευση της ορμής που δημιουργήθηκε τα τελευταία λίγα χρόνια. Το Δικαστήριο θα εξασφαλίσει ότι εκείνοι που διαπράττουν τα πλέον σοβαρά εγκλήματα διεθνούς ενδιαφέροντος, δεν θα είναι σε θέση να τα διαπράττουν ατιμωρητί και επομένως θα έχει αποτρεπτικό χαρακτήρα. Ευελπιστούμε ότι ξέροντας ότι εκείνοι που διέπραξαν φρικαλεότητες θα προσάγονται ενώπιον της δικαιοσύνης, μπορεί να
<P>
Η Ευρωπαϊκή Ένωση ενθαρρύνεται από τον συνεχώς αυξανόμενο αριθμό χωρών που στηρίζουν τη θέσπιση του Δικαστηρίου. Αυτό αποδεικνύεται από την ευρεία διεθνή συμμετοχή και το γενικό πνεύμα συνεργασίας στις συναντήσεις της προπαρασκευαστικής επιτροπής στη Νέα Υόρκη. Τα κράτη μέλη της ΕΕ διαδραμάτισαν και τα ίδια ενεργό ρόλο στην προπαρασκευαστική επιτροπή και επιθυμούμε να αποτίσουμε φόρο τιμής στον ανεκτίμητο ρόλο του κ. Adriaan Bos, προέδρου της προπαρασκευαστικής επιτροπής. Η Ένωση προσμένει μία διπλωματική διάσκεψη που θα πραγματοποιηθεί φέτος τον Ιούνιο και τον Ιούλιο. Είμαστε ευγνώμονες προς την ιταλική κυβέρνηση για την προσφορά της να φιλοξενήσει τη διάσκεψη. Είναι σημαντικό ότι στη Διάσκεψη θα συμμετάσχει ο μέγιστος αριθμός κρατών. Αρκετά κράτη μέλη, καθώς και η Ευρωπαϊκή Επιτροπή έχουν συνεπώς συνεισφέρει στο καταπίστευμα του ΟΗΕ για τη συμμετοχ
<P>
Οι συνεδριάσεις συντονισμού της Ένωσης γίνονται τακτικά πριν από τις συναντήσεις της προπαρασκευαστικής επιτροπής και κατά τη διάρκεια αυτών. Θα διατυπωθεί μία δήλωση εκ μέρους της Ένωσης από την Προεδρία κατά την έναρξη της Διάσκεψης της Ρώμης. Η Βρετανική Προεδρία συγκάλε τον περασμένο μήνα στο Λονδίνο μία διήμερη συνάντηση εμπειρογνωμόνων από τα κράτη μέλη. Στη συνάντηση σημειώθηκε χρήσιμη ανταλλαγή ιδεών σε διάφορα βασικά ζητήματα και συζήτηση για το πώς θα προωθηθούν με τον καλύτερο τρόπο οι διαπραγματεύσεις για το Δικαστήριο. Η Ένωση δεν προσπαθεί να συμφωνήσει σε κοινές θέσεις εκ των προτέρων ως προς τις αναλυτικές διατάξεις του καταστατικού του Δικαστηρίου. Ωστόσο, υπάρχει σημαντικός βαθμός συμφωνίας σε αρκετά ζητήματα. Συγκεκριμένα, έχουμε συμφωνήσει σε έναν αριθμό βασικών αρχών, όπου περιλαμβάνονται οι εξής: το Δικαστήριο θα πρέπ
<P>
Η ΕΕ εκφράζει την ελπίδα και την πίστη ότι θα είναι δυνατόν να επιτευχθεί ένα επιτυχές αποτέλεσμα στη διπλωματική διάσκεψη που πρόκειται να οριστικοποιήσει και να εγκρίνει μία περιεκτική και παγκόσμια σύμβαση, δυνάμει της οποίας θα θεσπίζεται το Διεθνές Ποινικό Δικαστήριο. Παρακαλούμε όλα τα κράτη να επιδείξουν το πνεύμα συνεργασίας που είναι απαραίτητο για να επιτευχθεί η εν λόγω αποστολή.

<SPEAKER ID=200 LANGUAGE="IT" NAME="Bontempi">
Κυρία Πρόεδρε, πιστεύω ότι ανάμεσα στα ισχυρά επιχειρήματα που τεκμηριώνουν την ψήφο, την οποία προβλέπω ευρύτατα πλειοψηφική αν όχι ομόφωνη εκ μέρους του Κοινοβυλίου, μερικά χρήζουν ειδικής μνείας. Πρώτα απ' όλα, θα αναφερθώ στη συμβολική αξία της σημαντικής πρωτοβουλίας της Ευρωπαϊκής Ένωσης. Εκφράζω επί του προκειμένου την ικανοποίησή μου για τις δηλώσεις του υπουργού, για τη δέσμευση που ανέλαβε η Προεδρία και τονίζω τη σημασία του σθένους και της αποφασιστικότητας του μηνύματος της Ευρωπαϊκής Ένωσης υπέρ της ίδρυσης δικαστηρίου που να αντιπροσωπεύει την κατηγορηματική καταπολέμηση της ατιμωρησίας και επίσης, ας μου επιτραπεί, και την ικανότητα να ακούσει και να ανταποκριθεί στις διαδεδομένες στη συνείδηση των πολιτών προσδοκίες, που συχνά απηρχαιωμένα και ακατάλληλα μέσα και αδράνειες δεν μπορούν να ικανοποιήσουν πλήρως.
<P>
Δεύτερον, ο αχανής μας κόσμος απαιτεί πολλούς κανόνες, και ένας από τους βασικούς κανόνες αφορά τη θεμελιώδη αρχή της δικαιοσύνης και τη δυνατότητα του συνόλου των δημοκρατικών χωρών και του πολιτισμένου συνόλου των ανθρώπων να αναγνωρίσει και να τιμωρήσει τα σοβαρά εγκλήματα κατά της ανθρωπότητας. Όπως γνωρίζουμε, αυτό είναι βασική προϋπόθεση της παγίωσης των δημοκρατιών και για τον λόγο αυτό οι κανόνες που θεσπίζονται από το Δικαστήριο αυτό είναι πρωτοπορειακοί και αποτελούν εγγύηση για τα δημοκρατικά συστήματα. Φυσικά, τα χαρακτηριστικά του Δικαστηρίου είναι εκείνα που αντλούνται από το δικό μας πρότυπο: ανεξαρτησία και κράτος δικαίου, διαδικαστικές εγγυήσεις για τους υπόδικους.

<SPEAKER ID=201 LANGUAGE="ES" NAME="Ferrer">
Κύριε Προεδρεύοντα του Συμβουλίου, μία κοινωνία η οποία θέλει να λέγεται πολιτισμένη πρέπει να ανάγει την υπέρτατη αξία του ατόμου και της ατομικής αξιοπρέπειας και, συνεπώς, της υπεράσπισης των δικαιωμάτων που πηγάζουν από την αξιοπρέπεια αυτή, σε θεμελιώδεις αρχές στις οποίες πρέπει να θεμελιώνεται η πολιτική δράση.
<P>
Εντούτοις, δυστυχώς πάρα πολύ συχνά, ο «άνθρωπος ανθρώπω λύκος», και απόδειξη τούτου είναι τα εγκλήματα πολέμου, τα εγκλήματα κατά της ανθρωπότητας και οι γενοκτονίες, που συνεχίζονται να διαπράττονται με πλήρη ατιμωρησία χωρίς τίποτα να μπορεί να δικαιολογεί τον αλόγιστο χαρακτήρα των εγκλημάτων αυτών, τα οποία, γι' αυτό ακριβώς, πρέπει να εκδικαστούν και να καταδικαστούν.
<P>
Γι' αυτό είναι επείγον, είναι ανάγκη, να υπάρξει ένα ανεξάρτητο Διεθνές Ποινικό Δικαστήριο το οποίο θα έχει τη δυνατότητα να προσαγάγει σε δίκη και να καταδικάσει τους υπεύθυνους των βαρβαροτήτων αυτών.
<P>
Για το λόγο αυτό, επίσης, πρέπει να εκφράσουμε την ικανοποίησή μας για τη σύγκληση της διάσκεψης διπλωματικού επιπέδου που θα πραγματοποιηθεί στη Ρώμη τον Ιούνιο για τον καθορισμό του καθεστώτος που πρέπει να ρυθμίζει τη λειτουργία του εν λόγω δικαστηρίου: η διάσκεψη αυτή αποτελεί μέσο που μπορεί να αποδειχθεί καθοριστικό προκειμένου να νικηθεί ο αγώνας για τη δημιουργία μίας διεθνούς δικαιοσύνης - μέσο το οποίο, θα έπρεπε να αναγνωρισθεί, κατέστη δυνατό, σε μεγάλο βαθμό, χάρη στην ακούραστη και αποφασιστική υποστήριξη πολλών μη κυβερνητικών οργανώσεων που δραστηριοποιούνται στο χώρο αυτό.
<P>
Από την επιτυχία της Διάσκεψης της Ρώμης μπορεί να εξαρτηθεί εάν ο κόσμος θα εισέλθει στην τρίτη χιλιετία του πολιτισμού μας με μία νέα ελπίδα. Στόχος του ψηφίσματος που επεξεργάστηκε το Ευρωπαϊκό Κοινοβούλιο είναι, ακριβώς, να μπορέσει η ελπίδα αυτή να γίνει πραγματικότητα. Το λόγο πλέον έχουν το Συμβούλιο και η Επιτροπή και μαζί τους τα κράτη μέλη.

<SPEAKER ID=202 LANGUAGE="IT" NAME="Caccavale">
Κυρία Πρόεδρε, κύριε Προεδρεύοντα του Συμβουλίου, το γεγονός ότι αυτή η πρόταση ψηφίσματος θα εγκριθεί μάλλον ομόφωνα κατά την αυριανή ψηφοφορία και ότι εκ μέρους όλων των πολιτικών Ομάδων του Σώματος εκφράζεται μάλλον ευρύτατη και ισχυρή βούληση για την προώθηση της πρωτοβουλίας, δεν επαρκεί. Πράγματι, τη στιγμή αυτή απαιτείται έντονη πολιτική πρωτοβουλία όλων των ευρωπαϊκών θεσμικών οργάνων για την ίδρυση του Ποινικού Δικαστηρίου, που συνεπάγεται πρώτα απ'όλα την καταπολέμηση κάθε περίπτωσης ατιμωρησίας των εγκληματιών πολέμου, διεθνών εγκλημάτων που διαπράχθηκαν κατά τα τελευταία πενήντα χρόνια. Σημαίνει ότι τα τελευταία πενήντα χρόνια μετά τον Δεύτερο Παγκόσμιο Πόλεμο υπήρξαν 250 συγκρούσεις και πάνω από 130 εκατομμύρια θύματα. Σημαίνει επίσης ότι συχνά οι πρωτοβουλίες της διεθνούς κοινότητας αποδείχθηκαν αναποτελεσματικές, όπως αποδε

<SPEAKER ID=203 LANGUAGE="ES" NAME="Carnero Gonzαlez">
Κυρία Πρόεδρε, αποτελεί εξαίρετη είδηση το ότι το προσεχές καλοκαίρι θα συσταθεί ένα Διεθνές Ποινικό Δικαστήριο. Η σύσταση του εν λόγω δικαστηρίου θα αποτελέσει, χωρίς αμφιβολία, το καλύτερο μέσο προληπτικής διπλωματίας που μπορεί να υιοθετηθεί για την αποτροπή συγκρούσεων και, για το λόγο αυτό, το καλύτερο μέσο που μπορεί να υιοθετηθεί για να καταπολεμηθούν οι εγκληματίες οι οποίοι, τον τελευταίο καιρό, δρουν ανενόχλητοι. Χωρίς καμία αμφιβολία, η εμπειρία που αποκομίσθηκε από τα ad hoc δικαστήρια για την πρώην Γιουγκοσλαβία και τη Ρουάντα κατέδειξε, για άλλη μια φορά, την ανάγκη για τη σύσταση του εν λόγω Διεθνούς Ποινικού Δικαστηρίου.
<P>
Όμως, δεν επαρκεί η ίδρυσή του. Πρέπει να υπάρξει ένα Διεθνές Ποινικό Δικαστήριο ανεξάρτητο από το Συμβούλιο Ασφαλείας, το οποίο θα διαθέτει ίδιες εξουσίες, προκειμένου να υλοποιήσει πρωτοβουλίες, με ευρεία δικαιοδοσία, η οποία να καλύπτει τα εγκλήματα κατά της ανθρωπότητας, τη γενοκτονία και τα εγκλήματα πολέμου και, συνεπώς, τις σοβαρές παραβιάσεις των ανθρωπίνων δικαιωμάτων, και να μην είναι υποτελές των εθνικών οργάνων απονομής δικαιοσύνης. Σε κάθε συνεδρίαση της προπαρασκευαστικής επιτροπής της διπλωματικής διάσκεψης είναι απαραίτητο η Ευρωπαϊκή Ένωση να τηρεί μία κοινή στάση. Μία στάση που θα υποχρεώσει όλα τα κράτη μέλη να υποστηρίξουν τη δημιουργία ενός Διεθνούς Ποινικού Δικαστηρίου το οποίο θα είναι πραγματικά ανεξάρτητο και το οποίο δεν θα διέπεται από τους απολιθωμένους κανόνες του διεθνούς δικαίου, όπως, για παράδειγμα, το δικαίωμα αρ&

<SPEAKER ID=204 LANGUAGE="ES" NAME="Sauquillo Pιrez del Arco">
Κυρία Πρόεδρε, η ατιμωρησία αποτελεί μορφή πολέμου, γιατί τα θύματά της εξακολουθούν να αισθάνονται αντικείμενα βίας. Η ατιμωρησία αφαιρεί τη νομιμότητα της ειρήνης και επιτείνει το αίσθημα ανασφάλειας των πληθυσμών που υπήρξαν θύματα εγκλημάτων και αποτελεί ύβρη για το σύνολο της διεθνούς κοινωνίας. Έναντι της ατιμωρησίας υπάρχει μόνο η δικαιοσύνη. Το διαρκές Διεθνές Ποινικό Δικαστήριο αποτελεί τη μοναδική δυνατότητα αποκατάστασης της δικαιοσύνης και, χωρίς αμφιβολία, θα αποτελέσει ανεκτίμητο μέσο για την πρόληψη των συγκρούσεων.
<P>
Εάν οι ιθύνοντες οι οποίοι μπορούν να διαπράξουν εγκλήματα κατά της ανθρωπότητας - από τη γενοκτονία έως την εισβολή, από την ένοπλη βία έως τα εγκλήματα πολέμου, τις σφαγές και την καταπίεση - όχι μόνο δεν ήταν δυνατό να αποτελέσουν συνομιλητές έναντι της υπόλοιπης διεθνούς κοινωνίας, αλλά, και επιπλέον, γνώριζαν ότι θα τιμωρούνταν για τις πράξεις τους, θα υπήρχε δυνατότητα να αποτραπούν πολλές συγκρούσεις και, προπάντων, πολλές δυστυχίες.
<P>
Το διαρκές Διεθνές Ποινικό Δικαστήριο αποτελεί μια παλιά φιλοδοξία. Δεν μπορούμε να αφήσουμε να απολεσθεί αυτή η ευκαιρία ώστε η φιλοδοξία αυτή να καταστεί πραγματικότητα. Για το σκοπό αυτό, πρέπει να ιδρυθεί ένα ανεξάρτητο και αποτελεσματικό δικαστήριο με πραγματικές εξουσίες έναντι συγκεκριμένων εγκλημάτων επιτρέποντας ελάχιστο χώρο για τις εξαιρέσεις και τις επιφυλάξεις των κρατών μελών. Προκειμένου η πρωτοβουλία αυτή να μην είναι θνησιγενής, δεν πρέπει να αποτελέσει επιχείρηση επιφανειακού χαρακτήρα των κρατών μελών. Απαιτείται μακροπρόθεσμη χρηματοδότηση και συμφωνία, με τη μορφή δέσμευσης των κρατών μελών, για συνεργασία με το δικαστήριο. Οι παρελθούσες εμπειρίες από τη Νυρεμβέργη, το Τόκιο, την πρώην Γιουγκοσλαβία και τη Ρουάντα, μπορούν μόνο να μας ενθαρρύνουν να τελειοποιήσουμε ένα επισφαλές διεθνές δικαστικό σύστημα το οποίο υπολείπε

<SPEAKER ID=205 NAME="Πρόεδρος">
Γνωστοποιώ στα μέλη του Σώματος ότι έλαβα έξι προτάσεις ψηφίσματος σύμφωνα με το άρθρο 37, παράγραφος 2, του Κανονισμού .
<P>
Η κοινή συζήτηση έληξε.
<P>
Η ψηφοφορία θα διεξαχθεί αύριο, στις 12.00.

<CHAPTER ID=8>
Ανταγωνιστικότητα
<SPEAKER ID=206 NAME="Πρόεδρος">
Η ημερήσια διάταξη προβλέπει τη συζήτηση της ανακοίνωσης του Συμβουλίου επί των προβλημάτων του τομέα της ανταγωνιστικότητας.

<SPEAKER ID=207 NAME="Beckett">
Κύριε Πρόεδρε, θα ήθελα να ευχαριστήσω το Κοινοβούλιο που μου έδωσε την ευκαιρία να σας μιλήσω σήμερα σχετικά με την ανταγωνιστικότητα. Με μεγάλη μου ευχαρίστηση βρίσκομαι εδώ, ως Προεδρεύουσα του Συμβουλίου. Η νέα κυβέρνηση των Εργατικών της Μεγάλης Βρετανίας χαιρετίζει τη θαυμάσια ευκαιρία που προσφέρουν αυτοί οι έξι μήνες, και εγώ προσωπικά ανυπομονώ να συνεργαστώ στενά με τους συναδέλφους σε όλη την Ευρώπη, για να διασφαλίσουμε ότι η ευρωπαϊκή βιομηχανία είναι αρκετά ανταγωνιστική, ώστε να ανταποκριθεί στις προκλήσεις που όλοι αντιμετωπίζουμε σήμερα.
<P>
Τα προβλήματα ανταγωνιστικότητας δεν είναι μοναδικά για κάθε χώρα: όλα τα κράτη μέλη αντιμετωπίζουν τις ίδιες προκλήσεις. Η Ευρώπη πρέπει να ανταποκριθεί στις απαιτήσεις ενός κόσμου που κινείται γρήγορα, ενός κόσμου διαρκούς ανανέωσης και τεχνολογικών εξελίξεων. Πρέπει να εξοπλιστούμε καταλλήλως για έναν πιο ανταγωνιστικό κόσμο, όπου οι εταιρείες οφείλουν να προσαρμόζονται στις διαρκώς μεταβαλλόμενες αγορές και οι εργαζόμενοι να έχουν τα προσόντα που χρειάζονται και την ευκαιρία να τα αξιοποιήσουν. Η πρόκληση τώρα είναι να προσεγγίσουμε θετικά τη μεταρρύθμιση των οικονομιών μας: να βελτιώσουμε την ποιότητα ζωής και να σεβαστούμε και να τονώσουμε την εθνική, περιφερειακή και τοπική ποικιλομορφία, που αποτελεί σημαντικό τμήμα της δύναμης της Ευρώπης.
<P>
Πρέπει να βρούμε έναν τρίτο δρόμο που θα εξισορροπεί τα συμφέροντα εταιρειών, εργαζομένων και νοικοκυριών. Αυτό θα γίνει αν ακολουθήσουμε τις τάσεις των αγορών για να βελτιώσουμε την ανταγωνιστικότητα, προωθώντας παράλληλα υγιή, βασικά πρότυπα κοινωνικής προστασίας. Όπως ορίζει το κοινό σχέδιο δράσης: η Ευρώπη χρειάζεται μία αγορά που θα είναι δυναμική, θα βασίζεται στη γνώση, μια αγορά κοινωνικά υπεύθυνη και ευαίσθητη στις ανάγκες όλων όσους επηρρεάζει. Είναι κοινός τόπος για το Συμβούλιο, την Επιτροπή και το Κοινοβούλιο ότι στο σύγχρονο παγκόσμιο οικονομικό περιβάλλον εμείς πρέπει όχι μόνον να βελτιώσουμε την ανταγωνιστικότητα της ευρωπαϊκής βιομηχανίας για να φτάσει το επίπεδο ανταγωνιστικότητας των καλύτερων στον κόσμο, αλλά και να διατηρούμε συνεχώς τη θέση στην οποία επιτύχαμε να φτάσουμε.
<P>
Η Σύνοδος Κορυφής του Αμστερνταμ, πέρυσι, κατέληξε στο συμπέρασμα ότι η ανταγωνιστικότητα της ευρωπαϊκής βιομηχανίας παρέχει τις βάσεις για ανάπτυξη, θέσεις εργασίας και άνοδο του βιοτικού επιπέδου.
<P>
Για να ανταποκριθούμε στις προκλήσεις που αντιμετωπίζουμε χρειάζονται τρία βασικά στοιχεία: να διασφαλίσουμε ότι οι αγορές μας είναι ισχυρές, οι εταιρείες μας σύγχρονες και ότι προωθούμε τις επιχειρήσεις που θα παρέχουν τις βάσεις για το μέλλον σε όλα τα κράτη μέλη.
<P>
Οι ισχυρές αγορές είναι ζήτημα ζωτικής σημασίας για διαφόρους λόγους, και κυρίως διότι υποχρεώνουν τις εταιρείες μας να αντιμετωπίσουν την καλύτερη πρακτική των ανταγωνιστών τους. Η ευρωπαϊκή ενιαία αγορά θεωρείται ότι έχει συνεισφέρει στη βελτίωση της ανταγωνιστικότητας στην Ευρωπαϊκή Ένωση, περισσότερο από κάθε άλλη κοινή πολιτική. Η ενιαία αγορά έχει ήδη αυξήσει το Ακαθάριστο Εγχώριο Προϊόν της Ευρωπαϊκής Ένωσης κατά 1, 1 %-1, 5 %, έχει δημιουργήσει 900.000 θέσεις εργασίας και έχει κρατήσει τον πληθωρισμό σε επίπεδα κατά περίπου 1 % χαμηλότερα απ'ό, τι αν δεν υπήρχε κοινή αγορά. Αλλά πρέπει να γίνουν κι άλλα. Η αποφασιστικότητα όλων των θεσμικών οργάνων της ΕΕ να εφαρμόσουν το σχέδιο δράσης για την κοινή αγορά αποτελεί σημαντικότατο βήμα. ελπίζω ότι το Κοινοβούλιο, όπως και η Επιτροπή και το Συμβούλιο, θα αγωνιστεί για να διασφαλίσει ότι μπορούμε &
<P>
Ο ανταγωνισμός και η ελευθέρωση είναι βασικά στοιχεία για μία ισχυρή αγορά. Δεν προσφέρουμε καμία εξυπηρέτηση στις Ευρωπαϊκές εταιρείες, όταν επιτρέπουμε τη συνέχιση και την εξάπλωση των μονοπωλίων. Στο Ηνωμένο Βασίλειο, κάνω ενέργειες για να ενισχυθεί η νομοθεσία περί ανταγωνισμού στην αγορά και για να ευθυγραμμιστεί περισσότερο με το κοινοτικό δίκαιο. Ένα συγκεκριμένο παράδειγμα που απεικονίζει αυτό το ζήτημα, σε επίπεδο Ευρωπαϊκής Ένωσης, είναι η ελευθέρωση των τηλεπικοινωνιών, η οποία ήδη αποφέρει κέρδη σε καταναλωτές και επιχειρήσεις. Η έκθεση της Επιτροπής, τον περασμένο μήνα, δείχνει ότι οι αγορές τηλεπικοινωνιακών υπηρεσιών αναπτύσσονται πολύ γρήγορα. Οι τιμές σε ορισμένα κράτη μέλη έπεσαν μέχρι και κατά 40 % από το 1990, και τα μέτρα ελευθέρωσης που συμφωνήθηκαν για την ενέργεια, πρέπει σύντομα να έχουν ανάλογο αποτέλεσμα σε αυτές τις αγορές. &
<P>
Για να είναι επιτυχής η κοινή αγορά, τόσο για τις εταιρείες όσο και για τους καταναλωτές, πρέπει να υπάρχει δίκαιη μεταχείριση των καταναλωτών: επιλογή με προστασία. Οι καλά πληροφορημένοι και απαιτητικοί καταναλωτές θα προωθούν την ανανέωση, την ανταγωνιστικότητα και την ανάπτυξη, και πρέπει να έχουν την απαραίτητη προστασία που θα τους εμπνέει εμπιστοσύνη να πραγματοποιούν αγορές σε όλη την Ευρώπη. Η ελευθέρωση πρέπει επίσης να σέβεται το ρόλο που διαδραματίζουν οι υπηρεσίες κοινής ωφελείας και να προστατεύει κατάλληλα τις ευάλωτες κοινωνικές ομάδες του πληθυσμού και το περιβάλλον.
<P>
Βεβαίως υπάρχουν και οι νέες αγορές - οι αγορές του μέλλοντος. Η διεύρυνση θα φέρει στην κοινή αγορά άλλα 100 εκατομμύρια καταναλωτές με ταχέως αυξανόμενο εισόδημα. Αυτό θα τονώσει τη ζήτηση και την ανάπτυξη, και το εμπόριο αγαθών και υπηρεσιών θα εξαπλωθεί περισσότερο γεωγραφικά από το Βορρά ως το Νότο και από την Ανατολή ως τη Δύση. Οι καταναλωτές θα έχουν μεγαλύτερη δυνατότητα επιλογής και οι επιχειρήσεις περισσότερες ευκαιρίες.
<P>
Η διεύρυνση παρουσιάζει επίσης και σημαντικές προκλήσεις. Τα οφέλη από την διεύρυνση της κοινής αγοράς θα πραγματοποιηθούν μόνον αν οι χώρες-υποψήφια μέλη είναι κατάλληλα προετοιμασμένες να ενταχθούν στην κοινή αγορά. Ωστόσο, έχω την πεποίθηση ότι η Ευρωπαϊκή Ένωση εφαρμόζει τις κατάλληλες προενταξιακές δομές.
<P>
Τα Ευρωπαϊκά διαρθρωτικά ταμεία μπορούν να συνεισφέρουν σημαντικά στην ανταγωνιστικότητα και την ανανέωση των περιφερειών, αλλά παρουσιάζουν και αυτά νέες προκλήσεις αν θέλουμε να είναι προσιτά και βιώσιμα σε μία διευρυμένη Ευρωπαϊκή Ένωση. Αν θέλουμε τα ανανεωμένα διαρθρωτικά ταμεία να ανταποκρίνονται στα βαθύτερα προβλήματα των λιγότερο ανεπτυγμένων περιφερειών της Ευρώπης, πρέπει να έχουν ως στόχο την ανανέωση, τη δημιουργία θέσεων εργασίας και την ανταγωνιστικότητα, καθώς επίσης, και αυτό είναι σημαντικό, πρέπει να βρούμε μια δίκαιη λύση. Αν αποτύχουμε σε αυτό θα υπονομεύσουμε σε μεγάλο βαθμό αυτά που προσπαθούμε να πετύχουμε σε άλλους τομείς.
<P>
Σχετικά με το δεύτερο στοιχείο που ανέφερα: σύγχρονες, δυναμικές εταιρείες, εταιρείες που να μπορούν να πετύχουν σε μια παγκοσμιοποιημένη οικονομία. Πρέπει να βοηθήσουμε τις ευρωπαϊκές εταιρείες βελτιώνοντας την υποδομή, αυξάνοντας το βαθμό πρόσβασης στα επιχειρηματικά κεφάλαια και εξασφαλίζοντας καλύτερη νομοθεσία στις αγορές των προϊόντων. Πρέπει να εξασφαλίσουμε ότι η Ευρωπαϊκή Ένωση παρέχει ένα νομικό σύστημα σύγχρονο και με προοπτικές, ένα νομικό σύστημα που είναι σαφές, προσιτό, και συμβάλλει στην ανταγωνιστικότητα των επιχειρήσεων.
<P>
Στην κοινή αγορά, οι ευρωπαϊκές εταιρείες πρέπει να έχουν τη δυνατότητα επιλογής ενός κοινού νομικού πλαισίου, αν το επιθυμούν. Η βρετανική Προεδρία εργάζεται σκληρά για να επιλύσει το αδιέξοδο στο Καταστατικό των Ευρωπαϊκών Εταιρειών, που αναχαίτισε την πρόοδο επί 20 και πλέον χρόνια.
<P>
Είναι εξίσου σημαντικό να προωθήσουμε τη δικαιοσύνη στην εργασία. Σε αυτήν περιλαμβάνονται και οι σύγχρονες εταιρικές σχέσεις μεταξύ εργοδοτών και εργαζομένων. Το μήνυμα της Γνωμοδοτικής Επιτροπής για την Ανταγωνιστικότητα στην Ευρωπαϊκή Ένωση στην έκθεσή της "Ανταγωνιστικότητα για Απασχόληση» είναι ότι η δημιουργία νέων θέσεων εργασίας και η μείωση της ανεργίας αποτελούν υποπροϊόν των ανταγωνιστικών σε παγκόσμιο επίπεδο εταιρειών.
<P>
Η αντίσταση στις βιομηχανικές αλλαγές αποτελεί κακή επιλογή όσον αφορά τις θέσεις εργασίας. Πρέπει όμως να προετοιμαστούμε για αυτές τις αλλαγές εξοπλίζοντας τους λαούς μας σε ατομικό επίπεδο με την απαραίτητη ειδίκευση για να προσαρμοστούν επιτυχώς στις αλλαγές· κοινώς, δημιουργία θέσεων εργασίας. Πρέπει να ενισχύσουμε τις αγορές εργασίας που μπορούν να προσαρμοστούν αποτελεσματικά και να μεταφράσουν την οικονομική επιτυχία σε νέες θέσεις εργασίας. Αυτά είναι τα βασικά σημεία στις κατευθυντήριες γραμμές της Ευρωπαϊκής Ένωσης για την απασχόληση, που αποφασίστηκαν το Νοέμβριο. Τα κράτη μέλη δεσμεύτηκαν να παραδώσουν τα σχέδια δράσης τους που αποδεικνύουν πρόοδο μέχρι τα μέσα Απριλίου. Η Προεδρία πιστεύει ότι πρέπει να παραγάγουμε επειγόντως σχέδια δράσης για την απασχόληση και να διασφαλίσουμε την εφαρμογή τους.
<P>
Στο Ηνωμένο Βασίλειο καθιερώνουμε ένα ελάχιστο εθνικό ημερομίσθιο, που θα ενισχύσει τις επενδύσεις σε θέσεις εργασίας υψηλής ειδίκευσης και θα καταπολεμήσει την καθοδική πορεία των μισθών που δημιουργεί μόνο απάνθρωπες συνθήκες εργασίας και μια οικονομία με χαμηλές προστιθέμενες αξίες. Επιπλέον, αντιμετωπίζουμε το πρόβλημα της μακροχρόνιας ανεργίας των νέων μέσω ενός νέου προγράμματος για νέους ανθρώπους, που θα τους εξοπλίζει με τα προσόντα και την εμπειρία που χρειάζονται για να ενταχθούν στην αγορά εργασίας.
<P>
Οι κυβερνήσεις μπορούν να κάνουν πολλά για να ενθαρρύνουν και άλλες επιχειρήσεις να ακολουθήσουν τις ορθές πρακτικές. Πρέπει να δίδονται κίνητρα στις σύγχρονες εταιρείες να ανταγωνίζονται σε επίπεδο ποιότητας και όχι μόνον σε επίπεδο τιμών. Η Επιτροπή, το Συμβούλιο και το Κοινοβούλιο υπογράμμισαν τη σημασία του benchmarking σε αυτό το πλαίσιο και τα κράτη μέλη εργάζονται συλλογικά για να ενθαρρύνουν τις εταιρείες να αναμετρηθούν με τις καλύτερες εταιρείες στην ΕΕ και με τις καλύτερες στον κόσμο, διότι, σε τελική ανάλυση, πρέπει να ενθαρρύνουμε μία Ευρώπη των τολμηρών επιχειρηματιών.
<P>
Οι κατευθυντήριες γραμμές στον τομέα της απασχόλησης που αποφασίστηκαν στο Λουξεμβούργο, αναγνωρίζουν την επιχειρηματική δραστηριότητα ως έναν από τους τέσσερις βασικούς τομείς για την ανάπτυξη της απασχόλησης. Αν και οι προσεγγίσεις διαφέρουν μεταξύ των κρατών μελών, δικαίως μπορούμε να ισχυριστούμε ότι σε σύγκριση με τις Ηνωμένες Πολιτείες, η Ευρωπαϊκή Ένωση είναι πολύ πίσω στην κατανόηση ή την παροχή του περιβάλλοντος που απαιτείται για την υποστήριξη των επιχειρηματιών και τη βοήθεια σε μικρές και μεσαίες επιχειρήσεις να μετατραπούν στους εργοδότες του μέλλοντος.
<P>
Υπάρχουν πολλοί τρόποι για να βελτιώσουμε τη θέση μας. Η νομοθεσία πρέπει να είναι απλή. Πρέπει να είναι όσο το δυνατόν πιο διαφανής, να μην επιβάλλει περιττά βάρη στις επιχειρήσεις, και πρέπει να είναι διατυπωμένη έτσι ώστε να ενθαρρύνει τις επενδύσεις και τις καινοτομίες και όχι να τις καταπνίγει. Πρέπει να διασφαλίσουμε ότι οι εταιρείες μας είναι καινοτόμες και προετοιμασμένες να αντιμετωπίσουν τις απαιτήσεις της ανταγωνιστικότητας όπως θα συνεχίσουν να αναπτύσσονται στο μέλλον, απαιτήσεις οι οποίες μεταβάλλονται με ιλιγγιώδη ταχύτητα, καθώς βελτιώνεται η τεχνολογία της πληροφορικής, εξαπλώνεται το ηλεκτρονικό εμπόριο και εμφανίζονται νέες περιβαλλοντικές προκλήσεις.
<P>
Ως Προεδρεύουσα του Συμβουλίου Υπουργών Βιομηχανίας, χαιρετίζω το γεγονός ότι η πρώτη συζήτηση με θέμα τη χρηματοδότηση για την ανανέωση θα πραγματοποιηθεί στο Συμβούλιο Υπουργών Βιομηχανίας το Μάιο, και το μήνυμά μας δεν μπορεί να εστιάζεται μόνον στις μεγάλες εταιρείες. Εγώ, τουλάχιστον, θα υποστηρίξω σθεναρά τα συμφέροντα των μικρότερων εταιρειών σε αυτή τη συζήτηση. Αυτές αποτελούν σημαντικό μοχλό για τη δημιουργία νέων θέσεων εργασίας. Υπάρχουν και άλλες σημαντικές νέες προκλήσεις που θα τις αντιμετωπίσουμε τα αμέσως επόμενα χρόνια και θα έχουν μεγάλο αντίκτυπο στην ανταγωνιστικότητα στην Ευρωπαϊκή Ένωση, ιδιαίτερα η καθιέρωση του κοινού νομίσματος σε ορισμένα κράτη μέλη. Κάτι τέτοιο πιθανότατα θα έχει σημαντικό αντίκτυπο στην ανταγωνιστικότητα στην Ευρωπαϊκή Ένωση. Όπως γνωρίζετε, εξ αιτίας των διασπάσεων στην τότε βρετανική κυβέρν
<P>
Επιπλέον, η ανάγκη να επιτύχει η Οικονομική και Νομισματική Ένωση μάς επιβάλλει να δημιουργήσουμε το σταθερό έδαφος της μακροοικονομικής σταθερότητας, να αναμορφώσουμε τις αγορές εργασίας, προϊόντων και κεφαλαίων και να αντιμετωπίσουμε την κατάρα της ανεργίας με τρόπους που να σέβονται την κοινωνική δικαιοσύνη. Αν αποτύχουμε να κάνουμε αυτές τις μεταρρυθμίσεις, θα χάσουμε τη χρυσή ευκαιρία που προσφέρει η ΟΝΕ. Ελπίζω ότι τα σχέδια δράσης για την απασχόληση θα παρέχουν μία πρακτική και πολιτικώς αποδεκτή έναρξη αυτής της διαδικασίας.
<P>
Πέρυσι, υπό τη γερμανική Προεδρία, το Συμβούλιο των Υπουργών Βιομηχανίας κατέληξε στο συμπέρασμα πως τα κράτη μέλη και η Επιτροπή πρέπει να συνειδητοποιήσουν καλύτερα τι αντίκτυπο μπορεί να έχουν οι ενέργειές τους στην ανταγωνιστικότητα και, κατά τη λουξεμβουργιανή Προεδρία, το Συμβούλιο υιοθέτησε ένα πρόγραμμα εργασίας με το οποίο προωθείται αυτό το σχέδιο. Όλοι αναγνωρίσαμε ότι το benchmarking είναι ένα πολύτιμο εργαλείο. Επίσης βοηθάει τόσο τον βιομήχανο όσο και τον νομοθέτη να φτάσουν σε καλύτερη κατανόηση των διαδικασιών που οδηγούν σε πλεονεκτήματα ανταγωνιστικότητας.
<P>
Το Συμβούλιο υποστηρίζει πλήρως το έργο της Επιτροπής με το οποίο ενθαρρύνει τους βιομηχάνους να χρησιμοποιούν το benchmarking, τόσο σε επίπεδο τομέα όσο και σε επίπεδο επιχείρησης. Πρέπει κι εμείς να το χρησιμοποιήσουμε αυτό για να εφαρμόσουμε το benchmarking στις πολιτικές μας, γεγονός που υποστήριξα στο πρόσφατο συνέδριο του ΟΟΣΑ, το οποίο προήδρευσα. Η Επιτροπή και το Συμβούλιο εργάζονται από κοινού πάνω σε μία σειρά δοκιμαστικών προγραμμάτων, με τα οποία εξετάζουν ορισμένους βασικούς παράγοντες που ενισχύουν την ανταγωνιστικότητα: η χρηματοδότηση για την ανανέωση, όπως ανέφερα ήδη, τα προσόντα, οι μεταφορές και η αλλαγή στις οργανωτικές δομές.
<P>
Η Προεδρία έχει ευθύνες αλλά και ευκαιρίες. Είμαι αποφασισμένη να συνεχίσω το έργο που άρχισε ήδη η Επιτροπή και οι προηγούμενες Προεδρίες και να διευθύνω τις συνεχιζόμενες εργασίες του Συμβουλίου Βιομηχανίας. Θέλω επίσης να εκμεταλλευτώ αυτήν την ευκαιρία, για να τονίσω την πεποίθησή μου ότι πρέπει να εργαζόμαστε από κοινού με τους βιομηχάνους. Ελπίζω ότι μπορώ να συμβάλω στην ανάπτυξη αυτής της εταιρικής σχέσης, οργανώνοντας μία συνάντηση των υπουργών με τους εκπροσώπους της βιομηχανίας την παραμονή του Συμβουλίου για να συζητήσουμε τι πρέπει να κάνουμε για την ανταγωνιστικότητα.
<P>
Όταν συνεδριάσει το Συμβούλιο, στις 7 Μαΐου, θα συνεχίσουμε τη συζήτηση σχετικά με τους βασικούς παράγοντες που επηρρεάζουν την ανταγωνιστικότητα στην Ευρωπαϊκή Ένωση. Δεν θα βρούμε όλες τις λύσεις αμέσως, αλλά πρέπει τουλάχιστον να προσδιορίσουμε τα θέματα και να δούμε ποιος είναι ο καλύτερος τρόπος να τα αντιμετωπίσουμε, είτε σε επίπεδο ΕΕ είτε σε εθνικό επίπεδο είτε, ασφαλώς, και στα δύο μαζί. Όλα τα κράτη μέλη αντιμετωπίζουν παρόμοιες προκλήσεις.
<P>
Ελπίζω ότι θα μπορέσουμε να συνεργαστούμε για να ενισχύσουμε την Ευρώπη και την ευρωπαϊκή βιομηχανία. Πολλά μπορούν να επιτευχθούν σε επίπεδο κρατών μελών, όπου τα εθνικά χαρακτηριστικά ενδέχεται να επιβάλλουν διαφορετικές λύσεις, και πολλά πρέπει να γίνουν από την ίδια τη βιομηχανία που φέρει την πρωταρχική ευθύνη για την ανταγωνιστικότητά της. Αλλά σε επίπεδο Ευρωπαϊκής Ένωσης μπορούμε να ανταλλάξουμε τις καλύτερες πρακτικές και να βρούμε τρόπους για να προοδεύσουμε σε θέματα που είναι κοινά για τους λαούς της Ευρώπης. Ελπίζω ότι η προσέγγιση που παρουσίασα εδώ θα έχει την υποστήριξη του Κοινοβουλίου και ανυπομονώ να ακούσω τις απόψεις του Κοινοβουλίου.
<P>
(Χειροκροτήματα)

<SPEAKER ID=208 LANGUAGE="FR" NAME="Caudron">
Κύριε Πρόεδρε, αγαπητοί συνάδελφοι, θα ήθελα εξ ονόματος της Ομάδας του Ευρωπαϊκού Σοσιαλιστικού Κόμματος να ευχαριστήσω θερμά την κ. υπουργό για τη συμμετοχή της στη συζήτηση. Κυρία Υπουργέ, είμαστε ιδιαίτερα ευτυχείς που παρευρίσκεστε σε μια συζήτηση που βρίσκεται στο επίκεντρο της δράσης και των προτεραιοτήτων μας. Πρέπει πράγματι να αναζητήσουμε τρόπους για να βελτιωθεί η ανταγωνιστικότητα της ευρωπαϊκής βιομηχανίας, για να υπάρξει περαιτέρω ανάπτυξη, μεγαλύτερη απασχόληση και φυσικά χαμηλότερη ανεργία.
<P>
Κυρία Υπουργέ, άκουσα την ομιλία σας και μπορώ να σας πω ότι συμφωνώ σε πολύ μεγάλο βαθμό μαζί σας. Κανείς δεν αμφισβητεί ότι οι ερωτήσεις των συναδέλφων μας και κυρίως οι απαντήσεις σας, θα επιτρέψουν να σημειωθεί πρόοδος στον ανοιχτό δρόμο προς το Αμστερνταμ και στον φωταγωγημένο δρόμο προς το Λουξεμβούργο.
<P>
Κυρία Υπουργέ, ως εισηγητής εδώ και μερικούς μήνες για αυτό το θέμα, λίγες εβδομάδες πριν από την ανάθεσή του στην οικονομική επιτροπή και πριν την πιθανή ψήφισή του κατά την σύνοδο ολομελείας του Μαΐου, θα ήθελα επίσης να επαναλάβω την προσωπική μου επιθυμία για ένα συγκεκριμένο έργο, έχοντας άμεση επαφή με τους οικονομικούς και κοινωνικούς παράγοντες, για να καταλήξουμε σε ιδέες, σε προτάσεις και σε συγκεκριμένους δρόμους που θα μας επιτρέψουν να προχωρήσουμε προς τη σωστή κατεύθυνση.
<P>
Τάσσομαι υπέρ ενός ανοιχτού διαβήματος, και πιστεύω ότι το έχω αποδείξει, προκειμένου να αξιολογήσουμε τα πλεονεκτήματά μας, να τα μεγιστοποιήσουμε, να υποχωρήσει η ακαμψία και για να προσδιοριστούν οι πραγματικοί μοχλοί της ανταγωνιστικότητας. Είναι δύσκολο να υπάρχει βεβαιότητα σε αυτόν τον τομέα, όμως εγώ είμαι βέβαιος για το εξής: δεν υπάρχει λύση δια μαγείας, πρέπει πάντα να συνδυάζονται πολλές, αν όχι πολλαπλές λύσεις. Είμαι βέβαιος ότι η συζήτησή μας θα με βοηθήσει να τελειοποιήσω την έκθεσή μου και ευχαριστώ για αυτό εκ των προτέρων όλους τους συναδέλφους και εσάς, κυρία Υπουργέ.
<P>
Επιτρέψτε μου να ολοκληρώσω με δύο ερωτήσεις, κύριε Πρόεδρε. Πρώτον, όλοι συμφωνούν ότι η έρευνα είναι ένας θεμελιώδης μοχλός ανταγωνιστηκότητας. Θα ήθελα λοιπόν, κυρία Υπουργέ, να ακούσω τη γνώμη σας για την απόφαση του Συμβουλίου Υπουργών Έρευνας, σύμφωνα με την οποία μείωσε στα 14 δισεκατομμύρια Ecu το πέμπτο πρόγραμμα πλαίσιο. Η δεύτερη ερώτηση αφορά το Ευρωπαϊκό Παρατηρητήριο Κλωστοϋφαντουργίας η προετοιμασία του οποίου λήγει στο τέλος του 1998. Θα ήθελα να μάθω αν το μέλλον του εγγράφεται στη ημερήσια διάταξη του επόμενου Συμβουλίου Υπουργών Βιομηχανίας.
<P>
(Χειροκροτήματα)

<SPEAKER ID=209 LANGUAGE="EN" NAME="Cassidy">
Ευχαριστώ, κύριε Πρόεδρε, και ελπίζω να δείξετε την ίδια κατανόηση και για μένα αν παρ' ελπίδα υπερβώ το χρόνο αγόρευσής μου. Θα προσπαθήσω να μην γίνει κάτι τέτοιο.
<P>
Θα ήθελα να συγχαρώ την Προεδρεύουσα για την ομιλία της, την οποία μπορεί να έγραψε ή ακόμα και να την παρέδωσε ο προκάτοχός της, τόσο μεγάλη ήταν η ομοιότητά της με τα μηνύματα που ακούγαμε από την προηγούμενη κυβέρνηση. Επιτρέψτε μου να της ευχηθώ μακροημέρευση στο αξίωμά της, αν και καταλαβαίνω, βεβαίως ότι χρειάστηκε να δείξει τη συνηθισμένη συμμόρφωση προς κάποιες κατευθύνσεις, ιδιαίτερα με εκείνη του ελάχιστου ημερομισθίου. Μου έδωσε όμως την ευχαρίστηση, και μπορώ να διαβεβαιώσω την Προεδρεύουσα ότι ήταν όντως ευχαρίστηση, να δω την έκφραση του προσώπου κάποιων από τους συναδέλφους που κάθονται στα έδρανα πίσω από την Προεδρεύουσα. Ήταν ένας πίνακας ζωγραφικής! Ίσως το προσωπικό σας να σας δώσει τη δυνατότητα να δείτε ένα αντίγραφο αυτών των προσώπων και της σκυθρωπής έκφρασής τους κατά την επιστροφή σας στο Λονδίνο.
<P>
Συμφωνώ σε μεγάλο βαθμό με την ανάλυση που παρουσίασε η προεδρεύουσα. Ίσως εγώ να εξέφραζα τις ίδιες ιδέες με πιο απότομο τρόπο απ'ότι εκείνη. Το πρόβλημα στην Ευρώπη αυτή τη στιγμή είναι ότι, αν και έχει αρχίσει να πραγματοποιείται ανάπτυξη, μέχρι τώρα μοιάζει να είναι μία ανάπτυξη χωρίς θέσεις εργασίας. Έχουμε ορισμένα προβλήματα.. Πολύ σωστά, η Προεδρεύουσα μίλησε για τη σημασία της ανανέωσης. Όντως, η ανανέωση ήταν ένα από τα θέματα για τα οποία η Επιτροπή συνέταξε ένα θαυμάσιο Πράσινο Βιβλίο πέρυσι. Όμως, ένα από τα στοιχεία που η Επιτροπή όριζε ως ανασταλτικό παράγοντα για την ανανέωση - από την άποψη της δημιουργίας νέων εταιρειών - ήταν η γραφειοκρατία, είτε εκ μέρους της Ευρωπαϊκής Επιτροπής ή των εθνικών κυβερνήσεων, είτε, πολύ συχνά, εκ μέρους των τοπικών αρχών. Θα ήθελα πολύ να ακούσω δύο λέξεις από την Προεδρεύουσα γι'αυτό το θέμα.
<P>
Οι δύο τελευταίες ερωτήσεις μου είναι: πρώτον, η προεδρεύουσα θεωρεί ότι το 35ωρο θα βοηθήσει την ανταγωνιστικότητα στην Ευρώπη; Και δεύτερον, με ποιο τρόπο πιστεύει η προεδρεύουσα ότι το ελάχιστο εθνικό ημερομίσθιο θα βοηθήσει την ανταγωνιστικότητα στην Ευρώπη;

<SPEAKER ID=210 LANGUAGE="ES" NAME="Gasςliba i Bφhm">
Κύριε Πρόεδρε, κυρία Υπουργέ, κυρίες και κύριοι, η παρούσα συζήτηση σχετικά με την ανταγωνιστικότητα σε επίπεδο Ευρωπαϊκής Έωσης είναι πράγματι πολύ επίκαιρη. Ορθώς κάνατε αναφορά σε μία αγγλική έκφραση η οποία δεν μπορεί να μεταφρασθεί ακριβώς στα ισπανικά, δηλαδή το benchmarking (συγκριτική αξιολόγηση επιχειρήσεων). Δηλαδή τα διάφορα επίπεδα ανταγωνιστικότητας που υπάρχουν στις διάφορες επιχειρήσεις και αυτό αποτέλεσε, προφανώς, πρόοδο η οποία επέτρεψε να διαπιστωθούν, επακριβώς, οι τομείς στους οποίους η Ευρωπαϊκή Ένωση είναι πραγματικά ανταγωνιστική, και σε εκείνους στους οποίους παρατηρείται καθυστέρηση έναντι των κυριότερων διεθνών ανταγωνιστών μας. Μεταξύ αυτών, ακριβώς, παρατηρούνται τομείς που προστατεύονται υπερβολικά: τηλεπικοινωνίες, οπτικοακουστικός τομέας, ενέργεια, αεροπορικές μεταφορές..., και σχετικά με τους οποίους το Ευρωπαϊκό Κοινοβούλιο κατέβαλε προσπάθειες προκειμένου να ληφθούν σχετικά μέτρα ελευθέρωσης με στόχο την υλοποίηση της ευρωπαϊκής εσωτερικής αγοράς, προσπάθειες στις οποίες η Ομάδα των Φιλελευθέρων διαδραμάτισε ηγετικό ρόλο.
<P>
Δυστυχώς, αυτό το Σώμα δεν υποστήριξε πάντα, όπως θα έπρεπε, αυτή τη διαδικασία ελευθέρωσης, για παράδειγμα, στο χώρο της ενέργειας. Η κ. υπουργός αναφέρθηκε επιμόνως στο θέμα της εσωτερικής ευρωπαϊκής αγοράς παρά το γεγονός ότι δεν σχολίασε ακριβώς το θέμα της ανάγκης βελτίωσης του επιπέδου ανταγωνιστικότητας όταν θα έχουν καθιερωθεί η Νομισματική Ένωση και το ευρώ. Πρόκειται για θέμα το οποίο μεταβάλλει όχι μόνο ποσοτικά, αλλά και ποιοτικά τη διάσταση της ευρωπαϊκής οικονομίας.
<P>
Τέλος, ως κατάληξη του παρόντος συλλογισμού θα ήθελα να ρωτήσω την κ. υπουργό σχετικά με τη συμβολή της Ευρωπαϊκής Επιτροπής, σύμφωνα με τις οδηγίες του Συμβουλίου, ειδικότερα μετά τη συμφωνία του Κάρντιφ, προκειμένου να διασφαλισθούν βιώσιμα επίπεδα ανταγωνιστικότητας και απασχόλησης.

<SPEAKER ID=211 LANGUAGE="FR" NAME="Moreau">
Κυρία Υπουργέ, Κύριε Πρόεδρε, ο στόχος βελτίωσης της ανταγωνιστικότητας των επιχειρήσεων που εξέφρασε η κυρία υπουργός, πράγματι έχει ως συνέπεια την μείωση του κόστους εργασίας και την απελευθέρωση των ανταλλαγών, γεγονός που μπορεί να έχει μόνο σοβαρές συνέπειες για την απασχόληση στις χώρες της Ευρωπαϊκής Ένωσης.
<P>
Δεν χρειάζομαι άλλη απόδειξη πέρα από αυτό που συνέβη το πρωί με την έγκριση, από την Επιτροπή, του σχεδίου διατλαντικής συμφωνίας, το λεγόμενο ΝΤΜ, το οποίο "μαγείρεψε» ο Επίτροπος Brittan. Η συμφωνία αυτή, η οποία εγκρίθηκε χωρίς ψηφοφορία, και συζητήθηκε με τη μεγαλύτερη μυστικότητα, ευνοεί τον κόσμο των επιχειρήσεων. Στοχεύει στην άρση κάθε εμποδίου στις συναλλαγές, στη κατάργηση μέχρι το 2010 όλων των δασμών για τα βιομηχανικά προϊόντα, στη δημιουργία μιας ζώνης ελευθέρων συναλλαγών των υπηρεσιών, συμπεριλαμβανομένων των ταχυδρομικών υπηρεσιών. Με αυτόν τον τρόπο, παρά την αυξανόμενη αντίδραση κατά της Πολυμερούς Συμφωνίας για τις Επενδύσεις, η οποία μόλις απορρίφθηκε με μεγάλη πλειοψηφία από το Κοινοβούλιο σήμερα το πρωί, οι Βρυξέλλες επιμένουν και υπογράφουν.
<P>
Το σχέδιο ΝΤΜ είναι απαράδεκτο διότι εκθέτει σε κίνδυνο τα οικονομικά, κοινωνικά και πολιτιστικά πλεονεκτήματα των χωρών μας, και θα ήθελα, κυρία Υπουργέ, να ακούσω τη γνώμη σας επ' αυτού εφόσον μας τιμάτε με την παρουσία σας.
<P>
Η Ομάδα μου πιστεύει ότι αυτό το σχέδιο δεν πρέπει να γίνει δεκτό από τα κράτη, διότι δεν ανταποκρίνεται στα συμφέροντα των χωρών της Ευρωπαϊκής Ένωσης. Θα έπρεπε να προκαλέσει μια τεράστια κινητοποίηση των λαών για να μην ευοδώσουν οι φιλελεύθερες αντιλήψεις και για να προωθηθεί μια διεθνής συνεργασία σεβόμενη τα δικαιώματα των λαών.

<SPEAKER ID=212 LANGUAGE="DE" NAME="Wolf">
Κύριε Πρόεδρε, αγαπητοί συνάδελφοι, είχαμε τη δυνατότητα να συμμετάσχουμε σε μία πολύ εντυπωσιακή άσκηση πολιτικής σημειωτικής. Δεν θα μπορούσα να πω ότι αποκρυπτογραφήσαμε πλήρως τι ακριβώς σημαίνει αυτή η πολιτική σημειωτική. Η πρόταση για έναν τρίτο δρόμο είναι κάτι που πρέπει όντως να πάρουμε στα σοβαρά. Θα ήθελα να ρωτήσω μεταξύ ποιών εναλλακτικών κατευθύνσεων βαδίζει αυτός ο δρόμος. Δεν μπορεί να είναι αλήθεια ότι ο τρίτος δρόμος βαδίζει μεταξύ του ηπειρωτικού καπιταλισμού της ευημερίας στην Ευρώπη, που παρατηρήθηκε τη μεταπολεμική περίοδο, και του νεοφιλέλευθερου καπιταλισμού που παρατηρείται στις ΗΠΑ σήμερα, γιατί τότε πρόκειται για ευφημισμό που ισοδυναμεί με περαιτέρω άρση των ρυθμιστικών παρεμβάσεων, ιδιωτικοποίηση και περιορισμό της κοινωνίας μας στα όρια της μικροοικονομίας. Εδώ έχω να θέσω πραγματικά ερωτήματα.
<P>
Αυτό που μου προξενεί εντύπωση είναι ότι από την άποψη αυτή η Ενιαία Αγορά προβάλλεται ως μια επιτυχημένη προσπάθεια. Είναι αλήθεια ότι έχουν σημειωθεί επιτυχίες, αλλά η μαζική ανεργία και η πόλωση των περιφερειών, η νέα φτώχεια, ο κοινωνικός αποκλεισμός, η disinfranchisement (περιθωριοποίηση), που δεν μπορώ να αποδώσω και τόσο καλά στα γερμανικά και που έπληξε ένα μεγάλο μέρος του πληθυσμού, αποτελούν δείγματα μιας διαρθρωτικής κρίσης η λύση της οποίας δεν διακρίνεται στο άμεσο μέλλον.
<P>
Ακουσα με ενδιαφέρον να μιλούν για μια fair deal , και μάλιστα για new deal. Εμείς οι Πράσινοι μιλάμε εδώ και πολλά χρόνια για μια οικολογική και κοινωνική new deal, η οποία θα πρέπει να συναφθεί. Έτσι θα ανοιγόταν, όμως, ένας τρίτος δρόμος όχι μεταξύ των δύο κλασικών μορφών της καπιταλιστικής οικονομίας, αλλά μεταξύ του υφιστάμενου παραδοσιακού συστήματος συσσώρευσης κεφαλαίων και της δημοκρατικής ευθύνης για μια περαιτέρω ανάπτυξη των ευρωπαϊκών κοινωνιών οικολογικά βιώσιμη και ικανή να εξασφαλίσει κοινωνική συνοχή, που θα συνιστούσε πρότυπο και προσφορά και για τον υπόλοιπο κόσμο και όχι ένα είδος νεοιμπεριαλισμού, για να το εκφράσω με έναν νεολογισμό.

<SPEAKER ID=213 LANGUAGE="EN" NAME="Ewing">
Κύριε Πρόεδρε, επιτρέψτε μου να πω ότι με χαροποιεί ιδιαίτερα η παρουσία της Προεδρεύουσας εδώ. Η παρουσία της προσθέτει χρώμα και γοητεία σε μία αρκετά μουντή αίθουσα, όπου όλοι οι άντρες είναι ντυμένοι με σκουρόχρωμα κοστούμια. Νομίζω ότι όλες οι γυναίκες συμμερίζονται την άποψή μου σε αυτό το θέμα.
<P>
Θα ήθελα να πω ότι με ευχαριστεί η αναφορά στις μικρές επιχειρήσεις. Εμείς, στη Σκωτία, έχουμε πολλές μικρές επιχειρήσεις και έχουμε υψηλά επίπεδα εξαγωγών και επιτυχίας με προϊόντα υψηλής ποιότητας, αλλά θα ήθελα να ρωτήσω εάν η προεδρεύουσα θα επανεξετάσει το σχέδιο φτηνού χρήματος της Ευρωπαϊκής Τράπεζας Επενδύσεων, στο οποίο συμμετείχαν τράπεζες σε όλη την Ευρωπαϊκή Ένωση και το οποίο ήταν τρομερά αποτελεσματικό, αλλά, όπως φαίνεται, αρχίζει να λιμνάζει κάπως. Επίσης, με ευχαρίστησε πολύ η αναφορά στα διαρθρωτικά ταμεία, διότι εγώ παρέλυσα από την ταραχή μου όταν μού είπε ο Επίτροπος, σχετικά με την απόφαση που θα κρίνει αν τα Υψίπεδα και τα Νησιά της Σκωτίας παραμείνουν Στόχος 1, ότι καμία περιοχή στην Ευρώπη δεν είναι μοναδική. Ελπίζω η Προεδρεύουσα να υποστηρίξει μάλλον την άποψη του αρμοδίου υπουργού για θέματα Σκωτίας, Donald Dewar, ο οποίος υποστηρί
<P>
Δεν πρόκειται για το θάνατο μιας βιομηχανίας, σε ό, τι αφορά τη χρησιμοποίηση των χρημάτων του Στόχου 1 στα Υψίπεδα και τα Νησιά της Σκωτίας. Πρόκειται για το θάνατο ενός λαού. Χάναμε τη νέα γενιά μας για δεκαετίες ολόκληρες και μόνον τώρα ο Στόχος 1 αρχίζει να έχει τα σωστά αποτελέσματα και να συγκρατεί τους νέους μας για πρώτη φορά εδώ και πολλές γενιές. Ελπίζω, επομένως, να υποστηρίξετε τον αρμόδιο υπουργό για θέματα Σκωτίας στον αγώνα του για το Στόχο 1.

<SPEAKER ID=214 NAME="Beckett">
Ευχαριστώ τον κύριο Caudron για τις ευγενικές και ενθαρρυντικές του παρατηρήσεις. Ανυπομονούμε να ακούσουμε την έκθεση της Ομάδας του. Συμφωνώ απολύτως με την άποψή του ότι είναι σημαντικό για την Ευρωπαϊκή Ένωση να βασιστούμε στη δύναμή μας. Εκεί θα βρούμε τα ανταγωνιστικά πλεονεκτήματα. Επίσης, συμφωνώ απολύτως με την άποψή του ότι δεν υπάρχει ένα και μοναδικό φάρμακο. Δεν υπάρχει ένα και μοναδικό θαυματουργό βήμα που, αν το κάνουμε, θα λύσει με κάποιο μαγικό τρόπο όλα αυτά τα προβλήματα και θα φέρει την ευημερία από μόνο του. Πρέπει να προσπαθήσουμε να ασχοληθούμε με μία ολόκληρη σειρά θεμάτων. Ίσως αυτός ο τρόπος να είναι λιγότερο εντυπωσιακός, αλλά είναι μάλλον περισσότερο αποτελεσματικός.
<P>
Μου έθεσε δύο συγκεκριμένες ερωτήσεις σχετικά με το πρόγραμμα έρευνας και ανάπτυξης και σχετικά με το επιμελητήριο της υφαντουργίας. Η απόφαση στο Πλαίσιο V ήταν η ομόφωνη απόφαση του Συμβουλίου. Ήταν κάτι σαν συμβιβαστική λύση διότι υπήρχαν κράτη μέλη - όπως ενδεχομένως γνωρίζει - τα οποία δεν επιθυμούσαν να δουν να αυξάνονται έστω και λίγο τα ποσά σε μετρητά που ήταν διαθέσιμα από το προηγούμενο πρόγραμμα. Αλλά τελικά βρέθηκε κοινός τόπος συνεννόησης και αυτός είναι η ομόφωνη άποψη των μελών του Συμβουλίου να διατυπωθούν οι προτάσεις που έχουμε.
<P>
Σχετικά με το Παρατηρητήριο Κλωστοϋφαντουργίας, δυστυχώς δεν είναι στην ημερήσια διάταξη για το επόμενο Συμβούλιο Υπουργών Βιομηχανίας, διότι δεν έχουμε καμία πρόταση από την Επιτροπή. Με αυτόν τον τρόπο θα έμπαινε στην ημερησία διάταξη. Δυστυχώς δεν θα συζητηθεί στο επόμενο Συμβούλιο.
<P>
Βρήκα πολύ διασκεδαστική την παρέμβαση του κυρίου Cassidy. Παραδόξως, θα μπορούσα να την είχα προβλέψει, χωρίς καμία δυσκολία, εν πάση περιπτώσει. Αναφέρθηκε στη συνηθισμένη συμμόρφωση. Νομίζω ότι ακριβώς αυτό έκανε εκείνος: ήταν η συνηθισμένη συμμόρφωση προς αυτά που θα ήθελαν να πει τα μέλη του Συντηρητικού Κόμματος του Ηνωμένου Βασιλείου. Όταν αποφασίσουν αν είμαστε εντελώς διαφορετικοί από εκείνους, και επομένως καταστροφικοί, ή ακριβώς ίδιοι, τότε θα είναι πολύ πιο εύκολο να γνωρίζουμε τους όρους της συζήτησης.
<P>
Έκανε λόγο για ανανέωση και για τη γραφειοκρατία που καταπνίγει την ανανέωση και ρώτησε τι κάνουμε σχετικά με αυτό το θέμα. Σε επίπεδο Ευρωπαϊκής Ένωσης υπάρχει μία πρόταση, την οποία και χαιρετίζω, να οργανώσουμε μία ομάδα από επιχειρηματίες, οι οποίοι θα εξετάζουν τις προτάσεις που κατατίθενται σε πολύ πρώιμο στάδιο, και θα βλέπουν κατά πόσον είναι πρακτικές και εποικοδομητικές. Ομοίως, σε εθνικό επίπεδο, καλύψαμε μία έλλειψη - έτσι τη θεωρώ εγώ - που άφησε η κυβέρνηση την οποία υποστήριζε ο κύριος Cassidy. Παραδείγματος χάριν, οι μικρές επιχειρήσεις δεν είχαν σχεδόν κανέναν εκπρόσωπο στην επιτροπή που επέβλεπε τη νομοθεσία. Εμείς τώρα καθιερώσαμε να προέρχονται τα μισά μέλη αυτής της επιτροπής από μικρές επιχειρήσεις, οι οποίες πλήττονται ιδιαίτερα από τα προβλήματα γραφειοκρατίας. Ακόμα και πριν από τις τελευταίες εκλογές, είχαμε οργανώσει δοκιμαστικ&
<P>
Ρώτησε για το 35ωρο καθώς και για το ελάχιστο εθνικό ημερομίσθιο σε αυτό το πλαίσιο. Τα κράτη μέλη πρέπει να αντιμετωπίσουν τις δικές τους επιφυλάξεις και τους δικούς τους όρους σε θέματα όπως το 35ωρο. Το θέμα ενός εθνικού ελάχιστου ημερομισθίου αφορά μόνον το Ηνωμένο Βασίλειο. Είμασταν η μόνη ανεπτυγμένη χώρα που δεν είχε κανενός είδους προστασία για τους μισθούς. Πιστεύω ότι κάτι τέτοιο θα συνεισφέρει τόσο στην ανανέωση όσο και στην ανταγωνιστικότητα, διότι το να έχουμε βασικά ελάχιστα πρότυπα στους χώρους εργασίας, ένα από τα οποία είναι αναμφισβήτητα και το εθνικό ελάχιστο ημερομίσθιο, αποτελεί βασικό συστατικό μίας εκστρατείας για ποιότητα και για ανταγωνιστικότητα που θα βασίζεται στην ποιότητα και όχι μόνον στην χαμηλότερη τιμή.
<P>
(Χειροκροτήματα από την αριστερή πτέρυγα) Δεν είχα συνειδητοποιήσει ότι η λέξη "benchmarking» δεν μεταφράζεται. Είμαι τρομερά περίεργη να μάθω πώς το μέλος του Κοινοβουλίου κατάφερε να την περιγράψει. Ίσως είναι καιρός να βρούμε μια άλλη λέξη που να μεταφράζεται έτσι ώστε να απαλύνουμε τις δυσκολίες όλων. Ωστόσο, συμφωνώ πλήρως με τα σχόλιά του σχετικά με την αξία της διαδικασίας, όπως και να λέγεται.
<P>
Στη συνέχεια, μού είπαν ότι η ελευθέρωση του εμπορίου και η ελευθέρωση της αγοράς είναι επιβλαβείς για τις θέσεις εργασίας, και ετέθη θέμα σχετικά με το κατά πόσον είναι πιθανόν να γίνουν κάποιου είδους συμφωνίες μεταξύ της Ευρωπαϊκής Ένωσης και των Ηνωμένων Πολιτειών. Δυστυχώς, δεν μπορώ να συμφωνήσω με αυτήν την άποψη. Ολόκληρη η ιστορία του Ηνωμένου Βασιλείου, για παράδειγμα, βασίζεται στην ανάπτυξη του ελεύθερου εμπορίου και στην ευημερία από τις αμοιβαίες ανταλλαγές και το πολυμερές εμπόριο. Πράγματι, αυτό απετέλεσε πηγή απασχόλησης και οικονομικών επιτευγμάτων επί πολλούς αιώνες στα μέρη μας. Επομένως, δεν μπορώ να συμφωνήσω με την ιδέα ότι κάτι τέτοιο οδηγεί αυτομάτως σε δυσκολίες.
<P>
Όσον αφορά τις προτάσεις του Επιτρόπου κυρίου Brittan, δεν νομίζω ότι τίθεται προς το παρόν θέμα υπογραφής συνθήκης. Καταλαβαίνω ότι παρουσιάζει κάποιες προτάσεις για βήματα προς ένα πιο ελευθερωμένο εμπόριο ανάμεσα στην Ευρωπαϊκή Ένωση και τις Ηνωμένες Πολιτείες. Τούτο υποθέτω ότι ότι βρίσκει σύμφωνη την Επιτροπή στο σύνολό της. Προφανώς, κάτι τέτοιο πρέπει να συζητηθεί στο Συμβούλιο. Αν το μέλος του Κοινοβουλίου θέλει να μάθει τη δική μου γνώμη, πιστεύω ότι κάτι τέτοιο μπορεί να έχει σημαντικά οφέλη. Βρισκόμαστε στο πιο πρώιμο στάδιο. Είναι πολύ σημαντικό να εξεταστεί λεπτομερώς τι είναι αυτό που συζητείται και προτείνεται και ποιες μπορεί να είναι οι συνέπειές του. Κατ' αρχήν, όμως, χαιρετίζω την ιδέα μιας μεγαλύτερης συνεργασίας ανάμεσα στην Ευρωπαϊκή Ένωση και τις Ηνωμένες Πολιτείες.
<P>
Ο συνάδελφος από τα πίσω έδρανα ρώτησε τι είναι ο μέσος δρόμος και αν πρόκειται για ένα μέσο δρόμο ανάμεσα σε ένα πρότυπο τύπου Ηνωμένων Πολιτειών και την ευημερία. Ελπίζω να μην παρερμήνευσα τα όσα είπε. Πρώτον, όποιες επικρίσεις και αν διατυπώνει κανείς για τις Ηνωμένες Πολιτείες, δεν νομίζω ότι μπορεί να ισχυριστεί ότι, σε γενικές γραμμές, δεν ευημερούν. Συμφωνώ κι εγώ με την επιφύλαξη που υποπτεύομαι ότι διατυπώνει, δηλαδή ότι αυτή η ευημερία δεν κατανέμεται πάντα τόσο ευρέως όσο θα επιθυμούσαμε να δούμε να κατανέμεται η ευημερία στην Ευρωπαϊκή Ένωση και τα κράτη μέλη. Με κατηγόρησε για απλοϊκή διατύπωση. Με όλον τον σεβασμό, μπορώ να του ανταποδώσω την κατηγορία.
<P>
Δεν είμαι βέβαιη για το τι ακριβώς σημαίνει η δημοκρατική ευθύνη για οικονομικώς αποτελεσματικήκοινωνική ανάπτυξη ως πρότυπο διαχείρισης μίας οικονομίας. Ωστόσο, υποπτεύομαι ότι, αν εργαστούμε πάνω σε αυτό, εκείνος και εγώ, θα μπορούσαμε να συμφωνήσουμε ότι και οι δύο θέλουμε να ευημερούν οι οικονομίες μας, οι χώρες μας και η Ευρωπαϊκή Ένωση ως σύνολο· ότι και οι δύο θέλουμε να έχουμε υψηλά επίπεδα απασχόλησης, έτσι ώστε οι άνθρωποι να είναι ικανοποιημένοι από την επαγγελματική τους ζωή και να μπορούν να κερδίζουν αρκετά, ώστε να έχουν άνεση στην προσωπική τους ζωή. Υποψιάζομαι ότι και οι δύο πιστεύουμε ότι η οικονομική αποτελεσματικότητα πρέπει να πηγαίνει χέρι-χέρι με την κοινωνική δικαιοσύνη. Ίσως θα έπρεπε να εργαστούμε περισσότερο πάνω στα πράγματα για τα οποία είμαστε σύμφωνοι.
<P>
Η κυρία Ewing χαιρέτισε το γεγονός ότι δόθηκε έμφαση στις μικρές και μεσαίες επιχειρήσεις. Της είμαι ευγνώμων γι'αυτό και βρίσκω πολύ ενδιαφέρουσες τις ιδέες που έθεσε. Αυτή τη στιγμή, έχει κατατεθεί μια πρόταση ενώπιον του Συμβουλίου να εξετάσει τα προγράμματα παροχής κεφαλαίων στις μικρές και μεσαίες επιχειρήσεις, στα οποία περιλαμβάνεται ένα πρόγραμμα εγγύησης δανείου το οποίο υποστηρίζεται από την ΕΤΕ. Εμείς, στο Ηνωμένο Βασίλειο, αλλά και όλα τα κράτη μέλη, αποδίδουμε όλο και μεγαλύτερη προσοχή στο ρόλο και τη σημασία των μικρών και μεσαίων επιχειρήσεων, ιδιαίτερα στο ρόλο τους στη δημιουργία νέων θέσεων εργασίας, που είναι τόσο σημαντικός για όλη την Ευρώπη. Εξετάζουμε με ενθουσιασμό όλες αυτές τις δυνατότητες. Ελπίζουμε να γίνει δεκτή αυτή η πρόταση.
<P>
Με ρώτησε επίσης για τα διαρθρωτικά ταμεία και έθεσε συγκεκριμένα το θέμα της αντιμετώπισης που θα έχουν τα Υψίπεδα και τα Νησιά της Σκωτίας. Δεν έχουμε ακόμα τις προτάσεις του Επιτρόπου. Το μόνο που μπορώ να πω είναι ότι καταλαβαίνω την άποψή της και δεν είναι τυχαίο το γεγονός ότι εξέφρασα την επιθυμία μου να γίνουν δεκτές αυτές οι προτάσεις, χαρακτηρίζοντάς τες δίκαιο πρόγραμμα.

<SPEAKER ID=215 NAME="Πρόεδρος">
Σας ευχαριστώ, κυρία Beckett.
<P>
Λαμβανομένου υπόψη του διαθέσιμου χρόνου των 15 λεπτών, θα δώσω τον λόγο μόνο σε μερικούς ομιλητές.

<SPEAKER ID=216 LANGUAGE="SV" NAME="Carlsson">
Κύριε Πρόεδρε, θέλω επί τη ευκαιρία να ευχαριστήσω πραγματικά την κυρία υπουργό, επειδή επέλεξε να μιλήσει για τη διεύρυνση με τόσο θερμά λόγια και ως μια δυνατότητα.
<P>
Θα ήθελα να ρωτήσω πώς βλέπετε τις τάσεις, που, μεταξύ άλλων, μπορώ να συναντήσω στο Κοινοβούλιο, όπου υπάρχει φόβος για κοινωνικό ντάμπινγκ. Πώς θέλετε εσείς στο Συμβούλιο να απαντήσετε σε αυτού του είδους την επιχειρηματολογία, που είναι εγωιστική, κοντόθωρη και έχει στοιχεία προστατευτισμού;
<P>
Ταυτόχρονα θέλω να ζητήσω συγγνώμη γιατί φεύγω τώρα και δεν θα παραμείνω να ακούσω την απάντηση. Αυτό οφείλεται στο ότι σήμερα θα συναντήσω εδώ μια πληθώρα επιχειρηματιών που επέλεξαν να έλθουν ακριβώς για να ενημερωθούν για τον πολύ σημαντικό διάλογο που διεξάγουμε τώρα. Υπόσχομαι όμως ότι η απάντηση στα πρακτικά και οι περαιτέρω συζητήσεις θα τύχουν της έντονης προσοχής μου.

<SPEAKER ID=217 NAME="Beckett">
Καταλαβαίνω πολύ καλά. Όλοι αντιμετωπίζουμε τα ίδια προβλήματα όσον αφορά τις επικαλυπτώμενες συναντήσεις.
<P>
Την ευχαριστώ για την υποδοχή της στις παρατηρήσεις μου σχετικά με τη διεύρυνση. Όλοι κατανοούμε τις ανησυχίες και τους φόβους που εκφράζονται. Το θέμα είναι να ενισχύσουμε την πεποίθηση στα κράτη μέλη και σε όλους τους συμμετέχοντες σε αυτή τη συνομιλία και συζήτηση, ότι όντως αυτός είναι ο δρόμος της προόδου για την Ευρώπη. Έχουμε κάθε δικαίωμα να επιστρέψουμε στις αρχές που ενέπνευσαν τους ανθρώπους που πρώτοι ξεκίνησαν να δημιουργούν αυτό που ήταν τότε η Ευρωπαϊκή Ένωση. Εκείνη την εποχή υπήρχαν επιχειρήματα, γινόταν συζήτηση για το αν μία ομάδα χωρών που αποφάσιζαν να ενωθούν ήταν ή όχι Ευρώπη.
<P>
Σταδιακά, καθώς η Ευρώπη διευρύνθηκε, είναι δύσκολο να υποστηρίξει κανείς ότι αυτή δεν είναι στ'αλήθεια η Ευρώπη. Μού φαίνεται ότι σύμφωνα τόσο με την πολιτική όσο και με τις θεωρίες σχετικά με την ανάπτυξη και το μέλλον της Ευρωπαϊκής Ένωσης, θα ήταν πράξη εγκληματικής ανευθυνότητας - και απίστευτα κοντόφθαλμη θεώρηση - αν δεν αναγνωρίσουμε την τεράστια ευκαιρία που ανοίγεται για ολόκληρη την Ευρώπη, αν διευρυνθούμε και ανοίξουμε την αγκαλιά μας για τις χώρες που ζητούν να γίνουν μέλη της Ένωσης από την Ανατολική Ευρώπη. Είναι μια ευκαιρία ανάπτυξης για ολόκληρη την Ευρώπη - τέτοια που οι προκάτοχοί μας ούτε μπορούσαν να τη φανταστούν. Δεν μπορώ να πιστέψω ότι θα την αγνοήσουμε ή θα τη χάσουμε και θα απογοητεύσουμε τις επόμενες γενεές.

<SPEAKER ID=218 LANGUAGE="EN" NAME="Donnelly, Alan John">
Θα ήθελα να ρωτήσω την Προεδρεύουσα σχετικά με το ζήτημα των επενδύσεων. Ένα από τα προβλήματα που αντιμετωπίζουμε στην Ευρωπαϊκή Ένωση είναι ότι κατά τη περίοδο σταθεροποίησης με στόχο την προετοιμασία για το κοινό νόμισμα, είχαμε μηδενική αύξηση των επενδύσεων σε όλη την Ευρωπαϊκή Ένωση, τόσο στον ιδιωτικό όσο και στον δημόσιο τομέα. Οι επενδύσεις αντιπροσωπεύουν αυτή τη στιγμή μόνον το 18 % περίπου από το Ακαθάριστο Εγχώριο Προϊόν στην Ευρώπη.
<P>
Η υπουργός αναφέρθηκε στις Ηνωμένες Πολιτείες της Αμερικής: εκεί σημειώθηκαν σημαντικές σταθερές αυξήσεις στις επενδύσεις τα τελευταία χρόνια. Ειλικρινά, αν μας ενδιαφέρει η ανταγωνιστικότητα στην Ευρωπαϊκή Ένωση και αν μας ενδιαφέρει ιδιαίτερα η δημιουργία θέσεων εργασίας, τότε πρέπει να εξασφαλίσουμε τη διεύρυνση των δυνατοτήτων ανάπτυξης της οικονομίας μας. Θα είχε την καλοσύνη η Προεδρεύουσα να μας εξηγήσει πώς μπορούμε να συνεργαστούμε τόσο στον δημόσιο τομέα όσο και στον ιδιωτικό τομέα, ώστε να ενισχύσουμε τα επίπεδα επενδύσεων στην Ευρωπαϊκή Ένωση, ένα γεγονός που, όπως ευελπιστούμε, θα οδηγήσει στη δημιουργία κάποιων θέσεων εργασίας;

<SPEAKER ID=219 NAME="Beckett">
Συμμερίζομαι την έντονη ανησυχία του βουλευτή, τόσο για τρέχοντα επίπεδα των επενδύσεων όσο και για την ανάγκη βελτίωσης αυτών των επιπέδων για τη μελλοντική ανάπτυξη και ευμάρεια.
<P>
Η απάντηση έγκειται στο συνδυασμό δύο μέσων. Το πρώτο είναι η πρακτική του benchmarking, της συγκριτικής αξιολόγησης, πράγμα που σημαίνει ότι κοιτάμε να δούμε τι κάνουν οι άλλοι και έπειτα πόση επιτυχία έχουν αυτές οι ενέργειες. Η πρακτική αυτή θα ήταν ιδιαίτερα πολύτιμη μεταξύ χωρών, αλλά και μεταξύ επιχειρήσεων.
<P>
Το δεύτερο μέσο που μπορούμε να χρησιμοποιήσουμε, πέρα από αυτό καθαυτό το τεχνικό μέτρο του benchmarking, είναι η αξιοποίηση των συνεργασιών και των εταιρικών μας σχέσων, οι οποίες θα πρέπει συνεχώς να αναπτύσσονται, καθώς και μιας αμφίδρομης ροής πληροφοριών με την επιχειρηματική κοινότητα. Ένα σημαντικό δίδαγμα που ο καθένας μπορεί να αντλήσει παρατηρώντας το τι συμβαίνει στην πράξη, είναι ότι οι πλέον επιτυχημένες εταιρείες διαθέτουν ένα συνδυασμό επενδύσεων για το μέλλον, μακροπρόθεσμης στρατηγικής για την ανάπτυξη και την απασχόληση, αξιοποίησης της δημιουργικότητας και των προσόντων του εργατικού τους δυναμικού και συνεργασίας με το εργατικό τους δυναμικό με ομαδικό πνεύμα: όλα αυτά τα διδάγματα πρέπει να τα ενστερνισθούν οι επιχειρήσεις και οι χώρες, εφόσον βλέπουν ότι φέρνουν επιτυχίες. Αυτόν το ρόλο μπορούν να τον διαδραματίσουν ιδίως οι πολιτικοί, α
<P>
Πάντα πίστευα πως, αν και η πολιτική είναι εν μέρει μια διαδικασία μέσω της οποίας έχει κανείς μερικές φορές την ευκαιρία να λαμβάνει αποφάσεις, θα πρέπει να είναι επίσης μία εκπαιδευτική διαδικασία - και από παιδεία έχουμε ανάγκη και εμείς οι ίδιοι.

<SPEAKER ID=220 LANGUAGE="DE" NAME="Rόbig">
Κύριε Πρόεδρε, υπάρχουν δύο σημεία που θεωρώ πάρα πολύ σημαντικά: το ένα αφορά την πρωτοβουλία SLIM η οποία αποσκοπεί στην ελάφρυνση των βαρών των επιχειρήσεων. Νομίζετε ότι θα ήταν δυνατόν να ασχοληθεί με το πρόγραμμα SLIM και η Επιτροπή Οικονομικής, Νομισματικής και Βιομηχανικής πολιτικής ή η Επιτροπή των Περιφερειών, έτσι ώστε οι επιτροπές αυτές να επικεντρώσουν τις προσπάθειές τους κυρίως σε προγράμματα SLIM; Το δεύτερο είναι το έντυπο αξιολόγησης. Έχω εδώ τα έγγραφα για τη σημερινή συνεδρίαση. Σήμερα πρέπει να επεξεργαστούμε στο Κοινοβούλιο έναν εξαιρετικά σημαντικό όγκο εγγράφων. Πιστεύω ότι θα ήταν σκόπιμο να εξεταστεί με ποιο τρόπο θα μπορούσαν να απλοποιηθούν οι εργασίες του νομοθετικού σώματος. Το έντυπο αξιολόγησης προσφέρει μια πάρα πολύ καλή βάση για να δουλέψουμε. Σκοπεύει η Προεδρία να αναλάβει στο μέλλον περισσότερες πρωτοβουλίες στον τομέα αυ

<SPEAKER ID=221 NAME="Beckett">
Κύριε Πρόεδρε, ο κύριος βουλευτής με ρώτησε τι πιστεύω για την πρωτοβουλία SLIM. Πιστεύω πως είναι μια πολύτιμη και αξιόλογη πρωτοβουλία. Δεν είμαι απόλυτα βέβαιη, αλλά ίσως υπονοούσε ότι είναι μια πρακτική που ενδέχεται ενίοτε να ενδείκνυται για ορισμένα από τα όργανα στα οποία συμμετέχουμε. Αν εννοούσε αυτό, διστάζω να παρεισφρύσω σε ιδιωτικά προβλήματα. Αν βέβαια αυτό που ήθελε βασικά να πει είναι ότι όλοι μας, στους διάφορους ρόλους που επιτελούμε, πρέπει να έχουμε κατά νου τις επιπτώσεις και την εμβέλεια των προτάσεων που διατυπώνουμε, τότε είναι κάτι απολύτως αληθές. Θα προσπαθήσουμε οπωσδήποτε να το διατηρήσουμε κατά νου στο έργο της Προεδρίας.

<SPEAKER ID=222 LANGUAGE="DE" NAME="Mann, Erika">
Κυρία Προεδρεύουσα του Συμβουλίου, χαίρομαι και μου αρέσει πάρα πολύ να σας ακούω. Η πολιτική ευγλωττία σας είναι πράγματι πάρα πολύ εντυπωσιακή.
<P>
Θα ήθελα να υποβάλω δύο σύντομες ερωτήσεις: Σκιαγραφήσατε με πολύ εντυπωσιακό τρόπο το πρότυπο που χαρακτηρίσατε ως νέο πρότυπο ανταγωνισμού, ως έντιμο ανταγωνισμό. Πιστεύετε ότι θα πρέπει να επιδιώξουμε να προβάλουμε το πρότυπο αυτό και στον διεθνή χώρο, όπως προσπαθεί εδώ και πολύ καιρό ο Sir Leon Brittan, και θα υποστηρίζατε μια ανάλογη προσπάθεια;
<P>
Το δεύτερο ερώτημά μου αφορά έναν άλλο τομέα, και συγκεκριμένα αυτό που αποκαλούμε ηλεκτρονικές συναλλαγές. Γνωρίζετε ότι υπάρχει μια ευρωπαϊκή και μια αμερικανική πρωτοβουλία. Σε ποιό βαθμό πιστεύετε ότι θα πρέπει να ενισχυθεί η ευρωπαϊκή πρωτοβουλία; Σε ποιό βαθμό θα πρέπει να διαφοροποιηθούμε σε σχέση με αυτά που συμβαίνουν στον αμερικανικό και τον διεθνή χώρο και ποιό είναι το επιτυχημένο μελλοντικό πρότυπο;
<P>
Το τρίτο σημείο που θα ήθελα να προβάλω αφορά μια σύντομη παρατήρηση - αξιότιμη συνάδελφε Moreau, θα ήθελα μόνο να σας υπενθυμίσω ότι το σχέδιο που κατέθεσε σήμερα το πρωί ο Sir Leon Brittan ζητήθηκε από το Κοινοβούλιο. Επ' αυτού κάναμε εδώ μερικά σχόλια. Το έγγραφο καταρτίστηκε στην επιτροπή μου, την Επιτροπή Εξωτερικών Οικονομικών Σχέσεων και εγκρίθηκε από τη συντριπτική πλειοψηφία των μελών του Κοινοβουλίου.

<SPEAKER ID=223 NAME="Beckett">
Κύριε Πρόεδρε, είμαι υπέρ των ενεργειών για τη συνέχιση της ανάπτυξης του διεθνούς εμπορίου. Είμαι ευγνώμων στη συνάδελφο, τόσο για τις ευγενικές παρατηρήσεις της όσο και για τις διευκρινίσεις που παρείχε στο πλαίσιο εκείνης της συζήτησης.
<P>
Σε ό, τι αφορά το ηλεκτρονικό εμπόριο, είναι αναμφίβολα ένας τομέας που πρόκειται να μεταβάλει το κλίμα εντός του οποίου προσπαθούμε να καταστήσουμε ανταγωνιστική την Ευρώπη, το κλίμα στο οποίο λειτουργούν οι επιχειρήσεις μας και, πράγματι, το υπόβαθρο και το πλαίσιο. Πρόκειται μόνο για ένα μέρος των πολυάριθμων εξελίξεων της κοινωνίας των πληροφοριών, οι οποίες πιστεύω ότι θα αλλάξουν εκ θεμελίων όλη τη ζωή και τον τρόπο εργασίας μας.
<P>
Η αξιότιμη βουλευτής αναφέρθηκε πολύ σωστά στις εξελίξεις που συντελούνται στην Ιαπωνία και τις ΗΠΑ. Τόσο στο εσωτερικό κάθε κράτους μέλους όσο και στο σύνολο της ΕΕ, πρέπει να σκεφθούμε πώς να χρησιμοποιήσουμε αυτό το μέσο - διότι για αυτό πρόκειται - ώστε να διαμορφώσουμε τη ζωή μας όπως εμείς επιλέγουμε και όχι να αφήσουμε να τη διαμορφώσει αυτό για μας. Αν μου επιτρέπεται να το θέσω έτσι, ακολουθώντας το συνάδελφό μας εκεί στο βάθος, είναι ζήτημα προσπάθειας να βρούμε τον τρίτο τρόπο να καταλαβαίνουμε πώς μπορούμε να στρέφουμε αυτές τις δυνατότητες προς όφελός μας, αντί να τις αφήνουμε να κινούν αυτές τα νήματα για μας. Είναι ένα άκρως πολύπλοκο ζήτημα, κατά το οποίο χρειάζεται να αξιολογήσουμε τι είδους νομοθετικό πλαίσιο θα χρειαστεί και τι διαφορές θα σημάνει για τις διαρθρώσεις της απασχόλησης, τους τρόπους διεξαγωγής των επιχειρηματικών δραστ
<P>
Πρέπει να παραδεχθώ ότι δεν συμμερίζομαι την άποψη που προβάλλεται μερικές φορές, ότι όλη αυτή η δέσμη της κοινωνίας των πληροφοριών σημαίνει ότι οι άνθρωποι δεν θα συναντιούνται πια ποτέ σε κοινωνικές ομάδες. Αυτό δεν το πιστεύω. Είναι όμως πιθανό να καθοδηγηθεί απλώς από τις εμπορικές του δυνατότητες, χωρίς να προσπαθήσουμε να κρίνουμε πώς μπορούμε να το χρησιμοποιήσουμε προς όφελός μας. Αυτό θα ήταν μεγάλο λάθος. Είναι ένα θέμα στο οποίο θα επιστρέψουμε πολλές φορές, στο πλαίσιο πολλών και διάφορων συζητήσεων.

<SPEAKER ID=224 LANGUAGE="EN" NAME="Murphy">
Κύριε Πρόεδρε, θα ήθελα να ευχαριστήσω την Προεδρεύουσα του Συμβουλίου για τις παρατηρήσεις της, και ιδιαίτερα για την απλή νομοθεσία - την πρωτοβουλία SLIM, η οποία υπήρξε καλό παράδειγμα εταιρικών σχέσεων μεταξύ των διαδοχικών Προεδριών. Το Λουξεμβούργο την ξεκίνησε, η βρετανική Προεδρία την προήγαγε, αναπτύσσοντας στενή συνεργασία με την αυστριακή και, από ό, τι πληροφορούμαι, η αυστριακή Προεδρία έχει αρχίσει τις συνομιλίες με τους Γερμανούς, που θα αναλάβουν εν καιρώ την Προεδρία.
<P>
Ένα πράγμα, ωστόσο, το οποίο βρίσκουμε απογοητευτικό στο Ευρωπαϊκό Κοινοβούλιο και το οποίο υπονομεύει την απλοποίηση της νομοθεσίας για την εσωτερική αγορά είναι το αποκαλούμενο «gold-plating» (»επιχρύσωση»), κατά το οποίο οι εθνικές αρχές επαυξάνουν τη νομοθεσία που παράγουμε στο ΕΚ. Θα ήθελε η Προεδρεύουσα να σχολιάσει τι μπορεί να επιτευχθεί σε επίπεδο Συμβουλίου, για να διασφαλιστεί ότι οι γραφειοκρατικές διατυπώσεις που εκδίδουμε εδώ βοηθούν την κατάσταση και δεν υπονομεύονται από το «gold-plating» εκ μέρους των εθνικών δημοσίων υπηρεσιών, που τα αυξάνει χωρίς λόγο;

<SPEAKER ID=225 NAME="Beckett">
Κατανοώ απόλυτα την άποψη του κ. Murphy. Πρώτον, θα ήθελα να παρατηρήσω εν συντομία πως, όχι μόνο από αυτήν την άποψη, αλλά και από άλλες, από κονού με τη λουξεμβουργιανή Προεδρία προσπαθήσαμε να βεβαιωθούμε ότι προωθούμε τα ίδια θέματα προς την ίδια κατεύθυνση, με πνεύμα συνεργασίας. Τώρα συνεργαζόμαστε, όπως είπε ο κ. Murphy, με την αυστριακή Προεδρία και αυτή συνεργάζεται με τους Γερμανούς. Η συνεργασία αυτή είναι σκέλος μιας αυξανόμενης αναγνώρισης μεταξύ των κρατών μελών ότι θα επιτύχουμε περισσότερα στην Ευρωπαϊκή Ένωση ως σύνολο αν οι αλληλοδιαδεχόμενες Προεδρίες εργάζονται πάνω στο ίδιο πρόγραμμα και προσπαθούν να συνεχίσουν και να προωθήσουν επιτυχώς το πρόγραμμα εργασίας του Συμβουλίου και του Κοινοβουλίου.
<P>
Στη συνέχεια ο κ. Murphy με ρώτησε για το θέμα του «gold-plating». Όταν ο κ. Cassidy με ρώτησε για τις γραφειοκρατικές διατυπώσεις, πήγα να αναφερθώ σε αυτές, αλλά δεν ήθελα να μακρηγορήσω σε εκείνη την απάντηση. Έχω μεγάλη επίγνωση της ευαισθησίας του Επιτρόπου Bangemann απέναντι στον ισχυρισμό ότι πολλές γραφειοκρατικές διατυπώσεις προέρχονται από τα όργανα της Ευρωπαϊκής Ένωσης, όπως και του εγγράφου που δημοσίευσε πριν από αρκετό καιρό και το οποίο έδειχνε ότι οι περισσότερες στην πραγματικότητα εκπηγάζουν από τις εθνικές αρχές των κρατών μελών. Δέχομαι απόλυτα αυτήν την άποψη.
<P>
Υποψιάζομαι, και ελπίζω να μην προσβάλω πολλά μέλη του Σώματος με αυτό που θα πω, ότι ένας από τους λόγους είναι πως πάρα πολύ συχνά αυτά τα πράγματα περιέρχονται στα χέρια των δικηγόρων σε εθνικό επίπεδο. Ο κ. Murphy με ρώτησε τι θα μπορούσαμε να κάνουμε για να το διορθώσουμε αυτό σε επίπεδο Συμβουλίου. Εκτός από τη διαρκή πίεση για να διατηρήσουμε τη γραφειοκρατία στο ελάχιστο δυνατό επίπεδο και να κοιτάξουμε τι κάνουν οι άλλοι και να τους δείξουμε ότι η επικάλυψη των οδηγιών μπορεί να αποτελέσει ανταγωνιστικό μειονέκτημα, και όχι πλεονέκτημα, όσο περισσότερο μπορέσουμε να αναπτύξουμε το διάλογό μας με τους άλλους κοινωνικούς εταίρους και την επιχειρηματική κοινότητα, τόσο πιθανότερο είναι να προσδιορίσουμε σαφώς και ευκρινώς τις επιπτώσεις του «gold-plating» του είδους που επικαλείται. Κατ' αρχήν, επειδή πιστεύω ακράδαντα στην ανάπτυξη της συνεργασίας, επικροτώ τις εν

<SPEAKER ID=226 NAME="Πρόεδρος">
Κύρια Beckett, σας ευχαριστώ και πάλι. Η ανταλλαγή απόψεων υπήρξε εξαιρετικά ενδιαφέρουσα. Ζητώ συγνώμη από τους συναδέλφους στους οποίους δεν μπόρεσα να δώσω τον λόγο, αλλά, όπως λένε, ο χρόνος είναι τύραννος!
<P>
Η συζήτηση έληξε.
<P>
Η ψηφοφορία θα διεξαχθεί αύριο, στις 12.00.

<CHAPTER ID=9>
Ώρα των Ερωτήσεων (Συμβούλιο)
<SPEAKER ID=227 NAME="Πρόεδρος">
Η ημερήσια διάταξη προβλέπει την Ώρα των Ερωτήσεων (B4-0260/98). Θα εξετάσουμε τις ερωτήσεις που απευθύνονται στο Συμβούλιο.
<P>
Ερώτηση αριθ. 1 της κ. Marνa Izquierdo Rojo (H-0164/98):
<P>
Θέμα: Νέα ΚΟΑ του ακατέργαστου καπνού και προώθηση της απασχόλησης στις μειονεκτικές περιοχές
<P>
Με βάση τα στοιχεία που διαθέτει το Συμβούλιο για την περίοδο πρώτης έγκρισης του κανονισμού 2075/92 σχετικά με τη μεταρρύθμιση της κοινής Οργάνωσης της Αγοράς στον τομέα του ακατέργαστου καπνού

<SPEAKER ID=228 NAME="Henderson">
Κύριε Πρόεδρε, σας ευχαριστώ για τη χρήσιμη πρότασή σας, η οποία θα μου επιτρέψει να μεταφέρω τα καλά νέα από το Κοινοβούλιο σήμερα στην Ευρωπαϊκή Διάσκεψη αύριο το πρωί. Απαντώντας στην ερώτηση της κ. βουλευτού, η πρόταση της Επιτροπής για την αναθεώρηση της Κοινής Οργάνωσης Αγοράς ακατέργαστου καπνού δημοσιεύθηκε μόλις πρόσφατα. Λαμβάνει υπόψη τις εκτενείς συζητήσεις που διεξήχθησαν τόσο στο Συμβούλιο όσο και στο Ευρωπαϊκό Κοινοβούλιο για τα έγγραφα με τις επιλογές της Επιτροπής σχετικά με τη μεταρρύθμιση του καθεστώτος του καπνού.
<P>
Οι εργασίες του Συμβουλίου σχετικά με την πρόταση της Επιτροπής βρίσκονται σε αρχικό στάδιο, αλλά κατά τη μελέτη της πρότασης οπωσδήποτε θα εξετάσουμε αν οι αλλαγές του σημερινού καθεστώτος του καπνού θα έχουν αρνητικό αντίκτυπο στην απασχόληση στην Κοινότητα ή στην οικονομική ευημερία ορισμένων μεσογειακών περιοχών. Θα εξετάσουμε επίσης αν οι αλλαγές του καθεστώτος θα μπορούσαν να αποφέρουν και οφέλη, όπως μείωση του κόστους ή της απάτης, βελτίωση της δημόσιας υγείας ή αύξηση της αποδοτικότητας και της ανταγωνιστικότητας. Καθώς η πρόταση της Επιτροπής για τον καπνό βασίζεται στο άρθρο 43, το Ευρωπαϊκό Κοινοβούλιο έχει κληθεί να εκφέρει τη γνώμη του. Είμαι βέβαιος ότι, κατά την προετοιμασία της γνωμοδότησής του, το Κοινοβούλιο θα θελήσει να εξετάσει τα θέματα της απασχόλησης, τα οποία θίγει η αξιότιμη βουλευτής στην ερώτησή της.

<SPEAKER ID=229 LANGUAGE="ES" NAME="Izquierdo Rojo">
Κύριε Προεδρεύοντα του Συμβουλίου, στην ύπαιθρο της Γρανάδας, άνδρες και γυναίκες υποπτεύονται ότι μετά τη βίαιη επίθεση κατά του ελαιόλαδου που προετοιμάζεται, η επόμενη Κοινή Οργάνωση της Αγοράς για το ελαιόλαδο καθώς και τον καπνό - κυρίως του καπνού τις ημέρες αυτές - μπορεί να αποτελέσει οπισθοδρόμηση σε σύγκριση με τη σημερινή κατάσταση.
<P>
Πείτε μου, κύριε Προεδρεύοντα του Συμβουλίου, εάν προτίθεσθε να μειώσετε την απασχόληση σε μειονεκτικές ζώνες οι οποίες την έχουν ανάγκη, τη στιγμή όπου η παραγωγή καπνού στην Ευρώπη αντιπροσωπεύει το 25 % της κατανάλωσης σήμερα και κατά την οποία, σύμφωνα με σας, η απασχόληση αποτελεί την πρώτη προτεραιότητα.
<P>
Προτίθεσθε να διαπράξετε ένα τόσο μεγάλο σφάλμα; Πείτε μου κάτι που μπορεί να καθησυχάσει τους εκλογείς μου, τους καπνοκαλλιεργητές της Γρανάδας, γιατί η παραγωγή καπνού είναι το μόνο μέσο που έχουν, περισσότερες από 2.000 οικογένειες, για να εξασφαλίζουν τα προς το ζην. Τί είναι αυτό που μας λέτε ότι θα εξετάσουμε;
<P>
Είσαστε ο Πρόεδρος του Συμβουλίου. Πείτε μου αυτό που πρέπει να τους πούμε: ότι δεν θα καταργηθεί ούτε μία θέση απασχόλησης για τους καπνοπαραγωγούς των μειονεκτικών ζωνών, επειδή είμαστε συνεπείς προς την πρώτη προτεραιότητα της Ευρωπαϊκής Ένωσης, που είναι η απασχόληση.
<P>
Πάρτε θέση επί του προκειμένου, σας παρακαλώ.

<SPEAKER ID=230 NAME="Πρόεδρος">
Ευχαριστώ κυρία Izquierdo. Αντιλαμβάνομαι τη σφοδρότητα και το πάθος που χρησιμοποιήσατε κατά την υπεράσπιση των συμφερόντων μίας ζώνης που είναι τόσο όμορφη όσο η Γρανάδα, πρέπει όμως να σας ζητήσω να περιορισθείτε στο χρόνο που σας έχει δοθεί.
<P>
Κύριε Henderson, σας παρακαλώ να απαντήσετε στις ανησυχίες της κ. Izquierdo Rojo σχετικά με αυτή την τόσο όμορφη επαρχία, που υποθέτω ότι γνωρίζετε. Αντίθετα, σε περίπτωση που δεν τη γνωρίζετε, είμαι βέβαιος ότι η κ. Izquierdo θα σας προσκαλέσει να τη επισκεφθείτε.

<SPEAKER ID=231 LANGUAGE="EN" NAME="Henderson">
Βεβαίως θα ήθελα να επισκεφθώ την επαρχία της Γρανάδα, αν μπορέσω να βρω κάποιο κενό στο χρονοδιάγραμμα της Προεδρίας. Οφείλω να πω στην αξιότιμη βουλευτή ότι καμία κυβέρνηση στον κόσμο δεν μπορεί να εγγυηθεί ότι δεν θα χαθεί ούτε μία θέση εργασίας σε σχέση με οποιαδήποτε οικονομική πρόταση. Αυτό είναι εξωπραγματικό και ούτε το Συμβούλιο της Ευρωπαϊκής Ένωσης μπορεί να παράσχει αυτή την εγγύηση. Αυτό που μπορώ να πω είναι ότι το Συμβούλιο αυτόν τον καιρό εργάζεται πάνω στην πρόταση της Επιτροπής και ότι ένας από τους παράγοντες που θα ληφθούν υπόψη κατά την αξιολόγηση της καταλληλότητας της πρότασης είναι οι επιπτώσεις στην απασχόληση των εργαζομένων στην περιοχή στην οποία αναφερθήκατε. Νομίζω πως καταλαβαίνετε ότι δεν μπορώ να πω περισσότερα στην απάντησή μου σήμερα.

<SPEAKER ID=232 LANGUAGE="ES" NAME="Camisσn Asensio">
Κύριε Προεδρεύοντα του Συμβουλίου, όσα τόνισε η κυρία Izquierdo Rojo σχετικά με τη Γρανάδα ισχύουν πλήρως επίσης και για την ισπανική ζώνη της Εξτρεμαδούρα, συμπεριλαμβανομένης και της πρόσκλησής της να γνωρίσετε πραγματικά τα κοινωνικά προβλήματα που μπορεί να προκύψουν στις ζώνες αυτές.
<P>
Σε ένα πρόσφατο ψήφισμα του Σώματος σχετικά με την ΚΟΑ του καπνού εγκρίθηκαν από την παρούσα Ολομέλεια ζητήματα όπως τα ακόλουθα: Σε μία νέα Κοινή Οργάνωση της Αγοράς στον τομέα του καπνού, οι πολιτικές προώθησης της απασχόλησης και η καταπολέμηση της καταστροφής της είναι σήμερα η πρώτη προτεραιότητα στην Ευρωπαϊκή Ένωση ή, με άλλα λόγια, η χορήγηση ενισχύσεων στην παραγωγή του καπνού επιλύουν τα διαρθρωτικά προβλήματα των μειονεκτικών περιφερειών.
<P>
Θα μπορούσε, πράγματι, να διασαφηνίσει το Συμβούλιο, δεδομένου ότι με την προηγούμενη εξήγηση δεν ήταν πράγματι σαφές, τη θέση του σχετικά με τη σημασία του εργατικού δυναμικού όσον αφορά την καπνοκαλλιέργεια στις μεσογειακές ζώνες;

<SPEAKER ID=233 LANGUAGE="EN" NAME="Henderson">
Πρέπει να πω στον αξιότιμο βουλευτή ότι δεν μπορώ να πω περισσότερα από όσα είπα στην αρχική μου απάντηση και στη συμπληρωματική απάντηση που έδωσα στον πρώτο ερωτώντα. Η θέση είναι ότι υπάρχει πρόταση της Επιτροπής, ότι το Συμβούλιο αυτόν τον καιρό την εξετάζει και ότι ένας από τους παράγοντες που θα ληφθούν υπόψη είναι ο παράγοντας της απασχόλησης. Αυτό ισχύει για όλες τις καπνοπαραγωγούς περιοχές.

<SPEAKER ID=234 NAME="Redondo Jimιnez">
Κύριε Προεδρεύοντα του Συμβουλίου, φαίνεται ότι πρόκειται για μία συζήτηση μεταξύ Ισπανών και εσάς, στον οποίο έλαχε να απαντήσει σήμερα εξ ονόματος του Συμβουλίου.
<P>
Δεδομένου ότι το επίπεδο της ανεργίας στην Ισπανία είναι διπλάσιο του μέσου όρου της Ευρωπαϊκής Ένωσης (μόλις προ ολίγου διαπιστώσαμε ότι ένας από τους βασικούς παράγοντες που πρέπει να ληφθούν υπόψη σε αυτή την ΚΟΑ θα είναι η ανεργία), θα μπορούσατε να διευκρινίσετε ποιοι θα είναι οι άλλοι παράγοντες που θα λάβει υπόψη το Συμβούλιο κατά την αξιολόγηση της πρότασης που θα υποβάλει στην Επιτροπή;

<SPEAKER ID=235 LANGUAGE="EN" NAME="Henderson">
Πρέπει να πω στον αξιότιμο βουλευτή ότι δεν είναι μια πρωτοβουλία που επηρεάζει μόνο την Ισπανία, αλλά επίσης αφορά πολλές αγροτικές περιοχές των εταίρων μας. Είμαι πραγματικά αναγκασμένος να παραπέμψω στην αρχική μου απάντηση, που ήταν ότι η απασχόληση είναι ένας σημαντικός παράγοντας που θα πρέπει να ληφθεί υπόψη, αλλά υπάρχουν και άλλοι παράγοντες. Θα θελήσουμε οπωσδήποτε να εξετάσουμε αν οι αλλαγές του καθεστώτος μπορούν να αποφέρουν οφέλη, όπως μείωση του κόστους ή βελτίωση της καταπολέμησης της απάτης, αν θα υπάρξουν καθόλου επιπτώσεις στη δημόσια υγεία και τι αντίκτυπο ενδέχεται να έχει η κάθε πρόταση στην αποδοτικότητα και την ανταγωνιστικότητα. Έτσι, θα ληφθούν κατ' ανάγκην υπόψη διάφορα κριτήρια. Το Συμβούλιο θα εξετάσει όλες αυτές τις πτυχές κατά την ανάπτυξη της άποψής του σχετικά με την πρόταση της Επιτροπής.

<SPEAKER ID=236 NAME="Πρόεδρος">
Η ερώτηση αριθ. 2 αποσύρθηκε από το συντάκτη της.
<P>
Ερώτηση αριθ. 3 του κ. Carlos Carnero Gonzαlez (H-0170/98):
<P>
Θέμα: Η εξέλιξη της ειρηνευτικής διαδικασίας στην Εγγύς Ανατολή και το ενδεχόμενο αναστολής της εφαρμογής των συμφωνιών ΕΕ-Ισραήλ
<P>
Το αδιέξοδο στο οποίο έχει περιέλθει η ειρηνευτική διαδικασία στην Εγγύς Ανατολή - που δημιουργήθηκε κυρίως από την μη τήρηση εκ μέρους της Ισραηλινής κυβέρνησης των υποχρεώσεων που απορρέουν από τις συμφωνίες του Όσλο καθώς και των άλλων δεσμεύσεων που έχει αναλάβει έναντι της Εθνικής Παλαιστινιακής Αρχής, με την εγγύηση της Διεθνούς Κοινότητας - εγγίζει ιδιαιτέρως επικίνδυνα όρια, θέτοντας υπό κίνδυνο τη σταθερότητα της περιοχής και τις επιτυχίες που έχουν σημειωθεί μέχρι σήμερα. Βάσει των συνομιλιών που διεξήχθησαν κατά τις τελευταίες εβδομάδες κατόπιν του ανακοινωθέντος του Επιτρόπου κ. Manuel Marin σχετικά με το ρόλο της Ένωσης στην Εγγύς Ανατολή, δεν φρονεί το Συμβούλιο ότι θα ήταν σκόπιμο να ασκηθεί πραγματική πολιτική πίεση στις αρχές του Τελ Αβίβ, ώστε να σημειωθεί κάποια στροφή προς την ειρήνη και να τηρηθούν οι δεσμεύσεις που έχουν αναλη

<SPEAKER ID=237 NAME="Henderson">
Στις 23 Φεβρουαρίου το Συμβούλιο Γενικών Υποθέσεων συζήτησε αναλυτικά την ανακοίνωση του Επιτρόπου Marνn και πρότεινε διάφορους τρόπους με τους οποίους μπορεί να καταστεί πιο αποτελεσματική η βοήθεια που παρέχει η Ένωση στους Παλαιστίνιους. Κατά την εν λόγω περίσταση, το Συμβούλιο επανέλαβε τη βούληση της Ένωσης να προσφέρει μια εποικοδομητική και αποτελεσματική συμβολή στις διεθνείς προσπάθειες για να αποκατασταθεί η εμπιστοσύνη στην ειρηνευτική διαδικασία και να καθιερωθεί μια στέρεη βάση για την επανέναρξη των διαπραγματεύσεων.
<P>
Το Συμβούλιο συμφώνησε ότι η Ένωση θα πρέπει να καταδείξει τη συνεχιζόμενη δέσμευσή της στην ειρηνευτική διαδικασία με την ανανέωση της χρηματοδοτικής της ενίσχυσης προς την παλαιστινιακή αρχή πριν από τη λήξη της τρέχουσας πενταετούς περιόδου σχετικής δέσμευσής της. Το Συμβούλιο υπογράμμισε, επίσης, τη βούληση της Ένωσης να εντείνει τον διάλογό της με το Ισραήλ σε ό, τι αφορά την άρση των εμποδίων για την παλαιστινιακή οικονομική ανάπτυξη. Πιστεύουμε ότι το τρέχον πλαίσιο των διαπραγματεύσεων παρέχει τις καλύτερες ελπίδες για μια δίκαιη και βιώσιμη ειρήνη μεταξύ του Ισραήλ και των Παλαιστινίων. Η αναστολή των οικονομικών συμφωνιών μεταξύ της Ένωσης και του Ισραήλ επί του παρόντος δεν θα βοηθούσε στην άρση του σημερινού αδιεξόδου.

<SPEAKER ID=238 LANGUAGE="ES" NAME="Carnero Gonzαlez">
Κύριε Προεδρεύοντα του Συμβουλίου, ασφαλώς το μέτρο που πρότεινα στην ερώτησή μου δεν θα συμβάλει με τρόπο αποφασιστικό, όπως λέγεται, στην απεμπλοκή της διαδικασίας για την ειρήνη. Όμως το θέμα είναι ότι η διεργασία έχει εμπλακεί. Δεν ξέρω αν γνωρίζετε, π.χ., ότι ο Ισραηλινός Πρωθυπουργός, σε συνέντευξη που έδωσε στην εφημερίδα El Paνs που δημοσιεύθηκε την παρελθούσα Κυριακή, δήλωνε, με μία φράση τόσο πετυχημένη για την ΕΕ και τα διαβήματά της όπως η εξής, ότι οι Ευρωπαίοι δεν γνωρίζουν τίποτα για την Εγγύς Ανατολή (υποθέτω πως η φάση απευθύνεται σε εσάς όπως και σε εμένα). Πρόκειται για μία φράση του κ. Νετανιάχου.
<P>
Το ερώτημα είναι το εξής, κύριε Προεδρεύοντα του Συμβουλίου: οποιαδήποτε συμφωνία συνάπτει η Κοινότητα με ένα τρίτο κράτος, περιλαμβάνει μία ρήτρα για τη δημοκρατία και το σεβασμό των ανθρώπινων δικαιωμάτων. Σήμερα το πρωί, υπερβαίνοντας τις αποστάσεις, χρησιμοποιήσαμε μέσα πίεσης κατά του γιουγκοσλάβου Προέδρου Μιλόσεβιτς σε σχέση με ό, τι συμβαίνει στο Κοσσυφοπέδιο. Είναι δυνατό ο κ. Νετανιάχου να απολαμβάνει ειδικής ασυλίας, ώστε να μην αποτελεί αντικείμενο παρόμοιων συζητήσεων;

<SPEAKER ID=239 LANGUAGE="EN" NAME="Henderson">
Η θέση της Ένωσης είναι ότι αναλαμβάνονται σήμερα ποικίλες πρωτοβουλίες σε μια προσπάθεια να αρθεί το αδιέξοδο, στο οποίο έχει περιέλθει η ειρηνευτική διαδικασία στη Μέση Ανατολή. Προτρέπουμε διαρκώς την ισραηλινή κυβέρνηση να είναι πιο δεκτική απέναντι στην ανάγκη άρσης αυτού του αδιεξόδου και πιο προσεκτική απέναντι σε ορισμένους παράγοντες που θα βοηθήσουν να οικοδομηθεί μια ειρηνευτική διαδικασία.
<P>
Δεν υπάρχει καμία ιδιαίτερη αντιμετώπιση για τον κ. Νετανιάχου. H Ένωση περιμένει από τον κ. Νετανιάχου και την κυβέρνησή του να σεβαστούν τις ίδιες αρχές που διέπουν τις άλλες εμπορικές συμφωνίες με τρίτες χώρες. Είναι σημαντικό να επιτύχει η εμπορική συμφωνία με το Ισραήλ, διότι μέρος αυτής της συμφωνίας επιτρέπει σε προϊόντα του παλαιστινιακού τομέα της οικονομίας να εξάγονται μέσω του Ισραήλ και, αν γίνονταν ενέργειες για περιορισμό αυτού του εμπορίου, θα είχαν επιβλαβείς επιπτώσεις στον παλαιστινιακό λαό, χωρίς να επηρεάζεται απαραίτητα σημαντικά η θέση της ισραηλινής κυβέρνησης. Κίνηση προς αυτή τη θέση ζητεί σήμερα η παγκόσμια κοινότητα από τον κ. Νετανιάχου, και εκεί ακριβώς θα εστιαστεί το ενδιαφέρον μας.

<SPEAKER ID=240 LANGUAGE="DE" NAME="Gόnther">
Κύριε Πρόεδρε, κύριε Προεδρεύοντα του Συμβουλίου, θα ήθελα να σας ρωτήσω αν συμφωνείτε ότι στην περίπτωση του Ισραήλ έχουμε να κάνουμε με μια σταθερή δημοκρατία η οποία έχει αποποιηθεί την τρομοκρατία, ενώ αυτό δεν συμβαίνει στον ίδιο βαθμό από πλευράς Παλαιστινίων καθώς επίσης και αν συμφωνείτε ότι δεν είναι απαραίτητο να κάνουμε τον δάσκαλο στην κυβέρνηση του Ισραήλ. Δεν έχω την εντύπωση ότι το Ισραήλ αθετεί τη συμφωνία του Όσλο, ή μήπως βλέπετε εδώ κάποια άλλη πολιτική; Θα ήθελα επίσης να υπογραμμίσω ότι θεωρώ ενδεδειγμένο να απευθυνθούν και στους Παλαιστινίους οι ίδιες προειδοποιήσεις που απευθύνονται και στο Ισραήλ.

<SPEAKER ID=241 LANGUAGE="EN" NAME="Henderson">
Αν και κατανοώ την άποψη του αξιότιμου βουλευτή, εξακολουθώ να υποστηρίζω ότι χρειάζεται μια νέα στάση από μέρους της ισραηλινής κυβέρνησης: χρειάζεται μεγαλύτερη επίγνωση του γεγονότος ότι πρέπει να αρθεί το αδιέξοδο. Αυτό σημαίνει ότι πρέπει να είναι πιο δεκτική απέναντι σε ορισμένες ιδέες που προέκυψαν από τη διαδικασία του Όσλο - για παράδειγμα, το λιμάνι και το αεροδρόμιο στην Παλαιστίνη - ώστε να μπορέσει να υποστηρίξει εκείνα τα τμήματα του πληθυσμού που θέλουν να έχουν μια σταθερή κοινωνία, πράγμα που σημαίνει ότι πρέπει να έχουν περισσότερη οικονομική σταθερότητα. Αυτή είναι η βάση, ή και κάτι παραπάνω από βάση, της πολιτικής σταθερότητας. Αυτό πρέπει να αναγνωρίσει ο κ. Νετανιάχου και να προβεί σε περισσότερες αλλαγές που να απορρέουν από τις διαδικασίες του Όσλο. Φυσικά, όταν η τρομοκρατία απειλεί οποιαδήποτε τρίτη χώρα, η Ένωση θα κάνει ό, τι μπ

<SPEAKER ID=242 LANGUAGE="EN" NAME="Newman">
Θα ήθελα να συγχαρώ τον Προεδρεύοντα για την υποστήριξη του Συμβουλίου προς την ειρηνευτική διαδικασία του Όσλο ως τον δρόμο προς τα εμπρός. Συμφωνεί ο Προεδρεύων μαζί μου ότι οι οικονομικές κυρώσεις κατά του Ισραήλ θα όξυναν στην πραγματικότητα την κατάσταση; Θα ήταν μια αντιπαραγωγική πολιτική κίνηση, η οποία θα προξενούσε μεγαλύτερο οικονομικό πλήγμα στην Ευρώπη παρά στο Ισραήλ, λόγω του σημερινού εμπορικού ισοζυγίου.
<P>
Συμφωνεί ο Προεδρεύων ότι δεν βοηθά σε τίποτα να οξύνεται η κατάσταση με γελοίες συγκρίσεις μεταξύ Ισραήλ και Σερβίας; Συμφωνεί ότι θα πρέπει, αντιθέτως, να αυξηθεί η χρηματοδοτική ενίσχυση προς την παλαιστινιακή αρχή και ότι ο διάλογος με μια δημοκρατικά εκλεγμένη ισραηλινή κυβέρνηση και μια δημοκρατικά εκλεγμένη παλαιστινιακή αρχή είναι ο καλύτερος τρόπος προαγωγής της ειρηνευτικής διαδικασίας στη Μέση Ανατολή, τονίζοντας τα θετικά σημεία της ειρηνευτικής διαδικασίας του Όσλο σε όλες τις πλευρές αυτής της λυπηρής διαμάχης;

<SPEAKER ID=243 LANGUAGE="EN" NAME="Henderson">
Θα ήθελα να πω στο αξιότιμο μέλος του Σώματος ότι δεν τίθεται θέμα λήξης της εμπορικής συμφωνίας της Ένωσης με το Ισραήλ. Αυτό που θέλουμε να επιτύχουμε είναι να αποτελέσει αυτή η εμπορική συμφωνία τη βάση για μια μεγαλύτερη αλλαγή πορείας της ισραηλινής κυβέρνησης και για μεγαλύτερη αναγνώριση του τι χρειάζεται να κάνει για να προωθήσει την ειρηνευτική διαδικασία του Όσλο. Η συνέπεια οποιασδήποτε διακοπής του εμπορίου, ίσως να ήταν να πληγεί οικονομικά η Ευρωπαϊκή Ένωση περισσότερο από το Ισραήλ, αλλά αυτό είναι ζήτημα εικασιών. Δεν θα αποτελούσε απαραίτητα παράγοντα, αν ήταν πολιτικά απαραίτητο να προβούμε σε διακοπή του εμπορίου.
<P>
Μία από τις κυριότερες ανησυχίες μου είναι ότι η παλαιστινιακή οικονομία θα πλήττονταν πολύ βαριά από αυτή τη διακοπή. Το πλήγμα θα ήταν κατά μία έννοια διπλό: θα πλήττονταν επίσης οι ελπίδες για μια ειρηνευτική διαδικασία. Θα συμφωνούσα, επίσης, ότι είναι ανάγκη να συνεχίσουμε τη χορήγηση χρηματοδοτικής ενίσχυσης στην παλαιστινιακή οικονομία, για να τη βοηθήσουμε να αρχίσει να δυναμώνει, πράγμα που είναι σημαντικό για να υποστηριχθούν οι ενδεχόμενες πολιτικές κινήσεις από την οικονομική σταθερότητα.

<SPEAKER ID=244 NAME="Πρόεδρος">
Ερώτηση αριθ. 4 του κ. Christoph Konrad (H-0175/98):
<P>
Θέμα: Πρόταση της Επιτροπής για τη μεταρρύθμιση της οργάνωσης της αγοράς της μπανάνας στην ΕΕ
<P>
Τα πρόσφατα υποβληθέντα σχέδια της Επιτροπής με στόχο τη μεταρρύθμιση της ισχύουσας από το 1993 οργάνωσης της αγοράς της μπανάνας στην ΕΕ είναι πολύ αμφισβητούμενα, διότι διαπνέονται σε πολλά σημεία από το πνεύμα του προστατευτισμού και διότι δημιουργούν εμπόδια στον ελεύθερο ανταγωνισμό.
<P>
Τί προτίθεται να πράξει το Συμβούλιο για να εκπληρωθεί η υποχρέωση έναντι του ΠΟΕ ότι δηλαδή η εν λόγω μεταρρύθμιση θα έχει ολοκληρωθεί με επιτυχία το αργότερο έως τα τέλη του 1998, ώστε να μπορέσει να θεωρηθεί ότι η οργάνωση της αγοράς της μπανάνας στην ΕΕ είναι σύμφωνη με τους κανόνες των ελευθέρων διεθνών εμπορικών συναλλαγών;

<SPEAKER ID=245 NAME="Henderson">
Το Συμβούλιο συμφωνεί ότι μετά τα αρνητικά πορίσματα του Παγκόσμιου Οργανισμού Εμπορίου για ορισμένες πτυχές του καθεστώτος της Ευρωπαϊκής Κοινότητας για τη μπανάνα, ο κανονισμός για την οργάνωση της αγοράς της μπανάνας πρέπει να καταστεί συμβατός με τους κανόνες του ΠΟΕ. Μια υψηλή μας προτεραιότητα είναι να καταλήξουμε σε συμφωνία μέχρι το τέλος του Ιουνίου, για να έχουμε τον καιρό να θέσουμε σε εφαρμογή τους κανονισμούς, ώστε να αρχίσουν να ισχύουν από την 1η Ιανουαρίου 1999.
<P>
Η Επιτροπή παρουσίασε τις προτάσεις της για την αναθεώρηση του κανονισμού στο Συμβούλιο Υπουργών Γεωργίας στις 20 Ιανουαρίου. Η πρόταση εξετάζεται ακόμη από το Συμβούλιο και, επομένως, είναι πολύ νωρίς για να προδικάσω την τελική θέση του Συμβουλίου. Για την οριστικοποίηση της θέσης του, το Συμβούλιο θα θελήσει να λάβει γνώση των γνωμοδοτήσεων, τόσο του Ευρωπαϊκού Κοινοβουλίου όσο και της Οικονομικής και Κοινωνικής Επιτροπής, όταν τις παραλάβει.
<P>
Θα πρέπει να αναφέρω, επίσης, ότι η εδραίωση και η ενίσχυση του πολυμερούς εμπορικού συστήματος παραμένει μία από τις κυριότερες προτεραιότητες του Συμβουλίου στον τομέα των εξωτερικών οικονομικών σχέσεων. Η Ένωση πιστεύει στο κράτος του δικαίου για το διεθνές εμπόριο και εναπόκειται στον Παγκόσμιο Οργανισμό Εμπορίου να φροντίσει να καθιερώσει αυτό το κράτος του δικαίου.

<SPEAKER ID=246 LANGUAGE="DE" NAME="Konrad">
Κύριε Πρόεδρε, κύριε Προεδρεύοντα του Συμβουλίου, σας ευχαριστώ πολύ για τις πληροφορίες που συγκεντρώσατε και την απάντηση που μου δώσατε. Θα ήθελα να ρωτήσω αν συμφωνείτε μαζί μου ότι η απάντηση της Επιτροπής, η πρόταση της εξακολουθεί να αντανακλά ένα πνεύμα προστατευτισμού. Πιστεύω ότι η επιβολή «ποινικών» δασμών της τάξης των 150, 600 και 1.500 γερμανικών μάρκων ανά τόνο μπανανών δικαιολογεί την άποψη αυτή. Δεν συμφωνείτε μαζί μου ότι, μετά τη χθεσινή απόφαση του Ευρωπαϊκού Δικαστηρίου, δημιουργήθηκε μια εντελώς νέα κατάσταση; Γνωρίζετε ότι η συμφωνία πλαίσιο της Ευρωπαϊκής Ένωσης με τις τέσσερις χώρες παραγωγούς της Κεντρικής Αμερικής χαρακτηρίστηκε άκυρη. Ετσι δημιουργήθηκε μια εντελώς νέα κατάσταση, πράγμα που σημαίνει ότι η οργάνωση της αγοράς πρέπει να συμμορφωθεί με την απόφαση, γι' 'αυτό και θα ήθελα να ρωτήσω εάν έχετε την πρόθεση να αναλάβ

<SPEAKER ID=247 LANGUAGE="EN" NAME="Henderson">
Ευχαριστώ τον κ. Konrad για τη συμπληρωματική του ερώτηση. Δεν γνωρίζω την απόφαση του Δικαστηρίου, αλλά θα τη μελετήσω μόλις μου την υποβάλουν οι υπηρεσίες μου. Θα επαναλάβω την άποψη που εξέφρασα στην εισήγησή μου. Η γενική θέση είναι ότι η πρόταση της Επιτροπής πρέπει να είναι σύμφωνη με τους κανόνες του Παγκόσμιου Οργανισμού Εμπορίου. Εμείς εξετάζουμε αυτόν τον καιρό την πρόταση της Επιτροπής. Εξετάζουμε αν πρόκειται για πρόταση δίκαιη και ισορροπημένη από την άποψη των συμφερόντων του Συμβουλίου. Αφού καταλήξουμε σε απόφαση σε σχέση με αυτό, πρέπει επίσης να βεβαιωθούμε απόλυτα ότι συμφωνεί με τους κανόνες του Παγκόσμιου Οργανισμού Εμπορίου. Από ό, τι γνωρίζω, η Επιτροπή έχει κάνει την απαραίτηση αξιολόγηση και θα ήταν σε θέση να μας παράσχει τη γνώμη της σε περίπτωση ενδεχόμενης συνέχειας του διαλόγου μεταξύ Συμβουλίου και Επιτροπής. Είναι σημαντικό ο

<SPEAKER ID=248 NAME="Πρόεδρος">
Ευχαριστώ, κύριε Henderson. Οι δύο συμπληρωματικές ερωτήσεις που έχουν υποβληθεί προέρχονται από τον κ. von Habsburg και τον κ. Medina. Η κ. Redondo μού ζητεί επιμόνως να υποβάλει μία συμπληρωματική ερώτηση, αλλά θέλω να της γνωστοποιήσω ότι ο Κανονισμός, όσον αφορά τις ερωτήσεις προς το Συμβούλιο, επιτρέπει σε κάθε βουλευτή να υποβάλει μόνο μία συμπληρωματική ερώτηση. Βεβαίως, χάρη στην πρόταση του κ. von Habsburg, το Προεδρείο αποφάσισε να ζητήσει από την Επιτροπή Κανονισμού, Ελέγχου της Εντολής και Ασυλιών να τροποποιήσει στο μέλλον τον Κανονισμό, ώστε να είναι δυνατόν να υποβάλλονται δύο συμπληρωματικές ερωτήσεις· όμως αυτή τη στιγμή δεν δύναμαι να δώσω το λόγο, όπως θα επιθυμούσα, και τον δίνω με πολύ ευχαρίστηση στον κ. von Habsburg για να αναπτύξει την συμπληρωματική ερώτησή του.

<SPEAKER ID=249 LANGUAGE="EN" NAME="von Habsburg">
Δεν γνωρίζει ο Προεδρεύων ότι η ελευθέρωση της αγοράς της μπανάνας στην Ευρώπη πρόκειται να αποτελέσει πολύ μεγάλο βάρος για τους μικροπαραγωγούς των Καναρίων Νήσων και άλλων ευρωπαϊκών περιοχών; Δεν είναι άραγε σημαντικό να τους αποδώσουμε όσο περισσότερη σημασία μπορούμε ενάντια στα τρομερά συμφέροντα των Αμερικανών, οι οποίοι με το τεράστιο κεφάλαιό τους και τις τεράστιες δυνατότητες προπαγάνδας, τις οποίες έχουμε αισθανθεί, προσπαθούν να εισβάλουν στην αγορά μας για να καταστρέψουν τις μπανάνες που παράγονται σε ευρωπαϊκό έδαφος;

<SPEAKER ID=250 LANGUAGE="EN" NAME="Henderson">
Θα ήθελα να πω στον κ. von Habsburg, όπως είπα και στον κ. Konrad, ότι είναι απαραίτητο να αξιολογήσει το Συμβούλιο τις διάφορες επιπτώσεις που θα υπάρξουν στα κράτη μέλη. Οι παραγωγοί των Καναρίων Νήσων είναι ένας από αυτούς τους παράγοντες και οι παραγωγοί της Καραϊβικής είναι ένας άλλος τομέας που πρέπει να εξετασθεί. Το Συμβούλιο πρέπει, ακόμη, να εξισορροπήσει αυτά τα συμφέροντα με την ανάγκη συμβατότητας με τους κανόνες του Παγκόσμιου Οργανισμού Εμπορίου. Το μυστικό μιας επιτυχούς έκβασης αυτού του θέματος θα είναι να επιτευχθεί μια συμφωνία τέτοια που να πληροί αυτά τα κριτήρια.

<SPEAKER ID=251 LANGUAGE="ES" NAME="Medina Ortega">
Κύριε Προεδρεύοντα του Συμβουλίου, ευχαριστώ για την απάντησή σας.
<P>
Αναφερθήκατε στο γεγονός ότι λαμβάνεται υπόψη η γνώμη του Κοινοβουλίου. Θα ήθελα να σας ρωτήσω εάν έχετε επίγνωση ότι το παρόν Κοινοβούλιο εκφράσθηκε, κατ' επανάληψη, με μεγάλη πλειοψηφία, υπέρ της προστασίας των συμφερόντων των μικρών κοινοτικών παραγωγών και των μικρών παραγωγών των χωρών των Αντιλλών και των άλλων αναπτυσσομένων χωρών έναντι της επιδίωξης των πολυεθνικών που ασκούν κυριαρχία στην παγκόσμια αγορά μπανάνας.
<P>
Για να καθησυχάσω τον κ. Konrad και εσάς, σας αναφέρω ότι οι χθεσινές αποφάσεις δεν μεταβάλλουν καθόλου την απόφαση του ΠΟΕ ούτε θέτουν σε κίνδυνο, απολύτως, την προστασία που οφείλουμε σε αυτούς τους παραγωγούς.

<SPEAKER ID=252 LANGUAGE="EN" NAME="Henderson">
Μπορώ να πω στον κ. Medina Ortega ότι κατανοώ το σημείο που θίγει. Πράγματι, οι ίδιες αυτές ομάδες πίεσης έχουν έλθει σε επαφή με εμένα, δεδομένης της εθνικής μου ιδιότητας και δίνω ιδιαίτερη προσοχή αυτόν τον καιρό σε αυτά τα θέματα.
<P>
Κατανοώ ότι το Κοινοβούλιο θα ήθελε να προστατεύσει εκείνες τις περιοχές της Ένωσης και των υπερπόντιων εδαφών της, όπου υπάρχει σημαντικό συμφέρον. Θα περίμενα επίσης από το Κοινοβούλιο να θέλει να τηρήσει τους κανόνες του Παγκόσμιου Οργανισμού Εμπορίου ως ουσιώδεις για μια εμπορική κοινότητα σαν την Ευρωπαϊκή Ένωση. Είναι απαραίτητο να πληρούνται και τα δύο κριτήρια. ·Οπως είπα στον κ. von Habsburg, το θέμα δεν είναι απλώς να μπορούμε να ανταποκριθούμε στα συμφέροντα των παραγωγών της Καραϊβικής, των παραγωγών των Καναρίων ή άλλων· χρειάζεται να ανταποκριθούμε και στα δύο κριτήρια. Διαφορετικά, δεν θα μπορούμε να επιτύχουμε καμία συμφωνία, διότι όποια συμφωνία και αν έχουμε κάνει μεταξύ μας, θα είναι ασύμβατη με τους κανόνες του Παγκόσμιου Οργανισμού Εμπορίου. Για αυτό και είναι σημαντικό να αφιερώσουμε όλοι την απαραίτητη σκέψη και μελέτη σε αυτά τα θέματα κα&

<SPEAKER ID=253 NAME="Πρόεδρος">
Ερώτηση αριθ. 5 του κ. Josι Valverde Lσpez (H-0188/98):
<P>
Θέμα: Προεδρία του Συμβουλίου
<P>
Ο Πρόεδρος του Συμβουλίου κατά την παρέμβασή του ενώπιον του Ευρωπαϊκού Κοινοβουλίου στο Στρασβούργο αναφέρθηκε επανειλημμένως στην «Προεδρία της Ένωσης», φράση που μεταδόθηκε από τα μέσα ενημέρωσης.
<P>
Δεδομένου ότι είναι άτοπο να μιλάει κανείς για «Προεδρία της Ένωσης», πράγμα που ταυτόχρονα συνεπάγεται παραποίηση των Συνθηκών και παραπληροφόρηση της κοινής γνώμης, ερωτάται το Συμβούλιο ποία μέτρα προτίθεται να λάβει, ώστε κατά τις παρεμβάσεις της Προεδρίας, καθώς και στις επίσημες δηλώσεις και έγγραφα, να σταματήσει να γίνεται λόγος για «Προεδρία της Ένωσης» και αντ' αυτού να αναφέρεται πάντοτε «Προεδρία του Συμβουλίου»; Είναι ουσιώδες να αποφεύγεται η δημιουργία συγχύσεων στην κοινή γνώμη ως προς τη φύση των κοινοτικών θεσμικών οργάνων.
<P>
Δεν υπάρχει «Προεδρία της Ένωσης». Κάθε θεσμικό όργανο έχει τον δικό του πρόεδρο.

<SPEAKER ID=254 NAME="Henderson">
Θα ήθελα να πω στον κ. Valverde Lσpez ότι είναι κοινή πρακτική να αναφέρεται η προεδρία του Συμβουλίου ως προεδρία της Ένωσης.

<SPEAKER ID=255 LANGUAGE="ES" NAME="Valverde Lσpez">
Kύριε Προεδρεύοντα του Συμβουλίου, υπενθυμίζω ότι η Συνθήκη δεν κάνει λόγο περί Προεδρίας της Ένωσης, αλλά μόνο περί Προεδρίας του Συμβουλίου.
<P>
Όταν υπέβαλα αυτή την ερώτηση δεν το έπραξα με κριτικό πνεύμα· κάθε άλλο. Αντίθετα, κινήθηκα με θετικό πνεύμα, διότι οφείλουμε να επωφεληθούμε ακριβώς των εξαμήνων κατά τα οποία μία χώρα ασκεί την Προεδρία του Συμβουλίου, όταν διαθέτει μεγάλες ευκολίες για να απευθυνθεί στην κοινή γνώμη και να εξηγήσει ποια είναι η φύση των διαφόρων θεσμικών οργάνων και να τα φέρει κοντά στους πολίτες. Αν χρησιμοποιούμε μία γλώσσα που δεν είναι προσαρμοσμένη στις Συνθήκες, προκαλούμε σύγχυση. Δεν υπήρξε κριτική· εντελώς το αντίθετο, διότι εδώ, στο κοινοβούλιο αυτό, υποδεχόμαστε πολύ καλά τον Πρόεδρο του Συμβουλίου, ακόμη περισσότερο αν είναι Βρετανός, διότι την ύπαρξη αυτής της Ώρας των Ερωτήσεων την οφείλουμε ακριβώς στην κοινοβουλευτική παράδοση της Μ. Βρετανίας.

<SPEAKER ID=256 LANGUAGE="EN" NAME="Henderson">
Ο κ. Valverde Lσpez είναι προφανώς βετεράνος στις κοινοβουλευτικές διαδικασίες. Όταν θέλει να πετάξει ένα «καρφί», όπως λένε, στα μπροστινά έδρανα, αρχίζει φιλοφρονώντας τα, πράγμα που καθιστά εξαιρετικά δύσκολη την αρνητική αντίδραση.
<P>
Η βρετανική Προεδρία ακολούθησε την ορολογία των προηγούμενων Προεδριών. Η γαλλική και η ιρλανδική Προεδρία, για παράδειγμα, ενσωμάτωσαν τον όρο «Προεδρία» στο λογότυπό τους. Χρησιμοποιούμε ένα ύφος επικοινωνίας κατανοητό στον πληθυσμό. Αν η ερώτηση ετίθετο στο βρετανικό κοινοβούλιο, η απάντηση θα ήταν ότι τα μέλη της εκλογικής μου περιφέρειας δεν καταλαβαίνουν τι είναι το Συμβούλιο, το Κοινοβούλιο, η Επιτροπή ή οποιοδήποτε άλλο όργανο, αλλά θέλουν να ξέρουν ότι η Ευρωπαϊκή Ένωση κάνει καλή δουλειά και βελτιώνει τη ζωή τους και ότι, αν η Προεδρία διαδραματίζει κάποιο ρόλο σε αυτό, τότε ο ρόλος της είναι θετικός. Αυτό που πρέπει να μεταδώσουμε στους πολίτες της Ευρώπης είναι τα θέματα με τα οποία ασχολούμαστε και οι αξίες που πρεσβεύουμε. Δεν εννοώ σε καμία περίπτωση ότι δεν θα πρέπει να είμαστε ακριβείς στις περιγραφές μας. Ως Προεδρεύων, θα το έκανα με μεγ

<SPEAKER ID=257 NAME="Πρόεδρος">
Ερώτηση αριθ. 6 του κ. Andrι Sainjon (H-0189/98):
<P>
Θέμα: Κατάσταση των εργαζομένων παιδιών στη Μεγάλη Βρετανία
<P>
Η κατάσταση πολλών εργαζομένων παιδιών στη Μεγάλη Βρετανία είναι απαράδεκτη. Η εικόνα εκατοντάδων χιλιάδων παιδιών κάτω των 13 ετών που απασχολούνται σε αποβλακωτικές εργασίες χωρίς καμιά κοινωνική προστασία, μας γυρίζει έναν αιώνα πίσω. Προς τί να ζητεί κανείς από ορισμένες υπανάπτυκτες χώρες να τηρούν κάποιους στοιχειώδεις κανόνες, όταν η Ευρωπαϊκή Ένωση δεν δίνει η ίδια το καλό παράδειγμα;
<P>
Είναι προφανές ότι η Σύμβαση 29 της ΔΟΕ για την καταναγκαστική εργασία έχει καταπατηθεί. Ποίες αποφάσεις προτίθεται επομένως να λάβει η κυβέρνηση που έχει σήμερα την προεδρία του Συμβουλίου προκειμένου να σταματήσει αυτή η κατάσταση, και είναι διατεθειμένη να επικυρώσει τη Σύμβαση 138 για την εργασία των ανηλίκων;

<SPEAKER ID=258 NAME="Henderson">
Η οδηγία 94/33/ΕΚ του Συμβουλίου για την προστασία των νέων κατά την εργασία περιλαμβάνει διατάξεις που περιορίζουν αυστηρά τον αριθμό των ωρών εργασίας που μπορούν να παράσχουν τα παιδιά κάτω των 16 χρόνων και τα είδη εργασίας που μπορούν να κάνουν. Οι διατάξεις αυτές θα εφαρμοσθούν στο Ηνωμένο Βασίλειο μέσω κανονισμών, οι οποίοι πρόκειται να τεθούν σε ισχύ τον Αύγουστο. Οι κανονισμοί αυτοί θα ενισχύσουν την ήδη εκτενή νομοθετική προστασία που παρέχεται στα παιδιά που εργάζονται στο Ηνωμένο Βασίλειο.

<SPEAKER ID=259 LANGUAGE="FR" NAME="Sainjon">
Κύριε Πρόεδρε, είναι αυτονόητο η απάντηση του Προέδρου του Συμβουλίου να μην με ικανοποιεί πλήρως, διότι το μέλημά μου είναι να μάθω πώς η Ευρωπαϊκή Ένωση μπορεί να πείσει κυρίως τις αναπτυσσόμενες χώρες, όταν προσεγγίζει, στο πλαίσιο του ΠΟΕ ή της ΔΟΕ, τα προβλήματα που συνδέονται με την τήρηση των κοινωνικών κανόνων στο παγκόσμιο εμπόριο.
<P>
Πιστεύω ότι οι χώρες μας δίδουν πράγματι ένα κακό παράδειγμα, εφαρμόζοντας ακόμα μεθόδους μιας άλλης εποχής και στρεφόμενες ακόμη στην παιδική εργασία. Η Προεδρία του Συμβουλίου θα έπρεπε να είναι πολύ πιο σαφής και να εκδηλώσει την πολιτκή της βούληση να απαγορεύσει την παιδική εργασία στην Ευρωπαϊκή Ένωση.

<SPEAKER ID=260 LANGUAGE="EN" NAME="Henderson">
Είναι πολιτική της Ένωσης να παρέχεται από το Συμβούλιο προστασία κατά της παιδικής εργασίας σε όλα τα κράτη μέλη. Το Συμβούλιο γνωρίζει ότι η προστασία αυτή έχει τεθεί σε εφαρμογή. Όπου πρέπει να γίνουν τροποποιήσεις της νομοθεσίας, και αυτές τίθενται επί του παρόντος σε εφαρμογή.

<SPEAKER ID=261 NAME="Πρόεδρος">
Ερώτηση αριθ. 7 της κ. Maj Theorin (H-0191/98):
<P>
Θέμα: Ενίσχυση της καταπολέμησης των ναρκωτικών
<P>
Η οργάνωση European Cities on Drug Policy έχει αναλάβει δράση για τη νομιμοποίηση των ναρκωτικών. Σύμφωνα με ανακοινώσεις, η εν λόγω οργάνωση έλαβε για το 1996 πιστώσεις ύψους 6 εκατ. SEK και το ίδιο ποσό για το 1997. Αντίθετα, η European Cities Against Drugs εργάζεται, όπως αναφέρει το όνομα, για μια κοινωνία χωρίς ναρκωτικά. Η συγκεκριμένη οργάνωση, στην οποία υπάγονται 180 πόλεις, χρηματοδοτείται από συνεισφορές της περιφερειακής αυτοδιοίκησης. Η ECAD υπέβαλε αίτηση για την παροχή κοινοτικών πιστώσεων ύψους 1, 5 εκατ. SEK για ενημέρωση, κατάρτιση και έντυπο υλικό σε διάφορες γλώσσες, η οποία δεν έγινε όμως δεκτή.
<P>
Η μεγάλη και μοναδική διεθνής οργάνωση για την εφαρμογή αυστηρότερης πολιτικής για τα ναρκωτικά στην Ευρώπη δεν λαμβάνει καμία ενίσχυση, ενώ υψηλά ποσά χορηγούνται σε οργανώσεις και κράτη που τάσσονται υπέρ της νομιμοποίησης των ναρκωτικών. Πώς ερμηνεύουν οι πολίτες της ΕΕ τις αποφάσεις αυτές, αν όχι με το να θεωρούν ότι η ΕΕ έχει παραιτηθεί από την καταπολέμηση των ναρκωτικών; Ισχύει το ίδιο και για το Συμβούλιο; Ή μήπως προτίθεται το Συμβούλιο να αναλάβει δράση κατά των ναρκωτικών;

<SPEAKER ID=262 NAME="Henderson">
Το Συμβούλιο ήταν και είναι πάντοτε απόλυτα ταγμένο στην αντιμετώπιση της απειλής των ναρκωτικών στους δρόμους μας. Αλλά οι ρυθμίσεις για την οργάνωση που αναφέρατε δεν εμπίπτουν στις αρμοδιότητες του Συμβουλίου. Το Ευρωπαϊκό Συμβούλιο των Καννών ενέκρινε ένα πενταετές σχέδιο δράσης για την καταπολέμηση της τοξικομανίας. Μια συμπληρωματική στρατηγική εστιαζόμενη στα μέτρα για την καταπολέμηση της παράνομης διακίνησης ναρκωτικών εγκρίθηκε αργότερα από το Συμβούλιο της Μαδρίτης.
<P>
Κατά την εφαρμογή τους, το Συμβούλιο εγκαινίασε διάφορα σχέδια, τόσο εντός της Ένωσης όσο και στο πλαίσιο της ευρύτερης παγκόσμιας κοινότητας. Οι δραστηριότητες είναι πάρα πολλές για να απαριθμηθούν εδώ, αλλά περιλαμβάνουν: μια πρωτοβουλία του Συμβουλίου να αναχαιτίσει τη ροή των ναρκωτικών από την Καραϊβική και τη Λατινική Αμερική στην Ευρώπη· μια πρωτοβουλία να αρχίσει να δημιουργείται μια ζώνη ασφαλείας γύρω από το Αφγανιστάν μέσω της συνεργασίας με τα κράτη της Κεντρικής Ασίας, που θα τα βοηθήσει να βελτιώσουν την ικανότητά τους για καταπολέμηση του προβλήματος· τη θέσπιση του Ευρωπαϊκού Κέντρου Παρακολούθησης στη Λισαβόνα, προκειμένου να σχηματισθεί μια σαφής και αντικειμενική εικόνα της φύσης του προβλήματος της τοξικομανίας ανά την Ευρώπη· τη δημιουργία της Europol, η οποία σύντομα θα λειτουργήσει πλήρως, προκειμένου να διασφαλισθεί ότι ό

<SPEAKER ID=263 LANGUAGE="SV" NAME="Theorin">
Ευχαριστώ πολύ για την απάντηση. Το σχέδιο δράσης της Ευρωπαϊκής Ένωσης για την καταπολέμηση των ναρκωτικών αποτελεί φυσικά ένα πλαίσιο για τις δραστηριότητες της ΕΕ και των κρατών μελών για την πρόληψη από τους κίνδυνους που συνδέονται με την εξάρτηση από τα ναρκωτικά. Ένα τέτοιο σχέδιο δράσης δεν μπορεί, όπως αντιλαμβάνομαι τα πράγματα, να συνδέεται με την οικονομική ενίσχυση φιλελεύθερων προγραμμάτων όσον αφορά τα ναρκωτικά.
<P>
Η ερώτησή μου, που έθεσα έμμεσα νωρίτερα, είναι αν είναι επίσης άποψη του Συμβουλίου ότι ένα τέτοιο σχέδιο δράσης δεν μπορεί να συνδυάζεται με οικονομική ενίσχυση φιλελεύθερων προγραμμάτων όσον αφορά τα ναρκωτικά. Παρά το σχέδιο δράσης αυτό λοιπόν, η ΕΕ ενισχύει το European Cities on Drug policy που εργάζεται για την νομιμοποίηση των ναρκωτικών. Πώς μπορούν πραγματικά να το ερμηνεύσουν αυτό τα κράτη μέλη της ΕΕ; Από την μια, έχουμε ένα σχέδιο δράσης για την καταπολέμηση των ναρκωτικών, από την άλλη, την οικονομική ενίσχυση της νομιμοποίησης των ναρκωτικών. Η βασική ερώτησή μου είναι λοιπόν: δεν στέλνεται ένα διπλό μήνυμα από την ΕΕ;

<SPEAKER ID=264 NAME="Henderson">
Συμμερίζομαι σε μεγάλο βαθμό τα λεγόμενα της κ. Theorin. Αν υπήρχε χρηματοδότηση της δράσης για την καταπολέμηση της τοξικομανίας και ταυτόχρονα χρηματοδότηση για τη νομιμοποίηση των ναρκωτικών, στην ουσία θα ήταν χρηματοδότηση δύο αλληλοσυγκρουόμενων διαδικασιών. Είναι βέβαιο ότι έτσι θα γίνει αντιληπτή από τον πληθυσμό της Ευρωπαϊκής Ένωσης.
<P>
Το ζήτημα της χρηματοδότησης της οργάνωσης που αναφέρθηκε στην ερώτηση, είναι θέμα της Επιτροπής και όχι του Συμβουλίου. Θα ήταν καλύτερα αν το αξιότιμο μέλος του Σώματος απηύθυνε την ερώτησή του σε αυτά τα θεσμικά όργανα.

<SPEAKER ID=265 LANGUAGE="SV" NAME="Lindholm">
Ως γνωστόν, έχουμε δύο διαφορετικές πολιτικές απόψεις όσον αφορά τα ναρκωτικά: μία, που εκπροσωπεί τις συνθήκες που υπέγραψαν τα κράτη μέλη, και μία άλλη, που εκπροσωπεί μια πιο φιλελεύθερη άποψη. Είναι σαφές ότι ως Σουηδός θα προτιμούσα να δω να χορηγείται η οικονομική ενίσχυση σε προγράμματα και παρόμοιες δράσεις που εκπροσωπούν την άποψη που πρεσβεύουν οι Συνθήκες του ΟΗΕ. Αλλά θα μπορούσε να σκεφθεί το Συμβούλιο να ενισχύει οικονομικά και να θεωρήσει ότι είναι λογικό να κατανεμηθούν τουλάχιστον οι επιδοτήσεις 50-50 μεταξύ αυτών των δύο διαφορετικών πολιτικών θέσεων;

<SPEAKER ID=266 NAME="Henderson">
Ίσως να είναι προς το παρόν ζήτημα ακαδημαϊκής εικοτολογίας ποιος είναι ο καλύτερος τρόπος να προσπαθήσουμε να αποθαρρύνουμε τους ανθρώπους από τη λήψη παράνομων ναρκωτικών και να αποτρέψουμε τη συνακόλουθη εξαθλίωση, αλλά η θέση του Συμβουλίου είναι αρκετά σαφής. Υπάρχουν συγκεκριμένες πρωτοβουλίες, οι οποίες πιστεύουμε πως πρέπει να ληφθούν και τις οποίες απαρίθμησα στην αρχική απάντησή μου. Οι πρωτοβουλίες αυτές είναι η προσπάθεια να σταματήσει η ροή των παράνομων ναρκωτικών προς τους κατοίκους της Ευρωπαϊκής ·Ενωσης και ιδιαίτερα προς τους νέους μας, η παρακολούθηση των κοινοτήτων με υψηλά επίπεδα κρουσμάτων τοξικομανίας και η ενίσχυση σωμάτων, όπως η Europol, τα οποία μπορούν δυνητικά να διαδραματίσουν σημαντικό ρόλο στην καταπολέμηση αυτού του παράνομου εμπορίου.
<P>
Πιστεύω, επομένως, ότι είναι ορθή κίνηση η ανάπτυξη αυτων των πρωτουβουλιών από το Συμβούλιο. Θα περίμενα από την Επιτροπή, κατά την κατανομή των κονδυλίων, να καθοδηγηθεί από τις πολιτικές που είχαν συμφωνηθεί επ' αυτών των θεμάτων.

<SPEAKER ID=267 LANGUAGE="SV" NAME="Lindqvist">
Θα ήθελα να δώσω συνέχεια με την πληροφορία που μόλις προηγουμένως λάβαμε από την Επίτροπο κ. Gradin σε μια συνάντηση με τη σουηδική ομάδα.
<P>
Στην ΕΕ κατάσχονται μεγάλες ποσότητες ναρκωτικών που έχουν εισαχθεί από χώρες εκτός ΕΕ. Οι κουβέντες για νομιμοποίηση έχουν ως αποτέλεσμα να αποκτά η κοινή γνώμη μια εντελώς εσφαλμένη εντύπωση, μιά εντύπωση που δεν θέλουμε να δώσουμε από την ΕΕ. Αντιθέτως θέλουμε να προβάλουμε το ότι θέτουμε αυστηρότερες απαιτήσεις και προς τον υπόλοιπο κόσμο επίσης.
<P>
Η ερώτησή μου είναι: ποιες είναι οι απαιτήσεις που η ΕΕ θέτει σε διεθνές επίπεδο στις σχέσεις με άλλες χώρες, δηλαδή τις φορές που μας δίνεται η δυνατότητα να ρωτήσουμε άλλες χώρες ποια είναι η πολιτική για τα ναρκωτικά που ασκούν και να περιγράψουμε την πολιτική για τα ναρκωτικά που εμείς θέλουμε να ασκήσουμε, π.χ. στις συμφωνίες που συνάπτουμε με τις ΗΠΑ ή την Λατινική Αμερική, ή στις σχέσεις που έχουμε μέσω της Europol, όπως αναφέρει το Συμβούλιο, αλλά επίσης και με την Ιντερπόλ;

<SPEAKER ID=268 NAME="Henderson">
Ευχαριστώ τον κ. Lindqvist. Ακουσε την απάντηση που έδωσα ήδη στους δύο προηγούμενους ερωτώντες όσον αφορά τη θέση του Συμβουλίου. Θέτει ένα ενδιαφέρον θέμα σχετικά με τη δράση που μπορεί να αναληφθεί σε συνεργασία με άλλους οργανισμούς επιβολής του νόμου εκτός Ευρωπαϊκής Ένωσης. Πράγματι, η εξέταση αυτού του θέματος είναι ένα από τα σημαντικά ζητήματα που θα απασχολήσουν την Ευρωπαϊκή Διάσκεψη αύριο στο Λονδίνο. Το γεγονός αυτό καταδεικνύει τη σοβαρότητα με την οποία το Συμβούλιο αντιμετωπίζει την ανάγκη δράσης για την καταπολέμηση αυτού του παράνομου εμπορίου των ναρκωτικών.

<SPEAKER ID=269 NAME="Πρόεδρος">
Ερώτηση αριθ. 8 του κ. Richard Corbett (H-0195/98):
<P>
Θέμα: Οικονομικές προοπτικές
<P>
Οι οικονομικές προοπτικές που προτείνονται από την Επιτροπή στην «Ατζέντα 2000» για την περίοδο 2000-2006, επιτρέπουν σε δύο δαπανηρές πολιτικές να κυριαρχούν στον προϋπολογισμό: τη γεωργία και τα διαρθρωτικά ταμεία. Λόγω αυτού, και στις δύο περιπτώσεις, ορισμένα κράτη λαμβάνουν πολύ μεγαλύτερα οφέλη από άλλα και δημιουργείται ο κίνδυνος κάποια κράτη να έχουν ελάχιστα οφέλη από τις αυξημένες δαπάνες της ΕΕ και να τείνουν να απορρίπτουν οποιεσδήποτε αυξήσεις στον προϋπολογισμό της ΕΕ. Συμφωνεί το Συμβούλιο ότι είναι επίσης σημαντικό να αναπτυχθούν οι πολιτικές δαπανών που ωφελούν όλα τα κράτη μέλη, ιδιαίτερα δε στην περίπτωση όπου η κοινή δαπάνη μέσω του προϋπολογισμού της ΕΕ θα εξοικονομήσει, λόγω της μεγαλύτερης αποτελεσματικότητας και οικονομίας κλίμακας, χρήματα για τους εθνικούς προϋπολογισμούς;

<SPEAKER ID=270 NAME="Henderson">
To Συμβούλιο δεν δέχεται ότι οι γεωργικές και οι διαρθωτικές δαπάνες παρουσιάζουν ενδιαφέρον μόνο για ορισμένα κράτη μέλη, ενώ άλλες δαπάνες παρουσιάζουν ενδιαφέρον για όλα τα κράτη μέλη. Όλες οι κατηγορίες που εντάσσονται στις δημοσιονομικές προοπτικές, παρουσιάζουν ενδιαφέρον για όλα τα κράτη μέλη και για την Κοινότητα.
<P>
Οι αναλυτικές προτάσεις της Επιτροπής για την κατανομή των δαπανών μεταξύ των κατηγοριών των δημοσιονομικών προοπτικών αναμένονται πολύ σύντομα και τότε θα συζητηθούν από το Συμβούλιο. Θα ήταν πρόωρο στην παρούσα φάση να λάβει θέση το Συμβούλιο για τα θέματα που θίγει ο αξιότιμος βουλευτής.
<P>
Το Συμβούλιο υπενθυμίζει ότι η δημοσιονομική πειθαρχία και η αποτελεσματικότητα των δαπανών είναι ουσιώδεις στο επίπεδο της Ένωσης, όπως ακριβώς και στο επίπεδο των κρατών μελών. Το θέμα των μελλοντικών ροών δαπανών της Ένωσης όπως θα διαμορφωθούν μετά τη μεταρρύθμιση των κυριότερων πολιτικών της, θέμα το οποίο τόνισε ο αξιότιμος βουλευτής, θα εξετασθεί οπωσδήποτε αναλυτικά κατά τους προσεχείς μήνες στο πλαίσιο των συζητήσεων του Συμβουλίου επί των προτάσεων της Επιτροπής.

<SPEAKER ID=271 NAME="Corbett">
Ευχαριστώ τον Προεδρεύοντα για την απάντησή του. Η ερώτηση δεν είχε την πρόθεση να υπαινιχθεί ότι θέματα σαν την χρηματοδότηση διαρθρωτικών δαπανών δεν έχουν ενδιαφέρον για ορισμένα κράτη μέλη. Είναι σαφές ότι όλα τα κράτη μέλη ωφελούνται από μια καλή και ισόρροπη περιφερειακή ανάπτυξη της Ευρωπαϊκής Ένωσης και αυτό είναι κάτι που ασφαλώς θα υποστήριζα έντονα. Ωστόσο, υπάρχει η αίσθηση μεταξύ ορισμένων κρατών μελών - ή ο κίνδυνος μιας τέτοιας αίσθησης - ότι ωφελούνται σε μικρότερο βαθμό από ό, τι άλλα.
<P>
Καθώς οδεύουμε προς μια διευρυμένη Ένωση σχεδόν 30 κρατών μελών κατά τα προσεχή έτη, κινδυνεύουμε να εμπλακούμε σε διαπραγματεύσεις για τις μελλοντικές δημοσιονομικές προοπτικές σε μια κατάσταση έντονης ανισορροπίας όσον αφορά το συγκριτικό πλεονέκτημα που θεωρεί κάθε κράτος μέλος ότι έχει. Μήπως θα ήταν ωφέλιμο μακροπρόθεσμα να αναπτύξει η Ευρωπαϊκή Ένωση και άλλες κατηγορίες δαπανών επιπλέον αυτών των δύο, ώστε να επιτευχθεί μια καλύτερη ισορροπία συμφερόντων για όλους;

<SPEAKER ID=272 NAME="Henderson">
Οφείλω να πω στον αξιότιμο βουλευτή ότι αποτελεί ενδιαφέρουσα υπόθεση η εξέταση της ανάπτυξης νέων κατηγοριών δαπανών της Ένωσης. Θα ήθελα να του υπενθυμίσω ότι στα περισσότερα κράτη μέλη ασκούνται σημαντικές πιέσεις στις κυβερνήσεις ώστε να μειώσουν το επίπεδο των δαπανών και ότι συχνά τα πεδία που καλύπτονται είναι περιορισμένης έκτασης. Δεν αποκλείω εντελώς τις νέες κατηγορίες δαπανών στην Ευρωπαϊκή Ένωση, αλλά οι αποφάσεις θα πρέπει να ληφθούν στο πολιτικό πλαίσιο που περιέγραψα ανωτέρω.
<P>
Όσον αφορά τις τρέχουσες διαπραγματεύσεις τις οποίες θα αντιμετωπίσει η Ένωση, το Συμβούλιο αναμένει με ανυπομονησία τις σχετικές προτάσεις της Επιτροπής, οι οποίες από ό, τι πληροφορούμαι θα δημοσιευθούν στις 18 Μαρτίου. Θα εναπόκειται κατόπιν στο Συμβούλιο να προσπαθήσει να προαγάγει αυτά τα θέματα όσο το δυνατόν ταχύτερα, αναγνωρίζοντας ότι ορισμένα από αυτά είναι ιδιαίτερα περίπλοκα και ότι θα χρειασθούν χρόνο. Οι διάφορες απόψεις των κρατών μελών θα διατυπωθούν στη συνεδρίαση του Συμβουλίου.
<P>
Είναι σημαντικό για την Ένωση, στο τέλος αυτής της διαδικασίας, η προτεραιότητα της Ένωσης και της συνοχής της να ληφθεί υπόψη ως παράγοντας από όλα τα κράτη μέλη κατά την υποβολή των απόψεών τους στο Συμβούλιο, ούτως ώστε να μπορέσει να καταλήξει σε απόφαση σχετικά με τα σημαντικά αυτά θέματα.

<SPEAKER ID=273 LANGUAGE="DE" NAME="Rόbig">
Κύριε Πρόεδρε, θα ήθελα να αναφερθώ στα ιδιαίτερα προβλήματα που παρουσιάζονται στις παραμεθόριες περιοχές. Το ήμισυ των συνόρων της Αυστρίας βρίσκεται από την πλευρά των χωρών που είναι υποψήφιες για προσχώρηση. Θα ήθελα να ρωτήσω ποιές απόψεις έχουν διαμορφωθεί για το θέμα αυτό.

<SPEAKER ID=274 NAME="Henderson">
Από γεωγραφική άποψη, οι παραμεθόριες χώρες θα έχουν να αντιμετωπίσουν ειδικά προβλήματα σε σχέση με τη διεύρυνση της Ένωσης, πολλά από τα οποία θα συνδέονται με την εγγύτητά τους στα σύνορα και τη διασυνοριακή κυκλοφορία προσώπων και αγαθών. Το γεγονός αυτό αναγνωρίζεται από το Συμβούλιο. Ένα άλλο σημαντικό ζήτημα που θα πρέπει να εξετασθεί από το Συμβούλιο κατά την εποχή των προτάσεων της Επιτροπής είναι η έκταση της υποστήριξης που θα πρέπει να παρασχεθεί σε εκείνες τις χώρες της Κεντρικής και Ανατολικής Ευρώπης που επιζητούν να προσχωρήσουν στην ΕΕ, ως ποσοστού των συνολικών πόρων που διατίθενται για χρηματοδότηση στη σημερινή Ένωση.
<P>
Υπάρχουν πολλά επίμαχα σημεία όσον αφορά τον τρόπο κατανομής των δαπανών στη σημερινή Ένωση. Η πρώτη απόφαση στην οποία πρέπει να καταλήξει το Συμβούλιο είναι κατά πόσο είναι σε θέση η Κοινότητα να βοηθήσει αυτές τις νέες χώρες που επιθυμούν να προσχωρήσουν. Η απόφαση αυτή είναι πολύ πιθανό να κρύβει συνέπειες για τα παραμεθόρια κράτη. Γνωρίζω ότι χώρες όπως η Αυστρία σκοπεύουν να υποβάλουν σχετικά τις παρατηρήσεις τους μέσω των συνήθων διαύλων.

<SPEAKER ID=275 NAME="Πρόεδρος">
Δεδομένου ότι ο συντάκτης της απουσιάζει, η ερώτηση αριθ. 9 καθίσταται άκυρη.
<P>
Ερώτηση αριθ. 10 του κ. Brian Crowley (H-0199/98):
<P>
Θέμα: Ειδικοί φόροι κατανάλωσης σε διεθνή ύδατα
<P>
Έχει ζητήσει το Συμβούλιο από την Επιτροπή να προσδιορίσει τις ρυθμίσεις που θα εφαρμοσθούν από 1ης Ιουλίου 1999, για τις πωλήσεις προϊόντων τα οποία υπόκεινται σε ειδικό φόρο κατανάλωσης, σε μέσα μεταφοράς όπως τα οχηματαγωγά και τα κρουαζιερόπλοια, και οι οποίες πραγματοποιούνται όταν το σκάφος κινείται σε διεθνή ύδατα και/ή στα χωρικά ύδατα διαφόρων κρατών μελών, στη διάρκεια διαδρομής μέσα στην επικράτεια της ΕΕ και, εάν όχι, προτίθεται να το πράξει τώρα;

<SPEAKER ID=276 NAME="Henderson">
Αυτό είναι προφανώς ένα θέμα, στο οποίο οι βουλευτές αποδίδουν μεγάλη σημασία. Γνωρίζω ότι συζητήσαμε για ορισμένες άλλες επιπτώσεις του κατά την προηγούμενη Ώρα των Ερωτήσεων.
<P>
Για να απαντήσω στο συγκεκριμένο θέμα που είχε τεθεί τότε, το Συμβούλιο δεν έχει υποβάλει παρόμοια αίτηση. Η οδηγία 92/12/ΕΟΚ του Συμβουλίου σχετικά με τις ρυθμίσεις που διέπουν τον ειδικό φόρο κατανάλωσης θέτει τη γενική αρχή ότι ο φόρος είναι πληρωτέος στη χώρα κατανάλωσης. Αν τεθεί το θέμα από ένα κράτος μέλος και συμφωνήσει το Συμβούλιο, οπωσδήποτε θα ζητηθεί από την Επιτροπή να γνωστοποιήσει τις ακριβείς ρυθμίσεις που θα ισχύουν μετά την 1η Ιουλίου 1999.

<SPEAKER ID=277 NAME="Crowley">
Γνωρίζω ότι ο Προεδρεύων αφιέρωσε χρόνο τον περασμένο μήνα για την ευρύτατη συζήτηση αυτού του θέματος. Ωστόσο, το σημείο που έθιξα είναι ένα σημείο πολύ εξαιρετικό. Αν ένα φέρρυμποτ, για παράδειγμα, πλέει από την Ιρλανδία προς τη Γαλλία, και σε ένα σημείο του ταξιδιού του βγαίνει από τα κοινοτικά ή εθνικά χωρικά ύδατα και μπαίνει στα διεθνή. Με αυστηρή ερμηνεία της απόφασης στην οποία αναφέρθηκε ο υπουργός, θα είχε τότε το δικαίωμα να πωλεί αφορολόγητα αγαθά επί του πλοίου για εκείνο το συγκεκριμένο χρονικό διάστημα.
<P>
Το άλλο σημείο που θέλω να προσθέσω είναι η έλλειψη διαλόγου μεταξύ των διάφορων οργάνων και των ίδιων των φορέων εκμετάλλευσης. Γνωρίζω ότι η Επιτροπή και ορισμένα μέλη του Συμβουλίου προέβησαν σε διαβουλεύσεις με την Ένωση Τακτικών Αερογραμμών, η οποία εκπροσωπεί τις μεγαλύτερες αεροπορικές εταιρείες της Ευρώπης, αλλά δεν πραγματοποιήθηκαν διαβουλεύσεις με τις εταιρείες ναυλωμένων πτήσεων, με τους διευθυντές των αεροδρομίων ή με τις εταιρείες φέρρυ-μποτ.
<P>
Θα ήθελα να ρωτήσω αν ο Προεδρεύων μπορεί να μας εγγυηθεί ότι θα πραγματοποιηθούν ευρύτερες διαβουλεύσεις στο μέλλον.

<SPEAKER ID=278 NAME="Henderson">
Για το θέμα της ουσίας, η Επιτροπή έχει την ευθύνη να εξηγήσει πώς θα εφαρμοσθούν πρακτικά οι νέες ρυθμίσεις. Υπάρχουν ήδη, εκ παραλλήλου, σχετικές ρυθμίσεις του διεθνούς δικαίου και οι οδηγίες της Επιτροπής θα πρέπει υποχρεωτικά να συμφωνούν με το υφιστάμενο διεθνές δίκαιο. Θα είναι, συνεπώς, ζήτημα ερμηνείας από πλευράς των εταιρειών φέρρυ-μποτ και άλλων να προσδιορίσουν τις ευθύνες τους ως προς το τι μπορούν να πωλούν, με ποιο φορολογικό συντελεστή και πού.
<P>
Για το θέμα των διαβουλεύσεων, δεν έχω λάβει γνώση καμιάς διαμαρτυρίας για έλλειψη δυνατότητας υποβολής παρατηρήσεων στην Επιτροπή. Αν μου παραπεμφθούν συγκεκριμένες περιπτώσεις, ευχαρίστως να τις εξετάσω και να δω αν μπορώ να τις συζητήσω με την Επιτροπή· αλλά δεν υπέπεσε ποτέ στην αντίληψή μου να προβάλει η Επιτροπή δυσκολίες στην παραλαβή παρατηρήσεων. Ίσως, εάν όσοι αισθάνονται ότι δεν έχει ακουσθεί δεόντως η άποψή τους, ξαναπροσέγγιζαν την Επιτροπή, να διαπίστωναν ότι έχουν όντως τη δυνατότητα να εκφράσουν τη θέση τους. Αλλά αυτό δεν είναι πραγματικό πρόβλημα για το Συμβούλιο. Το Συμβούλιο θα εξετάσει τα θέματα ουσίας, θα ζητήσει να μάθει τις σχετικές οδηγίες της Επιτροπής και από εκεί και πέρα θα εναπόκειται στους φορείς λειτουργίας να θέσουν το νέο καθεστώς σε εφαρμογή.

<SPEAKER ID=279 NAME="McIntosh">
Θα μπορούσε άραγε ο Προεδρεύων να διαβεβαιώσει σήμερα το Σώμα ότι η Προεδρία είναι διατεθειμένη να δώσει εντολή στην Επιτροπή για τη διενέργεια μελέτης σχετικά με τις οικονομικές επιπτώσεις και τις ενδεχόμενες απώλειες θέσεων εργασίας που συνεπάγεται η τρέχουσα απόφαση να σταματήσει η πώληση αφορολόγητων ειδών και να εφαρμοσθούν κανονικά οι ειδικοί φόροι κατανάλωσης από 1ης Ιουλίου 1999; Αν μπορεί να δώσει αυτή τη διαβεβαίωση, θα πρόκειται πραγματικά για μια πολύ ευπρόσδεκτη είδηση, δεδομένου ότι στην εκλογική περιφέρεια του Βορείου Essex και του Νότιου Suffolk έχουμε τόσο το λιμάνι του Harwich όσο και το αεροδρόμιο του Stansted. Ίσως η προεδρία να μην γνωρίζει ότι η KLM, η οποία εξυπηρετείται πλέον από αυτό το αεροδρόμιο, έχει ήδη ανακοινώσει απώλειες θέσεων απασχόλησης εξαιτίας αυτής της απόφασης, η οποία θα τεθεί σε εφαρμογή μετά 15 μήνες. Ελπίζω να μπορέσει ο προεδρεύων να παρ

<SPEAKER ID=280 NAME="Henderson">
Πρέπει να πω, από άποψη γενικής οικονομικής θεωρίας, στην κ. McIntosh πως όταν υπάρχει ένα κατάστημα λιανικής πώλησης και μία θέση απασχόλησης χάνεται επειδή αυτό το κατάστημα παύει να υπάρχει, αν εξακολουθεί η επιθυμία του κοινού να καταναλώνει τα ίδια προϊόντα μέσω ενός άλλου καταστήματος, ενδέχεται να έχει ως αποτέλεσμα τη δημιουργία μιας νέας θέσης απασχόλησης κάπου αλλού. Δεν διατείνομαι ότι θα υπήρχε απαραίτητα ισότητα σε αυτή την πρακτική, διότι μερικές φορές, όταν συντελούνται αλλαγές, οι επιχειρήσεις αποφασίζουν να επωφεληθούν από τις δυνατότητες παραγωγικότητας που τους ανοίγονται. Πρέπει όμως να διατηρεί κανείς κατά νου το αρχικό γενικό σημείο.
<P>
Η Επιτροπή έχει ήδη λάβει αυτήν την εντολή και έχει δημοσιεύσει τις προτάσεις της. Το Συμβούλιο υιοθέτησε τη θέση του γνωρίζοντας την ύπαρξη της εντολής.

<SPEAKER ID=281 NAME="Watts">
Όπως θα γνωρίζετε, πολλοί από εμάς φοβούνται ότι θα υπάρξει χάος στα ευρωπαϊκά ύδατα, αν καταργηθούν τα αφορολόγητα είδη.
<P>
Θα σας δώσω ένα παράδειγμα - σε μια γραμμή με την οποία ο υπουργός θα είναι ίσως εξοικειωμένος, μεταξύ Ηνωμένου Βασιλείου και Κάτω Χωρών, θα πληρώνετε βρετανικό ειδικό φόρο κατανάλωσης στα βρετανικά χωρικά ύδατα, καθόλου ειδικό φόρο κατανάλωσης στα διεθνή και ολλανδικό ειδικό φόρο κατανάλωσης στο τελευταίο σκέλος του ταξιδιού. Στην αντίστροφη διαδρομή, η σειρά θα αλλάζει, με αποτέλεσμα τα φέρρυ που εκτελούν τη σύνδεση Ηνωμένου Βασιλείου-Κάτω Χωρών να είναι υποχρεωμένα να τιμολογούν έξι φορές τα αγαθά κατά τη διάρκεια ενός και μοναδικού ταξιδιού μετ' επιστροφής. Πώς πιστεύει ο υπουργός ότι αυτό συμβάλλει στην ολοκλήρωση της ενιαίας αγοράς; Πώς θα πείσει γι' αυτό τον λαό της Ευρώπης; Πρόκειται για καθαρό παραλογισμό· και είναι ανάγκη να ζητήσει το Συμβούλιο από την Επιτροπή να εξετάσει το πολύ σοβαρό αυτό θέμα, επειδή είναι πολύ πιθανό να προκύψει &

<SPEAKER ID=282 NAME="Henderson">
Αναγνωρίζεται ευρέως ότι η πορεία προς την ενιαία αγορά είναι κάτι που δεν θα πρέπει να σταματήσει και ασφαλώς επιθυμητό μεταξύ των πολιτών της Ένωσης. Έχουμε όλοι υποχρέωση να προσπαθήσουμε να κάνουμε ό, τι μπορούμε για την άρση των εμποδίων. Όμως τα φορολογικά καθεστώτα διαφέρουν σημαντικά με ταξύ των κρατών μελών. Κατά τον εντοπισμό των δυνατών κινήσεων προς την ενιαία αγορά, επό του παρόντος αυτά τα καθεστώτα δεν λαμβάνονται υπόψη. Αυτό είναι μια πολιτική πραγματικότητα. Είμαι βέβαιος ότι ο αξιότιμος βουλευτής θα αναγνωρίσει ότι δεν υπάρχει μεγάλη προοπτική για σημαντική αλλαγή στο άμεσο πολιτικό μέλλον. Ποτέ δεν μπορεί κανείς να μιλήσει για το πολύ μακροπρόθεσμο στάδιο. Θα ήμουν πολύ ανόητος να προσπαθήσω να προβλέψω την κατεύθυνση προς την οποία θα εξελιχθούν οι απόψεις.
<P>
Αν επέβαινε στο πλοίο η μητέρα μου, θα ήξερε πότε να κάνει τα ψώνια της. Πιστεύω ότι το ίδιο ισχύει εν πολλοίς και για τους καταναλωτές σε όλη την Ένωση.

<SPEAKER ID=283 NAME="Πρόεδρος">
Ερώτηση αριθ. 11 του κ. Liam Hyland (H-0202/98):
<P>
Θέμα: Το μαλλί
<P>
Τον Απρίλιο του 1996, το Ευρωπαϊκό Κοινοβούλιο ενέκρινε ομόφωνα ένα ψήφισμα με το οποίο ζητούσε την ανάπτυξη της ευρωπαϊκής βιομηχανίας μαλλιού. Είχε το Συμβούλιο μέχρι σήμερα την ευκαιρία να εξετάσει τις προτάσεις που περιείχε το ψήφισμα αυτό και, εάν ναι, προτίθεται το Συμβούλιο να αρχίσει συζητήσεις με την Επιτροπή, με στόχο την πραγματοποίηση ενεργειών ώστε να διαπιστωθεί το δυναμικό που υπάρχει για την ανάπτυξη μιας ευρωπαϊκής βιομηχανίας μαλλιού;

<SPEAKER ID=284 NAME="Henderson">
Κατ' αρχάς, η απάντηση είναι όχι. Όμως ο αξιότιμος βουλευτής θα γνωρίζει ότι το μαλλί δεν περιλαμβάνεται στο Παράρτημα ΙΙ της Συνθήκης της Ρώμης και επομένως δεν θεωρείται γεωργικό προϊόν. Κατά συνέπεια, δεν υπάρχουν στην Ευρωπαϊκή Ένωση συστήματα άμεσης ενίσχυσης για το μαλλί, ούτε κοινή οργάνωση της αγοράς. Οποιαδήποτε τροποποίηση της Συνθήκης, ώστε να αναγνωρισθεί το μαλλί ως γεωργικό προϊόν, θα ήταν δύσκολο να επιτευχθεί και θα απαιτούσε τη συμφωνία όλων των κρατών μελών.
<P>
Διατίθεται ήδη ενίσχυση προς τους εριοπαραγωγούς από τα διαρθρωτικά ταμεία της Ένωσης. Η ενίσχυση αυτή χορηγείται υπό τον όρο ότι το σχέδιο πληροί τους στόχους και το αντικείμενο του σχετικού προγράμματος, ότι δεν διπλοχρηματοδοτείται από άλλες ευρωπαϊκές πηγές και ότι συμφωνεί με τους κανόνες περί κρατικών ενισχύσεων.

<SPEAKER ID=285 LANGUAGE="EN" NAME="Hyland">
Έχει επίγνωση ο Προεδρεύων ότι η παράλειψη διευθέτησης του ζητήματος της προαγωγής ενός βιώσιμου και ποιοτικού τομέα του μαλλιού στην ΕΕ σημαίνει υποχώρηση της ευρωπαϊκής εριοβιομηχανίας υπέρ των ανταγωνιστών μας, της Νέας Ζηλανδίας και της Αυστραλίας; Έχει επίγνωση του ότι ο συνάδελφός του, κ. Cunningham, κοινοποίησε στην Επιτροπή Γεωργίας και Ανάπτυξης της Υπαίθρου του Κοινοβουλίου ότι είναι διατεθειμένος να ζητήσει επανεξέταση του θέματος; Έχει επίγνωση ο Προεδρεύων ότι το Συμβούλιο μπορεί να αλλάξει τον χαρακτηρισμό του μαλλιού ως γεωργικού προϊόντος; Τον ερωτώ σήμερα αν είναι διατεθειμένος τουλάχιστον να εγγράψει το θέμα στην ημερήσια διάταξη του Συμβουλίου προς εξέταση, ώστε να μπορέσει να συντελεσθεί κάποια πρόοδος.

<SPEAKER ID=286 LANGUAGE="EN" NAME="Henderson">
Επί του παρόντος αυτό το θέμα δεν περιλαμβάνεται στην ημερήσια διάταξη του Συμβουλίου. Για οποιαδήποτε αλλαγή θα χρειαζόταν ομοφωνία. Θα εναπόκειτο σε ένα μέλος του Συμβουλίου να ζητήσει από την Προεδρία να ενεργήσει για την ένταξη ενός τέτοιου θέματος στην ημερήσια διάταξη, ώστε να μπορέσει να πραγματοποιηθεί συζήτηση σχετικά με τη μελλοντική πορεία και την ενδεχόμενη ανάγκη αλλαγών. Μέχρι στιγμής δεν με πλησίασε κανείς για αυτό το θέμα. Αν με πλησίαζε, θα δινόταν ορισμένη προσοχή σε αυτό το θέμα. Επί του παρόντος, όμως, δεν υπάρχουν σχέδια για αλλαγή των υφιστάμενων κανονισμών.

<SPEAKER ID=287 LANGUAGE="EN" NAME="Crowley">
Εν γνώσει των δηλώσεων του υπουργού, καθώς και του κ. Hyland, ο κ. Cunningham δεσμεύθηκε να εξετασθεί κάπως αναλυτικότερα αυτό το θέμα στη συνεδρίαση των Υπουργών Γεωργίας. Θα ήθελα να σας ζητήσω, κύριε, να δείτε αν μπορείτε να επιτύχετε, μέσω της ευγενικών υπηρεσιών σας, την ένταξή του στην ημερήσια διάταξη, διότι ενδέχεται να είναι ένας τομέας πολύ σημαντικός για την ανάπτυξη, τόσο της απασχόλησης όσο και της οικονομίας, και πραγματικά να σταματούσε την απώλεια θέσεων εργασίας στην Ευρωπαϊκή Ένωση. Επί του παρόντος, το ακατέργαστο μαλλί εξάγεται εκτός της Ένωσης.

<SPEAKER ID=288 NAME="Henderson">
Πρέπει να υπενθυμίσω στον κ. Crowley ότι δεν βρίσκομαι εδώ ως εκπρόσωπος της βρετανικής κυβέρνησης. Παρευρίσκομαι ως εκπρόσωπος του Συμβουλίου, ως Προεδρεύων. Δεν είχα καμία προσέγγιση από τη βρετανική κυβέρνηση σε σχέση με αυτό το θέμα. Αν τα μέλη της βρετανικής κυβέρνησης στο Συμβούλιο Υπουργών δεχθούν μια τέτοια προσέγγιση από τους συναδέλφους τους στο Συμβούλιο Γεωργίας, ίσως τότε να προβούν στην εξέταση του θέματος. Επί του παρόντος, ως Προεδρεύων του Συμβουλίου, οφείλω να επαναλάβω την αρχική μου απάντηση προς τον αξιότιμο φίλο του αξιότιμου βουλευτή.

<SPEAKER ID=289 NAME="Gallagher">
Εξωθούμαι να κάνω μια πολιτική καταγγελία, ότι δεν φαίνεται να υπάρχει καμία απολύτως συνεργασία μεταξύ των βρετανών υπουργών και υφυπουργών. Ο κ. Henderson ήρθε εδώ τον περασμένο μήνα και απάντησε σε ερωτήσεις για τα αφορολόγητα χωρίς να γνωρίζει τι είχε πει σε τούτο το Σώμα λίγο καιρό νωρίτερα ο Αναπληρωτής Πρωθυπουργός, John Prescott. Ίσως ορισμένοι υπάλληλοι να τον συμβουλεύουν να μην μου απαντήσει. Εγώ κάνω μια πολιτική καταγγελία και περιμένω να μου απαντήσει ένας πολιτικός.
<P>
Πιστεύω ότι θα πρέπει να υπάρχει περισσότερη συνεργασία. Ο Υπουργός Γεωργίας, Αλιείας και Τροφίμων, Jack Cunningham, ήρθε εδώ και μας έδωσε ορισμένες διαβεβαιώσεις και ο Υπουργός Ευρωπαϊκών Υποθέσεων ούτε καν το γνωρίζει! Απευθύνομαι σε εσάς, κύριε Υπουργέ, μέσω του Προεδρεύοντα, και σας λέω ότι το Ευρωπαϊκό Κοινοβούλιο έχει ζητήσει να παρουσιασθούν συγκεκριμένες προτάσεις. Έχει αποφασίσει τώρα η βρετανική Προεδρία να αγνοήσει την ομοφωνία του Σώματος;

<SPEAKER ID=290 NAME="Henderson">
Έχω ανατραφεί στο σχολείο των συνταγμάτων και των κανονισμών και, ως εκ τούτου, της αναγνώρισης των προσωπικών ευθυνών· και οι ευθύνες μου σήμερα το απόγευμα είναι σαφέστατες: είμαι υπεύθυνος για τη μεταφορά των απόψεων και των εξηγήσεων του Συμβουλίου και όχι της βρετανικής κυβέρνησης. Σε αυτό το πλαίσιο εντάσσονται οι απαντήσεις μου.
<P>
(Χειροκροτήματα) Δεν ισχυρίστηκα ότι δεν γνώριζα την άποψη που υποβλήθηκε από το συνάδελφό μου στο Συμβούλιο Υπουργών Γεωργίας. Εκείνο που είπα, είναι ότι δεν με πλησίασε κανείς ως εθνικό αντιπρόσωπο, και ότι το Υπουργείο Εξωτερικών δεν δέχθηκε προσέγγιση ειδικά για να εγείρει το συγκεκριμένο ζήτημα στο Συμβούλιο εκείνη τη στιγμή. Αυτό είναι διαφορετικό.
<P>
Οφείλω να ομολογήσω, παρεμπιπτόντως, ότι επίσης δεν με πλησίασε κανείς από την ιρλανδική κυβέρνηση σχετικά με την πρόταση του Συμβουλίου ότι η ιρλανδική κυβέρνηση θα επιθυμούσε να συζητηθεί το συγκεκριμένο ζήτημα. Ίσως αυτό οφείλεται στο γεγονός ότι η ιρλανδική κυβέρνηση πράγματι θέλει να συζητηθεί το εν λόγω ζήτημα. Σε αυτή την περίπτωση, είμαι σίγουρος ότι θα αποτανθεί σε εμένα, για να συζητηθεί το ζήτημα αυτό στο Συμβούλιο.

<SPEAKER ID=291 NAME="Πρόεδρος">
Ερώτηση αριθ. 12 του κ. Robin Teverson (H-0203/98):
<P>
Θέμα: Εκλογές Ευρωπαϊκού Κοινοβουλίου 1999
<P>
Είναι το Συμβούλιο σε θέση να ανακοινώσει τα μέτρα που λαμβάνει, προκειμένου να εξασφαλίσει ότι όλοι οι πολίτες της Ευρωπαϊκής Ένωσης, και ιδιαίτερα οι πολίτες του Γιβραλτάρ, θα εκπροσωπούνται δημοκρατικά στο Ευρωπαϊκό Κοινοβούλιο μετά τις επόμενες ευρωεκλογές τον Ιούνιο 1999;

<SPEAKER ID=292 NAME="Henderson">
Ο αξιότιμος βουλευτής αναμφίβολα θα γνωρίζει ότι το παράρτημα 2 της Πράξης του Σεπτεμβρίου 1996 περί εκλογής των αντιπροσώπων του Ευρωπαϊκού Κοινοβουλίου με άμεση καθολική ψηφοφορία ορίζει ότι το Ηνωμένο Βασίλειο εφαρμζει τις διατάξεις της πράξης μόνο σε σχέση με το Ηνωμένο Βασίλειο, δηλαδή εξαιρώντας το Γιβραλτάρ.
<P>
Η τροποποίηση αυτής της διάταξης θα απαιτούσε συμφωνία όλων των κρατών μελών και επικύρωση από όλα τα κράτη μέλη. Η εν λόγω πράξη εγκρίθηκε το 1976 με βάση το άρθρο 138, παράγραφος 3 της Συνθήκης περί ιδρύσεως της Ευρωπαϊκής Κοινότητας, στηριζόμενη σε ένα σχέδιο που είχε καταρτίσει το Ευρωπαϊκό Κοινοβούλιο και το οποίο δεν περιείχε καμία αναφορά στη συγκεκριμένη περίπτωση του Γιβραλτάρ.

<SPEAKER ID=293 LANGUAGE="EN" NAME="Τeverson">
Ευχαριστώ τον Προεδρεύοντα για την απάντησή του. Ζητώ συγνώμη που η ερώτηση αυτή δεν είχε υποβληθεί τον προηγούμενο μήνα. Αν και κατανοώ την υποκείμενη νομική βάση, είναι θεμελιώδης αρχή ότι οι πολίτες της Ευρωπαϊκής Ένωσης πρέπει να εκπροσωπούνται δημοκρατικά στα όργανά της. Δεν νομίζω ότι θα μπορούσε κανείς να διαφωνήσει με αυτό. Και όμως, έχουμε αυτήν την ανωμαλία, που δεν πιστεύω ότι υπάρχει σε άλλα κράτη μέλη. Τα εδάφη τους, που αποτελούν τμήμα της Ευρωπαϊκής Ένωσης, έστω και αν όχι της κύριας ηπειρωτικής τους μάζας, εκπροσωπούνται όλα τους εδώ. Είναι πολύ λυπηρό το ότι υπάρχει διαφορά για τους πολίτες του Γιβραλτάρ.
<P>
Δεδομένου ότι ο Προεδρεύων διαχώρισε τη θέση του στη βρετανική κυβέρνηση από τη θέση του ως εκπροσώπου του Συμβουλίου, θα τον παρακαλούσα, ως Προεδρεύοντα του Συμβουλίου, να ζητήσει από τα ενδιαφερόμενα κράτη μέλη να αρχίσουν να κάνουν τις κατάλληλες τροποποιήσεις, ώστε να διασφαλισθεί η δημοκρατική εκπροσώπηση όλων των πολιτών εδώ στο Ευρωπαϊκό Κοινοβούλιο.

<SPEAKER ID=294 LANGUAGE="EN" NAME="Henderson">
Θα έλεγα στον αξιότιμο βουλευτή ότι επ' αυτού φέρουμε όλοι μας το βάρος της Ιστορίας. Αν το Συμβούλιο καλούσε το υπονοούμενο κράτος μέλος να υποβάλει τις παρατηρήσεις του επί του θέματος, η κρίση του κράτους αυτού θα ήταν ότι είναι πολύ δύσκολο να συντελεσθεί η απαραίτητη πρόοδος για να επιτευχθεί οποιαδήποτε πραγματική αλλαγή.

<SPEAKER ID=295 LANGUAGE="ES" NAME="Robles Piquer">
Κύριε Henderson, επιθυμώ να σας ευχαριστήσω για τη σαφή απάντησή σας και να τονίσω ότι, προφανώς, γνωρίζετε πολύ καλά, ως Προεδρεύων του Συμβουλίου, ότι τούτο είναι ένα πρόβλημα το οποίο αντιμετωπίζει ιστορικά και πολιτικά εμπόδια που οφείλονται στο γεγονός ότι το έδαφος του Γιβραλτάρ δεν ανήκει, κατά πλήρη και αυστηρή έννοια, στην Ευρωπαϊκή Ένωση δεδομένου ότι αποτελεί αποικία και αναγνωρίζεται ως αποικία από τη βρετανική κυβέρνηση, όπως τόνισε σε επίσημη ανακοίνωση που απέστειλε εδώ και πολλά χρόνια στα Ηνωμένα Έθνη και η οποία ποτέ δεν τροποποιήθηκε.
<P>
Συνεπώς, υποθέτω ότι ο Προεδρεύων του Συμβουλίου γνωρίζει πολύ καλά ότι, εφόσον η κατάσταση αυτή δεν αλλάζει δεν θα είναι δυνατόν να επιτευχθεί αυτό που χωρίς καμία αμφιβολία ζητεί με αξιοσημείωτη καλή πρόθεση.

<SPEAKER ID=296 LANGUAGE="EN" NAME="Henderson">
Το Γιβραλτάρ είναι στην πραγματικότητα υπερπόντιο έδαφος, και όχι αποικία του Ηνωμένου Βασιλείου. Το γεγονός αυτό δεν αλλάζει το περιεχόμενο της αρχικής απάντησης που έδωσα στο Κοινοβούλιο. Εξέθεσα τη νομική του θέση και ορισμένα στοιχεία της Ιστορίας του. Δεν έχω να προσθέσω τίποτα περισσότερο.

<SPEAKER ID=297 LANGUAGE="DE" NAME="Habsburg-Lothringen">
Κύριε Πρόεδρε, κύριε Προεδρεύοντα του Συμβουλίου, τον Ιούνιο του 1997 κατατέθηκε στην Βουλή των Κοινοτήτων της Αγγλίας από εκπροσώπους των δύο μεγάλων κομμάτων ένα ψήφισμα το οποίο αναφερόταν ακριβώς στο δικαίωμα ψήφου για τις εθνικές εκλογές και για τις ευρωεκλογές στο Γιβραλτάρ. Κατόπιν ερωτήσεως που υπέβαλα πριν από ένα μήνα, μου γνωστοποιήθηκε ότι η διαδικασία αυτή εξακολουθεί στην ουσία να εκκρεμεί. Δεν γνωρίζω εάν αυτό αληθεύει ή πώς έχουν τα πράγματα σήμερα.
<P>
Λαμβάνοντας υπόψη το σχόλιό σας και τη νομική βάση που αναφέρατε πριν από λίγο, θα μπορούσα να υποθέσω ότι κατά πάσα πιθανότητα η ερώτηση στη βρετανική Βουλή των Κοινοτήτων δεν έχει ούτως ή άλλως κανένα νόημα, επειδή η εφαρμογή του είναι αδύνατη από νομική άποψη; Το δεύτερο ερώτημα που θα ήθελα να υποβάλω αφορά το πρόβλημα του Γιβραλτάρ, το οποίο όπως γνωρίζετε είναι στην ουσία διασπασμένο με βάση τη Σύμβαση της Ουτρέχτης, δηλαδή το ένα σκέλος αφορά τον Βράχο και το άλλο τον Ισθμό. Ποιά είναι η γνώμη σας και για τα δύο αυτά σκέλη;

<SPEAKER ID=298 LANGUAGE="EN" NAME="Henderson">
Δεν νομίζω ότι αυτό είναι αρμοδιότητα του Συμβουλίου. Το ζήτημα της νομικής θέσης του Γιβραλτάρ είναι σαφώς προσδιορισμένο και νομικά κατοχυρωμένο. Αν ο αξιότιμος βουλευτής θέλει να απευθυνθεί στη βρετανική κυβέρνηση, είμαι βέβαιος ότι εκείνη ευχαρίστως θα απαντήσει σε ορισμένα από τα σημεία που τέθηκαν προηγουμένως σε σχέση με τις διαδικασίες στο εσωτερικό του Ηνωμένου Βασιλείου, αλλά δεν είναι αρμοδιότητα του Συμβουλίου.

<SPEAKER ID=299 NAME="Πρόεδρος">
Ερώτηση αριθ. 13 του κ. Sφren Wibe (H-0204/98):
<P>
Θέμα: Η κατάσταση στην Αλγερία
<P>
Τα μέσα ενημέρωσης ανακοινώνουν καθημερινά νέες σφαγές στην Αλγερία. Ακόμα δεν έχει διαπιστωθεί ποιος ευθύνεται για τις αποτρόπαιες αυτές πράξεις. Υφίστανται βέβαια υπόνοιες ότι πίσω τους κρύβονται διάφοροι πολιτικοί παράγοντες οι οποίοι τρομοκρατούν τον πληθυσμό. Έχει εκφραστεί επίσης η υποψία ότι στο πλαίσιο των αρχών της χώρας υπάρχουν σκοτεινά στοιχεία τα οποία προβαίνουν σε τρομοκρατικές πράξεις για να διασφαλίσουν, μέσω της αστάθειας της κοινωνίας, τα δικά τους πολιτικά συμφέροντα. Αντιπροσωπεία του Ευρωπαϊκού Κοινοβουλίου επισκέφθηκε την Αλγερία τον Φεβρουάριο 1998 και κατέληξε στο συμπέρασμα ότι, όπως φαίνεται, οι αρχές της χώρας δεν ευθύνονται για τις σφαγές.
<P>
Ποια είναι η άποψη του Συμβουλίου όσον αφορά τις προαναφερθείσες υπόνοιες;

<SPEAKER ID=300 NAME="Henderson">
Το Συμβούλιο έχει επιβεβαιώσει επανειλημμένα την κατηγορηματική καταδίκη του για αυτές τις αποτρόπαιες πράξεις τρομοκρατίας και τυφλής βίας. Όπως ασφαλώς θα γνωρίζει ο αξιότιμος βουλευτής, στις 19-20 Ιανουαρίου 1998 επισκέφθηκε την Αλγερία η αποστολή μιας υπουργικής τρόικας. Το Συμβούλιο επικρότησε αυτήν την επίσκεψη ως ουσιαστική έκφραση, όχι μόνο της βαθιάς ανησυχίας της Ευρωπαϊκής Ένωσης για την κατάσταση στην Αλγερία, αλλά και της έντονης συμπαράστασης των λαών της ΕΕ με τα δεινά του αλγερινού λαού.
<P>
Το Συμβούλιο πιστεύει ότι δεν υπάρχουν αξιόπιστες ενδείξεις που να υποστηρίζουν τους ισχυρισμούς της ανάμιξης των αλγερινών αρχών σε αυτές τις σφαγές. Το Συμβούλιο συνεχίζει να πιέζει για μεγαλύτερη ειλικρίνεια, πρόσβαση των μέσων ενημέρωσης και διαφάνεια από πλευράς της αλγερινής κυβέρνησης. Θα βελτιωνόταν έτσι η διεθνής κατανόηση της κατάστασης. Για τον ίδιο σκοπό, το Συμβούλιο ενθαρρύνει, επίσης, τις βουλευτικές ανταλλαγές. Ελπίζει ότι αυτού του είδους οι επαφές θα βοηθήσουν να ενισχυθεί η δημοκρατία και το κράτος δικαίου στην Αλγερία. Η πρόσφατη επίσκεψη των Ευρωπαίων βουλευτών είναι ένα σημαντικό βήμα στον συνεχιζόμενο διάλογο μεταξύ Ευρωπαϊκής Ένωσης και Αλγερίας.

<SPEAKER ID=301 LANGUAGE="SV" NAME="Wibe">
Θα προσπαθήσω να είμαι πολύ σύντομος. Αληθεύει ότι όντως δεν υπάρχουν αξιόπιστες αποδείξεις προς κάποια κατεύθυνση, ούτε προς την κατεύθυνση των αρχών ούτε προς την κατεύθυνση των ισλαμικών ομάδων, πέραν των άλλων γιατί η αλγερινή κυβέρνηση αρνείται να συναινέσει σε μια διεθνή επιτροπή έρευνας. Αλλά δεν υπάρχουν παρ' όλα αυτά, κύριε Henderson, αρκετά αξιόπιστες ενδείξεις, μεταξύ άλλων από τον πρώην Πρωθυπουργό της Αλγερίας και από την Διεθνή Αμνηστία, που δείχνουν ότι μπορεί να υπάρχουν ομάδες μέσα στις αλγερινές υπηρεσίες που βρίσκονται πίσω από αυτές τις, όπως λέτε, φρικτές σφαγές που διαπράττονται καθημερινά; Γι' αυτό δεν θα πρέπει ίσως να είμαστε τόσο σίγουροι για το ποιος είναι ο ένοχος.

<SPEAKER ID=302 LANGUAGE="EN" NAME="Henderson">
Αναγνωρίζω ότι η κατάσταση δεν είναι απόλυτα ξεκάθαρη, πράγμα που αποτελεί άλλωστε και την αιτία της αποστολής. Η Προεδρία ελπίζει να έχει και άλλη συνάντηση με τον αλγερινό υπουργό Εξωτερικών και να προσπαθήσει να εξετάσει μαζί του τα θέματα που έθεσε ο αξιότιμος βουλευτής.

<SPEAKER ID=303 NAME="Πρόεδρος">
Ευχαριστώ, κύριε Henderson, για τις απαντήσεις σας. Σας ευχόμαστε καλό ταξίδι.
<P>
Λαμβάνει το λόγο ο κ. Posselt για διαδικαστικό θέμα.

<SPEAKER ID=304 LANGUAGE="DE" NAME="Posselt">
Κύριε Πρόεδρε, λυπούμαι. Πιθανότατα έχετε απαντήσει ήδη στο ερώτημα. Επρεπε να συμμετάσχω στη συνεδρίαση της Μεικτής Επιτροπής ΕΕ-Τσεχικής Δημοκρατίας. Για τον λόγο αυτόν καθυστέρησα. Θα ήθελα μόνο να ρωτήσω για ποιο λόγο η ώρα των ερωτήσεων έληξε σήμερα πριν από τις 7 το βράδυ, ενώ στην ουσία διαρκεί ώς τις 7.00 μ.μ. Θα ήθελα επίσης να ρωτήσω εάν άρχισε στην ώρα της.

<SPEAKER ID=305 NAME="Πρόεδρος">
Εν πρώτοις θέλω να τονίσω ότι η ώρα των ερωτήσεων ξεκίνησε ακριβώς στην ώρα της. Το ρολόι έδειχνε 17.30, πολύ προχωρημένη ώρα βέβαια, όταν ανέλαβα την προεδρία και άρχισε η συζήτηση των ερωτήσεων προς το Συμβούλιο. Προηγουμένως είχα συναντηθεί με τον κ. Henderson, ο οποίος μου είχε προτείνει να αρχίσουμε 10 λεπτά ενωρίτερα, προκειμένου να μπορέσει να προλάβει την πτήση του και επειδή δεν διέθετε πολύ χρόνο. Δεν θεώρησα ότι ήταν δυνατόν να αρχίσουμε 10 λεπτά ενωρίτερα και, γι' αυτό, πρότεινα να συζητήσουμε την τελευταία ερώτηση στις 7 παρά 10. Όμως τα πράγματα δεν έγιναν έτσι, λησμόνησα και δεν εκπλήρωσα εντελώς τη συμφωνία και τελειώσαμε 4 λεπτά αργότερα από ό, τι είχα συμφωνήσει με τον κ. Henderson. Εύχομαι να μη χάσει την πτήση του για τα 4 αυτά λεπτά και ελπίζω να κατανοήσει ο κ. Posselt ότι, ορισμένες φορές, πρέπει να είμαστε ελαστικοί δεδομένων των συγκοινωνιακών προβλημάτων που αντιμετωπίζο
<P>
Δεδομένου ότι έληξε η ώρα των ερωτήσεων προς το Συμβούλιο, οι απαντήσεις στις ερωτήσεις αριθ. 14 έως 40 θα δοθούν γραπτώς.
<P>
(Η συνεδρίαση διακοπείσα στις 18.55 συνεχίζεται στις 21.00)

<CHAPTER ID=10>
Δημογραφική έκθεση 1997
<SPEAKER ID=306 NAME="Πρόεδρος">
Η ημερήσια διάταξη προβλέπει την συζήτηση επί της έκθεσης του κ. Cabezσn Alonso (A4-0056/98), εξ ονόματος της Επιτροπής Απασχόλησης και Κοινωνικών Υποθέσεων, σχετικά με την έκθεση της Επιτροπής με θέμα «Δημογραφική 'Εκθεση 1997» (COM(97)0361 - C4-0505/97).

<SPEAKER ID=307 NAME="Cabezσn Alonso">
Κύριε Πρόεδρε, ακριβώς όπως δείχνει η έκθεση σχετικά με τη δημογραφία, που υποβλήθηκε από την Επιτροπή, η πυραμίδα του πληθυσμού στην Ευρωπαϊκή Ένωση μεταβάλλεται και πρέπει να δώσουμε προσοχή στις επιπτώσεις που αυτό μπορεί να έχει.
<P>
Από το 1975 στην Ευρωπαϊκή Ένωση υπάρχει μια επιβράδυνση της αύξησης του πληθυσμού και, παράλληλα, αυξάνει ο αριθμός των ηλικιωμένων. Και σε αυτήν την αντικειμενική πραγματικότητα πρέπει να προσθέσουμε κάποιες νέες τάσεις: την παράταση της ηλικίας εκπαίδευσης και κατάρτισης των νέων μας και σε γενικές γραμμές την αύξηση του ηλικιακού ορίου συνταξιοδότησης.
<P>
Αν διατηρηθούν οι σημερινές τάσεις, στα επόμενα 30 χρόνια ο πληθυσμός της Ευρωπαϊκής Ένωσης θα εξελιχθεί ως ακολουθεί: ο αριθμός των ατόμων ηλικίας άνω των 60 θα αυξηθεί κατά 50 %, εκείνος των ενηλίκων από 20 έως 59 ετών κατά 6 % και ο αριθμός των νέων μέχρι την ηλικία των 19 ετών θα αυξηθεί κατά περίπου 11 %. Οι τάσεις αυτές επισημάνθηκαν επίσης και σε άλλες εκθέσεις σχετικά με τη δημογραφία οι οποίες είχαν εγκριθεί από το Κοινοβούλιο σε προηγούμενες χρονιές.
<P>
Τα στοιχεία αυτά μας υποχρεώνουν να προβληματιστούμε σχετικά με κάποιες συγκεκριμένες επιπτώσεις που ήδη παρατηρούνται σήμερα, και με αυτές τις επιπτώσεις ασχολείται η έκθεση που συζητούμε σήμερα.
<P>
Οι σημερινές δημογραφικές τάσεις έχουν και θα έχουν επιπτώσεις στη χρηματοδότηση και την οργάνωση της κοινωνικής προστασίας. Αυξάνει ο αριθμός των συνταξιούχων, αυξάνουν τα ποσά των προϋπολογισμών τα οποία προορίζονται για τις συντάξεις, αυξάνουν οι δαπάνες ενίσχυσης του τομέα της υγείας - λόγω της αύξησης του αριθμού του προστατευόμενου πληθυσμού και του αυξημένου μέσου όρου ζωής - και αυξάνουν οι κοινωνικές δαπάνες που προορίζονται για τα άτομα τα οποία χρειάζονται ενίσχυση.
<P>
Είναι απαραίτητος ο εκσυγχρονισμός της διαχείρισης των σημερινών επιπέδων δημόσιας κοινωνικής προστασίας ούτως ώστε να αποτελέσουν ευνοϊκό παράγοντα για την ανταγωνιστικότητα και την ίδια την απασχόληση. Και είναι εξίσου σημαντικός ο διαχωρισμός των πηγών από τις οποίες χρηματοδοτούνται οι παροχές που προέρχονται από τα δημόσια συστήματα κοινωνικής προστασίας, είτε πρόκειται για καθολικές παροχές είτε για παροχές οι οποίες είναι συνδεδεμένες με τις άμεσες εισφορές των επιχειρηματιών και των εργαζομένων. Η δημογραφική εξέλιξη δε θα επιλύσει τα προβλήματα απασχόλησης, αλλά όμως θα έχει επιπτώσεις στην αγορά εργασίας.
<P>
Η λύση για την προστασία και διατήρηση της κοινωνίας ευημερίας, του λεγόμενου ευρωπαϊκού κοινωνικού προτύπου, είναι η διατήρηση μιας καλής οικονομικής ανάπτυξης, η αύξηση της παραγωγικότητας και η βελτίωση της απασχόλησης. Η ισορροπία του πληθυσμού που βρίσκεται σε ηλικία εργασίας των τελευταίων αυτών δεκαετιών θα διαταραχθεί και θα είναι απαραίτητη η διεύρυνση της συμμετοχής της γυναίκας στην αγορά εργασίας, η οποία σήμερα ακόμη πρέπει να ενσωματωθεί σε αυτήν την αγορά εργασίας.
<P>
Η διαθέσιμη γήρανση του εργατικού δυναμικού, της ομάδας ατόμων ηλικίας από 50 έως 64, η οποία θα αυξηθεί κατά 25 %, θα απαιτήσει τροποποιήσεις στην οργάνωση της εργασίας, στο περιεχόμενο και τις μορφές επαγγελματικής κατάρτισης και, γενικώς, την προσαρμογή της εργασιακής και φορολογικής νομοθεσίας στη νέα πραγματικότητα. Γιατί υπάρχει μια νέα πραγματικότητα, σχετικά με την οποία συζητούμε σήμερα και για την οποία θα πρέπει να καθορίσουμε απαντήσεις, στις οποίες θεμελιώδη στοιχεία θα πρέπει να αποτελούν η κατανομή ή ισορροπία των ευθυνών και ο συνδυασμός οικογενειακών, επαγγελματικών και εκπαιδευτικών ευθυνών.
<P>
Η νέα πραγματικότητα, κύριε Πρόεδρε, οι νέες ανάγκες, δεν μπορούν να αποτελέσουν εμπόδιο στη επί χρήμαση απασχόληση και μειονέκτημα όσον αφορά την κοινωνική προστασία για τα άτομα τα οποία ασχολούνται με αυτή τη νέα πραγματικότητα, αυτές τις νέες οικογενειακές και κοινωνικές ανάγκες. Οι τάσεις του πληθυσμού μπορούν να προκαλέσουν περιφερειακές ανισότητες, με επιπτώσεις στην αγορά εργασίας, την κατοικία, την υγεία, την πολιτική παροχής βοήθειας και το περιβάλλον ως συνεπακόλουθα ενός χαμηλότερου αγροτικού πληθυσμού. Αυτές οι τάσεις του πληθυσμού στον χώρο των περιφερειών αποτελούν υποθέσεις των οποίων την αλήθεια θα πρέπει να διαπιστώσουμε αλλά που, αναμφίβολα, είναι τάσεις που επέρχονται σήμερα.
<P>
Πρέπει επίσης να ληφθούν υπόψη τα δημογραφικά στοιχεία των υποψηφίων χωρών για προσχώρηση, ενσωμάτωση στην Ευρωπαϊκή Ένωση. Και τα στοιχεία αυτά, αυτές οι νέες τάσεις, θα αποτελέσουν επίσης σημεία αναφοράς στη διαπραγμάτευση με αυτές τις χώρες κατά την εξέταση στοιχείων όπως ο ενεργός πληθυσμός, τα επίπεδα κοινωνικής προστασίας, η διασυνοριακή κινητικότητα κλπ.
<P>
Η υπόθεση πιθανών αυξήσεων της ροής μεταναστών από τα υποψήφια κράτη προς τα σημερινά κράτη μέλη της Ευρωπαϊκής Ένωσης θα αυξήσει, ή ενδέχεται να αυξήσει, τις πιέσεις στα συστήματα κοινωνικής προστασίας, τόσο στα σημερινά κράτη μέλη όσο και στις υποψήφιες χώρες.
<P>
Οι σημερινές δημογραφικές τάσεις στην Ευρωπαϊκή Ένωση θα έχουν επίσης αντίκτυπο στον καθορισμό νέων ενεργών πολιτικών απασχόλησης - πως θα εννοούνται αυτές οι νέες ενεργές πολιτικές απασχόλησης και σε ποιες πληθυσμιακές ομάδες θα απευθύνονται -, στις δημόσιες δαπάνες που προορίζονται για την κοινωνική προστασία, την ίδια τη διαχείριση της απασχόλησης και της κατάρτισης, τις οικογενειακές παροχές και την εσωτερική συνοχή και ισορροπία των κοινωνιών μας.
<P>
Στην συζήτηση για αυτήν την έκθεση στην Επιτροπή Απασχόλησης και Κοινωνικών Υποθέσεων, ως εισηγητής, αποδέχτηκα θετικά τις τροπολογίες που είχαν υποβάλει συνάδελφοι από άλλες πολιτικές ομάδες - της Ομάδας του Ευρωπαϊκού Λαϊκού Κόμματος, της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών, της Ομάδας του Ευρωπαϊκού Κόμματος των Φιλελευθέρων, Δημοκρατών και Μεταρρυθμιστών κ.λπ. και συμπεριέλαβα επίσης τις συστάσεις της Επιτροπής για τα Δικαιώματα της Γυναίκας. Εν πάση περιπτώσει, ήθελα αυτή η έκθεση να συμπεριλάβει τις απόψεις, συστάσεις του μεγίστου αριθμού μελών της Επιτροπής Απασχόλησης και Κοινωνικών Υποθέσεων και, όντως, η έκθεση εγκρίθηκε στην επιτροπή με μια μόνο αποχή ψήφου.
<P>
Στην ψηφοφορία της έκθεσης, κατά τη γνώμη μου δεν πρέπει να εγκριθούν οι τροπολογίες της Ομάδας των Ανεξαρτήτων για την Ευρώπη των Εθνών (Ομάδα Συντονισμού), γιατί όλες οι τροπολογίες που έχει υποβάλει αυτή η Ομάδα, αφορούν ένα θέμα που κανένας δεν έθεσε στην Επιτροπή Απασχόλησης και Κοινωνικών Υποθέσεων και, επομένως, δεν κατέστη δυνατός ο καθορισμός μιας θέσης. Η προσωπική μου άποψη, ως εισηγητής, είναι να μην εγκρίνει αυτή η Ολομέλεια τις συγκεκριμένες τροπολογίες.
<P>
Θέλω τέλος να συγχαρώ, κύριε Πρόεδρε, όλα τα μέλη της Επιτροπής Απασχόλησης και Κοινωνικών Υποθέσεων για τη συνεργασία τους στην κατάρτιση αυτής της έκθεσης, και ελπίζω να λάβει την μέγιστη υποστήριξη αυτής της Ολομέλειας.

<SPEAKER ID=308 NAME="Δασκαλάκη">
Κύριε Πρόεδρε, θα ήθελα πρώτα από όλα να συγχαρώ τον κ. Cabezσn Alonso για την εξαιρετική του έκθεση και να ευχαριστήσω και εκείνον και την Επιτροπή Κοινωνικών Υποθέσεων για το γεγονός ότι περιέλαβαν στο τελικό κείμενο τα βασικά σημεία της γνωμοδότησης της Επιτροπής για τα Δικαιώματα της Γυναίκας.
<P>
Δεν χρειάζεται να υπογραμμίσει κανείς πόσο σημαντικό είναι το δημογραφικό πρόβλημα στην Ευρώπη. Ο πληθυσμός γερνάει και οι γυναίκες καλούνται να πληρώσουν και πάλι ακριβά το τίμημα. Η επιτροπή μας, στα πορίσματά της, επέμεινε στο γεγονός ότι οι γυναίκες επιβαρύνονται όλο και περισσότερο με την φροντίδα των εξαρτημένων ατόμων, συνήθως χωρίς ανταμοιβή και κοινωνική ασφάλιση και πάντως με ταυτόχρονη απομάκρυνση από την αγορά εργασίας. Ζητήσαμε από την Επιτροπή και τα κράτη μέλη να στοχεύουν εξ ίσου σε άνδρες και γυναίκες, όταν προωθούν μέτρα για τον συνδυασμό οικογενειακής και επαγγελματικής ζωής, και να υπάρχουν δυνατότητες κατάρτισης και επανένταξης στην εργασία για όσους υποχρεώνονται για τους παραπάνω λόγους να διακόψουν και που, συνήθως, είναι γυναίκες.
<P>
Πέρα από αυτά, υπάρχει ο κίνδυνος να σημειωθεί μέσω περισσότερο εξατομικευμένων συστημάτων συνταξιοδότησης, τα οποία δεν είναι κατ'αρχήν απορριπτέα, και περαιτέρω άμεση διάκριση κατά των γυναικών, εάν δεν ληφθούν συγκεκριμένα μέτρα.
<P>
Η Ευρωπαϊκή 'Ενωση ετοιμάζεται για μία νέα και σημαντική διεύρυνση προς τις χώρες της Κεντρικής και Ανατολικής Ευρώπης, η οποία θα έχει επιπτώσεις και στον δημογραφικό μας χάρτη. Είναι σημαντικό ότι στην τελική έκθεση γίνεται μνεία της παιδικής θνησιμότητας και ότι καλείται η Επιτροπή να παράσχει στοιχεία, ανά φύλο, για τις δημογραφικές εξελίξεις στις υπό ένταξη χώρες. Ο επόμενος αιώνας φθάνει σε μία Ευρώπη όπου η αύξηση του μέσου όρου ηλικίας ζωής, περισσότερο στις γυναίκες παρά στους άνδρες, εκτός από την θετική του πλευρά έχει και προβλήματα. Μία τέταρτη γενεά, γηραιότερη και εξαρτώμενη, παίρνει την θέση της με πλειοψηφία, σε αυτήν την γενεά, των γυναικών. Γι'αυτό, ο μελλοντικός ρόλος των ενεργών γυναικών στην ευρωπαϊκή κοινωνία πρέπει να διαφυλαχθεί και να ενισχυθεί με ισοτιμία υποχρεώσεων και δικαιωμάτων, τόσο στην εργασία όσο και στην οικογέ

<SPEAKER ID=309 LANGUAGE="EN" NAME="McMahon">
Κύριε Πρόεδρε, θα ήθελα να συγχαρώ τον εισηγητή γι' αυτή την πολύ καλή έκθεση και να αναφερθώ σε ένα εντεινόμενο πρόβλημα στην Ευρωπαϊκή Ένωση· πρόκειται για τις δημογραφικές τάσεις και το γεγονός ότι οι άνθρωποι ζουν περισσότερο. Αυτές οι τάσεις αποτελούν μία πολύ σοβαρή πρόκληση για την οικονομία της Ευρωπαϊκής Ένωσης, ιδιαίτερα καθώς πλησιάζουμε στη νέα χιλιετία.
<P>
Όπως τονίζει στην έκθεσή του ο κύριος Cabezσn, η αύξηση του μέσου όρου ζωής σε συνδυασμό με τη μείωση της γονιμότητας στις νεότερες γενιές είχε ως αποτέλεσμα την αύξηση του αριθμού των ηλικιωμένων ατόμων στην κοινωνία μας σε σύγκριση με τα άτομα εκείνα που συνεχίζουν να εργάζονται ή είναι οικονομικά ενεργά. Σήμερα, στην Ευρωπαϊκή Ένωση, υπάρχουν 48 εκατομύρια άνθρωποι ηλικίας άνω των 65 χρόνων, εκ των οποίων 20 εκατομμύρια ηλικίας άνω των 75, και αυτό δίνει κάποια ενδεικτικά στοιχεία για το πρόβλημα. Στο τέλος του αιώνα, η ομάδα αυτή θα αποτελεί το ένα πέμπτο του πληθυσμού της Ευρωπαϊκής Ένωσης. Μάλιστα, μέχρι το έτος 2020 θα αποτελεί το ένα τέταρτο του πληθυσμού της Ευρωπαϊκής Ένωσης.
<P>
Ας πάρουμε τη χώρα μου, τη Σκωτία. Οι αριθμοί δείχνουν μια παρόμοια τάση. Το 1996, το 20, 18 % του πληθυσμού ήταν ηλικίας άνω των 58 χρόνων. Μέχρι το 2006, δέκα χρόνια αργότερα, αυτό το ποσοστό θα αυξηθεί σε 24, 6 % και το 2036 θα αυξηθεί σε 31 % - σχεδόν το ένα τρίτο. Αυτά ήταν κάποια ενδεικτικά στοιχεία για τις τάσεις. Αυτοί οι αριθμοί δεν είναι απλώς στατιστικά στοιχεία, αγαπητοί συνάδελφοι, αντιπροσωπεύουν σημαντικές προκλήσεις για εμάς, ως πολιτικούς. Πρέπει να προσαρμοστούμε σε αυτές τις περιστάσεις. Πρέπει να εξοπλίσουμε κατάλληλα την κοινωνία της Ευρώπης για να αντιμετωπίσει αυτήν την κατάσταση. Πρέπει να εξασφαλίσουμε την οικονομική ασφάλεια για τους ηλικιωμένους, υπό μορφήν αυξανομένων κοινωνικών δαπανών. Πρέπει να εξασφαλίσουμε ότι οι ηλικιωμένοι παραμένουν ενταγμένοι στην κοινωνία και ότι προωθείται η αλληλεγγύη μεταξύ των γενεών και ότι εξασφαλίζεται η αξιοπρέπε
<P>
Στη Σκωτία, καθώς και στο μεγαλύτερο μέρος της Ευρωπαϊκής Ένωσης, οι ηλικιωμένοι αντιμετωπίζουν τη σημαντική απειλή της οικονομικής ανασφάλειας και της αυξανόμενης ανισότητας. Ωστόσο, μέχρι πριν από λίγα χρόνια, απ'όλες τις κυβερνήσεις της Ευρώπης μόνον η προηγούμενη κυβέρνηση του Ηνωμένου Βασιλείου είχε αποφασίσει να περικόψει το επίπεδο συντήρησης των γηραιότερων πολιτών. Με ευχαρίστηση παρατηρώ ότι σε όλη την Ευρώπη μόνον η συντηρητική κυβέρνηση της Μεγάλης Βρετανίας απετέλεσε εξαίρεση. Ωστόσο, μετά τις τελευταίες εκλογές, το Μάιο, παρατηρήθηκε αλλαγή κλίματος, αλλαγή περιβάλλοντος, και θεσπίσαμε μέτρα που βοηθούν τους ηλικιωμένους. Για παράδειγμα, θεσπίσαμε τη μείωση κατά 50 % του ΦΠΑ στα καύσιμα. Θεσπίσαμε επιπλέον και πρόσθετη βοήθεια, καθώς και πρακτικά μέτρα που λάβαμε για να βοηθήσουμε τον ηλικιωμένο πληθυσμό.
<P>
Σε όλη την Ευρώπη, όχι μόνο στο Ηνωμένο Βασίλειο, και όχι μόνο στη Σκωτία, όλες οι κυβερνήσεις αντιμετωπίζουν μια πρόκληση. Πρέπει να καθιερώσουμε πολιτικές που θα αναγνωρίζουν το γεγονός ότι οι πολίτες μας γερνούν. Οι δημογραφικές τάσεις είναι τέτοιες ώστε να υπάρχουν λιγότεροι άνθρωποι στις νεώτερες ηλικιακές ομάδες και περισσότεροι στις γηραιότερες ηλικιακές ομάδες και εμείς πρέπει να εξετάσουμε αυτές τις αλλαγές. Με μεγάλη μου χαρά αναγγέλλω στα μέλη του Κοινοβουλίου που είναι παρόντα απόψε ότι έχουμε τις προτάσεις για μία συνέλευση συνταξιούχων. Τον προσεχή Οκτώβριο, θα παρουσιάσουμε τις απόψεις της Επιτροπής Κοινωνικών Υποθέσεων, τις απόψεις του Κοινοβουλίου σχετικά με αυτές τις τάσεις, για να κάνουμε συστάσεις στα Ηνωμένα Έθνη για το Έτος των Ηλικιωμένων.

<SPEAKER ID=310 LANGUAGE="NL" NAME="Chanterie">
Κύριε Πρόεδρε, κυρία Επίτροπε, αξιότιμοι συνάδελφοι, ευχαριστώ τον εισηγητή, τον κ. Cabezσn, για την καλή συνεργασία μαζί του και τον συγχαίρω για την έκθεση που μας παρουσιάζει σήμερα. Μελετώντας την παρούσα δημογραφική έκθεση της Ευρωπαϊκής Επιτροπής, διαπιστώνουμε ότι σε αντίθεση με τις δύο προηγούμενες εκθέσεις, η Ευρωπαϊκή Επιτροπή δεν περιορίζεται αυτή τη φορά στην Ένωση, αλλά αναφέρει και τις χώρες της Κεντρικής και Ανατολικής Ευρώπης. Σωστά, διότι ένα σημαντικό μέρος των κατοίκων αυτών των χωρών, που θα γίνουν στο προσεχές μέλλον πολίτες της Ευρωπαϊκής Ένωσης, έχουν ήδη γεννηθεί.
<P>
Βλέπουμε ότι μέχρι το 2015, τόσο ο αριθμός των κατοίκων, τόσο στο συνολικά όσο και ο αριθμός των ατόμων σε ηλικία εργασίας, θα σημειώσειν στην Πολωνία και στη Σλοβακία μια μικρή αύξηση, μικρότερη όμως από εκείνη της Ευρωπαϊκής Ένωσης. Στις χώρες της Βαλτικής, στην Τσεχία, στην Ουγγαρία, στη Ρουμανία και στη Βουλγαρία θα σημειωθεί μάλιστα μείωση. Το χαμηλό επίπεδο των γεννήσεων και το υψηλό επίπεδο θνησιμότητας, σε συνδυασμό με μια αισθητή μετανάστευση, είναι οι αιτίες για τη δημογραφική στασιμότητα ή ακόμα και υποχώρηση. Από την έκθεση της Επιτροπής λείπουν όμως οι αναλύσεις συναφών φαινομένων όπως η παιδική θνησιμότητα στη Ρουμανία, το χάσμα μεταξύ πόλης και υπαίθρου, οι διαφορές ανάμεσα στα δύο φύλα και άλλα. Ωστόσο, αυτά τα φαινόμενα θα έχουν σημαντικές επιπτώσεις για την επιτυχία ή μη της διεύρυνσης. Η Ομάδα του ΕΛΚ έμεινε λοιπόν ικανοποιημένη διότι σ
<P>
Η δεύτερη καινοτομία της έκθεσης αφορά το ενδιαφέρον για τις διαφορές ανά περιοχή. Πρόκειται για κοινωνικά και οικονομικά χαρακτηριστικές ενδείξεις διαφοροποιήσεων μεταξύ περιοχών ή μέσα στα ίδια τα κράτη μέλη. Σε χώρες όπως το Βέλγιο, η Γερμανία, η Ιταλία και η Ισπανία, οι διαφορές ανά περιοχή είναι αρκετά σημαντικές. Η αύξηση του πληθυσμού εξελίσσεται με άνισο ρυθμό, φαίνεται όμως ότι κατά το 2015 θα έχει μηδενισθεί σε πολλές περιοχές. Κατά την ίδια εποχή, η γήρανση θα έχει προκαλέσει αυξημένο χάσμα στη σύνθεση των κατοίκων ανά ηλικία. Σε ορισμένες περιοχές, θα σημειωθεί ήδη γύρω στο 2000 μείωση του αριθμού των ατόμων σε ηλικία εργασίας· σε άλλες περιοχές αυτό θα συμβεί μόνο μετά από το 2010. Η μείωση του εργατικού δυναμικού θα οδηγήσει σε ανάγκη μεγαλύτερης γεωγραφικής κινητικότητας. Η γήρανση και των εργαζομένων σημειώνεται σχεδόν παντού, αλλά όχι συγχρ
<P>
Κύριε Πρόεδρε, αξιότιμοι συνάδελφοι, υπάρχουν ακόμα κι άλλα θέματα που θα μπορούσαν να συζητηθούν, αλλά δεν με παίρνει η ώρα. Εφιστώ την προσοχή του εισηγητή σε μια τροπολογία που υπέβαλα σχετικά με την αιτιολογική σκέψη κβ·. Γενικά όμως μπορούμε να συμφωνήσουμε με την έκθεση και εκφράζω και πάλι τα συγχαρητήριά μου προς τον εισηγητή.

<SPEAKER ID=311 LANGUAGE="EN" NAME="Crowley">
Κύριε Πρόεδρε, παρακαλώ να καταγραφούν στα πρακτικά οι ευχαριστίες μου προς τον εισηγητή για την εξαιρετική έκθεσή του, καθώς και προς την συντάκτρια γνωμοδότησης της Επιτροπής για τα Δικαιώματα της Γυναίκας για τη συνεισφορά της.
<P>
Το ζήτημα των αλλαγών που θα συντελεστούν τα αμέσως επόμενα έτη σχετικά με το ηλικιακό προφίλ στην Ευρωπαϊκή Ένωση και τις επιπτώσεις που θα έχει, απορροφά όλες μας τις σκέψεις, όχι μόνον εξαιτίας των καθαρά οικονομικών πλευρών του θέματος - πώς θα καταφέρουμε να πληρώνουμε τις συντάξεις γήρατος σε όσους είναι άνω των 65 ετών, πώς θα καταφέρουμε να έχουμε μία νέα γενιά εργαζομένων που θα ενταχθούν στην αγορά εργασίας για να διασφαλίσουμε ότι θα πληρώνουν αρκετά για κοινωνική ασφάλιση κλπ - αλλά υπάρχει και το σημαντικότατο ζήτημα πώς θα φροντίζουμε τους ηλικιωμένους. Ο συνάδελφος, κύριος McMahon, τόνισε ήδη ότι λόγω της καλύτερης ιατρικής περίθαλψης και λόγω της αύξησης του μέσου όρου ζωής, ο μεγάλος αριθμός των ατόμων ηλικίας άνω των 75 ετών που ζουν στην Ευρωπαϊκή Ένωση προβάλλει την απαίτηση για περισσότερη προσωπική φροντίδα και προσοχή.
<P>
Θα ήθελα να ζητήσω από την εισηγήτρια, αν είναι δυνατόν, να λάβει υπόψη της μια ιδέα την οποία παρουσίασα σε αυτήν την αίθουσα πριν από δύο χρόνια και για την οποία ακόμα προσπαθώ να βρω υποστήριξη. Πρόκειται για έναν καταστατικό χάρτη των δικαιωμάτων των ανεπίσημων λειτουργών που φροντίζουν εξαρτημένα άτομα. Είναι μία νέα κατηγορία ανθρώπων, κυρίως γυναικών, που φροντίζουν ηλικιωμένους και ανάπηρους συγγενείς σε συνεχή βάση χωρίς αναγνώριση για το έργο που προσφέρουν. Χωρίς αναγνώριση για την εξοικονόμηση πόρων που επιφέρουν στην κοινότητα στην οποία ζουν. Χωρίς αναγνώριση για τη συμβολή τους στην κοινωνική αλληλεγγύη με το να κρατούν αυτούς τους ανθρώπους μέσα στο σπίτι όσο το δυνατόν περισσότερο.
<P>
Επιπλέον, τίθεται το ζήτημα τι θα γίνει με τις σημερινές πολιτικές μας σε 10 ή 15 χρόνια, όταν γεράσει αυτός ο πληθυσμός. Θα χρειαστεί να ανατρέψουμε την απόφασή μας για μικρότερη εβδομάδα εργασίας; Θα χρειαστεί να ανατρέψουμε τις αποφάσεις μας σχετικά με την πρώιμη συνταξιοδότηση; Αυτά είναι ζητήματα στα οποία αναφέρθηκαν ήδη τα μέλη του Κοινοβουλίου.
<P>
Τέλος, υπάρχει και το ζήτημα της μείωσης του πληθυσμού των αγροτικών περιοχών. Καταλήξαμε σε ένα σενάριο σύμφωνα με το οποίο σε εκτεταμένες περιοχές της Ευρωπαϊκής Ένωσης ζουν πληθυσμοί με μέσο όρο ηλικίας από 50 μέχρι 56 έτη διότι οι νέοι έφυγαν, μετανάστευσαν σε μεγαλύτερες αστικές περιοχές. Αυτό το γεγονός προκαλεί αλυσιδωτές αντιδράσεις και έχει τεράστιες συνέπειες. Τα μέλη του Κοινοβουλίου πρέπει να το θυμούνται αυτό όταν θα ψηφίζουμε τον προϋπολογισμό φέτος για τη Διακήρυξη Cork για να εξασφαλίσουμε ότι μπορούμε να ενισχύσουμε τη βιομηχανία και την επιστροφή των ανθρώπων στις αγροτικές περιοχές.

<SPEAKER ID=312 LANGUAGE="NL" NAME="Boogerd-Quaak">
Κύριε Πρόεδρε, κυρία Επίτροπε, ο εισηγητής συνεργάσθηκε καλά με όλες τις ομάδες, υιοθετώντας από όλες τις καλύτερες τροπολογίες τους. Το αποτέλεσμα είναι μια περιεκτική έκθεση και ελπίζω να τη λάβει η Επιτροπή σοβαρά υπόψη. Πέρυσι είχα την τιμή να είμαι εισηγήτρια σε παρόμοιο θέμα. Θεωρώ εξαιρετικά σημαντικό να ζητάμε συνεχώς την προσοχή όλων για το δημογραφικό ζήτημα.
<P>
Ο παγκόσμιος πληθυσμός δεν μειώνεται· διαπιστώνουμε όμως ότι από δημογραφική άποψη το μερίδιο της Ευρώπης σε αυτόν υποχωρεί. Επιπλέον αντιμετωπίζουμε, όπως επισήμαναν και άλλοι ομιλητές, το φαινόμενο της γήρανσης και στη Δυτική Ευρώπη, ο αριθμός των νέων μειώνεται. Πώς να το αντιμετωπίσουμε; Δεν πιστεύω ότι πρέπει να τα βάψουμε όλα μαύρα, θα χρειασθεί όμως να ανανεώσουμε τους θεσμούς μας. Σας δίνω μερικά παραδείγματα: Με καινοτομίες στον τομέα της περίθαλψης ηλικιωμένων μπορούν να αποφευχθούν μεγάλες δαπάνες. Τα δημογραφικά δεδομένα και τα στοιχεία μελέτης, αποδεικνύουν ότι με την αύξηση της ηλικίας, αυξάνονται και οι δαπάνες. Δεν ευσταθεί όμως ότι όλοι όσοι μεγάλωσαν, χρειάζονται περισσότερη περίθαλψη. Και στους ηλικιωμένους υπάρχει μεγάλο δυναμικό από το οποίο πρέπει να επωφεληθούμε.
<P>
Κι έτσι έφτασα στο θέμα της αγοράς εργασίας. Γνωρίσαμε μια μεγάλη περίοδο με όλο και πρωϊμότερες συνταξιοδοτήσεις. Εφόσον μακραίνει η διάρκεια της ζωής μας, τίθεται το ερώτημα αν δεν πρέπει να εξελιχθούμε προς μια ευέλικτη ηλικία συνταξιοδότησης και αν δεν θα ήταν εύστοχο να συμπεριληφθεί το θέμα στην ετήσια έκθεσή μας για την απασχόληση. Το ίδιο ισχύει και για τις συντάξεις. Εφόσον υπάρχει καλή διάθεση όλων για την αναζήτηση δημιουργικών λύσεων, θα βρούμε τρόπο να διατηρήσουμε για όλη την Ευρώπη το κόστος της σύνταξης σε βιώσιμο επίπεδο. Αρκεί να μην κρυφθούμε πίσω από το δάκτυλό μας και να αντιμετωπίσουμε τα γεγονότα όπως έχουν. Πιστεύω ότι τα δημογραφικά στοιχεία πρέπει να αποτελέσουν μέρος της ετήσιας έκθεσης για την απασχόληση και ότι οι λύσεις που βρήκε κάθε κράτος μέλος πρέπει να συγκρίνονται σε μορφή benchmarking . Η έκθεση περιλαμβάνει μερικές καλές συστάσεις. Θα ακολουθήσουμε τον εισηγητή, και ως προς τις συστάσεις του για την ψηφοφορία.

<SPEAKER ID=313 LANGUAGE="FI" NAME="Ojala">
Αξιότιμε κύριε Πρόεδρε, κυρία Επίτροπε, όλοι μας γνωρίζουμε πως η Ευρώπη γερνάει με γρήγορους ρυθμούς. Στην εξαιρετική εκθεσή του, ο κύριος Cabezσn Alonso έχει, πολύ oρθά, τονίσει πως η γήρανση του ευρωπαϊκού πληθυσμού προϋποθέτει και αλλαγές στην αγορά εργασίας, προκειμένου αυτή να ανταποκριθεί καλύτερα στις ανάγκες των ηλικιωμένων ατόμων.
<P>
Στα προσεχή χρόνια, οι Ευρωπαίοι εργοδότες θα υποχρεωθούν να αλλάξουν ριζικά τη στάση τους απέναντι στους εργαζόμενους προχωρημένης ηλικίας. Εφόσον δεν υπάρχει πλέον η εισροή νέων στην αγορά εργασίας με τον ίδιο ρυθμό όπως παλαιότερα, θα αναγκαστούμε να μεριμνήσουμε με ενα νέο τρόπο για την εργασιακή ικανότητα και κατάρτιση των εργαζομένων μεγάλης σχετικά ηλικίας. Πολύ σημαντικός είναι ο στόχος να διατηρηθεί η εργασιακή ικανότητα των εργαζομένων προληπτικά, και όχι μόνο όταν έχουν ήδη εμφανιστεί οι αρρώστειες και οι αναπηρίες.
<P>
Ήδη από το στάδιο του σχεδιασμού της εργασίας, τα διάφορα ισχυρά και αδύναμα σημεία των εργαζομένων διαφορετικών ηλικιών επιβάλλεται να ληφθούν υπόψη. Ο καλός σχεδιασμός δεν περιλαμβάνει μόνο τη θεώρηση των εργονομικών θεμάτων, αλλά και την οργάνωση της εργασίας, όπως για παράδειγμα, των ωραρίων, ώστε να ανταποκρίνονται στις ανάγκες των εργαζομένων προχωρημένης ηλικίας. Ως εκ τούτου, στη Φινλανδία έχει δημιουργηθεί η έννοια της "ηλικιακής διαχείρισης», με την οποία εννοούμε ακριβώς ότι λαμβάνονται υπόψη οι διάφορες ηλικίες από τη διεύθυνση εργασίας.
<P>
Στους σημερινούς χώρους εργασίας, η εργασιακή ικανότητα περιέχει όλο και περισσότερο την έννοια της πνευματικής ικανότητας για εργασία, καθώς και την ευχάριστη διαβίωση στους χώρους εργασίας. Η διατήρηση αυτών των δεδομένων προϋποθέτει την ανάπτυξη των χώρων εργασίας έτσι ώστε οι εργαζόμενοι προχωρημένης ηλικίας να αισθάνονται ότι οι γνώσεις τους εκτιμώνται, πως γίνονται επενδύσεις για την επαγγελματική κατάρτισή τους και πως και οι ίδιοι θα μπορέσουν να επηρρεάσουν τις καταστάσεις στην ανάπτυξη του χώρου εργασίας τους. Για τους εργαζόμενους προχωρημένης ηλικίας είναι πολύ σημαντικό να ενημερώνονται εγκαίρως για τις ενδεχόμενες αλλαγές στην εργασία, και να λαμβάνεται υπόψη και η γνώμη τους.
<P>
Φυσικά, οι εργαζόμενοι προχωρημένης ηλικίας έχουν ανάγκη και από εκπαίδευση. Επιβάλλεται ιδιαίτερα να υπάρχει μέριμνα, ώστε η εισαγωγή νέας τεχνολογίας στους χώρους εργασίας να μην οδηγήσει στον αποκλεισμό των εργαζομένων πιο προχωρημένης ηλικίας. Ακόμα και οι εργαζόμενοι προχωρημένης ηλικίας είναι ικανοί να μάθουν τη νέα τεχνολογία, αρκεί η εκπαίδευση να προσαρμοστεί στις δικές τους ανάγκες. Εκεί που οι υπολογιστές αποτελούν γνώριμα εργαλεία για τους νέους από την παιδική τους ηλικία, οι ηλικιωμένοι εργαζόμενοι έχουν συχνά προκαταλήψεις και έλλειψη εμπιστοσύνης για τις ικανότητες τους σε σχέση με τους υπολογιστές.
<P>
Οι γνώσεις και οι εμπειρίες των εργαζομένων προχωρημένης ηλικίας είναι δυνατόν να αποτελέσουν ενα υπολογίσημο δύναμικό για τις εταιρείες, αρκεί αυτές να το εκμεταλλευθούν κατάλληλα. Ένας χώρος εργασίας, όπου εφαρμόζεται η ηλικιακή διαχείριση, δηλαδή όπου λαμβάνονται υπόψη οι ατομικές ανάγκες και προυποθέσεις όλων των εργαζομένων, αποτελεί έναν καλό χώρο εργασίας για όλους, και όχι μόνο για τους ηλικιωμένους. Σε έναν τέτοιο χώρο εργασίας, και η παραγωγικότητα και η αποτελεσματικότητα είναι οι καλύτερες.
<P>
Δυστυχώς ο κύριος Crowley δεν είναι παρών, αλλά θα μπορούσα να τον εμημερώσω κάποια άλλη στιγμή σχετικά με την αμοιβή για φροντίδα συγγενικού προσώπου στη Φινλανδία, με την οποία είναι δυνατόν να αποζημιωθεί κάποιος για τη φροντίδα που παρέχει προς το συγγενικό του πρόσωπο στο σπίτι του.

<SPEAKER ID=314 LANGUAGE="SV" NAME="Schφrling">
Κύριε Πρόεδρε, θέλω και εγώ επίσης να συγχαρώ τον εισηγητή για την έκθεση, η οποία θίγει πολλές σημαντικές πτυχές για το τι πρέπει να σκεφτούμε και πως πρέπει να δράσουμε, όταν αναλύουμε την ανάπτυξη του πληθυσμού κατά την περίοδο έως το 2015.
<P>
Γνωρίζουμε βέβαια ότι ο αριθμός των ηλικιωμένων θα αυξηθεί, και ότι ο αριθμός των ικανών προς εργασία μεταξύ του πληθυσμού θα μειωθεί, κάτι που θα έχει ως συνέπεια να επιβαρυνθούν πολύ τα συστήματά μας της ευημερίας. Φυσικά πρέπει να είμαστε πολύ δημιουργικοί όταν θα προσπαθήσουμε να μειώσουμε τις δαπάνες· συμφωνώ σε πολλά απ' αυτά που είπε επ' αυτού ο φινλανδός συνάδελφός μου.
<P>
Θέλω να επισημάνω κάποια σημεία που πρέπει να σκεφτούμε ιδιαίτερα όταν θα διαμορφώσουμε αυτά τα νέα συστήματα, μεταξύ άλλων την κοινωνική ασφάλεια. Διότι αυτοί που είχαν την ευθύνη για την οικογένεια, αυτοί που φρόντιζαν παιδιά και ηλικιωμένους δεν πρέπει να τιμωρηθούν μέσω χειρότερων κοινωνικών παροχών, αλλά θα έπρεπε να σκεφτούμε, κάτι που ήδη έχει γίνει σε μερικές χώρες, να συμπεριληφθεί και η οικιακή εργασία επίσης ως συνταξιοδοτήσιμη εργασία.

<SPEAKER ID=315 LANGUAGE="FR" NAME="Seillier">
Κύριε Πρόεδρε, "οι περισσότερες χώρες της Ευρώπης αυτοκτονούν αυτή τη στιγμή, χωρίς να το έχουν συνειδητοποιήσει, μέσω της δημογραφίας». Είναι μια δυνατή φράση, μια παράθεση που κάνω του πρώην πρωθυπουργού μας, κ. Michel Rocard, στην πρώτη Διάσκεψη για την Οικογένεια στην Γαλλία, το 1981.
<P>
Η συνειδητοποίηση επιτελείται αυτήν την στιγμή, το παρατηρώ από τις εργασίες της Επιτροπής και αυτές των διαφόρων συναδέλφων μου κατά την διάρκεια των χρόνων, και φέτος ακόμα με τις εκθέσεις που έχουμε εδώ. Παίρνω το θάρρος να προχωρήσω ακόμη περισσότερο για να βοηθήσω σε αυτή τη συνειδητοποίηση. Δεν πιστεύω, κυρίως, ότι είναι μοιραίο να υπάρξει μια τόσο σημαντική δημογραφική πτώση και μία αναπόφευκτη γήρανση σε όλες τις χώρες της Ευρώπης. Δεν το λέω αυτό κάτω από την επίδραση μιας αυθαίρετης ελπίδας, αλλά γιατί συνάντησα πάρα πολλές γυναίκες, ζευγάρια και νέους, πριν από τις διασκέψεις του Καΐρου και του Πεκίνου. Η κ. Gisserot, στην πολύ τεκμηριωμένη έκθεσή της, την οποία γνωρίζετε, κυρία Επίτροπε, σχετικά με την κατάσταση των γυναικών στην Γαλλία πριν την Διάσκεψη του Πεκίνου, σημειώνει με μια επιστημονική εντιμότητα ότι οι γυναίκες, τα ζευγάρια των Γάλλων, εκ
<P>
Εννοείται ότι οι πολιτικοί δεν πρέπει ποτέ να εξαναγκάζουν τον οποιονδήποτε προς τη μία ή την άλλη κατεύθυνση, υπέρ ή κατά της γεννητικότητας, και η οπτική μου δεν είναι καθόλου τέτοια, αλλά πιστεύω ότι έχουν, αντίθετα, τη σοβαρή ευθύνη να καταστήσουν δυνατή την επιλογή των συμπολιτών τους, κυρίως όταν πρόκειται για μια επιθυμία όπως αυτή εδώ.
<P>
Ένας ορισμένος αριθμός υποδείξεων των συναδέλφων μου, που ίσως να ήταν κάπως άτολμες στην έκθεσή σας, κ. Cabezσn Alonso, και παρούσες και στο δικό σας κείμενο, κ. Δασκαλάκη, καθώς και στην τελευταία παρέμβαση, επαναλαμβάνουν αυτό που δήλωνε ήδη πολύ ξεκάθαρα κάποιος αριθμός ειδικών, ακόμα και οικονομικών, στην Διεθνή Διάσκεψη του Πεκίνου, και κυρίως στην Παγκόσμια Σύνοδο Κορυφής για την κοινωνική ανάπτυξη στην Κοπεγχάγη. Πρέπει να ξαναβρούμε την έννοια της σπουδαιότητας των παιδιών και της οικογένειας, και στο οικονομικό επίπεδο. Φυσικά, τα παιδιά αποτελούν των πλούτο ενός έθνους πρώτα από όλα στο επίπεδο των αξιών του, της επιθυμίας του για ζωή, του πολιτισμού του, των ιδανικών του, αλλά αποτελούν επίσης έναν πλούτο για μια χώρα σε οικονομικό επίπεδο. Ίσως να το έχουμε κάπως ξεχάσει. "Δεν υπάρχει πλούτος παρά όσο υπάρχουν άνθρωποι», έλεγε ήδη ο Jean Bodin.
<P>
Είμαστε, δικαιολογημένα, προσκολλημένοι στο ευρωπαϊκό κοινωνικό πρότυπο, παρ' ότι οι κοινωνικές πολιτικές, σε όλες τις χώρες μας, στοιχίζουν πολύ ακριβά. Αλλά μήπως δεν έφθασε πράγματι η στιγμή, σεβόμενοι την πλήρη ελευθερία επιλογής των ζευγαριών και των οικογενειών, - για μια ακόμα φορά, δεν είμαι διόλου υπέρ της οποιασδήποτε μορφής πίεσης - να συνειδητοποιήσουμε ότι μια πολιτική υπέρ της οικογένειας θα ήταν απεριόριστα πιο οικονομική από όλες τις απόψεις και θα μας απάλλασσε από πολλές κοινωνικές δαπάνες σε μεταγενέστερο επίπεδο.
<P>
Πρέπει να υπάρξει μια πραγματική συνειδητοποίηση του τι αντιπροσωπεύει η μη αμοιβόμενη εργασία που επιτελεί η μητέρα μιας οικογένειας. Οι μητέρες οικογενείας πάντοτε εργάζονταν. Δεν πρέπει να αντιπαραθέτουμε τις γυναίκες που εργάζονται και αυτές που δεν εργάζονται - δεν μου αρέσουν αυτές οι εξαιρέσεις. Έως την εποχή της αστικοποίησης, οι γυναίκες πάντοτε εργάζονταν, στην γεωργία, στην βιοτεχνία, αλλά μεγαλώνοντας και τα παιδιά τους. Αυτό γινόταν στον ίδιο τόπο και ταυτόχρονα.
<P>
Βρισκόμαστε ενώπιον διαφόρων προκλήσεων. Πρέπει να τις υπολογίσουμε, αλλά πιστεύω ότι μια δημιουργικότητα είναι δυνατή για να ξαναβρεί η Ευρώπη μια ζωτικότητα σε όλα τα επίπεδα, αλλά και για να γίνει ακόμα περισσότερο μια Ευρώπη γενναιόδωρη, ικανή, γιατί όχι, να θέσει στη διάθεση των αναπτυσσόμεων χωρών, όχι μόνο μια υλική ενίσχυση, αλλά και νέους ανθρώπους, αγόρια και κορίτσια που θα είναι ευτυχή, κάποια στιγμή της ζωής τους, να προσφέρουν στις αναπτυσσόμενες χώρες τις ικανότητες, που απέκτησαν στην χώρα τους. Πιστεύω ότι είναι δυνατό, να ξαναβρούμε, και πάλι, την έννοια μιας πιο γενναιόδωρης Ευρώπης.

<SPEAKER ID=316 NAME="Πρόεδρος">
Κυρία Seillier, είχα πράγματι φοβηθεί ότι, όταν επέτρεψα λίγο στον κ. McMahon να ξεφύγει από τον χρόνο του, θα εδημιουργείτο κάποιο πρόβλημα. Τώρα, το υφιστάμεθα όλοι!

<SPEAKER ID=317 LANGUAGE="DE" NAME="Raschhofer">
Κύριε Πρόεδρε, κάθε χρόνο υποβάλλεται στο Κοινοβούλιο η έκθεση για την δημογραφική κατάσταση της Ένωσης. Και είναι επίσης καλή και σωστή η συνεχής παρακολούθηση της πληθυσμιακής ανάπτυξης γιατί η διάγνωση των τάσεων αποτελεί προϋπόθεση για τους μελλοντικούς προσανατολισμούς της πολιτικής.
<P>
Δεν είναι η πρώτη φορά που η έκθεση επισημαίνει την υφέρπουσα υπεργήρανση της κοινωνίας και είναι γνωστά από παλιά τα προτεινόμενα μέτρα για την αντιμετώπισή της. Γνωρίζουμε επίσης ότι τα συστήματα συνταξιοδότησης και υγειονομικής περίθαλψης χρειάζονται αναπροσαρμογές. Γνωρίζουμε όμως ταυτόχρονα ότι η μείωση του αριθμού εκείνων που καταβάλλουν εισφορές στα ταμεία, οι αυξημένες δαπάνες για την δημόσια υγεία και οι αυστηροί προϋπολογισμοί λόγω των κριτηρίων σύγκλισης, είναι πράγματα που δεν μπορούν να συμβιβαστούν εύκολα μεταξύ τους.
<P>
Όσο περισσότερο χρόνο, όμως, τα προβλήματα αυτά παραμένουν ανεπίλυτα, τόσο δυσκολότερη καθίσταται η επίλυσή τους και κυρίως η δυνατότητα για τη χρηματοδότηση. Έτσι, τίθεται φυσικά το ερώτημα μήπως η ορθή αρχή για την επίλυση του προβλήματος είναι να εξισορροπηθεί η ανισότητα μεταξύ προσφοράς και ζήτησης στις περιφερειακές αγορές εργασίας μέσω πρωτοβουλιών που θα απλουστεύσουν την μετανάστευση. Οι αντιλήψεις μου ξεκινούν από ένα κοινωνικό πρότυπο σύμφωνα με το οποίο η οικογένεια βρίσκεται στο επίκεντρο των σκέψεών μας και επομένως δεν διαβλέπει την λύση του προβλήματος της υπογεννητικότητας στην αυξημένη έλευση μεταναστών.

<SPEAKER ID=318 LANGUAGE="DE" NAME="Schiedermeier">
Κύριε Πρόεδρε, κατ' αρχήν θα ήθελα να ευχαριστήσω θερμότατα τον εισηγητή για την έκθεση αυτή σχετικά με την δημογραφική κατάσταση το 1997, ιδιαίτερα για την ομολογία πίστης του στην κοινωνική οικονομία της αγοράς, πράγμα που διόλου δεν είναι αυτονόητο. Κύριε Πρόεδρε, με τη συγκατάθεσή σας θα ήθελα να εκμεταλλευτώ την ευκαιρία και να συγχαρώ θερμά τον συνάδελφο εισηγητή για τα γενέθλιά του που γιόρτασε την Δευτέρα.
<P>
(Χειροκροτήματα) Διαβάζοντας την έκθεση αυτή, σκέφτεται κάποιος άθελά του ότι με τους πρεσβύτερους συμβαίνει ακριβώς το ίδιο όπως και με τις μικρομεσαίες επιχειρήσεις της Ευρώπης. Αναγνωρίζονται, λέγονται και προβάλλονται αιτήματα για πολλά, με ελάχιστα όμως συγκεκριμένα αποτελέσματα. Μου φαίνεται ότι το ίδιο συμβαίνει και με τους πρεσβύτερους. Σωστό είναι ότι το επαγγελματικώς ενεργό τμήμα του πληθυσμού θα μειωθεί κι άλλο λόγω της επιβράδυνσης στην αύξηση του πληθυσμού. Αυτό θα έχει σαν συνέπεια μεγαλύτερο κοινωνικό κόστος, πράγμα που συμβαίνει ήδη.
<P>
Είναι δύσκολη η απάντηση στο ζήτημα της χρηματοδότησης. Σταθμίζονται διαφορετικές λύσεις, ιδανική δεν είναι όμως καμία. Συνεχίζονται οι επιπτώσεις για την αγορά εργασίας. Ούτε οι πρεσβύτεροι ούτε και οι επιχειρήσεις βλέπουν ιδιαιτέρως ευχάριστα το ενδεχόμενο μιας ολισθαίνουσας μετάβασης προς την συνταξιοδότηση. Η ανάληψη μιας "τιμητικής δραστηριότητας» δεν αποτελεί αυτή καθεαυτή τη λύση. Η μετάδοση της εμπειρίας στους νεότερους είναι κάτι που εν μέρει δεν έχει πλέον ζήτηση σήμερα - δυστυχώς έτσι είναι τα πράγματα.
<P>
Η κατάσταση των γυναικών - κι εδώ η Επιτροπή για τα Δικαιώματα της Γυναίκας έχει απόλυτο δίκιο - είναι μια κατάσταση "μπρος γκρεμός και πίσω ρέμα»: πρώτα το επάγγελμα, μετά η επιθυμία για παιδιά. Μεταθέτουν την επιθυμία αυτή λόγω επαγγέλματος για αργότερα, μετά έρχεται η φάση της φύλαξης και συγχρόνως και της φροντίδας των παιδιών και πάει λέγοντας. Εδώ τίθεται το ζήτημα κατά πόσον μπορούν να συνδυαστούν τα οικογενειακά με τα επαγγελματικά καθήκοντα, σε άνδρες και γυναίκες. Εδώ θα έπρεπε απλώς να υπάρξει μέριμνα ώστε η οικιακή εργασία να αναγνωρισθεί περισσότερο στο μέλλον, γιατί τελικά έως τώρα έχουμε σε διάφορες χώρες μόνο δύο βήματα προς αυτή την κατεύθυνση: το ένα είναι η φύλαξη των παιδιών και το άλλο η άδεια για ανατροφή των παιδιών, και στο επίπεδο αυτό πρέπει αργά ή γρήγορα να προχωρήσουμε αν δεν θέλουμε να ναυαγήσει η κοινωνική πολιτική στην κοι

<SPEAKER ID=319 LANGUAGE="ES" NAME="Gonzαlez Αlvarez">
Κύριε Πρόεδρε, θέλω να ξεκινήσω εκφράζοντας τις ευχαριστίες μου προς τον κύριο Cabezσn Alonso που αποδέχθηκε σχεδόν όλες τις τροπολογίες μας στην Επιτροπή Απασχόλησης και Κοινωνικών Υποθέσεων· πιστεύω πως αυτό σημαίνει ότι αύριο δεν θα υπάρξει κανένα πρόβλημα για την έγκριση της έκθεσής του. Όπως πολύ καλά είπε στην αρχή της παρέμβασής του, εντός 30 ετών το ποσοστό των ατόμων άνω των 60 χρόνων θα είναι μεγαλύτερο του 50 %, ενώ ο αριθμός των νέων θα μειώνεται, και αυτό θα έχει ανησυχητικές επιπτώσεις στις κοινωνικές δαπάνες για τους ηλικιωμένους, αλλά επίσης στον ρόλο που θα παίξουν αυτά τα ηλικιωμένα άτομα.
<P>
Έπειτα από τη συνταξιοδότηση, ο ρόλος των ηλικιωμένων στην κοινωνία θα είναι πολύ σημαντικός. Σε ένα "κοινοβούλιο ηλικιωμένων», το οποίο συνεδρίασε στο Λουξεμβούργο, ένα από τα θέματα συζήτησης ήταν ακριβώς η διαπίστωση πως σπαταλούνται οι γνώσεις και η πείρα τους και ότι η κοινωνία πρέπει να αντλήσει αυτές τις γνώσεις και αυτήν την πείρα, γιατί αυτό είναι καλό για την ίδια την κοινωνία. Αυτή η μεταβολή στη δημογραφία θα έχει επίσης επιπτώσεις στις γυναίκες, και αυτό από δύο απόψεις:
<P>
Πρώτον, γιατί υπάρχει η τάση σκέψης - και κάτι ακούγεται σε αυτό το Σώμα - πως οι γυναίκες πρέπει να συνεχίζουν να επωμίζονται τη φροντίδα των περισσότερο ή λιγότερο εξαρτημένων ηλικιωμένων ατόμων, καθώς και των παιδιών μέσα στο σπίτι. Η εναλλακτική λύση είναι, φυσικά, όπως πολλές φορές λέγεται σε αυτό το Κοινοβούλιο, και κυρίως στην Επιτροπή για τα Δικαιώματα της Γυναίκας, ο καταμερισμός των εργασιών εντός και εκτός του σπιτιού. Αυτό θα είναι καλύτερο για ολόκληρη την κοινωνία. Οι γυναίκες έχουν μεγαλύτερο μέσο όρο ζωής και είναι αυτές που έχουν το μικρότερο εισόδημα, οι χήρες λαμβάνουν μόνο ένα μικρό μέρος της σύνταξης, οι ηλικιωμένες γυναίκες συνήθως έχουν χαμηλότερες συντάξεις και, επομένως, εκεί θα υπάρξει επιπρόσθετο πρόβλημα. Εγώ, αγαπητέ κύριε Πρόεδρε, και για να τελειώσω, συμμερίζομαι κάποιες σκέψεις - θα αναφέρω τρεις από αυτές - από την έκθε&
<P>
Πρώτον, πως μια πραγματική κοινωνική συνοχή πρέπει να αποτελεί επίσης μία επιπλέον σύγκλιση· ασχολούμαστε πολύ με τους δείκτες οικονομικής σύγκλισης και ασχολούμαστε λιγότερο με τους δείκτες κοινωνικής σύγκλισης. Και αυτό ο εισηγητής το αναφέρει σε μια από τις παραγράφους του.
<P>
Δεύτερον, συμμερίζομαι την ανησυχία του εισηγητή γιατί στην Ευρώπη πολλές από τις πρόωρες συνταξιοδοτήσεις δεν συμπεριλαμβάνουν το συμβόλαιο διαδοχής, και το λέω γιατί ζω σε μια περιφέρεια, την Αστούριας, στην οποία υπήρξε απώλεια 12.000 άμεσων θέσεων εργασίας και δεν υπάρχουν θέσεις για τους νέους.
<P>
Και, τρίτον, ότι μία από τις ουσιαστικές πτυχές για την αντιμετώπιση των δημογραφικών μεταβολών, είναι η απλή και συνεχής δημιουργία θέσεων απασχόλησης· χωρίς επαρκείς θέσεις εργασίας, χωρίς εισφορές, οι πιθανότητες αντιμετώπισης των κοινωνικών δαπανών που θα επιφέρει αυτή η δημογραφική αλλαγή θα είναι λίγες.

<SPEAKER ID=320 NAME="Χατζηδάκης">
Κύριε Πρόεδρε, ήδη ειπώθηκε ότι έχουμε τρομερή αύξηση των υπερηλίκων στην Ευρωπαϊκή 'Ενωση, μείωση του οικονομικά ενεργού πληθυσμού και ακόμη μεγαλύτερη μείωση των νέων κάτω από 20 χρονών.
<P>
Όλα αυτά σημαίνουν, μεταξύ των άλλων, και μία ωρολογιακή βόμβα στα ασφαλιστικά συστήματα. 'Ολο και λιγότεροι εργαζόμενοι στηρίζουν όλο και περισσότερους συνταξιούχους. Τί πρέπει να κάνουμε; Θα σταθώ σε τρεις άξονες, σε τρεις παρατηρήσεις:
<P>
Το πρώτο που θέλω να πω είναι ότι θα πρέπει να προχωρήσουμε σε φιλελευθεροποίηση του ασφαλιστικού συστήματος. Πρέπει να έχουμε αύξηση της συμμετοχής του ιδιωτικού τομέα, ενίσχυση της ατομικής ευθύνης του ασφαλισμένου για το ύψος της σύνταξής του, βαθμιαία ενίσχυση του κεφαλαιοποιητικού συστήματος εις βάρος του σημερινού αναδιανεμητικού, του συστήματος της αλληλεγγύης των γενεών, το οποίο, στις σημερινές συνθήκες, δεν εμφανίζεται ως πολύ αποτελεσματική λύση.
<P>
Δεύτερον, θα πρέπει να λάβουμε συντονισμένα μέτρα για την καταπολέμηση της ανεργίας των νέων, διότι με αυτόν τον τρόπο θα έχουμε όλο και περισσότερους ασφαλισμένους. Πώς μπορεί να γίνει αυτό; Με μέτρα που θα προωθούν την ευελιξία της αγοράς εργασίας, με μέτρα που θα προωθούν την επαγγελματική κατάρτιση και επανακατάρτιση και με μέτρα τα οποία θα ενισχύουν την επιχειρηματικότητα των νέων.
<P>
Από εκεί και πέρα, η τρίτη παρατήρηση και τελική που θέλω να κάνω, είναι ότι προφανώς θα πρέπει ταυτόχρονα να προωθήσουμε μία πολιτική για την αύξηση των γεννήσεων, και αυτό θα πρέπει να γίνει σε δύο επίπεδα: στο επίπεδο της νοοτροπίας, και εδώ ίσως χρειάζεται και μία μεγάλη διαφημιστική εκστρατεία σε όλα τα κράτη μέλη της Ευρωπαϊκής 'Ενωσης, αλλά και στο επίπεδο της ουσιαστικής οικονομικής ενίσχυσης. Το πρόβλημα αυτό είναι πολύ σοβαρό και θα χρειασθεί ίσως σε όλα τα κράτη μέλη μία εθνική σταυροφορία.
<P>
Υπόσχομαι, από την δική μου την μεριά, να κάνω ό, τι μπορώ στο μέλλον για να βοηθήσω και ατομικά στην επίλυση του δημογραφικού προβλήματος.

<SPEAKER ID=321 NAME="Cresson">
Κύριε Πρόεδρε, κυρίες και κύριοι, ας μου επιτραπεί να σας εκφράσω την ευγνωμοσύνη μου που θίξατε αυτό το σημαντικό πρόβλημα. Ευχαριστώ ιδιαίτερα τον εισηγητή, κ. Cabezσn Alonzo για την εξαίρετη εργασία που επιτέλεσε.
<P>
Η έκθεση αυτής της χρονιάς για την δημογραφική κατάσταση στην Ένωση επικεντρώνεται σε τρεις συγκεκριμένους τομείς δράσης: την αγορά εργασίας, τις περιφερειακές ανισομετρίες και τις προκλήσεις που θα πρέπει να αντιμετωπίσουν οι υποψήφιες προς ένταξη χώρες.
<P>
Επιτρέψτε μου πρώτα απ' όλα να σημειώσω τι λέει η έκθεση σχετικά με το πρόβλημα της αγοράς εργασίας. Σε δέκα περίπου χρόνια από σήμερα, η γενιά που προέκυψε από το "baby boom» θα φθάσει στην ηλικία της συνταξιοδότησης. Από κει και πέρα, ο αριθμός ατόμων του ενεργού πληθυσμού θα αρχίσει να παρουσιάζει μια καθαρή πτώση και θα βρεθούμε ενώπιον μιας γοργής αύξησης του αριθμού των εργαζομένων πιο προχωρημένης ηλικίας. Είμαστε σε θέση να το προγραμματίσουμε αυτό, και πρέπει να το κάνουμε. Συγκεκριμένα, πρέπει να χρησιμοποιήσουμε καινούριους τρόπους προσέγγισης για όλα τα ζητήματα που άπτονται της σχέσης ανάμεσα στην ηλικία και την αγορά εργασίας. Πρέπει να αγωνιστούμε ενάντια σε όλες τις πρακτικές διάκρισης που στηρίζονται στην ηλικία και να ενθαρρύνουμε τις επιχειρήσεις να λάβουν περισσότερο υπόψη τους τις συνέπειες αυτών των δημογραφικών τάσεων. Πρέπει να βρούμ
<P>
Η χάραξη μιας ενεργούς στρατηγικής σε θέματα γήρανσης προϋποθέτει, ως βασική συνιστώσα, μια αυξημένη ευαισθητοποίηση και την προώθηση καλύτερων πρακτικών σε αυτόν τον τομέα. Ωστόσο, οι πολιτικές που στοχεύουν στη διατήρηση της δράσης των εργαζομένων που γηράσκουν, δεν θα μπορέσουν να στεφθούν με επιτυχία όσο τα προσόντα και οι ικανότητες των ενδιαφερομένων δεν προσαρμόζονται στις απαιτήσεις της ζήτησης εργατικού δυναμικού. Πρέπει να δημιουργήσουμε κατάλληλες πολιτικές για να βελτιωθεί η ικανότητα για εργασία του γηράσκοντος εργατικού δυναμικού. Για να γίνει αυτό, χρειάζεται να προβλεφθούν δομές εκμάθησης καθ' όλη την διάρκεια της ζωής που να εξασφαλίζουν σε κάθε εργαζόμενο δυνατότητες προσαρμογής και ανανέωσης των ικανοτήτων του ανάλογα με τις εξελίξεις στον κόσμο της εργασίας.
<P>
Τα θέματα που αφορούν τα δύο φύλα, των οποίων γνωρίζουμε όλη την σημασία στις δημογραφικές τάσεις, αξίζει επίσης μια ιδιαίτερη προσοχή. Η έκθεση επισημαίνει ότι κατά τα επόμενα δεκαπέντε χρόνια, οι γυναίκες θα αποτελούν τη σπουδαιότερη κοιτίδα ανάπτυξης της προσφοράς εργατικού δυναμικού. Θα πρέπει να ενισχύσουμε την ενσωμάτωση αυτών των θεμάτων, τόσο στις γενικές όσο και στις ειδικές πολιτικές.
<P>
Η προοπτική μιας αυξημένης συμμετοχής των γυναικών στην αγορά εργασίας θέτει επίσης το ζήτημα του συμβιβασμού μεταξύ οικογενειακής και επαγγελματικής ζωής. Παρά τις προόδους που επιτεύχθηκαν τα τελευταία χρόνια, η γέννηση ενός παιδιού ισοδυναμεί για τις γυναίκες με παύση της εργασίας έξω από το σπίτι, ή μερικές φορές με την αποδοχή μιας μερικής απασχόλησης. Για διάφορους λόγους, που οφείλονται τόσο στην διαθεσιμότητα υπηρεσιών φύλαξης των παιδιών, όσο και σε πολιτισμικούς παράγοντες, οι αλλαγές που προκαλούνται από την γέννηση ενός παιδιού έχουν συχνά μόνιμο χαρακτήρα.
<P>
Παντού στην Ευρώπη, η ευθύνη συνεισφοράς των γυναικών στα εισοδήματα του νοικοκυριού γίνεται όλο και μεγαλύτερη. Ωστόσο, σπάνια είναι τα σημάδια που μαρτυρούν μια πρόοδο στον καταμερισμό των οικογενειακών βαρών με τους άνδρες. Κατά συνέπεια, υπάρχει ο κίνδυνος ότι η γήρανση της κοινωνίας θα επιβαρύνει περισσότερο τις γυναίκες σε θέματα φροντίδας των εξαρτημένων ατόμων, η οποία περιορίζει την αυξανόμενη συμμετοχή τους στην οικονομική και κοινωνική ζωή.
<P>
Στο δεύτερό της μέρος, η έκθεση ενδιαφέρεται για την περιφερειακή διάσταση. Δείχνει ότι η επίπτωση των δημογραφικών αλλαγών ποικίλλει σημαντικά από την μία περιφέρεια στην άλλη. Ο κίνδυνος μιας περιφερειακής πόλωσης αποτελεί μια σημαντική πρόκληση για όσους λαμβάλουν τις πολιτικές αποφάσεις. Η περιφερειακή διάσταση αυτών των αλλαγών μπορεί να θέσει σε κίνδυνο τις συνολικές επιδόσεις σε εθνική, αλλά ίσως και σε ευρωπαϊκή κλίμακα.
<P>
Τέλος, η έκθεση παρουσιάζει την κατάσταση που επικρατεί στις δώδεκα υποψήφιες προς ένταξη χώρες. Αυτές οι χώρες διαθέτουν επίσης έναν γηράσκοντα πληθυσμό και σε ένα πλαίσιο ακόμη σημαντικότερων οικονομικών και κοινωνικών αλλαγών. Πρέπει να αντιμετωπίσουν μια σειρά σύνθετων προβλημάτων, όπως για παράδειγμα τις ανισότητες μεταξύ των αστικών και αγροτικών περιοχών, που καθιστούν ακόμα πιο οξυμένα αυτά τα προβλήματα.
<P>
Για την Επιτροπή, όπως και για το Κοινοβούλιο, οι δημογραφικές μεταβολές συνιστούν μια σημαντική πρόκληση. Το σχέδιο ψηφίσματός σας παρουσιάζει ανάγλυφα έναν ορισμένο αριθμό στρατηγικών θεμάτων, μεταξύ των οποίων την συμμετοχή στην αγορά εργασίας, τις περιφερειακές ανισότητες και την εξέλιξη των οικογενειακών δομών. Η Επιτροπή θα εμβαθύνει παραπέρα την ανάλυση του ψηφίσματός σας, αλλά μπορώ να σας πω ότι εργαζόμαστε ήδη πάνω σε έναν ορισμένο αριθμό από τα προαναφερόμενα σημεία.
<P>
Ευχαριστώ τον εισηγητή σας, καθώς και το Σώμα, για αυτήν την έκθεση. Έχουμε, νομίζω, δεσμευθεί προς την ίδια κατεύθυνση.

<SPEAKER ID=322 NAME="Πρόεδρος">
Η συζήτηση έληξε.
<P>
Η ψηφοφορία θα διεξαχθεί αύριο, στις 12 το μεσημέρι.

<CHAPTER ID=11>
Ευρωπαϊκό Ίδρυμα για την επαγγελματική κατάρτιση
<SPEAKER ID=323 NAME="Πρόεδρος">
Η ημερήσια διάταξη προβλέπει την συζήτηση επί της έκθεσης της κ. Booger-Quaak (A4-0032/98), εξ ονόματος της Επιτροπής Απασχόλησης και Κοινωνικών Υποθέσεων, σχετικά με την πρόταση κανονισμού (ΕΚ) του Συμβουλίου για την δεύτερη τροποποίηση του Κανονισμού (ΕΟΚ) αριθ. 1360/90 περί συστάσεως Ευρωπαϊκού Ιδρύματος Επαγγελματικής Εκπαίδευσης (COM(97)0177 - C4-0261/97-97/0126(CNS)).

<SPEAKER ID=324 NAME="Boogerd-Quaak">
Κύριε Πρόεδρε, κυρία Επίτροπε, συνάδελφοι, η έκθεση για το Ευρωπαϊκό Ίδρυμα Επαγγελματικής Κατάρτισης για την οποία συζητάμε απόψε, συνδέεται πολύ στενά με το αντικείμενο της έκθεσης Oostlander σχετικά με τη βοήθεια προς τις υποψήφιες χώρες της Κεντρικής και Ανατολικής Ευρώπης, για την οποία συζητήσαμε σήμερα το πρωί. Είμαι πεπεισμένη ότι το Ίδρυμα μπορεί να συμβάλει αισθητά στην επεξεργασία προγραμμάτων εκπαίδευσης και κατάρτισης στα νέα κράτη μέλη. Αυτό είναι το κύριο πολιτικό μήνυμα της έκθεσής μου.
<P>
Θεωρώ το Ίδρυμα ιδανικό μέσο παρέμβασης στην όλη στρατηγική για την ένταξη στην Ευρωπαϊκή Ένωση· πρέπει να το χρησιμοποιήσουν όμως περισσότερο. Η συνεργασία στον τομέα της επαγγελματικής κατάρτισης έχει ουσιαστική σημασία. Η εκπαίδευση και η κατάρτιση αποτελούν για τις χώρες της Κεντρικής και Ανατολικής Ευρώπης τα θεμέλια της κοινωνικής ένταξης, της αειφόρου περιφερειακής ανάπτυξης και της επιτυχημένης οικονομικής μεταρρύθμισης. Βοηθά τις χώρες εκείνες να ανταποκριθούν σύντομα στο κοινοτικό κεκτημένο. Δεν επωφελούνται όμως επαρκώς από τα όσα μπορεί να προσφέρει το Ίδρυμα Κατάρτισης για την ένταξη νέων κρατών μελών από την Κεντρική και Ανατολική Ευρώπη. Από την εξωτερική αξιολόγηση των πρώτων τριών χρόνων, που καταρτίστηκε κατόπιν εντολής της Ευρωπαϊκής Επιτροπής, προκύπτει ότι το Ίδρυμα επικεντρώθηκε υπερβολικά στη διαχείριση προ
<P>
Υπάρχει πάντα σύγχυση ως προς τον ρόλο του Ιδρύματος κατά την προετοιμασία των προγραμμάτων PHARE και TACIS στον τομέα της επαγγελματικής κατάρτισης. Όπως ανέφερα στην έκθεσή μου, δεν θεωρώ την υποβολή γραπτών συμβουλών εκ μέρους του Ιδρύματος, κατόπιν αιτήσεως της Επιτροπής, μια ικανοποιητική μέθοδο. Το Ίδρυμα και η Επιτροπή πρέπει να εκπονήσουν από κοινού την περιγραφή των καθηκόντων. Οι γενικές κατευθυντήριες γραμμές πολιτικής που συντάσσει η Επιτροπή είναι μεν καλές, αλλά δεν πρέπει να επιβληθούν μονομερώς. Με μια τροπολογία επιχείρησα να αποκαταστήσω την ισορροπία ανάμεσα στις δύο πλευρές.
<P>
Συνάδελφοι, κυρία Επίτροπε, μια σειρά νέων αιτήσεων για εταιρικές σχέσεις σε τομείς όπως το περιβάλλον, η περίθαλψη, οι τηλεπικοινωνίες και ιδίως η δημόσια διοίκηση, περιμένουν την υλοποίησή τους. Θα την πετύχουμε όμως μόνον εφόσον λάβουμε σοβαρά υπόψη το Ίδρυμα και το αφήσουμε να διαδραματίσει όπως πρέπει το ρόλο του. Ζήτησα λοιπόν στην έκθεσή μου από την Επιτροπή να υποβάλει πριν από την 1η Ιουλίου 1998 μια έκθεση σχετικά με τις χρηματο-οικονομικές επιπτώσεις του τροποποιημένου κανονισμού για τις εργασίες του Ιδρύματος. Το θέμα αποκτά ακόμη μεγαλύτερη σημασία, επειδή το Ίδρυμα θα επεκτείνει τις δραστηριότητές του προς τις χώρες MEDA. Και σε εκείνες τις χώρες, η εκπαίδευση και η κατάρτιση παίζουν σημαντικό ρόλο σε τομείς όπως η οικονομία, το περιβάλλον και η ενίσχυση της δημοκρατίας.
<P>
Συνάδελφοι, αν θέλουμε να κάνουμε σοβαρό έργο και να πάρουμε και το έργο του Ιδρύματος στα σοβαρά, πρέπει να εξετάσουμε κριτικά τις οικονομικές επιπτώσεις. Αναρωτιέμαι κατά πόσον η Επιτροπή σκοπεύει να υιοθετήσει τις αντιλήψεις του Κοινοβουλίου σχετικά με το Ίδρυμα, μια που το Συμβούλιο πήρε ήδη την απόφασή του. Αυτό ισχύει όχι μόνον για τις προαναφερόμενες προτάσεις τροποποίησης αλλά και για τις τροπολογίες που υπέβαλα σχετικά με την εσωτερική οργάνωση του Ιδρύματος και τη βελτίωση της παρουσίας του ως συμβουλευτικό όργανο, καθώς και σχετικά με τη διασφάλιση της ανεξαρτησίας του. Ελπίζω η κυρία Επίτροπος να μπορέσει να μας δώσει απόψε μια ελπιδοφόρα απάντηση, διότι οι αποφάσεις του Συμβουλίου δεν αποκλίνουν πολύ από τις επιθυμίες του Κοινοβουλίου - επιθυμίες που μπορούν κάλλιστα να υλοποιηθούν από την ίδια την Ευρωπαϊκή Επιτροπή.
<P>
Τελειώνοντας, καλώ τα κράτη μέλη να λάβουν πιο ενεργό μέρος στις εργασίες του Ιδρύματος. Νομίζω ότι στο μέλλον τα καθήκοντα των εθνικών φορέων επιτήρησης μπορούν να ανατεθούν στα υπουργεία των συνδεδεμένων χωρών, ώστε να διατεθούν μεγαλύτερες πιστώσεις για επενδύσεις και μέτρα αναβάθμισης στον τομέα της επαγγελματικής κατάρτισης. Δεν θα ήταν σωστό να επωμισθεί η Ευρώπη μόνη της την υλοποίηση και χρηματοδότηση των προγραμμάτων. Νόμιζα ότι το θέμα δεν ήταν ανοικτό σε συζήτηση, αλλά σε ένα μικρό συμπόσιο που διοργάνωσα στη χώρα μου, φάνηκε ότι το ολλανδικό Υπουργείο Παιδείας θεωρεί τη σκέψη συζητήσιμη.

<SPEAKER ID=325 LANGUAGE="EN" NAME="Waddington">
Κύριε Πρόεδρε, κυρίες και κύριοι, θα ήθελα να ευχαριστήσω την Johanna BoogerdQuaak για την εξαιρετική εργασία που πραγματοποίησε κατά τη σύνταξη αυτής της έκθεσης. Μπορεί να φαίνεται πολύ τεχνική έκθεση, όμως καλύπτει ορισμένα σημαντικά θέματα και είχε την ομόφωνη έγκριση της επιτροπής. Η Johanna ήταν αρκετά γενναιόδωρη ώστε να δεχθεί τις τροπολογίες της Σοσιαλιστικής Ομάδας και, αν και αναγνωρίζουμε ότι κατατέθηκαν αργά στο Κοινοβούλιο, πιστεύουμε ότι πολλές από τις προτάσεις που παρουσιάζονται σε αυτή την έκθεση μπορούν να υλοποιηθούν από την Επιτροπή σε συνεργασία με το Ίδρυμα και χωρίς αναφορά στο Συμβούλιο το οποίο, όπως γνωρίζω, έχει ήδη αντιμετωπίσει και εξετάσει αυτό το ζήτημα.
<P>
Θα ήθελα να υπογραμμίσω ορισμένους από τους τομείς που εμείς στην Επιτροπή Απασχόλησης και Κοινωνικών Υποθέσεων θεωρήσαμε πολύ σημαντικούς. Θεωρήσαμε πολύ σημαντικό να αναγνωρίσουμε, εμείς και η Επιτροπή, τη σημασία του Ιδρύματος Επαγγελματικής Κατάρτισης, όχι μόνον στην υποστήριξη της οικονομίας της αγοράς στις νεοσύστατες δημοκρατίες, αλλά και στην ενίσχυση των δημοκρατικών θεσμών και του σεβασμού των ανθρωπίνων δικαιωμάτων και της ισότητας των ευκαιριών, και γι' αυτούς τους λόγους πρέπει να περιλαμβάνεται στα προγράμματα PHARE και TACIS. Βλέπουμε ότι το Ίδρυμα παίζει κάποιο ρόλο σε αυτό.
<P>
Δεύτερον, θεωρήσαμε πολύ σημαντικό να οριστεί μία διακήρυξη αποστολής του Ιδρύματος, που θα εκθέτει καθαρά τους σκοπούς και τους στόχους του Ιδρύματος. Τρίτον, πρέπει να επέλθει συμφωνία σχετικά με ένα τριετές κυλιόμενο πρόγραμμα και ένα ετήσιο πρόγραμμα εργασίας, κάτι που πρέπει να γίνει από κοινού ανάμεσα στην Επιτροπή και το Ίδρυμα. Θεωρούμε επίσης ζήτημα ζωτικής σημασίας να υπάρχει μια διαδικασία παρακολούθησης και εκτίμησης, η οποία θα λαμβάνει υπόψη σε ποιο βαθμό έχει πετύχει το Ίδρυμα τους σκοπούς και τους στόχους που του έχουν ανατεθεί και σε ποιο βαθμό έχει πραγματοποιήσει το ετήσιο και το τριετές κυλιόμενο πρόγραμμα.
<P>
Αποτελεί ζήτημα ζωτικής σημασίας να παρακολουθείται η εργασία αυτού του Ιδρύματος, να υπάρχουν σαφείς κατευθυντήριες γραμμές και να έχει ευρύτερο πεδίο εφαρμογής από την οικονομία της αγοράς με τη στενή έννοια. Θέλουμε να είμαστε βέβαιοι ότι ζητήματα όπως το θέμα της αποφυγής διακρίσεων και το ζήτημα της ισότητας των ευκαιριών περιλαμβάνονται στα προγράμματα εκπαίδευσης και επαγγελματικής κατάρτισης στις νεοσύστατες δημοκρατίες. Η επιτροπή μας έχει σκεφτεί πολύ σοβαρά τον τρόπο με τον οποίο το Ίδρυμα μπορεί να διαδραματίσει σημαντικό και πολύτιμο ρόλο στην κάλυψη των αναγκών στον τομέα της επαγγελματικής κατάρτισης στις νεοσύστατες δημοκρατίες της Ευρώπης, και οι προτάσεις μας έχουν ως γνώμονα τον προσεκτικό σχεδιασμό και την ανάγκη παρακολούθησης. Για την εφαρμογή αυτών των προτάσεων βασιζόμαστε στην Επιτροπή. Επίσης, περιμένουμε από την

<SPEAKER ID=326 LANGUAGE="NL" NAME="Pronk">
Κύριε Πρόεδρε, συμμερίζομαι ολόψυχα την εκτίμηση που εκφράστηκε προς το έργο της κ. Boogerd-Quaak. Πιστεύω ότι γνωρίζει πλήρως αυτό το σημαντικό τεχνικό θέμα. Όπως η ίδια, αναμένω και εγώ με μεγάλο ενδιαφέρον τα σχόλια της Επιτρόπου για τις τροπολογίες μας, διότι εκεί βρίσκεται η ουσία.
<P>
Μπορούμε να πούμε ότι η ιστορία του Ευρωπαϊκού Ιδρύματος είναι σύντομη, αλλά επιτυχής. Σκοπός του Ιδρύματος ήταν να βοηθήσει τις χώρες της Κεντρικής και Ανατολικής Ευρώπης με τη μεταρρύθμιση των συστημάτων τους για την επαγγελματική κατάρτιση. Λειτούργησε στην αρχή για τις χώρες που καλύπτονται από το πρόγραμμα PHARE, έπειτα προστέθηκαν οι χώρες TACIS και τώρα άνοιξε ο δρόμος για τις χώρες MEDA. Το πρόγραμμα είναι πολύ σημαντικό, διότι με τη μεταρρύθμιση των χωρών της Κεντρικής και Ανατολικής Ευρώπης, αυτοί που θα αντιμετωπίσουν από πρώτο χέρι τη λειτουργία της αγοράς, είναι οι άνθρωποι. Τέτοιες μορφές συνεργασίας έχουν λοιπόν μεγάλη εμβέλεια. Είναι δεδομένο ότι η παιδεία επηρεάζει τους ανθρώπους και στον τρόπο σκέψεώς τους. Με τη μετάδοση βασικών στοιχείων μπορούμε να δείξουμε στους ανθρώπους ότι η οικονομία της αγοράς δεν είναι μια απομονωμένη οντότητα, αλ
<P>
Ως εισηγητής για τον προϋπολογισμό, διαπίστωσα ότι οι πιστώσεις χρησιμοποιήθηκαν σωστά. Αποτελεί λοιπόν σοφή απόφαση να επεκτείνει το Ίδρυμα τις δράσεις του και στις χώρες MEDA. Τα προβλήματα των χωρών MEDA δεν είναι ακριβώς ίδια με αυτά των χωρών PHARE ή TACIS, αλλά η πείρα που αποκτήσαμε δεν πρέπει να χαθεί και δεν πρέπει να περιοριστεί σε αυτές τις χώρες. Συνοψίζοντας, κύριε Πρόεδρε, θεωρώ το Ίδρυμα μια πολύ καλή υπόθεση. Πρέπει να συνεχίσουμε αυτόν το δρόμο βάσει των τροπολογιών μας.

<SPEAKER ID=327 LANGUAGE="IT" NAME="Garosci">
Κύριε Πρόεδρε, το Ευρωπαϊκό Ίδρυμα Επαγγελματικής Κατάρτισης, που εδρεύει στο Τορίνο από το 1995, αποτελεί λαμπρό παράδειγμα της δυνατότητας συνεισφοράς των κοινοτικών θεσμικών οργάνων στην ανάπτυξη της αγοράς εργασίας μέσω των στόχων της, που είναι ταυτόχρονα οικονομικοί και κοινωνικοί.
<P>
Μόλις τρία χρόνια από το ξεκίνημά του, το Ίδρυμα, μολονότι διανύουμε μια δύσκολη φάση της κοινοτικής εξέλιξης, επιδεικνύει προσιτούς και εν μέρει απτούς στόχους, όπως την παροχή βοήθειας στις δικαιούχες χώρες, τον έλεγχο της αποτελεσματικής στήριξης της κατάρτισης, τη διάδοση πληροφοριών και την προώθηση ανταλλαγής εμπειριών και, τέλος, την ενθάρρυνση των joint venture, που στοχεύουν στην ενίσχυση της πληροφόρησης.
<P>
Μια πρώτη ανασκόπηση των πεπραγμένων έδειξε ότι απαιτούνται βελτιώσεις προς την κατεύθυνση, μεταξύ των άλλων, της επέκτασης των καθηκόντων του Ιδρύματος, ώστε να είναι εφικτή η ουσιαστικότερη συμμετοχή των νέων κοινοτικών εταίρων, κυρίως των μεσογειακών. Μαζί με τις ευχαριστίες μας στην εισηγήτρια για την εργασία της, εκφράζουμε τη συγκατάθεσή μας απέναντι στις προτάσεις της, που αποβλέπουν στην επίτευξη μεγαλύτερης συνοχής με τις πολιτικές προτεραιότητες της Ένωσης, συμπεριλαμβανομένης της συνεργασίας με το ΕΚΑΕΕ (Ευρωπαϊκό Κέντρο για την Ανάπτυξη της Επαγγελματικής Εκπαίδευσης), και της επακόλουθης ενίσχυσης των χρηματοδοτικών μέσων, ενόψει του νέου ρόλου που θα διαδραματίσει το Ίδρυμα του Τορίνου.
<P>
Τέλος, καλούμε την εκτελεστική εξουσία, που τόση οξυδέρκεια και ετοιμότητα επέδειξε κατά τη σύσταση του Ιδρύματος, να λάβει υπόψη τις υποχρεώσεις του που είναι συνυφασμένες με την επαγγελματική κατάρτιση, ενόψει της συμμετοχής των χωρών MEDA της μεσογειακής ζώνης, για τη βελτίωση της δραστηριότητας και των στόχων του Ιδρύματος. Οι επιλογές αυτές εκπορεύονται και από την επιβεβαίωση της εμπιστοσύνης και της ανεξαρτησίας απέναντι στο Ίδρυμα και στο διευθυντή του και από τις πενταετείς προγραμματισμένες προθεσμίες δράσης. Η επαγγελματική κατάρτιση αποτελεί βασικό μέσο για την αναζωπύρωση ολόκληρης της αγοράς εργασίας.

<SPEAKER ID=328 LANGUAGE="EN" NAME="Kerr">
Κύριε Πρόεδρε, θα ήθελα κι εγώ να συγχαρώ την Johanna για την, πολύ καλή κατά τη γνώμη μου, έκθεσή της. Είναι πολύ κατάλληλη στιγμή για να συζητήσουμε αυτό το θέμα απόψε, διότι αύριο, βεβαίως, αρχίζει η διάσκεψη για τη διεύρυνση της Ευρωπαϊκής Ένωσης στο Λονδίνο και κατά τη γνώμη μου ο νευραλγικός ρόλος που διαδραματίζει η επαγγελματική κατάρτιση στην προετοιμασία για τη διεύρυνση είναι πολύ σημαντικός.
<P>
Είμαι λίγο σκεπτικιστής, ενίοτε, όσον αφορά τα ευρωπαϊκά ιδρύματα και τους ευρωπαϊκούς οργανισμούς, και έχω επισκεφτεί μερικά κατά τη διάρκεια της θητείας μου. Μου αρέσει πάντα να βλέπω να έχουν την κατάλληλη παρακολούθηση και αξιολόγηση, και χαίρομαι γιατί αυτό γίνεται στην περίπτωση αυτή, και ελπίζω να ανταποκρίνονται σε ορισμένες από τις εξωτερικές αξιολογήσεις και τις αξιολογήσεις της Επιτροπής. Ως εκπρόσωπος της Ομάδας των Πρασίνων, ιδιαίτερα, θα ήθελα φυσικά να τονίσω την σημασία της επαγγελματικής εκπαίδευσης στη διαχείριση του περιβάλλοντος και στην παρακολούθηση που γίνεται στα περιβαλλοντικά προβλήματα των χωρών της Κεντρικής και Ανατολικής Ευρώπης. Δεύτερον, το ζήτημα της ανάπτυξης μιας πολιτικής παιδείας απευθυνόμενη στις μη κυβερνητικές οργανώσεις είναι πολύ σημαντικό. Επίσης, ειδικά προγράμματα επαγγελματικής κατάρτισης και &

<SPEAKER ID=329 NAME="Παπακυριαζής">
Κύριε Πρόεδρε, φυσικά και εγώ δεν θα παραλείψω ν'αρχίσω συγχαίρoντας και ευχαριστώντας την εισηγήτρια. Την εισηγήτρια, η οποία μας έχει συνηθίσει, βέβαια, στον τρόπο της δουλειάς της, σ'ένα θέμα το οποίο αποδείχθηκε τελικά πολύ πιο δύσκολο από ό, τι φαινόταν.
<P>
Μια έκθεση, λοιπόν, η οποία συγκέντρωσε τελικά την ομοφωνία στην Επιτροπή Κοινωνικών Υποθέσεων και μια έκθεση η οποία, σημειώνω, συνοδεύεται από μία εξαιρετικά σημαντική, κατά τη γνώμη μου, εμπεριστατωμένη αιτιολογική έκθεση που φωτίζει σε βάθος το θέμα.
<P>
Βεβαίως, και εγώ θα ήθελα να αναφερθώ στη συγκυρία -που δεν ξέρω αν είναι απλή συγκυρία- ότι το συζητούμε εδώ μετά την πρωϊνή μας συζήτηση για την προοπτική, την πραγματοποίηση, την εφαρμογή της διεύρυνσης, και ακριβώς την παραμονή, λίγες ώρες πριν από την επίσημη έναρξη της Ευρωπαϊκής Διάσκεψης. Και επιτρέψτε μου, κυρία Cresson, να βάλω ακόμα ένα πιο γενικό πλαίσιο, στις μέρες που συζητούμε για την Ευρώπη της μάθησης, ένα πλαίσιο στο οποίο και το σημερινό θέμα πίστευω ότι εντάσσεται, καθότι μιλούμε βέβαια για εταίρους της Ευρωπαϊκής 'Ενωσης, για την δράση γύρω από την Ευρωπαϊκή 'Ενωση.
<P>
Θεωρώ ότι αυτή η έκθεση -οι τροπολογίες συγκεκριμένα οι οποίες προτείνονται έρχονται πραγματικά να συμπληρώσουν ένα ίδρυμα δεύτερης γενεάς που δημιουργήθηκε μόλις το 95 και πραγματικά, μέσα σε σύντομο χρόνο, έχει δείξει την αξία της δημιουργίας του και του έργου του- έρχεται ακριβώς να συμπληρώσει, να βελτιώσει, να διορθώσει, να προσθέσει στην λειτουργία αυτού του ιδρύματος.
<P>
Και θέλω να σταθώ συμβολικά σ'αυτή την τάση, στην τροπολογία 2, που προτείνεται από την εισηγήτριά μας, μία τροπολογία η οποία πραγματικά θεωρώ ότι δίνει νέο δυναμισμό σ'αυτό το ίδρυμα, καθώς συνδέει στενά, ρητά την λειτουργία του, πέρα από την αξία της επαγγελματικής κατάρτισης στην πρακτική, που είναι γνωστή, και με την συμβολή του στην ενίσχυση των δημοκρατικών θεσμών. Διαβάζω: »στην κοινωνική διάσταση, το σεβασμό των ανθρώπινων δικαιωμάτων και την ισότητα των ευκαιριών».
<P>
Δεν θέλω να παραλείψω να σταθώ και σ'ένα ειδικό σημείο, το οποίο θίγει και η εισηγήτριά μας, το έχουμε συζητήσει αρκετά στην Κοινωνική Επιτροπή: την ανάγκη της συνεργασίας με το CEDEFOP, το ίδρυμα για την προαγωγή της επαγγελματικής κατάρτισης. Πιστεύω ότι αυτό είναι πραγματικά σημαντικό και ότι η συνεργασία αυτή μπορεί να προχωρήσει ακόμη θετικότερα από όσο η ήδη θετική συνεργασία του ιδρύματος του Torino με το ίδρυμα της Θεσσαλονίκης. Είναι άλλωστε εξ ορισμού και θεσμική και δυνατή. Θεωρώ επίσης ότι στην πορεία της Ευρώπης μας στην κοινωνία της μάθησης είναι ανάγκη το CEDEFOP να έχει αυξημένη συμβολή και είναι έτοιμο γι'αυτό. Το ίδρυμα του Τorino θα πρέπει ακριβώς να έχει στενότερη ακόμη συνεργασία με το CEDEFOP.

<SPEAKER ID=330 LANGUAGE="EN" NAME="Morris">
Κύριε Πρόεδρε, ο ρόλος του Ιδρύματος είναι να παρέχει εκπαίδευση και επαγγελματική κατάρτιση που θα αποτελέσουν το υπόβαθρο της κοινωνικής ένταξης, της βιώσιμης περιφερειακής ανάπτυξης και των επιτυχών οικονομικών μετασχηματισμών. Χαιρετίζω την έκθεση και ευχαριστώ την κυρία BoogerdQuaak. Η έκθεση αυτή τονίζει την ανάγκη να αυξήσουμε τη συμβολή του Ιδρύματος στις προετοιμασίες για τη διεύρυνση της Ευρωπαϊκής Ένωσης. Το Ευρωπαϊκό Ίδρυμα Επαγγελματικής Κατάρτισης μπορεί να αποδειχθεί ένα χρήσιμο μέσο που θα βοηθήσει στην υλοποίηση σημαντικών εταιρικών σχέσεων και θα παρέχει τα νέα προγράμματα και το τυπικό πλαίσιο για την παροχή βοήθειας από την Ευρωπαϊκή Ένωση στις υποψήφιες προς ένταξη χώρες.
<P>
Τόσο οι ανεξάρτητες αξιολογήσεις όσο και η Επιτροπή υπογραμμίζουν την ανάγκη να επεκταθεί ο ρόλος του Ιδρύματος στην παροχή βοήθειας στον τομέα της εξειδικευμένης επαγγελματικής εκπαίδευσης στις χώρες που συνδέονται με εταιρική σχέση. Πρέπει να επεκταθεί ο ρόλος του Ιδρύματος στην παροχή συγκεκριμένων συμβουλών πολιτικής. Αυτό το συγκεκριμένο σημείο πρέπει να ενισχυθεί.
<P>
Το Ευρωπαϊκό Ίδρυμα Επαγγελματικής Κατάρτισης πρέπει να προετοιμαστεί καταλλήλως για να καλύψει τις χώρες του προγράμματος MEDA. Υποστηρίζω τη θέση της επιτροπής η οποία απαιτεί διαφάνεια στις δομές στο εσωτερικό του Ευρωπαϊκού Ιδρύματος Επαγγελματικής Κατάρτισης, με τρεις ειδικές ομάδες εργασίας: μία για τις χώρες που θα προσχωρήσουν στην Ένωση, μία για τις χώρες των προγραμμάτων PHARE και TACIS και μία για τις χώρες του προγράμματος MEDA.
<P>
Προτείνω στο Κοινοβούλιο να εγκρίνει τη θέση που έλαβε την ομόφωνη έγκριση της Επιτροπής Κοινωνικών Υποθέσεων και Απασχόλησης.

<SPEAKER ID=331 LANGUAGE="DE" NAME="Elchlepp">
Κύριε Πρόεδρε, κυρία Επίτροπε, αγαπητοί συνάδελφοι, θα ήθελα να ευχαριστήσω θερμά την εισηγήτρια για την καλή της έκθεση και για το ότι ελήφθησαν κατά μεγάλο μέρος υπόψη οι προτάσεις της Επιτροπής Εξωτερικών Οικονομικών Σχέσεων σχετικά με το περιεχόμενο και τα οργανωτικά καθήκοντα του Ιδρύματος καθώς και σχετικά με τον ρόλο του στην οικοδόμηση μιας πρακτικής επαγγελματικής κατάρτισης σε τρίτες χώρες.
<P>
Θα ήθελα να δηλώσω σαφώς: το Ίδρυμα κάνει καλή δουλειά. Χαιρετίζουμε την πρόσφατη επέκταση των καθηκόντων του στην επαγγελματική κατάρτιση. Η αξιολόγηση του μέχρι τώρα έργου του θα καταλήξει στην διευκρίνιση του καθεστώτος του Ιδρύματος και της σχέσης του με την Ευρωπαϊκή Επιτροπή, πράγμα πολύ σημαντικό για τους ένθερμους συνεργάτες και συνεργάτριες του, γεγονός που μπόρεσα να διαπιστώσω και επί τόπου.
<P>
Απόψε δικαίως τονίστηκε ο ρόλος που κατέχει στις χώρες αυτές μια σύγχρονη επαγγελματική εκπαίδευση για τους νέους θεσμούς της οικονομίας και απασχόλησης, για τις καλύτερες σχέσεις εξωτερικού εμπορίου αυτών των χωρών. Εδώ δεν απαιτείται μόνο χρηματική βοήθεια αλλά ιδίως ο εκσυγχρονισμός των συστημάτων επαγγελματικής εκπαίδευσης και κατάρτισης, και μάλιστα σε όλα τα επίπεδα των επιχειρήσεων και όχι μόνον στην διοίκηση.
<P>
Η Ευρωπαϊκή Επιτροπή καλείται στο εξής να εκμεταλλευθεί πλήρως την τεχνογνωσία του Ιδρύματος κατά την προετοιμασία των υποψηφίων προς ένταξη χωρών της Ανατολικής και Κεντρικής Ευρώπης, για να προωθήσει γρήγορα την διαδικασία προσέγγισης και ελπίζω ότι και εδώ θα συμβάλουμε προκειμένου να επιταχυνθεί η εκταμίευση πόρων για το πρόγραμμα PHARE. Οι έως τώρα εμπειρίες από το Ίδρυμα πρέπει να ενσωματωθούν γρήγορα στην νέα μεσογειακή συνεργασία, ενώ πρέπει να παραχωρηθούν στο Ίδρυμα αυτό κι εδώ σημαντικοί τομείς αυτόνομης ευθύνης.
<P>
Μου φαίνεται ότι μέχρι τώρα δεν έγιναν πολλά σχετικά με τα μέτρα παρακολούθησης για το πρόγραμμα MEDA. Καλό θα ήταν, κυρία Επίτροπε, να υποβάλει η Ευρωπαϊκή Επιτροπή στο Κοινοβούλιο το συντομότερο δυνατόν μια σχετική έκθεση. Οι Βρυξέλλες δεν πρέπει να περιορίσουν υπερβολικά το πεδίο δράσης του Ιδρύματος. Πρέπει να εντατικοποιηθεί η σχετική με το πρόγραμμα συνεργασία του Ιδρύματος με τις χώρες εταίρους.

<SPEAKER ID=332 NAME="Cresson">
Κύριε Πρόεδρε, κυρίες και κύριοι Βουλευτές, θα ήθελα να ευχαριστήσω το Κοινοβούλιο, και πρώτα και κύρια την κ. Boogerd-Quaak, της Επιτροπής Κοινωνικών Υποθέσεων και Απασχόλησης, για την ποιότητα της έκθεσής της, η οποία τόνισε σημαντικές κατευθύνσεις σχετικά με το έργο του Ευρωπαϊκού Ιδρύματος Επαγγελματικής Εκπαίδευσης.
<P>
Όπως γνωρίζετε, το Ευρωπαϊκό Ίδρυμα Επαγγελματικής Εκπαίδευσης ήλθε στο φως ως αποτέλεσμα της πολιτικής βούλησης που εξέφρασαν οι αρχηγοί κρατών και κυβερνήσεων κατά την συνεδρίασή τους τον Δεκέμβριο του 1989, εδώ στο Στρασβούργο. Οι αρχηγοί αυτοί είχαν δώσει έμφαση στην επαγγελματική κατάρτιση, βασικό παράγοντα της ανάπτυξης των χωρών της Κεντρικής και Ανατολικής Ευρώπης και της προσαρμογής τους στην οικονομία της αγοράς. Στη συνέχεια ήταν το Ευρωπαϊκό Συμβούλιο στις Βρυξέλλες που αποφάσισε, τον Οκτώβριο του 1993, να επιλέξει το Τορίνο ως έδρα αυτού του Ιδρύματος.
<P>
Στο πλαίσιο της προενταξιακής στρατηγικής, που επικυρώθηκε από το Ευρωπαϊκό Συμβούλιο του Λουξεμβούργου, οι γείτονές μας της Κεντρικής και Ανατολικής Ευρώπης θα ενταχθούν όλο και περισσότερο στην Ευρώπη της γνώσης που διατρανώθηκε στην Ατζέντα 2000. Αυτός είναι ο ευρωπαϊκός εκπαιδευτικός χώρος που προβλέπουμε να δημιουργήσουμε από κοινού με τις υποψήφιες χώρες. Τα επιτεύγματα του Ιδρύματος έως σήμερα επιβεβαίωσαν την ικανότητά του να συνεισφέρει στην μεταρρύθμιση της επαγγελματικής εκπαίδευσης στις χώρες εταίρους της Ανατολικής Ευρώπης και στα νέα ανεξάρτητα κράτη.
<P>
Στην έκθεσή της της 18ης Ιουλίου 1997 προς το Ευρωπαϊκό Κοινοβούλιο, το Συμβούλιο και το Οικονομικό και Κοινωνικό Συμβούλιο, η Επιτροπή περιέγραψε την κατάσταση προόδου του Ιδρύματος και τα συνολικά θετικά αποτελέσματά του. Η παρούσα πρόταση της Επιτροπής στοχεύει να διευρύνει το πεδίο δράσης του Ιδρύματος στα κράτη της Μεσογείου, ανταποκρινόμενη έτσι στα συμπεράσματα της Ευρωμεσογειακής Διάσκεψης της Βαρκελώνης του Νοεμβρίου του 1995, που επικυρώθηκαν από το Ευρωπαϊκό Συμβούλιο της Μαδρίτης τον Δεκέμβριο του ίδιου έτους.
<P>
Βάσει ενός απολογισμού των τριών πρώτων χρόνων δραστηριότητας του Ιδρύματος, η Επιτροπή θεωρεί ότι το Ίδρυμα αυτό προσφέρει ένα προνομιακό θεσμικό πλαίσιο, επιτρέποντας να τεθεί η κοινοτική εμπειρία στην διάθεση των χωρών εταίρων της Μεσογείου. Μπορεί πράγματι να δώσει μια ευέλικτη απάντηση στις διάφορες ανάγκες ανάπτυξης στον τομέα της επαγγελματικής κατάρτισης, μια απάντηση που θα αποτελέσει μια σταθερή βάση για τις κοινωνικο-οικονομικές μεταρρυθμίσεις στις οποίες στοχεύει το πρόγραμμα MEDA.
<P>
Η παρούσα πρόταση της Επιτροπής περιλαμβάνει επίσης ορισμένα συνοδευτικά μέτρα που εμπνέονται από την εμπειρία που αποκτήθηκε κατά τη διάρκεια των εργασιών του Ιδρύματος, μέχρι σήμερα. Το Συμβούλιο ενέκρινε ήδη, στις 7 Οκτωβρίου 1997, μια πολιτική συμφωνία. Αυτή η πολιτική συμφωνία διατηρεί τις βασικές κατευθύνσεις της πρότασης της Επιτροπής. Η Οικονομική και Κοινωνική Επιτροπή εξέδωσε επίσης, στις 29 Οκτωβρίου 1997, μια θετική γνωμοδότηση, και το Συμβούλιο θα πρέπει να λάβει την τελική του απόφαση πριν από το τέλος του πρώτου εξαμήνου του 1998, κατά την διάρκεια της βρετανικής Προεδρίας.
<P>
Ευχαριστώ τις διάφορες κοινοβουλευτικές επιτροπές που εξέτασαν την πρόταση κανονισμού, για την καλή υποδοχή που επιφύλαξαν στο κείμενο της Επιτροπής. Επιθυμώ να τονίσω την σημασία και το πολιτικό ενδιαφέρον αυτών των προσανατολισμών, τους οποίους η Επιτροπή θα λάβει ιδιαίτερα υπόψη της κατά την προώθηση του κανονισμού όπως τροποποιήθηκε, ευχόμενη συγχρόνως να μην τους συγκρατήσει υπό μορφή τροπολογιών στον κανονισμό. Η Επιτροπή θα επιστήσει την προσοχή του Διοικητικού Συμβουλίου και του διευθυντή του Ευρωπαϊκού Ιδρύματος Επαγγελματικής Εκπαίδευσης, σχετικά με τις κατευθύνσεις που προτείνονται από το Κοινοβούλιο και θα προσπαθήσει να εξασφαλίσει την παρακολούθησή τους σε πρακτικό επίπεδο.
<P>
Όσον αφορά τις τροπολογίες αριθ. 1 έως 9, σχετικά με τους πολιτικούς προσανατολισμούς που πρέπει να ακολουθήσει το Ίδρυμα, την αποστολή και τον τρόπο λειτουργίας του, θα ήθελα να τονίσω ότι τα σημεία που παρουσιάστηκαν ανάγλυφα στις τροπολογίες αυτές λήφθηκαν ήδη κατά πολύ υπόψη στην εξέλιξη της λειτουργίας του Ιδρύματος, και αυτό στο ίδιο το πλαίσιο του κανονισμού που ισχύει σήμερα.
<P>
Για να δώσει μια πρακτική συνέχεια στις προτεραιότητες που εκφράστηκαν από το Κοινοβούλιο, τόσο στις χώρες της Ανατολικής Ευρώπης όσο και στις χώρες της Μεσογείου, η Επιτροπή και το Ίδρυμα έχουν την πρόθεση να τις τονίσουν σε μια διακήρυξη αποστολής. Αυτή η διακήρυξη θα τεθεί υπό την έγκριση του Διοικητικού Συμβουλίου του Ιδρύματος τον Οκτώβριο του 1998 και, στην συνέχεια, θα ανακοινωθεί στο Κοινοβούλιο με σκοπό να συζητηθεί μέσα στην αρμόδια επιτροπή.
<P>
Στο πλαίσιο αυτό, το έργο του Ιδρύματος θα εμπνευσθεί από τις πολιτικές επαγγελματικής κατάρτισης της Κοινότητας, και ιδιαίτερα από αυτές που σχετίζονται με την πρόσβαση στην κατάρτιση και την ισότητα των ευκαιριών. Το Ίδρυμα θα δώσει προτεραιότητα στις δράσεις καινοτόμου χαρακτήρα και στη μεταφορά της εμπειρίας και των βέλτιστων πρακτικών, και κυρίως στα δοκιμαστικά έργα που θα υλοποιούνται από κοινού με τα κράτη μέλη.
<P>
Όσον αφορά τις τροπολογίες 10 και 16 σχετικά με τις δημοσιονομικές διαδικασίες του Ιδρύματος, έχουν ήδη ληφθεί συγκεκριμένα μέτρα ώστε να ικανοποιηθούν οι απαιτήσεις του Κονοβουλίου. Ιδιαίτερη σημασία θα δοθεί στην σύναψη στενών σχέσεων μεταξύ του προγράμματος εργασιών του Ιδρύματος και του προϋπολογισμού του. Μέχρι το φθινόπωρο, το Ίδρυμα θα προβεί με λεπτομερή τρόπο στην ανάλυση κόστους των δραστηριοτήτων του. Το πρόγραμμα εργασιών για το 1999 θα λάβει υπόψη του τα αποτελέσματα αυτής της ανάλυσης και των δημοσιονομικών περιορισμών. Ο προϋπολογισμός του Ιδρύματος διευκρινίζει ήδη τα διατεθέντα ποσά.
<P>
Όσον αφορά τις τροπολογίες 14, 15 και 17, που αναφέρονται στην λειτουργία του Ιδρύματος, εκτιμούμαι ότι η πρόταση της Επιτροπής λαμβάνει ήδη ευρύτατα υπόψη της τις τροποποιήσεις που προτάθηκαν από το Κοινοβούλιο. Η τροπολογία αριθ. 14, σχετικά με την διαδικασία διορισμού του διευθυντή και τον προσδιορισμό της εντολής του, ανταποκρίνεται στις υπάρχουσες πρακτικές. Η τροπολογία αριθ. 15, σχετικά με την συμπληρωματικότητα με τις άλλες δράσεις της Κοινότητας, λήφθηκε υπόψη κατά την ενισχυμένη στρατηγική συνεργασίας ανάμεσα στο Ίδρυμα και το CEDEFOP. Επίσης, η τροπολογία αριθ. 17, σχετικά με τους τρόπους αξιολόγησης του Ιδρύματος, αντιστοιχεί στις παρούσες πρακτικές. Η Επιτροπή σκοπεύει να λάβει υπόψη της τις ανησυχίες που εξέφρασε το Κοινοβούλιο και να του δώσει αναφορά σχετικά με τα αποτελέσματα κάθε αξιολόγησης του Ιδρύματος.
<P>
Η Επιτροπή δεν έχει πεισθεί πλήρως για την καταλληλότητα των τροπολογιών 11 έως 13, που στοχεύουν στην τροποποίηση και στην μείωση του αριθμού των μελών του συμβουλευτικού σώματος του Ιδρύματος και στην διαίρεσή του σε περιφερειακές ομάδες. Αντίθετα, η Επιτροπή πρότεινε να ενισχύσει τον ρόλο αυτού του σώματος, προβλέποντας τη συμμετοχή εμπειρογνωμώνων που θα διορίζονται από την Επιτροπή, ώστε να προβληθούν ορθές κοινοτικές δράσεις. Παρ' ότι η Επιτροπή συμμερίζεται το ενδιαφέρον του Κοινοβουλίου σχετικά με την αποτελεσματική λειτουργία του συμβουλευτικού σώματος παρά το μέγεθός του, θεωρούμε ότι το σώμα έχει ήδη επιτελέσει ένα γόνιμο έργο έως σήμερα. Επιπλέον, οι ανταλλαγές απόψεων και ο διάλογος που έχει εγκαθιδρυθεί μεταξύ των εμπειρογνωμώνων των διαφόρων περιφερειών αποδείχθηκαν ένα πολύτιμο πλεονέκτημα.
<P>
Ελπίζω ότι σας απέδειξα ότι η Επιτροπή αποδίδει ιδιαίτερη προσοχή στις συστάσεις του Κοινοβουλίου από τις οποίες θα εμπνευσθεί στην διακήρυξη αποστολής που θα σας ανακοινώσει τον Οκτώβριο του 1998. Ο νέος κανονισμός, είμαι σίγουρη, θα επιτρέψει στο Ίδρυμα να αναλάβει τις νέες υποχρεώσεις του στην περιοχή της Μεσογείου.

<SPEAKER ID=333 NAME="Boogerd-Quaak">
Κύριε Πρόεδρε, ευχαριστώ την Επίτροπο για τις απαντήσεις της. Επιφυλάσσομαι όμως του δικαιώματος να μελετήσω προσεκτικά τι είπε ακριβώς. Διότι μας προβληματίζει ότι φαινομενικά δόθηκαν πολλές υποσχέσεις, αλλά στην πραγματικότητα δεν υιοθετήθηκαν ορισμένα πράγματα. Εφόσον το Συμβούλιο πρέπει ακόμη να πάρει την τελική του απόφαση, αναρωτιέμαι μήπως ορισμένα θέματα μπορούν όντως να υιοθετηθούν.

<SPEAKER ID=334 NAME="Πρόεδρος">
Κυρία Boogerd-Quaak, πιστεύω ότι η κ. Cresson έλαβε υπό σημείωση τις παρατηρήσεις σας.
<P>
Η συζήτηση έληξε.
<P>
Η ψηφοφορία θα διεξαχθεί αύριο, στις 12 το μεσημέρι.

<CHAPTER ID=12>
Σχέδιο δράσης και επιχορηγήσεις προς την Ουκρανία
<SPEAKER ID=335 NAME="Πρόεδρος">
Η ημερήσια διάταξη προβλέπει την κοινή συζήτηση επί δύο εκθέσεων:
<P>
του κ. Gary Titley (A4-0059/98), εξ ονόματος της Επιτροπής Εξωτερικών Υποθέσεων, Ασφάλειας και Αμυντικής Πολιτικής, σχετικά με την ανακοίνωση της Επιτροπής για πρόγραμμα δράσης για την Ουκρανία (COM(96)0593 - C4-0103/97) και-της κ. Magdalene Hoff (A4-0063/98), εξ ονόματος της Επιτροπής Ελέγχου του Προϋπολογισμού, σχετικά με την ειδική έκθεση αριθ. 6/97 του Ελεγκτικού Συνεδρίου με θέμα τις επιχορηγήσεις TACIS προς την Ουκρανία (C40350/97).
<SPEAKER ID=336 NAME="Titley">
Κύριε Πρόεδρε, η Βρετανίδα ιστορικός C.V. Wedgwood, έγραψε στην τελική αποτίμηση της για τον Τριακονταετή Πόλεμο ότι τον δέκατο έβδομο αιώνα η Γερμανία ήταν το κλειδί στην αρχιτεκτονική της ευρωπαϊκής πολιτικής. Εγώ πιστεύω ότι, στη νέα Ευρώπη που διαμορφώνεται τώρα, το κλειδί της αρχιτεκτονικής της ευρωπαϊκής πολιτικής, είναι πλέον η Ουκρανία. Και το μήνυμα που θέλω να γίνει κατανοητό απόψε, περισσότερο από κάθε τι άλλο, είναι ότι η Ουκρανία είναι σημαντική για την ευρωπαϊκή ήπειρο και είναι μια περιοχή την οποία θα αντιμετωπίσουμε με μεγάλη σοβαρότητα.
<P>
Η διεύρυνση της Ευρωπαϊκής Ένωσης θα μάς έκανε να συνορεύουμε με την Ουκρανία. Ο πληθυσμός της Ουκρανίας είναι 52 εκατομμύρια. Είναι μεγάλο κράτος από την άποψη του πληθυσμού. Είναι μεγάλο κράτος και από γεωγραφική άποψη. Επομένως, μεταξύ άλλων, αντιπροσωπεύει και μία πολύ μεγάλη αγορά. Η γεωργία της την έκανε κάποτε τον σιτοβολώνα της Σοβιετικής Ένωσης και επομένως αποτελεί μία εν δυνάμει μελλοντική πηγή πλούτου. Η γεωγραφική της θέση την τοποθετεί στα σύνορα ανάμεσα στη Μαύρη Θάλασσα, τη Λευκορωσία και τη Ρωσία και επομένως από στρατηγική άποψη είναι πολύ σημαντική. Οι αγωγοί πετρελαίου και φυσικού αερίου που καταλήγουν στη Δύση περνούν μέσα από το έδαφος της Ουκρανίας.
<P>
Σε όλη τη διάρκεια της Ιστορίας τα ερωτήματα ήταν: πού ανήκει η Ουκρανία; Ποια είναι η ταυτότητά της; Στη σύγχρονη ιστορία, η Ουκρανία ήταν ανεξάρτητη μόνο για πολύ μικρά χρονικά διαστήματα. Γνώρισε δύο περιόδους ανεξαρτησίας: η πρώτη ήταν, παραδόξως, μετά τον Τριακονταετή Πόλεμο και, η δεύτερη, το 1918. Και οι δύο αυτές απόπειρες ανεξαρτησίας απέτυχαν διότι η Ουκρανία αποδείχτηκε ανίκανη να αυτοκαθοριστεί ως κράτος έξω από τη σφαίρα επιρροής της Πολωνίας ή της Ρωσίας.
<P>
Αυτή τη φορά, η κυβέρνησή της αναζητεί μια ευρωπαϊκή ταυτότητα, ένα ευρωπαϊκό σημείο αναφοράς. Και αυτό παρ'όλο το γεγονός ότι πάνω από το 50 % του πληθυσμού πιστεύει ότι το μέλλον της χώρας συνδέεται με τη Ρωσία. Εκεί βρίσκεται η πρόκληση για την Ευρώπη. Πρέπει να δώσουμε στην Ουκρανία την ευκαιρία να χτίσει μια γέφυρα προς τη Δύση, αν η Ουκρανία θελήσει αυτή τη γέφυρα. Πρέπει να το κάνουμε αυτό χωρίς να προκαλέσουμε ανώφελο ανταγωνισμό με τη Ρωσία και χωρίς να προκαλέσουμε αντιδράσεις στον πληθυσμό της Ουκρανίας.
<P>
Γι' αυτό το λόγο η Επιτροπή, στο σχέδιο δράσης της, τονίζει ότι ένας από τους στόχους της είναι να δώσει ένα μήνυμα ισχύος και πολιτικής υποστήριξης προς την Ουκρανία και το κάνει αυτό μετά από αίτημα της ουκρανικής κυβέρνησης. Πρέπει να λεχθεί ότι το υπόλοιπο σχέδιο δράσης δεν περιλαμβάνει τίποτα το καινούριο. Δίνει βάρος περισσότερο στην εμβάθυνση και την επέκταση των ήδη υπαρχουσών σχέσεων με την Ουκρανία και στην ανάπτυξη σε μεγαλύτερο βαθμό της αποτελεσματικής συνεργασίας ανάμεσα στη δράση της Ευρωπαϊκής Ένωσης και τη δράση των κρατών μελών της στην Ουκρανία.
<P>
Σαφώς, η Ευρωπαϊκή Ένωση έχει ήδη κάνει πολλά σε αυτήν την περιοχή. Από την ανακήρυξη της ανεξαρτησίας της Ουκρανίας, η τεχνική και οικονομική βοήθεια της Ευρωπαϊκής Ένωσης ανέρχεται σε περίπου 4, 6 δισεκατομμύρια δολάρια συγκρινόμενη με την αμερικανική βοήθεια ύψους περίπου 2, 8 δισεκατομμυρίων δολαρίων. Έχουμε πλέον μία συμφωνία συνεταιρισμού και συνεργασίας με την Ουκρανία, συμφωνία η οποία επικυρώθηκε πρόσφατα. Θα κάνω μία παρέκβαση γιατί πρέπει να πω ότι η Ευρωπαϊκή Ένωση πρέπει να αναλάβει το θέμα της κύρωσης αυτών των σημαντικών συμφωνιών. Για να τις κυρώσουν τα κράτη μέλη χρειάζεται πάρα πολύς καιρός.
<P>
Επίσης, παρουσιάσαμε προηγουμένως μία συνολική στρατηγική υποστήριξης για τη μεταβατική διαδικασία στην Ουκρανία. Όπως επισημαίνει η Επιτροπή, στο σχέδιο δράσης της, η Ουκρανία σημείωσε μεγάλη πρόοδο από τότε που έγινε ανεξάρτητο κράτος. Στον πολιτικό τομέα, υπήρξε πραγματική πρόοδος στην κατεύθυνση του εκδημοκρατισμού, όπως φάνηκε και από το γεγονός ότι η Ουκρανία έγινε δεκτή στο Συμβούλιο της Ευρώπης. Στον οικονομικό τομέα, μετά από ένα απίστευτα αργό ξεκίνημα, τώρα αρχίζουμε να παρατηρούμε πρόοδο στη μακροοικονομική πολιτική σταθεροποίησης, πρόοδο στις διοικητικές μεταρρυθμίσεις, στις φορολογικές μεταρρυθμίσεις και στις ιδιωτικοποιήσεις.
<P>
Στην Ουκρανία είδαμε να σταθεροποιείται η ανεξαρτησία. Είδαμε επίσης την ικανότητα της Ουκρανίας να αντιστέκεται σε αποσπασματικές πιέσεις, τις οποίες είδαμε και σε άλλες περιοχές, αλλά οι οποίες, όπως δείχνουν και πρόσφατα γεγονότα, υπάρχουν ακόμα. Στον τομέα της εξωτερικής πολιτικής, η Ουκρανία αποδείχτηκε, όπως είπε και ο Επίτροπος, στοιχείο σταθερότητας στην περιοχή. Ακολούθησε μία πολιτική πυρηνικού αφοπλισμού. Προσχώρησε σε μία πολιτική προληπτικής διπλωματίας με τη συμμετοχή της στα I-FOR και S-FOR, μία διεθνή αστυνομική δύναμη. Συμμετέχει επίσης και στη δύναμη των Ηνωμένων Εθνών στην ανατολική Σλαβονία. Ακολούθησε μία πολιτική συμφιλίωσης με τη Ρωσία και μία πολιτική προσέγγισης με τη Δύση, με την υπογραφή του καταστατικού χάρτη για τη διακριτική συνεργασία μεταξύ του ΝΑΤΟ και της Ουκρανίας, και πρόσφατα με την άρνησή της να προμηθεύσει με τουρμ&
<P>
Ωστόσο, αναμφίβολα υπάρχουν ακόμα αδυναμίες. Όπως υπέδειξε η Επιτροπή, η Ουκρανία βρίσκεται σε μία φάση μετάβασης σε ένα άλλο στάδιο. Δυστυχώς, το διάστημα που συνέτασσα την έκθεσή μου, αυτή η φάση μετάβασης αποδείχτηκε ότι θα διαρκέσει πιο πολύ απ'ό, τι φαινόταν αρχικά. Πρέπει να γίνουν περισσότερα για να σταθεροποιηθεί η δημοκρατία. Περιμένουμε με ανυπομονησία τις εκλογές, στο τέλος του μηνός, οι οποίες θα ενισχύσουν τη διαδικασία σταθεροποίησης της δημοκρατίας στην Ουκρανία.
<P>
Αλλά η πραγματική πρόκληση εξακολουθεί να βρίσκεται στις οικονομικές μεταρρυθμίσεις όπου, για να είμαι ειλικρινής, η πρόοδος σημειώνεται με πολύ αργό ρυθμό. Για να κάνει η Ουκρανία ένα αποφασιστικό βήμα προς τα εμπρός πρέπει να προσφέρει πιο ελκυστικό περιβάλλον για τις ξένες άμεσες επενδύσεις, και η αποτυχία της να πραγματοποιήσει οικονομικές μεταρρυθμίσεις υπονομεύει αυτή τη διαδικασία, όπως φαίνεται και από τις πρόσφατες δηλώσεις τωνΑμερικανών.
<P>
Στον αγροτικό τομέα, πρέπει να επιταχύνουμε τις μεταρρυθμίσεις. Μόνον το 7 % της γης στην Ουκρανία βρίσκεται σε χέρια ιδιωτών, κυρίως διότι, από αυστηρά νομική άποψη, η πώληση γης είναι ακόμα παράνομη στην Ουκρανία. Αυτό σημαίνει ότι συχνά οι αγρότες είναι στο έλεος ιδιωτικών εμπορικών εταιρειών, οι οποίες χρεώνουν υπερβολικά ποσά για τις υπηρεσίες τους. Υπάρχει ακόμα ο κρατικός μονοπωλιακός έλεγχος στην αποθήκευση και διανομή αγαθών, γεγονός που διατηρεί τις τιμές σε πολύ υψηλά επίπεδα.
<P>
Στον ενεργειακό τομέα, υπάρχουν τεράστια προβλήματα που επιδεινώνονται από το γεγονός ότι η Gasprom χρέωσε πρόσφατα την Ουκρανία με ένα λογαριασμό 900 εκατομμυρίων δολαρίων, ποσό που υπερβαίνει κατά 40 % το ισοζύγιο εξωτερικών πληρωμών της Ουκρανίας. Η Ευρωπαϊκή Ένωση πρέπει επομένως να εξακολουθήσει να υποστηρίζει τις οικονομικές μεταρρυθμίσεις. Πρέπει να εξακολουθήσουμε να υποστηρίζουμε τις κοινωνικές μεταβολές, ειδικά τις νομοθετικές και διοικητικές μεταρρυθμίσεις. Πρέπει να εξακολουθήσουμε να συνδέουμε την Ουκρανία με το ευρωπαϊκό σύστημα ασφαλείας. Η έναρξη της ευρωπαϊκής διάσκεψης αύριο αντιπροσωπεύει για εμάς άλλη μια ευκαιρία να προσφέρουμε χέρι φιλίας στην Ουκρανία, διότι μπορούμε να της προσφέρουμε έναν μελλοντικό ρόλο, το ρόλο του παρατηρητή ή του συνδεδεμένου μέλους στην ευρωπαϊκή διάσκεψη. Μάλιστα, μπορούμε να της προσφέρουμε ένα ρόλο σ
<P>
Η Ουκρανία είναι σημαντική για την ήπειρο. Η Ευρωπαϊκή Ένωση πρέπει να διαδραματίσει σημαντικότατο ρόλο στην σταθερότητα της Ουκρανίας και στο μέλλον της. Ας προχωρήσουμε προς ένα νέο μέλλον, προς νέες σχέσεις ανάμεσα στην Ευρωπαϊκή Ένωση και την Ουκρανία.

<SPEAKER ID=337 NAME="Mann, Erika">
Κύριε Πρόεδρε, κυρία Επίτροπε, αξιότιμοι συνάδελφοι. Θα μιλήσω σήμερα εξ ονόματος της κυρίας Magdalene Hoff, που δυστυχώς δεν μπορεί να παρευρεθεί εδώ. Βρίσκεται στο Λονδίνο και σας ζητεί συγνώμη, αλλά γνωρίζω ότι θα δείξετε κατανόηση.
<P>
Στις 15 Μαΐου 1997 το Ελεγκτικό Συνέδριο διαβίβασε στο Ευρωπαϊκό Κοινοβούλιο την ειδική έκθεση για τις επιχορηγήσεις TACIS προς την Ουκρανία. Αν παρατηρήσει κανείς το διάστημα 1991 έως 1996, διαπιστώνει ότι από τα 342, 62 εκατ. Ecu των δεσμευθέντων πόρων του προϋπολογισμού, εξωφλήθηκε μόνον το 37, 5 %. Αν εξετάσει κανείς τα προγράμματα στο πλαίσιο της πυρηνικής ασφάλειας, η εκταμίευση των πόρων βρίσκεται μόνο στο 25 %. Πάντως φαίνεται ότι το 1997 η εκταμίευση των πόρων σημειώνει αισθητή βελτίωση.
<P>
Οι λόγοι για την κακή εκτέλεση των προγραμμάτων οφείλονται εν μέρει στην ίδια την Ουκρανία και εν μέρει στην Ευρωπαϊκή Επιτροπή. Έτσι, το Ελεγκτικό Συνέδριο π.χ. απαγγέλλει μομφή για το ότι σε όλες τις αρμόδιες υπηρεσίες της Ευρωπαϊκής Επιτροπής καθώς και τις εθνικές υπηρεσίες, και κυρίως στην αντιπροσωπεία της Ευρωπαϊκής Επιτροπής στο Κίεβο, δεν υπάρχει επαρκές και σταθερό προσωπικό. Επικρίνεται επίσης και ο κατακερματισμός των πόρων σε πολλά, σχετικά μικρά προγράμματα, που απαιτούν υψηλές διαχειριστικές δαπάνες. Υπάρχει επίσης και η κατηγορία ότι οι στρατηγικές και οι προτεραιότητες που έχουν τεθεί από την Ευρωπαϊκή Επιτροπή και από τους αποδέκτες στην Ουκρανία δεν έχουν εκτιμηθεί με ενιαίο τρόπο.
<P>
Πολλά πρέπει επίσης να γίνουν όσον αφορά τον συντονισμό και καταμερισμό της ευθύνης μεταξύ Ευρωπαϊκής Επιτροπής από την μια, και ξένων χορηγών βοήθειας καθώς και εταιρικών οργανισμών της Ουκρανίας από την άλλη. Μεταξύ των τελευταίων εκθέσεων του Ελεγκτικού Συνεδρίου, λίγες μόνο μου άφησαν μια τόσο μόνιμη εντύπωση όσο η έκτακτη έκθεση για τις επιχορηγήσεις TACIS στην Ουκρανία.
<P>
Αν μου επιτρέπετε μερικά σύντομα λόγια, εξ ονόματος της κ. Magdalene Hoff, θα ήθελα να αναφερθώ και σε κάποια κομμάτια που αφορούν την πυρηνική ασφάλεια: από την έκθεση του Ελεγκτικού Συνεδρίου προκύπτει ότι η μεγαλύτερη αδυναμία του προγράμματος ΤACIS για την Ουκρανία έγκειται στον τομέα της πυρηνικής ασφάλειας. Οι κατηγορίες προκαλούν εν μέρει σόκ: απλήρωτοι μισθοί, αδικαιολόγητες απουσίες από την υπηρεσία, έλλειψη ανταλλακτικών και παραμέληση της καθημερινής συντήρησης.
<P>
Επικίνδυνη γίνεται η κατάσταση όταν για λόγους πολιτικής ευαισθησίας δεν αποκαλύπτονται στοιχεία που αφορούν την βιομηχανία πυρηνικής ενέργειας και την ενεργειακή πολιτική της Ουκρανίας, πράγμα που μετά καταλήγει σε διϊσταμένες γνωμοδοτήσεις των εμπειρογνωμόνων. Η Ευρωπαϊκή Επιτροπή εξηγεί ότι πρακτικά δεν είναι σε θέση να κατευθύνει έστω και εν μέρει μόνον την τεχνολογική ανάπτυξη στην χώρα. Τα συμπεράσματα που πρέπει να συναχθούν, είναι σαφέστατα. Η Ευρωπαϊκή Επιτροπή χρειάζεται μια σαφή στρατηγική αντίληψη αυτού που θέλει να επιτύχει. Γι' αυτό χρειάζεται και τις απαιτούμενες τεχνικές, χρηματοδοτικές και δοικητικές προϋποθέσεις και ένα πρόγραμμα που θα μπορεί να υλοποιηθεί από τον κατάλληλο φορέα πάνω στην βάση τεχνικών και όχι πολιτικών κριτηρίων.
<P>
Κατά την άποψη της εισηγήτριας, κ. Magdalene Hoff, η πυρηνική κατάσταση και ασφάλεια είναι τόσο σημαντικές που η Ένωση πρέπει και περαιτέρω να διαθέσει γι' αυτόν τον σκοπό σημαντικούς πόρους του προϋπολογισμού. Γενικά η έκθεση του Ελεγκτικού Συνεδρίου επιτρέπει να εξαγάγουμε το συμπέρασμα ότι η διαπιστωμένη καθυστέρηση και ανεπάρκεια σε συνδυασμό με τις συχνές διχογνωμίες για τις μεθόδους και προτεραιότητες καταλήγουν σε δαπάνες που δεν αντιστοιχούν σε πραγματικές ανάγκες και σε σχέδια που δεν μπόρεσαν να επιφέρουν την βέλτιστη απόδοση. Εδώ πρέπει να προσθέσει κανείς ότι και η Ευρωπαϊκή Επιτροπή δεν απαλλάσσεται των επικρίσεων. Η εκπροσώπησή της στο Κίεβο είναι απελπιστικά ελλιπής και έτσι δεν είναι σε θέση να αναλάβει έναν αξιόλογο ρόλο στην εκτέλεση των προγραμμάτων ή στην ανάπτυξη των σχεδίων.
<P>
Όλα αυτά έχουν σημαντικές πολιτικές συνέπειες. Τουλάχιστον όσον αφορά την Ουκρανία, το TACIS δεν εκπληρώνει τον επικουρικό του ρόλο για μεταβατική διαδικασία, σύμφωνα με την αρχική επιθυμία της αρμόδιας για τον προϋπολογισμό αρχής. Ιδιαίτερα εκεί, στην Ουκρανία, όπου πολλά πρέπει ακόμη να γίνουν στη δύσκολη πορεία των απαιτούμενων πολιτικών και οικονομικών μεταρρυθμίσεων, η Ευρωπαϊκή Ένωση θα όφειλε με την δική της αρωγή να επιφέρει την μέγιστη δυνατή αποτελεσματικότητα.

<SPEAKER ID=338 NAME="Mann, Erika">
Κύριε Πρόεδρε, ευχαρίστως θα ήθελα τώρα εξ ονόματος της Επιτροπής Εξωτερικών Οικονομικών Σχέσεων να ασχοληθώ πρώτα με την έκθεση του κ. Gary Titley και έπειτα με την έκθεση της κυρίας Magdalene Hoff.
<P>
Το αποφασιστικής σημασίας ζήτημα που αυτή τη στιγμή έχουμε ενώπιον μας - και ο κ. Gary Titley μας υπέβαλε μία εξαιρετική έκθεση που μπορούμε να έχουμε και μελλοντικά ως αναφορά, - είναι τρία στοιχεία, που θίχτηκαν στο σχέδιο δράσης. Πρώτον: το πρόγραμμα δράσης είναι ένα μήνυμα για την ενίσχυση της υποστήριξης εκ μέρους της Ευρωπαϊκής Κοινότητας. Το δεύτερο πράγμα που αντιπροσωπεύει το πρόγραμμα δράσης, είναι μια μετεξέλιξη των υφισταμένων μορφών κοινοτικής βοήθειας. Τρίτον, και ουσιαστικότερο, καταδεικνύει τα αποτελέσματα από την συνέργεια, τα οποία βρίσκονται τόσο μεταξύ των επι μέρους προγραμμάτων και συμφωνιών, όσο και - όλο και περισσότερο - στα μέτρα της Ευρωπαϊκής Ένωσης, στα μέτρα των κρατών μελών υπέρ της Ουκρανίας, και στα μέτρα τρίτων χωρών υπέρ της Ουκρανίας. Τούτο σημαίνει ότι θα έπρεπε εδώ να συνεργαστούμε ακόμη περισσότερο, και μάλιστα τόσο μέσα σ
<P>
Ο κ. Gary Titley επεσήμανε ότι το πρόγραμμα δράσης δεν αποτελεί νέο μέσον, δεν είναι καινούργιο πρόγραμμα, αλλά συνίσταται από μία δέσμη και αποτελεί, αν θεωρηθεί μόνο του, ένα συνεκτικό μέσο και μια συνεκτική αντίληψη της Ευρωπαϊκης Ένωσης. Παρ' όλα αυτά δεν παύει να έχει και μερικές ελλείψεις. Οι ελλείψεις έγκεινται στο ότι δεν περιέχει όραμα. Δεν διαθέτει στρατηγική, δεν έχει μια αντίληψη που να υπερβαίνει την παράθεση των διαφόρων προγραμμάτων και ενεργειών που έχουν ήδη αναληφθεί. Δεν παρουσιάζει την λογική μιας ενιαίας ευρωπαϊκής πολιτικής απένταντι στις χώρες της Κεντρικής και Ανατολικής Ευρώπης. Δεν υπερβαίνει την τωρινή μας αντίληψη για την διεύρυνση. Δεν λέει τίποτα για το τί θα ακολουθήσει, τί θα έρθει μετά το πρώτο βήμα της διεύρυνσης, τί μετά το δεύτερο βήμα της διεύρυνσης, τί θα συμβεί όταν θα έχουμε νέα σύνορα και αν ξαφνικά συγκρουστούν η Ουκρανία κ
<P>
Τι θα συμβεί αν ξαφνικά μετατοπιστούν τα κέντρα εξουσίας της Ανατολικής και Κεντρικής Ευρώπης; Έως τώρα δεν έχουμε καμία απάντηση. Δεν έχουμε κανένα διάγραμμα μιας ενιαίας ευρωπαϊκής οικονομικής και εμπορικής πολιτικής. Έχουμε κάποιους υπαινιγμούς ότι θέλουμε να σχηματισθούν ζώνες ελευθέρων συναλλαγών. Πότε θα προχωρήσουμε στις σχετικές διαπραγματεύσεις; Έχουμε διαμορφώσει στο μεταξύ κάποια ιδέα γι' αυτό; Υποστηρίζουμε την συμμετοχή της Ουκρανίας στην ΠΟΕ, σύμφωνοι. Τί κάνουμε για τις προετοιμασίες; Τί κάνουμε πέρα από αυτό, προκειμένου η Ουκρανία να συμμετάσχει στην Ευρωπαϊκή Διάσκεψη; Γνωρίζουμε ότι υπέβαλε παράκληση για το καθεστώς του παρατηρητή. Ποια είναι η θέση της Ευρωπαϊκής Επιτροπής, ποιες είναι οι σχετικές της απόψεις.;
<P>
Αυτό που χρειαζόμαστε είναι μια ρεαλιστική και αποτελεσματική ενεργειακή πολιτική, μια αντίληψη που να ξεπερνάει το κλείσιμο του Τσέρνομπιλ. Μόλις διάβασα το νέο "aide memoire» που μας δόθηκε από το γραφείο του κ. Van den Broek. Είναι εξαιρετικό. Πουθενά δεν έχει λάθος. Όμως δεν αναφέρει τίποτα για την ενεργειακή πολιτική, ούτε στον τομέα της πυρηνικής ασφάλειας στην Ουκρανία. Λέει μόνον αυτό που ήδη κάνουμε. Δεν λέει τίποτε για το τί πρέπει να γίνει, ποιες είναι οι νέες στρατηγικές, οι νέες γραμμές ανάπτυξης. Αυτά λείπουν όλα..
<P>
Θα ήταν ευχής έργον εάν εδώ φθάναμε σε μια νέα αξιολόγηση, η οποία να υπερβαίνει κατά πολύ αυτά που έχουμε μπροστά μας σήμερα.

<SPEAKER ID=339 LANGUAGE="DE" NAME="Botz">
Κύριε Πρόεδρε, ως μέλος της αντιπροσωπείας για την Ουκρανία θα ήθελα επίσης να ευχαριστήσω τον κ. εισηγητή για την εξαιρετική του έκθεση, και να αναφερθώ ιδιαίτερα σε ένα σημείο, στο σημείο 23, όπου ρητώς επισημαίνει ότι πρέπει να αποδώσουμε μεγαλύτερη προσοχή στις ειδικές συνθήκες της διεργασίας οικονομικών αλλαγών στην Ουκρανία.
<P>
Κυρίες και κύριοι, κύριε Πρόεδρε, αξιότιμε κύριε Επίτροπε, ως Δυτικοευρωπαίοι πρέπει διαρκώς να ανακαλούμε στην μνήμη μας το ότι εδώ έχουμε να κάνουμε με μία μοναδική - πρωτοφανή σε κάθε περίπτωση, και ίσως και μοναδική - διεργασία αλλαγών, που έχει άλλη διάσταση από ότι γνωρίζαμε έως σήμερα εμείς στην Δυτική Ευρώπη. Παρόμοια διαδικασία δεν έχει ακόμη ολοκληρωθεί και δεν μπορεί φυσικά να προσδιοριστεί και οριοθετηθεί από κανέναν με ασφάλεια, αφού είναι η πρώτη φορά που έχουμε αυτή την εμπειρία.
<P>
Όταν οι ειδικοί εκτιμούν ότι η πολιτική οικονομία της Ουκρανίας φέρει την σφραγίδα στο 30 % ίσως ακόμη και στο 40 % μίας σκιώδους οικονομίας, τότε ανακύπτει ουσιαστικά το ερώτημα πώς θα καταστεί δυνατόν στο μέλλον, και φυσικά αυτό πρέπει να γίνει, να μεταμορφωθεί μια τέτοια οικονομία με ειρηνικό και λογικό τρόπο σε μια κοινωνική οικονομία της αγοράς που θα λειτουργεί σύμφωνα με το κράτος δικαίου· πώς πρέπει να γίνει αυτό, δεν το ξέρουμε ακόμη. Επιτρέψτε μου μια εκτίμηση μετά από πολλές επισκέψεις: σε καμία περίπτωση αυτό δεν μπορεί να συμβεί πολύ γρήγορα. Χρειαζόμαστε υπομονή, και σε πρώτη γραμμή πρέπει να φροντίσουμε ώστε η εξέλιξη αυτή να καταλήξει σε μια διαρκή σταθερή ανάπτυξη.
<P>
Θα ήθελα να πω ακόμη κάτι για το πρόβλημα που προκύπτει από την έκθεση της κ. Hoff, δηλαδή για το TACIS. Κι εδώ πρόκειται για τον αγροτικό τομέα. Είχα την ευκαιρία μαζί με άλλους συναδέλφους να κοιτάξω ορισμένα προγράμματα TACIS για την γεωργία στην Ουκρανία. Είναι σωστό - κι αυτό θα ήθελα να το επισημάνω ρητά εδώ και προς όφελος των τελικών αποδεκτών στην Ουκρανία-ότι η διάρκεια της προκαταρκτικής φάσης ήταν τόσο χρονοβόρα για τους λόγους που ήδη αναφέρθηκαν, ώστε ειδικά για τα γεωργικά προγράμματα δεν υπάρχει τώρα πλέον χρόνος για μια λογική και βιώσιμη υλοποίηση. Εδώ θα ήθελα να απευθύνω μια επείγουσα παραίνεση για την παράταση τουλάχιστον των γεωργικών προγραμμάτων, για την περαιτέρω προώθησή τους, ειδ' άλλως δεν θα έχουν μεγάλο όφελος.
<P>
Στη συνέχεια, θα ήθελα να αναφερθώ στον τρόπο διάρθρωσης των προγραμμάτων. Αυτό φυσικά δεν ισχύει για όλα. Μας ξένισε κάπως ωστόσο ότι σε μια περιφέρεια, όπως η Ουκρανία, με τόσο διαφορετικό χαρακτήρα, εδώ και τρία τέταρτα του αιώνα, όσον αφορά το μέγεθος των μονάδων της, καταβάλλονται προσπάθειες σχεδόν αποκλειστικά για την δημιουργία ατομικών χοιροτροφικών μονάδων με 20 θέσεις εκτρεφομένων ζώων.
<P>
Κυρίες και κύριοι, αξιότιμε κύριε Πρόεδρε, κυρία Επίτροπε, πιστεύω ότι δεν είναι σωστό να εμμένουμε μόνο σε τέτοια προγράμματα. Λογικό είναι ασφαλώς να προωθηθούν και άλλα προγράμματα, καλύτερα προσαρμοσμένα στα πραγματικά δεδομένα. Αυτό θα ήθελα να εκφράσω έντονα εδώ για μια ακόμη φορά.

<SPEAKER ID=340 LANGUAGE="DE" NAME="Gomolka">
Κύριε Πρόεδρε, αξιότιμη κυρία Επίτροπε, κυρίες και κύριοι, όποιος επιθυμεί μια πολιτική πρόληψης με σταθερούς προσανατολισμούς στην και για την Ευρώπη, δεν μπορεί παρά μόνον να συμφωνήσει σαφώς με το πρόγραμμα δράσης για την Ουκρανία, με τη σαφή και έξυπνη έκθεση του συναδέλφου Titley και τις θέσεις των επιτροπών. Η σημερινή κατάσταση στην Ουκρανία εξακολουθεί να είναι περίπλοκη. Είναι ένα εντυπωσιακό πολιτικό γεγονός το ότι τον Μάιο 1997 με το Σύμφωνο φιλίας και συνεργασίας μεταξύ Ρωσίας και Ουκρανίας επετεύχθη ο τερματισμός και η κατάργηση μακροχρόνιων εντάσεων. Έτσι δημιουργήθηκαν καλυτερες προϋποθέσεις ώστε να μπορέσει η Ουκρανία να ασχοληθεί με το καθήκον της να συμβάλει περισσότερο στην σταθερότητα σε μια ιδιαίτερα ευαίσθητη, μεγάλη περιφέρεια.
<P>
Δυσκολίες που συνεχίζουν να υπάρχουν στην εσωτερική πολιτική αντιστρατεύονται αυτόν τον ρόλο. Έχουν σταματήσει βέβαια οι εντάσεις λόγω των διαφορετικών εθνοτήτων που απαρτίζουν τον πληθυσμό, συνεχίζουν πάντως να υφέρπουν. Συνεχίζουν όπως και πριν να υπάρχουν μαζικές αποσχιστικές προσπάθειες στην Κριμαία. Η συνεργασία με την Ευρωπαϊκή Επιτροπή είναι μια αυτονόητη επιθυμία για το δυτικό τμήμα της χώρας, μια πολύ ασυνήθιστη δήλωση όμως για το ανατολικό της τμήμα. Οι οικονομικές μεταρρυθμίσεις πρέπει να πραγματοποιηθούν συνεπέστερα από ότι έως σήμερα. Ο ρυθμός των μεταρρυθμίσεων πρέπει να επιταχυνθεί όχι μόνο στην οικονομία αλλά και στην διοίκηση, την νομοθεσία και την δικαιοσύνη.
<P>
Η επιτυχία μιας ισορροπίας σ' αυτή την προβληματική κατάσταση, η επιτυχία μάλιστα της απόκτησης περιθωρίων ελιγμού στην εξωτερική πολιτική οφείλεται ασφαλώς και στην ισορροπημένη και συνεπή πολιτική του Προέδρου Kutschma. Αποτελεί όμως εξίσου έναν άθλο των πολιτών, ένα κατόρθωμα που μαρτυρεί την ικανότητα τους για αυτοσχεδιασμό αλλά ακόμη επιτρέψτε μου την σκληρή αυτή έκφραση, την ικανότητα των ανθρώπων αυτών να αντέχουν τα δεινά.
<P>
Σε μερικές μέρες, στις 29 Μαρτίου, θα μπορέσουν οι πολίτες της Ουκρανίας να ψηφίσουν και πάλι. Η δική μας τοποθέτηση κερδίζει μέσα από το γεγονός αυτό, από άποψη επικαιρότητας και σημασίας. Η βοήθεια ήταν και είναι επείγον ζήτημα. Η βοήθεια πρέπει να παρέχεται με τρόπο απλό. Με το πρόγραμμα δράσης η βοήθεια μπορεί να διαμορφωθεί αποτελεσματικότερα. Η βοήθεια θα έπρεπε όμως και να δοθεί γρήγορα. Από την άποψη αυτή η έως τώρα διαδικασία δημιουργεί ορισμένα ερωτηματικά. Διήρκεσε δύο μόνον μέρες όχι μόνον το να υποβάλει η Ευρωπαϊκή Επιτροπή το πρόγραμμα στο Ευρωπαϊκό Συμβούλιο, αλλά και το να ενημερώσει το Κοινοβούλιο. Το Συμβούλιο χρειάστηκε μόνο δύο εβδομάδες για να εγκρίνει αυτό το πρόγραμμα, αλλά πέρασαν σχεδόν τέσσερις μήνες από την αποστολή του προγράμματος στο Κοινοβούλιο, μέχρι την ανακοίνωση του Προέδρου ότι ασχολούνται με αυτό οι αρμόδιες επιτροπές.

<SPEAKER ID=341 LANGUAGE="DE" NAME="Frischenschlager">
Κύριε Πρόεδρε, θα ήθελα κατ' αρχήν να ευχαριστήσω πολύ θερμά τον εισηγητή, όχι μόνον για την έκθεση του στο σύνολο της, αλλά και για τον σημερινό λόγο του, όπου υπογράμμισε την πραγματικά μεγάλη σημασία της Ουκρανίας για την οικονομική και πολιτική σταθερότητα σε ολόκληρη την Ευρώπη. Γι' αυτό είναι επίσης σημαντικό να ταχθούμε σαφώς υπέρ της βοήθειας προς την Ουκρανία, παρόλο που υπάρχουν φυσικά στην Ουκρανία μεγάλες δυσκολίες, όπως φάνηκε από την έκθεση Hoff και ενώ εμείς εξάλλου από την πλευρά της Ευρωπαϊκής Ένωσης έχουμε επίσης δυσκολίες.
<P>
Σε σχέση μ' αυτό, μου φαίνεται ωστόσο πολύ σημαντικό να θίξουμε εδώ δύο σημεία, που αναφέρονται επίσης στην έκθεση. Το ένα είναι η εφαρμογή της θανατικής ποινής στην Ουκρανία. Το θεωρώ απαράδεκτο να έχει προσχωρήσει η Ουκρανία στην Σύμβαση των Ανθρωπίνων Δικαιωμάτων και να έχει υποσχεθεί επίσης την παύση της εκτέλεσης θανατικών ποινών, και παρ' όλα αυτά προκύπτει σαφέστατα από την έκθεση ότι πραγματοποιήθηκε πέρυσι η εκτέλεση 13 θανατικών αποφάσεων.
<P>
Πρόκειται απλά για μια κατάσταση που δεν πρέπει να δεχτούμε. Μετρούμε βέβαια την Ουκρανία με άλλα μέτρα, εφόσον επιθυμεί την ευρωπαϊκή ταυτότητα. Θεωρώ το σημείο αυτό επίσης πολύ σημαντικό, επειδή τώρα ακριβώς αναβιώνει και σε άλλες χώρες της Ανατολικής Ευρώπης η θανατική ποινή. Υπάρχει πολιτική πίεση ή για την διατήρηση της θανατικής ποινής ή για την εν μέρει επαναφορά της. Είναι σημαντικό εδώ, όταν διαπραγματευόμαστε με την Ουκρανία, να θέσουμε σαφέστατα στην πλάστιγγα το βάρος μας ως Ευρωπαϊκής Ένωσης που έχει λειτουργία προτύπου.
<P>
Το δεύτερο σημείο αφορά την ενεργειακή πολιτική. Είμαι απολύτως της γνώμης, όπως αναφέρεται στο σημείο 18 της έκθεσης Titley, ότι πρέπει να συμβάλουμε σε κάποια ασφάλεια στο Τσέρνομπιλ. Όμως με βρίσκει σαφώς αντίθετο το σημείο 19, γιατί εκεί γίνεται προσπάθεια να εξορκιστεί το κακό με κάτι χειρότερο, να κλείσει δηλαδή το Τσέρνομπιλ αλλά να κατασκευαστούν νέοι πυρηνικοί αντιδραστήρες. Αυτός ακριβώς είναι ο λάθος δρόμος, και "κλαίω» το κάθε Ecu που ξοδεύεται γι' αυτήν τη λανθασμένη ενεργειακή πολιτική. Ελπίζω ότι οι σχετικές τροπολογίες που υπεβλήθησαν θα εγκριθούν αύριο κατά την ψηφοφορία.

<SPEAKER ID=342 LANGUAGE="DE" NAME="Schroedter">
Κύριε Πρόεδρε, η ισχυρή και πολλά υποσχόμενη λέξη πρόγραμμα δράσης δηλώνει, πράγμα που ήδη ανέφεραν οι συνάδελφοι, έναν περιορισμένο συνδυασμό μέτρων, τα οποία άλλωστε ισχύουν. Τίποτα το καινούργιο λοιπόν. Για να μη καταντήσει η ιδέα αυτή απλώς μια βοήθεια για προεκλογική εκστρατεία αλλά να μπορέσει να ωριμάσει σε μια πειστική αντίληψη, πρέπει κατά την άποψή μου να φθάσουν στην Ουκρανία τα εξής μηνύματα: η διεύρυνση της Ευρωπαϊκής Ένωσης πρέπει να διαμορφωθεί σαν μια ανοιχτή αντίληψη και δεν πρέπει να περιοριστεί στα σημερινά κράτη που έχουν συνάψει συμφωνία σύνδεσης.
<P>
Η Ουκρανία σαν το πρώτο κράτος που απελευθερώθηκε από το πυρηνικό του οπλοστάσιο πρέπει να προσχωρήσει σε ένα ευρωπαϊκό σύστημα ασφαλείας το οποίο θα έχει σαν στόχο μια Ευρώπη απαλλαγμένη από τα πυρηνικά όπλα. Αντίθετα προς το πρόγραμμα δράσης, προτεραιότητα πρέπει να έχουν η ενίσχυση της κοινωνίας των πολιτών και η υποστήριξη για την οικοδόμηση της δημοκρατίας. Μόνον αυτό δηλαδή μπορεί να αποτελέσει την βάση για οικονομικές μεταρρυθμίσεις.
<P>
Τέλος: σε μια χώρα που αντιμάχεται καθημερινά τον κίνδυνο της μόλυνσης από ραδιενέργεια, η ευρωπαϊκή βοήθεια οφείλει να προωθεί εναλλακτικές πηγές ενέργειας και όχι να δημιουργεί νέους κινδύνους. Γι' αυτό ζητούμε την τροποποίηση της ευρωπαϊκής στρατηγικής απέναντι στην Ουκρανία.

<SPEAKER ID=343 LANGUAGE="FR" NAME="Fιret">
Κύριε Πρόεδρε, είναι παρήγορο να διαπιστώνει κανείς ότι η Επιτροπή και ο εισηγητής εκφράζουν την επιθυμία τους να θέσουν τέρμα στη διαίρεση "Ανατολή-Δύση» της ηπείρου μας, φροντίζοντας να μην μεταφέρουν το παλιό σιδηρούν παραπέτασμα λίγο ανατολικότερα.
<P>
Η έκθεση του συναδέλφου μας Titley προκαλεί ωστόσο μερικές επιφυλάξεις. Κατ' αρχάς, λυπάμαι για την επιμονή των περισσοτέρων πολιτικών της Δυτικής Ευρώπης να χαιρετίζουν την επιθυμία που εξέφρασαν πολλές χώρες της Κεντρικής και Ανατολικής Ευρώπης να προσχωρήσουν στο ΝΑΤΟ. Πότε θα καταλάβουμε άραγε ότι το συμφέρον όλων των Ευρωπαίων επιβάλλει να μην εξαρτούμε πια την στρατιωτική μας άμυνα από τον Πρόεδρο των Ηνωμένων Πολιτειών της Αμερικής;
<P>
Έπειτα, ο εξαναγκασμός της Ουκρανίας να καταργήσει τη θανατική ποινή μάς αφήνει άναυδους, όταν γνωρίζουμε ότι στο Βέλγιο, για παράδειγμα, η εσχάτη των ποινών, που καταργήθηκε πρόσφατα από τον Ποινικό Κώδικα, μπορεί ακόμα να εφαρμοστεί σε αθώα παιδιά από τέρατα όπως ο Dutroux.
<P>
Τέλος, μια παρατήρηση που θεωρώ αναγκαία. Η Ουκρανία προσχωρεί στην Κοινοπολιτεία Ανεξαρτήτων Κρατών που γιόρταζε, την περασμένη εβδομάδα, στο Μινσκ, την πρωτεύουσα της Λευκορωσίας, την έκτη επέτειό της. Είχα την τιμή να λάβω πρόσκληση να συμμετάσχω στις εργασίες της. Από την δημιουργία της ΚΑΚ, τα δώδεκα κράτη μέλη αρκέστηκαν πρακτικά σε δηλώσεις προθέσεων, παρά τις επικοδομητικές προτάσεις του Προέδρου της Λευκορωσίας Αλεξάντερ Λουμπατσένκο και την φανερά καλή θέληση των κρατών που συμμετέχουν.
<P>
Η αξιέπαινη πρόθεση που εκδήλωσε η Ουκρανία να καταστήσει ακίνδυνο τον πυρηνικό σταθμό του Τσερνομπίλ, αξίζει πραγματικά τη διεθνή και ευρωπαϊκή ιδιαίτερα βοήθεια, αλλά δεν πρέπει να μας κάνει να ξεχνάμε τις δυστυχίες του λαού της Λευκορωσίας έπειτα από το φοβερό ατύχημα που συνέβη στον ουκρανικό σταθμό.
<P>
Είναι, κατά την γνώμη μου, επιτακτικό να ξαναρχίσει, χωρίς καθυστέρηση, ο διακοινοβουλευτικός διάλογος, ο οποίος διακόπηκε χωρίς βάσιμη αιτία με την Λευκορωσία, παράλληλα και αρμονικά με τις καλές σχέσεις που διατηρούμε, ευτυχώς, με την Ουκρανία.

<SPEAKER ID=344 LANGUAGE="EN" NAME="Adam">
Κύριε Πρόεδρε, θα ήθελα να συγχαρώ τους εισηγητές για τις υψηλής ποιότητος εκθέσεις τους. Από τις γνώσεις που έχω για την Ουκρανία, είμαι βέβαιος ότι και οι δύο εκθέσεις θίγουν τα κυριότερα θέματα που πρέπει να εξετάσουμε. Αυτό που θα ήθελα όμως να σχολιάσω απόψε είναι το θέμα της ενέργειας.
<P>
Πρέπει να είμαστε σαφείς. Η οικονομία στην Ουκρανία δεν πρόκειται να αναπτυχθεί και η δημοκρατία δεν πρόκειται να ανθίσει παρά μόνον εάν λύσουμε σωστά τις ενεργειακές εξισώσεις, ειδικά όσον αφορά την αγορά ηλεκτρικής ενέργειας. Είναι εκπληκτικό το γεγονός ότι μόνον το 20 % της ηλεκτρικής ενέργειας που παρέχεται στην Ουκρανία, πληρώνεται της μετρητοίς. Πώς μπορεί και λειτουργεί αυτό το σύστημα όπως λειτουργεί τώρα, αυτό είναι κάτι που δεν μπορούμε να το καταλάβουμε.
<P>
Η έκθεση Hoff ορθώς ζητεί να υπάρξει μεγαλύτερος συντονισμός ανάμεσα στους χορηγούς βοήθειας. Αυτό ισχύει για τον ενεργειακό τομέα περισσότερο απ'ό, τι για οποιονδήποτε άλλον τομέα. Γνωρίζω ότι τώρα οι διευθύνσεις της Επιτροπής εργάζονται πιο αποτελεσματικά από κοινού για να επιτύχουν αυτό ακριβώς. Αλλά ένα από τα μεγαλύτερα προβλήματα, είναι το γεγονός ότι στην Ευρωπαϊκή Ένωση τηρούμε διφορούμενη στάση στο θέμα της πυρηνικής ενέργειας. Αυτό επηρρεάζει τις εργασίες που γίνονται στον τομέα της πυρηνικής ασφάλειας.
<P>
Έχουμε το Μνημόνιο Συνεννόησης σχετικά με το κλείσιμο του πυρηνικού αντιδραστήρα του Τσερνομπίλ. Αλλά πρέπει να εφαρμόσουμε τόσο τις διατάξεις αυτής της συμφωνίας τις σχετικές με την πυρηνική ενέργεια όσο και τις διατάξεις τις σχετικές με τα ορυκτά καύσιμα. Καθυστερούμε πολύ να αποφασίσουμε αν θα υποστηρίξουμε την αποπεράτωση της κατασκευής των αντιδραστήρων του Khmelnitsky και του Rotvo. Είμαι σε θέση να πω στο Κοινοβούλιο ότι ο αριθμός των Ρώσων επιστημόνων και μηχανικών που βρίσκονται στην περιοχή του Khmelnitsky έχει αυξηθεί κατακόρυφα τις τελευταίες εβδομάδες. Πρέπει να αποφασίσουμε. Θα βοηθήσουμε στην αποπεράτωση αυτών των αντιδραστήρων σύμφωνα με τα δυτικά πρότυπα ή θα το αφήσουμε στους Ρώσους και θα αφήσουμε το Μνημόνιο Συνεννόησης να πέσει στο κενό, να καταλήξει ένα νεκρό έγγραφο; Αυτή είναι η επιλογή που πρέπει να κάνουμε. Ελπίζω να πιέσει η Επιτροπή την ΕΤΑΑ να α
<P>
Πρέπει να έχουμε λιγότερα σχέδια και πιο σαφείς προτεραιότητες. Το τελευταίο έγγραφο TACIS, στο οποίο αναφέρεται ο κατάλογος των ενεργειακών προγραμμάτων για το 1998, με συνολικό κόστος 7 εκατομμύρια Ecu είναι μοιρασμένο σε τέσσερα σχέδια. Πιστεύω ότι αυτά δεν έχουν πολύ μεγάλη σημασία. Πρέπει να επικεντρώσουμε τις προσπάθειές μας στους σταθμούς παραγωγής ενέργειας, να τους βάλουμε να λειτουργούν αποτελεσματικά. Τότε μόνον θα έχουμε ελπίδες να αντιμετωπίσουμε το ενεργειακό πρόβλημα στο σύνολό του.

<SPEAKER ID=345 LANGUAGE="DE" NAME="Rack">
Κύριε Πρόεδρε, όταν τα ευρωπαϊκά χρήματα για την ανάπτυξη χρησιμοποιούνται κακώς, αυτό αποβαίνει εις βάρος και των δύο πλευρών, και των αποδεκτών και όσων τα πληρώνουν. Σχετικά με τις αρκετές εκατοντάδες εκατ. Ecu, για τα οποία γίνεται λόγος στην έκθεση Hoff, όσον αφορά την χρήση πόρων TACIS για την Ουκρανία, μετρούν πάρα πολύ οι ζημιές. Στην Ουκρανία δεν επιτυγχάνεται ο στόχος που επιδιώκεται με την βοήθεια των ευρωπαϊκών πόρων. Πολλα από όσα επιδιώκονταν, από όσα είναι αναγκαία, δεν εκπληρώθηκαν. Σε ένα σημαντικό τμήμα του προγράμματος TACIS για την Ουκρανία, στο θέμα δηλαδή της πυρηνικής ασφάλειας, ο δρόμος από μια παρ' ολίγον παύση στον τομέα της πυρηνικής ασφάλειας, για την οποία μιλάει η έκθεση, δεν απέχει πλέον πολύ από μια παρ' ολίγο καταστροφή.
<P>
Οι Ευρωπαίοι πολίτες, των οποίων τα χρήματα χρησιμοποιούνται εδώ κατά τρόπο ασύμφορο, δίκαια αντιμετωπίζουν αυτή την κατάσταση με δυσαρέσκεια. Έτσι η Ευρώπη χάνει την αξιοπιστία της. Ποιές είναι τώρα οι ελλείψεις που πολύ σαφώς και πολύ εντυπωσιακά, με την αρνητική έννοια δυστυχώς, παρατίθενται στην έκθεση Hoff; Τι μπορεί και τί πρέπει να κάνει κανείς εδώ για μια γρήγορη αλλαγή των πραγμάτων; Παράλληλα με τις ελλείψεις που έχουν σχέση με το κράτος αποδέκτη, ο κατάλογος των ελλείψεων μπορεί να αναγνωριστεί και σαν κατάλογος των ελλείψεων εκείνων για τις οποίες εδώ και χρόνια πρέπει να αποδίδεται συνεχώς μομφή στους ευρωπαϊκούς θεσμούς και κυρίως στην Ευρωπαϊκή Επιτροπή για το ζήτημα των ενισχύσεων: καμία σαφής διαδικασία αποφάσεων, υπέρμετρη διασπορά των χρηματοδοτικών πόρων σε ένα ευρύ φάσμα μικρών σχεδίων, υπέρμετρη και από τεχνική άποψη αντιπαρα&#x22D9;
<P>
Τί πρέπει να κάνουμε για να διορθώσουμε αυτή την κατάσταση; Ένα από τα καινούρια σλόγκαν είναι το SEM 2000, sound and effective management . Το λακωνίζειν εστί φιλοσοφείν: κάποιοι σαφείς στόχοι με σύντομες προθεσμίες υλοποίησης, μια λογική διάρθρωση προσωπικού, συνεργάτες με κίνητρα και σωστή καθοδήγηση, καλός συντονισμός όλων των εμπλεκομένων εταίρων. Παρακαλούμε όμως να εφαρμοστεί το SEM - sound and effective management - εδώ και τώρα κι όχι μετά το 2000, προκειμένου τα δύο προγράμματα, μαζί με το TACIS δηλαδή και το PHARE, που η ΕΕ έθεσε στη διάθεση των προς Ανατολάς κι ακόμη πάρα πέρα γειτόνων μας, να μπορέσουν να συμβάλουν σε θετικές εξελίξεις στον εγγύς και παραπέρα χώρο που μας περιβάλλει και η διεργασία για την ευρωπαϊκή ολοκλήρωση να καταστεί μια διεργασία, προς την οποία θα προσβλέπουμε με αισιοδοξία τα επόμενα χρόνια κι από την οποία δεν θα αναμένονται προκαταβολικά από τώρα ζημιές και αρνητικά αποτελέσματα.

<SPEAKER ID=346 LANGUAGE="FI" NAME="Virrankoski">
Αξιότιμε κύριε Πρόεδρε, η έκθεση του κυρίου Titley δίνει μια καλή εικόνα για τις σχέσεις μεταξύ της Ουκρανίας και της ΕΕ. Γι' αυτό, εκφράζω τις θερμότερες ευχαριστίες μου στον εισηγητή. Η Επιτροπή εξέδωσε τη σχετική ανακοίνωση ήδη πριν από ενάμισυ χρόνο, επομένως, ήταν πράγματι καιρός να εξετασθεί το θέμα στο Κοινοβούλιο. Επίσης, πολλές ευχαριστίες για την έκθεση της κυρίας Hoff.
<P>
Η Ουκρανία είναι μια μεγάλη χώρα, σημαντικός παράγοντας συνεργασίας με την ΕΕ και, λόγω της γεωγραφικής της θέσης, είναι και σημαντικός κόμβος επικοινωνιών. Ένα ιδιαίτερο πρόβλημα της Ουκρανίας είναι οι πυρηνικές της εγκαταστάσεις, η κατάσταση των οποίων είναι κακή. Στην εποχή της, το πυρηνικό ατύχημα του Τσερνομπίλ απετέλεσε τη μεγαλύτερη μεμονωμένη καταστροφή στον κόσμο.
<P>
Ένα σημαντικό ζήτημα αφορά τη βελτίωση της πυρηνικής ασφάλειας. Η μόνη απαίτηση να κλείσει η Ουκρανία τις πυρηνικές εγκαταστάσεις της δεν είναι δυνατόν να αποτελέσει τη μοναδική πολιτική γραμμή. Η Ουκρανία έχει μεγάλη ανάγκη από όλη την ενέργεια που μπορεί να παράγει. Γι' αυτό, ο στόχος που επαναλαμβάνεται στην έκθεση, να διαφοροποιηθούν οι πηγές ενεργείας, είναι σημαντικός και επίκαιρος. Όμως, ως μεσοπρόθεσμος στόχος, πρέπει να τεθεί η ολοκλήρωση των δύο σχεδόν έτοιμων εγκαταστάσεων, Hmelnitski 2 και Rovno 4, έτσι ώστε να εγκαταλειφθούν το συντομώτερο οι ποιοτικά κατώτερες εγκαταστάσεις του Τσερνομπίλ. Η αποστολή αυτή, η οποία έχει αναφερθεί και στην ανακοίνωση της Επιτροπής και στην έκθεση του Titley, πρέπει να ολοκληρωθεί. Με αυτή την επισήμανση, είμαι έτοιμος να εγκρίνω την έκθεση.

<SPEAKER ID=347 LANGUAGE="DE" NAME="Mόller">
Κύριε Πρόεδρε, αξιότιμη Cresson, θα μπορούσατε παρακαλώ να ενημερώσετε τους συναδέλφους σας στην Ευρωπαϊκή Επιτροπή και ιδιαιτέρως τον αξιότιμο συνάδελφο σας, κ. Van den Broek, ότι τον Απρίλιο δεν θα υπάρξει για την Ευρωπαϊκή Επιτροπή καμία απαλλαγή. Ένας από τους λόγους γι' αυτό είναι η έκθεση της κυρίας Hoff που συζητούμε σήμερα. Θα ήθελα να σας ομολογήσω σαφώς ότι εγω προσωπικά είμαι ενεργά "στρατευμένος» στην υπόθεση της Βοσνίας. Δεν υπάρχει μόνον πρόβλημα στην ανασυγκρότηση της Βοσνίας. Δεν υπάρχει μόνο πρόβλημα στην ελλιπή εκταμίευση πόρων για το PHARE, αλλά αυτό που κατά κύριο λόγο υπάρχει σαν πρόβλημα είναι αυτό που λέγεται Γενική Διεύθυνση Ι και η απόλυτη ανικανότητα της Ευρωπαϊκής Επιτροπής να ανταποκριθεί στις χρονικές επιταγές.
<P>
Διαβάζω κατά λέξη από την έκθεση Hoff: Στην ΓΔ Ι τα κίνητρα εργασίας έχουν φτάσει σε σημείο μηδενικό. Το ίδιο θα μπορούσα να πω για την Βοσνία, όταν βλέπω πώς εργάζονται οι γυναίκες και άνδρες συνάδελφοι στο Σεράγιεβο. Δεν υπάρχει καμία στρατηγική αντίληψη. Το ίδιο ισχύει για την Βοσνία. Η Ευρωπαϊκή Επιτροπή προσεγγίζει με απελπιστικά ξένο προς την πραγματικότητα τρόπο την προβληματική της Ουκρανίας. Δεν μπορώ παρά μόνο να συμφωνήσω μ' αυτό κι όχι μόνον εκεί αλλά και σε άλλα σημεία της εξωτερικής πολιτικής για τα οποία ο κ. Van den Broek υπογράφει ως υπεύθυνος.
<P>
Θα ήθελα να σας πω ποιά είναι η συνέπεια: δεν ζημιώνει μόνο το γόητρο της Ευρωπαϊκής Ένωσης. Ζημιώνει και την υπόθεση, τόσον όσον αφορά την πυρηνική ασφάλεια στην Ουκρανία, όσο και σχετικά με την ανασυγκρότηση της Βοσνίας. Αλλά πολύ χειρότερα, ζημιώνει συγκεκριμένα τους ντόπιους, που ελπίζουν στη βοήθεια μας και προσδοκούν μια συγκεκριμένη και αποτελεσματική βοήθεια. Θα είχατε την καλωσύνη, κυρία Cresson, να διαβιβάσετε στον κ. Van den Broek, να πεί στο Σώμα, πότε και με ποιο τρόπο είναι έτοιμος να αναλάβει την ευθύνη γι' αυτό, χωρίς να δικαιολογείται λέγοντας ότι μια κάποια ευθύνη γι' αυτό φέρει επίσης το Συμβούλιο Υπουργών και φυσικά και κάποιοι άλλοι εταίροι του προγράμματος κάπου αλλού ανά την υφήλιο. Αυτό είναι ασφαλώς σωστό, εκείνος όμως φέρει κατά κύριο λόγο την ευθύνη!

<SPEAKER ID=348 NAME="Πρόεδρος">
Κυρία Mόller, είπαμε να έχουμε κατανόηση, αλλά διπλασιάσατε τον χρόνο σας. Δεν μπορώ να σας αφήσω κι'άλλο, δυστυχώς. Τί να κάνουμε; 'Εχω πει, οι πολιτικές ομάδες να μην δίδουν χρόνο ενός λεπτού. Και δίδουν χρόνο ενός λεπτού! Ομολογώ ότι ντρέπομαι να διακόψω ομιλητή στο ένα λεπτό, δεν το συζητώ. Αλλά, από εκεί και πέρα, δεν μπορώ δυστυχώς να διπλασιάζω τον χρόνο εγώ. Πέστε στις ομάδες σας να βάζουν έναν ομιλητή ή μία ομιλήτρια και να τού δίδουν επαρκή χρόνο.

<SPEAKER ID=349 LANGUAGE="DE" NAME="Βφsch">
Κύριε Πρόεδρε, κυρίες και κύριοι. Ίσως να μπορώ να συνεχίσω από κεί που σταμάτησε η συνάδελφος κ. Mόller. Είναι πράγματι μια πολύ ενδιαφέρουσα ιστορία, το ότι ακούσαμε σήμερα έναν πολύ ένθερμο εισηγητή, τον κ. Titley, με μια πολύ καλή έκθεση για το πρόγραμμα δράσης στην Ουκρανία και συζητήσαμε συγχρόνως τί πράγματι γίνεται με τις καλές προθέσεις που διατυπώσαμε σχετικά με την Ουκρανία. Είναι έτσι όπως τα είπε η συνάδελφος Mόller: οι εκθέσεις για την εξωτερική πολιτική που μας διεβίβασε το Ελεγκτικό Συνέδριο έγιναν ανταλλάξιμες. Είναι ακριβώς το ίδιο, είτε λέγονται PHARE, είτε TACIS, ανθρωπιστική βοήθεια ή Πρώην Γιουγκοσλαβία, το σύνθημα είναι το ίδιο: πολύ κακό για το τίποτα!
<P>
Δεν περνάει βδομάδα σχεδόν χωρίς κάποιες μεγαλόστομες εξαγγελίες της Ευρωπαϊκής Επιτροπής ως προς το σε ποιόν τομέα θα διαθέσει πάλι χρήματα. Όταν εμείς, σαν αρμόδια για τον προϋπολογισμό αρχή, κοιτάξουμε μετά από κάποιο διάστημα τί έγινε μ' αυτές τις εξαγγελίες και τα χρήματα, διαπιστώνουμε ότι τελικά - όπως και σ' αυτήν την περίπτωση - μόνο ένα αποσπασματικό τμήμα και μάλιστα ένα πολύ μικρό αποσπασματικό μέρος από τους πόρους που εμείς δεσμεύσαμε στον προϋπολογισμό, δαπανήθηκε τελικά για τον συγκεκριμένο σκοπό.
<P>
Ιδιαίτερα απογοητευτικό είναι ότι αυτό όπως επεσήμανε απόλυτα δικαιολογημένα η συνάδελφος Mόller - δεν οφείλεται μόν στις χώρες αποδέκτες, αλλά στο ότι εδώ η Ευρωπαϊκή Επιτροπή σε μεγάλο βαθμό λάμπει δια της ανικανότητάς της. Θα ήθελα να σας αναφέρω ένα μόνο παράδειγμα από την έκθεση του Ελεγκτικού Συνεδρίου για να σχηματίσετετε μία εικόνα για την ανικανότητά της σε σχέση μ' αυτό.
<P>
Διαβάζω κατά λέξη το σημείο 2.12: "στην αντιπροσωπεία» - στην Ουκρανία δηλαδή - "μόνον ένα τοπικό δυναμικό έχει επιφορτισθεί με την επίβλεψη σχεδίων στον τομέα της πυρηνικής ασφάλειας. Εδώ πρόκειται για πάνω από 100 σχέδια, στα οποία εκπίπτει το μισό σχεδόν των επιχορηγήσεων για την Ουκρανία με πόρους του TACIS», κ.λπ. Κυρία Επίτροπε, έτσι χειριζόμαστε τα χρήματα των Ευρωπαίων φορολογουμένων; Κανείς δεν θα μπορούσε υποστηρίξει κάτι παρόμοιο μπροστά σε κανέναν, ούτε και μπροστά στους ψηφοφόρους του. Σχετικά με τα κίνητρα των συνεργατών: οι ευρωπαϊκές πολιτικές δεν μπορούν να εξαρτώνται από το αν ο επίτροπος Van den Broek θα μπορέσει ή όχι τελικά να δημιουργήσει κίνητρα εργασίας για τις γυναίκες και άνδρες συνεργάτες του, στην Γενική Διεύθυνση ΙΑ. Παρακαλώ να λάβετε υπ' όψιν σας αυτά τα λόγια από μέρους μας. Και στο άμεσο μέλλον θα πρέπει να συσκεφθούμε πάλι για παρόμοια προγράμ&

<SPEAKER ID=350 NAME="Δημητρακόπουλος">
Κύριε Πρόεδρε, αφού συγχαρώ και εγώ με την σειρά μου τον κ. Titley και τις κυρίες Hoff και Mann για την εξαίρετη εργασία τους, θα περιορισθώ σε ορισμένες παρατηρήσεις:
<P>
Πρώτη παρατήρηση: το θέμα που έθιξε η κ. Mann για την μη συμμετοχή της Ουκρανίας στην Ευρωπαϊκή Διάσκεψη που αρχίζει αύριο. Νομίζω είναι μεγάλο λάθος, γιατί η Ουκρανία, λόγω της γεωγραφικής της θέσης, δηλαδή λόγω του γεγονότος ότι αποτελεί μία γέφυρα με την Ρωσία, την Υπερκαυκασία και την Κεντρική Ασία, άρα είναι κλειδί στην γεωπολιτική της ενέργειας, έπρεπε να συμμετάσχει, ιδιαίτερα μάλιστα όταν η Ευρωπαϊκή αυτή Διάσκεψη συζητά το θέμα της διεύρυνσης, που δεν αρκεί και δεν εξαντλείται εάν δεν συνοδεύεται και από μία πολιτική της Ευρωπαϊκής 'Ενωσης με τρίτες χώρες.
<P>
Δεύτερη παρατήρηση: το τεράστιο θέμα της πυρηνικής ασφάλειας. Και ενώ μεν η συζήτηση περιστρέφεται γύρω από το Τσερνομπύλ, διότι ήδη η Ουκρανία έχει κάνει μία σειρά από βήματα σε ό, τι αφορά το στρατιωτικό σκέλος των πυρηνικών εξοπλισμών, τίθεται, με επίκεντρο την Ουκρανία, ένα ευρύτερο ερώτημα για το μέλλον της πυρηνικής ενέργειας, γιατί δεν πρέπει να ξεχνάμε ότι το Τσερνομπύλ ήταν μία καταστροφή που προήλθε από ειρηνική χρήση της πυρηνικής ενέργειας.
<P>
Τρίτη παρατήρηση: οι ενέργειες της Ουκρανίας στον τομέα των αερομεταφορών για να στηριχθούν οι αποστολές Petersberg. Ένας τομέας, μία δραστηριότητα στην οποία η Ευρωπαϊκή 'Ενωση αποδίδει πάρα πολύ μεγάλη σημασία. Και, προκειμένου η Ουκρανία να διαδραματίσει τον ρόλο της, πρέπει να βοηθηθεί ιδιαίτερα στον τομέα αυτό.
<P>
Τέταρτη παρατήρηση: το θέμα της εκπροσώπησης της Ευρωπαϊκής 'Ενωσης στην Ουκρανία. Συμφωνώ και εγώ ότι πρέπει η εκπροσώπηση της Ευρωπαϊκής 'Ενωσης στην Ουκρανία να βελτιωθεί και πρέπει ταυτόχρονα να γίνεται ορθολογικότερη χρήση των πόρων που διατίθενται για την Ουκρανία μέσα από το πρόγραμμα TACIS.
<P>
Γι'αυτόν τον λόγο, κύριε Πρόεδρε, ενώ τα σημεία του προγράμματος δράσης της Ευρωπαϊκής Επιτροπής αποτελούν μία βάση, θα υπογραμμίσω ότι αποτελούν μόνο μία βάση για αρχή. Χρειαζόμαστε μία πρόταση βελτιωμένη, μία πρόταση σφαιρική, μία πρόταση με όραμα και στόχους σε ό, τι αφορά τις μελλοντικές σχέσεις της Ευρωπαϊκής 'Ενωσης με την Ουκρανία.

<SPEAKER ID=351 NAME="Cresson">
Κύριε Πρόεδρε, κυρίες και κύριοι, θα ήθελα πρώτα από όλα να ευχαριστήσω το Ευρωπαϊκό Κοινοβούλιο για το ζωηρό ενδιαφέρον που δείχνει για τις σχέσεις μεταξύ της Ευρωπαϊκής Ένωσης και της Ουκρανίας. Πρέπει να χαιρόμαστε για τις εκθέσεις που συζητούμε σήμερα, καθώς και για την εργασία των δύο εισηγητών.
<P>
Θα μιλήσω πρώτα για την έκθεση του κ. Titley σχετικά με το πρόγραμμα δράσης για την Ουκρανία. Η συμφωνία εταιρικής σχέσης και συνεργασίας με την Ουκρανία που τέθηκε σε εφαρμογή την 1η Μαρτίου του 1998, άνοιξε έναν νέο κεφάλαιο στις σχέσεις της Ένωσης με αυτήν την χώρα. Πρόκειται να επιτρέψει μια εμβάθυνση της συνεργασίας στους τομείς της πολιτικής και της οικονομίας καθώς και σε άλλους.
<P>
Η συμφωνία εταιρικής σχέσης και συνεργασίας είναι ένα μέσο προσέγγισης μεταξύ της Ευρωπαϊκής Ένωσης και της Ουκρανίας, που απαιτεί από την πλευρά της χώρας αυτής μια σημαντική προσπάθεια εναρμόνισης της νομοθεσίας της και των διοικητικών της πρακτικών σε πολλούς τομείς. Μια πιο στενή συνεργασία με την Ουκρανία θα μπορούσε να προσλάβει τη μορφή μιας ζώνης ελεύθερων συναλλαγών, όπως το προβλέπει η συμφωνία εταιρικής σχέσης και συνεργασίας, την ημέρα που η αναδιάρθωση στην Ουκρανία θα έχει προχωρήσει επαρκώς.
<P>
Η συνεδρίαση του πρώτου συμβουλίου συνεργασίας μεταξύ της Ευρωπαϊκής Ένωσης και της Ουκρανίας θα λάβει χώρα τον επόμενο Ιούνιο και αυτή της πρώτης διοργανικής επιτροπής, μόλις θα είναι δυνατό. Η ανεξάρτητη Ουκρανία αντιμετωπίζει τρείς σημαντικές προκλήσεις: την εδραίωση της δημοκρατίας, την στήριξη της ανεξαρτησίας της και της ενότητάς της και την δημιουργία της οικονομίας της αγοράς. Όσον αφορά τις δύο πρώτες πτυχές ο απολογισμός είναι ενθαρρυντικός αλλά ανησυχητικός για την τρίτη. Η Ουκρανία έθεσε τα θεμέλια μιας δημοκρατίας και ενίσχυσε την διεθνή της θέση. Η υπογραφή, τον Μάιο του 1997, του συμφώνου φιλίας με την Ρωσία συνέβαλε στην σταθεροποίηση των σχέσεων μεταξύ των δύο χωρών και εκείνη, τον Ιούλιο του 1997, μιας Χάρτας ειδικής εταιρικής σχέσης με το ΝΑΤΟ ξεκινούν την ένταξη της Ουκρανίας σε έναν χώρο ευρω-ατλαντικής ασφάλειας. Ωστόσο, η Ουκρ&
<P>
Τα πολυάριθμα εμπορικά προβλήματα που υπάρχουν ανάμεσα στην Ευρωπαϊκή Ένωση και την Ουκρανία απεικονίζουν την μη ολοκλήρωση της οικονομικής αναδιάρθρωσης. Μια αποστολή της Επιτροπής βρίσκεται, αυτήν την εβδομάδα στο Κίεβο για να συζητήσει αυτά τα θέματα και κυρίως την κατάσταση της αγοράς του αυτοκινήτου, που απειλεί να κλείσει στους ξένους παραγωγούς.
<P>
Το σχέδιο δράσης για την Ουκρανία ήταν πρώτα από όλα ένα πολιτικό έγγραφο που απαντούσε σε ένα ουκρανικό αίτημα. Η υλοποίησή τουπροχωρά με ικανοποιητικό τρόπο. Οι δράσεις που αναπτύσσει η Επιτροπή συμπίπτουν ευρέως με τις συστάσεις της έκθεσης Titley. Συγκεκριμένα, η Επιτροπή είναι απολύτως σύμφωνη με την σημασία της ανάπτυξης της κοινωνίας των πολιτών στην Ουκρανία. Είναι η δεύτερη σύσταση. Μια κοινή αποστολή με τις Ηνωμένες Πολιτείες εργάζεται αυτή τη στιγμή για την προετοιμασία ενός προγράμματος στήριξης της κοινωνίας των πολιτών στην Ουκρανία, χάρη σε μια τροπολογία του Κοινοβουλίου που διαθέτει 2, 5 εκατομμύρια ECU σε κοινές δράσεις με τις Ηνωμένες Πολιτείες μέσα στην πρώην Σοβιετική Ένωση.
<P>
Είναι πολιτικά πολύ σημαντικό να προωθήσουμε τον φάκελο Τσερνομπίλ. Όπως γνωρίζετε, η συμφωνία με την Ουκρανία προβλέπει την διακοπή λειτουργίας του Τσερνομπίλ το έτος 2000. Η υλοποίηση αυτής της συμφωνίας προοδεύει. Η Επιτροπή πρότεινε, πέρυσι, μια συμπληρωματική χρηματοδότηση εκατό εκατομμυρίων ECU για την σαρκοφάγο και ελπίζουμε ότι το Ευρωπαϊκό Κοινοβούλιο θα μας στηρίξει κατά την προσεχή περίοδο συνόδων του, δίνοντας την έγκρισή του. Συγχρόνως, η Επιτροπή συνεχίζει να παρέχει μια ενίσχυση για την αναδιάρθωση του ενεργειακού τομέα στην Ουκρανία ο οποίος, από την αρχή, αποτέλεσε πάντα μια προτεραιότητα την κοινοτικής βοήθειας. Αυτή η θέση εντάσσεται στην ίδια γραμμή με αυτή της Ομάδας των 7, που θέσπισε μια σχέση συμπληρωματικότητας ανάμεσα στην δράση υπέρ της διακοπής λειτουργίας του Τσερνομπίλ και την μακροπρόθεσμη μεταρρύθμιση του ενεργειακού τομ
<P>
Θα ήθελα επί του παρόντος να σας κάνω γνωστή την αντίδραση που προκάλεσε η έκθεση της κ. Hoff, που παρουσίασε η κ. Mann, που αφορά κυρίως την πυρηνική ασφάλεια στην Ουκρανία. Θα ήθελα κατά αρχάς να ευχαριστήσωτην κ. Mann για όλη την προσοχή που έδωσε - όπως και η κ. Hoff - στην κατάσταση του προγράμματος TACIS στην Ουκρανία. Μπορώ να σας διαβεβαιώσω ότι αυτή η έκθεση προκάλεσε έναν εσωτερικό προβληματισμό σχετικά με τα προγράμματά μας, και ιδιαίτερα το πυρηνικό, τόσο σχετικά με την ουσία όσο και με τις διαδικασίες διαχείρισης.
<P>
Ο συλλογισμός μας κατέληξε στα ακόλουθα συμπεράσματα. Όσον αφορά την ουσία, πρώτα, πρέπει να αναλάβουμε δράσεις που να επικεντρώνονται περισσότερο στους χώρους, κατά προτεραιότητα στις πυρηνικές εγκαταστάσεις που παρουσιάζουν τα περισσότερα προβλήματα, να δώσουμε μεγαλύτερη έμφαση στην διαχείριση των ραδιενεργών αποβλήτων - έτσι, η Επιτροπή αναπτύσσει αυτήν την στιγμή με τους εταίρους της του Ευρωαρκτικού Συμβουλίου της Mer de Bartens ένα ειδικό πρόγραμμα για τα ραδιενεργά απόβλητα στην βορειοδυτική Ρωσία - να στηρίξουμε την μεταφορά τεχνογνωσίας και τεχνολογιών μέσω μιας ενισχυμένης προώθησης της βιομηχανικής συνεργασίας. Σε αυτό το στάδιο, μπορώ ήδη να σας πω ότι, στο πλαίσιο αυτού του αναπροσανατολισμού, εξακολουθεί να υπάρχει η δέσμευση της Επιτροπής να συμβάλλει στην παύση λειτουργίας του Τσερνομπίλ έως το 2000, σύμφωνα με το πρωτόκολλο συμφωνίας της Ομά
<P>
Στο επίπεδο των διαδικασιών, όσον αφορά τις διαδικασίες διαχείρισης, η έκθεση της κ. Hoff, που παρουσίασε η κ. Mann, ενέπνευσε έναν ορισμένο αριθμό μέτρων που πρόκειται να επιτρέψουν την βελτίωση του συντονισμού του προγράμματος. Η Επιτροπή θα καταφύγει, περισσότερο από ότι στο παρελθόν, σε συμβάσεις - πλαίσια ώστε να μειώσει την διάσπαση των προγραμμάτων. Αυτή η προσέγγιση θα έχει επίσης το πλεονέκτημα του περιορισμού των καθυστερήσεων που αποδίδονται στις υπηρεσίες της Επιτροπής κατά την υλοποίηση των προγραμμάτων, αλλά και του αριθμού των συμβάσεων προς διαχείριση.
<P>
Η Επιτροπή έλαβε και άλλα συνοδευτικά μέτρα. Δημιούργησε μια ομάδα συμβούλων υψηλού επιπέδου, που θα έχει ως βασική υποχρέωση να παρέχει συμβουλές εντελώς ανεξάρτητα σχετικά με τον προσανατολισμό και την υλοποίηση των προγραμμάτων, καθώς και τους πυρηνικούς κινδύνους στις χώρες εταίρους και, επιπλέον, έλαβε μέτρα για να ενισχύσει τον εσωτερικό συντονισμό στον τομέα της πυρηνικής ενέργειας.
<P>
Κλείνοντας, θα επισήμαινα, σχετικά με την έκθεση Titley, ότι υπάρχει σύγκλιση απόψεων μεταξύ της Επιτροπής και του εισηγητή για τους βασικούς προσανατολισμούς της στρατηγικής μας απέναντι στην Ουκρανία και, σχετικά με την έκθεση Hoff, ότι η Επιτροπή δίδει ιδιαίτερη προσοχή στις παρατηρήσεις της εισηγήτριας, γιατί ενδιαφερόμαστε να βελτιώσουμε την στήριξή μας.

<SPEAKER ID=352 NAME="Πρόεδρος">
Η συζήτηση έληξε.
<P>
Η ψηφοφορία θα διεξαχθεί αύριο, στις 12 το μεσημέρι.

<CHAPTER ID=13>
Προστασία των καταναλωτών
<SPEAKER ID=353 NAME="Πρόεδρος">
Η ημερήσια διάταξη προβλέπει την συζήτηση επί της σύστασης για την δεύτερη ανάγνωση του κ. Verde i Aldea (A4-0062/98), εξ ονόματος της Επιτροπής Νομικών Θεμάτων και Δικαιωμάτων των Πολιτών, σχετικά με την κοινή θέση που καθόρισε το Συμβούλιο για την έκδοση της οδηγίας του Ευρωπαϊκού Κοινοβουλίου και του Συμβουλίου που αφορά τις αγωγές επί παραλείψει στον τομέα της προστασίας των συμφερόντων των καταναλωτών (C4-0585/97-96/0025(COD)).

<SPEAKER ID=354 NAME="Verde I Aldea">
Κύριε Πρόεδρε, βρισκόμαστε ενώπιον της δεύτερης ανάγνωσης μιας οδηγίας της οποίας η σπουδαιότητα αξίζει να τονισθεί παρά τη μετριότητα του τίτλου της.
<P>
Είναι γεγονός πως οι καταναλωτές έχουν λάβει ιδιαίτερη προσοχή από την Ευρωπαϊκή Ένωση και είναι πολλές οι οδηγίες που παραχωρούν δικαιώματα στους καταναλωτές. Ωστόσο, πάντα ασχολούμαστε με δικαιώματα που εγώ θα καλούσα ουσιαστικά, δηλαδή, κατά βάθος δικαιώματα, αλλά με τη δυσκολία που παρουσιάζει η μια σημαντική έλλειψη της Ευρωπαϊκής Ένωσης, και είναι η έλλειψη ενοποίησης των δικαστικών διαδικασιών, των διαφορετικών δικαστικών συστημάτων και δικαιωμάτων στα διάφορα κράτη μέλη.
<P>
Αυτή η οδηγία ρυθμίζει για πρώτη φορά το διαδικαστικό δίκαιο και παραχωρεί τη δυνατότητα δράσης στις οργανώσεις καταναλωτών σε οποιαδήποτε χώρα της Ένωσης. Αρκεί σε μια χώρα να αναγνωρίζονται ως τέτοιες, ούτως ώστε να μπορούν να λαμβάνουν δράσεις ενάντια στην παραβίαση οδηγιών ουσιαστικών δικαιωμάτων των καταναλωτών σε οποιαδήποτε χώρα. Αυτό μου φαίνεται ως μια πραγματικά σημαντική πρόοδος, και κατά κάποιο τρόπο - εγώ πιστεύω πως αποτελεί μεγάλη καινοτομία - αυτό πρέπει να το τονίσουμε.
<P>
Η δεύτερη πτυχή που θα ήθελα να επισημάνω, είναι πως αυτή η οδηγία σήμανε, στα διάφορα επίπεδά της, μια μεγάλη συνεργασία μεταξύ της Επιτροπής -η οποία προετοίμασε το σχέδιο- και του Ευρωπαϊκού Κοινοβουλίου στην πρώτη ανάγνωση -σε πολύ στενή συνεργασία με την Επιτροπή- και τέλος της κοινής θέσης του Συμβουλίου, που συμπεριέλαβε το πνεύμα της εργασίας που είχε διεξάγει το Ευρωπαϊκό Κοινοβούλιο και που, κύριε Πρόεδρε - θέλω να πω - βελτίωσε, από τεχνική άποψη, αυτήν την οδηγία. Το Συμβούλιο διεξήγαγε ένα σοβαρό έργο, και πρέπει να το αναγνωρίσουμε, έτσι όπως συνηθίζουμε να επικρίνουμε μερικές φορές τις ελλείψεις του σε άλλους τομείς.
<P>
Για αυτόν τον λόγο, ενώπιον αυτού του σοβαρού έργου του Συμβουλίου, εγώ πρότεινα, και η Επιτροπή Νομικών Θεμάτων και Δικαιωμάτων των Πολιτών ενέκρινε με πλειοψηφία, την μη εισαγωγή τροπολογιών στην δεύτερη ανάγνωση και την αποδοχή της δεύτερης ανάγνωσης καθώς αυτή υπεβλήθη από το Συμβούλιο, έχοντας ως σημαντικό σκοπό, λαμβάνοντας υπόψη πως η οδηγία είναι καλή, την επιτάχυνση στο μέτρο του δυνατού της εφαρμογής της.
<P>
Ωστόσο, παρ' όλα αυτά, κάποιες τροπολογίες από αυτές που υπεβλήθησαν αναφέρονται στο γεγονός ότι έμειναν έξω από αυτήν την οδηγία οι οργανώσεις εμπόρων, βιομηχάνων κλπ, τα συμφέροντα των οποίων μπορούν να υπερασπιστούν σίγουρα κατά τον ίδιο τρόπο με αυτά των καταναλωτών, αλλά που δεν αποτελούν μέρος αυτής της ομάδας που γνωρίζουμε ως καταναλωτές, οι οποίοι αποτελούν αντικείμενο των οδηγιών που βρίσκονται στο προσάρτημα. Για αυτούς τους λόγους, κύριε Πρόεδρε, εγώ θα συνέστηνα στην Ολομέλεια να προχωρήσει στην έγκριση αυτής της οδηγίας και να απορρίψει τις τροπολογίες που έχουν υποβληθεί, γιατί πιστεύω πως πρόκειται για μια καλή οδηγία και το Κοινοβούλιο μπορεί να μείνει ικανοποιημένο με το έργο που έχει διεξάγει, με τη συνεργασία του ώστε να προωθηθεί αυτή η οδηγία.

<SPEAKER ID=355 LANGUAGE="EN" NAME="Oddy">
Κύριε Πρόεδρε, θα ήθελα να ευχαριστήσω τον εισηγητή για την εξαιρετική εργασία που πραγματοποίησε πάνω σε μία σημαντική πρόταση της Επιτροπής. Θέτει τις σημαντικότερες αρχές για την προστασία των καταναλωτών και των καταναλωτικών οργανώσεων. Είναι ένα σημαντικό σχέδιο για το τρίτο στάδιο συνεργασίας σε δικαστικά θέματα. Μέχρι τώρα, είχαμε ελάχιστα σχέδια σε αυτόν τον τομέα και επομένως χαιρετίζω με ιδιαίτερο ενθουσιασμό αυτό εδώ.
<P>
Με αυτό δίδεται στους καταναλωτές η δυνατότητα να επιτύχουν τη λήψη προσωρινών μέτρων αν σημειωθεί παραβίαση ορισμένων οδηγιών της Κοινότητας. Είναι πολύ ευχάριστο το γεγονός ότι η Επιτροπή αναγνωρίζει ως συνετή την εργασία του Κοινοβουλίου και εγκρίνει τις 17 από τις 20 τροπολογίες που κατατέθηκαν προς συζήτηση από το Κοινοβούλιο με τη διαδικασία της πρώτης ανάγνωσης αποφεύγοντας έτσι την ανάγκη εξεύρεσης συμβιβαστικής λύσης. Συμφωνώ με τον κύριο Verde ότι όσο πιο γρήγορα εφαρμοστεί αυτή η οδηγία τόσο το καλύτερο.
<P>
Με την αυξημένη κινητικότητα που παρατηρείται λόγω τουρισμού, εκπαιδευτικών επισκέψεων και επαγγελματικών ταξιδιών, η ανάγκη για διασυνοριακή προστασία των καταναλωτών έχει μεγιστοποιηθεί. Υπάρχει ένα συγκεκριμένο σημείο που θα ήθελα να τονίσω ιδιαίτερα. Γνωρίζω ότι ο Καταναλωτής στην Ευρωπαϊκή Ομάδα είναι απογοητευμένος, διότι μία τροπολογία δεν τέθηκε εκ νέου προς συζήτησιν. Ωστόσο, συμφωνώ με τον κύριο Verde ότι ήταν καλύτερα να προωθήσουμε αυτήν την οδηγία όσο το δυνατόν πιο σύντομα. Ωστόσο, η οδηγία, ως έχει αυτή τη στιγμή, εφαρμόζεται μόνον στις οδηγίες που απαριθμούνται στο Παράρτημα 1 και υπάρχει ένας αριθμός οδηγιών τις οποίες οι καταναλωτές θα ήθελαν να δουν να περιλαμβάνονται στο πλαίσιο αυτής της οδηγίας, όπως η ασφάλεια των παιχνιδιών, τα μηχανήματα χαμηλής τάσης, και ο εξοπλισμός προσωπικής προστασίας.
<P>
Επομένως, με όλο τον σεβασμό, θα πρότεινα στην Επιτροπή, όταν πλέον θα έχει εφαρμοστεί πλήρως αυτή η οδηγία, να αναθεωρήσει τη λειτουργία της οδηγίας αυτής και να εξετάσει την πιθανότητα μελλοντικής επέκτασης της οδηγίας σε θέματα όπως οι εγγυήσεις και η πώληση εξ αποστάσεως χρηματοπιστωτικών υπηρεσιών, ώστε να επιτευχθεί το μεγαλύτερο δυνατό όφελος για τον καταναλωτή.

<SPEAKER ID=356 LANGUAGE="ES" NAME="Palacio Vallelersundi">
Κύριε Πρόεδρε, απόψε λαμβάνω τον λόγο εξ ονόματος του συναδέλφου μου Aρoveros Trias de Bes και εξ ονόματος της Ομάδας του Ευρωπαϊκού Λαϊκού Κόμματος. Και έτσι, πρέπει να τονίσω κατ' αρχάς, όπως έκανε ο εισηγητής, το έργο του Συμβουλίου. Όντως, από πολλές απόψεις, η κοινή θέση βελτιώνει τις ιδέες που έθεσε το Κοινοβούλιο στην πρώτη ανάγνωση. Έτσι είναι και πρέπει να το παραδεχτούμε.
<P>
Ωστόσο, η Ομάδα του Ευρωπαϊκού Λαϊκού Κόμματος υπέβαλε τέσσερις τροπολογίες, οι οποίες συμπεριλαμβάνουν ουσιωδώς τις ιδέες που εγκρίθηκαν σε πρώτη ανάγνωση και που συμπεριελήφθησαν από την Επιτροπή στην τροποποιημένη πρότασή της. Η Ομάδα του Ευρωπαϊκού Λαϊκού Κόμματος τις υποβάλει εκ νέου για τους εξής λόγους.
<P>
Πρώτον, όσον αφορά τη σφαίρα εφαρμογής, χωρίς να σχολιάσουμε - παρότι συμφωνήσαμε στην Ομάδα του Ευρωπαϊκού Λαϊκού Κόμματος - με τα όσα είπε η κυρία Oddy σχετικά με την ευκολία που θα παρουσίαζε αν είχαν συμπεριληφθεί άλλες οδηγίες, όπως για παράδειγμα αυτή που αφορά στην ασφάλεια των παιχνιδιών, πρέπει να επισημάνω πως στο άρθρο 1 καθορίζεται μια σφαίρα εφαρμογής με έναν προσδιορισμό, αν μου επιτρέπεται η έκφραση, τομεακό. Συμπεριλάμβανονται μόνο τα συμφέροντα των καταναλωτών και αφήνονται κατά μέρους τα συμφέροντα των επιχειρήσεων, των βιοτεχνών, των επαγγελματιών, συλλογικά συμφέροντα με τα οποία ασχολούνται οι οδηγίες του προσαρτήματος. Κύριε Πρόεδρε, όποιος ξέρει ποια είναι η εφαρμογή του Δικαίου στα διάφορα κράτη μέλη, θα καταλάβει πως θα δημιουργήσει, αρχικά, μια σαφή νομική ανασφάλεια. Γιατί η ερμηνεία του συλλογικού συμφέροντος των καταναλωτών κα
<P>
Δεύτερον, και επίσης όσον αφορά τη σφαίρα εφαρμογής, πρέπει να πω πως δεν έχει κανένα νόημα να κάνουμε διαχωρισμό ανάμεσα στα συμφέροντα των καταναλωτών και τα συμφέροντα άλλων συλλογικών φορέων που συμπεριλαμβάνονται σε αυτές τις οδηγίες γιατί, συγκεκριμένα, αντικείμενό τους είναι η ορθή λειτουργία της εσωτερικής αγοράς. Επιπλέον, επίσης δεν έχει νόημα μια άλλη διάκριση που γίνεται και υπονοείται πως τα συμφέροντα των καταναλωτών μπορούν να υπερασπιστούν από τις οργανώσεις των καταναλωτών, πράγμα που είναι άκρως ανακριβές, εσφαλμένο.
<P>
Στο άρθρο 3, όντως, και με μια σύνταξη η οποία, τουλάχιστον στην ισπανική, είναι νομικώς λανθασμένη, γίνεται λόγος για τον σκοπό. Θα πρέπει να ειπωθεί αντικείμενο. Στο ισπανικό δίκαιο δεν υπάρχει ο σκοπός. Ο σκοπός είναι κάτι που παραμένει εσωτερικά. Αυτό που έχει σημασία στη σύσταση μιας οργάνωσης ή ενός οποιουδήποτε φορέα, είναι το αντικείμενό του.
<P>
Έχουμε το παράδειγμα της πρώτης οδηγίας που αναφέρεται, σχετικά με την παραπλανητική διαφήμιση. Δηλαδή μια οργάνωση επιχειρηματιών μιας χώρας - ας πούμε από την Ισπανία - δεν μπορεί να προασπίσει νομίμως τα συμφέροντα των γερμανών καταναλωτών ενώπιον της πρακτικής μιας επιχείρησης από οποιαδήποτε χώρα - ας πούμε ότι είναι επίσης από την Ισπανία - ή μια οργάνωση γερμανών επιχειρηματιών δεν μπορεί να προασπίσει τα συλλογικά συμφέροντα των καταναλωτών μιας άλλης χώρας; Πιστεύω πως σε αυτήν την περίπτωση δημιουργούμε μια πλαστή νομιμότητα η οποία επίσης θα δημιουργήσει νομική ανασφάλεια κατά την εφαρμογή της. Γιατί το συμφέρον ad causam -όχι το συμφέρον ad processum- ήτοι, καθώς η νομιμότητα του σκοπού εναπόκειται στα κράτη μέλη, επίσης δεν θα ερμηνευθεί κατά τον ίδιο τρόπο το συμφέρον μια συγκεκριμένης οργάνωσης.
<P>
Η τρίτη τροπολογία βρίσκεται στην αιτιολογικήσκέψη 1 και η τέταρτη στο άρθρο 6 και έχει σχέση με τις δύο προηγούμενες.
<P>
Κύριε Πρόεδρε, η Ομάδα του Ευρωπαϊκού Λαϊκού Κόμματος διάκειται ευνοϊκά απέναντι σε αυτήν την οδηγία, συμφωνεί με αυτήν την έκθεση, αλλά θέλουμε να πούμε ότι τίθενται προβλήματα και ότι θα το διαπιστώσουμε σε πέντε χρόνια.

<SPEAKER ID=357 LANGUAGE="SV" NAME="Thors">
Κύριε Πρόεδρε, και η Ομάδα μας επίσης καλωσορίζει αυτή την οδηγία. Όπως είπε η κ. Oddy και η εισηγήτρια επίσης, είναι ένα σημαντικό νέο το ότι έχουμε αυτήν την οδηγία που αφορά την συνεργασία στον τομέα της δικαιοσύνης. Προσωπικά εκνευρίζομαι ολοένα και περισσότερο για το ότι έχουμε μία ταχεία συνεργασία εντός του πρώτου πυλώνα για να προστατευθούν τα οικονομικά συμφέροντα, αλλά όταν μετά χρειαζόμαστε προστασία μέσω της συνεργασίας σε νομικό επίπεδο, συχνά ακριβώς για τη ρητή προστασία των πολιτών, αυτό είναι τότε δύσκολο να επιτευχθεί, κάτι που μερικές φορές συμβάλλει στη δημιουργία μιας εσφαλμένης εικόνας της Ένωσης και των σκοπών της.
<P>
Πιστεύω ότι είναι σημαντικό, όπως είπε η εισηγήτρια, να τεθεί η οδηγία γρήγορα σε ισχύ. Διότι εκτός των καταστάσεων στις οποίες αναφέρθηκε η κ. Oddy, είναι π.χ. επίκαιρο και το όλο ζήτημα της προώθησης στην αγορά του τομέα των τηλεπικοινωνιών.
<P>
Τις λίγες φορές που έχω την δυνατότητα να δω τηλεόραση, εκπλήσσομαι ολοένα και περισσότερο που μπορώ να δω, και στη Σκανδιναβία επίσης, στη Φινλανδία, όπου τέτοιες παραπλανητικές διαφημήσεις απαγορεύονται, π.χ. διαφημήσεις για συσκευές που μπορούν να μετατρέψουν τον οποιοδήποτε χονδροκαμωμένο σε λυγερόκορμο με τα πιο απίθανα παρασκευάσματα αδυνατίσματος. Πιστεύω ότι είναι σημαντικό να μπορούν να λάβουν μέτρα γι' αυτό π.χ. οι οργανώσεις των καταναλωτών και οι υπηρεσίες. Είναι επίσης σημαντικό να καταφέρουμε να συμμετέχουν σε αυτή τη διαδικασία οι υποψήφιες χώρες, διότι βλέπω επίσης ότι η προώθηση εμπορευμάτων αυτού του είδους περνάει μέσα από αυτές τις χώρες.
<P>
Αντίθετα εκφράζω τη λύπη μου για το ότι οι ευρωπαϊκές οργανώσεις καταναλωτών δεν έχουν το δικαίωμα να εκπροσωπούν τους καταναλωτές με τον τρόπο που είχαμε προτείνει, και ότι ο χώρος εφαρμογής περιορίστηκε. Για να έχουμε γρήγορα αυτή την οδηγία στηρίζουμε την εισηγήτρια. Όμως η Ομάδα μας δεν στηρίζει τις προτάσεις τροπολογίας της Ομάδας του ΕΛΚ. Πιστεύω επίσης ότι θα είχαμε εξίσου μεγάλες νομικές δυσκολίες να καθορίσουμε το είδος των οργανώσεων που θα λαμβάνονται υπόψη σε αυτή την πρόταση. Γι' αυτό θα στηρίξουμε την έκθεση της εισηγήτριας.

<SPEAKER ID=358 LANGUAGE="DE" NAME="Graefe zu Baringdorf">
Κύριε Πρόεδρε, από την άποψη της προστασίας των καταναλωτών και των νομικών δυνατοτήτων που υπάρχουν, θα ήθελα να αναφερθώ σε μια περαιτέρω προοπτική, και μάλιστα στην κατάσταση που έχουμε στον τομέα των ζωαλεύρων. Από την 1.4.1997 είναι υποχρεωτική η τήρηση ενός ορισμένου ρυθμιστικού κανόνα όταν πρόκειται για την εκτροφή ζώων με ζωάλευρα. Αυτόν όμως δεν τον εφαρμόζουν τα κράτη μέλη αν και πρόκειται εδώ για κοινοτικό δίκαιο. Η σκέψη μας είναι - και θα ήθελα να την συζητήσω σήμερα το βράδυ για πρώτη φορά - ότι πρέπει η Ευρωπαϊκή Επιτροπή να έχει την δυνατότητα, όταν υπάρχει υπερημερία στην αντιμετώπιση αυτού του κινδύνου, να αποσύρει από την κυκλοφορία προϊόντα που μπορούν να έχουν επιβλαβείς επιδράσεις στον καταναλωτή.
<P>
Είναι σαφές ότι η προέλευση της ΣΕΒ αποδίδεται σε μολυσμένα ζωάλευρα. Η Ευρωπαϊκή Επιτροπή όμως δεν διαθέτει την δυνατότητα παρέμβασης. Αναθέσαμε στην Νομική Υπηρεσία του Ευρωπαϊκού Κοινοβουλίου καθώς και στην Ευρωπαϊκή Επιτροπή, να δραστηριοποιηθούν σ' αυτόν τον τομέα, για να μπορέσουμε να πάρουμε πολιτική πρωτοβουλία ώστε η Ευρωπαϊκή Επιτροπή να μπορεί να προχωρεί σε ενέργειες ακόμη και κατά του Συμβουλίου, για μη τήρηση των ίδιων των νόμων του σε επίπεδο κρατών μελών, και μάλιστα στο πλαίσιο προσωρινής διαθεσιμότητας, ώστε να επιβάλει επίσης την προστασία των καταναλωτών στις εν λόγω περιοχές.

<SPEAKER ID=359 LANGUAGE="DE" NAME="Habsburg-Lothringen">
Κύριε Πρόεδρε, αξιότιμοι συνάδελφοι. Χτές στην ΜΑΙ είχα την ευκαιρία να υπογραμμίσω ότι η οικονομία οφείλει πρώτα-πρώτα να υπηρετεί τον άνθρωπο. Αυτό ισχύει φυσικά εξ ίσου για τις Οδηγίες που εμείς ψηφίσαμε. Στην πρώτη ανάγνωση ήδη εγκρίθηκαν σχετικά με την συγκεκριμένη οδηγία τροπολογίες που συμπεριλαμβάνουν, εκτός από την έννοια των συμφερόντων του καταναλωτή, και το δημόσιο συμφέρον όπως και το συμφέρον όσων ασκούν δραστηριότητα στο εμπόριο, την βιομηχανία ή την βιοτεχνία. Στην περίπτωση που υπάρξουν προσφυγές από ενώσεις, όταν έχει διαμορφωθεί μια αρνητική συμπεριφορά σε κάποιο άλλο κράτος μέλος, δεν μπορεί να μετρούν και να υπολογίζονται μόνο τα συμφέροντα των καταναλωτών. Παρόμοιες αρνητικές συμπεριφορές, όπως ήδη προ 2 ετών διαπίστωσε η Ευρωπαϊκή Επιτροπή, παραβλάπτουν την καλή λειτουργία της ενιαίας αγοράς και οδηγούν σε στρέβλωση του α
<P>
Στις διάφορες εκθέσεις εμμένουμε διαρκώς στην άποψη ότι είναι προς το συμφέρον της Ένωσης, δηλαδή του δημοσίου συμφέροντος, να διατυπώνονται οι νομικές διατάξεις προς όφελος του συνόλου. Αυτό δεν μας εμποδίζει ωστόσο να αντιτασσόμαστε αποφασιστικά σε κάθε ριζική επέμβαση στις εθνικές δικονομίες, υπό το πρόσχημα της πολιτικής προστασίας των καταναλωτών. Διάφορες χώρες και μεταξύ αυτών και η Γερμανία αποφάσισαν να αντιτεθούν στις προσφυγές των ενώσεων. Για τον λόγο αυτόν ακριβώς θέλουμε να παραμείνουμε σταθεροί στο ότι στόχος της Οδηγίας αυτής είναι η εναρμόνιση των διατάξεων προς όφελος των καταναλωτών, των ατόμων που ασκούν κάποια δραστηριότητα στο εμπόριο, την βιομηχανία και βιοτεχνία, καθώς και του γενικού συνόλου. Για να διασφαλιστεί όμως η εμπιστοσύνη που αναφέρθηκε προηγουμένως χρειάζεται στον ορισμό για την παραβίαση αυτής της Οδηγίας
<P>
Και για να το εκφράσω με την έννοια των πολιτικών αντιθέσεων, εδώ δεν πρόκειται για τα συμφέροντα των καταναλωτών σύμφωνα με το πνεύμα της θεωρίας της πάλης των τάξεων, αλλά για ένα πελατειακό ορισμό, όπως χρησιμοποιείται στην οικονομία, όπου υπάρχει ενασχόληση με μια συνολική διαχείριση της ποιότητας δηλαδή με το total quality management. Και σ' αυτό δεν υπάρχει μονόδρομος, εκεί περιλαμβάνονται όλοι εκείνοι που αυτότους αφορά.

<SPEAKER ID=360 NAME="Cresson">
Κύριε Πρόεδρε, κυρίες και κύριοι Βουλευτές, η Επιτροπή χαίρεται κατ' αρχάς για την πρόοδο της πρότασης για οδηγία σχετικά με τις αγωγές επί παραλείψει στον τομέα της προστασίας των συμφερόντων των καταναλωτών, η οποία, δύο μόνο χρόνια μετά την παρουσίασή της, καταλήγει, σε δεύτερη ανάγνωση, ενώπιον της ολομέλειας του Ευρωπαϊκού Κοινοβουλίου. Έπειτα, χαίρεται για το εξαιρετικά θετικό αποτέλεσμα της διαθεσμικής συνεργασίας που επέτρεψε την τελειοποίηση μιας κοινής θέσης του Συμβουλίου και την έγκρισή της από την Επιτροπή Νομικών Θεμάτων και Δικαιωμάτων των Πολιτών του Κοινοβουλίου, γεγονός που αντανακλά έναν υψηλό βαθμό σύγκλισης σχετικά με την προστασία των συλλογικών συμφερόντων των καταναλωτών.
<P>
Δεδομένου του καινοτόμου χαρακτήρα του μηχανισμού που η οδηγία σκοπεύει να εισάγει, προβλέπεται μια πρώτη αξιολόγηση της επίδρασής του, δυόμισι χρόνια μετά την εφαρμογή σε επίπεδο κρατών μελών. Σε αυτό το πλαίσιο, θα είναι δυνατό να προβλεφθούν οι προσαρμογές που θα κριθούν αναγκαίες, υπό το φως της πρακτικής εμπειρίας.
<P>
Όσον αφορά τις οκτώ τελευταίες τροπολογίες, οφείλω να διαπιστώσω ότι αναπαράγουν ορισμένες από τις τροπολογίες που είχαν ήδη συζητηθεί στο πλαίσιο της Επιτροπής Νομικών Θεμάτων του Κοινοβουλίου. Ορισμένες από αυτές τις τροπολογίες, κυρίως οι υπ' αριθ. 1, 3 και 5, επανέρχονται στην συζήτηση που είχε γίνει στην Επιτροπή Νομικών Θεμάτων του Κοινοβουλίου. Αυτές οι τροπολογίες είναι ικανές να θέσουν σε αμφισβήτηση τα συμπεράσματα, κατά τα άλλα εξαιρετικά ρεαλιστικά, στα οποία κατέληξε η Επιτροπή Νομικών Θεμάτων. Πράγματι, όπως κατέληξε και η Επιτροπή Νομικών Θεμάτων, ο μηχανισμός σε δύο στάδια, τον οποίο περιλαμβάνει η κοινή θέση, είναι ισορροπημένος και ρεαλιστικός. Αυτός ο μηχανισμός συνίσταται στην πρόβλεψη της δυνατότητας να συμπεριληφθούν, στις αγωγές επί παραλείψει, τα συλλογικά συμφέροντα και άλλων εκτός των καταναλωτών: βιομηχάνων, εμπόρων, βιοτεχ
<P>
Να γιατί, εξ ονόματος της Ευρωπαϊκής Επιτροπής, εκτιμώ ότι πρέπει να επιμείνουμε στα συμπεράσματα της Επιτροπής Νομικών Θεμάτων του Κοινοβουλίου, η οποία απέρριψε ήδη αυτές τις τροπολογίες, δείχνοντας έτσι ότι κατάλαβε την σημασία μιας ταχείας έγκρισης αυτού του σχεδίου για οδηγία.
<P>
Αναφορικά με τις τροπολογίες αριθ. 2, 4, 6 και 7, στο μέτρο που στοχεύουν στη δημιουργία ενός δεσμού ανάμεσα στο εθνικό δίκαιο και την ικανότητα δράσης των νομιμοποιούμενων φορέων, καθώς και για να προσεγγίζονται οι παραβάσεις, αυτές οι τροπολογίες υπαναχωρούν αναφορικά με την κοινή θέση. Από την μια πλευρά, δυσκολεύομαι να αντιληφθώ πώς το Κοινοβούλιο είναι λιγότερο ευνοϊκό προς την προστασία των συμφερόντων των καταναλωτών από ότι το Συμβούλιο. Από την άλλη πλευρά, αυτές οι τροπολογίες θα αμφισβητούσαν τον ίδιο τον στόχο της πρότασης για οδηγία, δηλαδή την αμοιβαία αναγνώριση των φορέων που νομιμοποιούνται να εγείρουν τις αγωγές.
<P>
Επιπροσθέτως, η έννοια της παράβασης των διατάξεων εφαρμογής των ευρωπαϊκών οδηγιών δεν θα μπορούσε να αφεθεί μόνο στο εθνικό δίκαιο. Για αυτόν ακριβώς το λόγο, η Επιτροπή σάς συστήνει να διατηρήσετε το κείμενο της κοινής θέσης, όπως το ενέκρινε η Επιτροπή Νομικών Θεμάτων του Κοινοβουλίου, απορρίπτοντας τις εν λόγω τροπολογίες.
<P>
Κλείνοντας, θα επιθυμούσα, αφενός, να συγχαρώ τον εισηγητή, κ. Verde I Aldea, για την εξαίρετη εργασία του, καθώς και τη συμβολή που παρείχε στην ταχεία προώθηση αυτής της πρότασης και, αφετέρου, να σας καλέσω να ακολουθήσετε την πορεία που ξεκίνησε η εργασία που έγινε στο πλαίσιο της Επιτροπής Νομικών Θεμάτων, εγκρίνοντας την κοινή θέση. Αυτό θα επιτρέψει να περάσουμε ένα σημαντικό στάδιο σχετικά με την προστασία του ευρωπαίου καταναλωτή και συγχρόνως να δώσουμε μια χαρακτηριστική απάντηση στην προστασία των συλλογικών συμφερόντων που στοχεύονται από την ευρωπαϊκή νομοθεσία.

<SPEAKER ID=361 NAME="Πρόεδρος">
Η συζήτηση έληξε.
<P>
Η ψηφοφορία θα διεξαχθεί αύριο, στις 12 το μεσημέρι.
<P>
(Η συνεδρίαση λήγει στις 11.50)


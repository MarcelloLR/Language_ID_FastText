<CHAPTER ID="1">
<SPEAKER ID="1" LANGUAGE="" NAME="" AFFILIATION="Αντιπροέδρου">
<SPEAKER ID="2" LANGUAGE="" NAME="" AFFILIATION="(Η συνεδρίαση αρχίζει στις">
<SPEAKER ID="3" LANGUAGE="EN" NAME="Chichester (PPE-DE )." AFFILIATION="">
<P>
    Κύριε Πρόεδρε, ως πρόεδρος της Επιτροπής Βιομηχανίας, Έρευνας και Ενέργειας, θα ήθελα να μου επιβεβαιώσετε –επίσημα– ότι όλες οι επιστολές αξιολόγησης των διορισθέντων Επιτρόπων έχουν ήδη διαβιβασθεί στον διορισθέντα Πρόεδρο της Επιτροπής, κ. Barroso. 
<SPEAKER ID="4" LANGUAGE="" NAME="Πρόεδρος." AFFILIATION="">
<P>
   Κύριε Chichester, σημειώνω το αίτημά σας. Δίχως άλλο θα σας δοθεί κατάλληλη επιβεβαίωση. 
<SPEAKER ID="5" LANGUAGE="ES" NAME="Martínez Martínez (PSE )." AFFILIATION="">
<P>
    Κύριε Πρόεδρε, την περασμένη Κυριακή, μιλώντας στη μεγαλύτερη εφημερίδα της χώρας μου, η κ. Loyola de Palacio παραδέχτηκε ότι η Ισπανία χάνει συνεχώς κύρος στην Ευρωπαϊκή Ένωση και γίνεται δορυφόρος της Γαλλίας και της Γερμανίας.
<SPEAKER ID="6" LANGUAGE="" NAME="Πρόεδρος." AFFILIATION="">
<P>
   Κύριε Martínez, όπως είπατε και εσείς ο ίδιος, η ευθύνη για την αντίδραση σε αυτό το πρόβλημα ανήκει βασικά στον κ. Πρόντι και στην Επιτροπή και δεν αμφιβάλλω ότι θα υπάρξουν οι κατάλληλες αντιδράσεις, σύμφωνα με τις πολιτικές ευαισθησίες των κυρίως εμπλεκομένων. 
<SPEAKER ID="7" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει την προφορική ερώτηση (B6-0019/04) της κ. Záborská, εξ ονόματος της Επιτροπής Δικαιωμάτων των Γυναικών και Ισότητας των Φύλων, στην Επιτροπή, σχετικά με τις γυναίκες και τη φτώχεια. 
<SPEAKER ID="8" LANGUAGE="SK" NAME="Záborská (PPE-DE )" AFFILIATION="συντάκτρια">
<P>
   , .  Κύριε Πρόεδρε, κυρία Επίτροπε, την Κυριακή 17 Οκτωβρίου η διεθνής κοινότητα γιόρτασε την Παγκόσμια Ημέρα Άρνησης της Φτώχειας, προκειμένου να επιστήσει την προσοχή στη φτώχεια ως παραβίαση των ανθρωπίνων δικαιωμάτων.
<P>
Στις 17 Οκτωβρίου 1987, εις απάντηση της έκκλησης του Πατρός Jozef Brezinsky, 100 000 υπερασπιστές των ανθρωπίνων δικαιωμάτων συγκεντρώθηκαν στην οδό Trocadero του Παρισιού για να αποτίσουν φόρο τιμής στα θύματα της πείνας, της βίας και της άγνοιας. Διαδήλωσαν την αντίθεσή τους στη φτώχεια και ζήτησαν από την ανθρώπινη φυλή να ενωθεί, ώστε να διασφαλίσει τον σεβασμό των ανθρωπίνων δικαιωμάτων.
<P>
Το Ευρωπαϊκό Κοινοβούλιο υιοθέτησε εν συνεχεία αυτήν τη θέση στις ετήσιες εκθέσεις του σχετικά με τα βασικά ανθρώπινα δικαιώματα στην Ευρωπαϊκή Ένωση. Το 1996, στο ίδιο πνεύμα, τα Ηνωμένα Έθνη ξεκίνησαν την πρώτη Δεκαετία για την Εξάλειψη της Παγκόσμιας Φτώχειας. Μέσω της ατζέντας της Λισαβόνας, η Ευρωπαϊκή Ένωση επίσης δραστηριοποιήθηκε σε αυτόν τον τομέα. Επιτρέψτε μου να αναφέρω δύο σημαντικά σημεία που σχετίζονται με αυτό το πρόβλημα.
<P>
Πολλοί έχουν ήδη ακουστά το Σύμφωνο Σταθερότητας και Ανάπτυξης. Στις 17 Οκτωβρίου, θα ήθελα να έχει εισαχθεί ένα άλλο είδος συμφώνου σταθερότητας, ένα εσωτερικό σύμφωνο σταθερότητας, το οποίο θα έδινε στις γυναίκες και στις φτωχές οικογένειές τους περισσότερο αυτοσεβασμό και αξιοπρέπεια, ένα σύμφωνο που θα άνοιγε τις πόρτες της κοινωνίας στις γυναίκες και στους φτωχούς. Θα πρέπει να στηρίξουμε αυτό το εσωτερικό σύμφωνο σταθερότητας εντός μιας διευρυμένης Ευρώπης και να εξαλείψουμε τη φτώχεια, προωθώντας έτσι την αλληλεγγύη μεταξύ των γενεών, επικηρύσσοντας τις διακρίσεις και ενθαρρύνοντας τις ίσες ευκαιρίες και τον εποικοδομητικό διάλογο, ούτως ώστε να μπορέσουμε να οικοδομήσουμε από κοινού μια αυθεντική εταιρική σχέση με τα πιο αδύναμα μέλη της κοινωνίας. 
<SPEAKER ID="9" LANGUAGE="" NAME="Schreyer," AFFILIATION="Επιτροπή">
<P>
   .  Κύριε Πρόεδρε, κυρίες και κύριοι, θα ήθελα να ξεκινήσω ευχαριστώντας την κ. Záborská και τα μέλη της Επιτροπής Δικαιωμάτων των Γυναικών και Ισότητας των Φύλων για τον χειρισμό αυτού του εξαιρετικά σημαντικού ζητήματος. Σας ευχαριστώ, κυρία Záborská, και για τη γεμάτη πάθος ομιλία σας.
<P>
Ένας από τους κοινούς στόχους που ενισχύουν τη διαδικασία είναι η ισόρροπη εκπροσώπηση ανδρών και γυναικών, η οποία πρέπει να λαμβάνεται πλήρως υπόψη κατά την κατάρτιση σχεδίων δράσης σε εθνικό επίπεδο. Τέτοια σχέδια θα πρέπει να παρέχουν και μέτρα προσανατολισμένα στις ειδικές ανάγκες των γυναικών, και τα κράτη μέλη πρέπει να υποχρεούνται να διασφαλίσουν τη συμμετοχή μη κυβερνητικών οργανώσεων οι οποίες ασχολούνται με τις ειδικές ανάγκες των γυναικών όσον αφορά την ανάπτυξη, παρακολούθηση και αξιολόγηση των εθνικών σχεδίων δράσης. Μαζί με την ανοιχτή μέθοδο συντονισμού στους τομείς της φτώχειας και του αποκλεισμού, πρέπει να υλοποιηθεί έως το τέλος του 2006 ένα κοινοτικό πρόγραμμα δράσης και πρέπει να υποστηριχθεί η συνεργασία μεταξύ των κρατών μελών στην καταπολέμηση του κοινωνικού αποκλεισμού.
<P>
Μια σειρά πρωτοβουλιών που ελήφθησαν σε ευρωπαϊκό επίπεδο τα τελευταία χρόνια βοήθησε στην πρακτική έκφραση των προβληματισμών που έθεσε το Σώμα στο ψήφισμά του το 1994 για τη φτώχεια των γυναικών στην Ευρώπη. Οι πρωτοβουλίες αυτές περιλαμβάνουν, για παράδειγμα, όχι μόνο τα μέτρα της ανοιχτής μεθόδου συντονισμού αλλά και την αντιστροφή του βάρους της αποδείξεως στη νομοθεσία περί ισότητας των φύλων και την τελευταία οδηγία με βάση το άρθρο 13 της Ιδρυτικής Συνθήκης των Ευρωπαϊκών Κοινοτήτων. Η συνεκτίμηση της διάστασης του φύλου περιλαμβάνεται στην ευρωπαϊκή στρατηγική για την απασχόληση και η μεταρρύθμιση των Διαρθρωτικών Ταμείων προβλέπει να τους δοθεί μια ακόμη εντονότερη διάσταση ισότητας των φύλων.
<SPEAKER ID="10" LANGUAGE="" NAME="Κράτσα-Τσαγκαροπούλου (PPE-DE )" AFFILIATION="">
<P>
Τα στοιχεία που διαθέτουμε είναι και αποκαλυπτικά και ανησυχητικά. Το 15% είναι ο μέσος όρος στην Ευρωπαϊκή Ένωση των 15 τουλάχιστον, στην παλιά Ευρωπαϊκή Ένωση, ούτως ή άλλως όμως στις περισσότερες χώρες το πρόβλημα είναι χρόνιο. Η κατάσταση επίσης δεν είναι ομοιόμορφη, κάτι με το οποίο πρέπει να ασχοληθούμε ιδιαίτερα, να δούμε τις αιτίες που αλλού η κατάσταση είναι καλύτερη και ποια είναι τα καλά αποτελέσματα που επιτυγχάνονται.
<P>
Οι απορίες και οι απαιτήσεις των πολιτών της Ευρωπαϊκής Ένωσης και κυρίως των γυναικών είναι πολύ έντονες. Τις ζήσαμε όλοι στη περίοδο των ευρωεκλογών. Είναι πολύ κοντά αυτή η περίοδος. Η συζήτηση για το Σύνταγμα θα επικεντρωθεί στα θέματα αυτά σύμφωνα με τη δική μου εμπειρία. Ας ετοιμαστούμε όλοι γι’ αυτά, όχι μόνο να ετοιμάσουμε τις απαντήσεις μας στο διάλογο, αλλά να ετοιμάσουμε και τις πολιτικές μας τόσο σε ευρωπαϊκό όσο και σε εθνικό επίπεδο. Η συζήτηση για τις δημοσιονομικές προοπτικές του 2007-2013, ο νέος κανονισμός για τα διαρθρωτικά ταμεία, ο προϋπολογισμός του επόμενου έτους μάς δίνουν πολλές ευκαιρίες να σκύψουμε με προσοχή πάνω σε αυτό το θέμα. Αλλά δεν είναι μόνο τα χρηματοδοτικά μέσα που θα θέσουμε για την απασχόληση και τις κοινωνικές υποστηρικτικές πολιτικές. Χρειάζεται μια καλύτερη ποιοτική προσέγγιση της αξιολόγησης των πολιτικών μας. Να δούμε αν πιάνουν τόπο, τουλάχιστον όπως το ευχόμαστε και το υπολογίζουμε, τα χρήματα που διαθέτουμε.
<P>
Είναι ικανοποιημένη η Ευρωπαϊκή Επιτροπή και το Συμβούλιο (απόν σήμερα, όπως συμβαίνει σε τέτοιες συζητήσεις) από την αξιολόγηση που γίνεται επί των εθνικών σχεδίων δράσης για την απασχόληση, των εθνικών σχεδίων δράσης για τη κοινωνική ένταξη, των αποτελεσμάτων του συντονισμού, στα οποία αναφερθήκατε, κυρία Επίτροπε; Φθάνουν στη ρίζα των προβλημάτων και των αποτελεσμάτων; Η διάσταση του φύλου έχει ενταχθεί ουσιαστικά; Η Επιτροπή των Δικαιωμάτων των Γυναικών έχει επιμείνει πολλάκις και έχει κάνει πολλές εισηγήσεις για μια αποτελεσματική και ουσιαστική ένταξη του φύλου. Αλλά γι’ αυτό χρειάζονται ειδικές μελέτες και έρευνες, συλλογή στατιστικών στοιχείων κατά κατηγορίες και επίσης δείκτες, όπως αναφέρατε, κυρία Επίτροπε, και χρειάζεται, βέβαια, όλα αυτά να τα δούμε σε ένα επίπεδο εναρμόνισης των στοιχείων που συλλέγουμε, διότι δεν είναι εναρμονισμένα τα στοιχεία σε ορισμένες χώρες μέλη της Ευρωπαϊκής Ένωσης. Η εναρμόνιση είναι απαραίτητη για να μπορούμε να συλλέξουμε πραγματικά στοιχεία και να έχουμε και συγκριτικούς πίνακες, που θα μας επιτρέψουν να αξιοποιήσουμε καλύτερα τις πολιτικές μας για την ανταλλαγή καλών πρακτικών. Πιστεύω ότι είναι απαραίτητο, όχι μόνο για τη συνοχή μας στην Ευρώπη των 25 αλλά και για την προετοιμασία μιας νέας διεύρυνσης και για την επιτυχία των στόχων της αναπτυξιακής βοήθειας στις εξωτερικές μας σχέσεις. 
<SPEAKER ID="11" LANGUAGE="" NAME="Gröner (PSE )." AFFILIATION="(">
<P>
Θεωρώ ότι η φτώχεια έχει γυναικείο πρόσωπο, και τα στοιχεία καθιστούν προφανές σε όλους ότι πρέπει να γίνουν πολλά ακόμα για να αλλάξει η κατάσταση αυτή. Οι γυναίκες αποτελούν ακόμη την πλειοψηφία στις ομάδες κινδύνου: στους μακροχρόνια άνεργους, στις μονογονεϊκές οικογένειες και στους φτωχούς ηλικιωμένους. Είναι ιδιαίτερα οδυνηρό και τραγικό το γεγονός ότι τα παιδιά βρίσκονται σε ιδιαίτερα μεγάλο κίνδυνο φτώχειας στην κοινωνία μας η οποία ευημερεί, και επιτρέψτε μου να πω μόνο ότι γι’ αυτό εξοργίστηκα ιδιαίτερα από τα μεροληπτικά σχόλια του κ. Buttiglione για τις μητέρες που μεγαλώνουν μόνες τους παιδιά. Είναι κάτι που δεν πρέπει να ανεχθούμε ούτε να το αφήσουμε να περάσει έτσι.
<P>
Το χάσμα μεταξύ των δύο φύλων είναι ιδιαίτερα εμφανές στην εκπαίδευση. Η ανάγνωση των στοιχείων της UNESCO αποκαλύπτει ότι η έλλειψη εκπαίδευσης αποτελεί βασικό παράγοντα που οδηγεί τις γυναίκες στη φτώχεια. Ένας άλλος παράγοντας στην Ευρώπη είναι ότι εμείς οι γυναίκες εργαζόμαστε κάτω από συνθήκες ανασφάλειας· υπάρχει επίσης η εξαιρετικά υψηλή συχνότητα βίας στις ομάδες αυτές. Η μητρική θνησιμότητα αυξάνεται και οι ζωές των γυναικών που ζουν σε συνθήκες φτώχειας κινδυνεύουν ιδιαίτερα. Οι γυναίκες πλήττονται επίσης περισσότερο από την επιδημία του ιού HIV και το AIDS, αποτελώντας επί του παρόντος την πλειοψηφία όσων μολύνονται παγκοσμίως. Πρέπει να λάβουμε υπόψη όλες αυτές τις πτυχές και να διπλασιάσουμε τις προσπάθειές μας για την αντιμετώπισή τους. Η οικονομική ζημία που απορρέει εξ αυτών είναι τεράστια και, συνεπώς, κατά την υλοποίηση της στρατηγικής της Λισαβόνας, και σε σχέση με τα σημεία στα οποία αναφέρθηκε η Επίτροπος, θα πρέπει πραγματικά να συμφωνήσουμε ότι το βασικό στοιχείο που στηρίζει το ευρωπαϊκό κοινωνικό μοντέλο είναι, σε τελική ανάλυση, η ανάπτυξη των γυναικών και η υποστήριξή τους και ότι εμείς στην Ευρώπη πράγματι έχουμε τους μεγαλύτερους πόρους για να ενισχύσουμε περαιτέρω τις γυναίκες και, επομένως, να κάνουμε την ευρωπαϊκή κοινωνία πιο ανθρώπινη.
<P>
Εμείς, στην Επιτροπή Δικαιωμάτων των Γυναικών και Ισότητας των Φύλων, ζητάμε να ενταχθούν αυτά τα σημεία σε μελλοντικά μεγάλα προγράμματα για το ευρωπαϊκό κοινωνικό μοντέλο, το πρόγραμμα Progress, στα Διαρθρωτικά Ταμεία και στις νέες κατευθυντήριες γραμμές για την απασχόληση. Η Συνταγματική Συνθήκη μάς παρέχει καλά μέσα για τον σκοπό αυτόν· ας της δώσουμε πνοή και, μέσω της συνεκτίμησης της διάστασης του φύλου, ας δώσουμε στις γυναίκες εξέχουσα θέση στις διαβουλεύσεις μας. 
<SPEAKER ID="12" LANGUAGE="" NAME="Carlshamre (ALDE )." AFFILIATION="(SV">
<P>
    Κύριε Πρόεδρε, κυρίες και κύριοι, Επίτροπε Schreyer, δεν είναι ανάγκη να μας πουν ότι υπάρχει πολύ μεγάλη φτώχεια στον κόσμο. Ούτε είναι ανάγκη να μας πουν ότι οι γυναίκες πλήττονται περισσότερο από τη φτώχεια σε σχέση με τους άνδρες. Εδώ και πολλά χρόνια, μιλάμε για ανάπτυξη, βοήθεια και αλληλεγγύη, αλλά στην πράξη διατίθενται πολύ λίγα χρήματα. Ωστόσο, εμείς, στο πλούσιο τμήμα του κόσμου, λάβαμε μεγάλα χρηματικά ποσά εις βάρος των φτωχών λαών που βρίσκονται μακριά μας. Αυτό ισχύει κυρίως για την ΕΕ, στην οποία, παρόλα αυτά, είμαι υπερήφανη που ανήκω.
<P>
Εχθές, ο διορισμένες Πρόεδρος της Επιτροπής κ. Barroso έλαβε μια κάθετη άρνηση. Αποτελεί μεγάλη νίκη το γεγονός ότι, εδώ στο Κοινοβούλιο, επιτύχαμε να δράσουμε από κοινού και να τονίσουμε με σαφήνεια ότι δεν αποδεχόμαστε μια Επιτροπή που βασίζεται στην ομοφυλοφοβία και στον μισογυνισμό. Ελπίζουμε ότι θα μπορέσουμε επίσης να καταργήσουμε την επονείδιστη γεωργική πολιτική. Μόνο τότε θα μπορέσουμε να πούμε ότι η Ευρωπαϊκή Ένωση κάνει κάτι για να καταπολεμήσει τη φτώχεια. 
<SPEAKER ID="13" LANGUAGE="" NAME="Breyer (Verts/ALE )." AFFILIATION="(">
<SPEAKER ID="14" LANGUAGE="SV" NAME="Svensson (GUE/NGL )." AFFILIATION="">
<SPEAKER ID="15" LANGUAGE="PL" NAME="Krupa (IND/DEM )." AFFILIATION="">
<P>
    Κύριε Πρόεδρε, κυρίες και κύριοι, μετά τη διεύρυνση της ΕΕ υπήρξε σημαντική αύξηση του αριθμού των ανθρώπων που ζουν στη φτώχεια. Οι στατιστικές αποδεικνύουν ότι, από τα 450 εκατομμύρια κατοίκους της ΕΕ, πάνω από 65 εκατομμύρια υποφέρουν από τη φτώχεια ή ζουν σε ένδεια που αποτελεί ύβρη για την ανθρώπινη αξιοπρέπειά τους. Στις χώρες που εντάχθηκαν πρόσφατα στην Ευρωπαϊκή Ένωση, το πρόβλημα αυξήθηκε ιδιαίτερα από τη μείωση της παραγωγής, την αύξηση του επιπέδου της ανεργίας και την οικονομική εξάπλωση των πλούσιων χωρών. Αυτό αληθεύει κυρίως για την πατρίδα μου, την Πολωνία.
<P>
Οι επιπτώσεις της φτώχειας γίνονται ακόμα πιο αισθητές από όσους ζουν σε αγροτικές περιοχές, από τα άτομα με ειδικές ανάγκες και τους ανάπηρους, η πλειονότητα των οποίων είναι παιδιά και γυναίκες. Στις τελευταίες πρέπει να δίνεται ειδική προστασία, καθώς είναι υπεύθυνες για την ανατροφή της επόμενης γενιάς. Οι γυναίκες, οι οποίες καταβάλλονται όχι μόνο από τις οικιακές δουλειές αλλά και από την αμειβόμενη εργασία, επωμίζονται το τεράστιο φορτίο που επιβάλλουν τα αποτελέσματα της διαδικασίας μετασχηματισμού, και αυτό ισχύει και για τη χώρα μου. Όλο και περισσότεροι Πολωνοί πλήττονται από τη φτώχεια. Σε παγκόσμια κλίματα, οι γυναίκες πραγματοποιούν τα δύο τρίτα όλων των εργασιών, αλλά λέγεται ότι λαμβάνουν λιγότερο από το 5% του παγκόσμιου εισοδήματος και κατέχουν λιγότερο από το 1% του παγκόσμιου πλούτου. Συνεπώς, πρέπει να σκεφτούμε εάν η απατηλή και επιφανειακή αύξηση του ποσοστού των γυναικών στα κυβερνητικά όργανα μπορεί να αναπληρώσει αυτές τις αδικίες. Είναι σημαντικό να εξετάσουμε εάν τα βασικά συνθήματα της Κοινότητας για τη δημοκρατία, τα ίσα δικαιώματα και τις ίσες ευκαιρίες θα πρέπει να αντικατασταθούν από τον σεβασμό των ηθικών αρχών και τις αλλαγές των οικονομικών μηχανισμών, ώστε να δοθούν εγγυήσεις για μια πιο ισότιμη διανομή του πλούτου. Ίσως απαιτούνται συγκεκριμένα μέτρα για την παροχή ενεργούς βοήθειας και φροντίδας για όσους την χρειάζονται. Η αντιμετώπιση του ζητήματος με ώριμο τρόπο συνεπάγεται την υιοθέτηση μιας εις βάθος προσέγγισης. Εάν δεν γίνει αυτό κατανοητό, η υλική φτώχεια εκατομμυρίων ανθρώπων θα είναι μηδαμινή σε σχέση με την πνευματική ένδεια των ισχυρών και πλουσίων αυτού του κόσμου. 
<SPEAKER ID="16" LANGUAGE="FR" NAME="Schenardi (NI )." AFFILIATION="">
<SPEAKER ID="17" LANGUAGE="SK" NAME="Bauer (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, κυρίες και κύριοι, θα ήθελα να προσθέσω δύο παρατηρήσεις στην ερώτηση που κατέθεσε η κ. Záborská:
<P>
Καταρχάς, πολλές έρευνες έχουν αποδείξει ότι οι γυναίκες φέρουν το μεγαλύτερο μέρος του φορτίου της μετάβασης στα νέα κράτη μέλη, τόσο από ψυχολογικής όσο και από κοινωνικοοικονομικής άποψης. Τόσο οι άνεργες όσο και οι εργαζόμενες γυναίκες διατρέχουν τον κίνδυνο της φτώχειας. Όσον αφορά τις εργαζόμενες, αυτό ισχύει ιδιαίτερα για τα πιο χαμηλόμισθα επαγγέλματα και είναι, κυρίως, αποτέλεσμα του γεγονότος ότι η αμοιβή των γυναικών είναι εδώ και πολύ καιρό περίπου 25% κατά μέσο όρο χαμηλότερη από την αμοιβή των ανδρών. Αυτό δεν είναι η εξαίρεση αλλά ένας μέσος όρος που ισχύει σε ολόκληρη σχεδόν την Ευρώπη.
<P>
Έχει επίσης αποδειχθεί ότι οι ευκαιρίες διαφυγής από την παγίδα της φτώχειας μειώνονται όπου υπάρχει ανεπαρκής εργασία και μακροχρόνια ανεργία και ότι οι ευκαιρίες μειώνονται ακόμα περισσότερο όσο περισσότερο είναι κάποιος άνεργος. Στην πατρίδα μου τη Σλοβακία, σύμφωνα με τις τελευταίες στατιστικές που εξέδωσε η Στατιστική Υπηρεσία και με βάση τις μεθόδους της Eurostat, έως και 21% του πληθυσμού διατρέχει τον κίνδυνο της φτώχειας ή ζει κάτω από το όριο της φτώχειας.
<SPEAKER ID="18" LANGUAGE="PT" NAME="Estrela (PSE )." AFFILIATION="">
<P>
Αυτές οι ανύπαντρες μητέρες, τις οποίες ο κ. Buttiglione επέλεξε να προσβάλει, είναι πραγματικές ηρωίδες. Ευτυχώς, το Κοινοβούλιο του έδωσε την απάντηση που του άξιζε, και με χαρά άκουσα την κ. Schreyer να λέει ότι πρέπει να σεβόμαστε τις ανύπαντρες μητέρες. Πιστεύω ότι ο κ. Barroso θα το λάβει επίσης αυτό υπόψη στο μέλλον.
<P>
Όλα συνδέονται μεταξύ τους: η φτώχεια, οι ασθένειες, ο αναλφαβητισμός, η έλλειψη ακαδημαϊκής επιτυχίας, η θνησιμότητα παιδιών και μητέρων, η αστική και περιβαλλοντική κατάπτωση, οι κοινωνικές διακρίσεις, η έλλειψη επαγγελματικών προσόντων, η ανεργία, η ερωτική ασυδοσία, η βία στο σπίτι, η σωματεμπορία. Περίπου 700 000 γυναίκες και παιδιά αρπάζονται διά της βίας από δίκτυα σωματεμπόρων. Τα ευρωπαϊκά θεσμικά όργανα δεν μπορούν να κλείσουν τα μάτια τους σε αυτό το νούμερο. Λόγω της φτώχειας, όλο και περισσότερα παιδιά απάγονται, βιάζονται, πωλούνται, δέρνονται, ακόμα και δολοφονούνται από τους ίδιους τους γονείς τους. Όλα συνδέονται μεταξύ τους, όπως για παράδειγμα η φτώχεια και οι θάνατοι λόγω των παράνομων εκτρώσεων, όπως αποδείχθηκε πρόσφατα σε αυτό το Σώμα όσον αφορά την υπόθεση του πλοίου που ανήκει στο κίνημα “Women on Waves”. Δεν πρέπει να λησμονούμε ότι αυτές που υποφέρουν περισσότερο από τις συνέπειες της ποινικοποίησης της εθελούσιας διακοπής της κύησης είναι οι γυναίκες των πιο φτωχών κοινωνικών στρωμάτων. Οι φτωχές γυναίκες πληρώνουν με την υγεία τους, ακόμα και με τη ζωή τους, τους τερατώδεις νόμους που τις εμποδίζουν να έχουν πρόσβαση σε μια ασφαλή και υγιεινή εθελούσια διακοπή της κύησης. Αυτό συμβαίνει στην Ιρλανδία, την Πολωνία και την Πορτογαλία.
<SPEAKER ID="19" LANGUAGE="SV" NAME="Ek (ALDE )." AFFILIATION="">
<P>
Η Διακήρυξη του Πεκίνου σχετικά με τους στόχους όσον αφορά την ισότητα των φύλων, την ανάπτυξη και την ειρήνη, καθώς και ένα σχέδιο δράσης για την επίτευξη αυτών των στόχων εγκρίθηκε ομόφωνα εδώ και δέκα τουλάχιστον χρόνια από 189 χώρες στην Τέταρτη Παγκόσμια Διάσκεψη του ΟΗΕ για τις Γυναίκες. Τα κράτη μέλη της ΕΕ ήταν μεταξύ αυτών των χωρών. Το χάσμα μεταξύ των λόγων και των πράξεων εξακολουθεί να είναι ανησυχητικά μεγάλο όσον αφορά τα δικαιώματα των γυναικών και, κατά συνέπεια, αυξάνεται παγκοσμίως ο αριθμός των γυναικών που πλήττονται από τη φτώχεια. Πρέπει να πιστέψουμε στις γυναίκες των φτωχών χωρών και, με αυτόν τον τρόπο, αν εκπληρώσουμε επίσης το Διάγγελμα των ΗΕ για τη Νέα Χιλιετία, η οποία δηλώνει ότι η ακραία φτώχεια πρέπει να μειωθεί κατά το ήμισυ έως το 2015.
<P>
Δεν υπάρχει απλή λύση. Η φτώχεια δεν επιλύνεται μέσω των χρημάτων αλλά μέσω της δέσμευσης στα ανθρώπινα δικαιώματα και την αειφόρο ανάπτυξη. Η απονομή του βραβείου Νόμπελ στην Wangari Maathai αποτελεί παράδειγμα όσων μπορούν να επιτευχθούν.
<SPEAKER ID="20" LANGUAGE="PT" NAME="Figueiredo (GUE/NGL )." AFFILIATION="">
<P>
    Κύριε Πρόεδρε, μολονότι είναι δύσκολο να αποκτήσουμε τα επίσημα νούμερα για κάθε φύλο, λόγω των διαφόρων καθυστερήσεων ή της έλλειψης, όσον αφορά τα 70 εκατομμύρια των ανθρώπων που διατρέχουν κινδύνους εξαιτίας της σχετικής φτώχειας στην Ευρωπαϊκή Ένωση των 25, όλοι γνωρίζουμε ότι η φτώχεια και ο κοινωνικός αποκλεισμός επηρεάζουν ιδιαίτερα τις γυναίκες, είτε διότι είναι μεγάλης ηλικίας και λαμβάνουν τις χαμηλότερες συντάξεις, είτε διότι είναι νεαρές ή μεσήλικες και άνεργες, είτε διότι έχουν ασταθές επάγγελμα που δεν τους παρέχει δικαιώματα ή πληρώνεται αμυδρά, λόγω του ότι είναι μετανάστριες ή λόγω του ότι είναι ανύπαντρες μητέρες.
<P>
Η κατάσταση επιδεινώνεται ακόμα περισσότερο καθώς αυξάνεται ο αριθμός όσων πλήττονται. Ορισμένοι αριθμοί αποδεικνύουν τη σοβαρότητα της κατάστασης, η οποία, παρεμπιπτόντως, ποικίλει σημαντικά από χώρα σε χώρα. Στην ΕΕ, για παράδειγμα, πάνω από το 51% των περίπου 20 εκατομμυρίων ανέργων είναι γυναίκες. Με άλλα λόγια, η ανεργία, όπως και η φτώχεια, έχει γυναικείο πρόσωπο και πλήττει σοβαρά τις γυναίκες που είναι θύματα της ανασυγκρότησης και της μεταφοράς των πολυεθνικών εταιρειών, όπως συμβαίνει στη χώρα μου, την Πορτογαλία. Όσον αφορά το θέμα της ανεργίας, τα τελευταία στοιχεία της Eurostat αποδεικνύουν ότι στα 25 κράτη μέλη της ΕΕ, μόνο το 38% των μόνιμων θέσεων καλύπτονται από γυναίκες, και αυτό σημαίνει ότι οι περισσότερες θέσεις εργασίας που κατέχουν οι γυναίκες είναι ανασφαλείς. Ακόμα και σε αυτήν την περίπτωση, το συνολικό ποσοστό απασχόλησης μεταξύ των γυναικών είναι 55%, ενώ αυτό των ανδρών ανέρχεται στο 71%.
<SPEAKER ID="21" LANGUAGE="ES" NAME="Riera Madurell (PSE )." AFFILIATION="">
<SPEAKER ID="22" LANGUAGE="" NAME="Μπατζελή (PSE )." AFFILIATION="">
<P>
    Κυρία Επίτροπε, η φτώχεια και ο κοινωνικός αποκλεισμός, όπου ποσοστιαίως προεξάρχουσα θέση κατέχουν οι γυναίκες σε ποσοστό 20% έναντι 19% των νοικοκυριών με αρχηγό τον άντρα, είναι η σύγχρονη μορφή της κοινωνικής εξαθλίωσης, της καταπάτησης των ανθρωπίνων δικαιωμάτων του 20ού και 21ου αιώνα.
<SPEAKER ID="23" LANGUAGE="SV" NAME="Hedh (PSE )." AFFILIATION="">
<P>
Ποιος νοιάζεται για το γεγονός ότι η σεξουαλική και οικονομική εξάρτηση των γυναικών λειτουργεί ως μηχανή για την εξάπλωση των επιδημιών του HIV και του AIDS; Ποιος νοιάζεται για το γεγονός ότι το 57% όσων παιδιών δεν λαμβάνουν τη βασική σχολική εκπαίδευση είναι κορίτσια; Ποιος νοιάζεται για το γεγονός ότι, κάθε λεπτό, πεθαίνει μία γυναίκα από αιτίες που σχετίζονται με την εγκυμοσύνη και τη γέννα; Ποιος νοιάζεται για το γεγονός ότι σχεδόν οι μισές γεννήσεις στις αναπτυσσόμενες χώρες πραγματοποιούνται χωρίς την παρουσία εξειδικευμένου ιατρικού προσωπικού;
<P>
Ποιος νοιάζεται για το γεγονός ότι το 80% των προσφύγων σε ολόκληρο τον κόσμο είναι τώρα γυναίκες και παιδιά; Ποιος νοιάζεται για το γεγονός ότι οι γυναίκες και τα κορίτσια πραγματοποιούν τα δύο τρίτα των εργασιών στον κόσμο για 5% του εισοδήματος;
<SPEAKER ID="24" LANGUAGE="" NAME="Schreyer," AFFILIATION="Επιτροπή">
<SPEAKER ID="25" LANGUAGE="" NAME="Πρόεδρος" AFFILIATION="">
<SPEAKER ID="26" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει την προφορική ερώτηση (B6-0018/04) του κ. Karl-Heinz Florenz, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, προς την Επιτροπή σχετικά με τις περιβαλλοντικές επιπτώσεις των ηχοβολιστικών συστημάτων υψηλής συχνότητας του πολεμικού ναυτικού. 
<SPEAKER ID="27" LANGUAGE="" NAME="Florenz (PPE-DE )," AFFILIATION="συντάκτης">
<SPEAKER ID="28" LANGUAGE="" NAME="Schreyer," AFFILIATION="Επιτροπή">
<P>
   . Κύριε Πρόεδρε, κύριε Florenz, κυρίες και κύριοι, η Επιτροπή χαιρετίζει την ευκαιρία που της δίνει το Κοινοβούλιο να επαναλάβει τη σημασία της διατήρησης και της προστασίας του θαλάσσιου περιβάλλοντος.
<P>
Στη συνεδρίαση της Ολομέλειας πέρσι τον Μάρτιο, ο Επίτροπος Solbes έκανε μια δήλωση εξ ονόματος της Επιτροπής για τις επιπτώσεις των ενεργών ηχοεντοπιστών χαμηλής συχνότητας στο θαλάσσιο περιβάλλον, στην οποία επισημάνθηκε ότι τα κράτη μέλη της ΕΕ είναι υποχρεωμένα από το κοινοτικό δίκαιο να εγκαθιδρύσουν αυστηρά συστήματα για την προστασία της φάλαινας στα ευρωπαϊκά ύδατα. Η Επιτροπή δεν είχε, ωστόσο, στη διάθεσή της πληροφορίες για τους ενεργούς ηχοεντοπιστές υψηλής συχνότητας και τις πιθανές επιπτώσεις τους στις φάλαινες, τις οποίες θα χρειαζόταν προκειμένου να αποσαφηνίσει ανοιχτά επιστημονικά ζητήματα και να λάβει μια ξεκάθαρη θέση.
<P>
Η επιστημονική μελέτη έχει ξεκινήσει από τότε, και το σχέδιο συμπερασμάτων αναμένεται στις αρχές του 2005. Η Επιτροπή θα θέσει τα πορίσματα αυτής της μελέτης στη διάθεση του Κοινοβουλίου και του κοινού. Θα ενημερώσουμε τα κράτη μέλη, μέσω της Επιτροπής “Ενδιαιτήματα”, για τις καλύτερες δυνατές εναλλακτικές λύσεις για την προστασία της φάλαινας από τους ηχοεντοπιστές και άλλες μορφές ηχητικής ρύπανσης, και όλα τα ενδιαφερόμενα μέρη θα συμμετάσχουν στις συζητήσεις αυτές.
<P>
Παρόλο που η Επιτροπή γνωρίζει τις πιθανές περιβαλλοντικές επιπτώσεις των στρατιωτικών δραστηριοτήτων, το γεγονός ότι η ΕΕ δεν έχει καμία αρμοδιότητα στον τομέα αυτόν σημαίνει ότι η Κοινότητα δεν μπορεί να αναλάβει δράση για τη ρύθμιση της εξέλιξης νέων αμυντικών τεχνολογιών. Αν, στο μέλλον, εμπλακούμε περισσότερο στον τομέα της αμυντικής έρευνας, αυτό θα διαδραματίσει φυσικά σημαντικό ρόλο. Επιτρέψτε μου να επαναλάβω ότι η μελέτη ανατέθηκε τον Σεπτέμβριο του 2003 και αναμένεται να είναι διαθέσιμη στα τέλη αυτού του έτους. Καθώς η μελέτη πρέπει να συγκεντρώσει όλες τις διαθέσιμες γνώσεις για το θέμα, είναι ένα πολύπλοκο έργο, και, καθώς αφορά τον στρατιωτικό τομέα, κάτι τέτοιο δεν είναι πάντα εύκολο.
<SPEAKER ID="29" LANGUAGE="FI" NAME="Korhola (PPE-DE )." AFFILIATION="Nature">
<P>
    Κύριε Πρόεδρε, καταρχάς θα ήθελα να σας ευχαριστήσω που μας δώσατε την ευκαιρία να υπενθυμίσουμε για μία ακόμα φορά σε όλους πόσο σημαντικό είναι αυτό το θέμα και ποιες είναι οι πολυάριθμες επιπτώσεις που οι ηχοεντοπιστές υψηλής έντασης έχουν στο περιβάλλον μας και, κυρίως, στη θαλάσσια πανίδα. Έχουμε ήδη θέσει δύο φορές το θέμα των φαλαινών και θα το πράξουμε και πάλι στο μέλλον, έως ότου σημειώσουμε σαφή πρόοδο επί του θέματος αυτού. Θα ήθελα να ευχαριστήσω την Επίτροπο Schreyer για την απάντησή της, η οποία γεννά ελπίδες. Είναι σημαντικό να κάνει η Επιτροπή ό,τι μπορεί στο πλαίσιο των εξουσιών της.
<P>
Πριν από δύο χρόνια, συνέλεξα προσωπικά τα ονόματα για την πρώτη προφορική ερώτηση, και πρέπει να πούμε ότι το ερευνητικό υλικό επί του θέματος έχει αυξηθεί σημαντικά σε όγκο κατά το διάστημα που μεσολάβησε. Ελήφθησαν ακριβείς πληροφορίες σχετικά με τα αποτελέσματα των ηχοεντοπιστών υψηλής έντασης για πολλές αξιόπιστες πηγές, συμπεριλαμβανομένων δεδομένων που δημοσίευσαν 18 ευρωπαίοι ερευνητές στο τεύχος του περιοδικού με ημερομηνία 9 Οκτωβρίου 2003, το οποίο αποδεικνύει ότι οι ηχοεντοπιστές υψηλής έντασης αποτελούν σημαντική απειλή κυρίως για τα θαλάσσια θηλαστικά αλλά και για τα ψάρια και άλλα είδη της θαλάσσια πανίδας. Υπάρχει σημαντική αύξηση του όγκου των αποδείξεων που παρουσιάζουν τη σχέση μεταξύ του θανάτου πολλών θαλάσσιων θηλαστικών και των ηχοεντοπιστών υψηλής έντασης.
<P>
Προ ενός έτους, τον Οκτώβριο, οι ερευνητές και η κοινοβουλευτική αντιπροσωπεία μας πήγαν στα αρχηγεία του ΝΑΤΟ για να υποβάλουν δύο αναφορές, ζητώντας από τις χώρες μέλη του ΝΑΤΟ να περιορίσουν τη χρήση συστημάτων LFAS έως ότου ερευνηθούν πλήρως οι περιβαλλοντικές επιπτώσεις τους και η σχέση τους με τους πρόσφατους θανάτους φαλαινών. Την περίοδο εκείνη, η αναφορά υπογράφηκε από περισσότερους από 85 000 ανθρώπους και 68 περιβαλλοντικές οργανώσεις στην Ευρώπη, τις Ηνωμένες Πολιτείες και τον Καναδά.
<SPEAKER ID="30" LANGUAGE="IT" NAME="Sacconi (PSE )." AFFILIATION="">
<P>
Πέρυσι υιοθετήσαμε ένα ψήφισμα για την προστασία και τη διατήρηση του θαλάσσιου περιβάλλοντος. Το Ευρωπαϊκό Κοινοβούλιο αποφάνθηκε ομόφωνα υπέρ της εφαρμογής συνεκτικών και συντονισμένων μέτρων για την αναχαίτιση της φθοράς της βιοποικιλότητας έως το 2010 και την προώθηση της βιώσιμης χρήσης των θαλασσών, που προστατεύει και διατηρεί τα θαλάσσια οικοσυστήματα. Δεν θα ήθελα να σας θυμίσω, κύριε Πρόεδρε, ότι αυτοί ήταν πολιτικοί στόχοι τους οποίους δεσμευτήκαμε να τηρήσουμε στην τελευταία παγκόσμια διάσκεψη κορυφής για την αειφόρο ανάπτυξη.
<SPEAKER ID="31" LANGUAGE="EN" NAME="Ματσάκης (ALDE )." AFFILIATION="(Χειροκροτήματα)">
<SPEAKER ID="32" LANGUAGE="" NAME="Lucas (Verts/ALE )." AFFILIATION="(ΕΝ)">
<P>
Αυτοί οι νέοι πολύ ισχυρότεροι ηχοεντοπιστές –ένα από τα πιο θορυβώδη ηχητικά συστήματα που εφευρέθηκαν ποτέ– έχουν προκαλέσει επιδημία ξεβρασμένων κητοειδών, εσωτερικών αιμορραγιών, κωφότητας και βλαβών των πνευμόνων οπουδήποτε και αν δοκιμάστηκαν. Μια μόνο ριπή της νέας τεχνολογίας μπορεί να επηρεάσει τα ζώα σε απόσταση 3,8 εκατομμυρίων τετραγωνικών χιλιομέτρων νερού. Για αυτόν ακριβώς τον λόγο, δεν αρκεί απλώς το ότι η Επιτροπή απάντησε σε μια γραπτή ερώτηση που υπέβαλα τον περασμένο Νοέμβριο, αναφέροντας απλώς ότι αυτού του είδους η τεχνολογία πρέπει να χρησιμοποιείται με προσοχή. Αυτού του είδους η τεχνολογία  να χρησιμοποιηθεί με προσοχή, εξαιτίας της τεράστιας επίδρασης που έχει. Σε απόσταση εκατό μιλίων μακριά από την ηχητική πηγή, ο θόρυβος μπορεί ακόμη να προκαλέσει αποκόλληση των ιστών στον σάκο αέρα πίσω από τον εγκέφαλο των φαλαινών και των δελφινιών.
<P>
Η κ. Korhola μίλησε πάρα πολύ ωραία –είναι κρίμα που έχει αποχωρήσει από την Αίθουσα– αλλά δεν εξήγησε γιατί το όνομά της βρίσκεται σε αυτήν την ίδια τροπολογία, η οποία θα αλλοιώσει και θα εξασθενίσει την τροπολογία την οποία ισχυρίζεται ότι υποστηρίζει. Δεδομένου ότι μία μόνο ριπή αυτής της τεχνολογίας χαμηλής συχνότητας μπορεί να επηρεάσει ζώα σε απόσταση 3,8 εκατομμυρίων τετραγωνικών χιλιομέτρων νερού και ότι ελάχιστα γνωρίζουμε για τους αποδημητικούς σχηματισμούς, οι γεωγραφικοί περιορισμοί δεν είναι κατάλληλοι. Δεν θα έχουν αποτέλεσμα. Προτρέπω τους συναδέλφους μου να καταψηφίσουν αυτήν την τροπολογία. 
<SPEAKER ID="33" LANGUAGE="SV" NAME="Sjöstedt (GUE/NGL )." AFFILIATION="">
<SPEAKER ID="34" LANGUAGE="NL" NAME="Blokland (IND/DEM )." AFFILIATION="">
<SPEAKER ID="35" LANGUAGE="" NAME="Jackson (PPE-DE )." AFFILIATION="(ΕΝ)">
<P>
    Κύριε Πρόεδρε, εκπροσωπώ τη Νοτιοδυτική Αγγλία, όπου τα τελευταία χρόνια ένας αυξημένος αριθμός νεκρών δελφινιών έχουν ξεβραστεί στις ακτές. Το 2002 και το 2003, δελφίνια και φώκαινες ξεβράστηκαν στις ακτές και μπορούσε κανείς να δει τα κουφάρια τους σε παραλίες.
<P>
Γνωρίζουμε ότι πρέπει να είμαστε ρεαλιστές. Οι βουλευτές των Πρασίνων υποστηρίζουν την ιδέα ενός άμεσου περιορισμού ή απαγόρευσης των ηχοεντοπιστών αυτού του είδους, αλλά το Βρετανικό Ναυτικό, και χωρίς αμφιβολία κάποιοι άλλοι με λιγότερο προσβάσιμους ιστότοπους, πρόκειται να διενεργήσουν δοκιμές ενός καινούριου ηχοεντοπιστή χαμηλής συχνότητας, υψηλής έντασης S2087, από φρεγάτες Τύπου 23. Το Υπουργείο Άμυνας παραδέχεται ότι υπάρχει κάποια ηχητική επίδραση η οποία θα μπορούσε να βλάψει τα θαλάσσια θηλαστικά. Για αυτόν τον λόγο, θα λάβει μέτρα κατευνασμού και επίβλεψης για την προστασία των θαλάσσιων θηλαστικών. Για παράδειγμα, θα θέλαμε να δούμε να υιοθετείται η αποφυγή της χρήσης ηχοεντοπιστών σε μέρη θαλάσσιας αναπαραγωγής ως μέρος μιας κοινής ευρωπαϊκής στρατηγικής.
<SPEAKER ID="36" LANGUAGE="ES" NAME="Medina Ortega (PSE )." AFFILIATION="">
<P>
    Κύριε Πρόεδρε, αυτή είναι η δεύτερη συζήτηση που διεξάγουμε φέτος στο Κοινοβούλιο σχετικά με το θέμα των φαλαινών του γένους ziphiidae. Στην προηγούμενη συζήτηση, ο Επίτροπος Solbes μάς είχε ήδη ανακοινώσει την εκπόνηση αυτής της μελέτης και χαίρομαι που η Επίτροπος Schreyer μας επιβεβαίωσε όσα είπε ο Επίτροπος Solbes, καθώς και για το ότι η μελέτη θα ολοκληρωθεί, πριν από το τέλος του έτους.
<P>
Αυτήν τη στιγμή, η επιστημονική μαρτυρία είναι σαφής. Το Πανεπιστήμιο του Las Palmas de Gran Canaria έχει εκπονήσει πολύ εμπεριστατωμένες μελέτες σχετικά με το θέμα και είναι ξεκάθαρο ότι οι ηχοεντοπιστές χαμηλής συχνότητας που χρησιμοποιούνται στα ναυτικά στρατιωτικά γυμνάσια όντως βλάπτουν τα ζώα.
<P>
Αυτό που χρειάζεται τώρα είναι να περάσουμε, όπως επεσήμανε ο κ. Sacconi, από το στάδιο των μελετών στο στάδιο των συγκεκριμένων προτάσεων. Είναι καθήκον της Επιτροπής να παρουσιάσει κάποιες προτάσεις, συγκεκριμένες προτάσεις, και ελπίζω ότι στην επόμενη συζήτηση που θα διεξαχθεί σε αυτό το Σώμα αυτές οι προτάσεις θα έχουν ήδη κατατεθεί.
<SPEAKER ID="37" LANGUAGE="ES" NAME="Hammerstein Mintz (Verts/ALE )." AFFILIATION="">
<P>
Στα Κανάρια Νησιά φέτος το καλοκαίρι πέθαναν αρκετές φάλαινες του γένους ziphiidae, σαφώς λόγω των επιπτώσεων των ηχοεντοπιστών. Η Ομάδα των Πρασίνων έχει καταγγείλει το γεγονός εδώ και αρκετό καιρό. Η ισπανική κυβέρνηση και το Υπουργείο Άμυνας έχουν αναγνωρίσει το πρόβλημα και η κυβέρνηση των Καναρίων παραδέχτηκε πρόσφατα ότι αυτή η ζημία συνδέεται με τη χρήση των ενεργών ηχοεντοπιστών μέσης συχνότητας.
<P>
Τον περασμένο Απρίλιο, η κυβέρνηση και το Υπουργείο Άμυνας υπέγραψαν συμφωνία συνεργασίας για να αποφευχθεί το φαινόμενο που σημειώνεται στα Κανάρια Νησιά να εξοκείλουν μαζικά φάλαινες του γένους ziphiidae. Η συμφωνία αυτή είναι σημαντική, διότι φανερώνει ανησυχία και αποδεικνύει ότι τα συγκεκριμένα κητοειδή επηρεάζονται από τους ηχοεντοπιστές.
<SPEAKER ID="38" LANGUAGE="" NAME="Von Wogau (PPE-DE )." AFFILIATION="(">
<P>
Υπάρχει, όμως, και μια άλλη πτυχή στο θέμα· ότι είναι υπό συζήτηση ένα προπαρασκευαστικό πρόγραμμα έρευνας στον τομέα της ασφάλειας –αναφέρεται στις συζητήσεις επί του προϋπολογισμού, Επίτροπε Schreyer– και πρόκειται να εισαχθεί και να χρηματοδοτηθεί από την Ευρωπαϊκή Ένωση. Κατά την άποψή μου, το θέμα των υποκατάστατων για τους ηχοεντοπιστές, ή το θέμα άλλων μεθόδων προστασίας των φαλαινών, θα πρέπει να αντιμετωπιστεί μέσα από αυτό το πρόγραμμα. 
<SPEAKER ID="39" LANGUAGE="" NAME="McAvan (PSE )." AFFILIATION="(ΕΝ)">
<SPEAKER ID="40" LANGUAGE="" NAME="Schreyer," AFFILIATION="Επιτροπή">
<P>
   .  Επιτρέψτε μου απλώς να παρατηρήσω εν συντομία ότι η Επιτροπή υποστηρίζει αυτήν την προσπάθεια για να σταματήσει η απώλεια βιοποικιλότητας έως το 2010. Το δεύτερο που θέλω να πω είναι ότι, προκειμένου να κάνει αποτελεσματικές συστάσεις, η Επιτροπή χρειάζεται σωστά επιστημονικά αποτελέσματα, και για αυτόν τον λόγο είναι τόσο σημαντική η μελέτη. Θα είναι σύντομα διαθέσιμη και εννοείται ότι θα έχετε τα αποτελέσματα και τις προτάσεις.
<SPEAKER ID="41" LANGUAGE="" NAME="Πρόεδρος." AFFILIATION="(Η συνεδρίαση διακόπτεται για μερικά λεπτά και συνεχίζεται στις 11.35)">
<P>
   Θα ήθελα να πληροφορήσω το Σώμα ότι έλαβα την πρόταση ψηφίσματος(1).
<P>
Η ψηφοφορία θα διεξαχθεί στις 11.30.
<SPEAKER ID="42" LANGUAGE="" NAME="" AFFILIATION="Προέδρου">
<SPEAKER ID="43" LANGUAGE="" NAME="Πρόεδρος." AFFILIATION="Πριν από την ψηφοφορία:">
<SPEAKER ID="44" LANGUAGE="ES" NAME="Garriga Polledo (PPE-DE )," AFFILIATION="γενικός εισηγητής">
<P>
   .  Κύριε Πρόεδρε, πριν ξεκινήσουμε την ψηφοφορία, θέλω να πω ότι έχουμε διανύσει πολύ δρόμο στην Επιτροπή Προϋπολογισμών. Θέλω να ευχαριστήσω τους βουλευτές όλων των πολιτικών ομάδων για την πολύτιμη συνεργασία τους, να σας υπενθυμίσω ότι έχουμε επεξεργαστεί περισσότερες από 760 τροπολογίες στην Επιτροπή Προϋπολογισμών και να εκφράσω τις ιδιαίτερες ευχαριστίες μας στον Πρόεδρο της Επιτροπής Προϋπολογισμών, τον κ. Lewandowski, ο οποίος, αν και έφτασε πρόσφατα στο παρόν Κοινοβούλιο και στην Επιτροπή Προϋπολογισμών, έκανε μια θαυμάσια δουλειά συντονισμού.
<P>
Η τροπολογία αριθ. 592, στη γραμμή 18 03 05, αποσύρθηκε. Η τροπολογία αριθ. 65, στη γραμμή 04 02 12, γίνεται δεκτή με αύξηση ενός εκατομμυρίου ευρώ. Η τροπολογία αριθ. 66, στη γραμμή 04 12 15, γίνεται δεκτή με αύξηση ενός εκατομμυρίου ευρώ. Η τροπολογία αριθ. 67, στη γραμμή 04 03 03 01, γίνεται δεκτή με αύξηση ενός ακόμη εκατομμυρίου ευρώ. Η τροπολογία αριθ. 69, στη γραμμή 04 03 03 03, γίνεται δεκτή με ποσό 600 000 ευρώ.
<P>
Η τροπολογία αριθ. 599, στη γραμμή 18 06 04 02, γίνεται δεκτή με αύξηση δύο εκατομμυρίων ευρώ, αντί ενός εκατομμυρίου ευρώ. Στη γραμμή 16 05 01 θα πρέπει να προστεθεί ποσό ενός εκατομμυρίου ευρώ επιπλέον του αποτελέσματος της χωριστής ψηφοφορίας σε αυτήν τη γραμμή. Τα σχόλια για την τροπολογία αριθ. 137 θα πρέπει να συμπεριληφθούν.
<P>
Ζητήθηκε χωριστή ψηφοφορία για την τροπολογία αριθ. 354, στη γραμμή 18 03 04, η οποία θα θεωρηθεί ότι αποσύρεται εάν εγκριθούν οι τεχνικές διορθώσεις στις οποίες αναφέρθηκα πρωτύτερα. Κατά συνέπεια, αυτή η τροπολογία θα καλυφθεί από την ψηφοφορία για την ομάδα τροπολογιών αριθ. 4.
<SPEAKER ID="45" LANGUAGE="" NAME="Wohlin (IND/DEM )." AFFILIATION="(ΕΝ)">
<SPEAKER ID="46" LANGUAGE="" NAME="Πρόεδρος." AFFILIATION="Πριν από την ψηφοφορία για την τροπολογία αριθ. 586:">
<SPEAKER ID="47" LANGUAGE="ES" NAME="Garriga Polledo (PPE-DE )," AFFILIATION="γενικός εισηγητής">
<SPEAKER ID="48" LANGUAGE="" NAME="" AFFILIATION="Πριν από την ψηφοφορία για την ομάδα 1:">
<SPEAKER ID="49" LANGUAGE="DA" NAME="Jensen (ALDE )," AFFILIATION="εισηγήτρια">
<P>
   .  Κύριε Πρόεδρε, όσον αφορά την ψηφοφορία επί των υπολοίπων θεσμικών οργάνων, πρέπει να πω ότι υπάρχει μια εξισωτική τροπολογία, η τροπολογία αριθ. 436, η οποία κατατέθηκε ώστε να μπορέσουν να εξισορροπηθούν οι δαπάνες υπό το πρίσμα των υπολοίπων τροπολογιών επί του προϋπολογισμού του Κοινοβουλίου. Οι αριθμοί στη γραμμή 209 του προϋπολογισμού, που αποτελούν το προσωρινό ποσό για την κάλυψη των περιουσιακών επενδύσεων του θεσμικού οργάνου, θα προσαρμοστούν, κατά συνέπεια, ώστε να αντικατοπτρίζουν το αποτέλεσμα της ψηφοφορίας που θα διεξαχθεί σήμερα. Εάν το Κοινοβούλιο αποφασίσει να ακολουθήσει τις συστάσεις μου και να τροποποιήσει το συνολικό επίπεδο του προϋπολογισμού του Κοινοβουλίου –τροπολογία αριθ. 370– γεγονός που θα μείωνε τον προϋπολογισμό κατά 40 εκατ. ευρώ, το ποσό της γραμμής 209 του προϋπολογισμού, το οποίο είναι το ποσό των περιουσιακών επενδύσεων του θεσμικού οργάνου, θα προσαρμοστεί αναλόγως. 
<SPEAKER ID="50" LANGUAGE="" NAME="" AFFILIATION="Πριν από την ψηφοφορία για την τροπολογία αριθ. 495:">
<SPEAKER ID="51" LANGUAGE="ES" NAME="Garriga Polledo (PPE-DE )," AFFILIATION="γενικός εισηγητής">
<P>
   .  Κύριε Πρόεδρε, εν συντομία, στη γραμμή 04 03 03 02, έχουμε τις τροπολογίες αριθ. 495, 68 και 343. Εάν εγκριθούν οι τροπολογίες 68 και 343, θα προτείνω μια προφορική τροπολογία, την οποία θα διαβάσω αμέσως μετά αν θέλετε, διότι χρειάζεται να αλλάξω το κείμενο που θα πρέπει να εγκρίνουμε στις παρατηρήσεις.
<SPEAKER ID="52" LANGUAGE="" NAME="" AFFILIATION="Πριν από την ψηφοφορία για την ομάδα 7:">
<SPEAKER ID="53" LANGUAGE="ES" NAME="Garriga Polledo (PPE-DE )," AFFILIATION="γενικός εισηγητής">
<P>
   .  Κύριε Πρόεδρε, πριν προχωρήσουμε στην ψηφοφορία για την επόμενη ομάδα, πρέπει να ανακοινώσω ότι το αποτέλεσμα της ψηφοφορίας για την τροπολογία αριθ. 68 ήταν διαφορετικό από ό,τι είχαμε συστήσει στην Επιτροπή Προϋπολογισμών και, λόγω έλλειψης επιβεβαίωσης των ποσών, έχουμε πρόβλημα ενός περιθωρίου 1,5 εκατομμυρίου ευρώ. Υπερβήκαμε το περιθώριο για την κατηγορία 3.
<SPEAKER ID="54" LANGUAGE="" NAME="" AFFILIATION="Μετά την ψηφοφορία για την τροπολογία αριθ. 610, δεύτερο μέρος:">
<SPEAKER ID="55" LANGUAGE="ES" NAME="Garriga Polledo (PPE-DE )," AFFILIATION="γενικός εισηγητής">
<SPEAKER ID="56" LANGUAGE="" NAME="Πρόεδρος." AFFILIATION="">
<SPEAKER ID="57" LANGUAGE="" NAME="Ferber (PPE-DE )." AFFILIATION="(">
<P>
    Κύριε Πρόεδρε, μπορεί αρχικά να ψηφίσαμε για ένα ποσό, αλλά, παρόλο που το ποσό δεν εγκρίθηκε, μπορούμε ακόμα να ψηφίσουμε για το σχόλιο. Αυτό δεν έχει καμία σχέση με το ποσό και, επομένως, ισχύουν όσα είπε ο κ. Garriga Polledo. 
<SPEAKER ID="58" LANGUAGE="ES" NAME="Garriga Polledo (PPE-DE )," AFFILIATION="γενικός εισηγητής">
<SPEAKER ID="59" LANGUAGE="" NAME="Πρόεδρος." AFFILIATION="">
<SPEAKER ID="60" LANGUAGE="NL" NAME="Sterckx (ALDE )." AFFILIATION="">
<P>
    Κύριε Πρόεδρε, σε αυτήν την περίπτωση, το δεύτερο μέρος της τροπολογίας αριθ. 210 ήταν επίσης σχόλιο, και έχω την εντύπωση ότι είχε τη στιγμή εκείνη τη στήριξη της πλειοψηφίας. 
<SPEAKER ID="61" LANGUAGE="" NAME="" AFFILIATION="Μετά την ψηφοφορία:">
<SPEAKER ID="62" LANGUAGE="ES" NAME="Garriga Polledo (PPE-DE )," AFFILIATION="γενικός εισηγητής">
<P>
   .  Πράγματι, κύριε Πρόεδρε, επιστρέφοντας στο ενοχλητικό ζήτημα της υπέρβασης του περιθωρίου στην κατηγορία 3, φαίνεται, τελικά, ότι εντοπίσαμε πως έχουμε υπερβεί το περιθώριο για την κατηγορία 3 κατά 580 000 ευρώ. Επομένως, θα ήθελα να συγκαλέσω συνάντηση των συντονιστών, προκειμένου να με εξουσιοδοτήσουν να μειώσω αυτά τα 580 000 ευρώ σε κάποια γραμμή και να αποφευχθεί έτσι η υπέρβαση του περιθωρίου.
<P>
Προτείνω το εξής: να εξουσιοδοτηθώ να μειώσω κατά 580 000 ευρώ κάποια από τις γραμμές για τις οποίες έχουμε ψηφίσει τροπολογίες. 
<SPEAKER ID="63" LANGUAGE="" NAME="Πρόεδρος." AFFILIATION="(Χειροκροτήματα)">
<SPEAKER ID="64" LANGUAGE="" NAME="" AFFILIATION="Αντιπροέδρου">
<SPEAKER ID="65" LANGUAGE="" NAME="" AFFILIATION="(Το Σώμα εγκρίνει το ψήφισμα)">
<SPEAKER ID="66" LANGUAGE="DA" NAME="Jensen (ALDE )," AFFILIATION="εισηγήτρια">
<P>
   .  Κύριε Πρόεδρε, καθώς έχουμε ψηφίσει επί των στοιχείων, προτείνω μια μικρή τροπολογία επί του κειμένου για το οποίο θα ψηφίσουμε, ήτοι την παράγραφο 20 στην οποία τα ποσά θα τροποποιηθούν βάσει του αποτελέσματος της ψηφοφορίας που αφορά το Euroscola. Θα προστεθούν τα ακόλουθα στην παράγραφο 20: 
<SPEAKER ID="67" LANGUAGE="" NAME="" AFFILIATION="(ΕΝ)">
<P>
 “έχει αποφασίσει να εγγράψει ποσό 500 000 ευρώ στη θέση 2727 Οργάνωση και υποδοχή ομάδων επισκεπτών, πρόγραμμα Εurοscοla και προσκλήσεις πολλαπλασιαστών γνώμης από τρίτες χώρες.” 
<SPEAKER ID="68" LANGUAGE="DA" NAME="" AFFILIATION="">
<P>
 Πέραν αυτής της προσθήκης στην παράγραφο 20, θα διαγραφεί από το κείμενο η παράγραφος 18. Αυτές είναι οι αλλαγές που προκύπτουν από την ψηφοφορία μας επί των στοιχείων. 
<SPEAKER ID="69" LANGUAGE="" NAME="Πρόεδρος. –" AFFILIATION="(Το Σώμα παρέχει σύμφωνη γνώμη)">
<SPEAKER ID="70" LANGUAGE="HU" NAME="Fazakas (PSE )," AFFILIATION="εισηγητής">
<P>
   .  Θα ήθελα να χρησιμοποιήσω τις σύντομες παρατηρήσεις μου για να επιστήσω την προσοχή σας, και την προσοχή του κοινού, στη διαδικασία ακροάσεων που πραγματοποιήθηκε πριν από τη σημερινή ψηφοφορία και αποδείχθηκε επιτυχής όχι μόνο για την Επιτροπή Ελέγχου του Προϋπολογισμού (COCOBU), της οποίας προεδρεύω, αλλά και για ολόκληρο το Ευρωπαϊκό Κοινοβούλιο. Η διαδικασία ακροάσεων, στη σπουδαιότητα της οποίας δεν πιστεύω ότι πρέπει να δοθεί έμφαση υπό το πρίσμα των χθεσινών γεγονότων, μπορεί επίσης να εξυπηρετήσει ως θετικό παράδειγμα για το Συμβούλιο και την Επιτροπή.
<P>
Στη Συνθήκη Προσχώρησης, δόθηκε στα δέκα νέα κράτη μέλη το δικαίωμα ενός αντιπροσώπου για το καθένα, μεταξύ άλλων οργάνων, στο Ευρωπαϊκό Ελεγκτικό Συνέδριο. Η COCOBU διεξήγαγε ακροάσεις για όλους τους υποψηφίους και γνωμοδότησε θετικά για τον ορισμό οκτώ υποψηφίων και αρνητικά στην περίπτωση δύο υποψηφίων.
<P>
Υπό το πρίσμα του βιογραφικού του και των απαντήσεων που δόθηκαν στο ερωτηματολόγιο και στη δημόσια ακρόαση, η επιτροπή μας συνέστησε τον ορισμό του κ. Καζαμία με 26 ψήφους υπέρ και μία ψήφο κατά και εξέφρασε την ελπίδα για τις προοπτικές συνεργασίας με τον νέο υποψήφιο.
<P>
Δυστυχώς, το Συμβούλιο αγνόησε την αρνητική ψήφο του Κοινοβουλίου και ενέκρινε τον άλλο υποψήφιο, από τη Σλοβακία. Η Επιτροπή Ελέγχου του Προϋπολογισμού αποφάσισε, κατά συνέπεια, να ζητήσει γραπτή αναφορά από το Συμβούλιο έως τις 15 Δεκεμβρίου 2004 για τον λόγο για τον οποίο αγνόησε τη σύσταση του Κοινοβουλίου.
<SPEAKER ID="71" LANGUAGE="" NAME="" AFFILIATION="(Το Σώμα εγκρίνει την απόφαση)">
<SPEAKER ID="72" LANGUAGE="" NAME="Πρόεδρος. –" AFFILIATION="(Το Σώμα εγκρίνει τη σύσταση)">
<P>
   Προχωρούμε, λοιπόν, στην ψηφοφορία της τροπολογίας αριθ. 3 ως προσθήκη με σύμφωνη γνώμη του εισηγητή.
<P>
(1)
<P>
(2)
<SPEAKER ID="73" LANGUAGE="" NAME="" AFFILIATION="">
<SPEAKER ID="74" LANGUAGE="" NAME="De Poli (PPE-DE )," AFFILIATION="γραπτώς">
<P>
   .Θα ήθελα να δηλώσω ότι ψήφισα υπέρ της γραμμής 04 04 09 του προϋπολογισμού, που στηρίζει τις δαπάνες της Πλατφόρμας των Ευρωπαϊκών Κοινωνικών Μη Κυβερνητικών Οργανώσεων, λόγω της σημασίας που έχουν τα σωματεία για τον τομέα του εθελοντισμού στην Ευρώπη. Λυπάμαι, όμως, που δεν εγκρίθηκε η γραμμή για τα πιλοτικά σχέδια στον χώρο της αναπηρίας, την οποία είχα υποστηρίξει. 
<SPEAKER ID="75" LANGUAGE="SV" NAME="Goudin, Lundgren και Wohlin (IND/DEM )," AFFILIATION="γραπτώς">
<P>
   . Η Λίστα του Ιουνίου απορρίπτει το σχέδιο προϋπολογισμού του Κοινοβουλίου για το 2005, σύμφωνα με το οποίο οι δεσμεύσεις της ΕΕ θα αυξηθούν στο 1,24% του αναμενόμενου ακαθάριστου εγχώριου προϊόντος των χωρών της ΕΕ. Πιστεύουμε ότι οι δεσμεύσεις για το 2005 θα πρέπει οπωσδήποτε να μην υπερβαίνουν την πρόταση της Επιτροπής για 1,14%. Ακόμα και αν οι πληρωμές δεν υπερβαίνουν το 1% του ακαθάριστου εγχώριου προϊόντος, θα αυξηθούν σταδιακά στο επίπεδο των δεσμεύσεων του προϋπολογισμού για το 2005. Αυτό αποτελεί τη βάση για το μακροχρόνιο χρηματοδοτικό πλαίσιο. Συνεπώς, είναι σημαντικό να φτάσουμε σε ένα χαμηλότερο επίπεδο το αργότερο έως το 2005. Ο στόχος θα πρέπει να είναι να φτάσουμε κάτω από το ανώτατο όριο δαπανών του 1% του ακαθάριστου εγχώριου προϊόντος.
<P>
- Πιστεύουμε ότι η ΕΕ θα πρέπει να ξεκινήσει τις περικοπές των γεωργικών επιδοτήσεων το αργότερο έως το 2005.
<SPEAKER ID="76" LANGUAGE="" NAME="" AFFILIATION="">
<SPEAKER ID="77" LANGUAGE="NL" NAME="Belder (IND/DEM )," AFFILIATION="γραπτώς">
<P>
   . Οι ολλανδοί βουλευτές της Ομάδας Ανεξαρτησία και Δημοκρατία καταψήφισαν τον ευρωπαϊκό προϋπολογισμό για το έτος 2005, όπως τροποποιήθηκε από το Ευρωπαϊκό Κοινοβούλιο. Παρά τη θετική αξιολόγηση ορισμένων μορφών της ευρωπαϊκής πολιτικής –στους τομείς του περιβάλλοντος, της γεωργίας και της εσωτερικής αγοράς, για παράδειγμα– πιστεύουμε ότι, στον προϋπολογισμό που τροποποίησε το Κοινοβούλιο, χορηγούνται πάρα πολλά χρήματα σε ζητήματα που, σύμφωνα με την αρχή της επικουρικότητας, δεν θα πρέπει να εμπίπτουν στην αρμοδιότητα της Ευρωπαϊκής Ένωσης. Τομείς που έρχονται κατά νου είναι η πολιτική απασχόλησης, η εξωτερική πολιτική και πολιτική άμυνας, ο τουρισμός, η εκπαίδευση, ο πολιτισμός και ο αθλητισμός. Επιπλέον, υπό τον τίτλο “πολιτική ενημέρωσης”, μεγάλα χρηματικά ποσά προορίζονται για τις δραστηριότητες προώθησης ενός αποκαλούμενου Ευρωπαϊκού Συντάγματος, στο οποίο είμαστε ομολογουμένως αντίθετοι.
<SPEAKER ID="78" LANGUAGE="" NAME="Cederschiöld, Fjellner, Hökmark και Ibrisagic (PPE-DE )," AFFILIATION="γραπτώς">
<SPEAKER ID="79" LANGUAGE="PT" NAME="Queiró (PPE-DE )," AFFILIATION="γραπτώς">
<P>
   . Υπερψήφισα την έκθεση του κ. Garriga Polledo (A6-0021/2004) σχετικά με το σχέδιο γενικού προϋπολογισμού για το 2005 (Τμήμα ΙΙΙ), με τροπολογίες, διότι συμφωνώ με τη γενική ιδέα των εκτιμήσεων και των προτάσεων που περιέχει, ιδιαίτερα με τη δήλωση ότι “ο προϋπολογισμός του 2005 αντικατοπτρίζει τις ακόλουθες πολιτικές προτεραιότητες και στόχους: Στρατηγικής της Λισαβόνας: ο προϋπολογισμός της ΕΕ πρέπει να γίνει αποτελεσματικό μέσο για την προώθηση της μεγέθυνσης της οικονομίας, της βιώσιμης ανάπτυξης και της δημιουργίας θέσεων εργασίας· ΔΕΥ: η ΕΕ πρέπει να απαντήσει στις νέες προκλήσεις σε σχέση με τη συνεργασία σε ζητήματα μετανάστευσης και ασύλου και τρομοκρατίας και ασφάλειας· Πολιτική ενημέρωσης: πρέπει να καταβληθεί μεγαλύτερη προσπάθεια σε επίπεδο προϋπολογισμού, λαμβάνοντας υπόψη το χαμηλό ποσοστό συμμετοχής στις τελευταίες ευρωεκλογές, τις διαδοχικές διευρύνσεις της Ένωσης και τη συζήτηση για το Σύνταγμα της Ευρώπης· Πολιτική Συνοχής: ο προϋπολογισμός του 2005 πρέπει να εξακολουθήσει να συμβάλλει τόσο στη συνοχή όσο και στην ενίσχυση του εξωτερικού ρόλου της Ένωσης”.
<SPEAKER ID="80" LANGUAGE="PT" NAME="Ribeiro (GUE/NGL )," AFFILIATION="γραπτώς">
<P>
   . Μας τρομοκρατεί το γεγονός ότι το επίπεδο του σχεδίου προϋπολογισμού για το 2005 ορίζεται κάτω από το 1% του ακαθάριστου εθνικού εισοδήματος (ΑΕΕ) της Κοινότητας, όταν το ανώτατο όριο για ίδιους πόρους που ορίζεται για τα έτη 2000-2006 είναι 1,24% του ΑΕΕ (1,27% του ΑΕΠ). Κάτι τέτοιο είναι σαφώς ανεπαρκές για τους σοβαρούς στόχους της οικονομικής και κοινωνικής συνοχής της Ευρωπαϊκής Ένωσης.
<P>
Συνεπώς, καταδικάζουμε τη στρατηγική του Συμβουλίου που καθορίζει τον τόνο της συζήτησης σχετικά με τις Δημοσιονομικές Προοπτικές για τα έτη 2007-2013 ορίζοντας το σχέδιο προϋπολογισμού σε λιγότερο από το 1% του κοινοτικού ΑΕΕ, κάτι που συνάδει σαφώς με την “Επιστολή των Έξι” και απαντά στους περιορισμούς του Συμφώνου Σταθερότητας και Ανάπτυξης.
<SPEAKER ID="81" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<P>
   . Σε αυτό το πρώτο σχέδιο γενικού προϋπολογισμού της Ευρωπαϊκής Ένωσης (ή προσχέδιο προϋπολογισμού – ΠΣΠ) για το 2005, μπορούμε ήδη να δούμε ορισμένα γενικά θέματα. Χωρίς προκατάληψη απέναντι σε οποιεσδήποτε μελλοντικές διορθώσεις, είναι δυνατόν να συμπεράνουμε ότι αυτό που χαρακτηρίζει τον συγκεκριμένο προϋπολογισμό εν τω συνόλω είναι μια βαθιά ανησυχία για τη θεσμική μεταρρύθμιση (αύξηση των πιστώσεων για τις δαπάνες που είναι σχετικές με το προσωπικό εν ενεργεία· αύξηση των διοικητικών δαπανών· αύξηση των δαπανών που αφορούν τον χρηματοδοτικό έλεγχο). Είναι κρίμα που το σχέδιο προϋπολογισμού του Συμβουλίου για το οικονομικό έτος 2005 ισούται, συνολικά, με το 1% του ακαθάριστου εθνικού εισοδήματος (ΑΕΕ) των 25 κρατών μελών της ΕΕ, διατηρώντας τις πιέσεις –που δημόσια συμμερίζονται διάφορα κράτη μέλη– ώστε να μειωθεί το ανώτατο όριο του 1,24%. Μια τέτοια κίνηση θα καθυστερούσε την πρόσφατη ένταξη των δέκα νέων κρατών μελών και, επιπλέον, τις προσπάθειες για την πρόοδο της θεσμικής Ευρώπης.
<SPEAKER ID="82" LANGUAGE="PT" NAME="Silva Peneda (PPE-DE )," AFFILIATION="γραπτώς">
<SPEAKER ID="83" LANGUAGE="SV" NAME="Wijkman (PPE-DE )," AFFILIATION="γραπτώς">
<P>
   . Ως υπεύθυνος για τον προϋπολογισμό σχετικά με την αναπτυξιακή συνεργασία, έγινε δεκτή η έκκλησή μου για μια πιο σαφή επικέντρωση στη φτώχεια. Οι πιστώσεις για την Ασία, όπου ζουν οι πιο φτωχοί, αυξήθηκαν κατά 37 εκατ. ευρώ το τελευταίο έτος. Οι πιστώσεις σχετικά με τις προσπάθειες καταπολέμησης του HIV και της ελονοσίας αυξάνονται. Επιπλέον, θεσπίζεται μια νέα γραμμή του προϋπολογισμού της τάξεως των 10 εκατ. ευρώ για εμβολιασμούς ενάντια σε παιδικές ασθένειες κλπ.
<P>
(1) Η κοινή γεωργική αρχή πρέπει να μεταρρυθμιστεί.
<P>
(2) Η περιβαλλοντική πολιτική θα πρέπει να ενσωματωθεί καλύτερα σε άλλους τομείς πολιτικής. Αυτό ισχύει κυρίως για τη γεωργική και την περιφερειακή πολιτική.
<P>
(3) Πρέπει να γίνει αποταμίευση σε πολλούς τομείς. Για παράδειγμα, τα κράτη μέλη θα πρέπει να έχουν την πρωταρχική ευθύνη για τον κοινωνικό διάλογο.
<P>
(4) Πρέπει να δίνεται στον κόσμο καλύτερη ενημέρωση σχετικά με την ευρωπαϊκή πολιτική. Αυτό ισχύει κυρίως για τη συζήτηση σχετικά με το μέλλον της ΕΕ και το νέο Σύνταγμα.
<P>
(5) Τελευταίο αλλά εξίσου σημαντικό είναι ότι η μείωση του ανώτατου ορίου στον προϋπολογισμό της ΕΕ δεν πρέπει να είναι αποτέλεσμα της διεύρυνσης και των νέων δραστηριοτήτων στο πλαίσιο του τομέα της εξωτερικής πολιτικής, για παράδειγμα στο Αφγανιστάν και στο Ιράκ, ή του έργου αναφορικά με τα παγκόσμια περιβαλλοντικά ζητήματα, την επιδημία του HIV κλπ. 
<SPEAKER ID="84" LANGUAGE="" NAME="" AFFILIATION="">
<SPEAKER ID="85" LANGUAGE="PT" NAME="Queiró (PPE-DE )," AFFILIATION="γραπτώς">
<P>
   .  Υπερψήφισα την έκθεση της κ. Jensen (A6-0020/2004) –σχέδιο γενικού προϋπολογισμού για το 2005 (λοιπά τμήματα)– από κοινού με τις τροπολογίες που θεωρώ πιο χρήσιμες, διότι έχω την αίσθηση ότι, στην πραγματικότητα, τα θεσμικά όργανα της Κοινότητας λαμβάνουν τη χρηματοδότηση που ζητούν για την ανάπτυξη των δραστηριοτήτων τους, με δεδομένες κυρίως τις απαιτήσεις της διαδικασίας διεύρυνσης, οι μεγάλες επιπτώσεις της οποίας θα γίνουν αισθητές κατά το δημοσιονομικό έτος 2006.
<SPEAKER ID="86" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<P>
   . Ο προϋπολογισμός για το 2005 θα είναι ο πρώτος προϋπολογισμός που θα καλύψει τα 25 κράτη μέλη για ένα ολόκληρο έτος και ο τελευταίος πριν από την παρουσίαση των επόμενων δημοσιονομικών προοπτικών. Συνεπώς, είναι σημαντικό να προωθηθεί η γρήγορη και αποτελεσματική ενσωμάτωση των νέων κρατών μελών σε όλους τους τομείς.
<P>
Αναμένω πολύ περισσότερα από τις δημοσιονομικές προοπτικές για τα έτη 2007-2013. 
<SPEAKER ID="87" LANGUAGE="" NAME="" AFFILIATION="">
<SPEAKER ID="88" LANGUAGE="SV" NAME="Goudin, Lundgren και Wohlin (IND/DEM )," AFFILIATION="γραπτώς">
<SPEAKER ID="89" LANGUAGE="PT" NAME="Queiró (PPE-DE )," AFFILIATION="γραπτώς">
<SPEAKER ID="90" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<P>
Δεδομένου ότι η υλοποίηση των πολιτικών μεταρρυθμίσεων στη Βοσνία-Ερζεγοβίνη πήρε περισσότερο χρόνο από ό,τι προέβλεπε η απόφαση 2002/883/ΕΚ του Συμβουλίου, πιστεύω ότι η διαδικασία πρέπει να ισχύσει επειγόντως σε αυτήν την περίπτωση. Πράγματι, αυτή η απόφαση πρέπει να τροποποιηθεί ώστε, εκτείνοντας την περίοδο ισχύος της, να μπορέσει να καταβληθεί στη χώρα η τρίτη δόση της συμπληρωματικής μακροοικονομικής συνδρομής, ενισχύοντας έτσι την οικονομική βιωσιμότητα και τις θεσμικές μεταρρυθμίσεις που βρίσκονται σε εξέλιξη.
<SPEAKER ID="91" LANGUAGE="" NAME="" AFFILIATION="">
<SPEAKER ID="92" LANGUAGE="SV" NAME="Goudin, Lundgren και Wohlin (IND/DEM )," AFFILIATION="γραπτώς">
<SPEAKER ID="93" LANGUAGE="PT" NAME="Queiró (PPE-DE )," AFFILIATION="γραπτώς">
<P>
   . Υπερψήφισα την έκθεση του κ. Barón Crespo σχετικά με τη συμπληρωματική μακροοικονομική συνδρομή στη Σερβία-Μαυροβούνιο.
<P>
Έχω την αίσθηση ότι μετά τις πολιτικές αλλαγές που σημειώθηκαν στο τέλος του 2000 στη Σερβία-Μαυροβούνιο (SCG, πρώην Ομοσπονδιακή Δημοκρατία της Γιουγκοσλαβίας), οι αρχές της χώρας πέτυχαν αρκετά όσον αφορά τις οικονομικές μεταρρυθμίσεις και τις μεταρρυθμίσεις σταθεροποίησης. Είναι σημαντικό να συνεχίσει η ΕΕ να στηρίζει όλες τις κινήσεις για την ειρήνη και τη σταθερότητα στην περιοχή. Αυτές οι χώρες πέτυχαν θετικά αποτελέσματα όσον αφορά τη σταθερότητα και οι αποστολές της Επιτροπής στην περιοχή σημείωσαν θετικές εξελίξεις.
<SPEAKER ID="94" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<P>
Οι καθυστερήσεις που σημειώθηκαν εμπόδισαν τη χορήγηση της τρίτης δόσης της συμπληρωματικής ενίσχυσης σύμφωνα με το χρονοδιάγραμμα που ορίζει η οδηγία 2002/882/ΕΚ. Κατά συνέπεια, πρέπει να καθοριστεί επειγόντως μια νέα προθεσμία, μια προθεσμία που θα καθιστά δυνατή με αποτελεσματικό και ευεργετικό τρόπο αυτήν την πληρωμή, βοηθώντας έτσι να διασφαλιστεί η δυνατότητα διατήρησης της ισορροπίας των πληρωμών και η δυνατότητα ενίσχυσης των διαθέσιμων αποθεμάτων στη Σερβία-Μαυροβούνιο.
<SPEAKER ID="95" LANGUAGE="" NAME="" AFFILIATION="">
<SPEAKER ID="96" LANGUAGE="PT" NAME="Queiró (PPE-DE )," AFFILIATION="γραπτώς">
<P>
   . Υπερψήφισα την έκθεση του κ. Fazakas (A6-0015/2004) σχετικά με τον ορισμό ενός μέλους του Ελεγκτικού Συνεδρίου, διότι χαιρετίζω τον ορισμό του κ. Καζαμία σε αυτό το σημαντικό όργανο της ΕΕ, λόγω του ιστορικού του και λόγω των απαντήσεών του στις ερωτήσεις που του έθεσε η Επιτροπή. 
<SPEAKER ID="97" LANGUAGE="" NAME="" AFFILIATION="">
<SPEAKER ID="98" LANGUAGE="PT" NAME="Queiró (PPE-DE )," AFFILIATION="γραπτώς">
<SPEAKER ID="99" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<SPEAKER ID="100" LANGUAGE="" NAME="" AFFILIATION="">
<SPEAKER ID="101" LANGUAGE="" NAME="Martin, David W. (PSE )," AFFILIATION="γραπτώς">
<P>
1. τη συνέχιση της προώθησης μιας ισχυρής εμπορικής σχέσης και συνεργασίας με την Ινδία προκειμένου να κατανοηθεί καλύτερα η παγκοσμιοποίηση της οικονομίας και, ειδικότερα, να κατανοηθούν οι συνέπειες για αμφότερες τις οικονομίες σε ό,τι αφορά θέματα που συνδέονται με τον εξωπορισμό (εξωτερική ανάθεση) και τον εσωπορισμό.
<P>
2. την ιδιαίτερη έμφαση στο διάλογο Ινδίας-Πακιστάν, συμπεριλαμβανομένου του προβλήματος του Κασμίρ και ενθαρρυντική θέση έναντι του διαλόγου αυτού, με την ελπίδα ότι θα οδηγήσει σε καρποφόρα έκβαση· την ανάγκη να αναπτυχθεί και να διασφαλιστεί αμοιβαία εμπιστοσύνη μεταξύ των δύο μεγάλων χωρών.
<P>
3. τη διατήρηση και τη βελτίωση της συνεργασίας στις αναπτυξιακές πολιτικές για να βοηθηθεί η Ινδία ώστε να ανταποκριθεί στους αναπτυξιακούς στόχους της χιλιετίας. 
<SPEAKER ID="102" LANGUAGE="NL" NAME="Meijer (GUE/NGL )," AFFILIATION="γραπτώς">
<P>
   . Η Ινδία είναι μια μεγάλη, ομοσπονδιακή, κοινοβουλευτική δημοκρατία που έχει στους κόλπους της διαφορετικές γλώσσες και πολιτισμούς. Λόγω αυτού, η Ινδία θεωρείται από ορισμένους ένα είδος ΕΕ για τη Νότια Ασία και, επίσης, μια ζώνη προφύλαξης από τον αντιμετωπιζόμενο με δυσπιστία ισλαμικό κόσμο. Συνεπώς, ένα μέρος αυτού του Κοινοβουλίου επιθυμεί να δημιουργήσει μια συμμαχία και μια στενή, αμοιβαίως ωφέλιμη οικονομική συνεργασία, χωρίς να δοθεί περαιτέρω προσοχή στα μεγάλα προβλήματα που παραμένουν άλυτα όσον αφορά τα ανθρώπινα δικαιώματα και την απειλή του πολέμου. Η κοινωνία της Ινδίας εξακολουθεί –αντίθετα προς την ισχύουσα νομοθεσία– να διαχωρίζεται σε δύο κάστες, με περίπου 150 εκατ. ανθρώπους να μην ανήκουν σε κάποια κάστα και, έτσι, να θεωρούνται από τους υπόλοιπους ως παρίες. Κυρίως στις αγροτικές περιοχές, παραμένουν καταδικασμένοι στα πιο βρώμικα και κακοπληρωμένα επαγγέλματα. Οι προηγούμενες κυβερνήσεις, βάσει του εθνικισμού των Χιντού, εγκατέλειψαν τις προσπάθειες για την καταπολέμηση των διακρίσεων ενάντια σε αυτούς τους ανθρώπους. Απέτυχαν επίσης να επιλύσουν το ζήτημα του Κασμίρ, όπου η πλειονότητα του πληθυσμού είναι Μουσουλμάνοι και θεωρούν ότι βρίσκονται υπό κατοχή για περισσότερο από μισό αιώνα. Επίσης, δεν έχουν επιλυθεί τα προβλήματα και άλλων μειονοτήτων. Καταγγέλλω την έμφαση που δίνει επί του παρόντος η ΕΕ στα εμπορικά συμφέροντα εις βάρος της ειρηνικής συνύπαρξης και των ανθρωπίνων δικαιωμάτων. Η διεθνής αλληλεγγύη απέναντι στους μη προνομιούχους και οι οργανώσεις τους στην Ινδία θα παραμείνουν η πρώτη προτεραιότητα κατά τα επόμενα έτη. 
<SPEAKER ID="103" LANGUAGE="PT" NAME="Queiró (PPE-DE )," AFFILIATION="γραπτώς">
<P>
   . Υπερψήφισα την έκθεση του κ. Menéndez del Valle σχετικά με τις σχέσεις ΕΕ-Ινδίας.
<SPEAKER ID="104" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<SPEAKER ID="105" LANGUAGE="" NAME="" AFFILIATION="">
<SPEAKER ID="106" LANGUAGE="NL" NAME="Meijer (GUE/NGL )," AFFILIATION="γραπτώς">
<SPEAKER ID="107" LANGUAGE="PT" NAME="Queiró (PPE-DE )," AFFILIATION="γραπτώς">
<SPEAKER ID="108" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<SPEAKER ID="109" LANGUAGE="" NAME="" AFFILIATION="">
<SPEAKER ID="110" LANGUAGE="" NAME="Κράτσα-Τσαγκαροπούλου (PPE-DE )." AFFILIATION="">
<SPEAKER ID="111" LANGUAGE="" NAME="Κράτσα-Τσαγκαροπούλου (PPE-DE )," AFFILIATION="γραπτώς">
<SPEAKER ID="112" LANGUAGE="PT" NAME="Queiró (PPE-DE )," AFFILIATION="γραπτώς">
<SPEAKER ID="113" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<P>
Πρόσφατα, κατά τη διάρκεια της προεκλογικής εκστρατείας για τις προεδρικές εκλογές, ορισμένα γεγονότα προκάλεσαν φόβους για βήματα οπισθοδρόμησης στην πορεία προς τη σταθεροποίηση μιας χώρας που ισχυρίζεται ότι λειτουργεί δημοκρατικά. Οι προσπάθειες για έλεγχο των μέσων ενημέρωσης, όπως το κλείσιμο του Καναλιού 5, και διάφοροι περιορισμοί στην ελευθερία έκφρασης και συνάθροισης, είναι ανησυχητικά σημάδια αυτού, και πρέπει να τα καταδικάσουμε.
<SPEAKER ID="114" LANGUAGE="" NAME="" AFFILIATION="">
<SPEAKER ID="115" LANGUAGE="" NAME="De Rossa (PSE )," AFFILIATION="γραπτώς">
<SPEAKER ID="116" LANGUAGE="SV" NAME="Goudin, Lundgren και Wohlin (IND/DEM )," AFFILIATION="γραπτώς">
<P>
   . Υπερψηφίσαμε τις παραγράφους 1 και 2, διότι η χρήση ναυτικών ηχοεντοπιστών υψηλής έντασης είναι διασυνοριακό θέμα. Η συνεργασία στο πλαίσιο της ΕΕ είναι, κατά συνέπεια, δικαιολογημένη.
<P>
Καταψηφίσαμε την τροπολογία αριθ. 1 για δύο λόγους. Καταρχάς, είναι δύσκολο να καθορίσουμε σε ποιες περιοχές υπάρχουν ευαίσθητα θαλάσσια είδη. Δεύτερον, οι ήχοι που συνδέονται με ναυτικούς ηχοεντοπιστές υψηλής έντασης εκτείνονται σε μεγάλες περιοχές.
<P>
Απείχαμε από την ψηφοφορία επί του ψηφίσματος εν τω συνόλω, εν μέρει διότι επικρίνουμε την τροπολογία αριθ. 1 και εν μέρει διότι διερωτόμαστε εάν η Επιτροπή είναι το κατάλληλο όργανο για να διεξαγάγει μελέτη σχετικά τις επιπτώσεις των ναυτικών ηχοεντοπιστών υψηλής έντασης στο θαλάσσιο περιβάλλον. 
<SPEAKER ID="117" LANGUAGE="PT" NAME="Ribeiro (GUE/NGL )," AFFILIATION="γραπτώς.">
<SPEAKER ID="118" LANGUAGE="PT" NAME="Queiró (PPE-DE )," AFFILIATION="γραπτώς">
<SPEAKER ID="119" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<P>
   . Συμμερίζομαι τις ανησυχίες του κ. Florenz όσον αφορά τις επιβλαβείς περιβαλλοντικές επιπτώσεις των ναυτικών ηχοεντοπιστών υψηλής έντασης.
<P>
Όπως ανέφερε ο κ. Florenz στην ερώτησή του προς την Επιτροπή, αναγνωρισμένοι εμπειρογνώμονες στον τομέα αυτόν έχουν, πράγματι, εκφράσει σοβαρές ανησυχίες, ιδιαίτερα για το γεγονός ότι οι εν λόγω ηχοεντοπιστές μπορούν να σκοτώσουν κητοειδή όπως οι φάλαινες και τα δελφίνια, άποψη που επιβεβαιώνει μια μελέτη που δημοσίευσαν ισπανοί και βρετανοί εμπειρογνώμονες.
<P>
Επομένως, θα ήθελα να επαναλάβω τις ανησυχίες που έχουν αναφερθεί και το αίτημα να εγκρίνει η Επιτροπή μέτρα, ιδιαίτερα για την εφαρμογή της οδηγίας 92/43/ΕΟΚ σχετικά με τη διατήρηση του φυσικού οικοτόπου της άγριας χλωρίδας και πανίδας. 
<SPEAKER ID="120" LANGUAGE="" NAME="Πρόεδρος. –" AFFILIATION="">
<SPEAKER ID="121" LANGUAGE="" NAME="" AFFILIATION="(Η συνεδρίαση διακόπτεται στις 13.05 και συνεχίζεται στις 15.00)">
<SPEAKER ID="122" LANGUAGE="" NAME="" AFFILIATION="Αντιπροέδρου">
<SPEAKER ID="123" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση για περιπτώσεις παραβίασης των ανθρωπίνων δικαιωμάτων, της δημοκρατίας και του κράτους δικαίου – Διάρκεια: μία ώρα κατ’ ανώτατο όριο (άρθρο 50 του Κανονισμού ΕΚ) 
<SPEAKER ID="124" LANGUAGE="" NAME="Πρόεδρος." AFFILIATION="">
<P>
- B6-0108/2004 των βουλευτών Martínez Martínez, Napoletano και Van den Berg, εξ ονόματος της Ομάδας του Κόμματος των Ευρωπαίων Σοσιαλιστών, σχετικά με τα πυρομαχικά διασποράς.
<P>
- B6-0111/2004 των βουλευτών Aubert, Beer, Joan i Marí, Lagendijk, Romeva i Rueda και Schmidt, εξ ονόματος της Ομάδας των Πρασίνων/Ευρωπαϊκή Ελεύθερη Συμμαχία, σχετικά με τα πυρομαχικά διασποράς.
<P>
- B6-0112/2004 των βουλευτών Kacin και Van Hecke, εξ ονόματος της Ομάδας της Συμμαχίας Φιλελευθέρων και Δημοκρατών για την Ειρήνη, σχετικά με τα πυρομαχικά διασποράς.
<P>
- B6-0120/2004 των βουλευτών Agnoletto, Brie, Morgantini και Pflüger, εξ ονόματος της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστεράς των Πρασίνων των Βορείων Χωρών, σχετικά με τα πυρομαχικά διασποράς και τις αντιαρματικές νάρκες.
<P>
- B6-0123/2004 του βουλευτή Van Orden, εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, σχετικά με τα υπολείμματα εκρηκτικών πολέμου και τις νάρκες κατά προσωπικού.
<P>
- B6-0125/2004 της βουλευτού Muscardini, εξ ονόματος της Ομάδας Ένωση για την Ευρώπη των Εθνών, σχετικά με τα υπολείμματα εκρηκτικών πολέμου και τις νάρκες κατά προσωπικού. 
<SPEAKER ID="125" LANGUAGE="NL" NAME="Van Den Berg (PSE )." AFFILIATION="">
<P>
    Κύριε Πρόεδρε, η Ομάδα των Σοσιαλιστών, στην οποία ανήκω, ζητά μετ’ επιτάσεως να παγώσει η παραγωγή και εμπορία βομβών διασποράς έως ότου επιλυθούν τα προβλήματα που αφορούν αυτά τα όπλα. Προσωπικά, θα προτιμούσα να υπάρξει απαγόρευση των βομβών διασποράς, αλλά η συμμαχία κατά των πυρομαχικών διασποράς, που αποτελείται από αρκετά μεγάλο αριθμό ΜΚΟ και έχει ίσως μια ρεαλιστική ιδέα όσον αφορά τις διαπραγματεύσεις σχετικά με ένα πρωτόκολλο σε διεθνές επίπεδο, είναι υπέρ ενός προσωρινού μορατόριουμ, διότι κάτι τέτοιο φαίνεται ότι είναι η πιο πιθανή πορεία δράσης. Σε τελική ανάλυση, όπως βλέπουμε τις τελευταίες ημέρες, αυτό είναι η πολιτική, ήτοι η απειλή δημιουργίας μιας πραγματικής βάσης εξουσίας μέσω της πλειοψηφίας. Φυσικά, για να επιτύχει αυτό –και εδώ μπορούμε να βασιστούμε στην ευρεία στήριξη του Κοινοβουλίου– απαιτείται η δέσμευση του Συμβουλίου, της Επιτροπής και των κρατών μελών. Χρειαζόμαστε ένα νέο πρωτόκολλο που να αντιμετωπίζει όλα τα ανθρωπιστικά προβλήματα που σχετίζονται με τα πυρομαχικά διασποράς, όπως διατυπώθηκε αρκετά συγκεκριμένα κατά τη διάρκεια ακρόασης της Επιτροπής Ανάπτυξης. Έχουμε δει πώς αρκετά από αυτά τα πυρομαχικά διασποράς καταλήγουν ακριβώς στις πιο φτωχές χώρες του κόσμου, από το Αφγανιστάν έως τα Φόκλαντ, και επίσης πιο κοντά σε εμάς, στη Σερβία-Μαυροβούνιο. Έως σήμερα, 78 χώρες διαθέτουν απόθεμα 400 εκατομμυρίων ναρκών κατά προσωπικού και αντιαρματικών ναρκών, γεγονός που αποδεικνύει ότι μια τεράστια ποσότητα εξακολουθεί να είναι διαθέσιμη ακόμα και στα δικά μας δεκαπέντε κράτη μέλη· πράγματι, εξακολουθούν να κατασκευάζονται σε δέκα από αυτά. Είναι προφανές ότι οι διεθνείς συμφωνίες είναι ο μόνος τρόπος που απομένει για την αντιμετώπιση του θέματος. Χρειαζόμαστε ένα πρωτόκολλο και, έτσι, απαιτούνται σκληρές και εντατικές διαπραγματεύσεις, και σε αυτό το σημείο μπορεί η Ευρώπη να μιλήσει ομόφωνα. Η ομοφωνία είναι κάτι που στηρίζουμε πλήρως. Ο Ερυθρός Σταυρός και τα ΗΕ είναι στο πλευρό μας. Πραγματικά, στο σημείο αυτό θα ήθελα να ζητήσω από τους βουλευτές που ανήκουν στην Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών να έρθουν πιο κοντά μας. Δεν μπορώ να φανταστώ ότι δεν έχουμε εδώ κοινό σημείο αναφοράς· μπορεί να έχουμε κοινό σημείο αναφοράς όσον αφορά τον κ. Buttiglione, αλλά θα πρέπει να συμφωνήσουμε απολύτως όσον αφορά τις βόμβες διασποράς. 
<SPEAKER ID="126" LANGUAGE="" NAME="Schmidt, Frithjof (Verts/ALE )." AFFILIATION="(">
<P>
    Κύριε Πρόεδρε, κυρίες και κύριοι, οι βόμβες διασποράς είναι όπλα ιδιαιτέρως ύπουλα. Όταν εκτοξευθεί μια τέτοιου είδους βόμβα μπορεί να θρυμματιστεί σε έως και 8 000 μικρές βόμβες, οι οποίες στη συνέχεια διασκορπίζονται σε περιοχές έως και 240 000 τετραγωνικών μέτρων –περίπου όσο 50 ποδοσφαιρικά γήπεδα– και λειτουργούν κατά τον ίδιο τρόπο όπως οι νάρκες, απειλώντας αμάχους, παιδιά και γυναίκες, αλλά και στρατιωτικό προσωπικό. Αυτό παραβιάζει σαφώς το άρθρο 51 του Πρώτου Συμπληρωματικού Πρωτοκόλλου της Συνθήκης της Γενεύης.
<P>
Για τον λόγο αυτόν, πριν από 18 μήνες, στις 10 Φεβρουαρίου 2003, το Ευρωπαϊκό Κοινοβούλιο ζήτησε μορατόριουμ για την κατασκευή και τη χρήση τέτοιων πυρομαχικών διασποράς και βομβών διασποράς, καθώς και την πλήρη απαγόρευσή τους μακροχρόνια. Αποτελεί πολιτικό σκάνδαλο το γεγονός ότι τα όπλα αυτά παράγονται ακόμα στην Ευρωπαϊκή Ένωση – στη Γερμανία, τη Γαλλία, το Ηνωμένο Βασίλειο, την Ιταλία, την Ισπανία και το Βέλγιο. Αυτό που κάνουμε, συνεπώς, είναι ότι εγκρίνουμε ένα ευσεβές ψήφισμα που λέει ότι αυτό παραβιάζει τα ανθρώπινα δικαιώματα και πρέπει να σταματήσει, και στη συνέχεια συνεχίζουμε να τα κατασκευάζουμε. Σε εθνικό επίπεδο, οι κυβερνήσεις μας δεν κάνουν τίποτα επ’ αυτού. Αποτελεί υποκρισία, και γι’ αυτό είναι απολύτως απαραίτητο να εκφραστεί και πάλι το Σώμα κατά της παραγωγής τέτοιων όπλων στην Ευρωπαϊκή Ένωση και κατά της εμπορίας τους.
<P>
Είναι παράλογος τρόπος σκέψης το ότι η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών αναγνωρίζει, στο σημείο 1 του ψηφίσματός της, τις καταστροφικές επιπτώσεις αυτών των όπλων, και στη συνέχεια, στο σημείο 3, εκφράζει κατανόηση για τη στρατιωτική τους χρήση, με βάση το ότι σε αντίθετη περίπτωση οι στρατιωτικές δυνάμεις θα χρησιμοποιήσουν ακόμη χειρότερο οπλισμό. Πιστεύω ότι η ηθική τοποθέτηση των χριστιανών μελών της συντηρητικής ομάδας πρέπει να καταστήσει αβάσιμη αυτήν τη θέση, επομένως τους καλώ να αποσύρουν το σημείο αυτό από το ψήφισμά τους· πράγματι υπονομεύει την υπόθεση. 
<SPEAKER ID="127" LANGUAGE="IT" NAME="Toia (ALDE )." AFFILIATION="">
<SPEAKER ID="128" LANGUAGE="" NAME="Morgantini (GUE/NGL )." AFFILIATION="(ΙΤ)">
<P>
Είναι τουλάχιστον 57 οι χώρες που έχουν αποθηκευμένα πυρομαχικά διασποράς και από αυτές οι 22 βρίσκονται στην Ευρώπη. Δεν υπάρχει αμφιβολία ότι πρόκειται για παραβίαση των διατάξεων του διεθνούς δικαίου. Οφείλουμε να εξασφαλίσουμε ότι η προστασία των ανθρωπίνων δικαιωμάτων υπερισχύει των στρατιωτικών συμφερόντων: το δικαίωμα στη ζωή για εκατομμύρια ανθρώπους. Είναι ένας στόχος που πρέπει να θέσουμε. Για το Ευρωπαϊκό Κοινοβούλιο αυτό πρέπει να είναι δέσμευση, όπως ήταν και η επικύρωση της Σύμβασης της Οτάβας κατά των ναρκών προσωπικού, χάρη στην ακατάπαυστη εργασία χιλιάδων ανθρώπων που ανήκουν στις μη κυβερνητικές οργανώσεις.
<SPEAKER ID="129" LANGUAGE="" NAME="Nicholson (PPE-DE )." AFFILIATION="(ΕΝ)">
<P>
    Κύριε Πρόεδρε, πολλοί –συμπεριλαμβανομένων ορισμένων βουλευτών αυτού του Σώματος, όπως ο συνάδελφός μου κ. Van Orden– έχουν εργαστεί επί μακρόν σχετικά με το ανθρωπιστικό ζήτημα της εξάλειψης των επιβλαβών αποτελεσμάτων από τις νάρκες κατά προσωπικού. Οι ένοπλες δυνάμεις μας έχουν στηρίξει πλήρως αυτό το έργο. Η κρίση τους, την οποία συμμεριζόμαστε, είναι πως τα πυρομαχικά διασποράς και οι αντιαρματικές νάρκες δεν θα πρέπει να αντιμετωπίζονται με τον ίδιο τρόπο όπως οι νάρκες κατά προσωπικού. Αυτήν τη στιγμή, οι ένοπλες δυνάμεις μας πρέπει να κρατήσουν τις μοναδικές δυνατότητες αυτών των όπλων στο οπλοστάσιό τους. Πράγματι, οι στρατιωτικές αρχές υπολογίζουν ότι, εάν τα πυρομαχικά διασποράς καταργηθούν, θα απαιτούνται δυσανάλογα ισχυρά πυρομαχικά για να επιτευχθεί το ίδιο αποτέλεσμα. Αυτού του είδους τα όπλα μπορεί να θέσουν σε μεγαλύτερο κίνδυνο τους αμάχους κατά τη διάρκεια της μάχης και θα αυξήσουν τα επίπεδα της καταστροφής που θα προκαλείται.
<P>
Κάνοντας μια θετική παρατήρηση, δράττομαι της ευκαιρίας για να συγχαρώ την Επιτροπή και τα κράτη μέλη για την υποστήριξη που έχουν παράσχει στην παγκόσμια δράση για τις νάρκες όσον αφορά τις νάρκες κατά προσωπικού, την εκκαθάριση των ναρκοπεδίων και τη συνδρομή των θυμάτων. Τους προτρέπω να επικεντρώσουν τις προσπάθειές τους ώστε να σταματήσει αυτή η απειλή για τους άμαχους πληθυσμούς από τα εκρηκτικά υπολείμματα πολέμου και τις νάρκες κατά προσωπικού έως το 2010 το αργότερο, και να μην παρεκκλίνουν της πορείας τους εξαιτίας άλλων ζητημάτων.
<SPEAKER ID="130" LANGUAGE="" NAME="Posselt (PPE-DE )." AFFILIATION="(">
<P>
Βρήκα ενδιαφέρον το γεγονός ότι ο κ. van den Berg ανέφερε το όνομα Buttiglione. Ο κ. Buttiglione και εγώ ανήκαμε σε εκείνους τους Χριστιανοδημοκράτες οι οποίοι άσκησαν ευθαρσώς κριτική στον πόλεμο του Ιράκ και τη χρήση πυρομαχικών διασποράς σε αυτόν, ευθύς εξαρχής, και επομένως θεωρώ λυπηρό το γεγονός ότι κρίθηκε ανεπιθύμητη η παρουσία του κ. Buttiglione στην Επιτροπή. Θα ήταν ένας πολύ καλός σύμμαχος στο θέμα αυτό.
<P>
Το δεύτερο σημείο που θέλω να θίξω είναι ότι ο κ. Schmidt έκανε έκκληση στις χριστιανικές πεποιθήσεις μας. Αυτό το είπε –και επιτρέψτε μου να είμαι σαφής– στο τέλος μιας εβδομάδας κατά την οποία ακούσαμε επανειλημμένα στο Σώμα ότι η πολιτική δεν πρέπει να επηρεάζεται από τις θρησκευτικές πεποιθήσεις. Διαφωνώ με αυτό, και οι χριστιανικές μου πεποιθήσεις με οδηγούν να πιστεύω ότι πρέπει πράγματι να γίνει ό,τι είναι δυνατόν ώστε να αντιμετωπίσουμε όχι μόνο τις παντός είδους νάρκες κατά προσωπικού αλλά και τα πυρομαχικά διασποράς, τα οποία πράγματι αποτελούν μεγάλο κίνδυνο για τον άμαχο πληθυσμό και ιδιαίτερα για τα παιδιά. Ας μην έχουμε, όμως, δύο μέτρα και δύο σταθμά. Οι χριστιανικές πεποιθήσεις μπορεί να οδηγούν τους ανθρώπους σε αρκετά διαφορετικές πολιτικές θέσεις, αλλά σε κάθε περίπτωση θα πρέπει να σέβονται τις θέσεις των άλλων. Προσωπικά είμαι της άποψης –όπως πιστεύω και η πλειοψηφία της Ομάδας μου– ότι θα πρέπει να εφαρμόσουμε αυτό το μορατόριουμ, το οποίο είναι λογικό και απαραίτητο, και μπορώ μόνο να πω ότι θα πρέπει αναμφίβολα να θέσουμε το θέμα χρήσης των πυρομαχικών διασποράς στην Τσετσενία, καθώς η Ρωσία είναι κράτος μέλος του Συμβουλίου της Ευρώπης, το οποίο έχει την έδρα του εδώ στο Στρασβούργο. Παρόλο που η Τσετσενία, αν κάποιος την θεωρήσει –όπως την θεωρούν πολλοί, αλλά όχι εγώ– τμήμα της Ρωσίας, μπορεί συνεπώς να ειπωθεί ότι αποτελεί έδαφος του Συμβουλίου της Ευρώπης και επομένως υπόκειται στη Σύμβαση για τα Ανθρώπινα Δικαιώματα, τα πυρομαχικά διασποράς χρησιμοποιούνται απευθείας κατά του άμαχου πληθυσμού. Το ίδιο, ωστόσο, ισχύει και στο Ιράκ, όπως ακριβώς ίσχυε και στα Βαλκάνια. Καθώς δεν μπορούμε να είμαστε στενόμυαλοι για αυτό, επιτρέψτε μου να πω ότι υποστηρίζω θερμά το ψήφισμα. 
<SPEAKER ID="131" LANGUAGE="ES" NAME="Martínez Martínez (PSE )." AFFILIATION="">
<P>
    Κύριε Πρόεδρε, ο περιορισμένος χρόνος ομιλίας που διαθέτουμε δεν μας επιτρέπει να υπεισέλθουμε σε λεπτομέρειες σχετικά με το ζήτημα. Συνεπώς, προτιμώ να εκφράσω την υποστήριξή μου στο κείμενο του ψηφίσματος –το οποίο περιλαμβάνει τις σημαντικότερες από τις εισηγήσεις μας– και να εκφράσω την πλήρη συμφωνία μου με όσα είπε ο συνάδελφός μου, ο κ. van den Berg, και, ασφαλώς, δεν θα αναφερθώ στην Ομάδα των Χριστιανοδημοκρατών που μας ζητάει να ψηφίσουμε έτσι ή αλλιώς, διότι πιστεύω ότι κάθε άνθρωπος χαρακτηρίζεται από τις θέσεις του και μου φαίνεται ότι, σε θέματα όπως αυτό, είναι καλό ότι φαίνεται ποιος είναι ποιος, έτσι ώστε η κοινή γνώμη και οι οργανώσεις να μπορούν να ξεχωρίζουν τους μεν από τους δε.
<SPEAKER ID="132" LANGUAGE="" NAME="Pflüger (GUE/NGL )." AFFILIATION="(">
<P>
    Κύριε Πρόεδρε, η πρώτη φορά που πρόσεξα πραγματικά τις βόμβες διασποράς ήταν το 1999, όταν το ΝΑΤΟ διεξήγαγε επιθετικό πόλεμο κατά της Γιουγκοσλαβίας, στον οποίο χρησιμοποιήθηκαν βόμβες διασποράς. Στη Γερμανία, όλες οι πολιτικές παρατάξεις υποστήριξαν αυτόν τον πόλεμο εκτός από το Κόμμα Δημοκρατικού Σοσιαλισμού, ιδιαίτερα οι Σοσιαλδημοκράτες και οι Πράσινοι, και οι συνέπειες είναι ακόμα ορατές. Έχει αναφερθεί ότι έως σήμερα 30 000-50 000 βόμβες διασποράς που είναι διάσπαρτες μολύνουν ολόκληρες εκτάσεις γης στο Κοσσυφοπέδιο.
<P>
Πρέπει να μιλήσουμε απλά εδώ: οι περισσότερες από τις εταιρείες που κερδίζουν από τις βόμβες διασποράς είναι ευρωπαϊκές, για παράδειγμα η γερμανική εταιρεία Rheinmetall. Είναι προφανές ότι βομβαρδισμοί μεγάλης κλίμακας με βόμβες διασποράς θεωρούνται μέρος της διεξαγωγής πολέμου. Οι Αμερικανοί και οι Βρετανοί χρησιμοποίησαν 13 000 τέτοια βλήματα στον πόλεμό τους κατά του Ιράκ, επομένως η μόνη σωστή αντίδραση είναι η πλήρης απαγόρευση των βομβών διασποράς. Προκειμένου να το πετύχουμε, πρέπει να ασκήσουμε ευθαρσώς κριτική στη βιομηχανία όπλων και στις στρατιωτικές δυνάμεις που χρησιμοποιούν τέτοια όπλα. 
<SPEAKER ID="133" LANGUAGE="" NAME="Scheele (PSE )." AFFILIATION="(">
<P>
Το κείμενο ασκεί κριτική στη συνεχιζόμενη και συχνή χρήση πυρομαχικών διασποράς στις ένοπλες συγκρούσεις. Η χρήση τους προκαλεί θύματα όχι μόνο κατά τη διάρκεια των εχθροπραξιών αλλά και για χρόνια μετά, ένα πρόβλημα το οποίο τονίζεται στην έκθεση του Παρατηρητηρίου για τα Ανθρώπινα Δικαιώματα σχετικά με τη διεξαγωγή του πολέμου στο Ιράκ και τα θύματα μεταξύ των αμάχων, η οποία δημοσιεύτηκε στα τέλη του 2003.
<SPEAKER ID="134" LANGUAGE="FR" NAME="Lamy," AFFILIATION="Επιτροπή">
<P>
Όσον αφορά την Επιτροπή, καταβάλλουμε προσπάθειες να βρούμε λύση στα προβλήματα που τίθενται από τις βόμβες διασποράς, κυρίως σε δύο τομείς: αρχικά, θα αναφερθώ στις διαδικασίες εκκαθάρισης ναρκοπεδίων. Αυτές οι διαδικασίες, όπως και οι ενέργειες ευαισθητοποίησης απέναντι στους κινδύνους και βοήθειας στα θύματα, πραγματοποιούνται στο πλαίσιο των κοινοτικών μέσων και ειδικότερα στο πλαίσιο του κανονισμού του Κοινοβουλίου και του Συμβουλίου σχετικά με τις νάρκες κατά προσωπικού, και περιλαμβάνουν συχνά στην πράξη την απομάκρυνση άλλων μη εκραγέντων εκρηκτικών μηχανισμών. Αυτό κάνουμε στο Λάος, στην Καμπότζη, στο Κοσσυφοπέδιο, στο Αφγανιστάν και στο Ιράκ, για να αναφερθώ μόνο σε μερικές χώρες. Οι προσπάθειες αυτές φυσικά δεν αρκούν. Αν και δράττομαι της ευκαιρίας, χάρη σε αυτήν τη συζήτηση, να ευχαριστήσω το Κοινοβούλιο, εξ ονόματος της Επιτροπής, για την αμέριστη υποστήριξή του στον κανονισμό σχετικά με τις νάρκες κατά προσωπικού, οφείλω εντούτοις να σας υπενθυμίσω ότι η χρησιμοποίηση του προϋπολογισμού που είναι αφιερωμένος στις ενέργειες εκκαθάρισης ναρκοπεδίων και η προσφυγή στην πραγματογνωμοσύνη δεν προορίζονται για την αντιμετώπιση των προβλημάτων του συνόλου των εκρηκτικών που δεν έχουν ακόμη εξουδετερωθεί, συμπεριλαμβανομένων των αποθηκευμένων πυρομαχικών ή των αντιαρματικών ναρκών. Κατά την άποψη της Επιτροπής, ως προτεραιότητα παραμένει η υλοποίηση των στόχων που αναφέρθηκαν στη Σύμβαση για την Απαγόρευση των Ναρκών κατά Προσωπικού, με τη λήξη της ισχύος της το 2010.
<SPEAKER ID="135" LANGUAGE="" NAME="Πρόεδρος." AFFILIATION="">
<SPEAKER ID="136" LANGUAGE="" NAME="Πρόεδρος." AFFILIATION="">
<P>
- B6-0107/2004 των βουλευτών De Keyser και Napoletano, εξ ονόματος της Ομάδας του Κόμματος των Ευρωπαίων Σοσιαλιστών, σχετικά με το Ιράν.
<P>
- B6-0113/2004 της βουλευτού Malmström, εξ ονόματος της Ομάδας της Συμμαχίας Φιλελευθέρων και Δημοκρατών για την Ευρώπη, σχετικά με το Ιράν.
<P>
- B6-0116/2004 των βουλευτών Beer, Cohn-Bendit, De Keyser, Flautre, Frassoni και Lagendijk, εξ ονόματος της Ομάδας των Πρασίνων/Ευρωπαϊκή Ελεύθερη Συμμαχία, σχετικά με την παραβίαση των ανθρωπίνων δικαιωμάτων στο Ιράν.
<P>
- B6-0118/2004 των βουλευτών Gahler και Posselt, εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, σχετικά με το Ιράν.
<P>
- B6-0121/2004 των βουλευτών Brie, Catania, Guidoni, Pflüger και Svensson, εξ ονόματος της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστεράς των Πρασίνων των Βορείων Χωρών, σχετικά με την κατάσταση στο Ιράν.
<P>
- B6-0124/2004 της βουλευτού Muscardini, εξ ονόματος της Ομάδας Ένωση για την Ευρώπη των Εθνών, σχετικά με το Ιράν. 
<SPEAKER ID="137" LANGUAGE="FR" NAME="De Keyser (PSE )." AFFILIATION="">
<P>
Σήμερα ανησυχούμε –και αυτό το κατεπείγον ψήφισμα το αποδεικνύει– για τρεις λόγους. Στις μέρες μας, ανήλικοι καταδικάζονται στην εσχάτη των ποινών στο Ιράν, και μία εξ αυτών, η Ateqeh Rajabi, ηλικίας δεκαέξι ετών, απαγχονίστηκε. Η ελευθερία του Τύπου ή της έκφρασης μέσω του Διαδικτύου δεν υπάρχει πια. Το ψήφισμα αναφέρει τα ονόματα των δημοσιογράφων που συνελήφθησαν, μεταξύ των οποίων και ο Omid Memarian, τον οποίο είχα προσωπικά προσκαλέσει να επισκεφθεί το Ευρωπαϊκό Κοινοβούλιο τον Νοέμβριο. Συνεχίζονται οι λιθοβολισμοί, παρά τη δεδηλωμένη εκεχειρία όσον αφορά αυτήν την πρακτική, από την οποία αναμένω συνεχώς να προκύψει μια αληθινή νομοθεσία, και ο διάλογος μεταξύ της Ευρωπαϊκής Ένωσης και του Ιράν όσον αφορά τα δικαιώματα του ανθρώπου εξακολουθεί προς το παρόν να αποτελεί ευσεβή πόθο.
<SPEAKER ID="138" LANGUAGE="SV" NAME="Malmström (ALDE )." AFFILIATION="">
<P>
    Κύριε Πρόεδρε, έρχονται και πάλι στο φως ανησυχητικές εκθέσεις σχετικά με το Ιράν, οι οποίες σε αυτήν την περίπτωση αφορούν ένα 16χρονο κορίτσι που απαγχονίστηκε δημοσίως για “πράξεις ασύμβατες με την αγνότητα”. Το Ιράν διαθέτει τους διασημότερους κακοποιούς όσον αφορά τις εκτελέσεις. Είναι ηγέτες στους οποίους δεν μπορούμε να συστήσουμε πολλά. Το Σώμα πάντα καταδικάζει τις εκτελέσεις, όπου και αν πραγματοποιούνται. Θα συνεχίσουμε να το πράττουμε, ιδιαίτερα όσον αφορά τους αδύναμους. Η εκτέλεση είναι εντελώς απαράδεκτη και έρχεται σε αντίθεση με όλες τις διεθνείς συμφωνίες.
<SPEAKER ID="139" LANGUAGE="" NAME="Beer (Verts/ALE )." AFFILIATION="(">
<P>
Πρέπει να αγωνιστούμε ώστε να διασφαλίσουμε ότι οι λιθοβολισμοί δεν καταργούνται απλώς, αλλά κρίνονται παράνομοι. Κατά τη γνώμη μου, δεν αρκούν οι δηλώσεις ότι παρουσιάστηκε στο ιρανικό κοινοβούλιο, το Majlis, νόμος για την κατάργηση της επιβολής θανατικής ποινής στους ανηλίκους. Τελικά, αυτό σημαίνει ότι γενικά η θανατική ποινή θα εξακολουθήσει να είναι θεμιτή και νόμιμη, και αυτή δεν μπορεί να είναι η θέση που θα εγκρίνει το Σώμα. Και σε αυτήν την περίπτωση, επομένως, χαιρετίζουμε την πρόοδο, αλλά μέχρι στιγμής αυτή η πρόοδος δεν συμπίπτει με τη δική μας έννοια περί δημοκρατίας και κράτους δικαίου.
<P>
Αυτήν την κοινοβουλευτική περίοδο, το Ευρωπαϊκό Κοινοβούλιο συνέστησε, για πρώτη φορά στην ιστορία του, μια διακοινοβουλευτική αντιπροσωπεία για τις σχέσεις με την Ισλαμική Δημοκρατία του Ιράν. Παρά την επιδείνωση της κατάστασης όσον αφορά τα ανθρώπινα δικαιώματα, ή μάλλον ακριβώς λόγω αυτής, συστήσαμε και στηρίζουμε αυτήν την αντιπροσωπεία. Επιθυμούμε στο Σώμα να χρησιμοποιήσουμε τα λίγα μέσα που διαθέτουμε για να βοηθήσουμε και να οικοδομήσουμε σχέσεις με το ιρανικό κοινοβούλιο. Η Ομάδα των Πρασίνων/Ευρωπαϊκή Ελεύθερη Συμμαχία ανέλαβε την προεδρία αυτής της αντιπροσωπείας και, παρά τα προβλήματα, προσβλέπω στη συνεργασία μεταξύ του Σώματος και του Majlis. Πρέπει να προσπαθήσουμε να προαγάγουμε τον διάλογο, έτσι ώστε εκείνοι οι οποίοι αγωνίζονται ως δημοκράτες στο Ιράν να αισθάνονται την υποστήριξη της Ευρώπης. 
<SPEAKER ID="140" LANGUAGE="" NAME="Gahler (PPE-DE )." AFFILIATION="(">
<SPEAKER ID="141" LANGUAGE="NL" NAME="Meijer (GUE/NGL )." AFFILIATION="">
<P>
    Κύριε Πρόεδρε, σήμερα, το Κοινοβούλιο σκοπεύει για μία ακόμα φορά να εκφράσει την αγανάκτησή του για όσα συμβαίνουν στο Ιράν – τις συνεχείς διακρίσεις κατά των γυναικών, τα βασανιστήρια, τη λογοκρισία, τη φυλάκιση ανθρώπων που σύμφωνα με τα ευρωπαϊκά δεδομένα δεν έχουν διαπράξει αξιόποινες πράξεις, τις εκτελέσεις και, κυρίως, τη δολοφονία παιδιών. Μολονότι η εχθρική και υπερσυντηρητική ιρανική κυβέρνηση έχει τη στήριξη μόνο της μειοψηφίας του πληθυσμού, δεν έχει λόγο να ανησυχεί για την αλληλεγγύη της Ευρώπης με τον ιρανικό λαό. Οι δικαιολογημένες επικρίσεις της Ευρώπης ξεπερνιούνται με μια πρακτική τελείως διαφορετικής φύσης. Την περασμένη εβδομάδα, το Γαλλικό Πρακτορείο Τύπου AFP ανέφερε ότι τα τρία μεγαλύτερα κράτη μέλη της ΕΕ πλαστογράφησαν μια αμοιβαίως επωφελή συμφωνία με το Ιράν. Εις αντάλλαγμα για τον περιορισμό της ιρανικής ανάπτυξης στον τομέα της ατομικής ενέργειας και ίσως των πυρηνικών όπλων, η δημοκρατική αντιπολίτευση του Ιράν που βρίσκεται στην εξορία θα παραμείνει στον κατάλογο των τρομοκρατικών οργανώσεων. Σε καμία περίπτωση δεν έχουμε πρόβλημα με αυτούς τους εξόριστους, αλλά έχει το ιρανικό καθεστώς. Ο χαρακτηρισμός του “τρομοκράτη” για οργανώσεις δεν πρέπει να είναι προϊόν ανταλλαγής. Ενώ οι γειτονικές χώρες, το Ιράκ και το Αφγανιστάν, αντιμετωπίζονται εξαιρετικά σκληρά, γιατί όλοι ενεργούν ωσάν αυτή η κυβέρνηση του Ιράν να έχει αιώνια ζωή; 
<SPEAKER ID="142" LANGUAGE="" NAME="La Russa (UEN )." AFFILIATION="(ΙΤ)">
<P>
Πιστεύω, ωστόσο, αν και αυτό ίσως να μην συμφωνεί ακριβώς με τους κανονισμούς του Σώματος, ότι αυτήν τη στιγμή θα ήταν φρόνιμο να προτείνουμε αναβολή της ψηφοφορίας για αυτό το ψήφισμα. Να αναβάλουμε την ψηφοφορία για άλλη συνεδρίαση, όχι πολύ μακρινή προφανώς, ώσπου να καταφέρουμε να αποκτήσουμε κάπως πιο ακριβή στοιχεία. Δεν σκοπεύω, άλλωστε, να αμφισβητήσω όλα όσα υποστήριξε η ιρανική πρεσβεία. Πράγματι, η ιρανική πρεσβεία έστειλε εχθές μια επιστολή στον Πρόεδρό μας, τον κ. Borrell –και έχω αντίγραφό της– ως συνέχεια μιας αλληλογραφίας με την κ. Svensson, στην οποία αμφισβητεί το περιεχόμενο των ψηφισμάτων μας.
<SPEAKER ID="143" LANGUAGE="" NAME="Posselt (PPE-DE )." AFFILIATION="(">
<P>
Για αυτόν ακριβώς τον λόγο, ωστόσο, πρέπει να πιέσουμε για τη στενή παρακολούθηση των ανθρωπίνων δικαιωμάτων, καθώς η μακροχρόνια σταθερότητα μπορεί να επιτευχθεί μόνο στη βάση των ανθρωπίνων δικαιωμάτων και όχι εις βάρος τους. Πρέπει, συνεπώς, να αντιταχθώ έντονα κατά της πρότασης του κ. La Russa, καθώς αν κάθε φορά που ελάμβανε κάποια επιστολή από μια πρεσβεία το Σώμα ανέβαλε ψηφίσματα σχετικά με τα ανθρώπινα δικαιώματα, δεν θα σημείωνε καμία απολύτως πρόοδο στο έργο του στον τομέα αυτόν. Θα διατηρήσουμε, φυσικά, τον διάλογο με το Ιράν· αφού, όμως, οι ιρανοί διπλωμάτες φαίνεται ότι παρακολουθούν τόσο στενά τις κινήσεις μας, μπορώ να τους πω αυτήν τη στιγμή, μέσα από αυτήν τη συζήτηση, ότι θα πρέπει να ενημερώσουν το δικαστικό σώμα, τους πολιτικούς και τη διοίκηση της χώρας τους ότι το Σώμα έχει στο παρελθόν συζητήσει επανειλημμένα τις παραβιάσεις των ανθρωπίνων δικαιωμάτων. Τη συζήτηση ακολούθησε αλλαγή καθεστώτος και εκείνοι που διέπρατταν τις παραβιάσεις των ανθρωπίνων δικαιωμάτων και την καταπίεση μετάνιωσαν πικρά που τάχθηκαν με λάθος πλευρά.
<SPEAKER ID="144" LANGUAGE="PT" NAME="Casaca (PSE )," AFFILIATION="εξ ονόματος της Ομάδας">
<P>
   .  Κύριε Πρόεδρε, θα ήθελα να προσθέσω μια παρατήρηση στα σοφά λόγια που μόλις είπε ο κ. Posselt και η μεγάλη πλειοψηφία όσων μίλησαν πριν, μια παρατήρηση που αισθάνομαι ότι είναι εξαιρετικά σημαντική. Αναφέρομαι στην υπερεπείγουσα ανάγκη αφαίρεσης του ονόματος “Μουτζαχεντίν του Λαού” από τον κατάλογο των τρομοκρατικών οργανώσεων. Έχουμε επιτέλους τεκμηριωμένες αποδείξεις, που εξέδωσε το Γαλλικό Πρακτορείο Τύπου, ότι ο όρος “τρομοκρατική οργάνωση” υπάρχει μόνο ως διαπραγματευτικό μέσο με το Ιράν, ως διαπραγματευτικό εργαλείο με τις ιρανικές αρχές, και αυτό δεν έχει καμία επαληθεύσιμη βάση, αποτελεί ύβρη για τη δικαιοσύνη, αποτελεί προσβολή της αλήθειας και προσβολή όλων όσοι συμμετέχουν στον αγώνα για ειρήνη και ελευθερία στην ευγενή χώρα του Ιράν. Συνεπώς, θα ήθελα να απευθύνω την ακόλουθη έκκληση στα ευρωπαϊκά θεσμικά όργανα και σε όλους εσάς, κυρίες και κύριοι: είναι σημαντικό να αφαιρεθούν αμέσως από τον κατάλογο των τρομοκρατικών οργανώσεων οι “Μουτζαχεντίν του Λαού”.
<SPEAKER ID="145" LANGUAGE="" NAME="Παφίλης (GUE/NGL )." AFFILIATION="">
<P>
    Κύριε Πρόεδρε, έχουν τεράστιες ευθύνες οι κυρίαρχες ιμπεριαλιστικές δυνάμεις, οι οποίες ή στήριξαν ή ενθάρρυναν τον ακραίο θρησκευτικό φανατισμό, ώστε να κυριαρχήσει σε πολλές χώρες. Και απαντώ στον προ-προηγούμενο που μίλησε από απέναντι. Τον Αύγουστο και Σεπτέμβριο του 1988 εκτελέστηκαν, βασανίστηκαν απάνθρωπα ή φυλακίστηκαν χιλιάδες προοδευτικοί πατριώτες, κομμουνιστές, συνδικαλιστές, δημοκράτες, μεταξύ των οποίων 38 κορυφαία στελέχη του Κόμματος Τουντέχ του Ιράν. Γι’ αυτούς βέβαια δεν υπήρξε τότε η ανάλογη ευαισθησία.
<P>
Η κατάσταση, πράγματι, είναι απαράδεκτη. Εκφράζουμε την αλληλεγγύη μας στο λαό του Ιράν. Πιστεύουμε ότι ο ίδιος πρέπει να θέσει τέρμα σ' αυτό το καθεστώς. Υποστηρίζουμε επιπρόσθετα το αίτημα που έχει υποβληθεί στον ΟΗΕ από τις οικογένειες των θυμάτων της σφαγής του 1988 να πληροφορηθούν για την τύχη των εξαφανισθέντων συγγενών τους. Ωστόσο σημειώνω ότι βρισκόμαστε μπροστά σε ένα νέο σχέδιο τύπου Ιράκ, το οποίο εξήγγειλαν οι Ηνωμένες Πολιτείες της Αμερικής ονομάζοντας το Ιράν χώρα που ανήκει στον άξονα του κακού. Το σχέδιο αυτό υιοθετήθηκε από το ΝΑΤΟ, εντάσσεται στο γενικότερο σχέδιο “Μέση Ανατολή”, που συμφωνήθηκε στη σύνοδο του ΝΑΤΟ στην Κωνσταντινούπολη τον περασμένο Ιούνιο και έγινε αποδεκτό και από την Ευρωπαϊκή Ένωση. Αυτές οι δυνάμεις επιχειρούν, προβάλλοντας τα ανθρώπινα δικαιώματα, που όντως καταρρακώνονται στο Ιράν, ή την παραγωγή πυρηνικών όπλων από το Ιράν, να εξασφαλίσουν τη συναίνεση ή την ανοχή των λαών για εξαπόλυση νέων πολέμων, όχι για τα ανθρώπινα δικαιώματα αλλά για τον έλεγχο του πετρελαίου και της περιοχής.
<SPEAKER ID="146" LANGUAGE="PL" NAME="Pęk (IND/DEM )." AFFILIATION="">
<SPEAKER ID="147" LANGUAGE="PL" NAME="Czarnecki, Ryszard (NI )." AFFILIATION="">
<P>
Ποια είναι η εικόνα που έχουμε σήμερα για το Ιράν; Είναι μια εικόνα που σχηματίζεται από πολλές πτυχές, όπως η θανατική καταδίκη εφήβων, όπως αναφέρθηκε από προηγούμενους ομιλητές, οι δημόσιες εκτελέσεις και οι λιθοβολισμοί. Δεν είναι ζήτημα του ευρωπαϊκού συστήματος αξιών, κύριε Pęk, είναι ζήτημα των αναμφισβήτητων ανθρωπίνων αξιών. Ακούμε να γίνεται λόγος για εκτελέσεις σε καθημερινή βάση, σαν να διαβάζουμε αναφορές για οδικά ατυχήματα στην Ευρώπη. Οι αριθμοί είναι οι εξής: 22 εκτελέσεις πραγματοποιήθηκαν τον Οκτώβριο και 120 τους τελευταίους έξι μήνες. Αυτοί οι αριθμοί κρύβουν ανθρώπινες τραγωδίες που οι στατιστικές δεν μπορούν να αποκαλύψουν πλήρως, και η κατάσταση επιδεινώνεται, καθώς όσοι είναι υπέρ μιας σκληρής τακτικής έχουν όλο και μεγαλύτερο λόγο στο Ιράν.
<P>
Δεν θα πρέπει να επιτρέψουμε στη συζήτηση για τις διώξεις να τελειώσει χωρίς να γίνει αναφορά σε ένα θέμα που δεν έχει ακόμα τεθεί ενώπιον του Σώματος. Προς μεγάλη μου έκπληξη, ο κ. Pęk δεν ανέφερε τίποτε από αυτά. Έχω υπόψη μου τη δίωξη θρησκευτικών μειονοτήτων και Χριστιανών. Για παράδειγμα, 80 Χριστιανοί συνελήφθησαν στην Τεχεράνη στις 11 Σεπτεμβρίου. Είναι κρίμα που αυτό διέφυγε της προσοχής του κ. Pęk. Η κατάσταση που συζητούμε είναι ένα είδος ατέρμονης ιστορίας που απλά συνεχίζεται. Συνεπώς, ο κ. Meijer ορθώς δηλώνει ότι η συμπερίληψη ορισμένων οργάνων, για παράδειγμα των Μουτζαχεντίν του Λαού, στον κατάλογο των τρομοκρατικών οργανώσεων θα είναι λάθος, καθώς αυτοί είναι οι άνθρωποι που αγωνίζονται κατά του συστήματος. Το Ευρωπαϊκό Κοινοβούλιο πρέπει να ασκήσει πίεση στο Ιράν, και θα ήθελα να επαινέσω τους βουλευτές του Σώματος που διαδραματίζουν καθοριστικό ρόλο σε αυτό το ζήτημα και καταγράφουν τις εξελίξεις σε αυτόν τον τομέα. 
<SPEAKER ID="148" LANGUAGE="FR" NAME="Lamy," AFFILIATION="Επιτροπή">
<P>
Πιστεύουμε, πάντως, ότι είναι πολύ σημαντικό –και είμαι πεπεισμένος ότι οι περισσότεροι εκ των παρισταμένων βουλευτών συμφωνούν– να συνεχίσουμε την προσπάθεια εδραίωσης μιας εποικοδομητικής και μακροπρόθεσμης σχέσης ανάμεσα στην Ευρωπαϊκή Ένωση και το Ιράν. Ο διάλογος με το Ιράν αποτελεί, από αυτήν την οπτική γωνία, σημαντικό στοιχείο για την προώθηση της δημοκρατικής διαδικασίας και είμαστε αποφασισμένοι να συνεχίσουμε τον εν λόγω διάλογο, ο οποίος ξεκίνησε τον Δεκέμβριο του 2002 και αφορά ειδικότερα τα ανθρώπινα δικαιώματα. Είναι ένα χρήσιμο εργαλείο για τις επαφές όχι μόνο με σημαίνοντες εκπροσώπους της νομοθετικής εξουσίας αλλά και με εκπροσώπους της κοινωνίας των πολιτών του Ιράν. Θα ήθελα εξάλλου να υπογραμμίσω τις επισκέψεις που έκαναν οι ειδικοί εισηγητές των Ηνωμένων Εθνών για τα ανθρώπινα δικαιώματα που απεστάλησαν στο Ιράν, αφότου άρχισε ο εν λόγω διάλογος.
<P>
Άκουσα προσεκτικά την κ. De Keyser η οποία ανέφερε ότι ο διάλογος αυτός περιορίζεται σε λέξεις. Άκουσα την κ. Malmström η οποία μας υποδεικνύει, κατά κάποιον τρόπο, να θέσουμε τέλος σε αυτόν. Δεν συμμεριζόμαστε αυτήν τη θέση, όχι τόσο λόγω της έκτασης των αποτελεσμάτων που έχουν επιτευχθεί στο παρόν στάδιο –τέτοιου είδους αποτελέσματα μπορούν να εκτιμηθούν μόνο μακροπρόθεσμα– όσο κυρίως λόγω της έλλειψης πειστικών εναλλακτικών λύσεων. Ξεκινήσαμε επίσης συζητήσεις με το Ιράν σχετικά με οικονομικά και εμπορικά θέματα και διεξαγάγαμε ορισμένες συνεδριάσεις διαπραγματεύσεων με την ελπίδα να καταλήξουμε σε κάποια εμπορική συμφωνία και σε κάποια συμφωνία συνεργασίας. Πάντως, λαμβανομένων υπόψη των εντεινόμενων ανησυχιών μας, όσον αφορά κυρίως τα πυρηνικά, οι συζητήσεις αυτές έχουν διακοπεί εδώ και αρκετό διάστημα. Ορίστε η απάντηση, πιστεύω, στην υπόδειξη του κ. Gahler.
<P>
Όπως γνωρίζετε, το ζήτημα της ανάπτυξης του ιρανικού πυρηνικού προγράμματος εξακολουθεί να αντιμετωπίζεται σε διεθνές επίπεδο. Παράλληλα, η Ένωση ενέκρινε τις διαπραγματεύσεις που διεξάγονται στις μέρες μας στη Βιέννη από το Ηνωμένο Βασίλειο, τη Γαλλία και τη Γερμανία σχετικά με την ιδέα κάποιας δέσμης μέτρων για τα πυρηνικά. Το Συμβούλιο Υπουργών γνωρίζει προφανώς καλύτερα από εμάς την κατάσταση για να αναφερθεί σε αυτήν, εάν χρειαστεί, όπως και για να απαντήσει σχετικά με το ζήτημα που τέθηκε από τον κ. Casaca όσον αφορά την ΜΚΟ, διότι ο εν λόγω κατάλογος καταρτίζεται με πρωτοβουλία των κρατών μελών από το ίδιο το Συμβούλιο, και η Επιτροπή, σε αυτόν τον τομέα, δεν υποβάλλει καμία πρόταση.
<SPEAKER ID="149" LANGUAGE="" NAME="Πρόεδρος." AFFILIATION="">
<P>
   Μάλιστα, κύριε Casaca, είχατε ζητήσει τον λόγο. Σύμφωνα με τον Κανονισμό, μπορείτε να θέσετε κάποια ερώτηση ή να κάνετε κάποια διευκρίνηση, αλλά πολύ σύντομα. 
<SPEAKER ID="150" LANGUAGE="PT" NAME="Casaca (PSE )." AFFILIATION="">
<SPEAKER ID="151" LANGUAGE="" NAME="Πρόεδρος." AFFILIATION="">
<P>
   Ευχαριστώ πολύ, κύριε Casaca.
<SPEAKER ID="152" LANGUAGE="" NAME="Πρόεδρος." AFFILIATION="">
<P>
- B6-0114/2004 του βουλευτή Van Hecke, εξ ονόματος της Ομάδας της Συμμαχίας Φιλελευθέρων και Δημοκρατών για την Ευρώπη, σχετικά με το Γκουαντάναμο.
<P>
- B6-0115/2004 των βουλευτών Μπεγλίτη, De Keyser και Napoletano, εξ ονόματος της Κοινοβουλευτικής Ομάδας του Κόμματος των Ευρωπαίων Σοσιαλιστών, σχετικά με το Γκουαντάναμο.
<P>
- B6-0117/2004 των βουλευτών Buitenweg, Flautre και Lambert, εξ ονόματος της Ομάδας των Πρασίνων/Ευρωπαϊκή Ελεύθερη Συμμαχία, σχετικά με το Γκουαντάναμο.
<P>
- B6-0119/2004 των βουλευτών Posselt και Ribeiro e Castro, εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, σχετικά με το Γκουαντάναμο.
<P>
- B6-0122/2004 των βουλευτών Brie, Meyer Pleite, Musacchio και Pflüger, εξ ονόματος της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστεράς των Πρασίνων των Βορείων Χωρών, σχετικά με το Γκουαντάναμο. 
<SPEAKER ID="153" LANGUAGE="" NAME="Ludford (ALDE )." AFFILIATION="(ΕΝ)">
<P>
Όσον αφορά την αποδεδειγμένα σκληρή και καταναγκαστική μεταχείριση στο Γκουαντάναμο, στο Abu Graib και αλλού, τι συμβαίνει με την ηθική και τη νομιμότητα; Ορισμένοι, συμπεριλαμβανομένου εμού, θα έλεγαν ότι γίνονται βασανιστήρια. Οι κατάδικοι στο Belmarsh της Αγγλίας τρελαίνονται στην κυριολεξία από την ισόβια φυλάκιση. Ο πρώην πρέσβης του Ηνωμένου Βασιλείου στο Ουζμπεκιστάν έχει τονίσει πώς η εγκυρότητα βασίζεται στα αποδεικτικά στοιχεία που είναι αποτέλεσμα βασανιστηρίων. Αυτά είναι τα πρότυπα που θέλουμε να αποδεχτούμε; Αδημονώ να ακούσω με ποιο δραστικό τρόπο ενεργεί η ΕΕ για να σταματήσει αυτήν την ηθική και νομική σαπίλα.
<SPEAKER ID="154" LANGUAGE="ES" NAME="Martínez Martínez (PSE )." AFFILIATION="">
<P>
Δεν πρόκειται για το πρώτο μας ψήφισμα σχετικά με την υπόθεση και έχει επιτευχθεί αρκετή πρόοδος από το πρώτο, το οποίο είχαμε εγκρίνει τον Φεβρουάριο του 2002. Εκείνο το κείμενο ξεκινούσε με έναν μακάβριο σαρκασμό, επαναλαμβάνοντας την ακλόνητη αλληλεγγύη μεταξύ του Ευρωπαϊκού Κοινοβουλίου και των Ηνωμένων Πολιτειών για την καταπολέμηση της τρομοκρατίας, με πλήρη σεβασμό στα δικαιώματα και τις ελευθερίες του ατόμου. Εκείνη την περίοδο, φυσικά, όλα αυτά έγιναν για να δικαιολογηθούν τα μέτρα της Βόρειας Αμερικής, αποδίδοντας όσα συνέβαιναν στο Γκουαντάναμο στις αοριστίες και την ανάγκη να επικαιροποιηθεί η Συνθήκη της Γενεύης.
<P>
Σήμερα, δυόμισι χρόνια μετά, εκείνο το ψήφισμα του Κοινοβουλίου αποτελεί πια σκάνδαλο. Ευτυχώς, δύο χρόνια αργότερα, εγκρίναμε τη σύσταση της έκθεσης Andreasen προς το Συμβούλιο, η οποία ήταν πολύ πιο κατάλληλη.
<P>
Αυτός ο παραλογισμός αποδεικνύεται με όσα συμβαίνουν στο Γκουαντάναμο, και αν αυτό είναι το σύστημα αξιών που μοιραζόμαστε, τότε καλύτερα να μην συγκαταλέγομαι σε αυτό. Το δικό μου σύστημα αξιών, για το οποίο εγώ πολέμησα στην Ισπανία επί 40 χρόνια δικτατορίας που είχε προκληθεί και ενισχυθεί από την Ουάσιγκτον, είναι διαφορετικό. Πρόκειται για ένα ξεχωριστό σύστημα αξιών, στο οποίο πιστεύουμε πολλοί: πολύ απλά πρόκειται για την κοινότητα που είναι παγιωμένη στο Ευρωπαϊκό Σύνταγμα. 
<SPEAKER ID="155" LANGUAGE="PT" NAME="Ribeiro e Castro (PPE-DE )." AFFILIATION="New York Times">
<P>
    Κύριε Πρόεδρε, κύριε Επίτροπε, κυρίες και κύριοι, η θέση της Ομάδας μας επί του θέματος αυτού είναι σαφής και αναμφισβήτητη. Από την άλλη πλευρά, γνωρίζουμε την απειλή που θέτει τώρα η τρομοκρατία, τον φόβο της παγκόσμιας τρομοκρατίας, τις προκλήσεις που παρουσιάζει και το γεγονός ότι, όπως έχω πει πολλές φορές, αποτελεί τη μεγαλύτερη σύγχρονη απειλή για τα ανθρώπινα δικαιώματα και τα θεμελιώδη δικαιώματα. Εκφράζουμε και πάλι την αλληλεγγύη μας για τα θύματα των φρικτών τρομοκρατικών επιθέσεων της 11ης Σεπτεμβρίου και της 11ης Μαρτίου του τρέχοντος έτους στη Μαδρίτη.
<SPEAKER ID="156" LANGUAGE="ES" NAME="Meyer Pleite (GUE/NGL )." AFFILIATION="">
<SPEAKER ID="157" LANGUAGE="" NAME="Posselt (PPE-DE )." AFFILIATION="(">
<P>
Δυστυχώς, είναι γεγονός, κύριε Meyer Pleite, ότι οι συνθήκες που επικρατούν στο Ιράν δεν θυμίζουν καθόλου τον Μεσαίωνα. Στον Μεσαίωνα υπήρχε ένα νομικό σύστημα, αν και πολύ διαφορετικό από το δικό μας, ενώ αυτό που επικρατεί στο Ιράν είναι τέλεια παρανομία. Ζητάμε να έχουν οι κρατούμενοι στο Γκουαντάναμο πρόσβαση στα διεθνή και εθνικά δικαστήρια, ή σε κάθε περίπτωση σε ανεξάρτητα δικαστήρια, να μπορούν να δέχονται ελεύθερα επισκέψεις και να τους δοθούν όλα τα δικαιώματα που προβλέπει για αυτούς το διεθνές ανθρωπιστικό δίκαιο. Αυτό δεν έχει καμία σχέση με τη σχετικοποίηση των φιλοδοξιών των τρομοκρατών· αποτελεί προϋπόθεση για την αποτελεσματική καταπολέμηση της τρομοκρατίας. Οι ΗΠΑ είναι μία από τις παλαιότερες δημοκρατίες στον κόσμο και έφεραν την ελευθερία και τη δημοκρατία σε πολλές ευρωπαϊκές χώρες. Χωρίς την τεράστια υποστήριξη των ΗΠΑ και τη συμμαχία μας μαζί τους, δεν θα καταφέρναμε ποτέ να ρίξουμε το Σιδηρούν Παραπέτασμα, και πολλοί από τους βουλευτές του Σώματος δεν θα βρίσκονταν σήμερα εδώ αν οι ΗΠΑ δεν είχαν επιδιώξει μια πολιτική δημοκρατίας σε όλο τον κόσμο. Καλώ, συνεπώς, τις Ηνωμένες Πολιτείες Αμερικής να σταθούν ενεργά στο πλευρό μας στη μάχη κατά της αδικίας και των δικτατοριών, αλλά να το κάνουν με βάση το διεθνές δίκαιο και τα ανθρώπινα δικαιώματα. 
<SPEAKER ID="158" LANGUAGE="EN" NAME="Lynne (ALDE )." AFFILIATION="">
<P>
    Κύριε Πρόεδρε, 200 άνθρωποι περίπου, συμπεριλαμβανομένων πέντε βρετανών υπηκόων, αφέθηκαν ελεύθεροι από τη στιγμή που φτιάχτηκε η φυλακή. Αυτό σημαίνει ότι όλοι αυτοί οι άνθρωποι βρίσκονταν υπό κράτηση αντίθετα από τη θέλησή τους έως και δύο χρόνια, χωρίς να τους λέει κανείς τον λόγο. Βασανίστηκαν, δεν τους επιτράπηκε η επαφή με οικογένεια, φίλους ή δικηγόρους, και στο τέλος δεν κατηγορήθηκαν για κανένα έγκλημα. Πώς μπορεί μια πολιτισμένη δημοκρατική κοινωνία να δικαιολογήσει αλλά και να συγχωρήσει κάτι τέτοιο; Αν μια χώρα σαν το Ιράν, για παράδειγμα, έκανε κάτι τέτοιο σε έναν αμερικανό πολίτη, είμαι σίγουρη πως ο Τζορτζ Μπους θα ήταν ο πρώτος που θα το καταδίκαζε.
<P>
Ένας από τους ψηφοφόρους μου, ο Moazzam Begg, ο οποίος κρατείται στο Γκουαντάναμο, έστειλε επιστολή στην οικογένειά του η οποία πέρασε χωρίς λογοκρισία. Αναφέρεται λεπτομερώς σε μια σειρά από κακομεταχειρίσεις. Αυτό, μαζί με άλλα αποδεικτικά στοιχεία από πρώην φυλακισμένους και από ανθρώπους που έχουν εργαστεί εκεί, συνθέτουν μια ενοχλητική εικόνα των όσων διαδραματίζονται. Θα πρέπει να διεξαχθεί άμεση και ανεξάρτητη έρευνα όσον αφορά αυτούς τους ισχυρισμούς. Όλοι οι έγκλειστοι στο Γκουαντάναμο υπήρξαν φυλακισμένοι υπό απαράδεκτη νομική αβεβαιότητα για αρκετά μεγάλο διάστημα. 
<SPEAKER ID="159" LANGUAGE="FR" NAME="Lamy," AFFILIATION="Επιτροπή">
<P>
Όσον αφορά την κατάσταση των 550 περίπου προσώπων που συνεχίζουν να κρατούνται στο Γκουαντάναμο, η Επιτροπή, δεν έχει αυτόνομα τη δυνατότητα να μεσολαβήσει εξ ονόματός τους, αλλά αυτό δεν μας εμποδίζει να παρακολουθούμε προσεκτικά την υπόθεση. Τα κράτη μέλη ανακοίνωσαν επίσης, σε διμερές επίπεδο, τις ανησυχίες τους στις Ηνωμένες Πολιτείες ως προς τη μεταχείριση απέναντι στους υπηκόους τους.
<P>
Η πρόσφατη απόφαση του Ανώτατου Δικαστηρίου των Ηνωμένων Πολιτειών στην υπόθεση Rasoul κατά Μπους αποτέλεσε ένα πρώτο σημαντικό βήμα επιστροφής προς την προστασία των θεμελιωδών ανθρωπίνων δικαιωμάτων. Το Ανώτατο Δικαστήριο των Ηνωμένων Πολιτειών πράγματι αποφάνθηκε ότι η νομιμότητα της κράτησης αλλοδαπών υπηκόων που συνελήφθησαν στο εξωτερικό στο πλαίσιο εχθροπραξιών και φυλακίστηκαν στο Γκουαντάναμο μπορούσε να τεθεί υπό την κρίση των αμερικανικών ομοσπονδιακών δικαστηρίων. Είναι, επομένως, λυπηρό ότι, κατά τις διώξεις που άρχισαν ενώπιον των δικαστηρίων που συγκροτήθηκαν ειδικά ενόψει της εξέτασης του καθεστώτος του πολεμιστή, μετά από αυτήν την απόφαση, απαγορεύεται η υπεράσπιση των κρατουμένων από δικηγόρους.
<SPEAKER ID="160" LANGUAGE="" NAME="Πρόεδρος." AFFILIATION="">
<SPEAKER ID="161" LANGUAGE="EN" NAME="Gahler (PPE-DE )." AFFILIATION="">
<SPEAKER ID="162" LANGUAGE="" NAME="" AFFILIATION="">
<P>
...“χαιρετίζει τη διευκρίνιση εκ μέρους των ιρανικών αρχών όσον αφορά την περίπτωση της δεκατριάχρονης Zhila Izadi, για την οποία υπήρχαν πληροφορίες ότι είχε καταδικασθεί σε θάνατο διά λιθοβολισμού, και την καταδίκη του δεκαπενταετούς αδελφού της Bakhtiar, να μαστιγωθεί 250 φορές, ότι και οι δύο αφέθηκαν ελεύθεροι άνευ όρων και διακόπηκε η έρευνα για την υπόθεσή τους”. 
<SPEAKER ID="163" LANGUAGE="" NAME="Πρόεδρος." AFFILIATION="(Το Σώμα εγκρίνει την κοινή πρόταση ψηφίσματος)">
<P>
(1)
<SPEAKER ID="164" LANGUAGE="" NAME="" AFFILIATION="Των βουλευτών"/>
<SPEAKER ID="165" LANGUAGE="" NAME="Πρόεδρος." AFFILIATION="(Η συνεδρίαση λήγει στις 16.25)">

<CHAPTER ID="014">
H πορεία του σχεδίου δημιουργίας της ευρωμεσογειακής ζώνης ελεύθερων συναλλαγών (συζήτηση) 
<SPEAKER ID="461" NAME="Πρόεδρος">
" ημερήσια διάταξη προβλέπει τη συζήτηση της προφορικής ερώτησης του κ. Moreira, εξ ονόματος της Επιτροπής Διεθνούς Εμπορίου προς την Επιτροπή, σχετικά με την πορεία προς τη δημιουργία της ευρωμεσογειακής ζώνης ελεύθερων συναλλαγών (ΖΕΣ) έως το 2010 - B7-0222/2009)
<SPEAKER ID="462" NAME="Vital Moreira" LANGUAGE="PT">
Κύριε Πρόεδρε, κύριε Επίτροπε, η ερώτηση αυτή συντάχθηκε και παρουσιάστηκε πριν μάθουμε ότι η κ. Ashton θα αποχωρήσει από την Επιτροπή όπου ήταν υπεύθυνη για θέματα εμπορίου. Παρ' όλα αυτά ελπίζουμε ότι η Επιτροπή θα είναι σε θέση να απαντήσει στην ερώτησή μας.
<P>
Όπως προαναφέρθηκε, ο τομέας αρμοδιοτήτων της είναι η σημερινή κατάσταση όσον αφορά την ευρωμεσογειακή ζώνη ελευθέρων συναλλαγών που αρχικά προβλεπόταν για το 2010.
<P>
Πράγματι, ένα από τα σχέδια που προέκυψαν από τη Διαδικασία της Βαρκελώνης, που δρομολογήθηκε τον 1955, ήταν η δημιουργία μιας ζώνης ελευθέρων συναλλαγών στην περιοχή της Μεσογείου το 2010, η οποία θα θεσπιζόταν σε περιφερειακή βάση και θα περιελάμβανε ένα δίκτυο Βορρά-Νότου και ένα δίκτυο Νότου-Νότου. Ο στόχος αυτός όμως παραμένει πολύ μακρινός και έχω τις εξής ερωτήσεις:
<P>
Θεωρεί η Επιτροπή ότι η δημιουργία ευρωμεσογειακής ΖΕΣ έως το 2010 ήταν εξαρχής ρεαλιστικός στόχος; Μπορεί η Επιτροπή να τεκμηριώσει την απάντησή της με βάσιμους λόγους;
<P>
Δεύτερον, το Κοινοβούλιο γνωρίζει ότι πρόκειται να εγκριθεί σύντομα ένας νέος ευρωμεσογειακός χάρτης πορείας, ενδεχομένως μαζί με έναν νέο μηχανισμό για τη διευκόλυνση του εμπορίου και των επενδύσεων στην περιοχή.
<P>
Θα μπορούσε η Επιτροπή να παράσχει περισσότερες λεπτομέρειες όσον αφορά τις πραγματικές πρακτικές πτυχές και συνέπειες ενός τέτοιου μηχανισμού;
<P>
Τρίτον, θα μπορούσε η Επιτροπή να αναφερθεί στη σημερινή κατάσταση της συμφωνίας του Agadir, στη συμβολή της ΕΕ για την αναδιατύπωση αυτής της συμφωνίας και γενικότερα στη διάσταση Νότου-Νότου της Διαδικασίας της Βαρκελώνης: Ένωση για τη Μεσόγειο;
<P>
Τέταρτον, θα μπορούσε η Επιτροπή να αναφέρει, με ποιον τρόπο ενσωμάτωσε τις συστάσεις που διατυπώνονται στη μελέτη που εκπόνησε το Πανεπιστήμιο του Μάντσεστερ για την αξιολόγηση των επιπτώσεων στην αειφορία, ώστε να λάβει υπόψη κατά τις διαπραγματεύσεις την κοινωνική συνοχή και την αειφόρο ανάπτυξη, όπως προτείνεται στην εν λόγω μελέτη;
<P>
Πέμπτον, θα μπορούσε η Επιτροπή να εξηγήσει στο Κοινοβούλιο τι περιελάμβανε η επαναδιαπραγμάτευση της συμφωνίας σύνδεσης με τη Συρία, μετά το πάγωμά της το 2004;
<P>
Έκτον, θα μπορούσε η Επιτροπή να αναφερθεί στις διαπραγματεύσεις με τη Λιβύη, να εξηγήσει τους στόχους τους και να παρουσιάσει τη σημερινή κατάσταση ως προς αυτές;
<P>
Έβδομον, ορισμένες χώρες της Μεσογείου έχουν εκδηλώσει το ενδιαφέρον τους να εμβαθύνουν ή/και να διευρύνουν τις εμπορικές τους συμφωνίες με την ΕΕ.
<P>
Θα μπορούσε, καταρχάς, η Επιτροπή να ενημερώσει το Κοινοβούλιο σχετικά με αυτή τη "νέα γενιά" συμφωνιών σύνδεσης,
<P>
Δεύτερον, θα μπορούσε να διευκρινίσει στο Κοινοβούλιο εάν, δεδομένων των νέων αρμοδιοτήτων που εκχωρεί στο ΕΚ η Συνθήκη της Λισαβόνας στον τομέα του εμπορίου, θα λάβει υπόψη κατά τις διαπραγματεύσεις αυτών των νέων συμφωνιών ψήφισμα που να έχει εγκρίνει προηγουμένως το ΕΚ;
<P>
Κύριε Πρόεδρε, κύριε Επίτροπε, αυτές είναι οι ερωτήσεις μου. Δεδομένης της σημερινής σημασίας της διαδικασίας της Βαρκελώνης και της περιοχής νοτίως της ΕΕ, θεωρούμε ότι μια απάντηση σε αυτές τις ερωτήσεις είναι εξαιρετικά ενδεδειγμένη και επίκαιρη.
<SPEAKER ID="463" NAME="Antonio Tajani" LANGUAGE="IT">
Κύριε Πρόεδρε, κυρίες και κύριοι, κύριε Moreira, απαντώ εξ ονόματος της Επιτρόπου Ashton.
<P>
Όσον αφορά την ευρωμεσογειακή ζώνη ελευθέρων συναλλαγών, η δημιουργία της έως το 2010 ήταν ένας ρεαλιστικός στόχος, και μέσα στον επόμενο χρόνο θα σημειώσουμε σημαντική πρόοδο ως προς αυτό, μολονότι είναι σαφές ότι έχουμε ακόμα να κάνουμε πολλά για την πλήρη υλοποίηση του δυναμικού της οικονομικής ολοκλήρωσης στην ευρωμεσογειακή ζώνη ελευθέρων συναλλαγών.
<P>
Ειδικότερα, σημειώθηκε πρόοδος ως προς τη διάσταση Βορρά-Νότου. " Ευρωπαϊκή Ένωση συνήψε διμερείς συμφωνίες σύνδεσης με όλους μας τους μεσογειακούς εταίρους εκτός της Συρίας, οι δε συμφωνίες αυτές εστιάζονται κυρίως στο εμπόριο αγαθών. Ωστόσο βρίσκονται σε εξέλιξη και άλλες διμερείς διαπραγματεύσεις για την περαιτέρω προώθηση του εμπορίου γεωργικών προϊόντων, των υπηρεσιών και της ελευθερίας εγκατάστασης και για τη δημιουργία ενός δεσμευτικού μηχανισμού επίλυσης διαφορών. Ορισμένες από αυτές τις διαπραγματεύσεις έχουν ήδη ολοκληρωθεί, ενώ άλλες πρόκειται να ολοκληρωθούν μέχρι το 2010.
<P>
Όσον αφορά τις νέες διαπραγματεύσεις μεταξύ της Ευρωπαϊκής Ένωσης και των μεσογειακών εταίρων μας και τον ρόλο του Ευρωπαϊκού Κοινοβουλίου, μπορώ να σας πω ότι - και πάλι αναφορικά με τη διάσταση Βορρά-Νότου - περιμένουμε να καταλήξουμε σε συμφωνία στην ευρωμεσογειακή υπουργική διάσκεψη της 9ης Δεκεμβρίου σχετικά με έναν ευρωμεσογειακό χάρτη πορείας για το εμπόριο μετά το 2010 που θα αντικατοπτρίζει τον στόχο του σταδιακού μετασχηματισμού των σημερινών ευρωμεσογειακών συμφωνιών σύνδεσης σε περιεκτικές και μεγάλης εμβέλειας συμφωνίες ελευθέρων συναλλαγών.
<P>
Δεν συζητούμε για τη διαπραγμάτευση νέων συμφωνιών σύνδεσης, αλλά για την επέκταση και την ενίσχυση των ήδη υφισταμένων προκειμένου να αντιμετωπιστούν αιτήματα όπως η διευκόλυνση του εμπορίου, οι τεχνικοί φραγμοί και υγειονομικά και φυτοϋγειονομικά ζητήματα, καθώς και οι δημόσιες προμήθειες, ο ανταγωνισμός, τα δικαιώματα πνευματικής ιδιοκτησίας, το εμπόριο και ζητήματα που αφορούν την αειφόρο ανάπτυξη και τη διαφάνεια.
<P>
Οι διμερείς διαπραγματεύσεις θα είναι προσαρμοσμένες στην κατάσταση του εκάστοτε εταίρου από τη Νότια Μεσόγειο. Το Μαρόκο πιθανόν να είναι η πρώτη μεσογειακή χώρα με την οποία θα αρχίσουμε διαπραγματεύσεις τον επόμενο χρόνο. Μετά από την έναρξη ισχύος της Συνθήκης της Λισαβόνας το Κοινοβούλιο θα έχει προφανώς έναν ενισχυμένο ρόλο σε θέματα εμπορίου. " Επιτροπή είναι πρόθυμη να συνεργαστεί στενά μαζί σας για τις μελλοντικές διαπραγματεύσεις που μόλις ανέφερα.
<P>
" ευρωμεσογειακή ζώνη ελευθέρου εμπορίου έχει και μία διάσταση Νότου-Νότου. Οι μεσογειακοί εταίροι μας δημιουργούν ένα δίκτυο συμφωνιών ελευθέρων συναλλαγών μεταξύ τους και η συμφωνία του Agadir που ισχύει από το 2007 είναι ανοιχτή και σε άλλες μεσογειακές χώρες. Το Ισραήλ και η Τουρκία υπέγραψαν επίσης συμφωνίες ελευθέρων συναλλαγών με τους μεσογειακούς εταίρους, ενώ άλλες συμφωνίες συζητούνται ακόμα.
<P>
Είναι ακόμα πολύ νωρίς για μια πλήρη αξιολόγηση της σημερινής συμφωνίας του Agadir. Το εμπόριο μεταξύ των δύο εταίρων έχει αυξηθεί, αν και σε μικρότερο βαθμό από τις αρχικές εκτιμήσεις. Αυτό μπορεί να οφείλεται σε διάφορους λόγους όπως η ύπαρξη μη δασμολογικών φραγμών, η έλλειψη συμπληρωματικότητας μεταξύ των διαφόρων αγορών, η απουσία μιας περιφερειακής αγοράς ικανής να προσελκύσει επενδυτές και, τέλος, το γεγονός ότι οι επιχειρήσεις δεν είναι επαρκώς ενημερωμένες για τις ευκαιρίες που προσφέρουν οι συμφωνίες αυτές.
<P>
Ο ευρωμεσογειακός χάρτης πορείας για το εμπόριο μετά το 2010 αναμένεται ότι θα βοηθήσει στην επίλυση αυτού του προβλήματος. Περιλαμβάνει επίσης μια σειρά βραχυπρόθεσμων πρακτικών προτάσεων, μία εκ των οποίων είναι ο ευρωμεσογειακός μηχανισμός διευκόλυνσης του εμπορίου και των επενδύσεων. " δημιουργία του μηχανισμού αυτού θα προσφέρει δωρεάν επικαιροποιημένες, εκτενείς και εύκολα προσβάσιμες πληροφορίες για το εμπόριο, τους όρους για τις επενδύσεις, τη νομοθεσία στην ευρωμεσογειακή ζώνη, με σκοπό να βοηθά τις επιχειρήσεις και ιδίως τις ΜΜΕ να δραστηριοποιηθούν σε ευρωμεσογειακές αγορές.
<P>
Όσον αφορά την αειφορία, όπως έκανε για όλες μας τις ζώνες ελευθέρων συναλλαγών, η Επιτροπή διεξήγαγε μελέτη αξιολόγησης επιπτώσεων στην αειφορία που ολοκληρώθηκε τον Δεκέμβριο του 2007 και χρησιμοποιείται και θα χρησιμοποιηθεί τόσο σε τρέχουσες όσο και σε μελλοντικές διαπραγματεύσεις.
<P>
Ειδικά όσον αφορά τα ζητήματα εμπορίου, το Σύμφωνο Σταθερότητας έδωσε έμφαση στη σημασία των μακρών μεταβατικών περιόδων που προβλέπουν οι συμφωνίες σύνδεσης για την άρση των βιομηχανικών δασμών εκ μέρους των χωρών της Νότιας Μεσογείου και στην ανάγκη πρόβλεψης παρόμοιων μεταβατικών περιόδων στις τρέχουσες διαπραγματεύσεις για τα γεωργικά σχέδια.
<P>
Είναι επίσης προφανές ότι στις συνομιλίες μας για τις υπηρεσίες και την εγκατάσταση που είναι σε εξέλιξη πρέπει να λάβουμε υπόψη το επίπεδο ανάπτυξης των εταίρων μας στη Νότια Μεσόγειο.
<P>
Επιπροσθέτως, η Επιτροπή ενισχύει σε πολλές από αυτές τις χώρες προγράμματα φορολογικών μεταρρυθμίσεων που μπορούν να συμβάλουν στον περιορισμό των αρνητικών επιπτώσεων της πτώσης των δασμολογικών εσόδων όπως καταγράφεται στην αξιολόγηση επιπτώσεων στην αειφορία.
<P>
Όσον αφορά τη συμφωνία με τη Συρία, στην οποία αναφέρθηκα προηγουμένως, η Επιτροπή ξεκίνησε το 2008 αναθεώρηση του σχεδίου συμφωνίας σύνδεσης προκειμένου να διαπιστώσει εάν χρειάζονται πριν από τη σύναψή της τεχνικές τροποποιήσεις ή ενημερώσεις. Ένας γύρος συνομιλιών ήταν αρκετός για να συμφωνήσουμε με τη Συρία για τις απαραίτητες τροποποιήσεις προκειμένου να ληφθούν υπόψη η προσχώρηση της Ρουμανίας και της Βουλγαρίας στην Ευρωπαϊκή Ένωση και οι δασμολογικές αλλαγές που θεσπίστηκαν τόσο στη Συρία όσο και στην Ένωση ύστερα από τη διακοπή των συνομιλιών το 2004. " συμφωνία σφραγίστηκε τον Δεκέμβριο του 2008. Τον περασμένο μήνα αναγγείλαμε ότι η Ένωση είναι πλέον έτοιμη να υπογράψει. " Συρία ανέβαλε τη σύναψη της συμφωνίας για να αναλύσει τις οικονομικές της επιπτώσεις.
<P>
Από την άλλη πλευρά, όσον αφορά τις διαπραγματεύσεις με τη Λιβύη, αυτές άρχισαν τον Νοέμβριο του 2008 στις Βρυξέλλες προκειμένου να συναφθεί μια συμφωνία πλαίσιο με επίκεντρο μια φιλόδοξη συμφωνία ελευθέρων συναλλαγών που θα αφορά τα αγαθά, τις υπηρεσίες και την ελευθερία εγκατάστασης, καθώς και τη συνεργασία στον κανονιστικό τομέα. " σύναψη αυτής της συμφωνίας με τη Λιβύη θα είναι το τελευταίο κομμάτι του πάζλ. Τότε, η Ένωση θα έχει όντως συνάψει συμφωνίες ελευθέρων συναλλαγών με όλους τους γείτονές μας στη Μεσόγειο, ακόμη και αν η Λιβύη δεν καλύπτεται από την ευρωπαϊκή πολιτική γειτονίας.
<P>
" σύναψη αυτής της εμπορικής συμφωνίας θα προσφέρει στους εξαγωγείς της ΕΕ νέες ευκαιρίες εξαγωγών στη Λιβύη και ένα πιο ευνοϊκό κανονιστικό περιβάλλον, ιδίως στον τομέα των υπηρεσιών και στις αγορές πετρελαίου και φυσικού αερίου. Φυσικά οι διαπραγματεύσεις με την Τρίπολη βρίσκονται ακόμα σε πρώιμο στάδιο και χρειαζόμαστε περισσότερο χρόνο για να επιτύχουμε κάποια συμφωνία.
<P>
Κατά τη διάρκεια αυτής της διαδικασίας η Επιτροπή θα δώσει ιδιαίτερη προσοχή στην ανάπτυξη ικανοτήτων στο εμπόριο και σε σχετικούς τομείς στο πλαίσιο της διοίκησης της Λιβύης. Αυτό το διάστημα ολοκληρώνεται και για τη Λιβύη η αξιολόγηση επιπτώσεων στην αειφορία.
<SPEAKER ID="464" NAME="Γεώργιος Παπαστάμκος">
εξ ονόματος της ομάδας PPE. - Κύριε Πρόεδρε, στηρίζουμε τη στρατηγικής σημασίας ευρωμεσογειακή εταιρική σχέση και την εμπέδωση της πολιτικής, της οικονομικής και της πολιτισμικής συνεργασίας και γενικότερα της ειρήνης, της ασφάλειας και της σταθερότητας στην περιοχή. Καλούμε τους υπουργούς να υιοθετήσουν στην προσεχή διάσκεψη οδικό χάρτη για την πραγμάτωση της ευρωμεσογειακής ζώνης ελευθέρων συναλλαγών. " διμερής προσέγγιση πρέπει να συνοδευτεί από μία περιφερειακή προσέγγιση. Επίσης, πέραν της διάστασης Βορρά-Νότου, ιδιαίτερα σημαντική θεωρώ την οικονομική περιφερειακή ολοκλήρωση Νότου-Νότου, στην οποία αναφέρθηκε τόσο ο Πρόεδρος της Επιτροπής Διεθνούς Εμπορίου, ο κ. Moreira, όσο και ο Επίτροπος, ο κ. Tajani. Τονίζω ιδιαίτερα την ανάγκη ενσωμάτωσης κοινωνικών και περιβαλλοντικών προνοιών και φυτοϋγειονομικών προτύπων που θα πρέπει να συνοδεύουν το άνοιγμα των αγορών. Επίσης θα πρέπει να αντιμετωπίσουμε κάποια σοβαρά ζητήματα που αφορούν στις εισαγωγές γεωργικών προϊόντων στην Ευρωπαϊκή Ένωση. Προσωπικά, τάσσομαι υπέρ της ενίσχυσης της Διαδικασίας της Βαρκελώνης: Ένωση για τη Μεσόγειο, καθώς και των προγραμμάτων που έχουν εξαγγελθεί εντός του πλαισίου της σε στρατηγικούς τομείς, όπως είναι η συνεργασία μεταξύ των μικρομεσαίων επιχειρήσεων και η αξιοποίηση των ανανεώσιμων πηγών ενέργειας. Τέλος, θα ήθελα να δώσω ιδιαίτερη έμφαση στην ανάπτυξη των θαλασσίων διαδρόμων, καθώς και στην πρόταση που είχε υποβάλει η Ελλάδα το περασμένο καλοκαίρι για την εγκαθίδρυση ενός Παρατηρητηρίου Μεταφορών στην Ανατολική Μεσόγειο με έδρα την Ελλάδα.
<SPEAKER ID="465" NAME="Kader Arif" LANGUAGE="FR">
Κύριε Πρόεδρε, κύριε Επίτροπε, κυρίες και κύριοι, θα ήθελα να ευχαριστήσω τον κ. Moreira για την αγόρευσή του.
<P>
Στις 9 Δεκεμβρίου θα συναντηθούν οι υπουργοί Εμπορίου της ευρωμεσογειακής ζώνης για να συζητήσουν την αναβίωση της οικονομικής και εμπορικής συνεργασίας μας. Πρώτον, θα ήθελα να είναι σαφές σε όλους μας κάτι: Εάν ο στόχος της ζώνης ελευθέρου εμπορίου ήταν πράγματι το όφελος όλων των εταίρων, του Βορρά και του Νότου, ο στόχος του 2010 ως ημερομηνίας για την καθιέρωσή της δεν ήταν ούτε ρεαλιστικός ούτε καν επιθυμητός, δεδομένου ότι υπάρχουν ακόμα μεγάλες διαφορές ως προς την ανάπτυξη μεταξύ των βορείων και των νοτίων ακτών της Μεσογείου.
<P>
Επιπλέον, ορισμένοι υποστηρίζουν ακόμα ότι για να σημειωθεί πρόοδος στην ευρωμεσογειακή εταιρική σχέση - που σας υπενθυμίζω ότι αποτελείται από τρεις πυλώνες: την πολιτική, την οικονομία, καθώς και την κοινωνία και τον πολιτισμό - απλά πρέπει να παραβλέψουμε τις πολιτικές δυσκολίες για να προχωρήσουμε στον οικονομικό και εμπορικό τομέα. Όπως θα καταλάβατε, δεν πιστεύω σε αυτήν τη μαγική και καταστροφική άποψη ότι μόνο το εμπόριο μπορεί να μας βοηθήσει να προχωρήσουμε προς την αρμονική ολοκλήρωση, την ειρήνη και τη σταθερότητα.
<P>
Πιστεύω δε ακόμα λιγότερο σε αυτήν αφού τα γεγονότα μιλούν από μόνα τους. Για παράδειγμα, η Ένωση για τη Μεσόγειο, εξαλείφοντας τις πολιτικές συγκρούσεις, υποτίθεται ότι θα αναβίωνε την αποτελματωμένη σήμερα ευρωμεσογειακή συνεργασία μέσω των αποκαλούμενων "συγκεκριμένων και ορατών έργων". Σήμερα, η Ένωση για τη Μεσόγειο είναι αυτή που έχει περιέλθει σε τέλμα και οι πολιτικές αντιπαραθέσεις, που δεν μνημονεύθηκαν, έρχονται να τη στοιχειώσουν.
<P>
Συγκαταλέγομαι σε αυτούς είναι στενά προσηλωμένοι στο πνεύμα της διαδικασίας της Βαρκελώνης, που πιστεύουν ότι η πρόοδος δεν μετράται μόνο με εμπορικές στατιστικές, οι οποίες, παρεμπιπτόντως, είναι ακόμα υπερβολικά δυσμενείς για τους εταίρους μας στον Νότο, για τους πληθυσμούς τους. Το εμπόριο ως αυτοσκοπός - όχι, εγώ δεν πιστεύω σε καμία περίπτωση σε αυτό.
<P>
Από την άλλη πλευρά, ένα εμπόριο με επίκεντρο την ανάπτυξη που έχει ως στόχο τη μείωση του χάσματος μεταξύ πλούσιων και φτωχών, διασφαλίζοντας ότι η ευημερία διαχέεται πραγματικά και ότι υπάρχει περιφερειακή ολοκλήρωση - ναι, αυτό μπορώ να το φανταστώ. Ωστόσο οι διαπραγματεύσεις πρέπει να συνεχίσουν και να στραφούν προς αυτή την κατεύθυνση.
<P>
Αυτός είναι ο λόγος για τον οποίο σε αυτήν την προσεχή συνεδρίαση ζητώ να φανούμε όλοι φιλόδοξοι, να μη συζητήσουμε μόνο τεχνικά θέματα που αφορούν την κατάργηση των εμπορικών φραγμών, σαν να ήταν αυτός ο σκοπός. Είναι απαράδεκτο να συνεχίσουμε να σκεφτόμαστε κατ' αυτόν τον τρόπο.
<P>
" περιφερειακή ολοκλήρωση, ιδίως όσον αφορά το δίκτυο Νότου-Νότου, οι λύσεις που πρέπει να υιοθετηθούν για την οικονομική κρίση - που έχει σοβαρό αντίκτυπο με τις απώλειες θέσεις εργασίας που τη συνοδεύουν - προβληματισμοί ανθρωπιστικού, κοινωνικού και οικολογικού περιεχομένου και το θέμα των ανθρωπίνων δικαιωμάτων πρέπει να αποτελέσουν τη βάση των συζητήσεων και να γίνουν και πάλι τα κύρια μελήματά μας.
<SPEAKER ID="466" NAME="Niccolò Rinaldi" LANGUAGE="IT">
Κύριε Πρόεδρε, κύριε Επίτροπε, κυρίες και κύριοι, δεδομένης της ώρας ελπίζω ότι θα μου επιτρέψετε να αρχίσω με ένα απόσπασμα από τις "Χίλιες και μία νύχτες" μιας που συζητάμε για τον αραβικό κόσμο.
<P>
Στα παραμύθια αυτά διαβάζουμε: "Αυτός που κάθεται άπραγος στο σπίτι του δεν αποκτά ούτε κέρδος ούτε τιμή. Έχω δει πολλές φορές να βρωμίζουν τα νερά που λιμνάζουν: Όταν ρέει το νερό, είναι καλά, διαφορετικά γρήγορα αποσυντίθεται".
<P>
Αυτό μας δίνει μια ιδέα για την κληρονομιά της σπουδαίας αραβικής παράδοσης που μας καλεί να βγούμε από αυτήν την αδράνεια και να αναζωογονήσουμε τη διαδικασία της ευρωμεσογειακής ολοκλήρωσης με τον καλύτερο δυνατό τρόπο, λαμβάνοντας υπόψη δύο παράγοντες.
<P>
Ο πρώτος είναι ο χρόνος. Σήμερα, το 50% του πληθυσμού της νότιας Μεσογείου είναι κάτω των 18 ετών και σε λιγότερο από 30 χρόνια θα έχουμε μια ζώνη ελευθέρων συναλλαγών που θα αποτελείται από σχεδόν ένα δισεκατομμύριο καταναλωτές και πολίτες. Επομένως, δεν έχουμε και πολύ καιρό.
<P>
Ο δεύτερος παράγων είναι το είδος των εμπορικών συμφωνιών που θέλουμε να προσφέρουμε σε αυτές τις χώρες. Ως φιλελεύθεροι δημοκράτες θέλουμε εμπορικές συμφωνίες χωρίς γραφειοκρατικές δομές ή συγκεντρωτισμό και θέλουμε οι συμφωνίες να αποσπάσουν τον έλεγχο των πόρων και του πλούτου από ορισμένες ολιγαρχικές δομές που κυριαρχούν σήμερα στις χώρες εταίρους. <BRK>
<SPEAKER ID="467" NAME="Yannick Jadot" LANGUAGE="FR">
Κύριε Πρόεδρε, μετά από δεκαπέντε χρόνια διαπραγματεύσεων για την εμπορική πτυχή της διαδικασίας της Βαρκελώνης έχουμε πολύ σοβαρές αμφιβολίες για το εάν η διαπραγμάτευση μιας συμφωνίας ελευθέρων συναλλαγών ευρωμεσογειακού τύπου είναι η σωστή λύση για τα κοινωνικά, πολιτικά και οικονομικά προβλήματα της περιοχής.
<P>
Όπως ειπώθηκε ήδη, η αξιολόγηση επιπτώσεων αποκάλυψε πρωτίστως ότι υπάρχουν ενδεχομένως ορισμένες πολύ σοβαρές αρνητικές επιπτώσεις, είτε κοινωνικές και περιβαλλοντικές είτε από την άποψη της περιφερειακής ολοκλήρωσης.
<P>
Σε αυτό το πλαίσιο θεωρούμε, κύριε Πρόεδρε, κύριε Επίτροπε, ότι η πρόταση της Επιτροπής - ο χάρτης πορείας για το 2010 και επέκεινα - με την πτυχή που αφορά τη διμερή συμφωνία ελευθέρων συναλλαγών είναι πολύ μονόπλευρη για να βρίσκεται στη σωστή κατεύθυνση.
<P>
Υποστηρίζουμε την πρόταση ψηφίσματος που συζητείται σήμερα, κυρίως επειδή αυτή θέτει όλα αυτά τα ερωτήματα σχετικά με τις κοινωνικές επιπτώσεις, τις περιβαλλοντικές επιπτώσεις και τις επιπτώσεις για την περιφερειακή ολοκλήρωση και, πρωτίστως, επειδή στην παράγραφο 10 ζητεί να επανεξεταστούν οι στόχοι των συμφωνιών αυτών, ιδίως όσον αφορά αυτά τα κοινωνικά και περιβαλλοντικά ζητήματα, και προπάντων επειδή θα μπορούσαμε ίσως με την επανεξέταση αυτών των συμφωνιών να σκεφτούμε την επανενσωμάτωση της εμπορικής πτυχής στη συνολική διαδικασία της Βαρκελώνης. <BRK>
<SPEAKER ID="468" NAME="Willy Meyer" LANGUAGE="ES">
Κύριε Πρόεδρε, η Ομάδα μου θεωρεί ότι είναι αδύνατο να ξεχωρίσει κανείς το μέρος του ευρωμεσογειακού σχεδίου που αφορά το εμπόριο, τη μετανάστευση ή τη χρηματοδότηση από το πολιτικό μέρος. Για τον λόγο αυτόν η Ομάδα μας δεν συμφωνεί με το να δώσει η Ευρωπαϊκή Ένωση αυτό το προηγμένο καθεστώς στο Ισραήλ και στο Βασίλειο του Μαρόκο γιατί πρόκειται για δύο "θερμές" περιοχές, πράγμα που δεν συμβιβάζονται με μια ένωση ειρήνης βασισμένη στο διεθνές δίκαιο.
<P>
Θεωρούμε ότι η Ευρωπαϊκή Ένωση και η Ευρωπαϊκή Επιτροπή πρέπει να είναι πιο απαιτητικές σχετικά με τις αξίες που μπορούν να μας οδηγήσουν προς ένα σχέδιο για κοινή ειρήνη και ασφάλεια.
<P>
Για παράδειγμα, μία επιφανής προσωπικότητα της Σαχάρας κάνει σήμερα απεργία πείνας στο ισπανικό νησί Lanzarote γιατί το Βασίλειο του Μαρόκου δεν της επιτρέπει την είσοδο στα κατεχόμενα εδάφη. Αυτό είναι ένα σημαντικό ζήτημα για το οποίο τα ευρωπαϊκά θεσμικά όργανα θα πρέπει να κρατήσουν μια σταθερή στάση απέναντι στο Βασίλειο του Μαρόκου.
<P>
Πιστεύω ότι η Ένωση για τη Μεσόγειο δεν αφορά μόνο το εμπόριο, αλλά και την υπεράσπιση του διεθνούς δικαίου και των ανθρωπίνων δικαιωμάτων
<SPEAKER ID="469" NAME="William  Dartmouth" AFFILIATION="The Earl of">
εξ ονόματος της Ομάδας EFD. - (EN) Κύριε Πρόεδρε, το Κόμμα Ανεξαρτησίας του "νωμένου Βασιλείου είναι αντίθετο με την ευρωμεσογειακή συμφωνία, και οι λόγοι είναι οι εξής: η ευρωμεσογειακή συμφωνία θα προσφέρει σημαντικές εμπορικές παραχωρήσεις, ακόμα και επιδοτήσεις, σε κράτη που δεν ανήκουν στην ΕΕ. Αυτό ασφαλώς θα αποβεί άμεσα ή έμμεσα σε βάρος των βρετανών φορολογουμένων. Επιπλέον, όταν ο εκπρόσωπος της Επιτροπής μίλησε στην Επιτροπή Διεθνούς Εμπορίου, της οποίας έχω την τιμή, όπως και άλλοι εδώ, να είμαι μέλος, για την Euromed, είπε -αυτολεξεί - "δεν τίθεται θέμα εφαρμογής όλων των κοινοτικών κανονισμών". Και συνέχισε λέγοντας ότι η εφαρμογή των κοινοτικών κανονισμών θα είναι έξυπνη και επιλεκτική.
<P>
Αντίθετα, εμείς στο "νωμένο Βασίλειο ανεχόμαστε την εφαρμογή όλων των κοινοτικών κανονισμών - και πραγματικά η οικονομία μας πάσχει εξαιτίας τους - με έναν καθόλου έξυπνο και γενικευμένο τρόπο.
<P>
Δεν μας επιτρέπεται καν να έχουμε το είδος λαμπτήρων φωτισμού που θα θέλαμε. Όμως το θέμα δεν είναι μόνο οι λαμπτήρες φωτισμού. Μετά τη Λισαβόνα, εμάς στο "νωμένο Βασίλειο θα μας κυβερνούν σε μεγαλύτερο ή μικρότερο βαθμό η... "αγία τριάδα": ο Πρόεδρος της Επιτροπής, ο νεοδιορισθείς Πρόεδρος του Συμβουλίου -που σίγουρα θα πρέπει να είναι ο παππούς του Τεντέν - και το κυριότερο, η Υπάτη Εκπρόσωπος κ. Cathy Ashton, που στα 30 της ήταν μια από τις τέσσερις αμειβόμενους αξιωματούχους της ακροαριστεράς εκστρατείας για τον πυρηνικό αφοπλισμό.
<P>
Αυτό είναι ένα σοβαρό ζήτημα και αυτοί είναι οι άνθρωποι που έχουμε στο κεφάλι μας, οι χώρες της Euromed όμως δεν έχουν καμία υποχρέωση να ανέχονται την "αγία τριάδα".
<P>
Επίσης, υπάρχει το ζήτημα των ανθρωπίνων δικαιωμάτων. Εν προκειμένω, είμαι υποχρεωμένος να ρωτήσω περί τίνος πρόκειται. Από όλες τις χώρες, εμπορικές παραχωρήσεις προσφέρθηκαν στη Συρία και τη Λιβύη, ακόμα και επιδοτήσεις που θα τις πληρώσουμε εμείς, πού είναι όμως τα εχέγγυα για τα ανθρώπινα δικαιώματα; Ανύπαρκτα για αυτές τις δύο χώρες, που και οι δύο έχουν μακρύ και πραγματικά αξιοκαταφρόνητο παρελθόν. Ως κάποιος που ήταν έφηβος κατά τη δεκαετία του 1960 πρέπει να πω ότι αυτοί που πρότειναν αυτό το μέρος του ψηφίσματος σίγουρα "κάτι είχαν καπνίσει" και γι' αυτό είμαστε αντίθετοι στο ψήφισμα σε όλα του τα τμήματα
<SPEAKER ID="470" NAME="Jorg Leichtfried" AFFILIATION="S&amp;D">
(DE) Κύριε Πρόεδρε, το ελεύθερο εμπόριο μπορεί να είναι κάτι καλό αν αυτό δεν σταματά απλά στο ελεύθερο εμπόριο. Συμφωνίες όπως αυτή αφορούν και πρέπει να αφορούν πολύ περισσότερα από αυτό. Δεν πρέπει να στοχεύουν μόνο στη δημιουργία μιας ζώνης ελευθέρων συναλλαγών, αλλά και σε βιώσιμα αποτελέσματα. Πρέπει να στοχεύουν στην επίτευξη ανάπτυξης. Πρέπει να στοχεύουν στη δημιουργία ασφάλειας. Πρέπει να στοχεύουν στη δημιουργία ευημερίας για όλους. Αυτό είναι πολύ πιο σημαντικό από το να εξασφαλίσουμε μια απλή ελευθέρωση, όπου οι αγορές ανοίγουν και τελικά μικρός μόνο αριθμός ανθρώπων επωφελείται. Αν θέλουμε να κάνουμε πιο ελεύθερο το εμπόριο, στόχος όλων αυτών των προσπαθειών - και εδώ και στις γειτονικές χώρες του Νότου - πρέπει να είναι η καταπολέμηση της ανεργίας. Οι προσπάθειες αυτές πρέπει να έχουν ως στόχο τη δημιουργία περισσοτέρων ευκαιριών, ιδίως για τις γυναίκες, τους νέους και τους κατοίκους των αγροτικών περιοχών. Εάν αυτός είναι ο στόχος μας, τότε είμαστε στον σωστό δρόμο. Εάν ο στόχος μας είναι απλά η ελευθέρωση, η εξωστρέφεια και το να δώσουμε τη δυνατότητα σε λίγους ανθρώπους να επιτύχουν κέρδη, τότε ακολουθούμε λάθος δρόμο. <BRK>
<SPEAKER ID="471" NAME="Czesław Adam Siekierski" AFFILIATION="PPE">
(PL) Κύριε Πρόεδρε, ο βασικός στόχος των ευρωμεσογειακών συμφωνιών σύνδεσης είναι καταρχήν να εγκαινιάσει η Ευρωπαϊκή Ένωση μια στενότερη συνεργασία, ιδίως στον τομέα του εμπορίου, με χώρες της Μεσογείου και να αναδιαρθρώσει τις οικονομίες των χωρών αυτών. Με τον τρόπο αυτόν η ΕΕ μπορεί να βοηθήσει τον αραβικό κόσμο να μεταμορφωθεί σε μια ευημερούσα περιοχή και αυτό θα δημιουργήσει τις προϋποθέσεις για στενότερη συνεργασία και την ευκαιρία επίτευξης σταθερότητας στην περιοχή.
<P>
Πρέπει να καταβάλλουμε κάθε δυνατή προσπάθεια για να επισπεύσουμε τη διαδικασία που άρχισε στη Βαρκελώνη, δίνοντας ιδιαίτερη προσοχή σε ζητήματα που αφορούν τη δημοκρατία, την εδραίωση του κράτους δικαίου, τις αξίες, την ανθρώπινη αξιοπρέπεια και την οικονομική και κοινωνική ανάπτυξη. Σε αυτό το πλαίσιο θα διαδραματίσει επίσης σημαντικό ρόλο η ενίσχυση του διαπολιτισμικού διαλόγου.
<P>
Κατά τη γνώμη μου, η ελευθέρωση του εμπορίου γεωργικών προϊόντων στην ευρωμεσογειακή ζώνη μπορεί να οδηγήσει σε ευνοϊκές εμπορικές συναλλαγές, με την προϋπόθεση ότι η ΕΕ θα επικεντρωθεί κυρίως στην εξαγωγή δημητριακών, κρέατος και γάλακτος και στην εισαγωγή φρούτων και λαχανικών από τις χώρες της Μεσογείου. " υλοποίηση ενός τέτοιου εξαιρετικά φιλόδοξου σχεδίου δράσης όπως η ευρωμεσογειακή εταιρική σχέση θα απαιτήσει μεγάλες προσπάθειες και πολλούς συμβιβασμούς από τις χώρες που συμμετέχουν στη διαδικασία. <BRK>
<SPEAKER ID="472" NAME="Sean Kelly" AFFILIATION="PPE">
(EN) Κύριε Πρόεδρε, πριν από λίγες εβδομάδες παρευρέθηκα στη συνάντηση της αντιπροσωπείας για τις σχέσεις με τον Καναδά. Συζητήθηκε μια συμφωνία ελευθέρων συναλλαγών που έχει η Ευρωπαϊκή Ένωση με τον Καναδά. Προηγουμένως είχαμε συζητήσει εδώ στο Κοινοβούλιο για μια συμφωνία ελευθέρων συναλλαγών με τη Βόρεια Κορέα. Απόψε συζητάμε για μια συμφωνία ελευθέρων συναλλαγών στην Euromed.
<P>
Θα μπορούσε να αναφέρει η Επιτροπή για πόσες συμφωνίες ελευθέρων συναλλαγών διεξάγουμε ή έχουμε διεξαγάγει διαπραγματεύσεις μέχρι σήμερα; Δεύτερον, ποιο είναι το καθαρό όφελος για τις χώρες της Ευρωπαϊκής Ένωσης; Τρίτον, πού βρίσκονται οι ευκαιρίες για τις επιχειρήσεις και τους επιχειρηματίες από την άποψη της δημιουργίας θέσεων εργασίας και από οικονομική άποψη;
<P>
Τέλος, δεν συμφωνώ οπωσδήποτε με τα σημεία που έθεσε ο κόμης του Dartmouth, θα ήθελα όμως να ακούσω την απάντηση στο κεντρικό του ερώτημα αφήνοντας κατά μέρος τα προσωπικά σχόλια. <BRK>
<SPEAKER ID="473" NAME="Diane Dodds" AFFILIATION="NI">
(EN) Κύριε Πρόεδρε, η συζήτηση αυτή είχε ως θέμα την ελευθέρωση του εμπορίου και απόψε εγώ μιλώ στο Σώμα ως Ευρωπαία που ναι μεν πιστεύει στη συνεργασία των εθνών, όχι όμως και στον φεντεραλισμό του παρόντος σχεδίου.
<P>
Όσον αφορά το "νωμένο Βασίλειο, η Λισαβόνα θα μειώσει τις δυνατότητές μας να ελέγχουμε το εμπόριο και να διεξάγουμε εμπόριο με όποιον θέλουμε. Επιπλέον, η μείωση της δημοκρατίας μας τόσο στο "νωμένο Βασίλειο όσο και στην Ευρώπη είναι πλέον προφανής ύστερα από τα γεγονότα της περασμένης εβδομάδας, όπου είχαμε τον διορισμό ενός Προέδρου και την αναγόρευση μιας Υπάτης Εκπροσώπου Εξωτερικών Υποθέσεων που ποτέ δεν κατείχε εκλεγμένο αξίωμα, αλλά που θα μιλά εξ ονόματος των λαών της Ευρώπης για τις εξωτερικές υποθέσεις. Ασφαλώς αυτή είναι μια κατάσταση που δεν μπορεί να ελέγξει η Επιτροπή και θα ήταν ενδιαφέρον να ακούσουμε τις απόψεις της.
<SPEAKER ID="474" NAME="Joao Ferreira" AFFILIATION="GUE/NGL">
(PT) Κύριε Πρόεδρε, όταν μιλάμε για τη σύσταση μιας ευρωμεσογειακής ζώνης ελευθέρου εμπορίου, πρέπει να θυμόμαστε δύο πράγματα.
<P>
Το ένα είναι ένα γενικό στοιχείο που αφορά χώρες της Νότιας και Ανατολικής Μεσογείου, καθώς και τις περισσότερες από τις αναπτυσσόμενες χώρες με τις οποίες η Ευρωπαϊκή Ένωση θέλει να συνάψει παρόμοιες συμφωνίες, ιδίως δε τις χώρες που δεσμεύονται από την κοινή γεωργική πολιτική.
<P>
Εδώ ταιριάζουν τα λόγια του δομινικανού Lacordaire: "Μεταξύ των αδύναμων και των ισχυρών, μεταξύ των πλούσιων και των φτωχών, μεταξύ του κυρίου και του δούλου, η ελευθερία είναι αυτή που καταπιέζει και ο νόμος είναι αυτός που απελευθερώνει." Είναι απλά αδύνατο να αγνοήσουμε τις προφανείς και σημαντικές κοινωνικοοικονομικές συγκρίσεις σε αυτήν την ζώνη, καθώς και τις τεράστιες διαφορές ως προς τον βαθμό ανάπτυξης των συστημάτων παραγωγής που υπάρχουν μεταξύ των χωρών βορείως και νοτίως της Μεσογείου.
<P>
" ελευθέρωση του εμπορίου, ιδίως σε ευαίσθητους τομείς όπως η γεωργία και η αλιεία, ασφαλώς υπήρξε επιβαρυντικός παράγοντας για τη σημερινή οικονομική και κοινωνική κρίση, εξαιτίας της πίεσης που άσκησε στα ασθενέστερα συστήματα παραγωγής, στην απασχόληση και τα κοινωνικά δικαιώματα, εξαιτίας της αύξησης της εξάρτησης, που είναι ιδιαίτερα έντονη όσον αφορά τα τρόφιμα, υπονομεύοντας έτσι την ελεύθερη ανάπτυξη και την κυριαρχία κάθε χώρας.
<P>
Όπως αναφέρθηκε ήδη, έχουμε ακόμα στη μνήμη μας την κατάσταση στην Παλαιστίνη και τη Δυτική Σαχάρα, την οποία δεν θα πρέπει να παραμελήσουμε στην παρούσα συζήτηση.
<SPEAKER ID="475" NAME="Jorg Leichtfried" AFFILIATION="S&amp;D">
(DE) Κύριε Πρόεδρε, πιστεύω ότι μπορώ να πω την άποψή μου σε λιγότερο από ένα λεπτό, Έχω και εγώ μια ερώτηση για τον Επίτροπο. Συμφωνούμε ότι οι συμφωνίες ελεύθερων συναλλαγών και οι εμπορικές συμφωνίες δεν πρέπει να περιορίζονται στο εμπόριο, αλλά να έχουν και άλλους στόχους που τελικά θα είναι προς όφελος όλων μας. Κατά πόσον σημαίνει αυτή η διαδικασία ότι και εμείς και οι εταίροι μας θα απολαμβάνουμε περισσότερη δημοκρατία, περισσότερα ανθρώπινα δικαιώματα και μια πιο δίκαιη κατανομή του πλούτου; Διαφαίνεται ήδη κάτι από όλα αυτά, ή χρειάζεται ακόμα χρόνος γι' αυτό; Εάν ναι, πόσος χρόνος θα χρειαστεί;
<SPEAKER ID="476" NAME="Kader Arif" AFFILIATION="S&amp;D">
(FR) Κύριε Πρόεδρε, δεν περίμενα ότι θα χρειαζόταν να απαντήσω στην κ. Dodds, θα ήθελα όμως να της πω μόνο ότι θα πρέπει να διαβάσει τη Συνθήκη της Λισαβόνας, διότι αν υπάρχει μία επιτροπή που θα ενισχυθεί από τη Συνθήκη της Λισαβόνας, αυτή είναι η Επιτροπή Διεθνούς Εμπορίου. Ως εκ τούτου μπορώ να πω ότι όταν έρθει εκείνη η ώρα, το Ευρωπαϊκό Κοινοβούλιο θα αποκτήσει λίγο μεγαλύτερη επιρροή τους επόμενους μήνες και χρόνια.
<P>
Ο κ. Moreira έθεσε ορισμένες πολύ συγκεκριμένες ερωτήσεις στον Επίτροπο. Άκουσα την απάντηση του κ. Tajani: Λιβύη και Συρία. Υπήρξε ωστόσο ένα ζήτημα που ξεχάστηκε πολύ γρήγορα, συγκεκριμένα το γενικότερο ζήτημα των ανθρωπίνων δικαιωμάτων, για το οποίο δεν δόθηκε ακριβής απάντηση. Θέλω πάρα πολύ να υπάρξει πρόοδος στις διαπραγματεύσεις με τη Λιβύη και τη Συρία, ταυτόχρονα όμως πρέπει να δοθούν ακριβείς απαντήσεις στα ερωτήματα της ΕΕ, στις έρευνες και τα αιτήματα που αφορούν τα ανθρώπινα δικαιώματα.
<P>
Το δεύτερο σημείο στο οποίο θέλω να αναφερθώ είναι ότι πιστεύω πως είναι αδύνατο να συζητάμε για την ευρωμεσογειακή ζώνη χωρίς να θέσουμε το ζήτημα Ισραήλ-Παλαιστίνης, όταν βλέπουμε σήμερα να εισάγονται προϊόντα από τα κατεχόμενα εδάφη. Θα ήθελα επομένως να μάθω και ποια είναι η θέση της Επιτροπής για το ζήτημα αυτό. <BRK>
<SPEAKER ID="477" NAME="Antonio Tajani" LANGUAGE="IT">
Κύριε Πρόεδρε, κυρίες και κύριοι, θα ήθελα πρώτα απ' όλα να υπογραμμίσω ότι η απουσία της Επιτρόπου Ashton δεν οφείλεται στο αξίωμα που θα αναλάβει από την 1η Δεκεμβρίου, αλλά σε άλλες θεσμικές υποχρεώσεις που σχετίζονται με το σημερινό της αξίωμα.
<P>
Θα προσπαθήσω να απαντήσω στις ερωτήσεις σας όπου αυτό είναι δυνατό. Όλες οι απαντήσεις που δεν θα μπορέσω να δώσω εγώ θα διαβιβαστούν γραπτώς σε όλους τους βουλευτές, διότι θα προωθήσω τις ερωτήσεις σας στην Επίτροπο Ashton και τους συνεργάτες της.
<P>
Θα ήθελα να υπογραμμίσω ότι η δέσμευση της Ευρωπαϊκής Επιτροπής όσον αφορά τα ανθρώπινα δικαιώματα βρισκόταν πάντα στο επίκεντρο κάθε δράσης της. Και στον δικό μου τομέα, δηλαδή τις μεταφορές, κατεβάλλαμε πάντα κάθε δυνατή προσπάθεια σε όλες τις πρωτοβουλίες μας στην Αφρική ώστε να δίνουμε προτεραιότητα στη διασφάλιση της πολιτικής σταθερότητας και του σεβασμού των ανθρωπίνων δικαιωμάτων και των κανόνων. " δέσμευση αυτή αποτελεί μέρος του πολιτικού εγχειρήματος της Ευρωπαϊκής Επιτροπής. Επιπλέον, οι συμφωνίες ελευθέρων συναλλαγών περιλαμβάνουν πάντα ρήτρες συνεργασίας.
<P>
Ως εκ τούτου βεβαιώνω και πάλι όλους τους βουλευτές ότι η Επιτροπή ποτέ δεν υποτιμά τη σημασία του σεβασμού των ανθρωπίνων δικαιωμάτων και την υποχρέωσή της να υπενθυμίζει το ζήτημα αυτό στις χώρες με τις οποίες διεξάγονται διαπραγματεύσεις. Οι καταστάσεις παρακολουθούνται διαρκώς, και αν ακολουθούμε αυτή τη διαδικασία για τις χώρες που έχουν ζητήσει να ενταχθούν στην Ευρωπαϊκή Ένωση, υπάρχουν ακόμα περισσότεροι λόγοι να εντείνουμε αυτήν τη διαδικασία για τις χώρες με τις οποίες διεξάγονται διαπραγματεύσεις.
<P>
Όσον αφορά τη Συρία, η συμφωνία σύνδεσης γενικά ακολουθεί το πρότυπο των άλλων ευρωμεσογειακών συμφωνιών στο μέτρο που απαιτεί τακτικό πολιτικό, οικονομικό και κοινωνικό διάλογο και συνεργασία σε πολλούς τομείς. Προβλέπει την προοδευτική δημιουργία μιας ζώνης ελευθέρων συναλλαγών σε διάστημα το πολύ δώδεκα ετών, ταυτόχρονα δε περιλαμβάνει ευρύτερες και ουσιαστικότερες διατάξεις σε πάρα πολλούς τομείς, για παράδειγμα διατάξεις που αφορούν το εμπόριο και δεν καλύπτονται σε άλλες ευρωμεσογειακές συμφωνίες σύνδεσης. Εννοώ για παράδειγμα την κατάργηση των συνολικών δασμών των γεωργικών προϊόντων, τις διατάξεις που αφορούν τεχνικά εμπόδια του εμπορίου, υγειονομικά και φυτοϋγειονομικά μέτρα, τη διευκόλυνση του εμπορίου, το δικαίωμα εγκατάστασης και τις υπηρεσίες, τις δημόσιες προμήθειες και, τέλος, τον μηχανισμό επίλυσης εμπορικών διαφορών.
<P>
Όσον αφορά τη Λιβύη, μετά από μια δύσκολη περίοδο στις σχέσεις της με τη διεθνή κοινότητα, η χώρα αυτή ανέλαβε πρωτοβουλίες για την εξομάλυνση των πολιτικών και οικονομικών σχέσεών της με τους αλλοδαπούς εταίρους της.
<P>
Ακόμα και σε μια επίσκεψή μου στη Λιβύη ως Επιτρόπου Μεταφορών παρατήρησα την επιθυμία να αντιστραφεί μια τάση που υπήρχε πάντα στο παρελθόν. Θα έλεγα ότι η Λιβύη συμφωνεί πάντα με τους σκοπούς και το γενικό περιεχόμενο των σχεδίων νομοθετικών κειμένων για το εμπόριο προϊόντων, τις υπηρεσίες και το δικαίωμα εγκατάστασης, τους κανόνες του εμπορίου συμπεριλαμβανομένων των κανόνων για τις δημόσιες προμήθειες, και τη συνεργασία σε κανονιστικά ζητήματα σε μια σειρά τομέων του κοινοτικού κεκτημένου. Επίσης, η Λιβύη συμφώνησε να τηρήσει και άλλες ρήτρες, επαναλαμβάνω όμως ότι η Επιτροπή θα συνεχίσει σε κάθε περίπτωση να επαγρυπνεί.
<P>
Ελπίζω να απάντησα στις ερωτήσεις σας με τον διεξοδικότερο δυνατό τρόπο.
<P>
Από την άλλη πλευρά, αναφορικά με τον ακριβή αριθμό συμφωνιών ελευθέρων συναλλαγών που διαπραγματεύεται η Επιτροπή, θα δώσουμε σαφέστερες και πληρέστερες απαντήσεις γραπτώς μέσω των συνεργατών της Επιτρόπου Ashton.
<SPEAKER ID="478" NAME="Πρόεδρος">
Έχω λάβει πέντε προτάσεις ψηφίσματος σύμφωνα με το άρθρο 115 παράγραφος 5 του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Τετάρτη 25 Νοεμβρίου 2009.

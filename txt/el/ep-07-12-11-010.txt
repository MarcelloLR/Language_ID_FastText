<CHAPTER ID="010">
Απονομή του Βραβείου Ζαχάρωφ (Πανηγυρική Συνεδρίαση) 
<SPEAKER ID="133" NAME="Πρόεδρος">
Αξιότιμοι κύριοι βουλευτές, κυρίες και κύριοι, για σχεδόν 20 χρόνια το Ευρωπαϊκό Κοινοβούλιο απονέμει το Βραβείο Ζαχάρωφ για την ελευθερία σκέψης σε άνδρες και γυναίκες από όλα τα μέρη του κόσμου, οι οποίοι αγωνίζονται για τα ανθρώπινα δικαιώματα, την ελευθερία λόγου και την ελευθερία έκφρασης.
<P>
Με χαρά μου θα ήθελα να εκφράσω ένα πολύ ζεστό καλωσόρισμα σήμερα, εδώ, στο Ευρωπαϊκό Κοινοβούλιο, στον νικητή του Βραβείου Ζαχάρωφ για το 2007, Salih Mahmoud Osman.
<P>
(Χειροκροτήματα)
<P>
Επίσης με μεγάλη μου ευχαρίστηση εκφράζω τις θερμότερες ευχές μου στη σύζυγό του, Salwa Ahmed Faragalla Ali, που τον στήριζε πάντα σε δύσκολες στιγμές της ζωής του. Σας καλωσορίζουμε στο Κοινοβούλιο.
<P>
(Χειροκροτήματα)
<P>
" απόφαση για την απονομή του Βραβείου Ζαχάρωφ για το 2007 στον Salih Mahmoud Osman ελήφθη ομόφωνα από τη Διάσκεψη των Προέδρων, που αποτελείται από τους προέδρους των πολιτικών ομάδων, βάσει μιας πρότασης που εγκρίθηκε από μεγάλο αριθμό βουλευτών του Ευρωπαϊκού Κοινοβουλίου από διάφορες Ομάδες. Το Ευρωπαϊκό Κοινοβούλιο εξέφρασε εκ νέου, επομένως, την αλληλεγγύη του στον λαό του Νταρφούρ και την πεποίθησή του ότι μια βιώσιμη λύση για αυτήν την περιοχή μπορεί να επιτευχθεί μόνο μέσω της δικαιοσύνης, της δημοκρατίας και του σεβασμού των ανθρωπίνων δικαιωμάτων.
<P>
" σύγκρουση που μαστίζει το Νταρφούρ από το 2003 επιτείνει τα δεινά μιας χώρας η οποία καταστρέφεται για περισσότερα από είκοσι χρόνια από τον εμφύλιο πόλεμο. Όπως συμβαίνει στις περισσότερες συγκρούσεις, ο άμαχος πληθυσμός υποφέρει περισσότερο από τις επιδρομές της πολιτοφυλακής, την καταστροφή χωριών, τις πολιτικές τακτικής καμένης γης και τους βίαιους εκτοπισμούς.
<P>
Οι συγκρούσεις έχουν στοιχίσει τη ζωή σε τουλάχιστον 400 000 ανθρώπους και ευθύνονται για τον εκτοπισμό περισσότερων από δυόμισι εκατομμυρίων ατόμων και προσφύγων, παρά την ειρηνευτική συμφωνία στο Νταρφούρ το 2006.
<P>
Όπως το Ευρωπαϊκό Κοινοβούλιο, ο νικητής του βραβείου Ζαχάρωφ για το 2007 δεν αρκείται στο να μην αποδεχτεί αυτήν την άδικη κατάσταση, αλλά διαμαρτύρεται για την ατιμωρησία αυτών που την προκάλεσαν. Για χρόνια ο Salih Mahmoud Osman υπερασπίστηκε τα δικαιώματα των θυμάτων της σύγκρουσης στο Νταρφούρ. Χιλιάδες άνθρωποι που προφυλακίστηκαν χωρίς δίκη, που βασανίστηκαν και απειλήθηκαν να θανατωθούν, που απομακρύνθηκαν από τα σπίτια τους, εκτοπίσθηκαν ή έπεσαν θύματα σεξουαλικής βίας γνωρίζουν το όνομα του Salih Mahmoud Osman.
<P>
" αφοσίωσή του είναι εκπληκτική από πολλές απόψεις. Σε μια χώρα όπου αυξάνεται συνεχώς η βία, ο Salih Osman διακινδυνεύει τη ζωή του καθημερινά για τον σκοπό της ανθρώπινης αξιοπρέπειας και της δικαιοσύνης.
<P>
Στο όνομα της ανθρώπινης αξιοπρέπειας, ο Salih Osman καθησυχάζει αυτούς τους πάμφτωχους, ανυπεράσπιστους και φοβισμένους άνδρες και γυναίκες που λησμόνησαν ότι ο κόσμος γνωρίζει πως υποφέρουν, πως δεν έχουν ξεχαστεί και πως έχουν λόγο να ελπίζουν για μια επιστροφή σε μια απολύτως φυσιολογική και απλή ανθρώπινη διαβίωση.
<P>
Από το 2004, ο Salih Osman αφιέρωσε τη ζωή του στη σύσταση και διοίκηση του Amal Centre στη Νιάλα -amal στα Αραβικά σημαίνει "ελπίδα" για την αποκατάσταση των θυμάτων της βίας και της σεξουαλικής εκμετάλλευσης. Σε μια κυρίαρχα μουσουλμανική χώρα, ο Salih Osman είναι ένας από τους λίγους ανθρώπους που πραγματοποιούν εκστρατείες για τη στήριξη των ανθρωπίνων δικαιωμάτων και, ιδιαίτερα, την αναγνώριση του δικαιώματος αποζημίωσης για τα θύματα της σεξουαλικής βίας.
<P>
Στο όνομα της δικαιοσύνης, ο Salih Osman προσπαθεί καθημερινά να διασφαλίσει ότι οι υπεύθυνοι των εγκλημάτων πολέμου θα απολογηθούν σε εθνικό και διεθνές επίπεδο. Καθώς το δικαστικό σύστημα του Σουδάν εξακολουθεί να έχει πολλά ελαττώματα που το καθιστούν ανίκανο να θέσει ένα τέλος το κλίμα ανομίας το οποίο επικρατεί στη χώρα, η διεθνής δικαιοσύνη φαίνεται να προσφέρει μια εναλλακτική λύση.
<P>
Το γεγονός ότι οι αρχές του Σουδάν αρνούνται να παραδώσουν εικαζόμενους εγκληματίες πολέμου στο Διεθνές Ποινικό Δικαστήριο, ωστόσο, υποδεικνύει τα όρια της διεθνούς δικαιοσύνης και φανερώνει πόση πρόοδος απαιτείται να συντελεστεί πριν θεσπιστεί το κράτος δικαίου στο Νταρφούρ και σε όλο το Σουδάν.
<P>
Αυτός είναι ο λόγος για τον οποίο το έργο του Salih Osman δεν περιορίζεται στη νομική βοήθεια που προσφέρει στα θύματα. Ως βουλευτής της αντιπολίτευσης στο κοινοβούλιο του Σουδάν από το 2005, δεν διστάζει να εκφράσει τις πεποιθήσεις του στην πολιτική σκηνή του Σουδάν και να συμμετέχει σε προσπάθειες για την πραγματική μεταρρύθμιση του νομικού συστήματος.
<P>
Στη συνεδρίαση μεταξύ του Ευρωπαϊκού Κοινοβουλίου και του Παναφρικανικού Κοινοβουλίου στην έναρξη της τελευταίας συνόδου κορυφής ΕΕ-Αφρικής στη Λισαβόνα, είχα την ευκαιρία και την εξαιρετική ευχαρίστηση να συναντήσω τον Salih Osman. Εντυπωσιάστηκα απευθείας από την ισχυρή του προσωπικότητα και την άκαμπτη προθυμία του να αγωνιστεί για τα ανθρώπινα δικαιώματα, παρά τις διώξεις και το μίσος το οποίο αντιμετωπίζει αυτός και η οικογένειά του. Έμαθα πριν από λίγο καιρό ότι η Ali και εσείς έχετε τρία παιδιά, τα οποία σκεφτόμαστε επίσης σήμερα.
<P>
Το 2004, ο ίδιος ο Salih Osman φυλακίστηκε για επτά μήνες χωρίς να καταδικαστεί και απελευθερώθηκε μόνο αφού προχώρησε σε απεργία πείνας. Μέλη της οικογένειάς του βασανίστηκαν και δολοφονήθηκαν ή τα σπίτια τους κάηκαν από την πολιτοφυλακή.
<P>
Ο σπουδαίος γερμανός συγγραφέας Johann Wolfgang von Goethe έγραψε κάποτε: "" γνώση δεν είναι αρκετή· πρέπει να εφαρμόζουμε. " θέληση δεν είναι αρκετή· πρέπει να πράττουμε". Ο Salih Osman εκφράζει αυτό το είδος επιθυμίας και αποφασιστικότητας, αποδεικνύοντας το θάρρος και τον καθημερινό του αγώνα για την υπεράσπιση των συνανθρώπων του. Αποτελεί έναν υποδειγματικό αγωνιστή για τον μεγαλύτερο σεβασμό του κράτους δικαίου στην περιοχή του. Κύριε Salih Mahmoud Osman, έχετε την απόλυτη στήριξή μας και τη θερμότερη ενθάρρυνσή μας.
<P>
Όπως γνωρίζετε, το Ευρωπαϊκό Κοινοβούλιο υπήρξε πάντα εξαιρετικά δεκτικό όσον αφορά τα δεινά των λαών της Αφρικής. Ο Salih Osman αποτελεί έναν από τους πολυάριθμους νικητές του βραβείου στον οπoίο το Κοινοβούλιο πρόσφερε τη στήριξή του τα προηγούμενα έτη και τον οποίο εξακολουθεί να στηρίζει. Ο Νέλσον Μαντέλα τιμήθηκε με το βραβείο Ζαχάρωφ το 1988, η Salima Ghezali το 1997, ο Dom Zacarias Kamwenho το 2001 και η Hauwa Ibrahim το 2005.
<P>
Κύριε Salih Osman, σας συγχαίρουμε για το άοκνο έργο σας για αυτόν τον σκοπό, σε αυτό το πνεύμα, και ελπίζουμε ότι η αναγνώριση αυτού του βραβείου θα σας προσφέρει δύναμη και προστασία καθώς περνούν τα χρόνια, για όσο καιρό συνεχίζεται ο αγώνας σας. Είμαστε στο πλευρό σας.
<P>
(Χειροκροτήματα)
<SPEAKER ID="134" NAME="Salih Mahmoud Osman">
σουδανός δικηγόρος υπερασπιζόμενος τα θύματα του πολέμου στο Νταρφούρ. - (EN) Κύριε Πρόεδρε, σας ευχαριστώ για αυτήν την εξαιρετική τιμή. Το Ευρωπαϊκό Κοινοβούλιο αποφάσισε ομόφωνα για αυτήν την απονομή του βραβείου - γεγονός που μου προσφέρει μεγάλη ευχαρίστηση, αλλά κυρίως μου δίνει την ευκαιρία να σας μιλήσω σήμερα.
<P>
Είμαι αυτόχθων του Νταρφούρ, γεννήθηκα στο Jebel Marra, μια ορεινή περιοχή που βρίσκεται στο κέντρο της περιοχής του Νταρφούρ. Εργάστηκα ως δικηγόρος στο Νταρφούρ στο Σουδάν για πολλά χρόνια. Υπήρξα θύμα κράτησης και βασανιστηρίων λόγω της δουλειάς μου. Μέλη της ίδιας μου της οικογένειας βασανίστηκαν και εκτοπίστηκαν από την πολιτοφυλακή στο Νταρφούρ. Για πολλά χρόνια, στη δουλειά μου, υπερασπίστηκα χιλιάδες ανθρώπους που είχαν ανάγκη τη βοήθειά μου ενώπιον των δικαστηρίων. Είδα χιλιάδες ανθρώπους οι οποίοι βασανίστηκαν· είδα εκατοντάδες γυναίκες και νέα κορίτσια τα οποία έπεσαν θύματα σεξουαλικής εκμετάλλευσης· είδα τα τέσσερα εκατομμύρια τα οποία εκτοπίσθηκαν με τη βία από τα σπίτια τους και μισό εκατομμύριο οι οποίοι κρατούνται, αυτήν τη στιγμή, σε στρατόπεδα γύρω από τις πόλεις του Νταρφούρ: Nyala, Al Fashir, Zalingi και Al Geneina.
<P>
Το Συμβούλιο Ασφαλείας των "νωμένων Εθνών ενέκρινε πολλά ψηφίσματα σχετικά με την κατάσταση στο Νταρφούρ. Δυστυχώς, κανένα από αυτά δεν εφαρμόστηκε αποτελεσματικά. Τα θύματα αισθάνονται απογοητευμένα. Περιμένουν να ακούσουν εσάς· τους ανθρώπους της Ευρώπης. Οι ηγέτες σας μίλησαν σκληρά για τις πολιτικές της σουδανικής κυβέρνησης στο Νταρφούρ. Αλλά ως τώρα δεν είδαμε συγκεκριμένα βήματα για την αντιμετώπιση της κατάστασης με αποφασιστικό και στοχοθετημένο τρόπο.
<P>
Ως εκπρόσωπος των θυμάτων των συγκρούσεων, σήμερα είναι μια εξαιρετική ευκαιρία για εμένα να μιλήσω απευθείας στους ηγέτες της Ευρώπης. Ο λαός του Νταρφούρ θέλει από την Ευρωπαϊκή Ένωση να δείξει μια ισχυρή, ενοποιημένη θέση όσον αφορά την προστασία αθώων αμάχων. Ο λαός του Νταρφούρ σας ζητά να τον προστατέψετε από τη βία, τις δολοφονίες, και την εκμετάλλευση που υποχρεώνονται να αντιμετωπίζουν καθημερινά. Ο λαός του Νταρφούρ θέλει να προστατέψετε τα παιδιά και τις γυναίκες τους από πράξεις βιασμού και σεξουαλικής βίας, οι οποίες χρησιμοποιούνται ως "όπλα πολέμου". Αυτή η προστασία μπορεί να καταστεί δυνατή μέσω της ανάπτυξης της υβριδικής δύναμης "νωμένων Εθνών-Αφρικανικής Ένωσης. " συμμετοχή διεθνών και κυρίως ευρωπαϊκών δυνάμεων είναι απαραίτητη, ακόμη και αν η κυβέρνηση του Σουδάν είναι απρόθυμη να αποδεχτεί κάτι τέτοιο επί του παρόντος. " Ευρώπη, ωστόσο, μπορεί να διαδραματίσει κάποιο ρόλο όσον αφορά την άσκηση περισσότερης πίεσης στην κυβέρνηση του Σουδάν για τη διευκόλυνση της ανάπτυξης αυτών των στρατευμάτων και της προστασίας του λαού του Νταρφούρ.
<P>
Αυτήν τη στιγμή, στο Νταρφούρ και στο Σουδάν, σας λέω ότι δεν θα υπάρξει ειρήνη χωρίς δικαιοσύνη και χωρίς προστασία.
<P>
" ειρήνη μπορεί επίσης να γίνει δυνατή με τη βοήθεια της Ευρώπης. " Ευρωπαϊκή Ένωση έχει εξαιρετική ευθύνη να προωθήσει διεθνώς την ειρήνη. Οι ηγέτες της Ευρώπης έχουν τη δυνατότητα να προωθήσουν την ειρηνευτική διαδικασία επίσης στο Σουδάν. Σας ζητώ να επιτείνετε τις προσπάθειές σας ώστε να φέρετε τις ομάδες ανταρτών και την κυβέρνηση του Σουδάν στο τραπέζι των ειρηνευτικών διαπραγματεύσεων επειγόντως.
<P>
Γεγονός, όμως, είναι ότι οι ομάδες ανταρτών διαλύονται μεταξύ τους, και αυτό δεν βοηθάει την κατάσταση στο Νταρφούρ. Θέλω να σκεφτείτε να λάβετε υπόψη σας άλλους παράγοντες: τα εκατομμύρια θύματα που είναι σιωπηλά στα στρατόπεδα και τον λαό του Νταρφούρ που πλήττεται άμεσα. Λάβετε επίσης υπόψη σας το κίνημα της κοινωνίας των πολιτών, των ΜΚΟ και των ηγετών της κοινότητας. Αυτό θα βοηθήσει την κατάσταση στο Νταρφούρ.
<P>
Ακόμη και αν μπορούμε να παρέχουμε προστασία και να προωθήσουμε την ειρήνη στο Νταρφούρ, η δικαιοσύνη και η υπευθυνότητα δεν πρέπει να κινδυνέψουν από οποιαδήποτε πολιτική συμφωνία. Επί του παρόντος, κανένα από τα θύματα δεν μπορεί να επιστρέψει στο σπίτι του, λόγω της απουσίας ή της έλλειψης ασφάλειας. Οι κοινότητές μας δεν δέχονται απλώς επιθέσεις από την πολιτοφυλακή, αλλά και ελικόπτερα αναγνώρισης της κυβέρνησης του Σουδάν καταστρέφουν τα χωριά μας με βομβαρδισμούς από αέρος. Παρά τις σοβαρές παραβιάσεις των ανθρωπίνων δικαιωμάτων και του διεθνούς ανθρωπιστικού δικαίου, κανένας από τους ενόχους δεν έχει οδηγηθεί ενώπιον της δικαιοσύνης, γιατί το δικαστικό σύστημα του Σουδάν είναι ανίκανο, αναρμόδιο και απρόθυμο να παράσχει δικαιοσύνη. Όλοι οι υπεύθυνοι βρίσκονται πέρα από την ισχύ της εσωτερικής μας δικαιοσύνης. Αυτή η σύγκρουση χαρακτηρίζεται από μια νοοτροπία απόλυτης ατιμωρησίας.
<P>
Ως δικηγόρος, και γεννημένος στο Νταρφούρ, γνωρίζω ότι δεν μπορεί να υπάρξει ποτέ διαρκής ειρήνη στην περιοχή χωρίς δικαιοσύνη. Το Διεθνές Ποινικό Δικαστήριο (ΔΠΔ) έκανε ορισμένα σημαντικά και ουσιαστικά βήματα για την προώθηση της λογοδοσίας. Παρόλα αυτά, ο κύκλος της ατιμωρησίας δεν έσπασε ακόμα. Ο λαός του Νταρφούρ σας ζητάει να στηρίξετε το έργο του ΔΠΔ. Το ΔΠΔ είναι το πιο αρμόδιο διεθνές ποινικό δικαστήριο το οποίο μπορεί να καταστήσει τους διαβόητους ενόχους των εγκλημάτων πολέμου και των εγκλημάτων κατά της ανθρωπότητας, υπόλογους των πράξεών τους.
<P>
Αυτήν τη στιγμή, οι δύο αναγνωρισμένοι ύποπτοι Kosheib και Haroun, βρίσκονται πέρα από το πεδίο της δικαιοσύνης. " κυβέρνηση του Σουδάν επιμένει ότι δεν θα τους παραδώσει ποτέ στο ΔΠΔ.
<P>
Το Νταρφούρ δεν είναι η μόνη περιοχή του Σουδάν η οποία υποφέρει από παραβιάσεις των ανθρωπίνων δικαιωμάτων. Πράγματι, πολίτες από όλα τα μέρη του Σουδάν αντιμετωπίζουν καθημερινά περιορισμούς όσον αφορά την ελευθερία έκφρασης, την ελευθερία του συνεταιρίζεσθαι, και άλλα βασικά δικαίωμα που για πολλούς ανθρώπους στην Ευρώπη είναι αυτονόητα. Σας καλώ να ενθαρρύνετε και να προαγάγετε το κράτος δικαίου στη χώρα μου, ώστε όλοι οι πολίτες του Σουδάν να μπορούν να απολαύουν τα ατομικά και κοινωνικά τους δικαιώματα. Ενόψει των επικείμενων εκλογών το 2009, πρέπει να διασφαλίσουμε ότι θα διεξαχθούν ελεύθερες και δίκαιες εκλογές και ότι ένα ελεύθερο και δίκαιο αποτέλεσμα θα γίνει σεβαστό από όλες τις πλευρές.
<P>
Τέλος, θα ήθελα να ευχαριστήσω εσάς, τους βουλευτές του Ευρωπαϊκού Κοινοβουλίου, που ήρθατε στο Σουδάν φέτος τον Ιούνιο, για να διαπιστώσετε με τα μάτια σας αυτό που περιέγραψα. Ήταν μια επίσκεψη που συντονίστηκε από το γραφείο της Ευρωπαϊκής Επιτροπής στο Χαρτούμ. Το γραφείο της Ευρωπαϊκής Επιτροπής υπήρξε πηγή τεράστιας στήριξης και συνεργάτης μου στο έργο μου εδώ και πολλά χρόνια. " αναγνώριση της Ευρωπαϊκής Επιτροπής και η δική σας, του Ευρωπαϊκού Κοινοβουλίου, για το έργο όσον αφορά τους υπερασπιστές των ανθρωπίνων δικαιωμάτων στο Σουδάν, μας δίνει το κουράγιο και την αποφασιστικότητα να συνεχίσουμε να μιλάμε για τα θύματα και να τους προσφέρουμε κάποια ανακούφιση για τα δεινά τους.
<P>
Συμπερασματικά, με υπερηφάνεια αποδέχομαι αυτήν την τιμή εκ μέρους των άλλων υποψηφίων για αυτό το βραβείο: της ρωσίδας δημοσιογράφου η οποία δολοφονήθηκε το προηγούμενο έτος, Anna Politkovskaya· των κινέζων αντιφρονούντων, Zeng Jinyan και Hu Jia· και της αφγανής βουλευτού και υπερμάχου των δικαιωμάτων των γυναικών, Joya Malalai, και επίσης εκ μέρους τόσων πολλών πολιτών του Σουδάν οι οποίοι πιστεύουν -όπως και εγώ- στην ανθρώπινη αξιοπρέπεια και την αναζήτηση της δικαιοσύνης.
<P>
Σας ευχαριστώ πάρα πολύ.
<P>
(Οι βουλευτές, όρθιοι, χειροκροτούν)
<SPEAKER ID="135" NAME="Πρόεδρος">
Κυρίες και κύριοι, θα ήθελα να σας ζητήσω να σηκωθείτε, ή να παραμείνετε όρθιοι, για τον ευρωπαϊκό ύμνο προς τιμήν του Salih Osman.

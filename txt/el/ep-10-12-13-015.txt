<CHAPTER ID="015">
Παρεμβάσεις ενός λεπτού επί σημαντικών πολιτικών ζητημάτων
<SPEAKER ID="029" NAME="Πρόεδρος">
" ημερήσια διάταξη προβλέπει τις παρεμβάσεις ενός λεπτού επί σημαντικών πολιτικών ζητημάτων.
<SPEAKER ID="030" NAME="Teresa Jiménez-Becerril Barrio" AFFILIATION="PPE">
(ES) Κύριε Πρόεδρε, τον προηγούμενο μήνα, οργάνωσα ακρόαση στο παρόν Κοινοβούλιο σχετικά με τα θύματα της τρομοκρατίας, την οποία παρακολούθησαν ο Πρόεδρος του Κοινοβουλίου και διάφοροι βουλευτές του Ευρωπαϊκού Λαϊκού Κόμματος (Χριστιανοδημοκράτες).
<P>
Τα θύματα προσέφυγαν σε εμάς, ως εκπροσώπους τους στην Ευρώπη, προκειμένου να τους εγγυηθούμε το δικαίωμά τους στη δικαιοσύνη, το οποίο έχει καταστρατηγηθεί επανειλημμένως στις γενέτειρές τους, όπως στην Ισπανία, όπου η κυβέρνηση του Rodríguez Zapatero συνεχίζει να ψεύδεται απέναντι στον ισπανικό λαό σχετικά με τη διεξαγωγή διαπραγματευτικής διαδικασίας με μια τρομοκρατική οργάνωση, η οποία εξακολουθεί να μην παραιτείται των όπλων της.
<P>
Αυτός είναι ο λόγος για τον οποίο τόσο σοβαρά περιστατικά, όπως η διαρροή πληροφοριών προς το Bar Faisán, στο πλαίσιο της οποίας οι τρομοκράτες προειδοποιήθηκαν για την εν εξελίξει επιχείρηση σύλληψής τους, εξακολουθούν να μην υποβάλλονται σε ενδελεχή έρευνα.
<P>
Οι δημοκρατικές κυβερνήσεις δεν μπορούν να γυρίζουν την πλάτη στα θύματα της τρομοκρατίας· έχουν ήδη πληρώσει το υψηλότερο τίμημα του αγώνα για την ελευθερία.
<P>
Το Κοινοβούλιο πρέπει να ασκήσει πιέσεις για τη θέσπιση ευρωπαϊκού χάρτη, ο οποίος θα αναγνωρίζει τα νόμιμα αιτήματα των θυμάτων, όπως τη μη διαπραγμάτευση με τρομοκράτες και τη διασφάλιση ότι εκτίουν πλήρως την ποινή φυλάκισής τους.
<SPEAKER ID="031" NAME="Ádám Kósa" AFFILIATION="PPE">
(HU) Κύριε Πρόεδρε, κυρίες και κύριοι, κατά τη διάρκεια της τελευταίας εργάσιμης εβδομάδας του έτους, θα ήθελα να σας παρουσιάσω συνοπτικά την εμπειρία μου από τις διοικητικές υπηρεσίες του Ευρωπαϊκού Κοινοβουλίου. Συμφωνώντας με τη γνωμοδότηση του Ευρωπαίου Διαμεσολαβητή της 6ης Δεκεμβρίου, θα ήθελα να δηλώσω ότι αξίζει να αποδώσουμε τα εύσημα στην ομάδα και το προσωπικό του Ευρωπαϊκού Κοινοβουλίου για το έργο τους όσον αφορά την προαγωγή των ίσων ευκαιριών και, ιδίως, τη βελτίωση της κατάστασης των ατόμων με αναπηρία. Ευελπιστώ ότι δεν θα διαπσιτωθεί στο μέλλον οπισθοδρόμηση ως προς τα εν λόγω ζητήματα. Θα ήθελα να ευχαριστήσω τρεις ανθρώπους. Αρχικά, ένεκα της προσαρμογής, θα ήθελα να ευχαριστήσω την κ. Erica Landi και τον κ. Pierre Debaty, επικεφαλής της Μονάδας Επιμόρφωσης. Θα ήθελα να ευχαριστήσω την κ. Rosa Brignone, επικεφαλής της Μονάδας Ίσων Ευκαιριών και Πολυμορφίας, για την εξασφάλιση θέσης απασχόλησης σε 61 άτομα με αναπηρία στο Ευρωπαϊκό Κοινοβούλιο. Το εν λόγω πρόγραμμα μπορεί να τους παράσχει εργασία, προσφέροντάς τους ταυτόχρονα κατάλληλη αρωγή. Θα ήθελα να ζητήσω από τον κ. Buzek να συνεχίσει να αποδίδει σημασία στα εν λόγω προγράμματα χάριν του μέλλοντος της Ευρωπαϊκής Ένωσης.
<SPEAKER ID="032" NAME="Csaba Sógor" AFFILIATION="PPE">
(HU) Κύριε Πρόεδρε, εκφράζω την απόλυτη ικανοποίησή μου για το γεγονός ότι η ρουμανικής ιθαγένειας τιμηθείσα με το ευρωπαϊκό δημοσιογραφικό βραβείο του έτους 2010, το οποίο απονέμεται από την Ευρωπαϊκή Επιτροπή, είναι μέλος της ουγγρικής εθνικής κοινότητας της Ρουμανίας. " νικήτρια του βραβείου απέσπασε την αναγνώριση της Επιτροπής με μια ειδησεογραφική ανταπόκριση στην ουγγρική γλώσσα, η οποία είναι και η μητρική της. Τα ουγγρικά δεν αποτελούν επίσημη γλώσσα στη Ρουμανία, αλλά για την ουγγρική κοινότητα του ενάμισι εκατομμυρίου που ζει σε αυτήν τη χώρα, αντιπροσωπεύουν τη γλώσσα στην οποία ενημερώνεται για γεγονότα που συμβαίνουν στον κόσμο που την περιβάλλει. Είμαι ευγνώμων που η Επιτροπή κατάλαβε ότι δεν μπορεί να αποτελέσει αιτία αποκλεισμού η συμμετοχή κάποιου υποψηφίου στον διαγωνισμό με ένα δημοσίευμα που δεν έχει συνταχθεί στην επίσημη γλώσσα της χώρας του. Ωστόσο, έχω επίσης την αίσθηση ότι κάτι λείπει, διότι εθνικές κοινότητες που δεν μιλούν κάποια επίσημη γλώσσα της ΕΕ -όπως οι Καταλανοί, οι Βάσκοι, οι Κορσικανοί, και ο κατάλογος συνεχίζεται- δεν είχαν την ευκαιρία να συμμετάσχουν στον διαγωνισμό, παρότι ενημερώνουν τις κοινότητές τους στη μητρική τους γλώσσα. Είναι πλέον καιρός να αρχίσουμε να λαμβάνουμε υπόψη την ευρωπαϊκή πραγματικότητα, την πολυγλωσσία και τη συνύπαρξη πολιτισμών σε όλες τις αποφάσεις της Επιτροπής.
<SPEAKER ID="033" NAME="Antonio Masip Hidalgo" AFFILIATION="S&amp;D">
(ES) Κύριε Πρόεδρε, όπως μπορεί να διαπιστωθεί και από τις συλλήψεις τρομοκρατών υπό την κυβέρνηση του κ. Rodríguez Zapatero, είναι αυτονόητο ότι οι κατηγορίες που διατυπώθηκαν σήμερα εναντίον της ισπανικής κυβέρνησης είναι σαφώς αβάσιμες.
<P>
Ωστόσο, προβαίνοντας στην παρατήρησή μου, θα ήθελα να επισημάνω ότι εορτάζεται η επέτειος των εκατό χρόνων από τη γέννηση του ποιητή Miguel Hernández, μιας αναντικατάστατης απώλειας στον ισπανικό εμφύλιο πόλεμο και μιας εξαιρετικής, αυθεντικής φωνής, η οποία πηγάζει από την καρδιά των ανθρώπων. Βοσκός "γιδών και συμφορών", ήταν σύγχρονος του Neruda και του Aleixandre, τιμηθέντων με το βραβείο Νόμπελ.
<P>
Από το παρόν βήμα, το οποίο θα πρέπει να προάγει την ελευθερία, την ανοχή, την ειρήνη και τον πολιτισμό, διαβάζω: "Είμαι ένα ανοιχτό παράθυρο που ακούει, / από όπου η ζοφερή ζωή περνάει. / Όμως υπάρχει στον αγώνα μια ηλιαχτίδα / που πάντα τη σκιά νικάει".
<P>
Σε αυτούς τους ζοφερούς καιρούς, ας συνεχίσουμε με την ελπίδα της ηλιαχτίδας του ποιητή, η οποία θα νικήσει το σκοτάδι· το σκοτάδι αυτών των καιρών, και για πάντα. Παραφράζοντας τον Miguel Hernández, "έχουμε για πολλά να κάνουμε κουβέντα", ή από την ποίηση του Vallejo, στίχους της οποίας δανείσθηκε στη Στοκχόλμη την προηγούμενη εβδομάδα ο Vargas Llosa, "είναι πολλά αυτά που έχουμε να κάνουμε, αδέλφια", σε αυτήν την Ευρώπη ...
<P>
(Ο Πρόεδρος διακόπτει τον ομιλητή)
<SPEAKER ID="034" NAME="Daciana Octavia Sârbu" AFFILIATION="S&amp;D">
(RO) Κύριε Πρόεδρε, η Ευρωπαϊκή Επιτροπή δημοσίευσε την προηγούμενη εβδομάδα μια έκθεση σχετικά με την εφαρμογή της στρατηγικής του 2007 για τη διατροφή και την παχυσαρκία. " εν λόγω έκθεση δεν επεσήμανε μόνο ορισμένα από τα ειδικά μέτρα που ελήφθησαν για την καταπολέμηση της ανθυγιεινής διατροφής και της παχυσαρκίας στην Ευρωπαϊκή Ένωση, αλλά και το γεγονός ότι πολλοί από τους καθορισμένους στόχους της στρατηγικής δεν έχουν επιτευχθεί. " στρατηγική προέβλεπε δεσμεύσεις υπέρ της επέκτασης και της υποστήριξης της διατροφικής εκπαίδευσης των παιδιών. Ωστόσο, πολύ λίγα έχουν γίνει σε επίπεδο ΕΕ, προκειμένου να τηρηθούν οι εν λόγω δεσμεύσεις. Για παράδειγμα, το ευρωπαϊκό σχέδιο προώθησης της κατανάλωσης φρούτων στα σχολεία περιλαμβάνει εκπαιδευτικά στοιχεία, αλλά προορίζεται μόνο για περιορισμένο αριθμό παιδιών. Παρόλο που εξακολουθεί να έχει θετικό αντίκτυπο, θεωρούμε ότι είναι αρκετά περιορισμένο.
<P>
Άλλο ένα μείζον θέμα είναι η διαφήμιση τροφίμων που απευθύνεται σε παιδιά. Το 2007, η Επιτροπή συνέταξε κώδικες συμπεριφοράς για τη ρύθμιση της εμπορικής προώθησης τροφίμων για παιδιά. Δυστυχώς, ακόμα και σήμερα, ορισμένα κράτη μέλη διαθέτουν άμεσες διαφημίσεις ανθυγιεινών τροφίμων για παιδιά, όπως και άκρως διαφορετικές ερμηνείες των κατευθυντήριων γραμμών σχετικά με τον κώδικα συμπεριφοράς.
<SPEAKER ID="035" NAME="Ivo Vajgl" AFFILIATION="ALDE">
(SL) Κύριε Πρόεδρε, σήμερα, θα ήθελα εμείς, στην παρούσα Αίθουσα του Ευρωπαϊκού Κοινοβουλίου, να αποδώσουμε σημασία και, κατά μια έννοια, να εστιάσουμε την προσοχή μας στην προειδοποίηση σχετικά με την ειρηνευτική διαδικασία στη Μέση Ανατολή, την οποία απηύθυναν 26 πρώην κορυφαίοι πολιτικοί της Ευρωπαϊκής Ένωσης στην παγκόσμια κοινή γνώμη.
<P>
Αναφέρομαι σε προσωπικότητες οι οποίες διαθέτουν, καθεμία ξεχωριστά, διεθνές κύρος και μπορούν, συνεπώς,να προσελκύσουν τα φώτα της δημοσιότητας. Πιστεύω ότι θα ήταν σωστό για εμάς, στο συγκεκριμένο Κοινοβούλιο, να αποδώσουμε ιδιαίτερη προσοχή στη διατύπωση αυτής της προειδοποίησης, η οποία μας καλεί να εργασθούμε εντατικότερα για την ενίσχυση των ειρηνευτικών προσπαθειών σε αυτήν την περιοχή και, εφόσον κριθεί αναγκαίο, να τηρήσουμε σκληρότερη στάση όσον αφορά την παρουσία του Ισραήλ στο τραπέζι των διαπραγματεύσεων και τη διασφάλιση της ειρήνης, όχι μόνο στην περιοχή, αλλά και στο κράτος του Ισραήλ, και για τους πολίτες του.
<SPEAKER ID="036" NAME="Μιχάλης Τρεμόπουλος" AFFILIATION="Verts/ALE">
Κύριε Πρόεδρε, ο ευρωπαϊκός μηχανισμός στήριξης δημιουργεί για την Επιτροπή πρόσθετες υποχρεώσεις να περιφρουρεί την ευρωπαϊκή νομιμότητα. Διαπιστώνω όμως με έκπληξη ότι συμβαίνει ακριβώς το αντίθετο. Έχω στα χέρια μου γραπτή απάντηση του Επιτρόπου κ. Rehn για το Μνημόνιο με την Ελλάδα. Ο ίδιος συνυπογράφει προσωπικά ότι η αποκλειστική πρωτοβουλία και ευθύνη για τους όρους ανήκει στην ελληνική κυβέρνηση. Έχω στα χέρια μου και άλλη γραπτή απάντηση του Επιτρόπου κ. Αλμούνια, που δηλώνει απερίφραστα ότι δεν θεωρεί απαραίτητο να δώσει στοιχεία που του ζητάμε για την άσκηση κοινοβουλευτικού ελέγχου.
<P>
Για μια σειρά χώρες η Επιτροπή φαίνεται να δημιουργεί συνειδητά γκρίζες ζώνες στην εφαρμογή της ευρωπαϊκής νομιμότητας και των ευρωπαϊκών πολιτικών. Ο δημοκρατικός έλεγχος εκτοπίζεται, καθώς για τα βασικότερα μέτρα οι εθνικές κυβερνήσεις κρύβονται πίσω από την Επιτροπή και την Τρόικα και η Επιτροπή παραπέμπει αντίστοιχα στις εθνικές κυβερνήσεις. Έτσι από φύλακας των Συνθηκών η Επιτροπή γίνεται φύλακας μιας άτυπης κατάστασης έκτακτης ανάγκης που η ίδια η κηρύσσει σιωπηρά. Σε αυτή τη δύσκολη συγκυρία η ενεργοποίηση του μηχανισμού στήριξης δεν μπορεί να σημαίνει απενεργοποίηση της ευρωπαϊκής νομιμότητας.
<SPEAKER ID="037" NAME="Γεώργιος Τούσσας" AFFILIATION="GUE/NGL">
Κύριε Πρόεδρε, η ένταση της αντιλαϊκής πολιτικής της Ευρωπαϊκής Ένωσης, του Διεθνούς Νομισματικού Ταμείου και των αστικών κυβερνήσεων στα κράτη μέλη της έχει πάρει χαρακτήρα πολέμου ενάντια σε θεμελιώδη μισθολογικά, εργασιακά και κοινωνικά δικαιώματα που κατάκτησε με πολύχρονους αγώνες η εργατική τάξη:
<P>
Μαζική ανεργία, φτώχεια, κατάργηση των κρατικών συλλογικών συμβάσεων εργασίας, δραστική μείωση των μισθών και των συντάξεων, αύξηση των ορίων ηλικίας συνταξιοδότησης, κατάργηση των βαρέων και ανθυγιεινών επαγγελμάτων, αύξηση του ΦΠΑ, λεηλασία των λαϊκών εισοδημάτων κατά 25% στον ιδιωτικό και δημόσιο τομέα· ξεπούλημα των δημόσιων επιχειρήσεων, ένταση του αυταρχισμού αγριότητα της καταστολής σε βάρος του εργατικού λαϊκού κινήματος. Χαρακτηριστικά παραδείγματα είναι η επιβολή του επαίσχυντου μέτρου της πολιτικής επιστράτευσης των απεργών ναυτεργατών στην Ελλάδα, η κατάσταση έκτακτης ανάγκης σε βάρος των απεργών ελεγκτών εναέριας κυκλοφορίας στην Ισπανία, ο ξυλοδαρμός των μαθητών και των φοιτητών στην Αγγλία και γενικότερα η αμφισβήτηση θεμελιωδών λαϊκών ελευθεριών.
<P>
Από την άλλη, την ίδια περίοδο παρατηρείται πακτωλός επιδοτήσεων και προκλητικές φοροαπαλλαγές ...
<P>
(Ο Πρόεδρος διακόπτει τον ομιλητή)
<SPEAKER ID="038" NAME="Νικόλαος Σαλαβράκος" AFFILIATION="EFD">
Κύριε Πρόεδρε, τελειώνει ένας δύσκολος χρόνος τόσο για την ανθρωπότητα όσο και για την Ευρώπη, μια Ευρώπη που δοκιμάστηκε για το κοινό της νόμισμα και για τη συνοχή της. Νέοι θεσμοί προστασίας και στήριξης επινοήθηκαν και εφαρμόστηκαν, προκειμένου να οχυρωθεί το κοινό νόμισμα και να στηριχθούν δύο κυρίως χώρες με εντελώς αντίθετα οικονομικά χαρακτηριστικά, η Ελλάδα και η Ιρλανδία. Πιστεύω ότι όλοι μας, και ειδικότερα η ηγεσία της Ευρώπης, γίναμε πιο έμπειροι από αυτήν την κρίση και όλοι μας αποκτήσαμε μεγαλύτερο συναίσθημα αλληλεγγύης ο ένας προς τον άλλον. Θέλω να το πιστεύω αυτό. Πιστεύω λοιπόν ότι θα γίνουν οι σωστές κινήσεις για το 2011 για τη διατήρηση της κοινωνικής συνοχής χωρίς τις ακρότητες όπου οδηγεί η άκρατη δημοσιονομική πειθαρχία. Πρέπει να τονίσω κύριε Πρόεδρε ότι υπάρχει μια αντίθετη οικονομική πολιτική στις "νωμένες Πολιτείες. Πρέπει να γίνει αντιληπτό ότι στην ευρωζώνη πρέπει να ληφθούν τα μέτρα για τη δημιουργία συνθηκών για την ομαλή επάνοδο στις αγορές της Ελλάδας, της Ιρλανδίας και της Πορτογαλίας και την αποφυγή ανάλογου προβλήματος στην Ισπανία.
<SPEAKER ID="039" NAME="Csanád Szegedi" AFFILIATION="NI">
(HU) Κύριε Πρόεδρε, κυρίες και κύριοι, η κυβέρνηση της πλειοψηφίας των δύο τρίτων στη Ουγγαρία εξαπολύει επίθεση κατά των δημοκρατικών θεσμών τους τελευταίους έξι μήνες. Κατά τη διαδικασία αυτή, κατήργησε την εποπτική αρχή για τα μέσα μαζικής ενημέρωσης που βασιζόταν στην αρχή της ισοτιμίας, και στη θέση της συγκρότησε μια εποπτική αρχή που απαρτίζεται από εκπροσώπους του κυβερνώντος κόμματος. Ο αποκαλούμενος καταστατικός χάρτης των μέσων μαζικής ενημέρωσης που εγκρίθηκε πρόσφατα στην Ουγγαρία παρέχει επίσης στην κυβέρνηση τη δυνατότητα να λογοκρίνει συγκεκριμένους δικτυακούς τόπους εάν το επιλέξει, προσεγγίζοντας ακόμη και το κινέζικο πρότυπο λογοκρισίας. Σε συνέντευξή της, η πρόεδρος της αρχής για τα μέσα μαζικής ενημέρωσης, Annamária Szalai, υπερηφανεύτηκε αλαζονικά για αυτό. Εν είδει παραδείγματος, ανέφερε την ενημερωτική δικτυακή πύλη της Δεξιάς με τους περισσότερους αναγνώστες (www.kuruc.info), η οποία, λόγω της ανωνυμίας που παρέχει το διαδίκτυο, πρωτοστάτησε στην αποκάλυψη των παραβιάσεων που διαπράχθηκαν από την προηγούμενη κυβέρνηση. Ζητώ από το Ευρωπαϊκό Κοινοβούλιο και την Επιτροπή να ασκήσουν πιέσεις στο Fidesz, ούτως ώστε να τεθεί τέλος στις αντιδημοκρατικές διαδικασίες που λαμβάνουν χώρα επί του παρόντος στην Ουγγαρία το συντομότερο δυνατόν. Το μόνο που απέμεινε στην αντιπολίτευση της Ουγγαρίας είναι η εξουσία της κοινής γνώμης, και τώρα σκοπεύουν να μας το στερήσουν ακόμα και αυτό.
<SPEAKER ID="040" NAME="Barbara Matera" AFFILIATION="PPE">
(IT) Κύριε Πρόεδρε, κυρίες και κύριοι, έχει παρέλθει ένας και πλέον μήνας από τότε που η Asia Bibi, μια καθολική αγρότισσα από το Πακιστάν, καταδικάστηκε για βλασφημία.
<P>
Δεν μπορούμε να λησμονήσουμε τη σημασία της προστασίας απαραβίαστων ανθρωπίνων δικαιωμάτων, μεταξύ των οποίων περιλαμβάνεται, στον δικό μας Χάρτη Δικαιωμάτων, και η ελευθερία της έκφρασης.
<P>
Σε χώρες όπως το Πακιστάν, η κατηγορία για βλασφημία έχει ήδη οδηγήσει στον θάνατο 46 ανθρώπων τα τελευταία 10 χρόνια, τροφοδοτώντας όλο και περισσότερο τη θρησκευτική μισαλλοδοξία και, κατά συνέπεια, τον ισλαμικό φονταμενταλισμό. Αυτοί οι άνθρωποι σκοτώθηκαν όλοι έξω από τη φυλακή, μετά τις κατηγορίες για βλασφημία, ή βρέθηκαν νεκροί στη φυλακή. " ζωή της Asia Bibi κινδυνεύει, όχι μόνο λόγω της εφαρμογής του πακιστανικού νόμου, αλλά και από τις προθέσεις των φανατικών. Συνεπώς, ο πακιστανικός νόμος τροφοδοτεί αυτό το κλίμα διώξεων και άδικων θανάτων.
<P>
Εν κατακλείδι, προτρέπω τη διεθνή κοινότητα στο σύνολό της να απευθύνει έντονες εκκλήσεις, προκειμένου να καταργηθεί ο νόμος για τη βλασφημία από τον πακιστανικό ποινικό κώδικα και να διασφαλισθεί ότι οιοσδήποτε καταδικάζεται για εγκλήματα τα οποία περιορίζουν την ελευθερία της έκφρασης θα απελευθερώνεται το συντομότερο δυνατόν.
<SPEAKER ID="041" NAME="Mariya Nedelcheva" AFFILIATION="PPE">
(BG) Κύριε Πρόεδρε, κυρίες και κύριοι, σήμερα είναι η ημερομηνία έναρξης της ισχύος μιας δήλωσης που υπέγραψα από κοινού με τέσσερις συναδέλφους βουλευτές, ζητώντας τη δίκαιη κατανομή των γεωργικών επιδοτήσεων μεταξύ των παλαιών και των νέων κρατών μελών μετά το 2013. Σύμφωνα με την υφιστάμενη κοινή γεωργική πολιτική, όλοι οι γεωργοί στην Ευρωπαϊκή Ένωση πρέπει να εκπληρώνουν τις ίδιες υποχρεώσεις, οι οποίες συνεπάγονται δαπανηρές επενδύσεις. Ωστόσο, ενώ οι υποχρεώσεις τους είναι ίσες, τα δικαιώματά τους δεν είναι ίσα. Πιστεύω, συνεπώς, ότι από το 2013 και εξής, το σύστημα άμεσων πληρωμών πρέπει να εγγυάται τη δίκαιη μεταχείριση όλων των γεωργών σε ολόκληρη την Ευρωπαϊκή Ένωση. Πρέπει να θέσουμε τέλος στο ιστορικό μοντέλο, να καθορίσουμε κοινά κριτήρια και να λάβουμε υπόψη τις ιδιαίτερες ανάγκες της γεωργίας στις επιμέρους περιφέρειες. Επιπλέον, πρέπει να καθιερώσουμε ένα σύστημα που να επιτρέπει τη μεταφορά πόρων από τον δεύτερο στον πρώτο πυλώνα, προκειμένου να μπορέσει να επωφεληθεί μεγαλύτερο ποσοστό παραγωγών γεωργικών προϊόντων από τα μέτρα και τα μέσα στήριξης. Είναι πλέον καιρός να θέσουμε τέλος στον τρόπο με τον οποίο η ΚΓΠ διαχωρίζει τα παλαιά από τα νέα κράτη μέλη, και ευελπιστώ ειλικρινά να υποστηρίξετε όλοι αυτόν τον σκοπό.
<SPEAKER ID="042" NAME="Maria Da Graça Carvalho" AFFILIATION="PPE">
(PT) Κύριε Πρόεδρε, ο ανεμοστρόβιλος που έπληξε την Πορτογαλία την προηγούμενη Τρίτη προκάλεσε τεράστιες ζημίες στην περιοχή του Tomar. Δυστυχώς, αυτό το είδος φυσικών καταστροφών καθίσταται ολοένα συχνότερο. Είναι σημαντικό να καταστήσουμε διαθέσιμους μηχανισμούς έκτακτης ανάγκης που θα επιτρέπουν την ταχεία επέμβαση, προκειμένου να παρέχεται βοήθεια στους πληγέντες πληθυσμούς.
<P>
Ο ρόλος της ΕΕ είναι ζωτικής σημασίας, διότι έχει στη διάθεσή της μηχανισμούς και μέσα, όπως το Ταμείο Αλληλεγγύης, που στόχο έχουν να ανταποκρίνονται σε αυτό το είδος προβλημάτων. Ωστόσο, είναι εξίσου απολύτως ζωτικής σημασίας η ενεργοποίηση και η χρήση αυτών των μηχανισμών με ταχύ, ευέλικτο και απλό τρόπο. Καλώ, συνεπώς, την Επιτροπή και το Συμβούλιο να καταστήσουν το Ταμείο Αλληλεγγύης πιο ευέλικτο, προκειμένου να είναι δυνατή η χρήση του με την ενδεδειγμένη ταχύτητα στη συγκεκριμένη περίπτωση, αλλά και σε άλλες παρόμοιες περιπτώσεις.
<SPEAKER ID="043" NAME="George Sabin Cutaş" AFFILIATION="S&amp;D">
(RO) Κύριε Πρόεδρε, κατά την περίοδο πριν από την ένταξη της Ρουμανίας στην Ευρωπαϊκή Ένωση, η Ευρωπαϊκή Επιτροπή παρακολουθούσε στενά την κατάσταση σχετικά με τις διεθνείς υιοθεσίες και συνέστησε τον τερματισμό των εν λόγω δραστηριοτήτων μετά τη δημοσιοποίηση καταχρηστικών πολιτικών για την υιοθεσία. Ωστόσο, το 2009, στο πλαίσιο της διάσκεψης που διοργανώθηκε από την Ευρωπαϊκή Επιτροπή και το Συμβούλιο της Ευρώπης σχετικά με το θέμα των προκλήσεων στις διαδικασίες υιοθεσιών στην Ευρώπη, απηύθυνα στον κ. Jacques Barrot μια επιστολή, την οποία ήθελα να επικαλεστώ για να επιστήσω την προσοχή στις επιπτώσεις του εκ νέου ανοίγματος της αγοράς διεθνών υιοθεσιών. Ζητώ επίσης από την Ευρωπαϊκή Επιτροπή να είναι συνεπής.
<P>
Κατόπιν έρευνας που διεξήχθη από ρουμανική εφημερίδα, διαπιστώνεται ότι βρισκόμαστε αντιμέτωποι με το ενδεχόμενο κατάχρησης εξουσίας από την Ευρωπαϊκή Επιτροπή, γεγονός που καταδεικνύεται από την επιβολή εκ μέρους της του πορίσματος της επίσημης έκθεσης της διάσκεψης, το οποίο συνιστά τη σύσταση Ευρωπαϊκού Οργανισμού Υιοθεσιών. Θεωρώ ότι η εικόνα της Ευρωπαϊκής Ένωσης θα πληγεί συνεπεία της εμπλοκής του θεματοφύλακα των ευρωπαϊκών Συνθηκών στην παραποίηση ενός επίσημου εγγράφου. Αυτός είναι ο λόγος για τον οποίο αναμένω μια σαφή, αιτιολογημένη απάντηση από την Ευρωπαϊκή Επιτροπή, απάντηση που θα εξαλείψει αυτό το ερωτηματικό το οποίο αιωρείται πάνω από την κάθετη δομή της.
<SPEAKER ID="044" NAME="Gianni Pittella" AFFILIATION="S&amp;D">
(IT) Κύριε Πρόεδρε, κυρίες και κύριοι, επί έναν και πλέον μήνα, μια ομάδα 250 ατόμων, συμπεριλαμβανομένων 80 Ερυθραίων, κρατούνται όμηροι από μεταφορείς λαθρομεταναστών στην έρημο του Σινά, στην Αίγυπτο. Τμήμα αυτής της ομάδας είχε προηγουμένως εκδιωχθεί από τις ακτές ορισμένων ευρωπαϊκών χωρών. Οι απαγωγείς ζητούν ως λύτρα 8.000 δολάρια "ΠΑ για την απελευθέρωσή τους και, εν τω μεταξύ, τους υποβάλλουν στις πλέον απάνθρωπες μορφές κακοποίησης και στέρησης. Έξι άτομα έχουν ήδη πεθάνει, ενώ κυκλοφορούν επίσης φήμες σχετικά με την αφαίρεση οργάνων για την πώλησή τους στη μαύρη αγορά.
<P>
Είναι πλέον καιρός η διεθνής κοινότητα και η Ευρωπαϊκή Ένωση να δηλώσει "Αρκετά!"· είναι πλέον καιρός για κάποιες ξεκάθαρες κουβέντες σχετικά με τη διασφάλιση του δικαιώματος στη χορήγηση ασύλου παντού· και είναι πλέον καιρός να επανεξετάσουν ορισμένες κυβερνήσεις τις πλασματικές τους πολιτικές επιστροφής. Αυτό έχει ζητηθεί από τον Πάπα, όπως και από ιδρύματα, ενώσεις και πολιτικές προσωπικότητες.
<P>
Καλώ εσάς, κύριε Πρόεδρε, να αναλάβετε, από κοινού με την Επίτροπο κ. Ashton, άμεση δράση για τον τερματισμό αυτών των βασανιστηρίων.
<SPEAKER ID="045" NAME="Csaba Sándor Tabajdi" AFFILIATION="S&amp;D">
(HU) Κύριε Πρόεδρε, από τον Ιανουάριο, η Ουγγαρία θα αποτελέσει το τρίτο νέο κράτος μέλος που αναλαμβάνει την εκ περιτροπής Προεδρία της ΕΕ. Θα είναι μια σημαντική δοκιμασία και πρόκληση για την Ουγγαρία. Θα λάβει χώρα ταυτόχρονα με την έναρξη της οικονομικής διακυβέρνησης της ΕΕ, το πρώτο οικονομικό εξάμηνο, και την τροποποίηση της Συνθήκης της Λισαβόνας για τη θέσπιση μόνιμου μηχανισμού διαχείρισης κρίσεων. Ευελπιστούμε ότι θα ολοκληρωθούν οι ενταξιακές διαπραγματεύσεις με την Κροατία, και ότι η Ρουμανία και η Βουλγαρία θα ενταχθούν στον χώρο Σένγκεν. Τα δημοκρατικά κόμματα της Ουγγαρίας, εξαιρουμένης της Ακροδεξιάς, συμφωνούν και συνεργάζονται για τη διασφάλιση της εοιτυχούς θητείας της ουγγρικής Προεδρίας. Ωστόσο, το παρόν Κοινοβούλιο πρέπει εξίσου να επιληφθεί της αντίφασης που συνίσταται στο γεγονός ότι, ενώ η ουγγρική Προεδρία θα πρέπει να καταστεί θεματοφύλακας της τήρησης των θεμελιωδών ελευθεριών στην ΕΕ, η σημερινή κυβέρνηση της Ουγγαρίας επιβάλλει σοβαρούς περιορισμούς στη δημοκρατία, την ελευθερία του λόγου και τα συνδικαλιστικά δικαιώματα. Αισιοδοξώ ότι η ουγγρική κυβέρνηση θα συμπεριφερθεί με διαφορετικό τρόπο στην Ευρώπη από ό,τι στο εσωτερικό της χώρας.
<SPEAKER ID="046" NAME="Kristiina Ojuland" AFFILIATION="ALDE">
(EN) Κύριε Πρόεδρε, ένα από τα θέματα που εξετάσθηκαν στη σύνοδο κορυφής ΕΕ-Ρωσίας την προηγούμενη εβδομάδα στις Βρυξέλλες ήταν το κράτος δικαίου στη Ρωσική Ομοσπονδία.
<P>
Θα ήθελα να σας υπενθυμίσω ότι η ετυμηγορία της δεύτερης δίκης του Mikhail Khodorkoysky και του Platon Lebedev θα εκδοθεί το πρωί της 15ης Δεκεμβρίου.
<P>
Μέλη της διεθνούς κοινότητας, συμπεριλαμβανομένης της ΕΕ, παρακολουθούν πολύ στενά τη δίκη, και είμαι πεπεισμένη ότι η έκβασή της θα μας επιτρέψει να συναγάγουμε κάποια συγκεκριμένα συμπεράσματα σχετικά με το κράτος δικαίου στη Ρωσία. Δεδομένου δε ότι η επόμενη συνεδρίαση της επιτροπής κοινοβουλευτικής συνεργασίας ΕΕ-Ρωσίας διεξάγεται αυτήν την εβδομάδα στο Στρασβούργο, ελπίζω να τεθεί αυτό το ζήτημα στους συναδέλφους από τη ρωσική κρατική Δούμα και το συμβούλιο της Ομοσπονδίας, και θα ήθελα να ενθαρρύνω τους συναδέλφους βουλευτές στο παρόν Σώμα να πράξουν το ίδιο.
<SPEAKER ID="047" NAME="Pat the Cope Gallagher" AFFILIATION="ALDE">
(GA) Κύριε Πρόεδρε, η Ευρωπαϊκή Ένωση διαδραμάτισε σημαντικό ρόλο στην προώθηση της διαδικασίας ειρήνευσης και συμφιλίωσης στη Βόρεια Ιρλανδία και τις παραμεθόριες περιοχές της χώρας. " Ευρωπαϊκή Ένωση έχει επενδύσει συνολικά 1,3 εκατομμύρια ευρώ σε τρία προγράμματα PEACE από το 1994. Από το 1989, η Ένωση έχει επενδύσει 349 εκατομμύρια ευρώ στο Διεθνές Ταμείο για την Ιρλανδία. Το Διεθνές Ταμείο για την Ιρλανδία έχει παράσχει ενίσχυση σε περισσότερα από 6.000 έργα στην Ιρλανδία.
<P>
(EN) " στήριξη της ΕΕ έχει επιτρέψει στις κοινότητες της Βόρειας Ιρλανδίας και τις παραμεθόριες περιοχές να επωφεληθούν από τις ευκαιρίες που συνεπάγεται η ειρηνευτική διαδικασία. " οικοδόμηση της ειρήνης και της συμφιλίωσης αποτελεί μακροπρόθεσμη διαδικασία, και είμαι βαθύτατα πεπεισμένος ότι εξακολουθεί να υπάρχει ανάγκη συνέχισης της στήριξης του PEACE III και του Διεθνούς Ταμείου για την Ιρλανδία (IFI). Επικροτώ πρόσφατες ενέργειες των "ΠΑ, οι οποίες υποστηρίχθηκαν από τις αρχές του "νωμένου Βασιλείου και της Ιρλανδίας, για την εξέταση του ενδεχόμενου συνέχισης του προγράμματος IFI μετά το 2010, με περιορισμένο και στοχοθετημένο τρόπο. Εν κατακλείδι, η συνεχής στήριξη του προγράμματος PEACE είναι απολύτως αναγκαία.
<SPEAKER ID="049" NAME="Oriol Junqueras Vies" AFFILIATION="Verts/ALE">
(ES) Κύριε Πρόεδρε, η οδηγία "Τηλεόραση χωρίς σύνορα" του 1989 όριζε ότι τα κράτη μέλη δεν πρέπει να παρακωλύουν οπτικοακουστικές μεταδόσεις από άλλα κράτη μέλη.
<P>
Μέσω της αναθεώρησης της εν λόγω οδηγίας το 2007, αυτός ο στόχος ενισχύθηκε και προσαρμόσθηκε στις νέες τεχνολογίες και τις αλλαγές στη δομή της οπτικοακουστικής αγοράς. Ωστόσο, τα εθνικά σύνορα της βόρειας Καταλονίας εξακολουθούν να λειτουργούν ως πολιτιστικό και γλωσσικό σύνορο, παραβιάζοντας τις εν λόγω οδηγίες. Πιο συγκεκριμένα, λόγω της προσφυγής στην προστασία των τεχνικών κριτηρίων, το ραδιόφωνο και η τηλεόραση στα καταλανικά αποκλείονται συστηματικά από το πεδίο εφαρμογής της ελεγχόμενης ραδιοτηλεόρασης.
<P>
Συνεπώς, τα ευρωπαϊκά θεσμικά όργανα θα πρέπει να επιβάλλουν τις δικές τους οδηγίες και οι ραδιοτηλεοπτικοί φορείς με διασυνοριακή δικαιοδοσία θα πρέπει να μπορούν να παρέχουν τις υπηρεσίες τους σε ολόκληρη τη γλωσσική και πολιτιστική τους κοινότητα όταν η τελευταία, όπως στην περίπτωση της Καταλονίας, επεκτείνεται σε περισσότερα από ένα κράτη.
<P>
Σας ευχαριστώ θερμά.
<SPEAKER ID="050" NAME="Bairbre de Brún" AFFILIATION="GUE/NGL">
(GA) Κύριε Πρόεδρε, επικροτώ όσα συμφωνήθηκαν στη δέκατη έκτη Διάσκεψη των Συμβαλλομένων Μερών (COP 16) στο Κανκούν. Ωστόσο, δεν θα πρέπει να αυταπατώμαστε ότι έχουμε σημειώσει την επιδιωκόμενη πρόοδο. Πρέπει να τεθούν πλέον σταθερότεροι, σαφέστεροι και δεσμευτικότεροι στόχοι.
<P>
Οι κυβερνήσεις πρέπει να στηριχθούν στο έργο του Κανκούν ενόψει της επίτευξης φιλόδοξης, δεσμευτικής συμφωνίας στη Νότια Αφρική τον επόμενο χρόνο. Πρέπει επίσης να δράσουμε εδώ.
<P>
Πρέπει να υπάρξει άμεση συμφωνία για μείωση της διαρροής CO2 στην Ευρώπη τουλάχιστον κατά 30% -όχι μόνο χάριν της διεθνούς συμφωνίας, αλλά και για εμάς τους ίδιους-, ούτως ώστε να μπορέσουμε να είμαστε εφεξής ανταγωνιστικοί.
<P>
" Ευρώπη πρέπει να εγγυηθεί ότι θα καταστούμε πολύ πιο αποτελεσματικοί όσον αφορά την κατανάλωση ενέργειας. Αυτό δεν το επιτύχαμε, διότι ο στόχος του 20% για την ενεργειακή απόδοση δεν κατέστη νομικά δεσμευτικός. Αυτό πρέπει τώρα να αλλάξει.
<SPEAKER ID="051" NAME="Slavi Binev" AFFILIATION="NI">
(BG) Κύριε Πρόεδρε, κυρίες και κύριοι, θα ήθελα να επιστήσω την προσοχή σας στα προβλήματα που αντιμετωπίζουν οι οδικοί μεταφορείς της Βουλγαρίας, οι οποίοι θα ζημιωθούν σημαντικά εάν επιτρέψουμε την επιβολή επιπρόσθετων τελών για την ατμοσφαιρική ρύπανση, τις εκπομπές θορύβου και άλλων τελών. Ο τομέας διέρχεται κρίση, και η αύξηση των εν λόγω τελών δεν κινδυνεύει μόνο να εντείνει την κρίση αλλά και να μην αφήσει στον κλάδο το περιθώριο ανανέωσης του στόλου των οχημάτων. Ως βούλγαρος πολίτης, αντιτίθεμαι στους υπολογισμούς της Επιτροπής, οι οποίοι δεν έλαβαν υπόψη τις διαφορές στις περιφερειακές θέσεις των επιμέρους κρατών μελών. " Βουλγαρία βρίσκεται στην περιφέρεια της Ευρωπαϊκής Ένωσης, και οι βούλγαροι μεταφορείς θα πληγούν σοβαρότερα από τα εν λόγω επιπρόσθετα τέλη. Εάν εξετάσουμε την έρευνα, θα διαπιστώσουμε ότι η βουλγαρική οικονομία θα υποστεί ζημία σύμφωνα με όλα αυτά τα σενάρια.
<P>
Κύριοι σνάδελφοι βουλευτές, ελπίζω ότι το Ευρωπαϊκό Κοινοβούλιο έχει την πολιτική βούληση να αποτρέψει την επιδείνωση των προβλημάτων με τις χώρες που βρίσκονται κατά μήκος των συνόρων της Ευρωπαϊκής Ένωσης.
<SPEAKER ID="052" NAME="Nadezhda Neynsky" AFFILIATION="PPE">
(BG) Κύριε Πρόεδρε, πριν από λίγες ημέρες, ο Πρόεδρος κ. Barroso προειδοποίησε ότι η Ευρώπη αντιμετωπίζει αυξανόμενο κύμα λαϊκισμού και εθνικισμού. Απευθύνθηκε στους πολιτικούς αρχηγούς για την καταπολέμηση της χειραγώγησης που βασίζεται στους φόβους των ανθρώπων και των παράλογων επιχειρημάτων τα οποία θεωρεί ότι επέτρεψαν να ευδοκιμήσει ο λαϊκισμός σε πολλές χώρες. " δήλωσή του μου δίδει το έναυσμα να επιστήσω την προσοχή στους κινδύνους για τη δημοκρατία στις πρώην κομμουνιστικές χώρες. Σε αυτές τις χώρες, περισσότερο από οπουδήποτε αλλού, πρέπει οι ευρωπαίοι ηγέτες να είναι ανυποχώρητοι σε κάθε απόπειρα υπονόμευσης του δικαιώματος της ιδιωτικής ιδιοκτησίας. " μερική εθνικοποίηση των προσωπικών εισφορών σε επαγγελματικά συνταξιοδοτικά ταμεία και η μεταβίβασή τους στην κρατική κοινωνική ασφάλιση αποτελεί χαρακτηριστικό παράδειγμα. " Ευρώπη πρέπει επίσης να παραμείνει σε επαγρύπνηση όσον αφορά το δικαίωμα της ελεύθερης επιλογής και να αποτρέψει την υπονόμευσή του υπό οιαδήποτε μορφή. Πρωτίστως, οι ευρωπαίοι ηγέτες πρέπει να είναι ανυποχώρητοι στις απόπειρες χειραγώγησης της κοινής γνώμης και στην εκτεταμένη χρήση ειδικού εξοπλισμού παρακολούθησης, καθώς και στην επίσημη αποκάλυψη μυστικών πληροφοριών για την άσκηση πιέσεων στον λαό και την υπονόμευση των ανθρωπίνων δικαιωμάτων.
<SPEAKER ID="053" NAME="Jim Higgins" AFFILIATION="PPE">
(GA) Κύριε Πρόεδρε, αυτό το ζήτημα είναι πολύ σημαντικό. Υπάρχει σαφώς μεγάλη διαφορά μεταξύ των κερδών που αποκομίζουν οι γεωργοί και των κερδών που αποκομίζουν οι αλυσίδες σούπερ μάρκετ.
<P>
Στη γενέτειρά μου υπάρχουν περίπου 22.000 εργαζόμενοι στον κλάδο των γαλακτοκομικών προϊόντων. " αξία της αγοράς γαλακτοκομικών προϊόντων μόνο στην Ιρλανδία ανέρχεται στο 1 δισεκατομμύριο ευρώ ετησίως. Δεν θεωρώ ότι η Ευρωπαϊκή Ένωση αναλαμβάνει επαρκή δράση προκειμένου να βοηθήσει τους γεωργούς· και δεν αναφέρομαι στις επιδοτήσεις - οι επιδοτήσεις είναι ικανοποιητικές.
<P>
Πολλά είναι εκείνα που συντελούνται με εσφαλμένο τρόπο στην αγορά. Για παράδειγμα, οι γεωργοί πρέπει να πληρώνονται για τα προϊόντα τους εντός 30 ημερών. Αυτό δεν συμβαίνει ποτέ. Επιπλέον, μπορεί τα σούπερ μάρκετ να πωλούν γάλα σε χαμηλότερη τιμή, αλλά ο γεωργός είναι εκείνος που χάνει χρήματα.
<P>
Με απογοητεύει η προοπτική ότι τα εν λόγω προβλήματα δεν πρόκειται να αντιμετωπισθούν. Πρέπει να εντείνουμε σαφώς τις προσπάθειές μας για την προστασία των γεωργών από τη δύναμη των σούπερ μάρκετ.
<SPEAKER ID="054" NAME="Ioan Enciu" AFFILIATION="S&amp;D">
(RO) Κύριε Πρόεδρε, τα θεμελιώδη δικαιώματα συνιστούν τις βασικές αρχές της Ευρωπαϊκής Ένωσης. Αποτελεί βασικό καθήκον όλων των ευρωπαϊκών θεσμικών οργάνων να παρακολουθούν τον σεβασμό των εν λόγω δικαιωμάτων.
<P>
Στη Ρουμανία, ένα κράτος μέλος της Ευρωπαϊκής Ένωσης, γινόμαστε μάρτυρες σοβαρών παραβιάσεων των θεμελιωδών δικαιωμάτων. Αφού οδήγησε τη χώρα σε οικονομική και κοινωνική χρεοκοπία, η σημερινή ρουμανική κυβέρνηση εφαρμόζει τώρα γελοία μέτρα, τα οποία συνιστούν σοβαρή παραβίαση των θεμελιωδών δικαιωμάτων που αναγνωρίζονται στην Ευρωπαϊκή Ένωση - του συνταξιοδοτικού δικαιώματος, των συνδικαλιστικών δικαιωμάτων, του δικαιώματος σε μισθό και των δικαιωμάτων των νεαρών μητέρων. Εκτός αυτού, θα ήθελα να τονίσω ότι οι προετοιμασίες για την τροποποίηση του νόμου σχετικά με την προστασία και την προώθηση των δικαιωμάτων των ατόμων με αναπηρία βρίσκονται επίσης σε εξέλιξη στη Ρουμανία. " έγκριση του νομοσχεδίου που κατατίθεται από τη ρουμανική κυβέρνηση θα συμβάλει μονάχα στο να καταστήσει τη ζωή των ατόμων με αναπηρία δυσκολότερη, θςσμοθετώντας την εξάρτησή τους από το κράτος, αντί να ενισχύσει την προστασία τους και να προωθήσει την κοινωνική τους ενσωμάτωση. Αυτό θα έχει εκτεταμένο καταστροφικό αντίκτυπο στα συμφέροντα και την αξιοπρέπεια των ατόμων με αναπηρία.
<SPEAKER ID="055" NAME="Alexander Mirsky" AFFILIATION="S&amp;D">
(LV) Κύριε Πρόεδρε, θα ήθελα να σας ρωτήσω τι σημαίνει η έκφραση "πιλότος δοκιμών"; Σημαίνει ο πιλότος ο οποίος δοκιμάζει το αεροσκάφος κατά τη διάρκεια της πτήσης. Τι είναι όμως ο "επιβάτης δοκιμών"; Αυτή η έννοια επινοήθηκε πρόσφατα από τη λεττονική αεροπορική εταιρεία "airBaltic". Είναι κρίμα, ωστόσο, που η "airBaltic" δεν ενημέρωσε τους επιβάτες ότι συμμετείχαν σε δοκιμές. Για παράδειγμα, η "airBaltic" επιβιβάζει επιβάτες στο αεροσκάφος και, αργότερα, ενώ βρίσκονται στον αέρα, αποδεικνύεται ότι το αεροσκάφος έχει τεχνικά προβλήματα, συνεπεία των οποίων πραγματοποιεί αναγκαστική προσγείωση. Κατά τη γνώμη μου, ένα αεροσκάφος θα πρέπει να θεωρείται έτοιμο προ πτήσης, όχι κατά τη διάρκεια της πτήσης, ιδίως όταν υπάρχουν επιβάτες.
<P>
Πρόσφατα, η "airBaltic" κατέγραψε πολύ μεγάλο αριθμό καταστάσεων έκτακτης ανάγκης. Θα ήθελα να επιστήσω την προσοχή των βουλευτών και της Ευρωπαϊκής Επιτροπής στο πρόβλημα της ασφάλειας των αεροπορικών μεταφορών. " υιοθέτηση επιπόλαιης στάσης ενδέχεται να έχει τραγικές συνέπειες. Σας ευχαριστώ.
<SPEAKER ID="056" NAME="Charles Goerens" AFFILIATION="ALDE">
(FR) Κύριε Πρόεδρε, πληροφορήθηκα δύο φορές σήμερα ότι η προφορική ερώτηση σχετικά με το δημοψήφισμα για το μέλλον του Νότιου Σουδάν δεν θα επαναφερθεί στη διάταξη των εργασιών.
<P>
Θα πρέπει να σας υπενθυμίσω ότι, σύμφωνα με τη συνολική ειρηνευτική συμφωνία του 2005, το Νότιο Σουδάν έχει τη δυνατότητα, μετά το πέρας περιόδου πέντε ετών, να ψηφίσει εάν θα παραμείνει ή όχι τμήμα του σουδανικού κράτους.
<P>
" διοργάνωση του δημοψηφίσματος έχει προγραμματισθεί για τις 9 Ιανουαρίου 2011. Ωστόσο, μια σειρά ανεπίλυτων ζητημάτων, δηλαδή, η κατάρτιση των εκλογικών καταλόγων, η επίλυση των διαφορών σχετικά με τα σύνορα μεταξύ του Βορρά και του Νότου, χωρίς ν αναφερθούν τα μέτρα ασφαλείας που θα ληφθούν σε περίπτωση ανάγκης, θα πρέπει να αποτελέσουν το θέμα ανταλλαγής απόψεων στο παρόν Κοινοβούλιο.
<P>
Εάν συνεχίσουμε να αναβάλλουμε διαρκώς τη συζήτηση, θα στερηθούμε του δικαιώματός μας να παράσχουμε πολιτική ώθηση. Αυτή είναι η άποψή μου. Συνεχίζω να πιστεύω ότι θα ήταν πιο συνετό να προσπαθήσουμε να προβλέψουμε τις καταστάσεις συγκρούσεων, παρά να βρισκόμαστε σε επιφυλακή και να περιμένουμε να συμβούν τραγωδίες.
<SPEAKER ID="057" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, πρόσφατα στοιχεία της Eurostat καταδεικνύουν ότι η Πορτογαλία είναι μία από τις χώρες με τα υψηλότερα ποσοστά εργασιακής ανασφάλειας: το 22% των εργαζομένων κατέχουν επισφαλείς θέσεις εργασίας, ενώ ο αντίστοιχος μέσος όρος της Ευρωπαϊκής Ένωσης είναι 13,5%.
<P>
Οι γυναίκες και οι νέοι πλήττονται περισσότερο. Πάνω από το 23% των ανθρώπων ηλικίας κάτω των 25 ετών είναι άνεργοι, και η φτώχεια ανέρχεται στην Πορτογαλία σε ποσοστό 18%· στο ποσοστό αυτό συνυπολογίζεται επίσης ο ολοένα αυξανόμενος αριθμός των φτωχών εργατών οι οποίοι δεν κερδίζουν αρκετά χρήματα ώστε να ξεφύγουν από τη φτώχεια.
<P>
Πώς είναι, συνεπώς, δυνατόν να κατανοήσουμε τις απαράδεκτες πιέσεις που ασκεί η Ευρωπαϊκή Επιτροπή στην πορτογαλική κυβέρνηση για την αλλαγή της εργατικής νομοθεσίας και τη δημιουργία ακόμα ευνοϊκότερων συνθηκών για την ανεργία; Αυτό που χρειάζεται είναι αυξημένη στήριξη για τη δημιουργία θέσεων εργασίας με δικαιώματα και αξιοπρεπείς μισθούς.
<SPEAKER ID="058" NAME="Miguel Portas" AFFILIATION="GUE/NGL">
(PT) Κύριε Πρόεδρε, παρά τους προϋπολογισμούς λιτότητας, παρά το Διεθνές Νομισματικό Ταμείο, παρά το Ταμείο Σταθεροποίησης και παρά τον μηχανισμό για τον οικονομικό συντονισμό που βασίζεται στις κυρώσεις, η επίθεση κατά του ευρώ συνεχίζεται μέσω της κερδοσκοπικής επίθεσης στο δημόσιο χρέος αρκετών χωρών.
<P>
Πρέπει να αναγνωρισθεί ότι το λάθος μπορεί να έγκειται αποκλειστικά στις πολιτικές αποφάσεις που έχουν ληφθεί. Κάθε φορά που η καγκελάριος Merkel και ο πρόεδρος Sarkozy προβαίνουν σε δημοσίως σε εικασίες, οι κερδοσκόποι τούς ευχαριστούν αμέσως και κερδοσκοπούν ανάλογα. Είναι σαφές ότι κάθε φορά που δηλώνουν "Όχι", ιδίως στα ευρωομόλογα, οι κερδοσκόποι τούς ευχαριστούν, διότι είναι ευγνώμονες για την τιμή· το τίμημα αυτής της κερδοσκοπίας είναι ο διχασμός στην Ευρώπη.
<P>
Πρόκειται για μια Ευρώπη χωρίς αλληλεγγύη, και για μια Ευρώπη στην οποία οι περιφερειακές χώρες καθίστανται ολοένα περισσότερο περιφερειακές. Αυτό πρέπει να αλλάξει, κύριε Πρόεδρε.
<SPEAKER ID="059" NAME="Hans-Peter Martin" AFFILIATION="NI">
(DE) Κύριε Πρόεδρε, είμαι επί από μακρού υποστηρικτής του ευρώ, αλλά τώρα το μέλλον του διακυβεύεται. Οι αρχηγοί των κυβερνήσεων στην Ευρώπη δεν έχουν το θάρρος να σταματήσουν επιτέλους να τροφοδοτούν τον πίθο των Δαναΐδων. Είναι πλέον καιρός να σταματήσουμε να δηλώνουμε: "Ας παραμερίσουμε το πρόβλημα για μερικά χρόνια". Αντιθέτως, πρέπει επιτέλους να είμαστε γενναίοι και αρκετά υπεύθυνοι ώστε να προβούμε σε "κούρεμα" του χρέους. Μόνο τότε θα μπορέσουν οι τράπεζες να καταστούν υπόλογες. Θα πληγούν επίσης άνθρωποι σαν και εμάς - μέσω των συνταξιοδοτικών μας ταμείων και των ασφαλιστηρίων ζωής μας. Ωστόσο, πρέπει, εν προκειμένω, να σφίξουμε τα δόντια τώρα, και να μην παρατείνουμε την αγωνία. Εκεί έγκειται το μείζον πρόβλημα. Ως προς αυτό, θα ήθελα να ζητήσω από τους συναδέλφους βουλευτές να συμμετάσχουν στις πρωτοβουλίες από την Επιτροπή Οικονομικών και Νομισματικών Θεμάτων, ιδίως όσον αφορά το financewatch.org, ώστε να μπορέσουμε πραγματικά στο μέλλον να βρούμε τρόπους προσφυγής κατά των τραπεζών, κατά των μελών των ομάδων πίεσης που εξακολουθούν, δυστυχώς, να υπαγορεύουν τα θέματα στο παρόν Σώμα, και να λαμβάνουμε ανεξάρτητες πληροφορίες.
<SPEAKER ID="060" NAME="Cătălin Sorin Ivan" AFFILIATION="S&amp;D">
(RO) Κύριε Πρόεδρε, η ένταξη της Βουλγαρίας και της Ρουμανίας στον χώρο Σένγκεν είναι υψίστης σημασίας για τη σταθερότητα των ανατολικών συνόρων της ΕΕ. Δεύτερον, εξίσου σημαντικό είναι ενδεχομένως και το γεγονός ότι πρόκειται ακριβώς για αναμενόμενο βήμα μετά την πλήρη ένταξη των δύο χωρών στην Ευρωπαϊκή Ένωση το 2007.
<P>
Ωστόσο, αυτή η απόφαση πρέπει να βασίζεται σε τεχνικά πρακτικά ζητήματα και όχι στο συναίσθημα ή την επιθυμία. Υπάρχουν ορισμένα κυβερνητικά κόμματα στην Ευρωπαϊκή Ένωση τα οποία θεωρούν ότι μπορούν να επικρατήσουν σε ορισμένες εκλογικές αντιπαραθέσεις εάν αντιταχθούν σε αυτήν την απόφαση και επιρρίπτουν την ευθύνη στη Ρουμανία και τη Βουλγαρία για τα προβλήματα που ανακύπτουν με την ένταξη των Ρομά σε επίπεδο ΕΕ.
<P>
Από την άλλη πλευρά, εάν η έκθεση καταλήξει σε θετικό αποτέλεσμα, και ο έλεγχος που διενεργήθηκε πρόσφατα στα δύο κράτη μέλη καταδείξει ότι αμφότερες οι χώρες είναι έτοιμες να ενταχθούν στον χώρο Σένγκεν, θα έλεγα ότι είναι εξαιρετικά σημαντικό να συνεχίσουμε να τις υποστηρίζουμε, ιδίως δεδομένου τις αξιολογήσαμε θετικά πριν από λίγο καιρό.
<SPEAKER ID="061" NAME="Marisa Matias" AFFILIATION="GUE/NGL">
(PT) Κύριε Πρόεδρε, μετά από μια ακόμα διάσκεψη για την αλλαγή του κλίματος, θεωρώ ότι, όντας ειλικρινείς με τους εαυτούς μας, το μόνο που μπορούμε να πούμε είναι ότι ήταν καλύτερη από τη διάσκεψη της Κοπεγχάγης, διότι επετεύχθησαν ορισμένα αποτελέσματα και σημειώθηκε κάποια πρόοδος. Ήταν καλύτερη, διότι επετέυχθη συμβιβασμός, για μια ακόμη φορά, υπό την αιγίδα των "νωμένων Εθνών. Ήταν καλύτερη, διότι η Ευρωπαϊκή Ένωση βγήκε πλουσιότερη από τη διάσκεψη του Κανκούν· και ήταν μια πιο διαφανής διαδικασία από την προηγούμενη. Ωστόσο, αυτό και μόνο δεν μπορεί να θεωρηθεί παρήγορο, και πρέπει να αναγνωρίσουμε ότι εξακολουθεί να είναι πολύ λίγο.
<P>
Υπάρχει κάποια βάση για τη συνέχιση των εργασιών, αλλά πρέπει επίσης να αναγνωρίσουμε ότι αυτή η βάση, ενώ συνιστά θετικό στοιχείο, εξακολουθεί να στηρίζεται σε υποσχέσεις. Οι κυβερνήσεις έχουν ακόμα ν διανύσουν μακρύ δρόμο ώστε να ανταποκριθούν στις ανάγκες των πολιτών και στις ανάγκες μιας πραγματικής κρίσης με πραγματικά θύματα. Με χαροποιεί το γεγονός ότι θα συζητήσουμε αυτό το θέμα λεπτομερέστερα εδώ αύριο. Ο εορτασμός της Οικουμενικής Διακήρυξης των Ανθρωπίνων Δικαιωμάτων δεν θα έχει κανένα νόημα εάν συνεχίσουμε να παραβλέπουμε αυτά τα δικαιώματα. Θα έπρεπε να γνωρίζουμε ήδη ότι η αγορά δεν λύνει όλα τα ζητήαμτα, και ότι είναι πλέον καιρός να παποδώσουμε έμφαση στον άνθρωπο.
<SPEAKER ID="062" NAME="Rui Tavares" AFFILIATION="GUE/NGL">
(PT) Κύριε Πρόεδρε, πριν από λίγες ημέρες, στο Κογκρέσο των "ΠΑ, ο βουλευτής Ron Paul έθεσε ένα καίριο ερώτημα: όταν ένας πόλεμος ξεκινά με ένα ψέμα, πιο σημαντικό είναι να κρατήσουμε το μυστικό ή να αποκαλύψουμε την αλήθεια στους πολίτες; Συμμερίζομαι την ανησυχία του συναδέλφου μας από άλλη πλευρά του Ατλαντικού σχετικά με την υπόθεση WikiLeaks. Υπάρχουν μυστικά που είναι δικαιολογημένα και απαραίτητα. Το πρόβλημα προκύπτει όταν τα μυστικά γίνονται ο κανόνας και όχι η εξαίρεση και, τα τελευταία χρόνια, παρακολουθούμε την ανάπτυξη μιας ολοένα εντεινόμενης νοοτροπίας μυστικοπάθειας, η οποία παρακάμπτει τον δημοκρατικό έλεγχο και υπερασπίζεται πλέον έντονα τα προνόμιά της, όπως διαπιστώσαμε στις αντιδράσεις ορισμένων κυβερνήσεων και εταιρειών στην υπόθεση WikiLeaks.
<P>
Στον απόηχο πολιτικών πιέσεων, η "Amazon", η "Visa", η "MasterCard", ακόμα δε και και μια ελβετική τράπεζα που στο παρελθόν είχαν δοσοληψίες με το WikiLeaks, διέκοψαν κάθε συνεργασία με το WikiLeaks. Ένας γάλλος υπουργός απαίτησε να μην επιτρέψει η Γαλλία τη λειτουργία του εν λόγω δικτυακού τόπου στη γαλλική επικράτεια. Κυρίες και κύριοι, δεν υπάρχει καμία απολύτως νομική βάση για τέτοιου είδους πιέσεις. " εμπιστοσύνη είναι ένας αμφίδρομος δρόμος, και οι κυβερνήσεις μπορούν να απαιτούν την εμπιστοσύνη των πολιτών μόνον όταν είναι διατεθειμένες να εμπιστευθούν τους πολίτες.
<SPEAKER ID="063" NAME="Philip Claeys" AFFILIATION="NI">
(NL) Κύριε Πρόεδρε, σήμερα συμπληρώνονται ακριβώς έξι μήνες από τη διεξαγωγή των ομοσπονδιακών κοινοβουλευτικών εκλογών στο Βέλγιο. Πρέπει να το τονίσω αυτό, διότι ουδέποτε στο παρελθόν βρεθήκαμε σε μια κατάσταση όπου η Προεδρία της ΕΕ ασκείτο από υπηρεσιακή κυβέρνηση καθ' όλη τη διάρκεια του εξαμήνου.
<P>
Το Συμβούλιο δεν εκπροσωπείται πολιτικά εδώ σήμερα. Αυτό είναι κάπως ατυχές, διότι αξίζει να αναφερθεί αυτή η σουρεαλιστική κατάσταση. Το τεχνητό οικοδόμημα του Βελγίου εξακολουθεί να είναι σήμερα τόσο ακυβέρνητο όσο ήταν πριν από έξι μήνες, και δεν υπάρχει καμία λύση εν προκειμένω, διότι η Φλάνδρα και η Βαλλονία έχουν εξελιχθεί σε δύο διαφορετικές χώρες, με τελείως διαφορετική πολιτική και κοινωνικοοικονομική κουλτούρα.
<P>
Κύριε Πρόεδρε, η κατάσταση στο Βέλγιο έχει φθάσει σε πλήρες αδιέξοδο, σε τέτοιο βαθμό, μάλιστα, που το καλύτερο είναι να προετοιμασθεί η Ευρωπαϊκή Ένωση για την ανάδειξη δύο νέων κρατών μελών: της Φλάνδρας και της Βαλλονίας.
<SPEAKER ID="064" NAME="Corina Creţu" AFFILIATION="S&amp;D">
(RO) Κύριε Πρόεδρε, οι πρόσφατες τροποποιήσεις που επήλθαν στον εργατικό κώδικα της Ρουμανίας θα επιδεινώσουν περαιτέρω την κατάσταση των εργαζομένων, οι οποίοι έχουν ήδη πληγεί σοβαρά από την ύφεση. Προβλέπεται η παράταση της απαιτούμενης προειδοποιητικής προθεσμίας για τους εργαζόμενους που παραιτούνται, καθώς και των δοκιμαστικών περιόδων, πράγμα το οποίο σημαίνει ότι οι συμβάσεις εργασίας μπορούν να λυθούν χωρίς προειδοποίηση κατά τη διάρκεια ή μετά τη λήξη αυτής της χρονικής περιόδου, στο πλαίσιο της οποίας μπορούν να προσληφθούν διαδοχικά περισσότεροι από τρεις άνθρωποι για την ίδια θέση. Ωστόσο, το πλέον καταχρηστικό μέτρο, το οποίο περιφρονεί επιδεικτικά τα βασικά ανθρώπινα δικαιώματα, αποσκοπεί στη διά νόμου αναστολή της ατομικής σύμβασης εργασίας ενός εργαζομένου ενώ συμμετέχει σε απεργία.
<P>
Θα ήθελα απλώς να διαμαρτυρηθώ κατά αυτής της απόπειρας μετατροπής των εργαζομένων σε σκλάβους των αφεντικών. Θα ήθελα επίσης να ζητήσω από τις πολιτικές δυνάμεις και τα θεσμικά όργανα της Ευρώπης να παρέμβουν και να αποτρέψουν την επιδείνωση του καθεστώτος των εργαζομένων στη Ρουμανία.
<SPEAKER ID="065" NAME="Πρόεδρος">
" συζήτηση επί αυτού θέματος έληξε.

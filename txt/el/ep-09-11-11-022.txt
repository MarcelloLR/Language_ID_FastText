<CHAPTER ID="022">
Η πολιτική κατάσταση στην Ονδούρα εν όψει των εκλογών της 29ης Νοεμβρίου 2009 (συζήτηση) 
<SPEAKER ID="274" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με την πολιτική κατάσταση στην Ονδούρα εν όψει των εκλογών της 29ης Νοεμβρίου 2009.
<SPEAKER ID="275" NAME="Catherine Ashton">
μέλος της Επιτροπής. - (EN) Κύριε Πρόεδρε, βρισκόμαστε εδώ σήμερα για να συζητήσουμε τις τελευταίες εξελίξεις σχετικά με την πολιτική κρίση στην Ονδούρα.
<P>
Τέσσερις μήνες ύστερα από την απομάκρυνση του προέδρου Zelaya, η πολιτική κρίση στην Ονδούρα εξακολουθεί δυστυχώς να μην έχει βρει τη λύση της παρά τη συμφωνία που υπογράφηκε στις 30 Οκτωβρίου από τις επιτροπές που εκπροσωπούσαν τον πρόεδρο και τη de facto κυβέρνηση.
<P>
" εφαρμογή της γνωστής ως συμφωνίας San José, η οποία θα έπρεπε να παρέχει το απαραίτητο πλαίσιο και τις προϋποθέσεις για την αποκατάσταση της δημοκρατίας και της συνταγματικής τάξης στην Ονδούρα, δεν έχει σημειώσει πρόοδο μετά την απόρριψη από τον πρόεδρο Zelaya της κυβέρνησης εθνικής ενότητας που ορίστηκε στις 5 Νοεμβρίου. Εκτός αυτού, το Κογκρέσο δεν έχει αποφασίσει ακόμα σχετικά με την επιστροφή του, πράγμα το οποίο υπονομεύει την αναγνώριση της νομιμότητας των γενικών εκλογών της 29ης Νοεμβρίου - στοιχείο καίριας σημασίας για την έξοδο από την κρίση.
<P>
Ως εκ τούτου, από κοινού με την Προεδρία, παροτρύναμε όλα τα μέρη να εφαρμόσουν χωρίς άλλη χρονοτριβή όλες τις διατάξεις της συμφωνίας ως προϋπόθεση για την ομαλοποίηση των σχέσεών μας, περιλαμβανομένης της αναπτυξιακής συνεργασίας.
<P>
" Ευρωπαϊκή Επιτροπή μέχρι σήμερα έχει υποστηρίξει πλήρως τις διαμεσολαβητικές και εποικοδομητικές προσπάθειες του Προέδρου της Κόστα Ρίκα Oscar Arias και του Οργανισμού Αμερικανικών Κρατών, καθώς και τα μέτρα που εφαρμόζει η διεθνής κοινότητα για την άσκηση πίεσης προς τα μέρη με στόχο την εξεύρεση ειρηνικής λύσης. Ο πρεσβευτής της Προεδρίας της ΕΕ έχει ανακληθεί για διαβουλεύσεις, ενώ και όλοι οι άλλοι πρεσβευτές της ΕΕ έχουν εγκαταλείψει τη χώρα. Τόσο οι πληρωμές δημοσιονομικής στήριξης όσο και η αναπτυξιακή συνεργασία -εξαιρουμένης της συνεργασίας με την κοινωνία των πολιτών και της συνεργασίας με ανθρωπιστικό χαρακτήρα- έχουν ανασταλεί. Επιπλέον, η προγραμματισμένη αποστολή των εκλογικών παρατηρητών για τις γενικές εκλογές της 29ης Νοεμβρίου ακυρώθηκε.
<P>
Λαμβάνουμε πολύ σοβαρά υπόψη αυτήν την κρίση, καθώς αυτή συνιστά οπισθοδρόμηση σε ό,τι αφορά τη δημοκρατία, όχι μόνο για την Ονδούρα και την υπόλοιπη Κεντρική Αμερική, αλλά για ολόκληρη τη Λατινική Αμερική.
<P>
Θα ήθελα να επαναλάβω εδώ σήμερα ότι η Επιτροπή θα υποστηρίξει την ομαλοποίηση της πολιτικής κατάστασης στην Ονδούρα, και γι' αυτόν τον λόγο όλα τα μέρη πρέπει να εγκρίνουν τη συμφωνία. Αν και, λόγω του περιορισμένου διαθέσιμου χρόνου, δεν είναι πλέον δυνατή η αποστολή εκλογικών παρατηρητών, στις 9 Νοεμβρίου η Επιτροπή τελικά έστειλε δύο εκλογικούς εμπειρογνώμονες, που αποσπάστηκαν στην Αντιπροσωπεία της Ευρωπαϊκής Επιτροπής για περίοδο πέντε εβδομάδων με εντολή να ενημερώσουν σχετικά με πτυχές της εκλογικής διαδικασίας και να παράσχουν συμβουλές για πιθανές μετεκλογικές ενέργειες. Σε περίπτωση που η πολιτική κατάσταση επιτρέψει την ενεργότερη εμπλοκή υπέρ της εκλογικής διαδικασίας, η Επιτροπή έχει επίσης εξετάσει το ενδεχόμενο χορήγησης οικονομικής στήριξης προς το εκλογικό δικαστήριο βάσει συμβολαίου στο πλαίσιο του Αναπτυξιακού Προγράμματος των "νωμένων Εθνών. (UNDP). " Επιτροπή είναι επίσης έτοιμη να παράσχει οικονομική στήριξη στον ΟΑΚ αν συντρέξουν οι προϋποθέσεις για την παρακολούθηση των εκλογών.
<P>
Συνεχίζουμε να παρακολουθούμε την κατάσταση και υποστηρίζουμε όλες τις προσπάθειες, προκειμένου να συμβάλουμε στην αποκατάσταση της δημοκρατίας στην Ονδούρα.
<SPEAKER ID="276" NAME="Alojz Peterle" LANGUAGE="SL">
Κύριε Πρόεδρε, κυρία Επίτροπε, κυρίες και κύριοι, ως μέλος ειδικής αντιπροσωπείας του Ευρωπαϊκού Λαϊκού Κόμματος, είχα την ευκαιρία πριν από έναν μήνα να εξοικειωθώ πλήρως με την πολιτική κατάσταση στην Ονδούρα. " αντιπροσωπεία μας επισκέφτηκε αρχικά τον Πρόεδρο της Κόστα Ρίκα και διεθνώς αναγνωρισμένο διαμεσολαβητή κ. Arias, ο οποίος μας παρουσίασε τη συμφωνία San José.
<P>
Στην Ονδούρα, επισκεπτήκαμε τον νυν πρόεδρο Micheletti, τον ανατραπέντα πρόεδρο Zelaya, τον υπουργό Εξωτερικών, δικαστές του Ανωτάτου Δικαστηρίου, του Ανωτάτου Εκλογικού Δικαστηρίου, τον πρόεδρο του Εθνικού Κογκρέσου, τις εισαγγελικές αρχές, καθώς και τέσσερις προεδρικούς υποψηφίους και άλλες σημαντικές προσωπικότητες. Αμφότερα τα μέρη χαιρέτισαν την αποστολή μας και εξέφρασαν την προθυμία τους να συμμετάσχουν σε αμοιβαίο διάλογο.
<P>
Ανεξάρτητα από τις διαφορετικές ερμηνείες των γεγονών που συνέβησαν στα τέλη του περασμένου Ιουνίου, θα ήθελα να επισημάνω ότι δεν υπήρξε κλιμάκωση της βίας ύστερα από την ανατροπή του προέδρου Zelaya, η οποία υποστηρίχθηκε από απόφαση του Ανωτάτου Δικαστηρίου. Στις συνομιλίες μας, τονίσαμε τη σημασία του πολιτικού διαλόγου, σύμφωνα με το πνεύμα της πρότασης του προέδρου Aria. Αργότερα υπήρξε και εσωτερικός διάλογος ο οποίος όμως δυστυχώς δεν κατέληξε σε κάποιο οριστικό αποτέλεσμα. Εξακολουθώ πάντως να πιστεύω ότι πρέπει να εντείνουμε τις πιέσεις για μια πολιτική συμφωνία σε αυτήν τη χώρα.
<P>
Από τις συνομιλίες μας με τους βασικότερους πολιτικούς παράγοντες μάθαμε ότι οι εκλογές της 29ης Νοεμβρίου δεν είναι αποτέλεσμα της πολιτικής αλλαγής, αλλά ότι, αντίθετα, προκηρύχθηκαν δυνάμει αυτόνομης απόφασης του Ανωτάτου Εκλογικού Δικαστηρίου που είχε ληφθεί πριν από λίγο καιρό, όταν ακόμα ο πρόεδρος Zelaya ήταν στην εξουσία. Ύστερα από τα γεγονότα του Ιουνίου, κανένας νέος υποψήφιος δεν έχει εκφράσει την επιθυμία να κατέβει στις προεδρικές εκλογές. Στην πραγματικότητα, οι ίδιοι οι υποψήφιοι για την προεδρία έχουν τονίσει ότι δεν ανησυχούν για το ενδεχόμενο η πολιτική κρίση να υπονομεύσει τη νομιμότητα των προεδρικών εκλογών, καθώς οι προετοιμασίες έχουν ξεκινήσει βάσει δημοκρατικών αποφάσεων.
<P>
" Ονδούρα είναι μία από τις χώρες της Κεντρικής Αμερικής με την οποία η Ευρωπαϊκή Ένωση επιθυμεί να συνάψει συμφωνία σύνδεσης. Ωστόσο, η πολιτική κρίση διέκοψε τη διαπραγματευτική διαδικασία. Δεδομένου ότι η απρόσκοπτη δημοκρατική ανάπτυξη της Ονδούρας είναι προς το συμφέρον της Ευρωπαϊκής Ένωσης, θεωρώ σημαντική την αποστολή των παρατηρητών του Ευρωπαϊκού Κοινοβουλίου για την παρακολούθηση των προεδρικών εκλογών.
<SPEAKER ID="277" NAME="Luis Yáñez-Barnuevo García" LANGUAGE="ES">
Κύριε Πρόεδρε, αφού άκουσα την Επίτροπο, δεν θα μπορούσα στ' αλήθεια να πω τίποτα άλλο παρά ένα "αμήν", αλλά έχω ήδη προετοιμάσει έναν λόγο εξ ονόματος της Ομάδας της Προοδευτικής Συμμαχίας Σοσιαλιστών και Δημοκρατών στο Ευρωπαϊκό Κοινοβούλιο.
<P>
" κατάρρευση της συνταγματικής τάξης στην Ονδούρα τερματίζει τις δυο δεκαετίες χωρίς πραξικοπήματα στη Λατινική Αμερική και δημιουργεί κακό προηγούμενο για τις άλλες χώρες, ιδίως δε για τις ασθενέστερες, όπως π.χ. είναι επί του παρόντος η Παραγουάη.
<P>
Το Ευρωπαϊκό Κοινοβούλιο δεν μπορεί και δεν πρέπει να κωφεύει και να σιωπά ενώπιον αυτής της παραβίασης του κράτους δικαίου. Τόσο το Συμβούλιο όσο και η Επιτροπή έχουν κάνει σαφείς δηλώσεις καταδικάζοντας το πραξικόπημα και υποστηρίζοντας τη διαμεσολάβηση του προέδρου Arias σύμφωνα και με τη θέση που εγκρίθηκε ομόφωνα από τον ΟΑΚ, με τη στήριξη των "νωμένων Εθνών.
<P>
Ο αυτοανακηρυσσόμενος de facto πρόεδρος κ. Micheletti δεν σεβάστηκε τις συμφωνίες που επετεύχθησαν πρόσφατα, περιπαίζοντας τη διεθνή κοινότητα, και μία από τις ενέργειές του ήταν να εμποδίσει την επάνοδο του ανατραπέντα προέδρου κ. Zelaya.
<P>
Υπό τις παρούσες συνθήκες, η εκλογή νέου προέδρου στις εκλογές που έχουν προγραμματιστεί για τις 29 Νοεμβρίου θα στερούνταν εξαρχής κάθε νομιμότητας, ενώ τα αποτελέσματά τους δεν μπορούν και δεν πρέπει να αναγνωριστούν από τη διεθνή κοινότητα.
<P>
Το Ευρωπαϊκό Κοινοβούλιο θα διέπραττε σοβαρό σφάλμα αν έστελνε αντιπροσωπεία για να παρακολουθήσει τις εκλογές, καθώς αυτή η ενέργεια θα ισοδυναμούσε με στήριξη του πραξικοπήματος· ο ΟΑΚ έχει ήδη αποκλείσει το ενδεχόμενο να αποστείλει παρατηρητές στις εκλογές.
<P>
Το Κοινοβούλιο αυτοχαρακτηρίζεται ως θεματοφύλακας της ελευθερίας, της δημοκρατίας, του κράτους δικαίου και του σεβασμού των ανθρωπίνων δικαιωμάτων. Όπως είπε και ο Václav Havel σήμερα το πρωί, δεν μπορούμε να εφαρμόζουμε δύο μέτρα και δύο σταθμά. Εδώ, είμαστε όλοι δημοκράτες και, ως εκ τούτου, αγωνιζόμαστε για την ελευθερία. Κατά συνέπεια, είτε μιλάμε για την Κούβα είτε για την Κίνα και τη Βόρεια Κορέα, ή όπως τώρα για την Ονδούρα, η συζήτησή μας πρέπει να στρέφεται αποφασιστικά εναντίον των δυναστών. Ας μην επιτρέψουμε στους εαυτούς μας να τυφλωθούν από τις ιδεολογικές μας προτιμήσεις. Δεν υπάρχουν δεξιοί ή αριστεροί πραξικοπηματίες ηγέτες ή δικτάτορες, υπάρχουν μόνον αυταρχικοί και δυνάστες δικτάτορες.
<P>
Πολύ φοβόμαστε ότι τα πράγματα στην Ονδούρα δεν πρόκειται να αλλάξουν και ότι αυτά τα γεγονότα έχουν δημιουργήσει επικίνδυνο προηγούμενο, και ότι το δόγμα του καλού, έγκαιρου και του όχι υπερβολικά αιματηρού πραξικοπήματος θα έχει θριαμβεύσει.
<SPEAKER ID="278" NAME="Izaskun Bilbao Barandica" LANGUAGE="ES">
Κύριε Πρόεδρε, στις 30 Οκτωβρίου, τα μέρη της σύγκρουσης υπέγραψαν συμφωνία, τη συμφωνία San José και αποφάσισαν ότι, μέχρι τις 5 Νοεμβρίου, θα έχει δημιουργηθεί κυβέρνηση εθνικής ενότητας και συμφιλίωσης και ότι το Κογκρέσο θα επαναδιόριζε τον κ. Zelaya μέχρι τη λήξη της τρέχουσας θητείας του, στις 27 Ιανουαρίου 2010.
<P>
Τι συνέβη όμως τελικά; Ο κ. Micheletti επιχείρησε να σχηματίσει κυβέρνηση ενότητας χωρίς τη συμμετοχή του κ. Zelaya και το Κογκρέσο καθυστέρησε την ψηφοφορία προκειμένου να μην τον επαναδιορίσει. Ο κ. Micheletti δεν τήρησε τη συμφωνία και η κατάσταση επιδεινώνεται συνεχώς. Έχουν προκηρυχθεί εκλογές και οι υποψήφιοι αποσύρονται, όπως βλέπουμε σε όλα τα μέσα ενημέρωσης, επειδή βλέπουν ότι δεν υπάρχουν δημοκρατικές συνθήκες για να διενεργηθούν οι εκλογές. Σημειώνονται επίσης πράξεις βίας: σήμερα πληροφορηθήκαμε ότι ένας δήμαρχος από το αντιπολιτευόμενο κόμμα και ένας φρουρός δολοφονήθηκαν.
<P>
" διεθνής παρέμβαση συνεχίζει να είναι απαραίτητη, και εμείς υποστηρίζουμε τις πρωτοβουλίες του γενικού γραμματέα του Οργανισμού Αμερικανικών Κρατών, προέδρου Lula, της διαμεσολαβητικής αποστολής των "νωμένων Πολιτειών και του διαμεσολαβητή, κ. Arias. Μέσω όλων αυτών των πρωτοβουλιών, ζητούμε την τήρηση των συμφωνιών και την επάνοδο του κ. Zelaya, ούτως ώστε να αποκατασταθεί η δημοκρατία, η θεσμική νομιμότητα και η ειρηνική συνύπαρξη των πολιτών της Ονδούρας.
<P>
Καλούμε τα μέρη να επιδείξουν γενναιοδωρία επιστρέφοντας στον διάλογο ακόμα και αν ο ΟΑΚ έχει ήδη αναφέρει ότι αυτός καθίσταται ολοένα και δυσκολότερος. Κύριε Πρόεδρε, η Ευρώπη πρέπει να συμβάλει και η ίδια στη διεθνή πίεση επί των πραξικοπηματιών, αξιοποιώντας όλες τις διπλωματικές και πολιτικές ενέργειες που προσφέρονται με στόχο την προώθηση μιας συμφωνίας.
<SPEAKER ID="279" NAME="Catherine Greze">
εξ ονόματος της Ομάδας Verts/ALE. - (FR) Κύριε Πρόεδρε, κυρίες και κύριοι, ύστερα από ένα στρατιωτικό πραξικόπημα και την απομάκρυνση του νόμιμου προέδρου, η συμφωνία San José φάνηκε να αποτελεί χαρμόσυνο νέο. Αυτή η ελπίδα έχει τώρα χαθεί οριστικά. Σχηματίζοντας τη δική του κυβέρνηση εθνικής ενότητας, ο πραξικοπηματίας Roberto Micheletti συνέχισε τις παράνομες και αυταρχικές μεθοδεύσεις του. " Ευρωπαϊκή Ένωση πρέπει να καταδικάσει σθεναρά τη στάση του και να ζητήσει την άμεση επιστροφή του κ. Zelaya.
<P>
Υπό τις τρέχουσες συνθήκες, δεν είναι δυνατόν να διενεργηθούν εκλογές από μια παράνομη δικτατορία. Οι εκλογές της 29ης Νοεμβρίου δεν μπορούν να αναγνωριστούν. Ακόμα και αν ο Οργανισμός Αμερικανικών Κρατών το έχει πράξει, εμείς δεν πρέπει να στείλουμε παρατηρητές. Ακόμα και αν η αντιπολίτευση έχει υποχωρήσει, αρνούμαστε να αναγνωρίσουμε το αποτέλεσμα των εκλογών που κατέληξαν να είναι εκλογές παρωδία.
<P>
Ανησυχούμε για τις αλλεπάλληλες παραβιάσεις των ανθρωπίνων δικαιωμάτων που μας καταγγέλλονται. Τώρα, περισσότερο από ποτέ, η Ευρώπη πρέπει να τηρήσει αταλάντευτη στάση όσον αφορά τη δημοκρατία. Απορρίπτουμε κάθε συμφωνία με μια παράνομη κυβέρνηση. Οι συμφωνίες ΣΓΠ+ πρέπει να ανασταλούν. Αν η σύγκρουση συνεχιστεί, τότε θα έχει έρθει η στιγμή των κυρώσεων. Έχουμε ευθύνη να διασφαλίσουμε ότι τα εκατομμύρια των πολιτών της Ονδούρας θα έχουν τη δυνατότητα να επιλέξουν τη δημοκρατία και ότι η Λατινική Αμερική δεν θα διολισθήσει ξανά στην εποχή των pronunciamientos.
<SPEAKER ID="280" NAME="Edvard Kožušník" LANGUAGE="CS">
Κύριε Πρόεδρε, κυρία Επίτροπε, έχω σε μεγάλη υπόληψη τον κ. Yañeze, τόσο πολύ ώστε να παρακολουθώ την καριέρα του, δεν μπορώ όμως να συμφωνήσω με τον τρόπο με τον οποίον χρησιμοποίησε τα λόγια του Václav Havel, τον οποίο όλοι σε αυτό το Σώμα έχουν σε μεγάλη υπόληψη. Ήμουν ένας εκ των εκατομμυρίων πολιτών που ήταν στους δρόμους όταν ο Václav Havel μίλησε από το βάθρο και εμείς βρισκόμασταν από κάτω -ήμουν 18 χρονών τότε- έχοντας μόνο μια επιθυμία, ανεξάρτητα από τις πολιτικές μας απόψεις, και αυτή ήταν η διεξαγωγή ελεύθερων εκλογών. Αυτό ήταν τότε το σύνθημα και νομίζω ότι ήταν ένα σύνθημα με το οποίο όλοι θα πρέπει να συμφωνήσουμε. Μιλάμε για εκλογές επειδή οι εκλογές είναι δημοκρατία. Κατά την άποψή μου, η κατάσταση στην Ονδούρα δεν είναι απλή και σίγουρα δεν θα τη διευθετήσουμε εξετάζοντάς την μόνο από την οπτική γωνία της ΕΕ: πρέπει να την εξετάσουμε από μια παγκόσμια οπτική γωνία. Κατά την άποψή μου, οι εκλογές πρέπει να αποτελέσουν αφετηρία, και η ΕΕ πρέπει να στείλει τους παρατηρητές της εκεί, επειδή οι εκλογές θα διεξαχθούν και πρέπει να ελπίσουμε ότι η διεξαγωγή τους θα γίνει με δημοκρατικό τρόπο.
<SPEAKER ID="281" NAME="Ilda Figueiredo" LANGUAGE="PT">
Καταδικάζουμε το στρατιωτικό πραξικόπημα που εκδηλώθηκε στην Ονδούρα στις 28 Ιουνίου, καθώς και τη συνεχιζόμενη παραβίαση, από αυτούς που προέβησαν στο πραξικόπημα, της συμφωνίας Tegucigalpa/San José της 30ής Οκτωβρίου. Είναι απαράδεκτο το ότι εκείνοι που πραγματοποίησαν το πραξικόπημα συνεχίζουν σαφώς μια στρατηγική συστηματικών καθυστερήσεων και δικαιολογιών για να αναβάλουν την απόδοση της εξουσίας στον συνταγματικά εκλεγμένο πρόεδρο Zelaya.
<P>
" Ευρωπαϊκή Ένωση πρέπει να ζητήσει την άνευ όρων και άμεση επιστροφή του προέδρου Zelaya. Αν δεν γίνει αυτό, είναι αδύνατο να συνεχιστεί η εκλογική διαδικασία, καθώς αυτή θα είναι ανέφικτη και παράνομη, δεδομένου ότι δεν συντρέχουν οι ελάχιστες προϋποθέσεις για να διασφαλισθεί στους πολίτες το καθολικό δικαίωμα της άμεσης, κρυφής ψηφοφορίας, χωρίς καταναγκασμούς ή οποιαδήποτε απειλή. " Ευρωπαϊκή Ένωση και αυτό το Κοινοβούλιο πρέπει να καταδικάσουν και να απορρίψουν απερίφραστα τις θέσεις των πραξικοπηματιών. Πρέπει επίσης να ζητήσουν την άμεση αποκατάσταση της δημοκρατίας στην Ονδούρα και να συμφωνήσουν στη μη αποστολή παρατηρητών και στη μη αποδοχή των αποτελεσμάτων των εκλογών που τυχόν πραγματοποιηθούν υπό αυτές τις συνθήκες.
<SPEAKER ID="282" NAME="Filip Kaczmarek" AFFILIATION="PPE">
(PL) Κύριε Πρόεδρε, κυρία Επίτροπε, οι εκλογές μπορούν να αποτελέσουν ένα μέσο διεξόδου από την πολιτική κρίση ή το αδιέξοδο. Είχαμε στο παρελθόν τέτοια παραδείγματα στην Ευρώπη.
<P>
Οι εκλογές στην Πολωνία το 1989 είναι ένα παράδειγμα. Δεν ήταν δημοκρατικές εκλογές. Ήταν εκλογές που αντιπροσώπευαν έναν πολιτικό συμβιβασμό, αλλά δεν ήταν δημοκρατικές εκλογές. Ήταν καθοριστικές, συγκεκριμένες και πολύ σημαντικές. Για να επιτελέσουν οι εκλογές έναν τόσο ιδιαίτερο, θετικό ρόλο, πρέπει να πληρούνται ορισμένες προϋποθέσεις. Μια βασική προϋπόθεση είναι η συνεχής τήρηση των πολιτικών συμφωνιών που επέτρεψαν εξαρχής τη διενέργεια των εκλογών. Το συνηθέστερο εμπόδιο στην τήρηση των συμφωνιών αφορά την ερμηνεία των πραγμάτων που έχουν συμφωνηθεί.
<P>
Προκειμένου οι διαφορές ερμηνείας να μην οδηγήσουν σε σύγκρουση, χρειάζεται κάτι ιδιαίτερο, κάτι που είναι σχεδόν ανεπαίσθητο και δύσκολο να προσδιοριστεί. " καλή θέληση και των δύο μερών της αντιπαράθεσης είναι απαραίτητη, και αυτό ισχύει και για την περίπτωση της Ονδούρας. Χωρίς την καλή θέληση και των δύο μερών, είτε δεν θα διεξαχθούν καθόλου εκλογές είτε οι τελευταίες δεν θα ανταποκριθούν στις ελπίδες που έχουν εναποτεθεί σε αυτές. Απευθύνω, λοιπόν, έκκληση προς τα εμπλεκόμενα μέρη να επιδείξουν καλή θέληση, να σκεφτούν το μέλλον και, τουλάχιστον, να αναλάβουν τις ευθύνες τους. Αυτό είναι και το σημαντικότερο, επειδή, στο παρελθόν, τόσο ο κ. Zelaya όσο και ο κ. Micheletti υπέπεσαν σε πολιτικά και νομικά σφάλματα. Οι εκλογές παρέχουν την ευκαιρία και την ελπίδα να διορθωθούν αυτά τα λάθη. Είμαι σίγουρος ότι αυτό είναι που θέλουμε να συμβεί.
<P>
Οι εκλογές μπορεί να είναι καθοριστικές και θετικές για μια δημοκρατική Ονδούρα. " Ευρωπαϊκή Ένωση υποστηρίζει αυτήν τη διαδικασία και είναι ικανοποιημένη με αυτήν. Όλοι εμείς υποστηρίζουμε αυτήν τη διαδικασία, επειδή πιστεύουμε ότι η δημοκρατία και ο εκδημοκρατισμός είναι αξίες για τις οποίες αξίζει να αγωνιζόμαστε. Σήμερα σε αυτήν την αίθουσα, ο Václav Havel είπε ότι δεν πρέπει να υποχωρήσουμε απέναντι στο κακό, επειδή είναι στη φύση του κακού να εκμεταλλεύεται κάθε παραχώρηση. " σημερινή κατάσταση στην Ονδούρα είναι προσωρινή και δεν μπορεί να διαρκέσει για πολύ. Οι εκλογές αποτελούν ευκαιρία για αλλαγή.
<SPEAKER ID="283" NAME="Emine Bozkurt" AFFILIATION="S&amp;D">
(NL) Κύριε Πρόεδρε, στις 28 Ιουνίου, ο πρόεδρος Zelaya, που είναι και ο νόμιμα εκλεγμένος Πρόεδρος της Ονδούρας, ανατράπηκε από τον στρατό. Καταδικάζω σθεναρότατα αυτό το στρατιωτικό πραξικόπημα. Το δημοκρατικό κράτος δικαίου πρέπει να αποκατασταθεί στην Ονδούρα και αυτό πρέπει να γίνει ειρηνικά, μέσω του διαλόγου.
<P>
Πριν από περίπου δύο εβδομάδες -κατά σύμπτωση τη στιγμή εκείνη επισκεπτόταν την περιοχή η αντιπροσωπεία μας για τις σχέσεις με τις χώρες της Κεντρικής Αμερικής- φάνηκε ότι, ύστερα από μήνες εντατικών διαπραγματεύσεων, είχε επιτευχθεί μια ιστορική συμφωνία μέσω του διαλόγου στην Ονδούρα, που θα οδηγούσε στην αποκατάσταση της δημοκρατίας και του κράτους δικαίου, στην επιστροφή του νόμιμα εκλεγμένου προέδρου και στη σύσταση μιας κυβέρνησης εθνικής ενότητας καθώς και μιας, επιτέλους, επιτροπής αλήθειας που θα εξέταζε την κατάσταση. " συμφωνία αυτή, αν εφαρμοζόταν, θα περιέβαλλε με νομιμότητα τις επικείμενες εκλογές, αλλά τώρα πια είναι εκτός σχεδίου.
<P>
Θα ήθελα να διατυπώσω ρητά την επιθυμία τα ενδιαφερόμενα μέρη στην Ονδούρα να επιστρέψουν στο τραπέζι των διαπραγματεύσεων για να εφαρμόσουν τη συμφωνία που είχε επιτευχθεί· να ανατρέψουν το στρατιωτικό πραξικόπημα μέσω του διαλόγου. Αυτό είναι το καθήκον τους απέναντι στον λαό της Ονδούρας που πλήττεται σε μεγαλύτερο βαθμό από αυτήν την πολιτική κρίση. Αν δεν επιτευχθεί δημοκρατική λύση, φαίνεται πλέον ότι οι εκλογές δεν θα τύχουν ευρείας αναγνώρισης. Αυτό θα μπορούσε να έχει ευρύτερες επιπτώσεις για τη διαδικασία της κεντροαμερικανικής ολοκλήρωσης και για τις διαπραγματεύσεις σχετικά με μια συμφωνία σύνδεσης, δηλαδή πολλά χρόνια στασιμότητας, με τον λαό να υποφέρει.
<P>
Έχω να πω τα εξής σε εκείνους τους συνάδελφους βουλευτές που έχουν ήδη προτείνει να αναγνωρίσουμε τις επικείμενες εκλογές: δεν πρέπει να στείλουμε το μήνυμα στην Ονδούρα, την Κεντρική Αμερική και τον υπόλοιπο κόσμο ότι ανεχόμαστε ένα πραξικόπημα. Τη στιγμή αυτή, όλοι οι εμπλεκόμενοι οφείλουν να διοχετεύσουν όλη τους την ενέργεια στην αποκατάσταση της δημοκρατίας. Αν οι βουλευτές του ΕΚ αναφέρουν εκ των προτέρων ότι πρόκειται να υποστηρίξουν τις εκλογές, ούτε ο Manuel Zelaya ούτε ο Roberto Micheletti θα έχουν κάποιο κίνητρο για να επιστρέψουν στο τραπέζι των διαπραγματεύσεων. Αυτό θα μας έκανε μέρος του προβλήματος και όχι της λύσης, προς όφελος των μη δημοκρατικών δυνάμεων και της διχόνοιας.
<SPEAKER ID="284" NAME="Willy Meyer" AFFILIATION="GUE/NGL">
(ES) Κύριε Πρόεδρε, κυρία Επίτροπε, συγχαίρω την Ευρωπαϊκή Επιτροπή και το Συμβούλιο που κατέληξαν ομόφωνα, από κοινού με τη διεθνή κοινότητα, σε μια απολύτως σθεναρή στάση και καταδικάζουν το πραξικόπημα, εξαρτώντας οποιοδήποτε διεθνές μέτρο από τη δίχως όρους επιστροφή του προέδρου Zelaya.
<P>
Εκφράζω τη βαθύτατη λύπη που για το γεγονός ότι το Κοινοβούλιο δεν έχει ακόμα καταδικάσει το στρατιωτικό πραξικόπημα. Θα ήθελα να επισημάνω την ευθύνη της μεγαλύτερης κοινοβουλευτικής ομάδας της Ευρώπης, της Ομάδας του Ευρωπαϊκού Λαϊκού Κόμματος (Χριστιανοδημοκράτες), το οποίο, ακόμα και στις σημερινές συζητήσεις, εξακολουθεί να θεωρεί ότι οι πραξικοπηματίες και η νόμιμη κυβέρνηση είναι το ίδιο πράγμα. Είναι απαράδεκτο που το Κοινοβούλιο δεν έχει ακόμα καταδικάσει αυτό το πραξικόπημα. Ως εκ τούτου, συμφωνώ ότι παρατηρητές δεν μπορούν να αποσταλούν και το αποτέλεσμα των εκλογών του Νοεμβρίου δεν μπορεί να αναγνωριστεί επειδή αυτές θα διεξαχθούν υπό μη δημοκρατικές συνθήκες και με έναν νόμιμο πρόεδρο που είναι εγκλωβισμένος στη βραζιλιάνικη πρεσβεία.
<SPEAKER ID="285" NAME="Carlos José Iturgaiz Angulo" AFFILIATION="PPE">
(ES) Κύριε Πρόεδρε, θα χαιρόμουν αν ορισμένοι αριστεροί βουλευτές αυτού του Κοινοβουλίου, που καταδικάζουν απερίφραστα την Ονδούρα, καταδίκαζαν επίσης με την ίδια σθεναρότητα αυτό που συμβαίνει στην Κούβα ή αυτά που κάνει ο κ. Chávez στη Βενεζουέλα και τη Λατινική Αμερική, επειδή δυστυχώς ορισμένοι εξακολουθούν να αποζητούν το Τείχος του Βερολίνου, τις εκκαθαρίσεις του Στάλιν, ακόμα και τη μούμια του Λένιν, περισσότερο από τις δημοκρατικές εκλογές σε μια χώρα όπως η Ονδούρα. Ωστόσο, με τις εκλογές να πλησιάζουν, θα πρέπει να λάβουμε υπόψη σοβαρά αυτό που έχει συμβεί σε αυτήν τη χώρα της Κεντρικής Αμερικής.
<P>
Κύριε Πρόεδρε, οι προεδρικές εκλογές στην Ονδούρα προκηρύχθηκαν πριν από 16 μήνες. Τα μέλη του εκλογικού δικαστηρίου, που είναι το αρμόδιο όργανο για τη διαχείριση των εκλογών, είχαν οριστεί πριν από τις 28 Ιουνίου - και επομένως είχαν οριστεί επί της προεδρίας του κ. Zelaya. Οι έξι προεδρικοί υποψήφιοι υποβλήθηκαν στην προκαταρκτική διαδικασία και η πλειονότητα των υποψηφίων επιθυμεί τη διεξαγωγή των εκλογών στην Ονδούρα.
<P>
Επομένως, εφόσον αυτή ήταν η φυσική κατάληξη, γιατί κάποιοι δεν θέλουν να αναγνωρίσουν την εκλογική διαδικασία, είτε ο κ. Zelaya βρισκόταν στην εξουσία είτε όχι;
<P>
Στις 30 Οκτωβρίου, οι διαπραγματευτές και των δύο πλευρών ανέλαβαν μια δέσμευση, είναι αλήθεια, υπογράφοντας συμφωνία για να βρεθεί διέξοδος από την κρίση. " συμφωνία περιείχε μια σειρά από σημεία καίριας σημασίας και για τις δύο πλευρές. Οι διαπραγματευτές του ανατραπέντα προέδρου Zelaya, όμως, δεν ξεκαθάρισαν ποιος θα ήταν ο επικεφαλής της κυβέρνησης ενότητας.
<P>
Επομένως, είναι σαφές ότι το Ευρωπαϊκό Λαϊκό Κόμμα τάσσεται υπέρ της διεξαγωγής των εκλογών υπό συνθήκες διαφάνειας, δημοκρατίας και ελευθερίας, και σκοπεύουμε να τις υποστηρίξουμε με παρατηρητές από την Ομάδας μας. Ας μην ξεχνάμε ότι ήταν ο διαμεσολαβητής Óscar Arias, Πρόεδρος της Κόστα Ρίκα, εκείνος ο οποίος ζήτησε την αποστολή τους. Απαντώντας σε ερώτηση της αντιπροσωπείας της Κεντρικής Αμερικής, είπε ότι η αποστολή τους είναι απαραίτητη αφού και το ίδιο το ίδρυμα Óscar Arias πρόκειται να αποστείλει παρατηρητές στην Ονδούρα. Θα κάνουμε ακριβώς αυτό, επειδή το ίδιο ζητάει και ο διεθνής διαμεσολαβητής Óscar Arias.
<SPEAKER ID="286" NAME="Bogusław Sonik" AFFILIATION="PPE">
(PL) Κύριε Πρόεδρε, νομίζω ότι οι εκλογές της 29ης Νοεμβρίου αποτελούν ευκαιρία για την Ονδούρα, και το Ευρωπαϊκό Κοινοβούλιο είναι υποχρεωμένο να στείλει παρατηρητές στις εκλογές. Αυτό δεν το κάνουμε για να τις νομιμοποιήσουμε, όπως υποστηρίζει η Αριστερά, επειδή αυτό θα ήταν παράνομο, αλλά για να δούμε πώς διενεργούνται οι εκλογές.
<P>
Την ίδια στιγμή θα ήθελα να πω ότι η Ονδούρα, απέχει μόνο μιάμιση ώρα με το αεροπλάνο από την Κούβα και την Αβάνα. Και εκεί δεν έχουν διεξαχθεί εκλογές εδώ και 50 χρόνια. " Κούβα κυβερνάται από έναν κομμουνιστή τύραννο που βάζει στη φυλακή όλους τους αντιπάλους του. Το Ευρωπαϊκό Κοινοβούλιο έχει ζητήσει την αποφυλάκισή τους πολλές φορές, απονέμοντας ακόμα και το Βραβείο Ζαχάρωφ στις "Γυναίκες στα Λευκά", αλλά ο Fidel Castro δεν επέτρεψε σε αυτές να επισκεφτούν το Ευρωπαϊκό Κοινοβούλιο για να παραλάβουν το βραβείο. Θα ήθελα η Επιτροπή, το Συμβούλιο και η αριστερή πτέρυγα αυτού του Σώματος να απαιτήσουν δικαιώματα και ελευθερίες για τους πολίτες της Κούβας με την ίδια αποφασιστικότητα.
<SPEAKER ID="287" NAME="Ricardo Cortés Lastra" AFFILIATION="S&amp;D">
(ES) Κύριε Πρόεδρε, κυρίες και κύριοι, θα ήθελα να εκφράσω τη βαθύτατη ανησυχία μου σχετικά με την αναστολή της συμφωνίας San José. Στις συνεδριάσεις της Κοινοβουλευτικής Συνέλευσης ΕΕ - Λατινικής Αμερικής που πραγματοποιήθηκαν στον Παναμά τον περασμένο Οκτώβριο, καταδικάσαμε για άλλη μία φορά το στρατιωτικό πραξικόπημα και εκφράσαμε τη στήριξη μας προς τις διαμεσολαβητικές προσπάθειες του ΟΑΚ.
<P>
Πρέπει να απευθύνουμε εκ νέου επείγουσες εκκλήσεις για ειρήνη και διάλογο. " κατάσταση στην Ονδούρα είναι κρίσιμη, όχι μόνο από πολιτική αλλά και από κοινωνική και οικονομική άποψη. Προβλήματα όπως η φτώχεια, η οικονομική κρίση και το εξωτερικό χρέος δεν πρέπει να προκαλέσουν περαιτέρω καθυστέρηση στη διαδικασία διευθέτησης της πολιτικής σύγκρουσης.
<P>
Σήμερα, περισσότερο από ποτέ, είναι η κατάλληλη στιγμή για να δείξει το Ευρωπαϊκό Κοινοβούλιο την άνευ όρων στήριξή του προς τη δημοκρατία, το κράτος δικαίου και τον σεβασμό των ανθρωπίνων δικαιωμάτων, επαναφέροντας τον κ. Zelaya ως απαραίτητη προϋπόθεση για τη νομιμότητα της εκλογικής διαδικασίας.
<SPEAKER ID="288" NAME="Ulrike Lunacek" AFFILIATION="Verts/ALE">
(DE) Κύριε Πρόεδρε, την ημέρα που ο Václav Havel μίλησε σε αυτό το Κοινοβούλιο για την ελευθερία που αποκτήθηκε πριν από 20 χρόνια στην Ανατολική Ευρώπη, θα ήθελα να ρωτήσω τους βουλευτές της Ομάδας του Ευρωπαϊκού Λαϊκού Κόμματος που υποστήριξαν σήμερα την αποστολή παρατηρητών από το Ευρωπαϊκό Κοινοβούλιο τι θα έκαναν, αν πριν από περισσότερα από 20 χρόνια, η Ευρωπαϊκή Ένωση δήλωνε ότι θα έστελνε εκλογικούς παρατηρητές για να παρακολουθήσουν τη διεξαγωγή παράνομων εκλογών στη χώρα τους - όπου όπως όλοι λέγανε, δεν υπήρχε ελευθερία παρά μόνο κλίμα βίας, και ότι υπήρχε έλλειψη ασφάλειας. Τι θα λέγατε τότε, πριν από 20 και πλέον χρόνια, αν η ΕΕ είχε δηλώσει "ναι, στέλνουμε εκλογικούς παρατηρητές εκεί επειδή το καθεστώς που βρίσκεται στην εξουσία λέει ότι δεν υπάρχει πρόβλημα";
<P>
Θα λέγατε όλοι ότι θα ήταν παράνομο να στείλει η Ευρωπαϊκή Ένωση εκλογικούς παρατηρητές εκεί. Για τον λόγο αυτόν, κυρίες και κύριοι του ΕΛΚ, ζητώ από εσάς σήμερα να χρησιμοποιήσετε ακριβώς τα ίδια κριτήρια για τα σημερινά τεκταινόμενα στην Ονδούρα. Με άλλα λόγια, μην στείλετε εκεί εκλογικούς παρατηρητές για μια παράνομη εκλογική διαδικασία.
<P>
Είμαι ευγνώμων προς την Επιτροπή για το ότι τήρησε ακριβώς αυτήν τη στάση.
<SPEAKER ID="289" NAME="Catherine Ashton">
μέλος της Επιτροπής. - (EN) Κύριε Πρόεδρε θα είμαι σχετικά σύντομη - όχι επειδή δεν αναγνωρίζω τη σημασία του ζητήματος, αλλά κυρίως λόγω της προχωρημένης ώρας.
<P>
Πρόσεξα με μεγάλο ενδιαφέρον το πάθος με το οποίο οι αξιότιμοι βουλευτές μίλησαν και τις ανησυχίες τις οποίες εξέφρασαν σχετικά με τη σχέση που πρέπει να αναπτύξουμε βραχυπρόθεσμα με αυτήν την εξαιρετικά φτωχή χώρα που πρέπει να επανέλθει στη νομιμότητα το συντομότερο δυνατό.
<P>
Τον προβληματισμό που εκφράζουν οι αξιότιμοι βουλευτές διαφορετικών πεποιθήσεων, προκειμένου να διασφαλιστεί ότι εμείς στην Ευρωπαϊκή Ένωση θα διαδραματίσουμε τον σωστό ρόλο στις επικείμενες εκλογές και τις επόμενες εβδομάδες. Αυτό θα το λάβω υπόψη και θα το μελετήσω προσεκτικά με τους συναδέλφους.
<P>
Δεν αποτελεί έκπληξη το ότι είναι πολύ σημαντικό, κατά την άποψή μου, να συνεχίσουμε να παρακολουθούμε από πολύ κοντά την κατάσταση στην Ονδούρα, ώστε να διασφαλίσουμε ότι ενημερωνόμαστε για τα τεκταινόμενα και να λάβουμε τα αναγκαία μέτρα, παρέχοντας τη στήριξή μας και καταβάλλοντας προσπάθειες ώστε να πετύχουμε την ειρηνική διευθέτηση αυτής της κρίσης το συντομότερο δυνατό.
<P>
Όπως είπα, πρόκειται για μια φτωχή χώρα. " διευθέτηση αυτής της κρίσης έχει ήδη καθυστερήσει, και εκφράζω τη μεγάλη μου ικανοποίηση για την υποστήριξη των αξιότιμων βουλευτών προς την Επιτροπή και τις προσπάθειες που καταβάλλουμε για να καταλήξουμε σε μια λύση και να κάνουμε το χρέος μας, διασφαλίζοντας ότι η Ονδούρα θα μπορέσει να επανέλθει στη σταθερότητα το συντομότερο δυνατό.
<SPEAKER ID="290" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="984" NAME="Daciana Octavia Sârbu  " AFFILIATION="S&amp;D">
γραπτώς. - (EN) Είναι κατανοητό το ότι η συζήτηση για την Ονδούρα περιστρέφεται κυρίως γύρω από την πολιτική κρίση - αλλά οι επιπτώσεις υπερβαίνουν κατά πολύ την πολιτική. " Ονδούρα είναι η δεύτερη πιο φτωχή χώρα στη Λατινική Αμερική, και οι οικονομικές και οι κοινωνικές επιπτώσεις της πολιτικής κρίσης πλήττουν το 70 τοις εκατό του πληθυσμού που ήδη ζει σε συνθήκες φτώχειας. Ο τουρισμός έχει σχεδόν σταματήσει, η διακοπή της ξένης βοήθειας έχει άμεσο αντίκτυπο στις δημόσιες επενδύσεις, ενώ τα υπερβολικά βεβαρημένα και υποστελεχωμένα νοσοκομεία αγωνίζονται να ανταπεξέλθουν στα καθήκοντά τους, καθώς εκτός από τα συνήθη προβλήματα που προκαλούν οι ανεπαρκείς εγκαταστάσεις υγιεινής, ο υποσιτισμός και οι ασθένειες, υπάρχουν πλέον και τα θύματα της αυξανόμενη βίας στου δρόμους, περιλαμβανομένων των ξυλοδαρμών, αλλά και των δολοφονιών που σημειώνονται από τις κυβερνητικές δυνάμεις. Τα ανθρώπινα δικαιώματα και οι αναπτυξιακές οργανώσεις δεν μπορούν να επιτελέσουν το πολύτιμο έργο τους, επειδή το προσωπικό τους δεν προστατεύεται από τα τυπικά συνταγματικά δικαιώματα. Αντίθετα, αντιμετωπίζουν την απαγόρευση της κυκλοφορίας, συλλήψεις χωρίς κατηγορίες και άλλες παραβιάσεις θεμελιωδών ελευθεριών. " κρίση εκτείνεται πέραν του πολιτικού αδιεξόδου και των συγκρούσεων μεταξύ των βασικών πολιτικών πρωταγωνιστών. Ανησυχούμε κυρίως για τους απλούς πολίτες, ο καθημερινός αγώνας των οποίων έχει δυσκολέψει πολύ τους τελευταίους τέσσερις μήνες. Πρέπει να καταβληθεί κάθε δυνατή προσπάθεια για να διασφαλιστεί η διεξαγωγή ελεύθερων και δίκαιων εκλογών, καθώς και η άμεση αποκατάσταση των συνταγματικών δικαιωμάτων και η επανάληψη της ξένης βοήθειας για την ανακούφιση των απλών ανθρώπων.

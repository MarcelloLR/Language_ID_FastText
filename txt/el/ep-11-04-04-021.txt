<CHAPTER ID="021">
Ο ρόλος των γυναικών στον τομέα της γεωργίας και στις αγροτικές περιοχές (συνοπτική παρουσίαση) 
<SPEAKER ID="245" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Jeggle, εξ ονόματος της Επιτροπής Γεωργίας και Ανάπτυξης της Υπαίθρου, σχετικά με τον ρόλο των γυναικών στον τομέα της γεωργίας και στις αγροτικές περιοχές.
<SPEAKER ID="246" NAME="Elisabeth Jeggle" LANGUAGE="DE">
Κυρία Πρόεδρε, κυρία Επίτροπε, ως εισηγήτρια του Κοινοβουλίου για την έκθεση πρωτοβουλίας σχετικά με τον ρόλο των γυναικών στον τομέα της γεωργίας και στις αγροτικές περιοχές, ο στόχος μου ήταν η διεξαγωγή μιας ευρείας δημόσιας συζήτησης προκειμένου να δοθεί περισσότερη ορατότητα και βαρύτητα στον σημαντικό πολυλειτουργικό ρόλο των γυναικών στις αγροτικές περιοχές.
<P>
Κεντρικός στόχος μιας ευρωπαϊκής πολιτικής για την ύπαιθρο παραμένει η επιδίωξη ισότιμων συνθηκών διαβίωσης σε όλες τις περιφέρειες και η αποφυγή μονόπλευρης ανάπτυξης των πυκνοκατοικημένων αστικών κοινοτήτων, ούτως ώστε γυναίκες και άνδρες να έχουν και στην ύπαιθρο προοπτική παραμονής και επιτυχίας. Κατά τις προηγούμενες δεκαετίες η Κοινή Γεωργική Πολιτική ήταν προσανατολισμένη προς τη θετική οικονομική ανάπτυξη της γεωργίας και των αγροτικών περιοχών. Στο μέλλον το ζητούμενο θα είναι ακόμη περισσότερο η διαμόρφωση και η προαγωγή αγροτικών περιοχών που είναι προσανατολισμένες στο μέλλον.
<P>
Τούτο απαιτεί νέες προσπάθειες και νέες στρατηγικές από όλους τους ενδιαφερόμενους παράγοντες. Επιβάλλεται λοιπόν περισσότερο από ποτέ να λαμβάνονται υπόψη και να αξιοποιούνται οι ανάγκες και οι δυνατότητες των γυναικών στην ύπαιθρο. " πείρα μάλιστα δείχνει ότι η ποιότητα ζωής και η οικονομική ισχύς είναι, κυρίως στις αγροτικές περιοχές, συνδεδεμένες με την παρουσία των γυναικών και την ανάμειξή τους σε ευρύ φάσμα δραστηριοτήτων. Ειδικότερα κατά τη διάρκεια των τελευταίων ετών έχει καταδειχθεί ότι η υποστήριξη των γυναικών και των σχεδίων τους συμβάλλει στην επίτευξη σημαντικής αναπτυξιακής προόδου για ολόκληρη την κοινωνία της υπαίθρου. Οι εμπειρίες αυτές συλλέχθηκαν στο πλαίσιο της στήριξης από τον δεύτερο πυλώνα της ΚΓΠ και από διάφορες άλλες δυνατότητες χρηματοδότησης σε όλες τις περιφέρειες της Ευρώπης.
<P>
Ωστόσο, οι γυναίκες μπορούν να διαδραματίσουν ουσιαστικό ρόλο στη γεωργία. Πρόκειται για έναν τομέα στον οποίο οι γυναίκες έχουν κατά τη διάρκεια των τελευταίων ετών συμβάλει σημαντικά στη διαφοροποίηση των εκμεταλλεύσεων και στην προσαρμογή τους στην αγορά. Ο πολυλειτουργικός χαρακτήρας της γεωργίας συγκεκριμενοποιήθηκε με αυτόν τον τρόπο ακόμα περισσότερο. Παράλληλα με την παραγωγή των τροφίμων τους, οι γεωργικές εκμεταλλεύσεις προσφέρουν επίσης καινοτόμα προϊόντα και υπηρεσίες. Αυτές οι οικονομικές δυνατότητες μπορούν να αξιοποιηθούν ακόμη περισσότερο απ' όσο έχει ήδη καταστεί δυνατό. Εν προκειμένω, υπάρχουν ευκαιρίες για την παροχή πρακτικών μέτρων υποστήριξης των γυναικών στη γεωργία. Οι πολύπλευρες επαγγελματικές ικανότητές τους, τα συμφέροντα και οι επιδόσεις τους πρέπει να ληφθούν σε μεγαλύτερο βαθμό υπόψη. Για τον σκοπό αυτό οι γυναίκες πρέπει να έχουν πλήρες μερίδιο στους πόρους που στηρίζουν τη γεωργία ως τρόπο διαβίωσης και τύπο δραστηριότητας. Ανάλογα με τη συνυπευθυνότητά τους στην εκμετάλλευση, οι αγρότισσες θέλουν να έχουν μερίδιο στα δικαιώματα και τις υποχρεώσεις, συμπεριλαμβανομένης της κατάλληλης εκπροσώπησης των συμφερόντων τους στους γεωργικούς φορείς. Εξάλλου, η επαρκής κοινωνική προστασία όλων των γυναικών που δραστηριοποιούνται στο γεωργικό τομέα είναι απόλυτα απαραίτητη.
<P>
Μετά από εντατικό διάλογο, καταφέραμε, στην ψηφοφορία μας στην Επιτροπή Γεωργίας και Ανάπτυξης της Υπαίθρου, να εγκρίνουμε την έκθεση με μία μόνο ψήφο κατά. Δεν κατατέθηκε καμία τροπολογία για την αυριανή ψηφοφορία στην ολομέλεια. Αυτό αποδεικνύει ότι επιτύχαμε έναν πολύ καλό συμβιβασμό που είναι αποδεκτός από όλες τις ομάδες. Μια ομόφωνη ψηφοφορία θα προσδώσει στην έκθεση την αναγκαία βαρύτητα ώστε να τύχει -ελπίζω- επαρκούς αξιολόγησης στην Επιτροπή και στο Συμβούλιο. Θέλω να ευχαριστήσω τους συναδέλφους μου βουλευτές, ειδικά τους σκιώδεις εισηγητές, για την πραγματικά άψογη συνεργασία.
<P>
Ο σημαντικός ρόλος των γυναικών στον τομέα της γεωργίας και στις αγροτικές περιοχές δεν πρέπει να παραβλεφθεί στην επερχόμενη συζήτηση σχετικά με το μέλλον της ΚΓΠ μετά το 2013. Είμαι βέβαιη ότι η έκθεσή μας θα αποτελέσει μια σημαντική βάση για αυτήν την ουσιώδη συζήτηση και ότι θα συμβάλει σημαντικά στην προσεχή συζήτηση επί των δημοσιονομικών προοπτικών.
<SPEAKER ID="247" NAME="Mairead McGuinness" AFFILIATION="PPE">
(EN) Κυρία Πρόεδρε, συγχαίρω την Elisabeth Jeggle για το άριστο έργο της σε αυτήν την έκθεση και για το συνεχιζόμενο έργο της σε αυτόν τον τομέα στο διάστημα των ετών που τη γνωρίζω. Αποτελεί επιτυχία για το έργο της το γεγονός ότι δεν κατατέθηκαν τροπολογίες σε αυτή τη σημαντική έκθεση.
<P>
Στον σύντομο χρόνο που έχω στη διάθεσή μου, θέλω να επιστήσω προσοχή σε πολλές παραγράφους της έκθεσης. Χαιρετίζω την παράγραφο 4 σχετικά με τη σημασία ενός επαρκούς προϋπολογισμού για τη γεωργία εν γένει και την παράγραφο 10, σχετικά με τις νέες τεχνολογίες στις περιοχές της υπαίθρου και την ανάγκη διεύρυνσης της πρόσβασης σε ευρυζωνική κάλυψη. Πιστεύω ότι η παράγραφος 34 είναι ιδιαίτερα σημαντική. Οι γυναίκες θα πρέπει να εκπροσωπούνται επαρκώς σε όλα τα πολιτικά, οικονομικά και κοινωνικά όργανα του αγροτικού τομέα, ούτως ώστε να ενσωματώνονται στις διαδικασίες λήψης αποφάσεων οι απόψεις γυναικών και ανδρών. Αυτό είναι πραγματικά σημαντικό και με λύπη μου διαπιστώνω ότι το πρόσωπο των αγροτικών ενώσεων είναι δυστυχώς υπερβολικά ανδρικό. Πρέπει να εξετάσουμε αυτό το θέμα.
<P>
Τέλος, η Επιτροπή πρέπει να γνωρίζει ότι το πρόβλημα για τους αγρότες και τις αγρότισσες επί του παρόντος είναι η αβεβαιότητα για τη συζήτηση σχετικά με τη μεταρρύθμιση της ΚΓΠ. Ανησυχώ ότι ορισμένοι αγρότες προσπαθούν να μαντέψουν το αποτέλεσμα αυτών των μεταρρυθμίσεων και ότι ενδέχεται να αναλάβουν πρόσθετα κόστη, τα οποία θα τους επιβαρύνουν. Σας ζητώ να μεταφέρετε αυτό το μήνυμα στην Επιτροπή.
<SPEAKER ID="248" NAME="Silvia-Adriana Ţicău" AFFILIATION="S&amp;D">
(RO) Κυρία Πρόεδρε, η κύρια ανησυχία των γυναικών στις αγροτικές περιοχές είναι η έλλειψη θέσεων εργασίας. " έλλειψη θέσεων εργασίας συνεπάγεται χαμηλά εισοδήματα για τους ηλικιωμένους, τα οποία, κατά συνέπεια, αυξάνουν τον κίνδυνο της φτώχειας. Επιπλέον, η εκπαίδευση των παιδιών και οι υπηρεσίες υγειονομικής περίθαλψης στις αγροτικές περιοχές είναι η ζωογόνος δύναμη αυτών των κοινωνιών.
<P>
Ο επισφαλής χαρακτήρας των βασικών υποδομών στην ύπαιθρο οδηγεί στην έλλειψη ενδιαφέροντος από τους επιχειρηματίες να αναπτύξουν εκμεταλλεύσεις και μονάδες παραγωγής σε αυτές τις περιοχές. Παροτρύνω τα κράτη μέλη να χρησιμοποιήσουν τα διαρθρωτικά ταμεία για να αντιμετωπίσουν την έλλειψη βασικών υποδομών στις αγροτικές περιοχές και να αναπτύξουν πολιτικές για τη βελτίωση της πρόσβασης όλων στις δημόσιες υποδομές. Προτρέπω την Επιτροπή και τα κράτη μέλη να τηρήσουν τη δέσμευσή τους για βελτίωση της ευρυζωνικής πρόβλεψης στην ύπαιθρο ως μέσον προώθησης της ανταγωνιστικότητας.
<P>
Ο αγροτουρισμός, ο οποίος βασίζεται σε οικογενειακές τουριστικές επιχειρήσεις, δημιουργεί θέσεις εργασίας, παρέχει τη δυνατότητα συνδυασμού οικογενειακών και επαγγελματικών υποχρεώσεων και αποτελεί κίνητρο συγκράτησης του πληθυσμού της υπαίθρου.
<SPEAKER ID="249" NAME="Marian Harkin" AFFILIATION="ALDE">
(EN) Κυρία Πρόεδρε, χαιρετίζω αυτήν την επίκαιρη έκθεση της Elisabeth Jeggle και την ευχαριστώ για την καλή συνεργασία της.
<P>
Πολλοί δεν συνειδητοποιούν ότι το 42% όσων απασχολούνται κανονικά στον τομέα της γεωργίας είναι γυναίκες και ότι τρία στα δέκα αγροκτήματα στην Ευρωπαϊκή Ένωση είναι υπό γυναικεία διαχείριση. Προκειμένου να παραμείνουν στην ύπαιθρο οι γυναίκες και οι οικογένειες και να συμβάλουν στην επίτευξη των στόχων της στρατηγικής "ΕΕ 2020" μέσω της γεωργίας, πρέπει να υπάρχει ένα ευρύ φάσμα υπηρεσιών και μέσων για την καθημερινή ζωή. Αυτές οι υπηρεσίες πρέπει να περιλαμβάνουν υπηρεσίες υγειονομικής περίθαλψης και φροντίδας, εκπαιδευτικές διευκολύνσεις, ψυχαγωγικές δυνατότητες, υποδομές μεταφορών και ευρυζωνική κάλυψη.
<P>
Είναι σημαντικό να μην είναι όλες οι υπηρεσίες αποκλειστικά προσανατολισμένες στην αγορά. Πρέπει επίσης να υπάρχει κοινωνική ασφάλιση των γυναικών που απασχολούνται στον τομέα της γεωργίας ούτως ώστε να είναι διασφαλισμένο το μέλλον τους και η συνταξιοδότησή τους. Είναι επίσης σημαντικό να διευκολυνθούν οι επιχειρηματικές ικανότητες των γυναικών και να διασφαλιστεί η συμμετοχή γυναικών όλων των γενεών στις διαδικασίες λήψης αποφάσεων σε τοπικό και περιφερειακό επίπεδο, στις αγροτικές ενώσεις και σε όλα τα όργανα λήψης αποφάσεων. Αυτό θα έχει τεράστιο αντίκτυπο και θα συμβάλει στη διασφάλιση του μελλοντικού ρόλου των γυναικών στη γεωργία.
<SPEAKER ID="250" NAME="João Ferreira" AFFILIATION="GUE/NGL">
(PT) Κυρία Πρόεδρε, η κατάσταση των γυναικών στη γεωργία και στον χώρο της υπαίθρου αντικατοπτρίζει και πλήττεται από τη βαθιά κρίση στην οποία οι τρέχουσες πολιτικές, όπως η κοινή γεωργική πολιτική (ΚΓΠ) και άλλες, βύθισαν τις αγροτικές περιοχές. Οι γυναίκες αποτελούν το 42% των ανθρώπων που απασχολούνται στον τομέα της γεωργίας στην Ευρωπαϊκή Ένωση. " μεγάλη πλειοψηφία αυτών των γυναικών εργάζονται σε οικογενειακές εκμεταλλεύσεις. Ως εκ τούτου, επηρεάζονται σοβαρά από το κλείσιμο εκατοντάδων χιλιάδων μικρών και μεσαίων γεωργικών εκμεταλλεύσεων και από τη διαδικασία καταστροφής της οικογενειακής γεωργίας που προκλήθηκε από τις διαδοχικές μεταρρυθμίσεις της ΚΓΠ. Πλήττονται επίσης σκληρά, όπως και σε άλλους τομείς δραστηριότητας, από την ανεργία, την επισφαλή εργασία, τους χαμηλούς μισθούς και τη φτώχεια. Όλα αυτά επιδεινώνονται από τις αντικοινωνικές πολιτικές που επιβάλλονται με την πρόφαση της κρίσης.
<P>
Συνεπώς, τα ωραία λόγια και οι δηλώσεις καλών προθέσεων δεν είναι αρκετά. Απαιτείται μια παύση αυτών των πολιτικών, η απόδοση αξίας στους ρόλους των γυναικών, στα δικαιώματά τους και στην ισότητα και η απόδοση αξίας στην ενίσχυση, μεταξύ άλλων, του δικτύου υπηρεσιών που σχετίζονται με τους αγροτικούς πόρους, την υγεία, την εκπαίδευση και την οικογενειακή βοήθεια. Είναι επίσης αναγκαίο να καταστούν διαθέσιμες πολιτιστικές και ψυχαγωγικές δραστηριότητες και να καταπολεμηθούν οι διάφορες ασυμμετρίες και η απερήμωση.
<SPEAKER ID="251" NAME="Rareş-Lucian Niculescu" AFFILIATION="PPE">
(RO) Κυρία Πρόεδρε, προσωπικά πιστεύω ότι τα πιο σημαντικά σημεία στην έκθεση είναι εκείνα που αναφέρονται στις συνθήκες διαβίωσης στην ύπαιθρο και θέλω να κάνω ορισμένα σχόλια επί αυτού του θέματος.
<P>
Πρώτον, υπάρχει ο σημαντικός ρόλος που διαδραματίζει το Ευρωπαϊκό Γεωργικό Ταμείο Αγροτικής Ανάπτυξης (ΕΓΤΑΑ) στον εκσυγχρονισμό των χωριών. Αυτό το ταμείο πρέπει να χρηματοδοτηθεί επαρκώς και ως τμήμα της μελλοντικής κοινής γεωργικής πολιτικής προκειμένου να συμβάλει στη μείωση των διαφορών μεταξύ αγροτικών και αστικών περιοχών. Δεύτερον, πιστεύω ότι πρέπει να ξεκινήσουμε, ειδικά στα νέα κράτη μέλη, με τον εκσυγχρονισμό των βασικών υλικών υποδομών. Αυτή η παράμετρος πρέπει να παραμείνει, αναμφισβήτητα, μέρος του ΕΓΤΑΑ.
<P>
Το τελευταίο μου σχόλιο αφορά τη γήρανση του πληθυσμού της υπαίθρου. Θέλω να τονίσω σε σχέση με αυτό το θέμα τη σημασία των προγραμμάτων που έχουν στόχο, αφενός, την πρόωρη συνταξιοδότηση των αγροτών και των εργαζομένων στις γεωργικές εκμεταλλεύσεις και, αφετέρου, την προώθηση των νέων αγροτών στον κλάδο.
<SPEAKER ID="252" NAME="Vasilica Viorica Dăncilă" AFFILIATION="S&amp;D">
(RO) Κυρία Πρόεδρε, θέλω να συγχαρώ την κ. Jeggle για την προσέγγιση που υιοθέτησε σε αυτήν την έκθεση.
<P>
Εκτιμώ ότι είναι ζωτικής σημασίας να αναγνωριστεί ο σημαντικός ρόλος των γυναικών στη γεωργία, τόσο στην πρωτογενή παραγωγή όσο και στη διαφοροποίηση των οικονομικών δραστηριοτήτων στις γεωργικές εκμεταλλεύσεις και στις αγροτικές περιοχές.
<P>
Πιστεύω ότι πρέπει να επιστήσουμε προσοχή στο υψηλό επίπεδο φτώχειας και απομόνωσης που πλήττει τις γυναίκες στην ύπαιθρο, τονίζοντας έτσι την ανάγκη λήψης αποτελεσματικών μέτρων για τη διασφάλιση ίσων ευκαιριών για τις γυναίκες στη γεωργία ως βασικό στόχο της κοινής γεωργικής πολιτικής. Σε αυτό το πλαίσιο, είναι σημαντικό να βελτιωθεί η ποιότητα ζωής των γυναικών που ζουν στις αγροτικές περιοχές παρέχοντας τους την ευκολότερη δυνατή πρόσβαση στην εκπαίδευση και στην επαγγελματική κατάρτιση, στη διά βίου μάθηση, σε αποτελεσματικές τοπικές υπηρεσίες δημόσιας υγειονομικής περίθαλψης, για να μην αναφέρουμε τις υποδομές και τις υπηρεσίες για τη στήριξη των παιδιών και των οικογενειών.
<P>
Θέλω να τονίσω ότι η βελτίωση των ίσων ευκαιριών για τις γυναίκες στις αγροτικές περιοχές περιλαμβάνει την πιο ενεργή προαγωγή του ρόλου τους, τόσο στη γεωργία όσο και σε άλλους τομείς οικονομικής δραστηριότητας, περιλαμβανομένης της προστασίας της πολυλειτουργικότητας της γεωργίας.
<SPEAKER ID="253" NAME="Viviane Reding" LANGUAGE="EN">
Κυρία Πρόεδρε, θέλω καταρχάς να ευχαριστήσω την εισηγήτρια και τα μέλη της Επιτροπής Γεωργίας και Ανάπτυξης της Υπαίθρου, καθώς ήταν σημαντική η συζήτηση αυτού του θέματος.
<P>
" Επιτροπή έχει απόλυτη επίγνωση του ουσιαστικού ρόλου που διαδραματίζουν οι γυναίκες στον τομέα της γεωργίας και στις αγροτικές περιοχές. Κατανοεί ότι αυτό το έργο αφορά την πολιτική ανάπτυξης της υπαίθρου. Ο κανονισμός ανάπτυξης της υπαίθρου προβλέπει υποστήριξη σε πολλούς τομείς που είναι σημαντικοί για τις γυναίκες στις αγροτικές περιοχές. " ίδρυση και η ανάπτυξη μικροεπιχειρήσεων, η προσθήκη αξίας στα αγροτικά προϊόντα και η αναζήτηση εμπορικών διεξόδων για τα προϊόντα αυτά αποτελούν λίγα μόνο παραδείγματα.
<P>
" πολιτική ανάπτυξης της υπαίθρου προβλέπει επίσης την παροχή υπηρεσιών οι οποίες καθιστούν δυνατό τον συνδυασμό εργασιακής και οικογενειακής ζωής. Για παράδειγμα, σύμφωνα με το μέτρο βασικών υπηρεσιών, μπορούν να υποστηριχθούν κοινωνικές υπηρεσίες όπως κέντρα μέριμνας για παιδιά ή ηλικιωμένους. Επιπλέον, οι τοπικές υπηρεσίες μεταφορών και οι υποδομές μικρής κλίμακας είναι επιλέξιμες για υποστήριξη.
<P>
" κατάσταση στις αγροτικές περιοχές διαφέρει πολύ σε κάθε κράτος μέλος και όσον αφορά τις δυνατότητες και τις απαιτήσεις για τις γυναίκες. Τα κράτη μέλη και οι περιφέρειες πρέπει να αναλύσουν προσεκτικά την κατάσταση και να σχεδιάσουν προσαρμοσμένα μέτρα βάσει των τοπικών συνθηκών, λαμβάνοντας υπόψη τα ιδιαίτερα προβλήματα που αντιμετωπίζουν οι γυναίκες. Για παράδειγμα, τα κράτη μέλη μπορούν να δώσουν προτεραιότητα στις γυναίκες σε σχέση με ορισμένα μέτρα. Επιπροσθέτως, τα κράτη μέλη μπορούν να χρησιμοποιήσουν χρηματοοικονομική τεχνική για την ίδρυση ταμείων εγγυήσεων προκειμένου να βοηθήσουν τις γυναίκες να αποκτήσουν πρόσβαση στον δανεισμό. Οι γυναίκες πρέπει επίσης να διαδραματίζουν σημαντικό ρόλο στο πρόγραμμα LEADER, όπου πρέπει να προάγουν τα δικά τους συμφέροντα και τις ειδικές δυνατότητές τους προκειμένου να κινητοποιήσουν το αναπτυξιακό δυναμικό μιας περιοχής.
<P>
" Επιτροπή συμφωνεί ότι θα ήταν χρήσιμο να υπάρχουν περισσότερα δεδομένα για την κατάσταση των γυναικών. Ωστόσο, ειδικά στο πλαίσιο της έκκλησης των κρατών μελών για απλούστευση, θα ήταν δύσκολο να πειστούν για πρόσθετες απαιτήσεις υποβολής εκθέσεων. Αλλά για εκείνα τα δεδομένα που αυτό είναι εφικτό, πρέπει να εκπονηθούν και να αναλυθούν στατιστικά στοιχεία, καταμερισμένα βάσει φύλου. " Επιτροπή θα συμπεριλάβει, όπου υπάρχουν, δεδομένα για τις γυναίκες στην έκθεση προόδου της σχετικά με την εφαρμογή των στρατηγικών κατευθυντήριων γραμμών για την ανάπτυξη της υπαίθρου.
<P>
Ένας πολύς σημαντικός παράγοντας προώθησης των γυναικών στη γεωργία και στις αγροτικές περιοχές είναι η ανταλλαγή εμπειριών. Σε αυτό το πλαίσιο, θέλω να επιστήσω την προσοχή σας στο Ευρωπαϊκό Δίκτυο Αγροτικής Ανάπτυξης και στα επιμέρους εθνικά του δίκτυα. Μπορούν να χρησιμοποιηθούν για την ανταλλαγή βέλτιστων πρακτικών και θα ήταν επιθυμητό αν περισσότερες ενώσεις γυναικών αξιοποιούσαν αυτά τα υφιστάμενα δίκτυα προκειμένου να υπάρχει σύνδεση μεταξύ γυναικών από διαφορετικές αγροτικές περιοχές.
<SPEAKER ID="254" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη 5 Απριλίου 2011.
<P>
Γραπτές δηλώσεις (άρθρο 149 του Κανονισμού)
<SPEAKER ID="255" NAME="Iosif Matula" LANGUAGE="RO">
Κατάγομαι από τη Ρουμανία όπου ένα μεγάλο ποσοστό του πληθυσμού ζει στην ύπαιθρο. Γι' αυτό ακριβώς γνωρίζω ότι είναι απολύτως αναγκαίο να επικεντρώσουμε μεγαλύτερη προσοχή στη θέση των γυναικών σε αυτές τις περιοχές, λαμβάνοντας υπόψη τις ιδιαίτερες ευκαιρίες και προκλήσεις.
<P>
Ως μέλος της Επιτροπής Πολιτισμού και Παιδείας και της Επιτροπής Περιφερειακής Ανάπτυξης, θέλω να τονίσω την ανάγκη παροχής ενός συστήματος επαγγελματικής κατάρτισης το οποίο θα προσφέρει στις γυναίκες επαρκή κατάρτιση ώστε να λειτουργούν τόσο ως παραγωγοί όσο και ως επιχειρηματίες, ιδίως ώστε να μπορέσουμε έτσι να εκπληρώσουμε τους στόχους της στρατηγικής "Ευρώπη 2020". Αυτό μπορεί επίσης να επιτευχθεί με την παροχή στους αγρότες καλύτερης πρόσβασης σε υπηρεσίες ευρυζωνικής σύνδεσης.
<P>
" υποστήριξη της επιχειρηματικής πρωτοβουλίας των γυναικών μπορεί να τους παράσχει εισοδήματα για έναν σταθερό τρόπο ζωής, προσφέροντάς τους με αυτόν τον τρόπο οικονομική ανεξαρτησία. Αυτό θα μας επιτρέψει να εξαλείψουμε τις επιπτώσεις του κοινωνικού αποκλεισμού και της φτώχειας, οι οποίες πλήττουν δυσανάλογα τις γυναίκες.
<P>
Υπό αυτό ακριβώς το ίδιο πρίσμα, μιλάμε και για τη μελλοντική μεταρρύθμιση της κοινής γεωργικής πολιτικής, στο πλαίσιο της οποίας θα πρέπει να δώσουμε μεγαλύτερη προσοχή στον ρόλο και στις ανάγκες των γυναικών στις αγροτικές περιοχές. Το να καταστήσουμε τη διαβίωση στην ύπαιθρο και τη γεωργία πιο ελκυστικές παραμένει πρόκληση, αλλά μπορεί να προσφέρει στις γυναίκες αυτών των περιοχών πραγματικές ευκαιρίες για οικονομική και προσωπική εξέλιξη.
<SPEAKER ID="256" NAME="Jarosław Kalinowski" AFFILIATION="PPE">
γραπτώς. - (PL) Οι άνδρες είναι εκείνοι που επιλέγουν συχνότερα να εργαστούν στον γεωργικό τομέα, αλλά οι γυναίκες ανέκαθεν ήταν παρούσες στις αγροτικές περιοχές και, δυστυχώς, η συνδρομή τους ήταν πάντα υποτιμημένη. " συνεχής δράση τους και η μακροπρόθεσμη προσέγγισή τους σε πολλά θέματα συμβάλλουν στη βελτίωση της ποιότητας ζωής και εργασίας στις αγροτικές περιοχές. Ωστόσο, πολύ συχνά δεν εκπροσωπούνται στο στάδιο σχεδιασμού των πόρων και η λήψη υπόψη των αναγκών των αγροτισσών σε αυτό το πλαίσιο θα μπορούσε να έχει πολλά οφέλη για τις αγροτικές κοινότητες. Πρέπει να διασφαλίσουμε το άνοιγμα των ευκαιριών επαγγελματικής ανάπτυξης για τις γυναίκες στη γεωργία παρέχοντας πραγματική στήριξη υπό τη μορφή εκπαίδευσης ή ακόμα και συμβουλών σταδιοδρομίας. Είναι σημαντικό να προωθήσουμε τις αγροτικές περιοχές στις γυναίκες ως ελκυστικό χώρο εργασίας, όπου είναι δυνατή η εκπλήρωση τόσο οικογενειακών όσο και επαγγελματικών σχεδίων.

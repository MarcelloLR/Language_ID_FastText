<CHAPTER ID="004">
Πρόληψη φυσικών και ανθρωπογενών καταστροφών (συζήτηση)
<SPEAKER ID="037" NAME="Πρόεδρος">
" ημερήσια διάταξη προβλέπει τη συζήτηση της προφορικής ερώτησης του João Ferreira, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, προς την Επιτροπή, σχετικά με την πρόληψη φυσικών και ανθρωπογενών καταστροφών (B7-0201/2011).
<SPEAKER ID="038" NAME="João Ferreira" LANGUAGE="PT">
Κύριε Πρόεδρε, κύριε Επίτροπε, έχουν περάσει δύο έτη από τη δημοσίευση της ανακοίνωσης της Επιτροπής, τον Φεβρουάριο του 2009, με τίτλο "Κοινοτική προσέγγιση για την πρόληψη φυσικών και ανθρωπογενών καταστροφών". Υπογραμμίστηκε η σημασία αυτού του ζητήματος. Έκτοτε, διάφορες καταστροφές έχουν πλήξει την Ευρώπη, με εξαιρετικά αρνητικές επιπτώσεις για τους πολίτες, το έδαφος, την οικονομία και το περιβάλλον.
<P>
Σε γενικές γραμμές, η ανακοίνωση της Επιτροπής ακολούθησε ορθή, αν και ανεπαρκή, προσέγγιση όπως έκρινε το Κοινοβούλιο. Επιπλέον, η Επιτροπή καθυστερεί να εφαρμόσει τις δεσμεύσεις που ανέλαβε στη συγκεκριμένη ανακοίνωση.
<P>
Ένα παράδειγμα αυτού είναι η δέσμευσή της να καταρτίσει κατάλογο μέτρων πρόληψης τα οποία θα χρηματοδοτήσει η Ευρωπαϊκή Ένωση και θα εφαρμόσουν τα κράτη μέλη. Δύο χρόνια μετά, πού είναι αυτός ο κατάλογος; Πρόκειται η Επιτροπή να περιμένει το επόμενο πολυετές δημοσιονομικό πλαίσιο για να παρουσιάσει τον κατάλογο; Μήπως θα πρέπει να περιμένουμε άλλα δύο χρόνια από σήμερα;
<P>
Εν τω μεταξύ, πέρυσι τον Σεπτέμβριο, το Κοινοβούλιο ενέκρινε έκθεση σχετικά με αυτό ακριβώς το ζήτημα. " συγκεκριμένη έκθεση διατυπώνει μια σειρά σημαντικών συστάσεων. Είναι σημαντικό να αναφερθεί ότι η έκθεση αυτή εκπονήθηκε μετά από μια πολύ πιο διεξοδική συζήτηση, όχι μόνο εδώ στο Κοινοβούλιο, αλλά και με ένα ευρύ φάσμα εθνικών, περιφερειακών και τοπικών οντοτήτων, που δραστηριοποιούνται σε διάφορα στάδια της διαχείρισης καταστροφών.
<P>
" έκθεση συγκέντρωσε επίσης πολλές εμπειρίες από όσους επλήγησαν από καταστροφές αυτού του είδους το τελευταίο έτος. Σε αυτό το σημείο, θα ήθελα να επικεντρωθώ σε κάποια συγκεκριμένα σημεία της έκθεσης, από τα πολλά που περιέχει. Ένα φάσμα δράσεων ορίστηκαν ως στόχοι για ειδική στήριξη προς τα κράτη μέλη, με σκοπό την αντιμετώπιση καταστάσεων κινδύνου σε τομείς όπως η διαχείριση των δασών, η προστασία και η προάσπιση των παράκτιων ζωνών, η αποκατάσταση και η προστασία των υδρογραφικών λεκανών, η προστασία και η αναδιαμόρφωση των κατοικημένων περιοχών που είναι ιδιαίτερα ευάλωτες σε ορισμένα είδη καταστροφών και η διατήρηση των γεωργικών δραστηριοτήτων σε περιοχές που πλήττονται από συρρίκνωση του πληθυσμού και όπου υπάρχει κίνδυνος φυσικών καταστροφών.
<P>
Πώς συμπεριέλαβε ή πώς σκέφτεται να συμπεριλάβει η Επιτροπή αυτούς τους τομείς στον κατάλογο μέτρων που πρόκειται να καταρτίσει; " έκθεση προτείνει επίσης τη δημιουργία δημόσιου γεωργικού συστήματος ασφάλισης στην Ευρώπη και τη θέσπιση συστήματος ελάχιστης αποζημίωσης αγροτών που πλήττονται από καταστροφές.
<P>
Παρατηρώ ότι αυτό είναι πολύ διαφορετικό από την τρέχουσα δυνατότητα ότι τα κράτη μέλη θα επιχορηγούν ένα σύστημα ασφάλισης εσωτερικά, με τον διαγνωστικό έλεγχο της ΚΓΠ. Αυτό που προτείνεται είναι ασφάλιση χρηματοδοτούμενη με κοινοτικούς πόρους σε ίση βάση όσον αφορά την προστασία έναντι καταστροφών, για όλους τους αγρότες, είτε προέρχονται από κράτη μέλη που έχουν τη μεγαλύτερη ανάγκη είτε προέρχονται από πλούσιες χώρες.
<P>
Όπως γνωρίζουμε, οι καταστροφές είναι εντελώς άδικες, και σχεδόν πάντα πλήττουν περισσότερο όσους έχουν τις λιγότερες δυνατότητες να προστατευτούν, είτε πρόκειται για πρόσωπα είτε πρόκειται για χώρες. Εάν υπάρχει ένας τομέας όπου πρέπει να διασφαλιστεί η απτή έκφραση της αλληλεγγύης της ΕΕ και η εφαρμογή της αρχής της συνοχής, αυτός είναι η προστασία των πολιτών, της οικονομίας και του περιβάλλοντος έναντι των καταστροφών.
<P>
Ως εκ τούτου, θα ήθελα να θέσω εδώ το εξής ερώτημα: τι πρόκειται να πράξει η Επιτροπή για να μειώσει τις υφιστάμενες ανισορροπίες μεταξύ των περιφερειών και των κρατών μελών στον τομέα αυτόν, με άλλα λόγια, για να συμβάλει στη βελτίωση της πρόληψης σε περιφέρειες και κράτη μέλη που εκτίθενται περισσότερο σε κινδύνους και έχουν χαμηλότερες οικονομικές δυνατότητες; Άλλος ένας τομέας που καλύπτεται στην έκθεση είναι η ενίσχυση των συστημάτων έγκαιρης προειδοποίησης στα κράτη μέλη και η διασύνδεση των διάφορων συστημάτων έγκαιρης προειδοποίησης. Ποια μέτρα έχουν ήδη ληφθεί στον συγκεκριμένο τομέα; Ποια μέτρα πρόκειται να ληφθούν στη συνέχεια; Τέλος, αξίζει να υπενθυμιστεί ότι στο πλαίσιο της πρόληψης, και λαμβάνοντας υπόψη τις εμπειρίες που αποκτήθηκαν κατά τις πρόσφατες καταστροφές, καθίσταται επιτακτική η ανάγκη να αναθεωρηθούν οι κανονισμοί για το Ταμείο Αλληλεγγύης, ώστε να επιτραπεί η πιο ευέλικτη και έγκαιρη κινητοποίηση αυτού του μέσου.
<P>
Σε ποιες ενέργειες έχει ήδη προβεί η Επιτροπή ή σε ποιες ενέργειες πρόκειται να προβεί όσον αφορά αυτήν την αναθεώρηση; Υπενθυμίζω ότι πριν από έναν χρόνο η Μαδέρα επλήγη από μια μεγάλη καταστροφή, με νεκρούς και υψηλά επίπεδα υλικών καταστροφών σε στρατηγικές υποδομές και βασικό εξοπλισμό. Σήμερα, έναν χρόνο μετά, η Μαδέρα ακόμη δεν έχει λάβει ούτε ένα λεπτό του ευρώ βοήθεια από την ΕΕ. Τι πρόκειται να πράξει η Επιτροπή για να αλλάξει αυτήν την κατάσταση, όταν ο κανονισμός του Ταμείου Αλληλεγγύης αναφέρει επί του παρόντος ότι "πρέπει να συμβάλει στην ταχεία αποκατάσταση των ομαλών συνθηκών διαβίωσης, και πρέπει να αναλαμβάνει επείγουσα και αποτελεσματική δράση προκειμένου να συνδράμει, όσο το δυνατόν ταχύτερα, στην κινητοποίηση των υπηρεσιών επείγουσας βοήθειας"; Πού είναι αυτή η ταχύτητα όταν, έναν χρόνο μετά, η Μαδέρα δεν έχει λάβει ούτε ένα λεπτό του ευρώ βοήθεια από την ΕΕ;
<P>
Ολοκληρώνοντας την παρέμβασή μου, κύριε Πρόεδρε, απευθύνω για ακόμη μία φορά έκκληση στην Επιτροπή να εκλάβει την ευρεία συναίνεση που επιτεύχθηκε επί της έκθεσης αυτής, όταν ψηφίστηκε και συζητήθηκε, ως σαφή ένδειξη ότι αυτές οι συστάσεις, οι συστάσεις που περιέχονται στην έκθεση, πρέπει να εφαρμοστούν. Πολλές από αυτές τις συστάσεις περιέχονταν ήδη σε προηγούμενα ψηφίσματα του Κοινοβουλίου, αλλά δυστυχώς δεν έγινε τίποτα και η Επιτροπή φέρει ιδιαίτερη ευθύνη για την καθυστέρηση αυτή.
<SPEAKER ID="039" NAME="Johannes Hahn" LANGUAGE="EN">
Κύριε Πρόεδρε, θα ήθελα να ευχαριστήσω το Κοινοβούλιο για την ευκαιρία που μας δίνει να ανταλλάξουμε απόψεις σχετικά με την πρόληψη καταστροφών, και τον κ. Ferreira συγκεκριμένα για το συνεχές ενδιαφέρον του για το συγκεκριμένο θέμα.
<P>
Οι καταστροφές του περασμένου έτους αποτέλεσαν μια χρήσιμη υπενθύμιση ότι η ΕΕ και τα κράτη μέλη της πρέπει να επιταχύνουν τις εργασίες τους για την πρόληψη των καταστροφών. Πρέπει να είμαστε φιλόδοξοι. Όλοι γνωρίζουμε ότι οι επενδύσεις στην πρόληψη καταστροφών αποδίδουν. Την ίδια στιγμή, η διασφάλιση οικονομικά αποδοτικών και αυξημένων επενδύσεων στον τομέα της πρόληψης καταστροφών αποτελεί πρόκληση.
<P>
Αξιολογούμε τώρα την αποτελεσματικότητα των υφιστάμενων χρηματοδοτικών μέσων της ΕΕ. Αναπτύσσουμε επίσης έναν κατάλογο μέτρων πρόληψης που θα μπορούσαν να εξεταστούν από τα κράτη μέλη για τη λήψη κοινοτικής χρηματοδότησης.
<P>
Στόχος μας είναι η αύξηση του αντικτύπου της χρηματοδότησης της ΕΕ και η επιτάχυνση της υλοποίησης της στήριξης του Ευρωπαϊκού Ταμείου Περιφερειακής Ανάπτυξης. Εξετάζουμε επίσης καινοτόμα χρηματοδοτικά μέσα, όπως όμιλοι συνασφάλισης για τον επιμερισμό των κινδύνων. Οι αποδοτικές επενδύσεις στην πρόληψη των καταστροφών θα συμβάλουν στο να σωθούν ζωές, να περιοριστούν οι ζημιές και, εντέλει, να εξοικονομηθούν χρήματα.
<P>
Δρομολογούνται επίσης δράσεις για τη βελτίωση των γνώσεών μας σχετικά με τις καταστροφές. Συνεργαζόμαστε με τον Ευρωπαϊκό Οργανισμό Περιβάλλοντος για την εκπόνηση έκθεσης που αξιολογεί τη συχνότητα των καταστροφών στην Ευρώπη και τις επιπτώσεις τους στον άνθρωπο, τις οικονομίες και τα οικοσυστήματα. Χρειαζόμαστε επίσης σαφείς και διαφανείς αξιολογήσεις των κινδύνων που αντιμετωπίζουμε.
<P>
Στις 21 Δεκεμβρίου πέρυσι εκδώσαμε έγγραφο κατευθυντήριων γραμμών για την εκτίμηση και τη χαρτογράφηση των κινδύνων σε εθνικό επίπεδο, προκειμένου να ενθαρρυνθούν τα κράτη μέλη να καλλιεργήσουν μια νοοτροπία ολοκληρωμένης διαχείρισης των κινδύνων. " ανάπτυξη ολοκληρωμένων πολιτικών διαχείρισης κινδύνων θα απαιτήσει τη συμμετοχή όλων των φορέων. " αυξημένη συχνότητα και ένταση των καταστροφών στην Ευρώπη πρέπει επίσης να παράσχει περαιτέρω κίνητρα ώστε τα κράτη μέλη να επενδύσουν στην ετοιμότητα και να ενισχύσουν τις ικανότητές τους.
<P>
Πέραν των στοιχείων πρόληψης, εξίσου σημαντικό είναι τα κράτη μέλη και η Ευρώπη συνολικά να μπορούν να ανταποκρίνονται με τον καλύτερο δυνατό τρόπο. Πέρυσι τον Οκτώβριο, περιγράψαμε την πρόταση πολιτικής μας για την ικανότητα αντιμετώπισης καταστροφών της Ευρώπης. Στόχος μας είναι η βελτίωση της αποτελεσματικότητας, της συνοχής και της προβολής όσον αφορά την αντιμετώπιση των καταστροφών από την ΕΕ.
<SPEAKER ID="040" NAME="Richard Seeber" LANGUAGE="DE">
Κύριε Πρόεδρε, κύριε Επίτροπε, κυρίες και κύριοι, η κατάλληλη λέξη για να ξεκινήσουμε είναι η λέξη "αλληλεγγύη". Όταν συμβαίνουν καταστροφές -είτε ανθρωπογενείς είτε φυσικές- πρέπει να μένουμε ενωμένοι στην Ευρώπη. Αυτό το στοιχείο κατέχει κεντρική θέση στην ευρωπαϊκή ολοκλήρωση.
<P>
" δεύτερη λέξη κλειδί που πρέπει να αναφέρουμε εδώ είναι η λέξη "ταχύτητα". Είναι σημαντικό να παρέχουμε βοήθεια γρήγορα, επειδή η ταχεία βοήθεια είναι η πιο αποτελεσματική μορφή βοήθειας.
<P>
Τρίτον, οφείλω να επισημάνω, παρ' όλα αυτά, ότι τα κράτη μέλη είναι πρωτίστως αρμόδια για την προστασία των πολιτών, όταν είναι εφικτό, από αυτές τις καταστροφές. Πρέπει να εξετάσουμε πώς μπορούμε να αξιοποιήσουμε τα ευρωπαϊκά μέσα και τους πόρους που διαθέτουμε με αποδοτικότερο και αποτελεσματικότερο τρόπο. Ωστόσο, θα πρέπει να επισημάνω ότι πολλά κράτη μέλη ζητούν ευρωπαϊκούς πόρους προκειμένου να αποκρύψουν το γεγονός ότι τα ίδια λαμβάνουν ανεπαρκή μέτρα.
<P>
Τι μπορούμε να κάνουμε σε επίπεδο ΕΕ; Έχουμε δύο βασικά στοιχεία δαπανών: πρώτον, το Ευρωπαϊκό Ταμείο Περιφερειακής Ανάπτυξης για το οποίο είναι αρμόδιος ο Επίτροπος Hahn και, δεύτερον, το Γεωργικό Ταμείο, σε σχέση με το οποίο θα μπορούσαμε να αξιοποιήσουμε καλύτερα τους πόρους που είναι ήδη διαθέσιμοι. " πρόληψη είναι το κλειδί. Δηλαδή πάρα πολλές καταστροφές, και συγκεκριμένα πλημμύρες, θα μπορούσαν να έχουν αποτραπεί μέσω ορθού χωροταξικού σχεδιασμού. Έχουμε ήδη μια οδηγία για τις πλημμύρες, σε σχέση με την οποία ήταν σαφές ότι θα μπορούσαμε πραγματικά να επιτύχουμε πολλά με τους υφιστάμενους πόρους μας εάν λαμβάναμε τα κατάλληλα μέτρα - όπως χαρτογράφηση, εκτίμηση κινδύνων και, ως τρίτο μέτρο, την κατάρτιση σχεδίων προληπτικής δράσης.
<P>
Θα ήθελα η Επιτροπή, εκτός από τα μέτρα πρόληψης που έχει ήδη καταρτίσει, να εξετάσει, συγκεκριμένα, τα ζητήματα της ξηρασίας και της λειψυδρίας. Σε αυτούς τους τομείς, εξακολουθούμε να μην διαθέτουμε ένα μέσο όπως την οδηγία για τις πλημμύρες, και θα μπορούσαμε να κάνουμε πολλά εν προκειμένω.
<P>
Όσον αφορά τον κατάλογο των μέτρων πρόληψης αυτόν καθαυτό, οφείλω να ομολογήσω ότι η ενσωμάτωση αυτών των πτυχών αποτελεί αναμφίβολα καίρια συνιστώσα εν προκειμένω· με άλλα λόγια, να προσπαθήσουμε να λαμβάνουμε υπόψη αυτές τις πτυχές σε άλλους τομείς πολιτικής. Υπό την εποπτεία της Επιτροπής, τα κράτη μέλη πρέπει επίσης να καταρτίσουν χάρτες επικινδυνότητας για όλες τις περιοχές.
<SPEAKER ID="041" NAME="Edite Estrela" LANGUAGE="PT">
Κύριε Πρόεδρε, πρόκειται για μια συζήτηση που διεξάγεται επανειλημμένα στο Κοινοβούλιο. Δυστυχώς, οι φυσικές ή ανθρωπογενείς καταστροφές γίνονται ολοένα και συχνότερες και πιο καταστροφικές.
<P>
Παρόλο που η πρόληψη των καταστροφών εμπίπτει πρωτίστως στις αρμοδιότητες των κρατών μελών, η Ευρωπαϊκή Ένωση μπορεί να συνεισφέρει σημαντικά. Υπάρχουν συγκεκριμένα κοινοτικά μέσα για την υποστήριξη αυτών των δραστηριοτήτων πρόληψης καταστροφών.
<P>
Ωστόσο, είναι σημαντικό να αξιολογηθούν αυτά τα μέσα, ώστε να μπορέσουμε να προσδιορίσουμε καλύτερα τα κενά. Επιπλέον, και οι μηχανισμοί χρηματοδότησης πρέπει να βελτιωθούν. Αναφέρθηκε ήδη εδώ, αλλά θα ήθελα να το επαναλάβω, ότι στην περίπτωση της Μαδέρας δεν έχει δοθεί ακόμη καμία υπόσχεση βοήθειας, και είναι σαφές ότι τα θύματα αυτής της καταστροφής δεν μπορούν να περιμένουν για πάντα.
<P>
Ζητήθηκε επίσης από την Επιτροπή αρκετές φορές να καταρτίσει κοινοτικές κατευθυντήριες γραμμές για τη χαρτογράφηση των κινδύνων. Θα ήθελα επίσης να υπογραμμίσω τη σημασία μιας πλήρους απογραφής των πηγών πληροφόρησης, επειδή μπορούμε να προχωρήσουμε ορθά μόνο εάν υπάρχουν ακριβείς πληροφορίες.
<P>
Ορισμένες από τις υποδείξεις και τις προτάσεις που παρουσιάζονται στην έκθεση Ferreira περιέχονταν στην έκθεσή μου, που εγκρίθηκε από το Κοινοβούλιο το 2006, και η Επιτροπή δεν έχει δώσει ακόμη απάντηση σε πολλές από τις προτάσεις αυτές. Κατά συνέπεια, θα ήθελα να ρωτήσω τον Επίτροπο αν μπορεί να μας ενημερώσει για τις εργασίες που έχουν γίνει έως τώρα σε σχέση με το Ευρωπαϊκό Παρατηρητήριο για την Ξηρασία, καθώς και με την οδηγία για τις δασικές πυρκαγιές.
<SPEAKER ID="042" NAME="Catherine Bearder" LANGUAGE="EN">
Κύριε Πρόεδρε, τα καλοκαίρια είναι θερμότερα και οι καταιγίδες εντονότερες. Οι βροχοπτώσεις είναι πιο ακανόνιστες και έχουν αυξηθεί οι ξηρασίες που προκαλούν απειλητικές για τη ζωή πυρκαγιές σε ολόκληρη την ήπειρό μας. Τα τελευταία χρόνια όλες σχεδόν οι χώρες επλήγησαν από μια φυσική καταστροφή, χωρίς να υπολογίζονται οι ανθρωπογενείς καταστροφές όπως το Τσερνομπίλ και, πιο πρόσφατα, η διαρροή τοξικής λάσπης στην Ουγγαρία.
<P>
Οι πολίτες βασίζονται στους εκλεγμένους εκπροσώπους τους για να διασφαλίζουν ότι ο σχεδιασμός της προστασίας τους είναι αποτελεσματικός και αξιόπιστος και ότι εφαρμόζεται. Έχουμε λάβει πολλές υποσχέσεις και εκθέσεις από την Επιτροπή, ωστόσο έχουν αναληφθεί ελάχιστες συγκεκριμένες δράσεις. Μας δόθηκαν υποσχέσεις για τη δημιουργία ενός δικτύου αρμόδιων εθνικών υπηρεσιών στα κράτη μέλη. Το 2009 δόθηκε η υπόσχεση για έναν χάρτη στοιχείων ενεργητικού, που θα είναι έγκαιρα διαθέσιμα και έτοιμα προς χρήση όταν συμβεί μια καταστροφή. Πρέπει πλέον να ζητηθεί από τις εθνικές αρχές να θέσουν κεντρικό εξοπλισμό σε κατάσταση ετοιμότητας, ο οποίος θα είναι διαθέσιμος για την παροχή ταχείας ευρωπαϊκής βοήθειας όταν παρίσταται ανάγκη.
<P>
Στην περιοχή μου, έχουμε στο Bracknell το παγκοσμίως γνωστό κέντρο μεσοπρόθεσμων μετεωρολογικών προγνώσεων. Οι πληροφορίες του βοηθούν τους ναυτικούς, τα αεροσκάφη και τους αρμόδιους για τον σχεδιασμό αντιμετώπισης έκτακτων περιστατικών μέσω ενός φάσματος πηγών πληροφόρησης σε πραγματικό χρόνο σε ολόκληρο τον κόσμο, αλλά χρειαζόμαστε περισσότερες εγκαταστάσεις αυτού του είδους. Πρέπει να γνωρίζουμε πού βρίσκονται οι εκπαιδευμένες ομάδες παροχής υπηρεσιών έκτακτης ανάγκης. Πρέπει να γνωρίζουμε πού βρίσκονται οι προμήθειες τροφίμων έκτακτης ανάγκης, οι σκηνές και οι κουβέρτες.
<P>
Πρέπει να γνωρίζουμε πού βρίσκονται οι εγκαταστάσεις που θα σώσουν τις ζωές των πολιτών της Ένωσής μας όταν τις χρειαστούν. " Επιτροπή πρέπει να παρουσιάσει τώρα αυτά τα σχέδια. " επόμενη καταστροφή μπορεί να μην βρίσκεται πολύ μακριά.
<SPEAKER ID="043" NAME="Marisa Matias" LANGUAGE="PT">
Κύριε Πρόεδρε, θα ήθελα να ξεκινήσω λέγοντας ότι στηρίζω απόλυτα τα όσα ανέφερε η συνάδελφος βουλευτής. " πρόληψη φυσικών και ανθρωπογενών καταστροφών είναι τεράστιας σημασίας, και η σημασία της αυξάνεται συνεχώς, ενώ η Επιτροπή μάς παρουσιάζει συστηματικά διάφορους στόχους όσον αφορά τη διαδικασία και τους χρόνους αντίδρασης.
<P>
Ωστόσο, πρόκειται για ένα ιδιαίτερα σύνθετο πρόβλημα, όπως ανέφερα ήδη. Το Ταμείο Αλληλεγγύης είναι το μέσο που ενεργοποιείται συνήθως σε αυτές τις καταστάσεις, αλλά αυτό γίνεται μετά από πολύ, πολύ μεγάλο διάστημα, το οποίο κυμαίνεται από εννέα μήνες έως ένα έτος μετά από μια καταστροφή. Όπως έχει αναφερθεί ήδη, και θα συνεχίσω να το επαναλαμβάνω όπως και όλοι μας για όσο διάστημα χρειαστεί, η Μαδέρα επλήγη από μια μαζική καταστροφή πριν από ένα έτος, και ακόμη δεν έχει λάβει καμία βοήθεια.
<P>
Κατά συνέπεια, θα ήθελα να τονίσω αυτό το ζήτημα εκ νέου: δεν είναι πλέον καιρός να αναθεωρήσει η Επιτροπή τη διαδικασία του δικού της μοντέλου ταμείων και χρηματοδότησης; Πώς μπορούμε να διατηρήσουμε ένα ταμείο για την αντιμετώπιση ολοένα και πιο απαιτητικών έκτακτων καταστάσεων; Δεν γνωρίζουμε πότε θα συμβεί μια καταστροφή, αλλά γνωρίζουμε ότι θα συμβεί, και η κλιματική αλλαγή βρίσκεται εδώ για να το αποδείξει. Κατά συνέπεια, η εξαίρεση δεν μπορεί ποτέ να ισχύει σε καταστάσεις που εμφανίζονται σε τακτική βάση.
<SPEAKER ID="044" NAME="Jaroslav Paška" LANGUAGE="SK">
Κύριε Πρόεδρε, υπάρχουν πολλά περιθώρια βελτίωσης όσον αφορά τους υφιστάμενους μηχανισμούς για την πρόληψη φυσικών και ανθρωπογενών καταστροφών.
<P>
Ενώ στην περίπτωση των μέτρων πρόληψης που λαμβάνονται έναντι των φυσικών καταστροφών πρέπει να καταβάλουμε ιδιαίτερες προσπάθειες για να βελτιώσουμε τα συστήματα παρακολούθησης των φυσικών φαινομένων -είτε πρόκειται για αλλαγές του καιρού είτε για μετατοπίσεις τεκτονικών πλακών- και στη συνέχεια να βελτιώσουμε τα μαθηματικά μοντέλα για την πρόγνωση και την αξιολόγηση των μεταβολών, των συνεπειών τους και των σχετικών μηχανισμών προειδοποίησης ή της επακόλουθης εκκένωσης, στον τομέα των ανθρωπογενών καταστροφών μπορούμε να εργαστούμε πολύ πιο αποτελεσματικά.
<P>
Καθώς γνωρίζουμε τους κινδύνους των διάφορων ανθρώπινων δραστηριοτήτων, ιδίως των εμπορικών δραστηριοτήτων που απειλούν το περιβάλλον, γνωρίζουμε πώς να μειώσουμε κατά τρόπο προληπτικό τον κίνδυνο ενδεχόμενης καταστροφής που προκύπτει από την άσκηση οποιουδήποτε είδους επικίνδυνης δραστηριότητας, μέσω ορθών ρυθμιστικών μέτρων. Ωστόσο, ένα ρυθμιστικό πλαίσιο πρόληψης, ακριβώς όπως τα συστήματα εποπτείας, επιθεώρησης, επιβολής κυρώσεων και καταστολής, πρέπει να είναι ολοκληρωμένο και πρέπει να εφαρμόζεται με πλήρη συστηματικότητα και επιμέλεια.
<P>
Χάριν της προστασίας της υγείας και της ζωής των πολιτών μας, πρέπει, ως εκ τούτου, να εργαστούμε συστηματικά για τη βελτίωση αυτών των μηχανισμών προστασίας έναντι καταστροφών.
<SPEAKER ID="045" NAME="Ville Itälä" AFFILIATION="PPE">
(FI) Κύριε Πρόεδρε, μπορούμε να στηρίξουμε όσα έχουν αναφερθεί εδώ. Ο αριθμός των καταστροφών συνεχίζει να αυξάνεται. " ΕΕ θα μπορούσε πραγματικά να κάνει πολλά επ' αυτού: ανταλλαγή πληροφοριών, υποστήριξη και αλληλεγγύη. Εδώ, φυσικά, προσδίδεται προστιθέμενη αξία, η οποία μπορεί να αναμένεται μόνο από την Ένωση όσον αφορά αυτά τα ζητήματα.
<P>
Ωστόσο, κι εγώ θα ήθελα να επωφεληθώ της ευκαιρίας και να θέσω ένα ερώτημα στον Επίτροπο. Πριν από τρία με τέσσερα έτη, ξέσπασε μια τεράστια δασική πυρκαγιά στη Ρωσία, ο καπνός της οποίας προκάλεσε πολλές καταστροφές στη χώρα μου, τη Φινλανδία. Πράγματι, πολλοί άνθρωποι παρουσίασαν σοβαρά προβλήματα υγείας λόγω αυτού του καπνού. Την εποχή εκείνη, το Ευρωπαϊκό Κοινοβούλιο αποφάσισε να ζητήσει από την Επιτροπή να διαπραγματευτεί συμφωνία με τη Ρωσία σχετικά με το πώς η ΕΕ θα μπορούσε να την βοηθήσει σε αυτήν την κατάσταση και να παράσχει την απαραίτητη συνδρομή, την οποία χρειαζόταν τότε η Ρωσία και την οποία δεν δέχθηκε. Θα ήθελα να μάθω αν η Επιτροπή έχει σημειώσει κάποια πρόοδο επί του ζητήματος αυτού και αν εφαρμόστηκαν μέτρα.
<P>
Οι καταστροφές δεν περιορίζονται μόνο στην ΕΕ: συμβαίνουν και εκτός των συνόρων μας και συχνά έχουν επιπτώσεις στα κράτη μέλη της ΕΕ. Θα ήθελα να μάθω ποια πρόοδος έχει σημειωθεί με τη Ρωσία επί του ζητήματος αυτού.
<SPEAKER ID="046" NAME="Mario Pirillo" AFFILIATION="S&amp;D">
(IT) Κύριε Πρόεδρε, κυρίες και κύριοι, τα τελευταία 15 έτη, ο αριθμός των φυσικών και ανθρωπογενών καταστροφών αυξήθηκε σημαντικά και γινόμαστε μάρτυρες σοβαρότερων και συχνότερων φαινομένων σε όλες σχεδόν τις χώρες της Ευρωπαϊκής Ένωσης, τα οποία έχουν σοβαρές επιπτώσεις στην οικονομία, τις υποδομές και τα οικοσυστήματα.
<P>
Χρειαζόμαστε μια επείγουσα προσέγγιση της ΕΕ για την κατάρτιση πολιτικών πρόληψης και τον προσδιορισμό και την προσαρμογή των σχετικών χρηματοδοτικών μέσων. Το Ταμείο Αλληλεγγύης της Ευρωπαϊκής Ένωσης και τα εθνικά ταμεία δεν είναι πλέον σε θέση να αντιμετωπίσουν τις συχνές καταστροφές.
<P>
Θα ήθελα να ρωτήσω τον Επίτροπο που βρίσκεται εδώ σήμερα πότε θα είναι δυνατόν να παρασχεθούν δεδομένα και ένας χάρτης των περιοχών που κινδυνεύουν, όπως αναφερόταν στην ανακοίνωσή του στις 23 Φεβρουαρίου 2009. Τέλος, λυπάμαι που το Συμβούλιο, εδώ και ορισμένο διάστημα, παρεμποδίζει την έγκριση της οδηγίας για την προστασία του εδάφους, για τη βελτίωση της διαχείρισης του εδάφους.
<SPEAKER ID="047" NAME="Daciana Octavia Sârbu" AFFILIATION="S&amp;D">
(RO) Κύριε Πρόεδρε, μετά την οικολογική καταστροφή στην Ουγγαρία τον περασμένο Οκτώβριο, επέστησα πάνω από μία φορά την προσοχή της Ευρωπαϊκής Επιτροπής στο ζήτημα της πρόληψης των καταστροφών στην εξορυκτική βιομηχανία. Στην περίπτωση του εξορυκτικού τομέα, τα ατυχήματα μπορούν συχνά να έχουν διασυνοριακές επιπτώσεις. Αυτός είναι ένας παραπάνω λόγος για τον οποίο η Ευρωπαϊκή Ένωση έχει καθήκον να διασφαλίσει ότι λαμβάνεται κάθε δυνατό μέτρο για τη μείωση του κινδύνου ατυχημάτων και τη βελτίωση της ταχύτητας και της αποτελεσματικότητας της αντίδρασης όταν, μολαταύτα, αυτά τα ατυχήματα συμβούν.
<P>
" Επιτροπή, απαντώντας σε ερωτήσεις μου, επιβεβαίωσε ότι τα απόβλητα που απελευθερώθηκαν στο περιβάλλον από το ατύχημα στην Ουγγαρία, μεταξύ άλλων στον Δούναβη, ήταν πράγματι τοξικά, παρότι στην αρχή το είχαν αρνηθεί οι αρχές. Πρόκειται για ένα σαφέστατο παράδειγμα μη τήρησης των κανονισμών, μια κατάσταση που πρέπει να αλλάξει το συντομότερο δυνατό.
<P>
Είναι καθήκον της Ευρωπαϊκής Επιτροπής να αναλάβει επειγόντως δράση μετά το ψήφισμα που εγκρίθηκε πέρυσι από το Κοινοβούλιο, στο οποίο ζητήθηκε να απαγορευτούν οι τεχνικές εξόρυξης με χρήση κυανιδίων, καθώς ενέχουν τεράστιους διασυνοριακούς κινδύνους για τα οικοσυστήματα.
<SPEAKER ID="049" NAME="Rareş-Lucian Niculescu" AFFILIATION="PPE">
(RO) Κύριε Πρόεδρε, η έκθεση σχετικά με την κοινοτική προσέγγιση για την πρόληψη φυσικών και ανθρωπογενών καταστροφών, που εγκρίθηκε τον Σεπτέμβριο του 2010, περιέχει ορισμένες σημαντικές αναφορές που στοχεύουν άμεσα στη γεωργία. " έκθεση κάνει ιδιαίτερη αναφορά στο ότι η γεωργική παραγωγή είναι ευάλωτη σε κλιματικά φαινόμενα όπως η ξηρασία, ο παγετός, το χαλάζι, οι δασικές πυρκαγιές, οι πλημμύρες, οι κατολισθήσεις κ.λπ. " έκθεση περιέχει επίσης αρκετές σημαντικές προτάσεις που στοχεύουν στον μετριασμό των επιπτώσεων αυτών των προβλημάτων. Ο συντάκτης ανέφερε ήδη την ιδέα της παροχής ορισμένων εγγυήσεων για τη γεωργία.
<P>
Θα ήθελα να υπογραμμίσω τη σημασία της αποτελεσματικής αντιμετώπισης αυτών των προκλήσεων, ιδίως στο πλαίσιο μιας μελλοντικής κοινής γεωργικής πολιτικής, ο στόχος της οποίας θα είναι να διαδραματίζει η γεωργία ρόλο στην παραγωγή τροφίμων, αλλά και σημαντικό ρόλο στην προστασία του περιβάλλοντος.
<SPEAKER ID="050" NAME="Csaba Sándor Tabajdi" AFFILIATION="S&amp;D">
(HU) Κύριε Πρόεδρε, τον περασμένο Οκτώβριο η Ουγγαρία έλαβε τη συνδρομή εμπειρογνωμόνων, καθώς και υλικούς πόρους, για την αντιμετώπιση των ζημιών που προκάλεσε η καταστροφή της κόκκινης ιλύος, ωστόσο δεν παρασχέθηκε ουσιαστική βοήθεια. Ήταν εξαιρετικά δύσκολο να εξηγηθεί στους ανθρώπους γιατί μπορεί να παρέχεται ανθρωπιστική βοήθεια στους πολίτες χωρών εκτός της ΕΕ, αλλά όχι στους πολίτες κρατών μελών της ΕΕ. Είναι προφανές ότι η αρχή "ο ρυπαίνων πληρώνει" πρέπει να εφαρμόζεται στην περίπτωση βιομηχανικών καταστροφών, αλλά στις περισσότερες περιπτώσεις αυτές οι εταιρείες δεν διαθέτουν αρκετά χρήματα. " Επιτροπή υποσχέθηκε να καταστήσει υποχρεωτική την ασφάλιση περιβαλλοντικής ευθύνης για όλες τις εταιρείες που ασκούν επικίνδυνες δραστηριότητες. Παράλληλα, προτείνω -με επαρκή ρύθμιση- το Ταμείο Αλληλεγγύης να καταστεί διαθέσιμο για τον μερικό μετριασμό των επιπτώσεων των βιομηχανικών καταστροφών, επαναλαμβάνω, τον μερικό...
<P>
(Ο Πρόεδρος διακόπτει τον ομιλητή)
<SPEAKER ID="051" NAME="Franz Obermayr" AFFILIATION="NI">
(DE) Κύριε Πρόεδρε, είναι σαφές ότι αξίζει να δοθεί μεγάλη προσοχή στην έννοια της πρόληψης των καταστροφών, ιδίως όσον αφορά τους ούγγρους φίλους μας, καθώς κάτι πήγε στραβά κατά την αντιμετώπιση της καταστροφής από τη διαρροή τοξικής ιλύος στην Ουγγαρία τον περασμένο Οκτώβριο. Στην έκθεσή της, η Επιτροπή διαπίστωσε σαφείς αδυναμίες εκ μέρους των τοπικών αρχών, οι οποίες δεν ταξινόμησαν τα επικίνδυνα λύματα και υπέπεσαν σε σοβαρά σφάλματα σε σχέση με τις εργασίες κατασκευής στη δεξαμενή. " Επιτροπή διαπίστωσε επίσης ότι ο ευρωπαϊκός κατάλογος αποβλήτων -οι οδηγίες για τα απόβλητα από την εξορυκτική βιομηχανία- δεν είχε μεταφερθεί στην ουγγρική νομοθεσία. Κατά συνέπεια, είναι σημαντικό τα επιμέρους κράτη μέλη να ενσωματώνουν τα ευρωπαϊκά πρότυπα στα δικά τους νομικά πρότυπα κατά τρόπο δεσμευτικό.
<P>
Εκτός από την πρόληψη καταστροφών, η ορθή εφαρμογή αυτών των ευρωπαϊκών προτύπων είναι επίσης σημαντική, όπως και η ανταλλαγή βέλτιστων πρακτικών και η βοήθεια προς τα κράτη μέλη ώστε να βοηθήσουν τον εαυτό τους. Ιδίως κατά τη διάρκεια του φετινού έτους εθελοντισμού, είναι σημαντικό και ορθό τα κράτη μέλη να σημειώσουν μια ορισμένη πρόοδο ακολουθώντας το παράδειγμα των κρατών μελών που διαθέτουν εθνικές εθελοντικές πυροσβεστικές υπηρεσίες, υπηρεσίες διάσωσης κ.λπ.
<SPEAKER ID="052" NAME="Iosif Matula" AFFILIATION="PPE">
(RO) Κύριε Πρόεδρε, μία από τις σημαντικότερες προκλήσεις που αντιμετωπίζει επί του παρόντος η Ευρωπαϊκή Ένωση είναι η αύξηση της σοβαρότητας και των επιπτώσεων των φυσικών καταστροφών. Σύμφωνα με τα στατιστικά στοιχεία, τα τελευταία 20 έτη συνέβησαν 953 καταστροφές στην Ευρώπη, προκαλώντας σχεδόν 90.000 θανάτους και οικονομικές απώλειες που ανέρχονται σε 269 δισεκατομμύρια δολάρια "ΠΑ.
<P>
Για να μπορούμε να αντιμετωπίζουμε τις επιπτώσεις των φαινομένων αυτών, απαιτείται ένας χάρτης επικινδυνότητας, καθώς και ένα συνεκτικό σχέδιο για την αντιμετώπιση περιβαλλοντικών παραγόντων. " διατήρηση και η επέκταση των δασικών εκτάσεων, καθώς και των ζωνών πρασίνου σε αστικά περιβάλλοντα, πρέπει να αποτελούν προτεραιότητα για όλους μας. Είναι ζωτικής σημασίας να δώσουμε τη δέουσα σημασία στις δραστηριότητες ενημέρωσης και εκπαίδευσης του κοινού με στόχο την αποτροπή των συνεπειών των καταστροφών. " διεθνής "μέρα για τη Μείωση των Φυσικών Καταστροφών αποτελεί ένα καλό παράδειγμα εν προκειμένω. Πιστεύω επίσης ότι όλα αυτά τα μέσα πρέπει να καταστούν πιο αποτελεσματικά...
<P>
(Ο Πρόεδρος διακόπτει τον ομιλητή)
<SPEAKER ID="053" NAME="Luís Paulo Alves" AFFILIATION="S&amp;D">
(PT) Κύριε Πρόεδρε, οι ανησυχίες που εκφράζονται εδώ όσον αφορά την πρόληψη των καταστροφών και την αντίδραση σε αυτές είναι ένα εξαιρετικά ευαίσθητο και σημαντικό ζήτημα για τους πολίτες μας, οι οποίοι δεν μπορούν και δεν πρέπει να αναγκάζονται να περιμένουν.
<P>
Συζητάμε για πολύ ευαίσθητες καταστάσεις που αφορούν την ασφάλεια των πολιτών και της περιουσίας τους, και που συχνά μας αγγίζουν όλους λόγω της απώλειας ανθρώπινων ζωών, της καταστροφής οικογενειών και του αφανισμού μέσων βιοπορισμού. Ωστόσο, όλες οι διαδηλώσεις μας έχουν μικρή σημασία σε σύγκριση με τις τραγωδίες, οι οποίες, μέσω των μέσων ενημέρωσης, μας επηρεάζουν όλους και μας κάνουν να συνειδητοποιήσουμε ότι δεν μπορούμε να μείνουμε πίσω με το έργο που πρέπει να επιτελέσουμε για να αποφύγουμε ή να αμβλύνουμε αυτές τις καταστάσεις ή για να παράσχουμε καλύτερη βοήθεια όταν προκύψουν.
<P>
Κύριε Επίτροπε, οι συνάδελφοι βουλευτές υπογράμμισαν ιδιαίτερα αυτό το ζήτημα. Πρόκειται για μια περίπτωση όπου η ΕΕ μπορεί να αποδείξει καλύτερα στους πολίτες ότι βρίσκεται εδώ, για να τους βοηθά στην πρόληψη καταστροφών και, πάνω απ' όλα, εάν αυτές οι καταστροφές συμβούν, να τους προσφέρει την υποστήριξή της όταν την χρειάζονται περισσότερο και όταν βρίσκονται στην πλέον ευάλωτη κατάσταση.
<SPEAKER ID="054" NAME="Andreas Mölzer" AFFILIATION="NI">
(DE) Κύριε Πρόεδρε, Επίτροπε Hahn, όλοι γνωρίζουμε πολύ καλά τους παράγοντες που οδήγησαν στην αύξηση του αριθμού των καταστροφών τα τελευταία έτη: γνωρίζουμε για την αλλαγή του κλίματος, την εκρηκτική εκβιομηχάνιση στις αναπτυσσόμενες χώρες και τον αυξανόμενο παγκόσμιο πληθυσμό, μεταξύ άλλων.
<P>
Ωστόσο, είναι επίσης αλήθεια ότι πολλές καταστροφές προκαλούνται απλώς από τον άνθρωπο και, εν προκειμένω, οφείλουμε να πούμε ότι πρέπει να εφαρμόζεται η αρχή "ο ρυπαίνων πληρώνει". Με το να ζητάμε αμέσως βοήθεια από την Ένωση ακολουθούμε λανθασμένη κατεύθυνση. Ωστόσο, η ευρωπαϊκή αλληλεγγύη απαιτείται πραγματικά, φυσικά, όταν οι καταστροφές συμβαίνουν αποκλειστικά ως αποτέλεσμα ανωτέρας βίας, όταν συμβαίνουν όντως φυσικές καταστροφές. Στο πλαίσιο αυτό, δεν υπάρχει αμφιβολία ότι η ευρωπαϊκή αλληλεγγύη μας θα πρέπει να ξεκινά με την πρόληψη - για παράδειγμα, με προστατευτικές δομές για την αποτροπή χιονοστιβάδων, αντιπλημμυρικά έργα, χαρτογράφηση και συστήματα παρακολούθησης.
<P>
Επιπλέον, θα πρέπει πραγματικά να διαθέτουμε κάτι σαν μια ευρωπαϊκή "υπηρεσία αντιμετώπισης καταστροφών", η οποία θα μπορεί να χρησιμοποιείται αν απαιτείται η παροχή βοήθειας πολύ γρήγορα για την αποφυγή των σοβαρότερων συνεπειών.
<SPEAKER ID="055" NAME="Seán Kelly" AFFILIATION="PPE">
(EN) Κύριε Πρόεδρε, ακούγονται εδώ σήμερα πολλές λέξεις της μόδας, αλλά η βασική λέξη της μόδας είναι αυτή που αναγράφεται πρώτη στον πίνακα: πρόληψη. Σύμφωνα με το παλαιό ρητό, "η πρόληψη είναι καλύτερη από τη θεραπεία" και πρέπει πραγματικά να προσπαθήσουμε να αποτρέψουμε τις φυσικές καταστροφές βάσει των πρόσφατων τάσεων, να κάνουμε κάποιου είδους πρόγνωση και να λάβουμε προληπτικά μέτρα.
<P>
Χρειαζόμαστε επίσης ένα είδος διευρωπαϊκού ασφαλιστικού μηχανισμού, επειδή διαφορετικά οι πληγείσες περιοχές δεν θα μπορούν να προσφέρουν ασφάλιση. Για παράδειγμα, στην περιοχή μου, την πόλη του Clonmel, τα ασφάλιστρα εξαπλασιάστηκαν λόγω του κινδύνου πλημμύρας.
<P>
Τέλος, θα ήθελα να ρωτήσω πόσες χώρες μπορούν πραγματικά να δηλώσουν ότι έχουν συμμορφωθεί με τις συστάσεις της Επιτροπής, ιδίως σε σχέση με την οδηγία για τις πλημμύρες. Γνωρίζω ότι δεν έχει εφαρμοστεί ορθά στη χώρα μου. Οι χώρες πρέπει να αναλάβουν τις ευθύνες τους, ακριβώς όπως και η Επιτροπή. Με τη μεταξύ μας συνεργασία, μπορούμε τουλάχιστον να μετριάσουμε τις δυσκολίες.
<SPEAKER ID="056" NAME="Γεώργιος Κουμουτσάκος" AFFILIATION="PPE">
Κύριε Πρόεδρε, κύριε Επίτροπε, οι μεγάλες καταστροφικές πυρκαγιές δασών οι οποίες χτυπούν σχεδόν κάθε καλοκαίρι, κυρίως τα κράτη μέλη του ευρωπαϊκού νότου, και η Ελλάδα έχει μια τρομακτική και τραυματική εμπειρία, οδηγούν όλους μας σ' ένα ασφαλές συμπέρασμα: για την έγκαιρη και αποτελεσματική αντιμετώπιση των φυσικών και ανθρωπογενών καταστροφών στην Ευρώπη, η λέξη κλειδί είναι "αλληλεγγύη". Άλλωστε, η Συνθήκη της Λισαβόνας έχει εισάγει τη ρήτρα αλληλεγγύης για την παροχή συνδρομής σε κράτος μέλος που υφίσταται τις συνέπειες της φυσικής καταστροφής.
<P>
Πρέπει να ετοιμαστούμε για την ουσιαστική και αποτελεσματική εφαρμογή αυτής της ρήτρας. Σε αντίθετη περίπτωση, θα είναι σαν να αγνοούμε το 70% των ευρωπαίων πολιτών που προσβλέπει ότι η Ευρωπαϊκή Ένωση θα συνδράμει τη χώρα του εάν αυτή αντιμετωπίσει φυσική καταστροφή. Είναι σημαντικό να μην αφήσουμε τις δημοσιονομικές πιέσεις να επηρεάσουν τις πολιτικές και τη χρηματοδότηση των πολιτικών για την πρόληψη καταστροφών.
<P>
Επίσης σημαντικό είναι...
<P>
(Ο Πρόεδρος διακόπτει τον ομιλητή)
<SPEAKER ID="057" NAME="Johannes Hahn" LANGUAGE="DE">
Κύριε Πρόεδρε, καταρχάς, θα ήθελα να ευχαριστήσω όλους τους ομιλητές για τις ευρέος φάσματος συνεισφορές τους στη συζήτηση. Για τα απευθείας αιτήματα που αφορούν το πεδίο αρμοδιότητας της συναδέλφου μου κ. Georgieva, θα σας παράσχουμε γραπτές απαντήσεις, όπως για παράδειγμα όσον αφορά την κατάσταση των συνομιλιών και των διαπραγματεύσεων με τη Ρωσία σχετικά με το ζήτημα της ενημέρωσης και της παρακολούθησης.
<P>
Ωστόσο, θα ήθελα να επωφεληθώ της ευκαιρίας -καθώς το Ευρωπαϊκό Ταμείο Αλληλεγγύης εμπίπτει στο δικό μου πεδίο αρμοδιοτήτων- για να σας πω ότι αυτό το Ταμείο είναι ένα μέσο που δημιουργήθηκε πριν από επτά-οκτώ χρόνια και δεν χρηματοδοτείται από τον προϋπολογισμό. Όποτε συμβαίνει μια καταστροφή, πρέπει να ακολουθείται μια πολύ περίπλοκη διαδικασία -αρχικά, διεξάγεται μια εκτίμηση και ακολουθεί η συναπόφαση του Ευρωπαϊκού Κοινοβουλίου και του Συμβουλίου-, πράγμα που μπορεί να οδηγήσει σε καθυστερήσεις.
<P>
Συγκεκριμένα για την περίπτωση της Μαδέρας, μπορώ να σας διαβεβαιώσω ότι εντός των επόμενων 14 ημερών θα έχουμε υπογραφή και καταβολή των χρημάτων. " καθυστέρηση προκλήθηκε επίσης από το γεγονός ότι το κράτος μέλος καθυστέρησε πολύ να παράσχει πολλές από τις απαραίτητες πληροφορίες. Αυτό πρέπει επίσης να ληφθεί υπόψη. Στο τέλος, πρέπει κι εμείς να μπορούμε να αποδείξουμε, και πρέπει επίσης να είναι δυνατόν να επιβεβαιωθεί, για ποιον σκοπό χρησιμοποιήθηκαν τελικά οι πόροι. Ωστόσο, η δομή του Ταμείου Αλληλεγγύης θα πρέπει επίσης να συνεχίζει να αναπτύσσεται. Οι σχετικές συζητήσεις συνεχίζονται επίσης στην Επιτροπή.
<P>
" ενσωμάτωση του ζητήματος της εκτίμησης των ξηρασιών είναι -ειλικρινά- σχετικά δύσκολη. " κατάσταση είναι διαφορετική όσον αφορά τις τεχνολογικές καταστροφές, για παράδειγμα. Αυτά τα ζητήματα πρέπει να επανεκτιμηθούν υπό το πρίσμα των εμπειριών που αποκτήσαμε τα τελευταία έτη.
<P>
Όσον αφορά τους πόρους που παρέχονται στον τομέα των διαρθρωτικών ταμείων, για παράδειγμα, είναι διαθέσιμα σε πανευρωπαϊκό επίπεδο συνολικά 7,5 δισεκατομμύρια ευρώ κατά την τρέχουσα δημοσιονομική περίοδο για την πρόληψη των κινδύνων και αντίστοιχα μέτρα προστασίας του περιβάλλοντος. Από αυτό το ποσό, το 20% περίπου έχει ήδη διατεθεί σε συγκεκριμένα έργα.
<P>
Ως βουλευτές του ΕΚ από μια εκλογική περιφέρεια ή από ένα κρατίδιο, γνωρίζετε όπως κι εγώ ότι προκύπτουν συχνά διοικητικά προβλήματα μεταξύ περιφερειών και κρατών μελών, επειδή δεν είναι σαφές ποιος είναι υπεύθυνος για τι. Στην πράξη, αυτό προκαλεί συχνά καθυστερήσεις στην υλοποίηση των έργων. " υπερκέραση αυτών των προβλημάτων θα αποτελέσει σημαντικό επίτευγμα, καθώς είναι προς το συμφέρον των πολιτών και των περιφερειών να αξιοποιούμε πραγματικά τα χρήματα που έχουν καταστεί διαθέσιμα και να μην βυθιζόμαστε σε διοικητικά ή γραφειοκρατικά προβλήματα και να επιτρέπουμε σε αυτά τα προβλήματα να προκαλούν καθυστερήσεις.
<P>
Τέλος, θα ήθελα να πω ότι σκοπεύουμε πραγματικά να υποβάλουμε νομοθετική πρόταση στα τέλη του έτους σχετικά με το πώς μπορούμε να υιοθετήσουμε μια πιο επικεντρωμένη προσέγγιση όσον αφορά τον τρόπο με τον οποίο παρακολουθούμε τις καταστροφές και αντιδρούμε σε αυτές σε ολόκληρη την Ευρώπη. Θα ήθελα να σας ευχαριστήσω για ακόμη μία φορά για την προσήλωσή σας και την επιμονή σας σε αυτό το ζήτημα και θα ήθελα να σας ζητήσω να συνεχίσετε -και θα ολοκληρώσω με αυτό- να δίνετε τόσο μεγάλη προσοχή στην εφαρμογή και την αξιοποίηση των χρηματοδοτικών πόρων που είναι, καταρχήν, διαθέσιμοι στα κράτη μέλη.
<SPEAKER ID="058" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="059" NAME="Ádám Kósa" LANGUAGE="HU">
Στην ανακοίνωσή της της 23ης Φεβρουαρίου 2009 με τίτλο "Κοινοτική προσέγγιση για την πρόληψη φυσικών και ανθρωπογενών καταστροφών", η Επιτροπή, μεταξύ άλλων, ανέλαβε το καθήκον συσχετισμού των διαθέσιμων και υφιστάμενων πηγών πληροφόρησης σχετικά με μέτρα πρόληψης και καταστροφές. Θα ήθελα επί τη ευκαιρία να επισημάνω ότι ο τρόπος με τον οποίο η κυβέρνηση της Νέας Ζηλανδίας χειρίστηκε την ενημέρωση όσων είναι κωφοί και έχουν προβλήματα ακοής κατά τη διάρκεια της πρόσφατης καταστροφής που έπληξε τη χώρα πρέπει να αποτελέσει για μας παράδειγμα προς μίμηση. Στα τέλη του 2010, η κυβέρνηση της Νέας Ζηλανδίας δημοσίευσε αρκετά ενημερωτικά φυλλάδια, μαζί με DVD, που προετοίμαζαν τους ενδιαφερόμενους, τις αρχές και τον πληθυσμό για μια ενδεχόμενη καταστροφή χρησιμοποιώντας τη νοηματική γλώσσα. Αυτή η πρακτική έσωσε ζωές όπως και περιουσίες. Σύμφωνα με τοπικές οργανώσεις πολιτών και την Παγκόσμια Ομοσπονδία Κωφών (www.wfdeaf.org), η κυβέρνηση του Queensland και η αρχή επικοινωνιών και μέσων ενημέρωσης της Αυστραλίας (ACMA) θα πρέπει να είναι υπερήφανες -παρά τις τραγωδίες που, δυστυχώς, δεν αποτράπηκαν- για την επιτυχία της εξαιρετικής προετοιμασίας και συνεργασίας τους, και ιδίως της παροχής ζωντανής και άμεσης ενημέρωσης που έφτανε έως τους κωφούς. Υπό το πρίσμα αυτό, ευελπιστώ ότι η Επιτροπή θα εξετάσει την ορθή πρακτική αυτής της χώρας, που δεν είναι κράτος μέλος της ΕΕ, και θα διαδώσει και θα προωθήσει την εφαρμογή της στα κράτη μέλη, καθώς και στο πλαίσιο της χρησιμοποίησης κοινοτικών πόρων.

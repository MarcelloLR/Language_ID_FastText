<CHAPTER ID="019">
Εμπορικές σχέσεις ΕΕ - Καναδά (συζήτηση) 
<SPEAKER ID="126" NAME="Πρόεδρος">
" ημερήσια διάταξη προβλέπει τη συζήτηση της ερώτησης προς την Επιτροπή σχετικά με τις εμπορικές σχέσεις ΕΕ-Καναδά, την οποία κατέθεσε ο κ. Vital Moreira εξ ονόματος της Επιτροπής Διεθνούς Εμπορίου - B7-0213/2011).
<SPEAKER ID="127" NAME="Vital Moreira" LANGUAGE="PT">
Κυρία Πρόεδρε, ως πρόεδρος της Επιτροπής Διεθνούς Εμπορίου του Κοινοβουλίου, εμπίπτει στην αρμοδιότητά μου να υποβάλω μια προφορική ερώτηση προς την Επιτροπή σχετικά με τη διαπραγμάτευση μιας οικονομικής και εμπορικής συμφωνίας με τον Καναδά.
<P>
Δύο χρόνια μετά την έναρξή τους τον Μάιο του 2009, υπάρχουν ενδείξεις ότι αυτές οι διαπραγματεύσεις μπορεί να ολοκληρωθούν κατά τη διάρκεια του τρέχοντος έτους. Δεδομένης της εξέλιξης των διαπραγματεύσεων, είναι ως εκ τούτου τώρα μια ιδανική στιγμή για να μας πληροφορήσει η Επιτροπή σχετικά με κάποια από τα πιο σημαντικά σημεία αυτών των διαπραγματεύσεων.
<P>
Το κείμενο της ερώτησης που εγκρίθηκε από την επιτροπή μου είναι γνωστό και, για να αποφύγω να το διαβάσω, κυρία Πρόεδρε, παρακαλώ επιτρέψτε μου να θεωρήσω δεδομένο ότι υπάρχουν αντίγραφα.
<P>
Όπως γνωρίζουμε, βάσει της Συνθήκης της Λισαβόνας, το Κοινοβούλιο είχε το δικαίωμα να ενημερώνεται για όλα τα στάδια των διαπραγματεύσεων σχετικά με διεθνείς συμφωνίες. Αυτό προφανώς συμπεριλαμβάνει και τις διεθνείς εμπορικές συμφωνίες, οι οποίες αποτελούν αποκλειστική αρμοδιότητα του Κοινοβουλίου, και για τις οποίες είναι πιο δικαιολογημένος ο κοινοβουλευτικός έλεγχος.
<P>
Είναι σημαντικό να αναφερθεί ότι ο Επίτροπος Εμπορίου κ. de Gucht και η Γενική Διεύθυνση Εμπορίου εκπλήρωσαν αυτό το καθήκον παρέχοντας πληροφόρηση στην κοινοβουλευτική επιτροπή της οποίας προεδρεύω και σε αυτήν την περίπτωση και σε άλλες περιπτώσεις. Είναι, ωστόσο, σημαντικό να γίνεται ανταλλαγή πληροφοριών με το Κοινοβούλιο και το κοινό σχετικά με τα πιο σημαντικά ζητήματα που διακυβεύονται, δεδομένης της προόδου των διαπραγματεύσεων στην προκειμένη περίπτωση. Αυτό συμπεριλαμβάνει και θέματα που είναι ιδιαίτερα ευαίσθητα για το Κοινοβούλιο και το ευρωπαϊκό κοινό όπως, για παράδειγμα, το ζήτημα της περίφημης ασφαλτούχου άμμου και την αντίθεση του Καναδά στην ευρωπαϊκή απαγόρευση προϊόντων που προέρχονται από φώκια στο πλαίσιο του Παγκόσμιου Οργανισμού Εμπορίου.
<P>
Ως εκ τούτου, πιστεύουμε ότι αυτή η προφορική ερώτηση και οι εξελίξεις που μπορεί να συνεπάγεται είναι ιδιαίτερα σημαντικές. Μένει μόνο να ενημερωθεί το Κοινοβούλιο ότι αυτή η προφορική ερώτηση συμπληρώνεται, ως συνήθως, με ένα ψήφισμα για το ίδιο θέμα που θα τεθεί σε ψηφοφορία αυτήν την Τετάρτη. Και οι δύο πρωτοβουλίες αποδεικνύουν τη μεγάλη σημασία που θα πρέπει να δώσει η Επιτροπή Διεθνούς Εμπορίου και, κατά την άποψή μας, το Κοινοβούλιο στο θέμα αυτό.
<SPEAKER ID="128" NAME="Máire Geoghegan-Quinn" LANGUAGE="GA">
Κυρία Πρόεδρε, ο κ. de Gucht δεν είναι παρών αυτήν τη στιγμή και μου ζήτησε να κάνω την ακόλουθη δήλωση σε απάντηση στην κοινοβουλευτική ερώτηση που κατατέθηκε από τον κ. Vital Moreira.
<P>
(ΕΝ) " σημερινή συζήτηση της Ολομέλειας σχετικά με τις διαπραγματεύσεις για μια συνολική οικονομική και εμπορική συμφωνία με τον Καναδά είναι ιδιαίτερα ευπρόσδεκτη. Μέχρι στιγμής αυτές οι διαπραγματεύσεις κύλησαν πολύ ομαλά και το μεγαλύτερο μέρος της συμφωνίας θα πρέπει να μπορέσει να ολοκληρωθεί πριν το τέλος του έτους, με μια επίσημη σύναψη στις αρχές του 2012.
<P>
Ωστόσο, φτάνουμε επίσης σε ένα στάδιο των διαπραγματεύσεων όπου τα πράγματα γίνονται πιο δύσκολα: συγκεκριμένα, επειδή ορισμένα από τα εκκρεμή ζητήματα σχετίζονται με εγγενείς διαφορές στην οικονομική μας δομή ή τα κανονιστικά μας συστήματα.
<P>
Πρόκειται για μια εξαιρετικά επωφελή συμφωνία και για τα δύο μέρη, με θετικό αντίκτυπο τόσο για τις επιχειρήσεις και τους επενδυτές, όσο και για τους καταναλωτές, χάρη στο πολύ ευρύ πεδίο εφαρμογής που προβλέπει. Από υλικής πλευράς υπολογίζουμε ότι θα μπορούσε να φέρει ένα πρόσθετο ποσό 20 δισ. ευρώ ετησίως για τις δύο οικονομίες. Όπου τα επιθετικά συμφέροντα της ΕΕ όπως οι επαρχιακές δημόσιες συμβάσεις αγγίζουν τομείς αρμοδιότητας των επαρχιών, πρέπει να έχουμε διασφαλίσει ότι οι επαρχίες και τα εδάφη του Καναδά θα δεσμευτούν για τις διαπραγματεύσεις και την εφαρμογή της συμφωνίας.
<P>
Σε σχέση με τις δικές σας συγκεκριμένες ανησυχίες, τα κράτη μέλη της ΕΕ κατέληξαν τώρα σε συμφωνία σχετικά με τη χρήση της λεγόμενης προσέγγισης "αρνητικού καταλόγου". Ένας βασικός λόγος για τον οποίο ένας εμπορικός εταίρος όπως ο Καναδάς προτιμά έναν αρνητικό κατάλογο είναι ότι αυτός παρέχει μεγαλύτερη διαφάνεια και νομική ασφάλεια, επειδή καθιστά ιδιαίτερα σαφές ποιες υπηρεσίες εξαιρούνται από το άνοιγμα της αγοράς, συμπεριλαμβάνοντας και τις περιπτώσεις όπου μπορεί να υφίστανται μονοπώλια και αποκλειστικά δικαιώματα στον δημόσιο τομέα. Ως εκ τούτου, η προσέγγιση αρνητικού καταλόγου σε καμία περίπτωση δεν προδικάζει τη δυνατότητα ενός κράτους μέλους της ΕΕ να εξακολουθήσει να έχει το δικαίωμα να διατηρεί μελλοντικά το μονοπώλιο για μια συγκεκριμένη υπηρεσία.
<P>
Μένει τώρα η ΕΕ και ο Καναδάς να αποφασίσουν ποιες δεσμεύσεις θέλουν ή δεν θέλουν να αναλάβουν σε κάθε τομέα, συμπεριλαμβανομένου του τομέα των δημοσίων υπηρεσιών ή άλλων υπηρεσιών όπου είναι σημαντική η μελλοντική πολιτική ευελιξία.
<P>
Οι κυβερνήσεις της ΕΕ θα εξακολουθήσουν να έχουν τη δυνατότητα να επιβάλλουν καθολικές υποχρεώσεις δημόσιας υπηρεσίας σε ιδιωτικούς φορείς και να επιδοτούν τις δημόσιες υπηρεσίες όταν χρειάζεται. Οι εμπορικές συμφωνίες δεν επιβάλλουν υποχρεώσεις ιδιωτικοποιήσεων ή απορρύθμισης και αυτό δεν θα διαφοροποιηθεί για αυτή τη συνολική οικονομική και εμπορική συμφωνία, που θα συμπεριλάβει διατάξεις σχετικά με τη αειφόρο ανάπτυξη οι οποίες θα καλύπτουν οικονομικές, περιβαλλοντικές και κοινωνικές πτυχές. Τέτοιες διατάξεις θα ενσωματωθούν πλήρως στην εμπορική συμφωνία.
<P>
Σημειώσαμε τις ανησυχίες που εκφράστηκαν σχετικά με τον μηχανισμό του ΠΟΕ για την απαγόρευση της ΕΕ για τα προϊόντα φώκιας και σχετικά με την εξόρυξη ασφαλτούχου άμμου του Καναδά. Κατανοούμε αυτές τις ανησυχίες, πιστεύουμε όμως ότι υπάρχουν σοβαροί λόγοι να διαχωρίσουμε αυτές τις διαδικασίες από τις διαπραγματεύσεις για τη συνολική οικονομική και εμπορική συμφωνία. Συμπερασματικά, η διαπραγμάτευση -όπως στην περίπτωση κάθε άλλης εμπορικής διαπραγμάτευσης- δεν παρεμποδίζει με κανέναν τρόπο τη δυνατότητα της ΕΕ ή των εταίρων της να εκπονούν και να εφαρμόζουν περιβαλλοντικά μέτρα.
<P>
Πιο συγκεκριμένα, όσον αφορά την οδηγία για την ποιότητα των καυσίμων, θα ήθελα να κάνω απολύτως σαφές ότι η διαπραγμάτευση και μια μελλοντική συμφωνία δεν αντιπροσωπεύουν ούτε τώρα ούτε στο μέλλον αρνητική παρέμβαση για την εφαρμογή αυτής της οδηγίας.
<P>
Αξιότιμοι βουλευτές, πλησιάζουμε σε μια συμφωνία η οποία θα μας βοηθήσει να παρέχουμε μια ιδιαίτερα απαραίτητη ώθηση στις οικονομίες της ΕΕ και του Καναδά. Ανυπομονούμε να ακούσουμε τις απόψεις του Κοινοβουλίου κατά τη διάρκεια της σημερινής συζήτησης και αναμένουμε το ψήφισμα που θα εγκρίνετε στη συνέχεια.
<SPEAKER ID="130" NAME="Γεώργιος Παπαστάμκος">
εξ ονόματος της Ομάδας PPE. - Κυρία Πρόεδρε, η επανέναρξη των διαπραγματεύσεων, με πρωτοβουλία του Καναδά, για την αναβάθμιση της διμερούς συνεργασίας μέσω μιας συνολικής, οικονομικής και εμπορικής συμφωνίας κρίνεται ως θετική, όπως επεσήμανε και ο πρόεδρος της επιτροπής κ. Moreira. Ωστόσο, υφίσταται ένα ζήτημα που μας προβληματίζει και συνδέεται με την ομοσπονδιακή δομή του Καναδά. Αναφέρομαι στην ανάγκη για την απρόσκοπτη και ομοιόμορφη εφαρμογή της συμφωνίας από τις επιμέρους πολιτειακές υποδιαρθρώσεις-επαρχίες.
<P>
Στο πλαίσιο των εμπορικών σχέσεων των δύο εταίρων διακυβεύονται, μεταξύ άλλων, σημαντικά επιθετικά και αμυντικά γεωργικά συμφέροντα. Και επί του σημείου τούτου μεταφέρω και τη φωνή της απούσης συναδέλφου, της κ. Jeggle. Προτεραιότητα διεκδικεί η πλήρης κατοχύρωση και προστασία των γεωγραφικών ενδείξεων δεδομένων των αυξανόμενων παραποιήσεων που υφίστανται ποιοτικά γεωργικά προϊόντα της Ένωσης. Ο Καναδάς, όπως και άλλα κράτη που προστατεύουν τις γεωγραφικές ενδείξεις μέσω εμπορικών σημάτων, αντιτίθεται, ως γνωστόν, στα σχετικά αιτήματα της Ένωσης στις διαπραγματεύσεις του Γύρου της Ντόχα. " διαφορετική νομοθεσία των επιμέρους επαρχιών συνιστά μια επιπλέον προβληματική πτυχή.
<P>
Ως προς το ζήτημα των γενετικά τροποποιημένων οργανισμών υπενθυμίζω ότι η Ένωση και ο Καναδάς έχουν υπογράψει αμοιβαίως αποδεκτή λύση για την επίλυση της σχετικής διαφοράς. Ο Καναδάς συμφώνησε στην επίλυση της διαφοράς εις αντάλλαγμα ενός διμερούς κανονιστικού διαλόγου σε ζητήματα βιοτεχνολογίας. Απευθύνω έκκληση προς την Επιτροπή να προασπίσει, στο πλαίσιο των εν εξελίξει διαπραγματεύσεων, το υψηλό επίπεδο προστασίας που διασφαλίζει το ευρωπαϊκό ρυθμιστικό πλαίσιο.
<P>
Τέλος, επισημαίνω το ζήτημα των καναδικών κρατικών εταιρειών εμπορίου στον τομέα της γεωργίας, οι οποίες διαθέτουν, ως γνωστόν, ευρείες αρμοδιότητες και μπορούν να δρουν μονοπωλιακά. Θα πρέπει να αναληφθούν συγκεκριμένες δεσμεύσεις από πλευράς Καναδά. Και αυτό είναι ένα αίτημα που έχει αναδείξει η Ένωση και στο πλαίσιο των διαπραγματεύσεων του ΠΟΕ.
<SPEAKER ID="131" NAME="David Martin">
εξ ονόματος της Ομάδας S&D. - (ΕΝ) Κυρία Πρόεδρε, η Ομάδα μου διακρίνει πολλές ωφέλειες σε μια φιλόδοξη, συνολική, οικονομική και εμπορική συμφωνία με τον Καναδά. Ωστόσο, έχουμε θέσει τέσσερεις κόκκινες γραμμές.
<P>
Πρώτον, σχετικά με την εξόρυξη ασφαλτούχου άμμου, η οποία βλάπτει την τοπική πολυμορφία, επιμένουμε στο δικαίωμα της ΕΕ να επικαλεστεί την οδηγία για την ποιότητα των καυσίμων για να εμποδίσει τη χρήση της. Χάρηκα που άκουσα αυτά που είχε να πει ο Επίτροπος σχετικά με αυτό το θέμα.
<P>
Δεύτερον, θεωρούμε δύσκολο να φανταστούμε το Κοινοβούλιο να εγκρίνει μια εμπορική συμφωνία με τον Καναδά ενώ ταυτόχρονα ο Καναδάς επιδιώκει να αμφισβητήσει, μέσω του ΠΟΕ, την εμπορική απαγόρευση της ΕΕ. Εδώ δεν μπορώ να δεχτώ την άποψη του Επιτρόπου ότι θα πρέπει να διαχωρίζουμε τα δύο ζητήματα. Πιστεύω ότι συνδέονται στα μάτια των ψηφοφόρων και συνδέονται και στα δικά μου μάτια. Σίγουρα δεν θα ψηφίσω υπέρ μιας συμφωνίας εάν δεν διευθετηθεί αυτή η διαφορά πριν φτάσουμε στα τελικά στάδια αυτής της συμφωνίας.
<P>
Τρίτον, δεν θα είμαστε σε θέση να δεχτούμε κανέναν περιορισμό της δυνατότητας του Καναδά να χρησιμοποιεί τις διευκολύνσεις της συμφωνίας TRIPS για να εξάγει φτηνά γενόσημα φάρμακα στις αναπτυσσόμενες χώρες. Πρόκειται για μια σημαντική πηγή γενόσημων φαρμάκων για τις αναπτυσσόμενες χώρες και εμείς δεν θα πρέπει να υποκύψουμε στις πιέσεις της φαρμακευτικής βιομηχανίας να κάνουμε πιο δύσκολη την παροχή γενόσημων φαρμάκων από τον Καναδά.
<P>
Τέταρτον, δεν μπορούμε να δεχτούμε μια συμφωνία που δεν αντιμετωπίζει τα διαφορετικά πρότυπα και τις προτιμήσεις των τοπικών ΜΜΕ και των κρατικών μονοπωλίων στον Καναδά. Αυτήν την παρατήρηση έκανε και ο κ. Παπαστάμκος σχετικά με τη διαφορά μεταξύ των ρυθμίσεων σε επίπεδο επαρχίας και ομοσπονδίας. Αυτές πρέπει να αντιμετωπιστούν πριν φτάσει αυτή η συμφωνία στην τελική της μορφή.
<P>
Συμπερασματικά, εάν θεωρήσουμε ότι το τελικό κείμενο αντιμετωπίζει αυτά τα ζητήματα και είναι φιλόδοξο όσον αφορά τη μείωση των δασμών επί αλκοολούχων ποτών της ΕΕ, επί των μηχανημάτων της ΕΕ, επί των αυτοκινήτων της ΕΕ και άλλων τομέων, θα χαρούμε να υποστηρίξουμε μια τέτοια συμφωνία ελεύθερων συναλλαγών. Ωστόσο, επιμένουμε ότι αυτά τα τέσσερα ζητήματα που αναφέρθηκαν αποτελούν κόκκινες γραμμές και θα πρέπει να τα αντιμετωπίσουμε καταλλήλως σε αυτές τις διαπραγματεύσεις.
<SPEAKER ID="132" NAME="Metin Kazak" LANGUAGE="BG">
Κυρία Πρόεδρε, κυρία Επίτροπε, κυρίες και κύριοι, το ψήφισμα που υποβλήθηκε από την Επιτροπή Διεθνούς Εμπορίου εκφράζει σαφώς την υποστήριξη των συνεχιζόμενων διαπραγματεύσεων με τον Καναδά σχετικά με τη σύναψη της συνολικής οικονομικής και εμπορικής συμφωνίας. Ο Καναδάς είναι ένας από τους πιο παλιούς και στενούς εμπορικούς εταίρους μας -ο ενδέκατος σε μέγεθος εταίρος μας σήμερα- και τα πιθανά οφέλη από την ελευθέρωση του διμερούς εμπορίου, είναι προφανή, μεταξύ άλλων και από την έρευνα που διεξήχθη από την Επιτροπή και την καναδική κυβέρνηση τον Οκτώβριο του 2008.
<P>
Ο ιδιωτικός τομέας στην Ευρωπαϊκή Ένωση και τον Καναδά εξέφρασε επίσης την ισχυρή υποστήριξή του για τη σύναψη μιας τέτοιας συνολικής συμφωνίας, ακόμα και αν παραμένουν κάποιες προκλήσεις, λαμβάνοντας υπόψη τις υψηλές φιλοδοξίες που διατυπώθηκαν κατά τη διάρκεια των διαπραγματεύσεων.
<P>
Πιστεύω ότι το πρώτο πράγμα που πρέπει να κάνουμε είναι να εκτιμήσουμε τις επιπτώσεις, κάτι που θα διαφωτίσει τα υπέρ και τα κατά μιας τέτοιας συμφωνίας. Δεύτερον, πόσο ρεαλιστικές είναι οι προσδοκίες της Επιτροπής ότι οι διαπραγματεύσεις θα έχουν ολοκληρωθεί ως το τέλος του 2011; Μπορεί η Επιτροπή να διασφαλίσει επίσης ότι η τελική συμφωνία θα περιλαμβάνει ένα κεφάλαιο για τη αειφόρο ανάπτυξη, σύμφωνα με τις απαιτήσεις του Κοινοβουλίου; Αυτό το κεφάλαιο θα περιλαμβάνει πρότυπα εργασίας, υποχρεώσεις που σχετίζονται με τις πολυμερείς περιβαλλοντικές συμφωνίες, καθώς και έναν μηχανισμό εφαρμογής τους;
<P>
Έχει συνταχθεί ήδη ένα σχέδιο που θα επιτρέπει στην Επιτροπή να επιλύει τα ζητήματα που σχετίζονται με την πρόσβαση στην αγορά; Μπορούν οι υπάρχουσες διαφορές σχετικά με τις οικονομικές δομές και τα κανονιστικά συστήματα να ξεπεραστούν στο άμεσο μέλλον;
<P>
Προτίθεται η Επιτροπή να αποδεχθεί την εφαρμογή της αρχής της αμοιβαιότητας ως μέρος των μεθόδων νομικής προστασίας που ισχύουν τώρα όσον αφορά την επίλυση εμπορικών διαφορών; Θεωρεί η Επιτροπή ότι, μακροπρόθεσμα, η εφαρμογή της προσέγγισης "αρνητικού καταλόγου" για την ελευθέρωση των υπηρεσιών μπορεί να αποτελέσει προηγούμενο για άλλες, μελλοντικές διαπραγματεύσεις;
<P>
Αυτά είναι ερωτήματα που φυσικά απαιτούν απάντηση, την οποία ευελπιστώ να πάρω.
<SPEAKER ID="133" NAME="Keith Taylor">
εξ ονόματος της Ομάδας Verts/ALE. - (ΕΝ) Κυρία Πρόεδρε, όπως ανέφεραν και άλλοι, ο Καναδάς είναι πράγματι ένας ισχυρός εμπορικός εταίρος της ΕΕ. " κατάργηση των δασμών που αποτελεί τώρα αντικείμενο διαπραγμάτευσης στο πλαίσιο της συνολικής οικονομικής και εμπορικής συμφωνίας, είναι πλήρως αποδεκτή από την Ομάδα μας.
<P>
Ωστόσο, δυστυχώς, η συνολική οικονομική και εμπορική συμφωνία συνοδεύεται από άλλες απαιτήσεις και πολιτικούς στόχους τους οποίους θεωρούμε έντονα ανησυχητικούς. Θα αναφερθώ σε δύο από τα πιο προβληματικά σημεία, πρώτον, στον αρνητικό κατάλογο στις διαπραγματεύσεις σχετικά με την ελευθέρωση του εμπορίου. Κανονικά, κατά τη διαπραγμάτευση των ΣΕΣ ονομάσατε τις υπηρεσίες που πρόκειται να ελευθερωθούν. Ωστόσο, σε αυτές τις προτάσεις όλες οι υπηρεσίες είναι ανοιχτές εκτός από εκείνες συγκεκριμένα που εξαιρούνται από την αρχή. Ως Πράσινοι, θεωρούμε ότι υπάρχουν κάποιες υπηρεσίες, ειδικά εκείνες που σχετίζονται με το δημόσιο συμφέρον, οι οποίες είναι πολύ ευαίσθητες και πιθανόν πολύ ευάλωτες για να γίνονται αντικείμενο διαπραγμάτευσης στο πλαίσιο αυτής της προσέγγισης "αρνητικού καταλόγου". Καταθέσαμε κάποιες τροπολογίες και ελπίζουμε σε κάποια υποστήριξη από τους συναδέλφους μας.
<P>
Ο άλλος ανησυχητικός τομέας είναι οι δημόσιες συμβάσεις. Ανησυχούμε για τις επιπτώσεις που θα έχει η συνολική οικονομική και εμπορική συμφωνία στις δημόσιες συμβάσεις. Για να δώσουμε ένα παράδειγμα, ο νόμος του Οντάριο για την πράσινη ενέργεια θα ήταν παράνομος σύμφωνα με τη συνολική οικονομική και εμπορική συμφωνία. Αυτός ο νόμος προωθεί την παραγωγή και την τροφοδότηση των ανανεώσιμων πηγών ενέργειας και κατευθύνει τις επενδύσεις στις τοπικές οικονομίες. Αυτό είναι ένα μόνο παράδειγμα για το πώς η συνολική οικονομική και εμπορική συμφωνία θα παρέμβει στην εθνική πολιτική του Καναδά.
<P>
Παρ' όλο που ο Καναδάς είναι ένας από τους παλαιότερους εμπορικούς εταίρους μας, δεν μπορούμε να αρνηθούμε ότι μερικές φορές έχουμε διαφορές απόψεων. Ο Καναδάς, για παράδειγμα, είναι αντίθετος με την πολιτική της ΕΕ για τους ΓΤΟ. Ξεκινά μια δράση του ΠΟΕ κατά της απαγόρευσης εισαγωγής προϊόντων φώκιας από την ΕΕ, εκτός από τη βάρβαρη ετήσια σφαγή φώκιας, και μην ξεχνάτε ότι μάχεται κατά της οδηγίας για την ποιότητα των καυσίμων της ΕΕ για να προστατεύσει τις δικές του εξαγωγές ασφαλτούχου άμμου στην ΕΕ.
<P>
Πιστεύω ότι είναι σημαντικό να εκφράζουμε όλες αυτές τις ανησυχίες και να παροτρύνουμε την Επιτροπή να παραμένει σταθερή στις αρχές και τις πολιτικές αυτού του μέρους.
<SPEAKER ID="134" NAME="Paul Murphy">
εξ ονόματος της Ομάδας GUE/NGL .- (ΕΝ) Κυρία Πρόεδρε, οι διαπραγματεύσεις για την εμπορική συμφωνία ΕΕ-Καναδά κατευθύνθηκαν από μεγάλες ευρωπαϊκές και καναδικές πολυεθνικές που επιδιώκουν να έχουν πρόσβαση στην αγορά βασικών δημοσίων υπηρεσιών έτσι ώστε να μπορούν να επωφελούνται σε βάρος των εργαζομένων και των καταναλωτών. Αυτή η συμφωνία θα ήταν ένας χάρτης για την ιδιωτικοποίηση, ειδικά όσον αφορά το νερό, τις τηλεπικοινωνίες και την ηλεκτρική ενέργεια. Το κεφάλαιο των επενδύσεων θα έδινε στις εταιρείες το εξωφρενικό δικαίωμα να μηνύουν τις κυβερνήσεις όταν οι κοινωνικές και περιβαλλοντικές πολιτικές έρχονται αντιμέτωπες με το δικό τους κέρδος.
<P>
" ασφαλτούχος άμμος του Καναδά έδωσε έδαφος σε μεγάλες εταιρείες πετρελαίου όπως η BP, η Total και η Shell. Αυτά τα κοιτάσματα πετρελαίου παράγουν τρεις φορές περισσότερες εκπομπές διοξειδίου του άνθρακα από αυτές του συμβατικού πετρελαίου και η εκμετάλλευσή τους είναι επίσης εξαιρετικά επιζήμια για το τοπικό περιβάλλον και αποτελεί απειλή για τις κοινότητες των αυτοχθόνων που ζουν στην περιοχή.
<P>
Αυτή η εμπορική συμφωνία, νομίζω, θα μπορούσε να εμποδίσει την εισαγωγή αυτού του πετρελαίου στην Ευρώπη. Υπάρχει επείγουσα ανάγκη για συντονισμένη δράση από το συνδικαλιστικό κίνημα της Ευρώπης και του Καναδά, στην οποία οι ακτιβιστές για το περιβάλλον και τους αυτόχθονες πληθυσμούς θα μάχονται μαζί και θα αντιστέκονται σε αυτήν την προτεινόμενη συμφωνία.
<SPEAKER ID="135" NAME="William  Dartmouth" AFFILIATION="The Earl of">
εξ ονόματος της Ομάδας EFD. - (ΕΝ) Κυρία Πρόεδρε, το γεγονός ότι η Επιτροπή και το Κοινοβούλιο εδώ προσπαθούν να χρησιμοποιήσουν μια πρόταση εμπορικής συμφωνίας με τον Καναδά για να επηρεάσουν τις εσωτερικές υποθέσεις αυτής της χώρας είναι απλώς λάθος. Το αν η καναδική κυβέρνηση θεωρεί ότι είναι περιβαλλοντικά αποδεκτή και οικονομικά ωφέλιμη η ανάπτυξη της δικής της ασφαλτούχου άμμου, αυτό είναι δικό της θέμα. Πράγματι, θα πρέπει να επιδοκιμάζουμε αυτήν τη βελτίωση και τη διαφοροποίηση της παγκόσμιας ενέργειας.
<P>
Όσον αφορά τα εθνικά συμφέροντα της Βρετανίας, η κυβέρνηση συνασπισμού παραμελεί συστηματικά τις εμπορικές σχέσεις με την Κοινοπολιτεία, της οποίας ο Καναδάς είναι ιδρυτικό μέλος. Παραφράζοντας το σχόλιο της Ruth Lea: καθώς ο Επίτροπος Εμπορίου διαπραγματεύεται εμπορικές συμφωνίες για το σύνολο της ΕΕ, η σκληρή αλήθεια είναι ότι ιδιότητα μέλους της ΕΕ περιορίζει τις οικονομικές προοπτικές της Βρετανίας.
<SPEAKER ID="136" NAME="Andreas Mölzer" AFFILIATION="NI">
(DE) Κυρία Πρόεδρε, μπορούμε να είμαστε ιδιαίτερα ικανοποιημένοι για το γεγονός ότι οι μακροχρόνιες σχέσεις μας με τον Καναδά, που είναι ένας από τους παλαιότερους και στενότερους εμπορικούς εταίρους μας παγκοσμίως, προσδιορίζονται από κοινές ρίζες και αξίες.
<P>
Όπως γνωρίζουμε, τις τελευταίες δεκαετίες συνάφθηκε μια σειρά από συμφωνίες-πλαίσια για τις οικονομικές και εμπορικές σχέσεις, από τομεακές συμφωνίες ως τις πιο διαφορετικές εμπορικές πρωτοβουλίες. " συνολική οικονομική και εμπορική συμφωνία ΕΕ-Καναδά, για την οποία μένουν πιθανόν μόνο μερικές τελευταίες μικρές λεπτομέρειες που πρέπει να διαμορφωθούν, θα τεθεί πιθανόν σε ισχύ στο εγγύς μέλλον.
<P>
Παρά το γεγονός ότι η προηγούμενη παρόμοια συμφωνία δεν συνήφθη τελικά, αυτή τη φορά, όλοι οι εμπλεκόμενοι φαίνεται να είναι σίγουροι. Ο καναδός επικεφαλής των διαπραγματεύσεων ανέφερε μάλιστα στην αρχή του έτους ότι αυτή η συμφωνία αποτελεί υψηλή προτεραιότητα για τον Καναδά. Ως ο δεύτερος σε μέγεθος εμπορικός εταίρος, υπάρχει σαφής πρόθεση να καθιερωθεί η ΕΕ ως αντίβαρο της αγοράς των "ΠΑ και, αντίθετα, όσον αφορά την Ευρώπη, ο Καναδάς αποτελεί μια πύλη στην οικονομική ζώνη της Βορειοαμερικανικής Ζώνης Ελευθέρου Εμπορίου.
<P>
Εάν αποδειχθεί ότι οι ειδικοί έχουν δίκιο, η σύναψη της συνολικής οικονομικής και εμπορικής συμφωνίας ΕΕ-Καναδά θα αυξήσει το διμερές εμπόριο μεταξύ της Ευρωπαϊκής Ένωσης και του Καναδά κατά 20% ως το 2014. Αυτές οι προοπτικές είναι ιδιαίτερα ελκυστικές, ειδικά σε καιρούς οικονομικής έντασης. Εάν αναλογιστούμε ότι, μετά τη Σαουδική Αραβία, ο Καναδάς έχει τα μεγαλύτερα αποθέματα πετρελαίου, αυτό έχει πιθανόν επίσης στρατηγική σημασία στο πλαίσιο των προσπαθειών της Ευρώπης να επιτύχει μεγαλύτερη ενεργειακή ασφάλεια και αυτό είναι κάτι που δεν θα πρέπει σε καμία περίπτωση να ξεχνάμε.
<SPEAKER ID="137" NAME="Christofer Fjellner" AFFILIATION="PPE">
(SV) Κυρία Πρόεδρε, ο Καναδάς είναι ένας από τους πιο σημαντικούς εμπορικούς εταίρους μας. Ως εκ τούτου, αυτή είναι επίσης μία από τις πιο σημαντικές συμφωνίες ελεύθερων συναλλαγών. Περιλαμβάνει σημαντικά πλεονεκτήματα και όλες οι έρευνες έδειξαν ότι θα μπορούσε να αυξήσει σημαντικά τις εμπορικές συναλλαγές. Πολλοί βουλευτές επιλέγουν να εστιάσουν σε απειλές και κινδύνους και να τους θεωρήσουν προβλήματα, όμως πιστεύω ότι είναι σημαντικό να σταθούμε και να εστιάσουμε μόνο στο ερώτημα γιατί θέλουμε αυτές τις διαπραγματεύσεις.
<P>
Ο λόγος είναι ότι μπορούμε να διακρίνουμε το απίστευτο δυναμικό που θα μπορούσε να υλοποιηθεί ως προς την ευημερία, το εμπόριο και την ανάπτυξη. Αυτό είναι κάτι που όλοι μας το επιδοκιμάζουμε. Έχω πολύ μεγάλες προσδοκίες για αυτήν τη συμφωνία γιατί είναι τόσο φιλόδοξη. Συχνά λέμε ότι όλες οι συμφωνίες μας ελεύθερων συναλλαγών θα έπρεπε να είναι φιλόδοξες, αυτή όμως είναι πραγματικά φιλόδοξη. Αυτή η συμφωνία έχει τη δυνατότητα να δημιουργήσει ευρύτερες ελεύθερες συναλλαγές και πιο ελεύθερα όρια μεταξύ της Ευρώπης και του Καναδά από αυτά που υφίστανται σήμερα μεταξύ του Καναδά και των "νωμένων Πολιτειών. Αυτό αξίζει να υπογραμμιστεί. Θα ήταν μια ιστορική επιτυχία εάν καταφέρναμε να δημιουργήσουμε μια γέφυρα με την άλλη πλευρά του Ατλαντικού όσον αφορά το ελεύθερο εμπόριο με τον Καναδά.
<P>
Θα ήθελα να αναφερθώ ειδικότερα στο εμπόριο υπηρεσιών. Και ειδικά αυτό το εμπόριο υπηρεσιών θεωρήθηκε από πολλούς προβληματικό, αυτό ωστόσο αποτελεί έναν από τους πιο σημαντικούς στρατηγικούς τομείς που έχουμε, ειδικά σε σχέση με τις χρηματοπιστωτικές υπηρεσίες. Θα ήθελα να ακούσω την Επιτροπή να αναφέρεται στην πρόοδο των διαπραγματεύσεων για το συγκεκριμένο ζήτημα, καθώς γνωρίζω ότι υπήρξε μια κάποια αντίσταση σε αυτό το θέμα. Όπως είπα, πρόκειται για έναν σημαντικό στρατηγικό τομέα ενδιαφέροντος για την Ευρώπη.
<P>
Τέλος, θα ήθελα να παροτρύνω την Επιτροπή να μην επιτρέψει να διαιωνιστεί αυτή η διαδικασία. Πρέπει να διασφαλίσουμε ότι δεν θα αφήσουμε τις διαπραγματεύσεις να καθυστερήσουν. Αυτό θεωρώ ότι είναι η μεγαλύτερη απειλή, με άλλα λόγια, αυτές οι συγκρούσεις σε σχέση με διάφορα περιφερειακά ζητήματα αποσπούν την προσοχή από το κύριο ζήτημα. Αυτό που είναι σαφώς σημαντικό είναι η δημιουργία περισσότερων ελεύθερων συναλλαγών. Όταν αρχίσαμε αυτές τις διαπραγματεύσεις για τις ελεύθερες συναλλαγές, υπήρχε μια πολύ θετική στάση από όλους τους εμπλεκομένους. Γι' αυτό πιστεύω ότι είναι σημαντικό να διασφαλίσουμε ότι θα ολοκληρώσουμε με το ίδιο ακριβώς πνεύμα και ότι δεν θα επιτρέψουμε οι διαπραγματεύσεις να τραβήξουν σε μάκρος.
<SPEAKER ID="138" NAME="Harlem Désir" AFFILIATION="S&amp;D">
(FR) Κυρία Πρόεδρε, κυρία Επίτροπε, κυρίες και κύριοι, η συνολική οικονομική και εμπορική συμφωνία που διαπραγματευόμαστε με τον Καναδά θα ενισχύσει τους δεσμούς μας με έναν μεγάλο και μακροχρόνιο εταίρο της ΕΕ. Αυτό το επικροτούμε, όμως πρέπει να παρακολουθούμε όλες τις συνέπειές της, όχι μόνο τα οφέλη που θα φέρει για ορισμένους οικονομικούς τομείς ή ορισμένους μείζονες διεθνείς επενδυτές.
<P>
Συγκεκριμένα, η συμφωνία πρέπει να σεβαστεί τα κοινωνικά και περιβαλλοντικά πρότυπα και των δύο μερών -τόσο των κρατών μελών της ΕΕ όσο και του Καναδά- και την ικανότητά τους να συνεχίσουν να νομοθετούν στους τομείς που είναι ευαίσθητοι για τις κοινωνίες μας. Αυτά δεν είναι απλώς λεπτομέρειες ή σημεία που πρέπει να τα σκεφτούμε μια άλλη μέρα.
<P>
Όσον αφορά τις δημόσιες υπηρεσίες, η προσέγγιση "αρνητικού καταλόγου" που επέλεξε η Επιτροπή είναι επικίνδυνη. Είναι πάρα πολύ ευρεία και ασαφής, και δεν θα θέλαμε να δημιουργήσει προηγούμενο. Επίσης, από γενικής άποψης, το κεφάλαιο σχετικά με τις επενδύσεις πρέπει να σέβεται το νομοθετικό δικαίωμα και των δύο πλευρών σε θέματα όπως το περιβάλλον, η δημόσια υγεία, τα δικαιώματα των εργαζομένων και των καταναλωτών, η βιομηχανική πολιτική και η πολιτισμική ποικιλομορφία κ.α.. Ζητάμε από την Επιτροπή να εξαιρέσει τομείς όπως ο πολιτισμός, η εκπαίδευση και η δημόσια υγεία από το πεδίο εφαρμογής των συμφωνιών. Από αυτήν την άποψη, όπως είπαν και άλλοι βουλευτές, η πνευματική ιδιοκτησία δεν θα πρέπει να θέτει υπό αμφισβήτηση ζητήματα που σχετίζονται με την παραγωγή γενόσημων φαρμάκων.
<P>
Όσον αφορά το περιβάλλον, ανησυχούμε και απευθύνουμε έκκληση για επενδύσεις. Όσον αφορά τις επιπτώσεις της συμφωνίας σχετικά με τις γεωτρήσεις για την εξόρυξη ασφαλτούχου άμμου, η συμφωνία δεν πρέπει να έχει ως αποτέλεσμα την αποδυνάμωση της ευρωπαϊκής νομοθεσίας για την εφαρμογή της οδηγίας για την ποιότητα των καυσίμων, ούτε να περιορίσει τη δυνατότητα του Καναδά να ρυθμίζει τις γεωτρήσεις για την εξόρυξη της δικής του ασφαλτούχου άμμου στο μέλλον βάσει των περιβαλλοντικών του αρμοδιοτήτων.
<P>
Ζητάμε επίσης από την Επιτροπή -θέτουμε αυτό το ερώτημα σε κάθε περίπτωση- να παρακολουθήσει τις επιπτώσεις στον τομέα της αλιείας σε περιοχές όπως οι Νήσοι St. Pierre και Miquelon. Αυτές είναι περιοχές της Ευρώπης που θα μπορούσαν να πληγούν σοβαρά από τη συνολική ελευθέρωση αυτού του τομέα.
<P>
Τέλος, ταυτίζομαι με την άποψη του κ. Kazak ότι το κεφάλαιο της αειφόρου ανάπτυξης πρέπει να συμπεριλάβει κοινωνικές και περιβαλλοντικές δεσμεύσεις και, ειδικότερα, κοινωνική και περιβαλλοντική υπευθυνότητα εκ μέρους των μεγάλων πολυεθνικών.
<SPEAKER ID="139" NAME="Franz Obermayr" AFFILIATION="NI">
(DE) (Ο ομιλητής απευθύνει στον κ. Fjellner ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<P>
Ο κ. Fjellner παρουσίασε το θέμα με πολύ θετικό τρόπο και είπε ότι δεν θα πρέπει να επιτρέψουμε η διαδικασία αυτή να τραβήξει σε μάκρος. Σε αυτό το πλαίσιο, το ερώτημα μου είναι το εξής: Πώς μπορεί να βλέπει θετικά το γεγονός ότι στον Καναδά καταστρέφεται κάθε χρόνο μια περιοχή μεγέθους όσο το ένα όγδοο της Αυστρίας από την εκμετάλλευση αυτής της ασφαλτούχου άμμου και οι κοινότητες των αυτοχθόνων πληθυσμών στερούνται τα μέσα διαβίωσής τους; Μπορεί πραγματικά να δει αυτό το γεγονός απίστευτα θετικά και δεν αποτελεί επίσης μέρος του καθήκοντος της Ευρώπης η επιβολή κατάλληλων όρων αναφορικά με το θέμα αυτό;
<SPEAKER ID="140" NAME="Christofer Fjellner" AFFILIATION="PPE">
(SV) Κυρία Πρόεδρε, θα ήθελα να απαντήσω στην ερώτηση του κ. Obermayr. Δεν πιστεύω ότι έκανα καμία αναφορά στην ασφαλτούχο άμμο στην ομιλία μου, νομίζω όμως ότι θα ήταν πολύ αφελές να φανταστούμε πως η συμφωνία ελεύθερων συναλλαγών με τον Καναδά στο σύνολό της θα έπρεπε να περιστρέφεται απλώς γύρω απ' αυτό το θέμα. Αυτό θα έδειχνε ότι έχουμε χάσει την αίσθηση της προοπτικής. Είναι αυτονόητο ότι θα πρέπει να θεσπίσουμε σαφείς περιβαλλοντικές απαιτήσεις σε αυτές τις συμφωνίες ελεύθερων συναλλαγών. Αυτό είναι κάτι που κάνουμε σε όλες τις συμφωνίες ελεύθερων συναλλαγών, ωστόσο δεν μπορούμε να επιτρέψουμε ολόκληρη η συμφωνία με τον Καναδά να υποβαθμίζεται απλώς σε διαπραγματεύσεις για το ζήτημα της ασφαλτούχου άμμου.
<SPEAKER ID="141" NAME="Chris Davies" AFFILIATION="ALDE">
(EN) Κυρία Πρόεδρε, η πρόθεση της Επιτροπής είναι να καθορίσει προκαθορισμένες τιμές για τη χρήση της ασφαλτούχου άμμου -όχι μόνο από τον Καναδά αλλά από οιαδήποτε πηγή, συμπεριλαμβανομένης π.χ. της Βενεζουέλας- με σκοπό τη μείωση της έντασης των αερίων θερμοκηπίου από τα καύσιμα, όπως απαιτεί η οδηγία για την ποιότητα των καυσίμων.
<P>
Υπήρξε εκτεταμένη άσκηση πίεσης από τον Καναδά προκειμένου να προσπαθήσει να μας αποτρέψει. Συνάντησα τον υπουργό ενέργειας της Alberta, ο οποίος έκανε επαφές, όπως είμαι σίγουρος ότι έκαναν και άλλοι. Ο Καναδάς άσκησε επίσης πίεση στα κράτη μέλη και υπήρξε η απειλή ότι ο Καναδάς θέλει να μας καταγγείλει στον Παγκόσμιο Οργανισμό Εμπορίου εάν εφαρμοζόταν μια τέτοια συμφωνία.
<P>
Πρέπει να πούμε στον Καναδά να υποχωρήσει. Ο Καναδάς βγάζει πολλά χρήματα με την εξόρυξη της ασφαλτούχου άμμου του, ωστόσο έχει δεσμευθεί και σύμφωνα με το Πρωτόκολλο του Κυότο να μειώσει τις εκπομπές διοξειδίου του άνθρακα, και υπαναχώρησε από τις δεσμεύσεις αυτές λόγω των οικονομικών οφελών που έχει από την ασφαλτούχο άμμο. Δεν επιθυμούμε μια διαφωνία με τον Καναδά αλλά πρέπει να επιμείνουμε ότι δεν θέλουμε να αποφύγουμε την αντιμετώπιση της ενοχλητικής αλήθειας.
<SPEAKER ID="142" NAME="Frieda Brepoels" AFFILIATION="Verts/ALE">
(NL) Κυρία Πρόεδρε, κυρία Επίτροπε, στο πλαίσιο των συνεχιζόμενων διαπραγματεύσεων με τον Καναδά, το θέμα της θήρας φώκιας έρχεται γι' άλλη μια φορά στο προσκήνιο. Ακόμα κι εσείς αναφερθήκατε σε αυτό. Πριν μερικά χρόνια ήμουν εισηγήτρια της Επιτροπής Περιβάλλοντος, Δημόσιας Υγείας και Ασφάλειας των Τροφίμων, ωστόσο παραμένω υπέρμαχος της απαγόρευσης του εμπορίου προϊόντων φώκιας. Γι' αυτό ζητώ μετ' επιτάσεως από τους συναδέλφους μου και από την Επιτροπή επίσης σε καμία περίπτωση να μην αποστρέψουν την προσοχή τους από αυτό το ζήτημα.
<P>
Πριν από δύο περίπου χρόνια, εμείς, το Κοινοβούλιο, εγκρίναμε με συντριπτική πλειοψηφία μια εμπορική απαγόρευση παρά την τεράστια πίεση που ασκήθηκε από τον Καναδά στο Κοινοβούλιο και σε άλλα θεσμικά όργανα με σκοπό την ουσιώδη τροποποίηση του νομοθετήματος. Για εμάς ο σημαντικότερος παράγοντας ήταν, πάνω απ' όλα, η φωνή εκατομμυρίων ευρωπαίων πολιτών που γνωστοποίησαν την αντίθεσή τους σε αυτή την απάνθρωπη σφαγή.
<P>
Αυτή η απαγόρευση δεν ήταν αναποτελεσματική. Ως αποτέλεσμα αυτού του νομοθετήματος, μεταξύ άλλων πραγμάτων, η αγορά λίγο πολύ κατέρρευσε, καθώς ο αριθμός των ζώων που θανατώθηκαν μειώθηκε από τα 217.000 το 2008 στα 38.000 φέτος, ενώ η τιμή μειώθηκε επίσης από τα 100 δολάρια "ΠΑ το 2006 στα 15 δολάρια "ΠΑ το 2009. Ο Καναδάς προσπαθεί τώρα να εισχωρήσει σε νέες αγορές, για παράδειγμα στην Κίνα, αλλά και εκεί ακούγονται φωνές που ζητούν την εμπορική απαγόρευση. Συνεπώς, είναι επίσης λυπηρό το γεγονός ότι ο Καναδάς εξακολουθεί να προσπαθεί να καταπολεμήσει αυτήν την ευρωπαϊκή νομοθεσία μέσω του ΠΟΕ. Γι' αυτόν τον λόγο είναι τόσο σημαντικό το γεγονός ότι το Κοινοβούλιο θα πρέπει αυτή τη στιγμή να στείλει ξανά ένα ισχυρό μήνυμα στον Καναδά. Δεν θα εγκαταλείψουμε αυτό το νομοθέτημα, για το οποίο εργαστήκαμε τόσο καιρό, τόσο εντός όσο και εκτός της Ένωσης. Ελπίζω ότι οι συνάδελφοί μου θα υποστηρίξουν αύριο σε μεγάλο βαθμό μια τροπολογία που κατέθεσα μαζί με αρκετούς άλλους συναδέλφους.
<SPEAKER ID="143" NAME="Helmut Scholz" AFFILIATION="GUE/NGL">
(DE) Κυρία Πρόεδρε, κυρία Επίτροπε, οι διαπραγματεύσεις με τον Καναδά διεξάγονται με μια χώρα που έχει μια ισχυρή οικονομία και ένα ιδιαίτερα ανεπτυγμένο νομικό σύστημα. Συνεπώς, είναι ακόμη πιο ακατανόητο το γεγονός ότι η Επιτροπή επιθυμεί να ενσωματώσει, αν όχι να κρύψει, σε αυτή τη συμφωνία μια συμφωνία για τις επενδύσεις που θα δίνει στις επιχειρήσεις το άμεσο δικαίωμα να κινούν δικαστική διαδικασία ενώπιον ενός ειδικού διαιτητικού δικαστηρίου. Γιατί άραγε να μην μπορεί να αποφασίζει ένα τακτικό δικαστήριο σε περίπτωση αμφιβολίας σχετικά με τις αποζημιώσεις;
<P>
Ποια δικαστήρια δεν χαίρουν της εμπιστοσύνης σας, ως Επιτροπής, για τέτοιες υποθέσεις; Τα καναδικά δικαστήρια ή εκείνα της Ευρωπαϊκής Ένωσης; Δεν βλέπετε ότι αυτό το τμήμα της συμφωνίας θα μπορούσε να αποτελεί διακριτική μεταχείριση σε βάρος των τοπικών επιχειρήσεων;
<P>
Όπως αναφέρθηκε ήδη από μερικούς βουλευτές, η Ομάδα μου αντιτάσσεται επίσης έντονα στην προσέγγιση της Επιτροπής που χρησιμοποιεί τη συμφωνία για να προωθήσει την ελευθέρωση των υπηρεσιών χρησιμοποιώντας έναν "αρνητικό κατάλογο". Αυτό αντιστρέφει την προσέγγιση που ίσχυε ως τώρα όπου οι αντισυμβαλλόμενοι ορίζουν τις περιοχές που επιθυμούν ενεργά να ανοίξουν. Θέλουμε να διατηρήσουμε τις δημόσιες υπηρεσίες.
<P>
Θα ήθελα επίσης να ζητήσω από την Επιτροπή να δώσει μια εξήγηση για την άρνησή της στις προτάσεις του Καναδά για την κοινωνική πολιτική και την πολιτική απασχόλησης, η οποία πρέπει να θεωρηθεί ως ένα θετικό σημείο για το κεφάλαιο βιωσιμότητα. Το Ευρωπαϊκό Κοινοβούλιο ζητά επίσης την προστασία των εργαζομένων, την πληρωμή των υπερωριών, ελάχιστους μισθούς και την απόρριψη του κοινωνικού ντάμπινγκ.
<SPEAKER ID="144" NAME="Jarosław Leszek Wałęsa" AFFILIATION="PPE">
(PL) Κυρία Πρόεδρε, τα πιθανά οφέλη τόσο για τον Καναδά όσο και για την Ευρωπαϊκή Ένωση είναι προφανή και στηρίζονται σε έρευνες καθώς και στην ενθαρρυντική στήριξη του ιδιωτικού τομέα. Αυτό πρέπει να το επιδοκιμάσουμε και πρέπει να ενθαρρύνουμε την περαιτέρω συνεργασία. Ωστόσο, εφόσον γνωρίζουμε τα περιβαλλοντικά ζητήματα στην Ευρώπη, θα πρέπει να είμαστε άκαμπτοι και να ζητήσουμε από τον Καναδά, ως θέμα αρχής, να εκπληρώσει τις αυστηρές προδιαγραφές μας. Χαίρομαι ιδιαιτέρως που η Επίτροπος αναφέρθηκε σε αυτό στην παρουσίασή της.
<P>
Ωστόσο, θα πρέπει όχι μόνο να εστιάζουμε στη αειφόρο ανάπτυξη αλλά και να εξετάζουμε την εξόρυξη πόρων που θέτουν σε κίνδυνο τη ζωή και την υγεία, όπως ο αμίαντος, η χρήση και η εξαγωγή του οποίου απαγορεύεται στην Ευρώπη. Επιπλέον, θα πρέπει να σημειώσουμε τη διαφορά στους κανονισμούς σχετικά με τους γενετικά τροποποιημένους οργανισμούς. Αυτό αποτελεί μια ιδιαίτερα ευαίσθητη θεματική στη χώρα μου όμως, ασφαλώς, ολόκληρο το κεφάλαιο για τη γεωργία είναι σημαντικό και για τις δύο πλευρές. Θα πρέπει επίσης να σημειωθεί ότι έχουμε υποχρέωση να μειώσουμε τις εκπομπές διοξειδίου του άνθρακα.
<P>
Το τελευταίο ζήτημα, που δεν είναι λιγότερο σημαντικό, είναι το εμπόριο προϊόντων που προέρχονται από φώκια. Αυτός είναι ένας τομέας στον οποίο θα πρέπει να φανούμε άκαμπτοι όταν ζητάμε τη συμμόρφωση με τις δικές μας απαγορεύσεις. Λαμβάνοντας υπόψη όλα αυτά τα σημαντικά θέματα, πιστεύω ότι οι οικονομικές μας σχέσεις θα αξιοποιήσουν πλήρως το δυναμικό τους, επειδή υποστηρίζονται και από τις δύο πλευρές. Το Κοινοβούλιό μας θα πρέπει επίσης να το ενθαρρύνει αυτό.
<SPEAKER ID="145" NAME="Jörg Leichtfried" AFFILIATION="S&amp;D">
(DE) Κυρία Πρόεδρε, κυρίες και κύριοι, πραγματικά σκόπευα να αναφερθώ σε διάφορα σημεία στην ομιλία μου. Τώρα όμως δεν θα το κάνω αυτό γιατί θα ήθελα να πω κάτι άλλο.
<P>
Απλώς δεν καταλαβαίνω την Επιτροπή. Υποτίθεται ότι είναι ο θεματοφύλακας της ευρωπαϊκής νομοθεσίας, συμπεριλαμβανομένης της νομοθεσίας που εγκρίναμε, όταν όμως πρόκειται για τις εμπορικές συμφωνίες με τον Καναδά, λέει ότι είναι σημαντικό το γεγονός πως κάποιοι κερδίζουν πολλά χρήματα αλλά δεν είναι σημαντικό για την ευρωπαϊκή νομοθεσία να παραμείνει νομοθεσία. Δεν καταλαβαίνω πώς μπορεί η Επιτροπή να λέει ότι δεν χρειάζεται να συζητάμε την απαγόρευση εισαγωγής των προϊόντων φώκιας σε συνάρτηση με αυτά τα θέματα. Μιλάμε εδώ για εταίρους και οι εταίροι έχουν αμοιβαίο σεβασμό για τις αξίες, τις απόψεις και τα ενδιαφέροντα του άλλου και δεν προσάγουν τον άλλο εταίρο ενώπιον του δικαστηρίου του ΠΟΕ λόγω των αξιών αυτού του εταίρου. Σε ό,τι με αφορά, δεν είναι αυτός ο λόγος για τον οποίο υπάρχουν οι εμπορικοί εταίροι. Είναι προφανές ότι εάν δεν υπάρχει αμοιβαίος σεβασμός και τα μέρη δεν συμμερίζονται τις απόψεις των άλλων, τότε αυτά τα μέρη δεν θα μπορούν να συνεργαστούν καλά στον τομέα του εμπορίου. Εάν ο Καναδάς δεν σταματήσει να ενεργεί κατά της απαγόρευσης εισαγωγής προϊόντων φώκιας πριν τη σύναψη τέτοιου είδους συμφωνιών, τότε, κατά τη γνώμη μου, δεν θα πρέπει να συμφωνήσουμε με αυτήν την εμπορική συμφωνία. Όπως είπα, οι καλοί εταίροι δεν προσάγουν ο ένας τον άλλον ενώπιον του δικαστηρίου του ΠΟΕ για τις πεποιθήσεις τους. Οι καλοί εταίροι συνεργάζονται.
<SPEAKER ID="146" NAME="Elie Hoarau" AFFILIATION="GUE/NGL">
(FR) Κυρία Πρόεδρε, κατά τη διάρκεια των διαπραγματεύσεων για τις συμφωνίες της Οργάνωσης Αλιείας του Βορειοδυτικού Ατλαντικού (NAFO), ειδικότερα με τον Καναδά, ο επικεφαλής της αντιπροσωπείας της ΕΕ υποσχέθηκε να μειώσει τη γαλλική αλιευτική ποσόστωση γάδου για τους αλιείς των Νήσων St Pierre και Miquelon. Αυτή η υπόσχεση δεν τηρήθηκε και οι αλιείς, όπως και η οικονομία των Νήσων St Pierre και Miquelon, υφίστανται σήμερα τις συνέπειες.
<P>
Οι διαπραγματεύσεις που διεξάγονται αυτήν τη στιγμή σχετικά με την οικονομική και εμπορική συμφωνία ΕΕ-Καναδά δεν πρέπει να θυσιάσουν ό,τι απέμεινε από την οικονομία των Νήσων St Pierre και Miquelon - γι' άλλη μια φορά. Γι' αυτόν τον λόγο κατέθεσα μια τροπολογία για αυτό το θέμα.
<P>
Ζητώ από την Επιτροπή να διασφαλίσει ότι τα στρατηγικά εμπορικά συμφέροντα των Νήσων St Pierre και Miquelon θα προστατεύονται καθ' όλη τη διάρκεια των διαπραγματεύσεων. Κυρία Επίτροπε, μπορείτε να μας διαβεβαιώσετε γι' αυτό;
<SPEAKER ID="147" NAME="Gianluca Susta" AFFILIATION="S&amp;D">
(IT) Κυρία Πρόεδρε, νιώθω υποχρεωμένος να παρατηρήσω ότι ένα αίσθημα φόβου και μια ανάγκη υπεράσπισης των ευρωπαϊκών συμφερόντων εξακολουθούν να κυριαρχούν μεταξύ ορισμένων βουλευτών αυτής της αίθουσας: με άλλα λόγια, βρίσκονται σε θέση άμυνας.
<P>
Σε ό, τι με αφορά, πιστεύω ότι αυτή η συμφωνία με μια χώρα με την οποία μας συνδέει μακρόχρονη φιλία είναι σημαντική αρκεί να έχει τεθεί απ' την αρχή σε σωστή βάση, στη βάση της αληθινής αμοιβαιότητας, και ότι πρόκειται για μια ισορροπημένη και φιλόδοξη συμφωνία. Δεν θα πρέπει να περιορίζεται στην εξάλειψη των δασμολογικών και μη δασμολογικών φραγμών, αλλά θα πρέπει να αποτελεί μια ευκαιρία να πραγματοποιηθεί ένα ποιοτικό άλμα προς την εξάλειψη των διαφορών της πολιτικής για το περιβάλλον και για την υγεία, και αναφέρομαι ειδικότερα στον γεωργικό τομέα, την προστασία των ζωικών ειδών που απειλούνται με εξαφάνιση και ειδικά στις οικονομικές εξορυκτικές δραστηριότητες που έχουν σημαντικές περιβαλλοντικές επιπτώσεις, όπως η εξόρυξη αμιάντου και γεωτρήσεις για την εξόρυξη ασφαλτούχου άμμου, ή που περιορίζουν την πρόσβαση σε φάρμακα για τις φτωχότερες χώρες.
<P>
Εντούτοις, πρέπει να έχουμε θετική στάση, όχι αμυντική όπως κάναμε με την Ιαπωνία.
<P>
Γι' αυτό θα ήθελα να τονίσω την ανάγκη βελτίωσης της αμοιβαιότητας όσον αφορά την προστασία των πνευματικών δικαιωμάτων, συμπεριλαμβανομένων των εμπορικών σημάτων, των γεωγραφικών ενδείξεων και των πολιτικών για την αμοιβαία προώθηση των διμερών επενδύσεων, με στόχο κυρίως την καινοτομία και την τεχνολογία και αντλώντας έμπνευση από τις θέσεις που έχουν ήθη ανακοινωθεί σε αυτό το πεδίο από το Ευρωπαϊκό Κοινοβούλιο.
<P>
Κυρία Πρόεδρε, πιστεύω ότι οι πολυάριθμες διμερείς συμφωνίες μεταξύ του Καναδά και των κρατών μελών αποτελούν την καλύτερη βάση επί της οποίας μπορεί να θεμελιωθεί μια ισχυρή συμφωνία ελεύθερων συναλλαγών στην εμπορική σκηνή, χάρη σε μια φιλία που έχουμε ήδη βιώσει στα "νωμένα Έθνη, στην G8, στο ΝΑΤΟ και στη διεθνή δύναμη για την προαγωγή της ασφάλειας στο Αφγανιστάν, μια φιλία που βασίζεται στα ιδανικά της δημοκρατίας και της ελευθερίας που χαρακτηρίζουν τον Καναδά και την Ευρωπαϊκή Ένωση.
<SPEAKER ID="148" NAME="Κρίτων Αρσένης" AFFILIATION="S&amp;D">
Κυρία Πρόεδρε, θα ήθελα να αναφερθώ και εγώ στο ζήτημα των tar sands, ζήτημα σημαντικό καθώς είναι ο λόγος για τον οποίο μια αντίστοιχη συμφωνία που έχουμε αυτή τη στιγμή με τον Καναδά, μια διεθνής συμφωνία, οι δεσμεύσεις για το Πρωτόκολλο του Κιότο, δεν γίνεται σεβαστή. Ελπίζουμε ότι θα είναι διαφορετική η στάση του Καναδά στη συμφωνία που συζητάμε τώρα.
<P>
Σε κάθε περίπτωση ο Καναδάς αγωνιά να εξασφαλιστεί μέσα από αυτή τη συμφωνία ελεύθερο εμπόριο και απελευθερωμένο καθεστώς επενδύσεων για την εξόρυξη πετρελαίου από αμμώδη πίσσα. " μελέτη περιβαλλοντικών επιπτώσεων, που πληρώσαμε εμείς, για την αξιολόγηση αυτής της συμφωνίας δεν περιλαμβάνει την εκτίμηση των επιπτώσεων που θα έχει η απελευθέρωση αυτή για την αμμώδη πίσσα. Έχουμε δηλαδή μια εμπορική συμφωνία που αναφέρεται σε συγκεκριμένα μέτρα για το εμπόριο πετρελαίου από αμμώδη πίσσα και έχουμε μια μελέτη επιπτώσεων της συμφωνίας αυτής που δεν περιλαμβάνει αξιολόγηση των επιπτώσεων αυτής της συγκεκριμένης δραστηριότητας.
<P>
Υπό αυτά τα δεδομένα είναι πάρα πολύ δύσκολο να εγκρίνει αυτό το Κοινοβούλιο οποιαδήποτε συμφωνία προκύψει τελικά. Και τούτο διότι μιλάμε για τα δάση Boreal, για το ένα τέταρτο των παρθένων δασών του κόσμου, και από αυτήν την εξορυκτική δραστηριότητα απειλούνται και αυτά τα δάση και η τοπική βιοποικιλότητα και οι τοπικοί πληθυσμοί ιθαγενών.
<SPEAKER ID="149" NAME="Elena Băsescu" AFFILIATION="PPE">
(RO) Κυρία Πρόεδρε, πιστεύω ότι οι εμπορικές σχέσεις ΕΕ-Καναδά αυτή τη στιγμή βρίσκονται σε κρίσιμο σημείο. " υπογραφή της οικονομικής συμφωνίας είναι ακόμα υπό διαπραγμάτευση και οι προτεραιότητες και των δύο πλευρών πρέπει να συμπεριληφθούν στο τελικό κείμενο.
<P>
Εν προκειμένω πρέπει να τονίσω τις διαφορές στα υγειονομικά πρότυπα. Με την επίτευξη συναίνεσης θα μπορούσαν να αποφευχθούν οι αρνητικές επιπτώσεις στον ευρωπαϊκό γεωργικό τομέα. Επιπλέον, η συμφωνία πρέπει να λάβει υπόψη της και το αποτέλεσμα της μεταρρύθμισης της κοινής γεωργικής πολιτικής. Σημαντικές είναι οι αποσαφηνίσεις σχετικά με το κεφάλαιο για την αειφόρο ανάπτυξη. " ΕΕ έχει θεσπίσει τα περιβαλλοντικά της πρότυπα σύμφωνα με τις απαιτήσεις των κρατών μελών. Ο έλεγχος της συμβατότητάς τους με τα πρότυπα που προτείνονται από τον Καναδά είναι ζωτικής σημασίας για τη διασφάλιση της αποτελεσματικότητας της τελικής συμφωνίας. Πιστεύω ότι πρέπει επίσης να δοθεί μεγάλη προσοχή στις επιπτώσεις του θέματος των γεωτρήσεων και των ερευνών για πετρέλαιο στις διαπραγματεύσεις. Γι' αυτό η Επιτροπή πρέπει να εξηγήσει ποια είναι η θέση της οδηγίας για την ποιότητα των καυσίμων σε αυτό το κείμενο.
<SPEAKER ID="150" NAME="Seán Kelly" AFFILIATION="PPE">
(EN) Κυρία Πρόεδρε, σε αντίθεση με την τελευταία συζήτηση στην οποία υπήρξε σχεδόν ομόφωνη προσέγγιση, σήμερα συμβαίνει εντελώς το αντίθετο. Πολλοί άνθρωποι είναι ιδιαίτερα προβληματισμένοι σε σχέση με αυτήν την προτεινόμενη συμφωνία ελεύθερων συναλλαγών. Τώρα οι συμφωνίες ελεύθερων συναλλαγών, οι διμερείς συμφωνίες, αποτελούν τον κανόνα επί του παρόντος και πιστεύω ότι έχουμε πολύ περισσότερα κοινά σημεία με τον Καναδά παρά διαφορές. Και οι δύο έχουν δημοκρατία. Σέβονται τα ανθρώπινα δικαιώματα. Μιλούν κυρίως Αγγλικά και Γαλλικά, ευρωπαϊκές γλώσσες, και προτίθενται να δεχθούν πολλούς ανθρώπους, ακόμα και από τη δική μου χώρα, που δεν μπορούν να βρουν δουλειά στην Ιρλανδία.
<P>
Υπάρχουν ζητήματα που αφορούν κυρίως τις φώκιες και την ασφαλτούχο άμμο. Προφανώς είναι σημαντικά αλλά εν τέλει πιστεύω ότι κάποια σημεία που τονίστηκαν εδώ θα καταρρίπτονταν από τους Καναδούς -καθώς είμαι μέλος της αντιπροσωπείας ΕΕ-Καναδά και αυτά τα θέματα συζητήθηκαν και θα μπορούσαν να ειδωθούν από διαφορετική προοπτική- και γι' αυτόν τον λόγο είναι σημαντικό να συνεχίσουμε τις διαπραγματεύσεις με τους Καναδούς σχετικά με αυτά τα ζητήματα. " βάση πάντως είναι -και κανείς δεν αναφέρθηκε σε αυτό εκτός από την Επίτροπο- ότι θα υπάρξουν οφέλη 20 δισεκατομμυρίων ευρώ για τις δύο οικονομίες εάν μπορέσουμε να καταλήξουμε σε μια συμφωνία ελεύθερων συναλλαγών. Αξίζει να προσπαθήσουμε.
<P>
(GA) Σας ευχαριστώ, κυρία Πρόεδρε.
<SPEAKER ID="152" NAME="Paul Rübig" AFFILIATION="PPE">
(DE) Κυρία Πρόεδρε, θα ήθελα να συγχαρώ την Επιτροπή για την τόσο εντατική διεξαγωγή αυτών των διαπραγματεύσεων. Τελικά, πρόκειται για εμπορικές σχέσεις, και πιστεύω ότι τα περιβαλλοντικά και κοινωνικά ζητήματα πρέπει σαφώς να ρυθμίζονται σε ξεχωριστές συμφωνίες. Το Κυότο αποτελεί ένα καλό παράδειγμα για αυτό, όπου η πρόθεση ήταν η βελτίωση των προτύπων σε διεθνές επίπεδο. Έτσι θα πρέπει να είμαστε πιο συγκεκριμένοι σε αυτό το σημείο των διαπραγματεύσεών μας.
<P>
Όπως ακριβώς η ενεργειακή πολιτική και η παραγωγή ενέργειας είναι θέμα των κρατών μελών στην Ευρώπη, έτσι πρέπει κι εμείς να παραδεχτούμε ότι θα πρέπει οι Καναδοί και οι καναδική δημοκρατία να αποφασίζουν πώς παράγεται εκεί η ενέργεια και ποιες περιβαλλοντικές επιπτώσεις πρέπει τελικά να ληφθούν υπόψη. Οφείλουμε να προσπαθήσουμε να εξασφαλίσουμε ότι θα δημιουργηθεί ένα ερευνητικό πρόγραμμα για το θέμα αυτό προκειμένου να βοηθήσει να καταστεί δυνατή η χρησιμοποίηση αυτών των πόρων με τρόπο όσο το δυνατόν πιο φιλικό προς το περιβάλλον και πιο βιώσιμο. Κυρία Geoghegan-Quinn, ίσως θα μπορούσατε να προωθήσετε κάπως τη δημιουργία ενός ερευνητικού προγράμματος για την ασφαλτούχο άμμο παράλληλα με αυτήν την εμπορική συμφωνία.
<SPEAKER ID="153" NAME="Zuzana Roithová" AFFILIATION="PPE">
(CS) Κυρία Πρόεδρε, κυρία Επίτροπε, υποστηρίζω σε μεγάλο βαθμό τις επιφυλάξεις που εκφράστηκαν από τους συναδέλφους μου από την Επιτροπή Εσωτερικής Αγοράς και Προστασίας των Καταναλωτών. Το ερώτημα είναι εάν μπορούν να επιλυθούν σε αυτήν τη συμφωνία ή, όπως είπε ο κ. Rübig, εάν χρειάζονται και άλλες συμφωνίες. Σε αυτό το σημείο ωστόσο, θα ήθελα να επιστήσω την προσοχή σε ένα μείζον πρόβλημα, δηλαδή στην επικύρωση αυτής της συμφωνίας. Για παράδειγμα το τσεχικό κοινοβούλιο ήδη εμπόδισε την επικύρωση της συμφωνίας στον τομέα των μεταφορών λόγω των συνεχιζόμενων διαφορών με τον Καναδά σχετικά με την κατάργηση της απαίτησης θεώρησης για τους τσέχους πολίτες. Αυτό είναι ένα εξαιρετικά σοβαρό ζήτημα και υπάρχει κίνδυνος να ανακοπεί η επικύρωση της συμφωνίας έως ότου η Επιτροπή μπορέσει να βρει την κατάλληλη λύση για αυτό το ζήτημα. Σας ζητώ να λάβετε αυτό το ζήτημα σοβαρά υπόψη σας.
<SPEAKER ID="154" NAME="Silvia-Adriana Ţicău" AFFILIATION="S&amp;D">
(RO) Κυρία Πρόεδρε, ο Καναδάς αποτελεί σήμερα τον ενδέκατο σε μέγεθος εμπορικό εταίρο της Ευρωπαϊκής Ένωσης και οι εμπορικές σχέσεις μεταξύ Ευρωπαϊκής Ένωσης και Καναδά αποτελούσαν το 1,6% του συνόλου του εξωτερικού εμπορίου της ΕΕ το 2010.
<P>
Το 2010, το 26% των εισαγωγών της Ευρωπαϊκής Ένωσης από τον Καναδά και το 37% των εξαγωγών της Ευρωπαϊκής Ένωσης προς τον Καναδά σχετιζόταν με μηχανήματα και εξοπλισμό μεταφορών. Θα ήθελα να μάθω ποιες επιπτώσεις έχει αυτή η συμφωνία στη στρατηγική της Ευρωπαϊκής Ένωσης για τη βιομηχανική πολιτική και στη στρατηγική της για τις πρώτες ύλες και τις σπάνιες γαίες. Σε σχέση με την ελευθέρωση των υπηρεσιών, επειδή αναφέρθηκε εδώ, θα ήθελα να σας ρωτήσω, κυρία Επίτροπε, ποια σύνδεση υπάρχει ανάμεσα σε αυτήν τη συμφωνία και τη συμφωνία για την ασφάλεια της πολιτικής αεροπορίας και τη συμφωνία αεροπορικών μεταφορών μεταξύ της Ευρωπαϊκής Ένωσης και του Καναδά. Ο στόχος και των δύο συμφωνιών είναι να καταστήσουν την ευρωπαϊκή και την καναδική αγορά ανταγωνιστικές σε αυτόν τον τομέα και έτσι είναι εξαιρετικά σημαντικές για τον τομέα των αεροπορικών μεταφορών. Γι' αυτό θα ήθελα να ρωτήσω ποιες θα είναι οι επιπτώσεις της εμπορικής συμφωνίας στις άλλες συμφωνίες μεταξύ της Ευρωπαϊκής Ένωσης και του Καναδά που έχουν ήδη υπογραφεί.
<SPEAKER ID="155" NAME="George Sabin Cutaş" AFFILIATION="S&amp;D">
(RO) Κυρία Πρόεδρε, θα ήθελα και εγώ να τονίσω πόσο σημαντική είναι η ολοκλήρωση των διαπραγματεύσεων για την οικονομική και εμπορική συμφωνία Ευρωπαϊκής Ένωσης-Καναδά, προκειμένου να ενισχυθούν οι εμπορικοί και οικονομικοί δεσμοί, που είναι ήδη σημαντικοί και έχουν ευεργετικά αποτελέσματα. Ωστόσο, κατά τη διάρκεια των διαπραγματεύσεων το ευρωπαϊκό εκτελεστικό όργανο πρέπει να προσπαθήσει να ενθαρρύνει μια φιλόδοξη εμπορική συμφωνία, η οποία θα υποστηρίζει το δίκαιο εμπόριο και θα περιέχει νομικά δεσμευτικά κοινωνικά και περιβαλλοντικά προστατευτικά στοιχεία.
<P>
" συμφωνία δεν πρέπει να θέτει σε κίνδυνο τη δυνατότητα της Ένωσης να αναθεωρεί την οδηγία για την ποιότητα των καυσίμων και να αρνείται την εισαγωγή πετρελαίου που προέρχεται από ασφαλτούχο άμμο, η εκμετάλλευση του οποίου παράγει περισσότερο διοξείδιο του άνθρακα απ' ό,τι η συμβατική μέθοδος εξόρυξης πετρελαίου, και ως εκ τούτου έχει ιδιαίτερα επιβλαβή περιβαλλοντικό αντίκτυπο. Με την άρνηση αυτού του είδους πετρελαίου η Ευρωπαϊκή Ένωση θα διατηρήσει την αξιοπιστία της ως προς την επιθυμία της να προστατεύσει το περιβάλλον και να συμμορφωθεί με τους στόχους του Πρωτοκόλλου του Κυότο.
<SPEAKER ID="156" NAME="Ioan Enciu" AFFILIATION="S&amp;D">
(RO) Κυρία Πρόεδρε, η συνολική οικονομική και εμπορική συμφωνία σηματοδοτεί ένα εξαιρετικά σημαντικό βήμα προόδου προς ένα καρποφόρο μέλλον τόσο για την Ευρωπαϊκή Ένωση όσο και για τον Καναδά. Υποστηρίζω αυτό το εγχείρημα και χαίρομαι πολύ με την πρόοδο που έχει σημειωθεί ως τώρα. Πιστεύω ότι βρισκόμαστε στον σωστό δρόμο για την ολοκλήρωση των διαπραγματεύσεων αυτόν τον χρόνο. Ωστόσο, θα ήθελα να τονίσω ότι μεταξύ των διαφόρων σημείων που συζητούνται υπάρχουν δύο σημεία που πρέπει να επιλυθούν προκειμένου να μην δημιουργηθούν προβλήματα στη φάση της επικύρωσης από κάποια κράτη μέλη, εάν αυτά παραμείνουν ανεπίλυτα. Αυτά είναι οι εξορύξεις πετρελαίου από ασφαλτούχο σχιστόλιθο που μπορεί να αποβούν επικίνδυνες για το περιβάλλον και τις τοπικές κοινότητες της περιοχής, καθώς και η έλλειψη αμοιβαιότητας στην περίπτωση των υποχρεωτικών απαιτήσεων θεώρησης για τους βούλγαρους, ρουμάνους και τους τσέχους πολίτες.
<SPEAKER ID="157" NAME="João Ferreira" AFFILIATION="GUE/NGL">
(PT) Κυρία Πρόεδρε, αυτό είναι ένα ακόμη κομμάτι του οικοδομήματος που λέγεται εμπορική πολιτική της Ευρωπαϊκής Ένωσης, ενός οικοδομήματος που μεγαλώνει μέρα με τη μέρα, με συνέπειες που επηρεάζουν τα διάφορα κράτη μέλη, έντονα, αλλά με διαφορετικό τρόπο. Οι συμφωνίες που εκφράζουν συγκεκριμένα αυτήν την πολιτική βασίζονται κυρίως στο ελεύθερο εμπόριο, ο σκοπός και τα αποτελέσματα του οποίου παρουσιάζονται σαφώς στη σχετική διατύπωση: στον όρο "επιθετικά συμφέροντα", σαν να μιλούσαμε για πόλεμο. Υπάρχουν συμφωνίες που στερούνται δημοκρατικής νομιμότητας, σε ολοένα και μεγαλύτερο βαθμό μάλιστα καθώς είναι σχεδόν πάντα αντικείμενο διαπραγμάτευσης με τη μεγαλύτερη μυστικότητα, πίσω από την πλάτη των πολιτών, επιδιώκοντας να καλύψουν τις οικονομικές, κοινωνικές και περιβαλλοντικές επιπτώσεις τους, αποφεύγοντας τεκμηριωμένο διάλογο και την αποσαφήνιση της υπόθεσης. Έτσι είναι γι' άλλη μια φορά τα πράγματα.
<P>
Μολονότι οι διαπραγματεύσεις βρίσκονται σε προχωρημένο στάδιο και τα συμπεράσματά τους αναμένονται εντός του 2011, οι επιπτώσεις τους στους διαφόρους τομείς και κράτη δεν έχουν ακόμα συζητηθεί πλήρως. Το περιεχόμενό τους δεν είναι κάτι καινούργιο: το άνοιγμα των αγορών και η ελευθέρωση των υπηρεσιών, συμπεριλαμβανομένων των ολοένα και περισσότερο εμπορευματοποιημένων δημοσίων υπηρεσιών που βρίσκονται στο έλεος των πολυεθνικών, δυσκολεύει τα κράτη μέλη στην άσκηση των κοινωνικών τους λειτουργιών σε αυτές τις περιοχές. Οι συνέπειες είναι επίσης γνωστές: η κυριαρχία των λίγων στις αγορές, επιπτώσεις επί των πιο αδύναμων παραγωγικών συστημάτων και αύξηση των προσχημάτων για επιθέσεις στα δικαιώματα και στις συνθήκες εργασίας και διαβίωσης.
<SPEAKER ID="158" NAME="Jaroslav Paška" AFFILIATION="EFD">
(SK) Κυρία Πρόεδρε, η Ευρωπαϊκή Ένωση συμμετέχει σε διαπραγματεύσεις για εμπορικές και οικονομικές συμφωνίες με όλες τις χώρες με επιρροή, εντός των ορίων της αρμοδιότητάς της.
<P>
Μολονότι ο Καναδάς έχει ισχυρή παρουσία στο διεθνές εμπόριο και αποτελεί έναν από τους πιο παλιούς εμπορικούς εταίρους της Ευρωπαϊκής Ένωσης, πρέπει να προχωρήσουμε πολύ προσεκτικά και εποικοδομητικά στην ολοκλήρωση της συνολικής οικονομικής και εμπορικής συμφωνίας μεταξύ της Ευρωπαϊκής Ένωσης και του Καναδά. Οι αποκλίνουσες θέσεις μας σε τομείς όπως η πολιτική για τα ναρκωτικά, η αλιευτική πολιτική και η παραγωγή πετρελαίου από ασφαλτούχο άμμο πρέπει να καθορίζονται στη συμφωνία με τέτοιο τρόπο ώστε να αντιπροσωπεύουν την πολιτική της Ευρωπαϊκής Ένωσης και να σέβονται ταυτόχρονα τις απόψεις του εμπορικού μας εταίρου. " αμοιβαιότητα βρίσκεται στον πυρήνα των ισορροπημένων εμπορικών και οικονομικών σχέσεων. Ωστόσο, η συνολική οικονομική και εμπορική συμφωνία δεν θα πρέπει με κανέναν τρόπο να μειώνει τις παραμέτρους πιστοποίησης που έχουν θεσπιστεί και εγκριθεί από την Ευρωπαϊκή Ένωση. Θα ήθελα να πιστέψω ότι, καθώς πλησιάζουμε στο τέρμα, η Ευρωπαϊκή Επιτροπή θα είναι πρόθυμη να αναλάβει την πρόκληση της εξεύρεσης κατάλληλων λύσεων για τα εναπομείναντα προβλήματα.
<SPEAKER ID="159" NAME="Franz Obermayr" AFFILIATION="NI">
(DE) Κυρία Πρόεδρε, ο Καναδάς είναι -θα ήθελα να το πω αυτό από την αρχή- μια υπέροχη χώρα. Υπέροχοι άνθρωποι, υπέροχα επιτεύγματα - ένας σημαντικός εταίρος για την ΕΕ. Εντούτοις, πρέπει να είμαστε σε θέση να θέτουμε ερωτήματα σε έναν καλό εταίρο. Πολλοί συνάδελφοι σήμερα κάνουν λάθος υποβαθμίζοντας απλώς αυτό το ζήτημα στα θέματα της ασφαλτούχου άμμου και της φώκιας. " ασφαλτούχος άμμος αποτελεί μόνο ένα παράδειγμα μιας απίστευτης περιβαλλοντικής καταστροφής. Όποιος έχει επισκεφτεί τον Καναδά, γνωρίζει ότι εκεί σημειώνεται περιβαλλοντική καταστροφή σε κλίμακα ίδια με την καταστροφή στη Βραζιλία.
<P>
Αυτή η περιβαλλοντική καταστροφή έχει επίσης αντίκτυπο και στους αυτόχθονες πληθυσμούς, τους ιθαγενείς. Το περιβάλλον τους καταστρέφεται. Όποιος έχει κάποιες γνώσεις για τον Καναδά, όποιος έχει επισκεφτεί την Βρετανική Κολομβία και γνωρίζει πώς χρησιμοποίησαν οι διεθνείς εταιρείες την επιρροή τους εκεί για να αναγκάσουν τους αυτόχθονες να εγκαταλείψουν πατρογονικές τους περιοχές και να επιτρέψουν να αγοραστούν οι περιοχές αυτές, δεν μπορεί να αγνοήσει απλώς αυτό το γεγονός.
<P>
Πολύς λόγος γίνεται για τη σαφή γλώσσα και για την προστασία των μειονοτήτων στις χώρες που γειτνιάζουν με την ΕΕ. Ωστόσο, είναι επίσης σημαντικό για μας να μιλήσουμε σχετικά με την προστασία των μειονοτήτων των αυτοχθόνων πληθυσμών του Καναδά.
<SPEAKER ID="160" NAME="Máire Geoghegan-Quinn" LANGUAGE="GA">
Κυρία Πρόεδρε, αξιότιμοι βουλευτές, θα ήθελα πρώτον να ευχαριστήσω όλους του βουλευτές που συμμετείχαν σε αυτή τη συζήτηση και τον κ. Vital Moreira που έθεσε την ερώτηση στο Κοινοβούλιο.
<P>
(EN) " Επιτροπή έχει σημειώσει με προσοχή την ουσία των ερωτήσεών σας και ελπίζω ότι οι απαντήσεις θα ανταποκρίνονται στις πιθανές σχετικές ανησυχίες σας.
<P>
Όπως γνωρίζετε, οι διαπραγματεύσεις σημειώνουν ικανοποιητική πρόοδο. " Επιτροπή θέλει να διασφαλίσει μια ισορροπημένη, φιλόδοξη, υψηλής ποιότητας συμφωνία και επιθυμεί να είναι εξίσου φιλόδοξη σχετικά με την αειφόρο ανάπτυξη. Ο Καναδάς είναι ένας ιδιαίτερα ανεπτυγμένος, ομοϊδεάτης εταίρος με στρατηγικούς δεσμούς πέρα από τα όρια του εμπορίου και των επενδύσεων. " ΕΕ και ο Καναδάς έχουν κοινούς φιλόδοξους διαπραγματευτικούς στόχους οι οποίοι μπορούν να πραγματοποιηθούν προς όφελος και των δύο, δημιουργώντας δυνατότητες για νέες ευκαιρίες.
<P>
Επιτρέψτε μου να τονίσω δύο πράγματα ειδικότερα. Όσον αφορά την ασφαλτούχο άμμο και τις ανησυχίες σας σε σχέση με αυτήν τη διαπραγμάτευση, για να εμπίπτει η οδηγία για την ποιότητα των καυσίμων στο πεδίο εφαρμογής των κανονιστικών διατάξεων της συνολικής οικονομικής και εμπορικής συμφωνίας σχετικά με τη συνεργασία, και οι δύο πλευρές θα πρέπει να συμφωνήσουν. Οι κανονιστικές διατάξεις της συνολικής οικονομικής και εμπορικής συμφωνίας σχετικά με τη συνεργασία δεν επιβάλλουν καμία υποχρέωση διεξαγωγής τέτοιων συζητήσεων. Επιπλέον, η Επιτροπή δεν προτείνει καμία δέσμευση που θα περιόριζε τη κανονιστική ελευθερία της ΕΕ, είτε πρόκειται για τα περιβαλλοντικά ζητήματα, όπως η ποιότητα των καυσίμων, ή για οποιοδήποτε άλλο βασικό πολιτικό στόχο.
<P>
Όπως ανέφερα στην εισαγωγή μου, αυτή η συμφωνία είναι εξαιρετικά ωφέλιμη και για τις δύο οικονομίες και όχι μόνο σε υλικά θέματα. Και στις δύο χώρες θα δημιουργηθούν ευκαιρίες για τις επιχειρήσεις και τον τομέα της μεταποίησης, χάρη στην ουσιαστική κατάργηση όλων των δασμών των εισαγωγών και στη βελτίωση της πρόσβασης στην αγορά για τις υπηρεσίες και τους επενδυτές. Οι καταναλωτές θα κερδίσουν από πιο προσιτές τιμές και από βελτιωμένη πρόσβαση σε υψηλής ποιότητας υπηρεσίες. Ταυτόχρονα, η αυξημένη εισροή άμεσων ξένων επενδύσεων θα ενεργήσει ως καταλύτης για τη δημιουργία νέων θέσεων εργασίας και για την ενίσχυση των μισθών.
<P>
" συνολική οικονομική και εμπορική συμφωνία καλύπτει επίσης κανονιστικούς φραγμούς όπως τα υγειονομικά και φυτοϋγειονομικά μέτρα, οι τελωνειακές διαδικασίες και οι κανόνες ανταγωνισμού. Τα ευρωπαϊκά δικαιώματα πνευματικής ιδιοκτησίας θα αποκτήσουν ολοένα και περισσότερη προστασία. " αμοιβαία πρόσβαση στις αγορές δημοσίων συμβάσεων και των δύο πλευρών δεν θα σημαίνει μόνο εξοικονόμηση για τους δημόσιους προϋπολογισμούς, αλλά και παροχή τεράστιων επιχειρηματικών ευκαιριών.
<P>
Γι' αυτό η Επιτροπή είναι πεπεισμένη ότι αυτή θα είναι μια καλή και ισορροπημένη συμφωνία. " σημερινή μας συζήτηση επιτρέπει να γίνουν σημαντικές αποσαφηνίσεις. Σε αυτό το πλαίσιο η Επιτροπή ακούει με προσοχή, επιδοκιμάζει το ψήφισμα που πρόκειται να εγκριθεί από το Κοινοβούλιο σχετικά με τις εμπορικές σχέσεις ΕΕ-Καναδά και ευχαριστεί για τη γενική υποστήριξη που έλαβε.
<P>
Ο συνάδελφός μου, κ. De Gucht, ασφαλώς θα συνεχίσει να σας κρατά ενήμερους για τις περαιτέρω εξελίξεις στη διαδικασία της συνολικής οικονομικής και εμπορικής συμφωνίας.
<SPEAKER ID="162" NAME="Πρόεδρος">
Έχω λάβει μία πρόταση ψηφίσματος που υποβλήθηκε σύμφωνα με το άρθρο 115, παράγραφος 5 του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Τετάρτη στις 12.00 το μεσημέρι.
<P>
Γραπτές δηλώσεις (άρθρο 149 του Κανονισμού)
<SPEAKER ID="162" NAME="Elisabeth Köstinger" LANGUAGE="DE">
" Ευρωπαϊκή Ένωση και ο Καναδάς είχαν καλές, σταθερές εμπορικές σχέσεις για πολλά χρόνια. Ο Καναδάς είναι μάλιστα ένας από του πιο παλιούς εμπορικούς εταίρους της ΕΕ. Στα μέσα της δεκαετίας του 1970 η ΕΕ υπέγραψε την πρώτη οικονομική και εμπορική συμφωνία με τον Καναδά. Ακολούθησαν περαιτέρω συμφωνίες στον κτηνοτροφικό τομέα και σε σχέση με τον οίνο και τα αλκοολούχα ποτά. " συνολική οικονομική και εμπορική συμφωνία ΕΕ-Καναδά (CETA) θα μπορούσε να είναι πολύ επωφελής και για τις δύο εμπορικούς εταίρους. Ωστόσο, υπάρχουν ακόμα μερικά πράγματα που πρέπει να εξεταστούν και να συζητηθούν. Σαφώς, ο στόχος της συμφωνίας πρέπει να είναι ο θεμιτός ανταγωνισμός. Αυτό μπορεί να επιτευχθεί μόνο εάν καταργηθούν οι δασμολογικοί φραγμοί αλλά και οι μη δασμολογικοί και οι τεχνικοί φραγμοί. " αρχή της αμοιβαιότητας πρέπει να γίνει σεβαστή γιατί αυτός είναι ο μόνος τρόπος να επιτευχθεί ένα ισορροπημένο αποτέλεσμα από τις διαπραγματεύσεις. Αυτό ισχύει και για τα ιδιαίτερα στοιχεία κάθε χώρας ή πολιτισμού του κάθε εταίρου. Οι συζητήσεις δύσκολων θεμάτων όπως η γεώτρηση ασφαλτούχου άμμου και οι σχετικές περιβαλλοντικές επιπτώσεις, τα πρότυπα της ΔΟΕ, καθώς και η αναγνώριση των τεχνικών προδιαγραφών και η ανιχνευσιμότητα των προϊόντων διατροφής, πρέπει επίσης να συνεχιστούν επί ίσοις όροις προκειμένου να επιτευχθεί συναίνεση. Ιδιαίτερο ενδιαφέρον παρουσιάζουν κατά τη γνώμη μου οι διαπραγματεύσεις στον τομέα των γαλακτοκομικών προϊόντων και της πρόσβασης στην αγορά του Καναδά, καθώς και της επισήμανσης της καταγωγής των καναδικών βοοειδών προς σφαγή. Μπορεί η Επιτροπή να παράσχει περισσότερες πληροφορίες για αυτούς τους τομείς; Ποιο αποτέλεσμα πρέπει να αναμένουμε σε σχέση με αυτό;
<SPEAKER ID="163" NAME="Maurice Ponga" LANGUAGE="FR">
Χαίρομαι που το Κοινοβούλιο εκφράζει τις απόψεις του σχετικά με τις τρέχουσες εμπορικές διαπραγματεύσεις ΕΕ-Καναδά και παρουσιάζει τις προτεραιότητές του σε σχέση με αυτό. Ο Καναδάς είναι αναμφίβολα ένας εμπορικός εταίρος της ΕΕ, όμως είναι επιτακτική ανάγκη εμείς στο Κοινοβούλιο να διαβιβάζουμε τις ανησυχίες των συμπολιτών μας, τόσο εκείνων που βρίσκονται σε ευρωπαϊκό έδαφος όσο και εκείνων που βρίσκονται και σε περιοχές που αποτελούν μέρος της ευρωπαϊκής οικογένειας, και συγκεκριμένα τις ανησυχίες τους για την προστασία και την υπεράσπιση των συμφερόντων τους. Λέγοντας "ευρωπαϊκή οικογένεια" εννοώ τις υπερπόντιες χώρες και εδάφη (ΥΧΕ), οι οποίες, μολονότι δεν είναι αυστηρά ευρωπαϊκά εδάφη, διατηρούν μια ειδική σχέση με την Ευρωπαϊκή Ένωση και, ειδικά, με τα κράτη μέλη στα οποία ανήκουν. Στις εμπορικές διαπραγματεύσεις που βρίσκονται σε εξέλιξη, η περιοχή που επηρεάζεται περισσότερο είναι οι Νήσοι St Pierre και Miquelon, που βρίσκονται πολύ κοντά στον Καναδά. Γι' αυτό ζητώ από την Επιτροπή, κατά τη διάρκεια των διαπραγματεύσεων, να υπερασπιστεί και να προστατεύσει τα συμφέροντα των υπερπόντιων χωρών και εδαφών που βρίσκονται στον Βόρειο Ατλαντικό Ωκεανό.
<SPEAKER ID="164" NAME="Tokia Saïfi" LANGUAGE="FR">
Ο Καναδάς είναι ένας από τους πιο παλιούς εμπορικούς εταίρους της Ευρώπης. Είναι φυσικό, επομένως, η σχέση αυτή να πρέπει να επισημοποιηθεί μέσω μιας συνολικής εμπορικής συμφωνίας. Απορώ, ωστόσο, σχετικά με το περιεχόμενο των διαφόρων κεφαλαίων των διαπραγματεύσεων.
<P>
Πρώτον, η ΕΕ και ο Καναδάς έχουν διαφορετικά συστήματα κανόνων προέλευσης. Καθότι ο Καναδάς είναι μέλος της Βορειοαμερικανικής Συμφωνίας Ελευθέρων Συναλλαγών (NAFTA), η Επιτροπή πρέπει να αναλάβει την εξεύρεση μιας ικανοποιητικής λύσης τόσο σχετικά με τα βιομηχανικά προϊόντα όσο και σχετικά με τα γεωργικά προϊόντα και τα προϊόντα αλιείας, έτσι ώστε ο Καναδάς να μην καταστεί μια πύλη μέσω της οποίας εισάγονται προϊόντα από άλλα μέλη της NAFTA στην Ευρώπη.
<P>
" Επιτροπή πρέπει επίσης να διαπραγματευτεί μια λύση που θα μπορεί να εφαρμοστεί σε δύο διαφορετικά συστήματα γεωγραφικών ενδείξεων: στον Καναδά η "γεωγραφική ένδειξη" είναι απλώς ένα επίθετο· στην Ευρώπη είναι ένα αυθεντικό εμπορικό σήμα. Εάν οι ευρωπαϊκές γεωγραφικές ενδείξεις πρέπει πραγματικά να προστατευτούν, οι καναδικές αρχές θα πρέπει να αναγνωρίσουν την ιδέα της Ευρώπης.
<P>
Σε σχέση με το κεφάλαιο για τις δημόσιες συμβάσεις έργων, τέλος, ο Καναδάς πρέπει να εγγυηθεί στην ΕΕ την ίδια πρόσβαση που εγγυάται και για τις "ΠΑ βάσει της εμπορικής τους συμφωνίας· με άλλα λόγια, οι ευρωπαϊκές επιχειρήσεις πρέπει να μπορούν να υποβάλλουν προτάσεις για συμβάσεις στις επαρχίες, τις περιφέρειες και σε κάποιους δήμους.

<CHAPTER ID="012-01">
1. Θιβέτ
<SPEAKER ID="191" NAME="Πρόεδρος">
" ημερήσια διάταξη προβλέπει τη συζήτηση έξι προτάσεων ψηφίσματος σχετικά με το Θιβέτ.
<SPEAKER ID="192" NAME="Adam Jerzy Bielan " AFFILIATION="UEN">
συντάκτης. - (PL) Κύριε Πρόεδρε, το Θιβέτ είναι υπό κινεζική κατοχή πάνω από 50 χρόνια. Οι κινεζικές αρχές ασκούν μια πολιτική διακρίσεων και διώξεων, με στόχο την περιθωριοποίηση των Θιβετιανών στην πατρίδα τους. Ο κινεζικός στρατός διενήργησε πρόσφατα ακόμη ένα βάρβαρο μακελειό, κατά το οποίο μια ανυπεράσπιστη θιβετιανή καλόγρια δολοφονήθηκε την ώρα που διέσχιζε τα σύνορα με το Νεπάλ. " Κίνα αρνείται ότι κινέζοι αστυνομικοί άνοιξαν πυρ εναντίον θιβετιανών προσφύγων που επιχειρούσαν να εισέλθουν στο Νεπάλ, όμως το περιστατικό κατεγράφη σε βιντεοκάμερα.
<P>
Το Σώμα δεν μπορεί να παραμείνει σιωπηλό και αδιάφορο σε αυτά τα πρόσφατα γεγονότα. " πολιτική της βίας και της καταστολής που επιβάλουν οι κινεζικές αρχές στον λαό του Θιβέτ δεν μπορεί πλέον να γίνεται ανεκτή.
<P>
Καλώ, δια του παρόντος, την κυβέρνηση της Λαϊκής Δημοκρατίας της Κίνας να σταματήσει τις παραβιάσεις των ανθρωπίνων δικαιωμάτων του θιβετιανού έθνους και άλλων μειονοτήτων. Καλώ, επίσης, την κινεζική κυβέρνηση να εγγυηθεί ότι θα σέβεται το διεθνές δίκαιο, τα διεθνή πρότυπα για τα ανθρώπινα δικαιώματα και τη θρησκευτική ελευθερία. Πρέπει να παραχωρηθεί μεγαλύτερη αυτονομία στο Θιβέτ και να δοθεί στον λαό του η θρησκευτική ελευθερία και το δικαίωμα στην εκπαίδευση.
<P>
Καλώς επίσης την κυβέρνηση της Λαϊκής Δημοκρατίας της Κίνας να επιταχύνει τον διάλογο που έχει ξεκινήσει με τους εκπροσώπους του Δαλάι Λάμα και να επιδιώξει την επίτευξη, χωρίς άλλη καθυστέρηση, μιας λύσης στο ζήτημα του Θιβέτ που να είναι αποδεκτή από αμφότερες τις πλευρές.
<SPEAKER ID="193" NAME="Eva Lichtenberger " AFFILIATION="Verts/ALE">
συντάκτρια. - (DE) Κύριε Πρόεδρε, κυρίες και κύριοι, οι αντιπρόσωποι της Κίνας παρουσίασαν τα γεγονότα της 30ής Σεπτεμβρίου στα σύνορα της χώρας κατά τρόπο που υπονοούσε ότι είχαν δεχθεί επίθεση από ομάδα Θιβετιανών και επομένως έπρεπε -μετά δυσκολίας μάλιστα να αμυνθούν.
<P>
Αυτή τη φορά -αντίθετα από πολλές άλλες περιπτώσεις- υπάρχει ένα βίντεο, το οποίο αποδεικνύει με σαφήνεια ακριβώς το αντίθετο. Το βίντεο αυτό δείχνει ότι δεν υπήρξε καμία επίθεση από τους θιβετιανούς πρόσφυγες, ότι αντιθέτως επρόκειτο για μια ομάδα από νεαρούς, παιδιά, καλόγριες και καλόγερους, οι οποίοι προσπαθούσαν να περάσουν τα σύνορα. " Ευρωπαϊκή Ένωση οφείλει να απορρίψει με αυστηρότητα την παρουσίαση των γεγονότων από την κινεζική πλευρά και να απαιτήσει διαλεύκανση του θέματος.
<P>
Οφείλει επίσης να ζητήσει να διευκρινιστεί τι συνέβη με τα παιδιά που προφυλακίστηκαν από τα κινεζικά στρατεύματα, ποια είναι αυτή τη στιγμή η κατάσταση αυτών των παιδιών και των προσφύγων και πώς διευθετούνται κατά κανόνα παρόμοιες καταστάσεις στα σύνορα. Εμείς, στην Ευρωπαϊκή Ένωση, οφείλουμε να εκφράσουμε με σαφή και ξεκάθαρο τρόπο ότι πρέπει να παραχωρηθεί αυτονομία στο Θιβέτ εντός των συνόρων της Κίνας μεν, αλλά πάντως πραγματική αυτονομία, σύμφωνα με τον "Μέσο Δρόμο" που προτείνει ο Δαλάι Λάμα.
<SPEAKER ID="194" NAME="Thomas Mann " AFFILIATION="PPE-DE">
συντάκτης. - (DE) Κύριε Πρόεδρε, πρόσφατα σημειώθηκε ακόμα ένα μοιραίο επεισόδιο στα σύνορα Κίνας και Νεπάλ. Όταν την 30ή Σεπτεμβρίου μια ομάδα Θιβετιανών -άμαχοι πολίτες στο σύνολό τους- επιχείρησε να διαφύγει στο Θιβέτ διασχίζοντας τη διάβαση Nangpa, οι κινέζοι συνοριοφύλακες άνοιξαν πυρ εναντίον τους. " δεκαεφτάχρονη καλόγρια Kelsang Namtso σκοτώθηκε, πολλοί τραυματίστηκαν, τριάντα άτομα μεταξύ των οποίων γυναίκες και εννιά παιδιά συνελήφθησαν.
<P>
Θα συμφωνήσω με τους προλαλήσαντες ότι αυτή η τραγωδία δεν θα έβγαινε ποτέ στην επιφάνεια, εάν δεν παρευρισκόταν εκεί κατά σύμπτωση μια ρουμάνικη κινηματογραφική ομάδα, η οποία κατέγραψε το γεγονός με την κάμερα. Οι εικόνες μεταδόθηκαν σε ώρα μεγάλης ακροαματικότητας στην ολλανδική τηλεόραση. Παρά την ύπαρξη αυτών των αποδεικτικών στοιχείων, το Πεκίνο ισχυρίζεται ότι δεν υπήρξαν νεκροί παρά μόνο τραυματίες και, επιπλέον, ότι οι Θιβετιανοί άνοιξαν πρώτοι τα πυρά, οπότε οι Κινέζοι ήταν υποχρεωμένοι να αμυνθούν.
<P>
Καταδικάζουμε τη βάρβαρη αυτή πράξη των κινεζικών δυνάμεων ασφαλείας και καλούμε τις αρχές να μεταχειριστούν με ανθρωπιστικό τρόπο τους κρατουμένους τηρώντας τις διεθνείς συμφωνίες. " Κίνα έχει συνυπογράψει τον Χάρτη του Ο"Ε για τα Δικαιώματα των Παιδιών, ο οποίος προστατεύει τους ανηλίκους από την κρατική αυθαιρεσία και από τις συλλήψεις.
<P>
Τα συμβάντα στη διάβαση Nangpa πρέπει να διερευνηθούν το συντομότερο δυνατό και οι υπεύθυνοι πρέπει να κληθούν να λογοδοτήσουν. Αυτού του είδους οι επιθέσεις εναντίον ανυπεράσπιστων πολιτών πρέπει να συμπεριληφθούν στην ημερήσια διάταξη του επομένου διαλόγου ΕΕ/ Κίνας για τα ανθρώπινα δικαιώματα.
<P>
Καλώ τους αντιπροσώπους της Επιτροπής να διαμορφώσουν την δική τους εικόνα για τα όσα συμβαίνουν· να επισκεφθούν το Tibetan Welfare Centre στο Κατμαντού, το οποίο επισκεφθήκαμε και εμείς ως ειδική αντιπροσωπεία του Ευρωπαϊκού Κοινοβουλίου κατά τη διάρκεια του ταξιδιού μας στο Νεπάλ τον Ιούλιο· να ρωτήσουν τους πρόσφυγες που φθάνουν εκεί σχετικά με τα όσα αναγκάστηκαν να υποστούν. Κάντε κάτι γι' αυτό!
<P>
(Χειροκροτήματα)
<SPEAKER ID="195" NAME="Erik Meijer " AFFILIATION="GUE/NGL">
συντάκτης. - (NL) Κύριε Πρόεδρε, το Κοινοβούλιο επιθυμεί πολύ σωστά για μία ακόμη φορά να εκφράσει την αγανάκτησή του και το θλιβερό είναι ότι περιμένω πως θα χρειαστεί να το κάνει πολλές φορές ακόμη. " κατάσταση στο Θιβέτ επιδεινώνεται αντί να βελτιώνεται και ενδέχεται να είμαστε κι εμείς υπεύθυνοι γι' αυτό. Ήδη πριν από το 1951, οι ευρωπαϊκές χώρες δέχτηκαν ότι το Θιβέτ πρέπει να αποτελεί μέρος της Κίνας, μολονότι στους χάρτες δεν εμφανιζόταν ως τέτοιο. Έτσι ήταν τα πράγματα μέχρι τη δεκαετία του 1950 όταν η Λαϊκή Δημοκρατία της Κίνας πήρε αυτή την αφιλόξενη περιοχή υπό τον έλεγχό της με στρατιωτικά μέσα και ο Δαλάι Λάμα κατέφυγε στην Ινδία.
<P>
" πρόσβαση στο Θιβέτ από την Κίνα έχει γίνει σήμερα ευκολότερη μέσω της υψηλότερης σιδηροδρομικής γραμμής στον κόσμο. Ξένοι ορειβάτες έγιναν πρόσφατα μάρτυρες της δολοφονίας με πυροβόλα όπλα κατοίκων που προσπαθούσαν να εγκαταλείψουν τη χώρα. " κυβέρνηση, και πιθανότατα η πλειονότητα της κοινής γνώμης στην Κίνα, θεωρούν το Θιβέτ μια περιοχή που εξακολουθεί να είναι σχεδόν άδεια και πρέπει να εποικιστεί από Κινέζους από τις πλέον πυκνοκατοικημένες περιοχές. Εφόσον η κινέζικη οικονομία είναι περισσότερο από ποτέ μπλεγμένη με την ευρωπαϊκή οικονομία, η Ευρώπη έχει στα χέρια της έναν ισχυρό μοχλό. Το ζήτημα είναι αν είμαστε διατεθειμένοι να χρησιμοποιήσουμε αυτόν τον μοχλό. " καταπίεση θα συνεχιστεί αν δεν ασκήσουμε κάποια επιρροή.
<SPEAKER ID="196" NAME="Μάριος Ματσάκης " AFFILIATION="ALDE">
συντάκτης. - (EN) Κύριε Πρόεδρε, η κινεζική κομμουνιστική κατοχή του Θιβέτ αποτελεί μακροχρόνια μάστιγα για τη δημοκρατία και ανοιχτή πληγή για τις αρχές της δικαιοσύνης και της ελευθερίας. Επανειλημμένως, έχουμε έντονα καταδικάσει τον απόλυτα αδικαιολόγητο και άγριο τρόπο με τον οποίο φέρεται το κινεζικό καθεστώς σε ένα μικρό φιλειρηνικό έθνος, απομονωμένο στην κορυφή του κόσμου.
<P>
Στο τελευταίο περιστατικό, οι κινεζικές δυνάμεις κατοχής άνοιξαν πυρ εναντίον μιας ομάδας άοπλων, ανυπεράσπιστων πολιτών που προσπαθούσαν απεγνωσμένα να διαφύγουν από τη χώρα τους μέσα απ' τους παγετώνες της διάβασης Nangpa, σε υψόμετρο σχεδόν 19.000 ποδιών. Στην ομάδα συμπεριλαμβάνονταν πολλές γυναίκες και παιδιά. Μία δεκαεπτάχρονη καλόγρια σκοτώθηκε, μία εικοσάχρονη τραυματίστηκε σοβαρά, μερικοί αγνοούνται και 29 άτομα, μεταξύ των οποίων 14 παιδιά, συνελήφθησαν. Ορισμένοι κατάφεραν να δραπετεύσουν στο γειτονικό Νεπάλ. Ευτυχώς, μάρτυρες του περιστατικού ήταν μερικοί ξένοι ορειβάτες, των οποίων οι ανεξάρτητες και αξιόπιστες περιγραφές, συμπεριλαμβανομένης μιας βιντεοσκόπησης, έρχονται σε πλήρη αντίθεση με τα γελοία ψέματα για το τι συνέβη, που παρουσίασαν σε επίσημη δήλωση οι κινεζικές αρχές.
<P>
Εμείς στην Ευρώπη έχουμε πολλά να πούμε όταν πρόκειται να καταδικάσουμε ενέργειες ολοκληρωτικών και καταπιεστικών καθεστώτων· στην πράξη, όμως, η σοβαρότητα των λόγων μας δεν αντιστοιχεί στις ενέργειές μας. Εκτός από λυπηρό, αυτό είναι και πολύ υποκριτικό, κατά τη γνώμη μου. " αποικιακού τύπου κατοχή του Θιβέτ από την Κίνα, όπως, βέβαια, κάθε αποικιακή κατοχή μιας χώρας από μία άλλη, πρέπει να τερματιστεί αμέσως. Για να δείξουμε ότι εννοούμε αυτά που λέμε, πρέπει να λάβουμε απτά μέτρα κατά της Κίνας. Ναι, έχουμε εμπάργκο παράδοσης όπλων σ' αυτή τη χώρα, ο αντίκτυπός του όμως είναι μικρός. Πραγματικά αποτελεσματικό θα ήταν αν είχαμε απαγόρευση εισαγωγής εμπορευμάτων από την Κίνα· αυτό θα προκαλούσε πραγματικά πονοκέφαλο στους κομμουνιστές ηγέτες του Πεκίνου και θα οδηγούσε σε κάποιες λογικές απαντήσεις στα αιτήματά μας για ελευθερία στο Θιβέτ.
<P>
(Χειροκροτήματα)
<SPEAKER ID="197" NAME="Piia-Noora Kauppi">
εξ ονόματος της Ομάδας PPE-DE. - (EN) Κύριε Πρόεδρε, είναι φανερό ότι χρειάζονται τολμηρές πράξεις για να βελτιωθεί η κατάσταση των ανθρωπίνων δικαιωμάτων στην Κίνα. Αυτό το πρόσφατο περιστατικό μας δίνει ένα σαφή λόγο γιατί θα πρέπει να αποτελέσει προτεραιότητα για την Ευρωπαϊκή Ένωση. Βρίσκω απολύτως τρομερό το γεγονός ότι το κρατικό κανάλι της Κίνας Xinhua ανέφερε τους πυροβολισμούς ως αυτοάμυνα, ενώ βιντεοσκοπήσεις δείχνουν καθαρά ότι οι θιβετιανοί πρόσφυγες πυροβολήθηκαν από απόσταση και από πίσω. Δεν προβλήθηκε καμία βία, απειλή ή αντίσταση στους κινέζους συνοριοφύλακες. Κανένας από τους πρόσφυγες δεν είχε όπλο κανενός είδους, ούτε καν μαχαίρι.
<P>
Θα ήθελα να ευχαριστήσω τη φινλανδική Προεδρία και να επιστήσω την προσοχή στο έργο της στον διάλογο για τα ανθρώπινα δικαιώματα. Την περασμένη εβδομάδα, στις 20 Οκτωβρίου, η φινλανδική Προεδρία εξέδωσε μια επίσημη δήλωση, στην οποία καταδίκαζε το περιστατικό. Θα ήθελα να ευχαριστήσω την Προεδρία γι' αυτό.
<P>
Τέλος, όπως επισημαίνεται στο κοινό ψήφισμα σχετικά με το Θιβέτ, πρέπει να συνεχίσουμε να ενθαρρύνουμε τις συνομιλίες υψηλού επιπέδου μεταξύ του Δαλάι Λάμα και της κυβέρνησης της Κίνας. Θα ήθελα να επαναλάβω ότι αυτός είναι ο μόνος τρόπος για να βρεθεί μία ειρηνική και μόνιμη λύση για πραγματική αυτονομία του θιβετιανού έθνους.
<SPEAKER ID="198" NAME="Lidia Joanna Geringer de Oedenberg">
εξ ονόματος της Ομάδας PSE. - (PL) Κύριε Πρόεδρε, παρά το γεγονός ότι οι επίσημες σχέσεις μεταξύ της κινεζικής κυβέρνησης και του Δαλάι Λάμα αποκαταστάθηκαν το 2002, τα ανθρώπινα δικαιώματα εξακολουθούν να παραβιάζονται στο Θιβέτ σε τακτική βάση. Εκτιμάται ότι κάθε χρόνο 2 500 άτομα αποφασίζουν να δραπετεύσουν από την καταπίεση και επιχειρούν το επικίνδυνο ταξίδι προς το Νεπάλ, το οποίο διαρκεί επτά ημέρες. Οι πράξεις βίας που διεπράχθησαν κατά άοπλων πολιτών προκάλεσαν ιδιαίτερη ανησυχία. Οι πράξεις αυτές περιλαμβάνουν τον πυροβολισμό προσφύγων από κινέζους συνοριοφύλακες στη διάβαση Nangpa La τον Σεπτέμβριο του τρέχοντος έτους. " εν λόγω ομάδα φυγάδων επιχειρούσε να περάσει τα σύνορα του Θιβέτ και περιελάμβανε γυναίκες, παιδιά και μοναχούς. Μέχρι σήμερα, οι κινεζικές αρχές δεν έχουν αναλάβει ευθύνη γι' αυτό το περιστατικό, στο οποίο σκοτώθηκε ένα άτομο. " μοίρα αρκετών παιδιών που κρατούνται από το στρατό παραμένει άγνωστη.
<P>
Είναι χρέος των διεθνών οργανισμών να αναλάβουν αποφασιστική και αποτελεσματική δράση για να αναγκάσουν την κυβέρνηση της Λαϊκής Δημοκρατίας της Κίνας να θέσει τέλος στην καταπίεση του λαού του Θιβέτ, στην απάνθρωπη μεταχείριση των φυλακισμένων, στη χρήση βασανιστηρίων και στις εξωδικαστικές εκτελέσεις. Απευθύνουμε έκκληση, για μία ακόμη φορά, από το βήμα αυτού του Σώματος, για τον σεβασμό των θεμελιωδών ανθρωπίνων δικαιωμάτων στο Θιβέτ. Τα δικαιώματα αυτά περιλαμβάνουν την ελευθερία έκφρασης και την ελευθερία του συνεταιρίζεσθαι. Απευθύνουμε επίσης έκκληση για πραγματικό διάλογο μεταξύ των δύο μερών, που θα αποσκοπεί στην επίτευξη κατανόησης και σεβασμού των θρησκευτικών, πολιτικών και πολιτιστικών δικαιωμάτων του θιβετιανού λαού.
<P>
(Χειροκροτήματα)
<SPEAKER ID="199" NAME="Raül Romeva i Rueda">
εξ ονόματος της Ομάδας Verts/ALE. - (ES) Κύριε Πρόεδρε, στα δυόμισι χρόνια που είμαι βουλευτής του Ευρωπαϊκού Κοινοβουλίου, αυτή πρέπει να είναι η τρίτη φορά, ή ίσως να υπήρξαν και περισσότερες, που χρειάστηκε να συζητήσουμε τις παραβιάσεις των ανθρωπίνων δικαιωμάτων στο Θιβέτ και φοβάμαι ότι δεν θα είναι η τελευταία. " διαφορά αυτή τη φορά σε σύγκριση με τις προηγούμενες περιπτώσεις, ωστόσο, είναι ότι έχουμε βιντεοσκοπημένες αποδείξεις που καταδεικνύουν ότι οι προσπάθειες των κινεζικών αρχών να αρνηθούν αυτά τα γεγονότα είναι παραπλανητικές και ότι, ταυτόχρονα, οι προσπάθειες του ειδησεογραφικού πρακτορείου Xinhua να δείξει ότι αυτή η δράση είναι αυτοάμυνα είναι εντελώς αβάσιμες.
<P>
Επομένως αντιμετωπίζουμε ένα συμβάν που σαφώς απαιτεί έρευνα, όπως είπαν άλλοι ομιλητές. Συμφωνώ με αυτό και το υποστηρίζω, αλλά, επιπλέον, αξίζει επίσης να αντιμετωπιστεί ως ένα βασικό θέμα στο πλαίσιο του διαλόγου Ευρωπαϊκής Ένωσης-Κίνας. Επιμένω ότι αυτή δεν είναι η πρώτη φορά, αλλά είναι πολύ λυπηρό το γεγονός ότι, εφόσον έχουμε την ευκαιρία να διεξάγουμε αυτόν τον διάλογο με την Κίνα, και στις παραμονές των Ολυμπιακών Αγώνων του 2008, δεν υπογραμμίζουμε ξανά και ξανά ότι η κατάσταση στο Θιβέτ θα μπορούσε να επιλυθεί αν υπήρχε πραγματικά λίγη πολιτική βούληση εκ μέρους των κινεζικών αρχών. Μέχρι στιγμής δεν έχουμε δει καμία ανάλογη βούληση.
<SPEAKER ID="200" NAME="Michał Tomasz Kamiński">
εξ ονόματος της Ομάδας UEN. - (PL) Κύριε Πρόεδρε, συζητάμε σήμερα για τα ανθρώπινα δικαιώματα στην Κίνα, μετά από ένα τραγικό και τρομακτικό περιστατικό που έλαβε χώρα στα σύνορα. Άνθρωποι από όλο τον κόσμο μπόρεσαν να δουν με τα ίδια τους τα μάτια πώς αντιμετωπίζει η Κίνα ανυπεράσπιστα άτομα που δεν συνιστούν απειλή για τις κομμουνιστικές αρχές. Οι καημένοι αυτοί άνθρωποι πυροβολούνται απλά χωρίς κανέναν ενδοιασμό.
<P>
Το περιστατικό που συζητάμε σήμερα και που δικαίως πυροδότησε συζητήσεις αυτού του θέματος στο Ευρωπαϊκό Κοινοβούλιο, μας υπενθυμίζει μια πικρή αλήθεια. Τα ανθρώπινα δικαιώματα παραβιάζονται συστηματικά στην Κίνα σε κάθε σχεδόν πτυχή της ζωής. Τα ανθρώπίνα, οικονομικά και θρησκευτικά δικαιώματα των πολιτών της Λαϊκής Δημοκρατίας της Κίνας καταπατούνται. Δυστυχώς, πρέπει να παραδεχτούμε τη θλιβερή και δυσάρεστη αλήθεια ότι πάρα πολύ συχνά οι κυβερνήσεις των κρατών μελών της Ευρωπαϊκής Ένωσης παραμένουν υποκριτικά σιωπηλές σχετικά με την κατάσταση στην Κίνα. Το ίδιο ισχύει και για τα θεσμικά όργανα της Ευρωπαϊκής Ένωσης. Αν οι κοινές αξίες που μας ενώνουν σε αυτό το Σώμα και σε ολόκληρη την Ευρώπη είναι πραγματικά κοινές, είναι χρέος όλων μας να απαιτήσουμε, καθαρά και δυνατά, τον σεβασμό των ανθρωπίνων δικαιωμάτων στη Λαϊκή Δημοκρατία της Κίνας.
<SPEAKER ID="201" NAME="Kathy Sinnott">
εξ ονόματος της Ομάδας IND/DEM. - (EN) Κύριε Πρόεδρε, χαίρομαι πολύ που το Κοινοβούλιο δείχνει τέτοιο ενδιαφέρον για τον λαό του Θιβέτ. Δεν αμφιβάλλω για την ειλικρίνειά του, αμφιβάλλω όμως για την ειλικρίνεια του τρόπου με τον οποίο το Ευρωπαϊκό Κοινοβούλιο ενεργεί σε σχέση με τέτοιες υποθέσεις. Σήμερα στην ψηφοφορία για τον προϋπολογισμό απορρίψαμε τρεις τροπολογίες που θα καταργούσαν την αναπτυξιακή χρηματοδότηση της ΕΕ για κυβερνητικά και οργανωτικά προγράμματα που περιλαμβάνουν αναγκαστική έκτρωση, ακούσια στείρωση και παιδοκτονία.
<P>
Γιατί προσπαθούν οι Θιβετιανοί να δραπετεύσουν από την Κίνα; Ακριβώς εξαιτίας αυτών των πολύ βάρβαρων πρακτικών, επιπροσθέτως της θρησκευτικής και της πολιτικής δίωξης. Αυτό είναι που ταλανίζει τη ζωή όλων των μειονοτήτων και των κατακτημένων λαών στην επικράτεια που η Κίνα τώρα ισχυρίζεται ότι έχει υπό την εξουσία της.
<P>
Σας ερωτώ, κύριε Επίτροπε -και θα ήθελα μια απάντηση- τι ρόλο παίζει η αναπτυξιακή μας βοήθεια σε αυτού του είδους τον πόνο;
<SPEAKER ID="202" NAME="Robert Evans" AFFILIATION="PSE">
(EN) Κύριε Πρόεδρε, θα ήθελα κατ' αρχάς να πω στην κ. Sinnott ότι συσκοτίζει το θέμα η αναφορά τέτοιων ζητημάτων, που είναι τελείως διαφορετικά από αυτά που συζητάμε εδώ σήμερα.
<P>
Περίπου 2.500 Θιβετιανοί -ίσως και περισσότεροι- διαφεύγουν ετησίως περνώντας τα σύνορα από τα Ιμαλάια προς την εξορία. Σίγουρα δραπετεύουν από την κτηνωδία της κινεζικής κατοχής, όμως δεν είναι απαραίτητα έτσι όπως υποδηλώνει η κ. Sinnott.
<P>
Είναι δύσκολο να μάθουμε πόσοι συλλαμβάνονται ή πυροβολούνται από τις κινεζικές αρχές των συνόρων, γιατί οι καταγγελίες μένουν γενικά αδιερεύνητες. Αυτό το ιδιαίτερα φοβερό περιστατικό με τους πυροβολισμούς στις 30 Σεπτεμβρίου παραβιάζει τις βασικές αρχές των "νωμένων Εθνών περί χρήσης βίας και χρήσης πυροβόλων όπλων από αστυνομικούς. Είναι ενδιαφέρον ότι υπάρχουν οδηγίες για το πότε μπορούν οι αστυνομικοί να πυροβολήσουν, αλλά οι οδηγίες αυτές επιβάλλουν να μην χρησιμοποιούν πυροβόλα όπλα εναντίον ανθρώπων παρά μόνο σε αυτοάμυνα ή για υπεράσπιση άλλων μπροστά στην επικείμενη απειλή θανάτου ή σοβαρού τραυματισμού. Όσοι από εμάς είδαμε τις βιντεοσκοπήσεις αυτού του περιστατικού γνωρίζουμε ότι η κατάσταση δεν ενείχε καμία σοβαρή απειλή για τη ζωή. Ήταν προφανώς απρόκλητη επίθεση.
<P>
Για τον λόγο αυτόν, η πρόταση ψηφίσματος που έχουμε ενώπιόν μας είναι πολύ σημαντική, ιδίως η παράγραφος 8, η οποία καλεί το Συμβούλιο και την Επιτροπή να αναδιατυπώσουν τη θέση τους όσον αφορά τον διάλογο μεταξύ των κατάλληλων αρχών. Αυτή τη θέση πρέπει να υιοθετήσουμε σήμερα το απόγευμα: διάλογος για να επιλυθεί η κατάσταση.
<SPEAKER ID="203" NAME="Filip Kaczmarek" AFFILIATION="PPE-DE">
(PL) Κύριε Πρόεδρε, το ψήφισμα επί του οποίου θα ψηφίσουμε σήμερα αφορά τα γεγονότα της 30ής Σεπτεμβρίου, όπου κινέζοι αστυνομικοί άνοιξαν πυρ εναντίον μιας ομάδας θιβετιανών προσφύγων που αναζητούσαν την ελευθερία μακριά από τη Λαϊκή Δημοκρατία της Κίνας. Σίγουρα δεν ήταν το πρώτο τέτοιο περιστατικό. Το ασυνήθιστο, ωστόσο, ήταν ότι αυτή η βάρβαρη συμπεριφορά καταγράφηκε σε βιντεοκάμερα. " τηλεόραση και το Διαδίκτυο επέτρεψαν σε όλους εμάς, μαζί με εκατομμύρια άλλους θεατές σε όλο τον κόσμο, να δούμε με τα ίδια μας τα μάτια σε τι συνίσταται στην πραγματικότητα η κινέζικη πολιτική για το Θιβέτ.
<P>
" μοίρα του θιβετιανού λαού είναι ιδιαίτερα θλιβερή διότι είναι ένας από τους πιο φιλειρηνικούς λαούς στον κόσμο. Ο Δαλάι Λάμα δεν ζητεί την ανεξαρτησία του Θιβέτ. Οι Θιβετιανοί είναι πρόθυμοι να υπάρξουν εντός του πλαισίου που ορίζει το κινεζικό σύνταγμα. Πώς είναι δυνατόν να πυροβολεί κανείς τέτοιους ανθρώπους; Πώς μπορεί να τους διώκει και να τους σκοτώνει, μόνο και μόνο λόγω της επιθυμίας τους για έναν μικρό βαθμό ελευθερίας και για την προστασία της πολιτιστικής τους κληρονομιάς; Μπορεί αυτή η τραγική πορεία των γεγονότων να ανακοπεί; Μπορεί, αν δοθούν εντολές για την απαγόρευση του πυροβολισμού ανθρώπων που εγκαταλείπουν μια χώρα στην οποία δεν επιθυμούν να ζήσουν. Αυτό συνέβη στο παρελθόν, μάλλον κοντά μας, στα σύνορα μεταξύ Ανατολικής και Δυτικής Γερμανίας. Τα μεγάλα έθνη δεν μπορούν και δεν πρέπει να βασίζουν την εξουσία τους στη σφαγή ανυπεράσπιστων προσφύγων.
<SPEAKER ID="204" NAME="Józef Pinior" AFFILIATION="PSE">
(PL) Κύριε Πρόεδρε, πολλά έχουν ειπωθεί στο Σώμα σήμερα σχετικά με την κατάσταση στο Θιβέτ. Οι κινεζικές αρχές ισχυρίζονται ότι σέβονται την αυτονομία του Θιβέτ, αλλά οι πράξεις τους μαρτυρούν κάτι εντελώς διαφορετικό.
<P>
Θέλω να επωφεληθώ αυτής της ευκαιρίας για να επιστήσω την προσοχή του Κοινοβουλίου στην έκθεση της οργάνωσης Human Rights Watch που δημοσιεύτηκε στις 9 Οκτωβρίου 2006. " έκθεση αυτή αναφέρει πώς οι κινεζικές αρχές έκλεισαν ένα διαδικτυακό ημερολόγιο που δημιουργήθηκε από τη Woeser, σημαντική θιβετιανή διανοούμενη. Το διαδικτυακό ημερολόγιο ήταν μία από τις πιο ενδιαφέρουσες πολιτικές και πολιτιστικές εξελίξεις στη σύγχρονη Κίνα. Έλεγε την αλήθεια σχετικά με την κατάσταση στο Θιβέτ, περιγράφοντας την καταστροφή του περιβάλλοντος και του θιβετιανού πολιτισμού. " Woeser είναι μία από τις πλέον διακεκριμένες διανοούμενες στη σύγχρονη Κίνα, και το διαδικτυακό ημερολόγιο της έδινε μια πραγματική περιγραφή της τρέχουσας κατάστασης στο Θιβέτ.
<P>
Δεν μπορούμε απλά να ανεχθούμε μια κατάσταση στην οποία οι κινεζικές αρχές ισχυρίζονται ότι παραχώρησαν αυτονομία σε μια συγκεκριμένη επαρχία, όταν στην πράξη κλείνουν διαδικτυακά ημερολόγια επιφανών διανοούμενων.
<SPEAKER ID="205" NAME="Mariann Fischer Boel">
Επιτροπή. - (EN) Κύριε Πρόεδρε, η Επιτροπή συμμερίζεται πλήρως τις ανησυχίες που εξέφρασαν οι αξιότιμοι βουλευτές όσον αφορά τους πρόσφατους πυροβολισμούς θιβετιανών προσφύγων από τον κινεζικό Λαϊκό Απελευθερωτικό Στρατό στα σύνορα μεταξύ της Λαϊκής Δημοκρατίας της Κίνας και του Νεπάλ, τον επακόλουθο θάνατο ενός και τη φυλάκιση μερικών από αυτούς τους πρόσφυγες.
<P>
" Ευρωπαϊκή Ένωση επιλήφθηκε επισήμως του ζητήματος στο πλαίσιο της τελευταίας συνόδου του διαλόγου ΕΕ-Κίνας για τα ανθρώπινα δικαιώματα, που πραγματοποιήθηκε στο Πεκίνο στις 19 Οκτωβρίου, όπως σωστά ανέφερε η αξιότιμη κυρία βουλευτής από τη Φινλανδία. Σ' εκείνη την περίσταση, η Ευρωπαϊκή Ένωση αντέκρουσε τον ισχυρισμό της Κίνας ότι οι πυροβολισμοί έγιναν σε αυτοάμυνα, παρότρυνε την κινεζική κυβέρνηση να διεξαγάγει πλήρη έρευνα του περιστατικού και επέμεινε στη μεταχείριση των φυλακισμένων προσφύγων σύμφωνα με τα διεθνή ανθρωπιστικά πρότυπα.
<P>
Γενικότερα, η Επιτροπή ανησυχεί πολύ για την κατάσταση σχετικά με τα ανθρώπινα δικαιώματα στο Θιβέτ και ιδιαίτερα για τη διατήρηση της πολιτισμικής, θρησκευτικής και γλωσσικής ταυτότητας του θιβετιανού λαού. Το θέμα αυτό εξετάζεται τακτικά στο πλαίσιο του διμερούς διαλόγου για τα ανθρώπινα δικαιώματα, ακόμη και στο ύψιστο επίπεδο, στις διμερείς συνόδους κορυφής.
<P>
" Ευρωπαϊκή Ένωση ανησυχεί ιδιαίτερα για τον αριθμό των Θιβετιανών με θρησκευτικό παρελθόν που είναι στη φυλακή για πολιτικούς λόγους και έχει επανειλημμένως ζητήσει την άμεση απελευθέρωσή τους. Αρκετοί από αυτούς τους ανθρώπους είναι στον κατάλογο των συγκεκριμένων υποθέσεων που υποβάλλονται τακτικά στις κινεζικές αρχές στο περιθώριο αυτών των συνομιλιών.
<P>
" Επιτροπή πιστεύει ότι η πολιτική της Κίνας στο Θιβέτ δεν συνάδει με τις διατάξεις του Διεθνούς Συμφώνου για την προστασία των ατομικών και των πολιτικών δικαιωμάτων. " ταχεία κύρωση αυτού του συμφώνου από την Κίνα συγκαταλέγεται στις ύψιστες προτεραιότητες της Ευρωπαϊκής Ένωσης στον τομέα των ανθρωπίνων δικαιωμάτων και δεν έχουμε αφήσει κανένα περιθώριο αμφιβολίας στην Κίνα ότι πρέπει να σεβαστεί πλήρως το πνεύμα αυτού του συμφώνου, μόλις υπογραφεί, ακόμη και πριν επικυρωθεί.
<P>
Ως μέρος της γενικής πολιτικής της έναντι του Θιβέτ, η Ευρωπαϊκή Ένωση έχει σταθερά τη γνώμη ότι η καθιέρωση άμεσου διαλόγου μεταξύ του Δαλάι Λάμα και των κινεζικών αρχών αποτελεί τον μόνο ρεαλιστικό τρόπο για να βρεθεί μία ειρηνική και μόνιμη λύση στο ζήτημα του Θιβέτ. Καλωσορίσαμε, επομένως, και παρακολουθήσαμε από κοντά τους πέντε γύρους συνομιλιών που έχουν διεξαχθεί μέχρι τώρα μεταξύ των ειδικών απεσταλμένων του Δαλάι Λάμα και της κινεζικής κυβέρνησης.
<P>
" Επιτροπή παροτρύνει και τις δύο πλευρές να συνεχίσουν αυτόν τον διάλογο και να χρησιμοποιήσουν αυτές τις συνομιλίες για να προσπαθήσουν να κάνουν ουσιαστική πρόοδο.
<SPEAKER ID="206" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα, μετά τη λήξη των συζητήσεων.

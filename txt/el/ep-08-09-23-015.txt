<CHAPTER ID="015">
Διεθνής συμφωνία του 2006 για την τροπική ξυλεία - Διεθνής συμφωνία για την τροπική ξυλεία 2006 (συζήτηση) 
<SPEAKER ID="409" NAME="Πρόεδρος">
" ημερήσια διάταξη προβλέπει την κοινή συζήτηση :
<P>
της έκθεσης της Caroline Lucas, εξ ονόματος της Επιτροπής Διεθνούς Εμπορίου, που αφορά στη διεθνή συμφωνία του 2006 για την τροπική ξυλεία (11964/2007 - C6-0326/2007 -·
<P>
της προφορικής ερώτησης - B6-0458/2008) προς την Επιτροπή, που αφορά στη διεθνή συμφωνία του 2006 για την τροπική ξυλεία, του Helmuth Markov, εξ ονόματος της Επιτροπής Διεθνούς Εμπορίου.
<SPEAKER ID="410" NAME="Caroline Lucas">
εισηγήτρια. - Κύριε Πρόεδρε, ας ξεκινήσω ευχαριστώντας όλους μου τους συναδέλφους στην Επιτροπή Διεθνούς Εμπορίου και στην Επιτροπή Νομικών Θεμάτων για την εξαιρετική τους συνεργασία στην έκθεσή μου που αφορά στη διεθνή συμφωνία του 2006 για την τροπική ξυλεία. " ευρεία πολιτική αποδοχή που συναντήσαμε είναι πολύ καθησυχαστική, δεδομένης της μεγάλης σημασίας του ζητήματος των δασών, της ξυλείας και του εμπορίου.
<P>
Ενδεχομένως παρατηρήσατε ότι έχει περάσει σχεδόν ένας χρόνος από την παραπομπή της συμφωνίας αυτής στο Κοινοβούλιο και την αποψινή συζήτηση. Αυτό δεν εκφράζει ασφαλώς υποτίμηση από την πλευρά της Επιτροπής Διεθνούς Εμπορίου αναφορικά με τη σημασία του ζητήματος· πηγάζει μάλλον από την άποψή μας ότι η συμφωνία απαιτεί τη σύμφωνη γνώμη του Κοινοβουλίου και όχι μια απλή διαβούλευση, πόσο μάλλον από τη στιγμή που έχουμε σταθερές και συγκεκριμένες απόψεις για τη συμφωνία, οι οποίες πιστεύουμε πρέπει να ληφθούν υπόψη.
<P>
Ο πρόεδρος της Επιτροπής Εμπορίου κύριος Markov, θα επεξηγήσει περαιτέρω τις λεπτομερείς διαδικαστικές προσπάθειες που καταβάλαμε για να κερδίσουμε σημαντικότερο ρόλο για το Κοινοβούλιο για το φάκελο αυτό, και θα επιμείνει επίσης, είμαι σίγουρη, στην πολύ απογοητευτική ανταπόκριση του Συμβουλίου σε επίπεδο καθυστερήσεων και τελικής απόρριψης.
<P>
Ανέφερα ότι το Κοινοβούλιο έχει σταθερές και συγκεκριμένες απόψεις για τη συμφωνία. Αναμφίβολα, πρόκειται για βελτίωση σε σχέση με την παλαιότερη, προ 20ετίας, σχετική συμφωνία, η οποία, αν και προτάθηκε ως συμφωνία που αφορούσε τόσο το εμπόριο όσο και τη βιωσιμότητα, αφορά στην πραγματικότητα πάρα πολύ το εμπόριο και πολύ λίγο τη βιωσιμότητα. Ίσως αυτό εξηγεί γιατί ένας από τους βασικούς υπογράφοντες τη συμφωνία, η Ινδονησία, έχει χάσει αμετάκλητα περίπου τρία τέταρτα των δασών της και γιατί η μισή από το σύνολο της υλοτομίας σε περιοχές όπως ο Αμαζόνιος, η Λεκάνη του Κονγκό, η νοτιοανατολική Ασία, διεξάγεται ακόμα παράνομα.
<P>
Επομένως, ενώ η νέα συμφωνία βελτιώνει την προηγούμενη, και επομένως υποστηρίζουμε την επικύρωσή της από την Κοινότητα, πρέπει να αντιμετωπιστεί σε μεγάλο βαθμό ως η διστακτική επικύρωση μιας μη ικανοποιητικής συμφωνίας. " διεθνής συμφωνία του 2006 για την τροπική ξυλεία (ITTA), είναι σημαντικά ανεπαρκής απέναντι σε όσα απαιτούνται για την αντιμετώπιση του προβλήματος της απώλειας των τροπικών δασών. Για παράδειγμα, εξακολουθεί να θέτει ως στόχο την προώθηση της εξάπλωσης του διεθνούς εμπορίου, για να συνεχίσει αναφέροντας εν συντομία τη βιωσιμότητα. Και πάλι, εάν κοιτάξετε τη δομή των ψήφων της οργάνωσης πίσω από τη συμφωνία, αποδίδει περισσότερες ψήφους στις χώρες παραγωγής που εξάγουν περισσότερη ξυλεία και στις χώρες εισαγωγής με μεγάλη κατανάλωση. Με άλλα λόγια, παρά τη ρητορική περί βιωσιμότητας, το σύστημα εξακολουθεί να είναι σχεδιασμένο ώστε να αυξάνει την επιρροή όσων κάνουν περισσότερο εμπόριο.
<P>
Επομένως, η έκθεσή μας, καλεί την Επιτροπή να ξεκινήσει ήδη την προετοιμασία για το νέο κύκλο των διαπραγματεύσεων για τη ITTA ώστε να διασφαλιστεί μια σημαντικά βελτιωμένη διάδοχη συμφωνία. " σύμφωνη γνώμη του Κοινοβουλίου σε τυχόν μελλοντική συμφωνία θα εξαρτάται από τη ριζική αλλαγή των βασικών στόχων της συμφωνίας προς την προστασία και βιώσιμη διαχείριση των τροπικών δασών, με το εμπόριο της τροπικής ξυλείας να πραγματοποιείται μόνο στο βαθμό που συνάδει με τον παραπάνω στόχο. Αυτό σημαίνει ότι η Επιτροπή πρέπει να προτείνει κατάλληλους μηχανισμούς χρηματοδότησης για χώρες που προτίθενται να μειώσουν τις εξαγωγές ξυλείας τους, καθώς και να προτείνει σημαντική αναδιάταξη του συστήματος ψηφοφορίας ITTA.
<P>
Έχουμε, ωστόσο, και ένα ακόμα αίτημα γα την Επιτροπή, και αφορά στην πολυαναμενόμενη νομοθετική πρόταση για περαιτέρω μέτρα κατά της παράνομης υλοτομίας. Πρέπει να την εξετάσουμε οπωσδήποτε χωρίς καθυστέρηση. Ήταν σε προπαρασκευαστικό στάδιο στις αρχές του έτους, ήταν προγραμματισμένη να ψηφιστεί από την Επιτροπή το Μάιο και καθυστερείται επανειλημμένα λόγω, αντιλαμβανόμαστε, βιομηχανικών πιέσεων. Αυτό συμβαίνει παρά την επαναλαμβανόμενη έκφραση ευρείας πολιτικής υποστήριξης από το Κοινοβούλιο υπέρ της πρότασης. " τελευταία πληροφόρηση που έχουμε είναι ότι η πρόταση πρόκειται να ψηφιστεί από την Επιτροπή εν σώματι στις 15 Οκτωβρίου - θα εκτιμούσα περαιτέρω επιβεβαίωση για αυτό - και θα καλούσα επιτακτικά τους Επιτρόπους μας να αναλάβουν τις ευθύνες τους σοβαρά, διότι το θέμα αυτό της αποψίλωσης είναι πολύ σημαντικό, πρόκειται για θέμα που αφορά όλο το Κοινοβούλιο. Ανυπομονώ να λάβω ηχηρή και αισιόδοξη απάντηση από την Επιτροπή σήμερα.
<SPEAKER ID="411" NAME="Helmuth Markov" LANGUAGE="DE">
κύριε Πρόεδρε, Επίτροπε, κυρίες και κύριοι, είμαι ενθουσιασμένος που συζητάμε σήμερα τη διεθνή συμφωνία για την τροπική ξυλεία.
<P>
" προστασία και η βιώσιμη διαχείριση των τροπικών δασών γίνεται ολοένα και σημαντικότερη με δεδομένη την ανάγκη καταπολέμησης της αλλαγής του κλίματος, της διατήρησης της βιοποικιλότητας και της προστασίας των δικαιωμάτων ιθαγενών πληθυσμών. Αντίστοιχα, υπάρχει ευρεία υποστήριξη στην Επιτροπή Διεθνούς Εμπορίου υπέρ της έννοιας μιας διεθνούς συμφωνίας, Εντούτοις, όπως προείπε η εισηγήτριά μας, κυρία Lucas - και επιθυμώ να την ευχαριστήσω θερμά στο σημείο αυτό για την υπέροχη έκθεσή της - υπάρχουν αμφιβολίες σχετικά με το κατά πόσο η συμφωνία αυτή επαρκεί για τη σοβαρή αντιμετώπιση του προβλήματος της αποψίλωσης. Δεκατρία εκατομμύρια εκτάρια τροπικών δασών εξαφανίζονται κάθε έτος λόγω υλοτομίας, και περίπου 20% των εκπομπών αερίων θερμοκηπίου αποδίδονται σε αυτό.
<P>
Ο λόγος για τον οποίο μεσολάβησε κυριολεκτικά ένας χρόνος από την παραπομπή του κειμένου στο Κοινοβούλιο και την αποψινή συζήτηση για τη συμφωνία στην ολομέλεια, δεν οφείλεται αναμφίβολα στο ότι η Επιτροπή Διεθνούς Εμπορίου επιθυμούσε να καθυστερήσει τη συζήτηση αυτή ή στο ότι δεν απέδωσε μεγάλη σημασία στο πρόβλημα. Εν αντιθέσει, ο λόγος ήταν ότι, κατά τη γνώμη μας, ή καλύτερα κατά τη γνώμη της Επιτροπής Διεθνούς Εμπορίου, η συμφωνία αυτή απαιτεί τη σύμφωνη γνώμη του Κοινοβουλίου και όχι μια απλή διαβουλευτική διαδικασία. Στο σημείο αυτό, θα ήθελα να ευχαριστήσω ιδιαίτερα την εισηγήτρια, κυρία Παναγιωτοπούλου-Κασσιώτου, και τον πρόεδρο της Επιτροπής Νομικών Θεμάτων, τον κύριο Gargani, για τη σαφή και ταχεία νομική συμβουλή τους σχετικά με τη νομική βάση.
<P>
Υπό το φως της γνωμοδότησης της Επιτροπής Νομικών Θεμάτων, ο Πρόεδρος Pöttering έγραψε στο Γενικό Γραμματέα του Συμβουλίου τον Ιανουάριο και εξήγησε ότι, κατά τη γνώμη μας, η συμφωνία αυτή θεσπίζει ένα συγκεκριμένο θεσμικό πλαίσιο και συνεπώς απαιτεί τη σύμφωνη γνώμη του Κοινοβουλίου, σύμφωνα με το άρθρο 300(3)(2) της Συνθήκης ΕΚ. Προς απογοήτευση μας, το Συμβούλιο δεν απάντησε στην επιστολή αυτή μέχρι τις 23 Μαΐου 2008. " απάντηση - τέσσερις παράγραφοι - δεν περιείχε οιοδήποτε νομικό επιχείρημα ή έρεισμα για την απόρριψη του αιτήματος του Κοινοβουλίου. Στο πλαίσιο αυτό, η Επιτροπή Διεθνούς Εμπορίου υιοθέτησε την έκθεση της κυρίας Lucas, την παρούσα προφορική ερώτηση και το αντίστοιχο ψήφισμα που συζητάμε εδώ.
<P>
Θα ήθελα, συνεπώς, να επισημάνω όχι μόνο τη σημασία της συμφωνίας για την οποία συζητάμε και της μάχης κατά των κλιματολογικών αλλαγών, αλλά επίσης και το ζήτημα των δικαιωμάτων και των προνομίων του Κοινοβουλίου. Οι τρέχουσες Συνθήκες αποδίδουν ελάχιστες αρμοδιότητες στο Κοινοβούλιο σε επίπεδο διεθνών εμπορικών συμφωνιών, με εξαίρεση εκείνες που υπόκεινται στο άρθρο 300(3)(2). " καθιέρωση συγκεκριμένου θεσμικού πλαισίου όπως το παρόν, αποτελεί τη συνηθέστερη βάση εφαρμογής της διάταξης αυτής της Συνθήκης, και δικαιολογεί επίσης την εφαρμογή της διαδικασίας σύμφωνης γνώμης κατά τη σύναψη συμφωνιών οικονομικής σύμπραξης μεταξύ της ΕΕ και των χωρών ΑΚΕ, καθώς και σε ενδεχόμενες συμφωνίες με την Κορέα ή την Ινδία και τη νοτιοανατολική Ασία - η οποία έχει ειδική σημασία για την καταπολέμηση της αποψίλωσης.
<P>
Γιατί είναι τόσο σημαντική για εμάς η εφαρμογή της διαδικασίας σύμφωνης γνώμης; Αυτό για το οποίο μεριμνούνε είναι η διεξαγωγή κοινοβουλευτικού διαλόγου και ελέγχου εξ ονόματος των ευρωπαίων πολιτών, και, συνεπώς, η απόδοση νομιμότητας και η δημόσια αναγνώριση των συμφωνιών. Στην πραγματικότητα, επωφελούνται και το Συμβούλιο και η Επιτροπή με την ενσωμάτωση του Κοινοβουλίου ως από κοινού νομοθέτη στην περίπτωση αυτή.
<P>
Υπό το φως του δημόσιου ενδιαφέροντος για τη διατήρηση της βιοποικιλότητας και την καταπολέμηση των κλιματολογικών αλλαγών, ελπίζω ότι η Επιτροπή θα συναινέσει τουλάχιστον τώρα στο αίτημά μας για υποβολή ετήσιων εκθέσεων σχετικά με την εφαρμογή της διεθνούς συμφωνίας για την τροπική ξυλεία και την αλληλεπίδρασή της με διμερείς συμφωνίες.
<SPEAKER ID="412" NAME="Jacques Barrot" LANGUAGE="FR">
Κύριε Πρόεδρε, κυρίες και κύριοι, επιτρέψτε μου να ευχαριστήσω αρχικά την κυρία Lucas για την έκθεσή της, η οποία εστιάζει την προσοχή στην τεράστια ανάγκη να αντιμετωπιστεί το πρόβλημα της καταστροφής των τροπικών δασών.
<P>
Παρά τις ατέλειές της, η συμφωνία που υπογράφηκε το 2006 αποτελεί σημαντικό βήμα προς αυτή την κατεύθυνση και η εφαρμογή της δεν μπορεί παρά να συμβάλλει στο σκοπό που υπερασπίζεστε δίκαια στην αναφορά σας. " συμφωνία αυτή είναι σημαντικά πιο οικολογική και πιο κοινωνική από την προγενέστερη του 1994. Είναι σαφές ότι ο διεθνής οργανισμός για τα τροπικά δάση, δεν μπορεί μόνος του να θέσει ένα τέλος στην υπερβολική εκμετάλλευση και την παράνομη υλοτομία, των οποίων οι σημαντικότεροι παράγοντες βρίσκονται συχνά εκτός δασοκομίας. Για παράδειγμα, μπορεί να οφείλονται στη μόνιμη ή προσωρινή αντικατάσταση των δασών με γεωργικές εκμεταλλεύσεις, στη σχετικά χαμηλή αποδοτικότητα της συντήρησης δασών σε σχέση με άλλες χρήσεις της γης και πολύ απλά, στη φτώχεια. Στο δύσκολο αυτό πλαίσιο, ο οργανισμός αυτός έγινε ένας εκ των σημαντικότερων φορέων που ασκούν πρακτικά μέτρα με σκοπό τη βελτίωση της βιώσιμης διαχείρισης των τροπικών δασών. Αξίζει επομένως την προσοχή και την υποστήριξη της Κοινότητας.
<P>
Στο επίπεδο της νομικής βάσης της συμφωνίας αυτής, η Επιτροπή προέβη σε ανάλυση του ζητήματος και κατέληξε στο συμπέρασμα, που στηρίζουν το Συμβούλιο και τα κράτη μέλη, ότι πρέπει να εμμείνει στην αρχική της πρόταση. Προτεραιότητα σήμερα είναι να περατωθεί η διαδικασία ώστε να μπει σε ισχύ η νέα διεθνής συμφωνία για την τροπική ξυλεία το 2009.
<P>
Από το να επαναλάβω τα νομικά επιχειρήματα, τα οποία υπονοεί η απόφαση αυτή, πιστεύω ότι θα ήταν χρησιμότερο να αναφερθώ στα υπόλοιπα ζητήματα της έκθεσής σας και να απαντήσω στη σχετική προφορική ερώτηση του κυρίου Markov.
<P>
Θα ήθελα απλώς να αναφέρω ότι δεν υφίσταται επίσημη σύνδεση μεταξύ της διεθνούς συμφωνίας για την τροπική ξυλεία και άλλων συμφωνιών όπως η σύμβαση-πλαίσιο για τις κλιματολογικές μεταβολές των "νωμένων Εθνών, η σύμβαση για τη βιολογική ποικιλομορφία και οι διμερείς συμφωνίες για την επιβολή της δασικής νομοθεσίας, τη διακυβέρνηση και το εμπόριο (FLEGT). Για την ακρίβεια, οι συμφωνίες αυτές είναι πολύ διαφορετικές σε επίπεδο υπογραφόντων, περιεχομένου, πεδίου εφαρμογής και οργάνωσης. " αλληλεπίδραση μεταξύ αυτών των διαφορετικών συμφωνιών βασίζεται στο βαθμό κατά τον οποίο οι εξελίξεις που επιτυγχάνονται στο πλαίσιο μιας διαδικασίας, τροφοδοτούν τις συζητήσεις και τις πρωτοβουλίες που πραγματοποιούνται αλλού, καθώς και στη δυνατότητα των διαδικασιών να παράγουν συνέργεια. Στο πλαίσιο όλων αυτών των συμφωνιών, η Ευρωπαϊκή Ένωση ακολουθεί το βασικό στόχο της να εκμεταλλευτεί πλήρως τη σημαντική συμβολή που μπορεί να επιφέρει το εμπόριο στην αειφόρο ανάπτυξη, συμπεριλαμβανομένης της εξασφάλισης υποστήριξης πολυμερών συμφωνιών και εθνικών νομοθεσιών σχετικών με το περιβάλλον.
<P>
" Επιτροπή είναι ασφαλώς έτοιμη να υποβάλει έκθεση στο Συμβούλιο και το Κοινοβούλιο σχετικά με τις δραστηριότητες του ITTO, αλλά επιθυμώ να επιστήσω την προσοχή σας στο ότι ο εν λόγω οργανισμός δημοσιεύει τις δικές του ετήσιες εκθέσεις. Επομένως, μπορούμε να τις συμβουλευτούμε, και η Επιτροπή είναι έτοιμη, εφόσον χρειαστεί, να παράσχει περαιτέρω πληροφορίες. Σχετικά με την επιβολή της δασικής νομοθεσίας, τη διακυβέρνηση και το εμπόριο (FLEGT), ο κανονισμός του Συμβούλιου ήδη προβλέπει ότι η Επιτροπή πρέπει να υποβάλει ετήσια έκθεση σχετικά με τη λειτουργία του συστήματος αδειών.
<P>
Αυτές είναι όλες οι πληροφορίες που μπορώ να σας δώσω. Εφόσον ο Επίτροπος Michel απουσιάζει και δεν μπορούσε να παραστεί σήμερα το απόγευμα, είμαι εξουσιοδοτημένος να του προωθήσω τυχόν σχόλια και παρατηρήσεις που απορρέουν από την ενδιαφέρουσα αυτή συζήτηση, τη στιγμή μάλιστα που προβληματιζόμαστε για την ανάπτυξη μιας σειράς χωρών, ιδίως αφρικανικών.
<P>
Επομένως, θέλω να ευχαριστήσω ειλικρινά το Κοινοβούλιο, την κυρία Lucas και τον κύριο Markov για τη σκληρή δουλειά τους. Θα ακούσω τώρα προσεχτικά τα σχόλια από τους διάφορους ομιλητές
<SPEAKER ID="413" NAME="Γεώργιος Παπαστάμκος">
Εισηγητής της γνωμοδότησης της Επιτροπής Νομικών Θεμάτων. - Κύριε Πρόεδρε, ο πρόεδρος της Επιτροπής Διεθνούς Εμπορίου, κύριος Markov, αναφέρθηκε και στις νομικές πτυχές του θέματος που συζητούμε, αναπληρώνοντας συνάδελφο, την κυρία Παναγιωτοπούλου-Κασσιώτου, παρεμβαίνων εκ μέρους της Επιτροπής Νομικών Θεμάτων. Όπως γνωρίζετε, η εν λόγω επιτροπή, στη συνεδρίαση της 19ης Δεκεμβρίου 2007, γνωμοδότησε επί της νομικής βάσης της πρότασης απόφασης του Συμβουλίου για τη σύναψη, εξ ονόματος της Ευρωπαϊκής Κοινότητας, της διεθνούς συμφωνίας για την τροπική ξυλεία του 2006 που υπέβαλε η Επιτροπή.
<P>
" προτεινόμενη νομική βάση είναι τα άρθρα 133 και 175 σε συνδυασμό με την πρώτη υποπαράγραφο του άρθρου 300, παράγραφος 2, και την πρώτη υποπαράγραφο του άρθρου 300, παράγραφος 3 της Συνθήκης ΕΚ.
<P>
" Επιτροπή Νομικών Θεμάτων του Ευρωπαϊκού Κοινοβουλίου αποφάσισε να προτείνει τη μεταβολή της νομικής βάσης ώστε να γίνεται αναφορά στη δεύτερη υποπαράγραφο του άρθρου 300, παράγραφος 3, η οποία απαιτεί τη σύμφωνη γνώμη και όχι την απλή διαβούλευση του Ευρωπαϊκού Κοινοβουλίου.
<P>
" Επιτροπή αντέδρασε διαφορετικά και συνεχίζει επί της νομικής βάσης την οποία η ίδια πρότεινε. " Επιτροπή Νομικών Θεμάτων αιτιολογεί τη σύσταση αλλαγής της νομικής βάσης. Στη συγκεκριμένη περίπτωση, πρόκειται περί διεθνούς συμφωνίας η οποία δημιουργεί ειδικό θεσμικό πλαίσιο μέσω της οργάνωσης διαδικασιών συνεργασίας.
<SPEAKER ID="414" NAME="Zbigniew Zaleski" LANGUAGE="PL">
Κύριε Πρόεδρε, Επίτροπε, η ξυλεία αποτελεί πολύτιμο δομικό υλικό, είναι υγιεινό, πρακτικό, ίσως όχι τόσο αντιπυρικό, αλλά με όλο και περισσότερη ζήτηση. Εν συντομία, αποτελεί δημοφιλές και ελκυστικό αγαθό, και συχνά το κύριο εξαγωγικό προϊόν μιας χώρας. " τροπική ξυλεία - δηλαδή η ξυλεία που περιορίζεται σε μια στενή γεωγραφική ζώνη - είναι ακόμα πιο ελκυστική και αποτελεί αντικείμενο εμπορίου, συχνά παράνομου και καταστροφικού για τα δάση και για ολόκληρο το οικοσύστημα.
<P>
Βρισκόμαστε, επομένως, αντιμέτωποι με ένα δίλημμα: από τη μία πλευρά χρειαζόμαστε την ξυλεία, έχουμε ανάγκη σε δομικά υλικά, από την άλλη χρειάζεται να προστατέψουμε τα τροπικά δάση. Εάν η εκμετάλλευση δεν τεθεί υπό σωστό και λογικό έλεγχο, δεν θα οδηγηθούμε μόνο σε περιβαλλοντική καταστροφή, αλλά και δημογραφική. Χωρίς δάση δεν θα υπάρχει άλλη βλάστηση, δεν θα υπάρχουν ζώα και άνθρωποι στα μέρη αυτά. Οι διεθνείς συμφωνίες χρειάζονται, αλλά η συνειδητή, λογική διαχείριση της ξυλείας έχει τον πρώτο λόγο εδώ. Εάν δεν επικρατήσει η λογική, θα καταστρέψουμε ένα σημαντικό στοιχείο του αναντικατάστατου φυσικού κόσμου. Θα είμαστε καταστροφείς αντί συνετοί διαχειριστές.
<P>
Συνοψίζοντας, υποστηρίζω την επέκταση της συμφωνίας (λαμβάνοντας υπόψη τη δυνατότητα για συνεχείς βελτιώσεις), η οποία, αν και μερικώς, ρυθμίζει το ελεύθερο και δίκαιο εμπόριο της τροπικής ξυλείας και μπορεί να αποτελέσει πρότυπο για την εκμετάλλευση ξυλείας από άλλες περιοχές - από τη Σιβηρία, Επίτροπε, για την οποία δεν ακούγονται πολλά αυτές τις μέρες, από τον Αμαζόνιο, για τον οποίο ακούγονται περισσότερα, και από άλλες ευάλωτες περιοχές του κόσμου.
<SPEAKER ID="415" NAME="David Martin">
εξ ονόματος της Ομάδας PSE. - Κύριε Πρόεδρε, επιτρέψτε μου να αναφέρω στην αρχή αυτής της συζήτησης ότι το σοσιαλιστικό κόμμα συγχαίρει την Caroline Lucas για την έκθεσή της, την υποστηρίζει πραγματικά και θα ψηφίσει υπέρ σε όλες τις τροπολογίες που προτείνει.
<P>
Επικροτώ το γεγονός ότι η αναθεωρημένη διεθνής συμφωνία για την τροπική ξυλεία εστιάζει περισσότερο στη βιώσιμη διαχείριση - αντιμετωπίζοντας για παράδειγμα την παράνομη υλοτομία - καθώς και στην αποκατάσταση και συντήρηση υποβαθμισμένων δασών. Όπως προαναφέρθηκε, η διατήρηση των τροπικών δασών είναι ζωτική για τη διατήρηση της βιοποικιλότητας και για την καταπολέμηση κατά των κλιματολογικών μεταβολών, καθώς, όπως γνωρίζουμε πλέον καλά, τα τροπικά δάση παίζουν κεντρικό ρόλο στην αφαίρεση του διοξειδίου του άνθρακα από την ατμόσφαιρα. Στις μέρες μας, η αποψίλωση των δασών αυτών ευθύνεται για το 20% των συνολικών εκπομπών άνθρακα.
<P>
Συμμερίζομαι το στόχο της Caroline Lucas να εξακριβώσει εάν η αναθεωρημένη συμφωνία δεν δίνει πραγματική προτεραιότητα σε κοινωνικά και περιβαλλοντικά ζητήματα αλλά εστιάζει απλώς στην αύξηση του εμπορίου τροπικής ξυλείας.
<P>
Ασφαλώς, οι αναπτυσσόμενες χώρες πρέπει να έχουν τα μέσα να προστατεύουν, να αποκαθιστούν και να διαχειρίζονται βιώσιμα τα δάση. " συμφωνία προβλέπει τη χρηματοδότηση βάσει θεματικών προγραμμάτων, πρόσθετα στη χρηματοδότηση σχεδίων. Ελπίζω τα θεματικά προγράμματα να εστιάσουν σε ζητήματα όπως η διακυβέρνηση και η μείωση της φτώχειας, και τα κράτη μέλη να συμβάλλουν γενναιόδωρα στα προγράμματα αυτά.
<P>
Συμμερίζομαι την απογοήτευση που εξέφρασαν τόσο η Caroline όσο και ο Helmuth Markov σχετικά με το γεγονός ότι δεν έγινε δεκτή η διαδικασία σύμφωνης γνώμης του Κοινοβουλίου για τη συμφωνία αυτή, και συμφωνώ ως προς το ότι έπρεπε να μας παραχωρηθεί η διαδικασία αυτή.
<P>
Ευελπιστώ ότι μπορούμε να βασιστούμε στην Επιτροπή για την υποβολή στο Κοινοβούλιο ετήσιας έκθεσης που θα αναλύει - και "αναλύει" είναι η λέξη κλειδί- την εφαρμογή της συμφωνίας. Αντιλαμβάνομαι τι μας είπε σήμερα η Επιτροπή, ότι ο διεθνής οργανισμός για την τροπική ξυλεία δημοσιεύει τις δικές του ετήσιες εκθέσεις, αλλά θέλουμε να έχουμε την απάντηση της Επιτροπής στο εν λόγω έγγραφο.
<P>
Αναφορικά με τις διμερείς συμφωνίες, νωρίτερα μέσα στο μήνα αυτό, η ΕΕ υπέγραψε συμφωνία με τη Γκάνα για την απαγόρευση εισαγωγών παράνομης ξυλείας στις ευρωπαϊκές αγορές. Αυτή η συμφωνία θα διασφαλίσει θεωρητικά την τήρηση των βασικών κανόνων της διατήρησης των δασών, όπως της ορθής παρακολούθησης από την κυβέρνηση της υλοτομίας - και πρέπει να αναφέρουμε ότι στην παρούσα φάση τα δάση της χώρας υλοτομούνται με ετήσιο ρυθμό περίπου 2%. Εάν εφαρμοστεί αυτή η διμερής συμφωνία, θα ωφελήσει και τις δύο πλευρές. Στη Γκάνα, όπου η παράνομη υλοτομία μείωσε τις βροχοπτώσεις κατά 25% μέσα σε λιγότερα από 50 χρόνια, η συμφωνία θα βοηθήσει στη μείωση της βιομηχανίας ξυλείας - της τέταρτης πιο προσοδοφόρας βιομηχανίας της.
<P>
Στην Ευρωπαϊκή Ένωση, όπου οι καταναλωτές γίνονται όλο και πιο συνειδητοποιημένοι περιβαλλοντικά, μπορούμε να διασφαλίσουμε ότι η ξυλεία που εισάγουμε από τη Γκάνα είναι πλήρως πιστοποιημένη ως νόμιμη. Αν και η συμφωνία αυτή μπορεί να χρειαστεί μερικά χρόνια μέχρι να γίνει πλήρως λειτουργική, πιστεύω ότι πρόκειται για μια υποσχόμενη αρχή και υποστηρίζω τα σχέδια της Επιτροπής να καταλήξει σε παρόμοιες συμφωνίες με άλλες αφρικανικές χώρες, όπως η Γκαμπόν, το Καμερούν και η Λιβερία.
<P>
Τέλος, θέλω να επαναλάβω ένα σημείο που έθιξε η Caroline: η εν λόγω συμφωνία αποτελεί μια ταπεινή αρχή· είναι καλύτερη από το τίποτα, αλλά δεν φτάνει αρκετά μακριά, και χρειαζόμαστε περισσότερες προτάσεις από την Επιτροπή και από τη διεθνή κοινότητα.
<SPEAKER ID="416" NAME="Magor Imre Csibi">
εξ ονόματος της Ομάδας ALDE. - Κύριε Πρόεδρε, θα ήθελα να συγχαρώ την εισηγήτρια για τα συμπεράσματα της έκθεσής της, τα οποία προσυπογράφω πλήρως. Μετά από περισσότερα από 20 χρόνια συμφωνιών για την τροπική ξυλεία, ο αντίκτυπος τους στη βιώσιμη διαχείριση των τροπικών δασών μοιάζει περιορισμένος. Ο οργανισμός τροφίμων και γεωργίας του Ο"Ε εκτιμά ότι μεταξύ 2000 και 2005 μόνο, οι ρυθμοί αποψίλωσης τροπικών δασών αυξήθηκαν κατά 8.5% σε σχέση με τα επίπεδα του 1990.
<P>
Είναι κρίμα που οι βουλευτές και η κοινωνία των πολιτών δεν εμπλέκονται περισσότερο στο σχεδιασμό παρόμοιων συμφωνιών, προκειμένου να αντισταθμιστούν τα κέρδη του εμπορίου και να προωθηθεί μια πιο βιώσιμη διαχείριση των τροπικών δασών. Αλλά όσο αποτελεσματική κι αν είναι μια συμφωνία, πρέπει να ανήκει σε μια ευρύτερη προσέγγιση, όπου κάθε περιοχή θα αναγνωρίζει την ευθύνη της και θα αναλαμβάνει αποφασιστική δράση για τη διακοπή της καταστροφής των δασών.
<P>
Μπορεί να πιστεύουμε ότι στην Ευρώπη έχουμε αποτελεσματικούς μηχανισμούς για την προστασία της βιοποικιλότητας και του καταναλωτή, αλλά η πραγματικότητα μας διαψεύδει. Μεγάλες ποσότητες παράνομης ξυλείας και προϊόντων ξυλείας φτάνουν στα λιμάνια της ΕΕ καθημερινά. Όταν η παράνομη ξυλεία εισέλθει στην αγορά ενός κράτους μέλους μπορεί εύκολα να πουληθεί σε οποιοδήποτε από τα υπόλοιπα 26 κράτη μέλη χωρίς περαιτέρω έλεγχο για τη νομιμότητά του. Με αυτό τον τρόπο, οι ευρωπαίοι καταναλωτές που αγοράζουν καλόπιστα έπιπλα ή δομικά υλικά από υποτιθέμενες νόμιμες πηγές, γίνονται άθελά τους συνένοχοι στα εγκλήματα κατά των δασών.
<P>
Ως βασικός εισαγωγέας και καταναλωτής ξυλείας και με τη δέσμευση να εμποδίσει την αποψίλωση ως μέρος της καταπολέμησης των κλιματολογικών μεταβολών, η ΕΕ έχει την ευθύνη να καταπολεμήσει την παράνομη υλοτόμηση και το εμπόριο προϊόντων ξυλείας που έχει κοπεί παράνομα. Εάν θέλουμε να αντιμετωπίσουμε σοβαρά την αποψίλωση και την παράνομη υλοτόμηση, θα πρέπει να ανασυνταχθούμε πρώτα εσωτερικά, εφαρμόζοντας την ευρωπαϊκή νομοθεσία που απαγορεύει την εμπορία παράνομης ξυλείας και προϊόντων ξυλείας μέσα στην ΕΕ. Δυστυχώς, η νομοθετική πρόταση προς αυτή την κατεύθυνση συνεχώς αναβάλλεται, παρά το ψήφισμα της ΕΕ τον Ιούλιο του 2006 και την ανακοίνωση του προγράμματος εργασίας της Επιτροπής για το περιβάλλον τον Οκτώβριο του 2007.
<P>
Με αφορμή τη συζήτηση αυτή, θα ήθελα να καλέσω την Επιτροπή να διευκρινίσει τους λόγους για την καθυστέρηση της δημοσίευσης του πακέτου για τα δάση. Επιπλέον, προτρέπω την Επιτροπή να παρουσιάσει, δίχως περαιτέρω καθυστερήσεις, μια νομοθεσία που να απαιτεί την είσοδο στην αγορά της ΕΕ μόνο νόμιμης ξυλείας και προϊόντων ξυλείας.
<P>
Φοβάμαι ότι έχει χαθεί πολύτιμος χρόνος. Σε αυτό το σημείο, καλώ την Επιτροπή να επιταχύνει τη διαδικασία για την προώθηση αυτής της σημαντικής νομοθεσίας, ώστε να επιτραπεί μια πρώτη ανάγνωση μέχρι το τέλος αυτής της κοινοβουλευτικής περιόδου. Πρέπει να διασφαλίσουμε ότι στέλνουμε τα σωστά μηνύματα και ότι τα στέλνουμε εγκαίρως.
<SPEAKER ID="417" NAME="Wiesław Stefan Kuc" LANGUAGE="PL">
Κύριε Πρόεδρε, Επίτροπε, η σύναψη διεθνούς συμφωνίας για την τροπική ξυλεία αποτελεί αναμφίβολα πολύ σημαντικό βήμα προς την προστασία των τροπικών δασών και την πιο πολιτισμένη εμπορία ορισμένων ειδών ξυλείας. Τα διαδικαστικά θέματα, ωστόσο, δεν θα πρέπει να μας αποπροσανατολίζουν από τις θεμελιώδεις επιδιώξεις μας. Μπορεί να είναι σημαντική η θεμελίωση νομικής βάσης, μπορεί να είναι σημαντικό το αν πρόκειται για διαβούλευση ή διαδικασία σύμφωνης γνώμης, αλλά θα μας βοηθήσει αυτό να προστατέψουμε τα τροπικά δάση και να προχωρήσουμε περαιτέρω;
<P>
Κάθε μέρα, χιλιάδες εκτάρια δασών, και όχι μόνο τροπικών, πεθαίνουν αμετάκλητα. " γη που απομένει μετατρέπεται σε βάλτους ή έρημο. " αποψίλωση δεν μπορεί να αποφευχθεί με την εμφύτευση, τουλάχιστον όχι βραχυπρόθεσμα. Οι φτωχές χώρες της Αφρικής, της Αμερικής και της Ασίας δεν διαθέτουν τα μέσα για τον έλεγχο της υπερβολικής εκμετάλλευσης των δασών, για να την αποφύγουν ή για να εφαρμόσουν λογική διαχείριση. Αυτό αληθεύει και για τα δάση της Σιβηρίας. Δεν προστατεύουμε τα δάση και δεν σεβόμαστε την ξυλεία. Όσο φτωχότερη η χώρα, τόσο πιο αληθινό αυτό. Κατά την πολιτιστική επανάσταση στην Κίνα, πολλά τετραγωνικά μέτρα δασών κόπηκαν. " ξυλεία χρησιμοποιείται ως πρωτογενής πηγή ενέργειας.
<P>
Για το λόγο αυτό ο διεθνής οργανισμός για την τροπική ξυλεία αποκτά τόσο σημαντικό ρόλο. Ας θυμηθούμε ότι η τεχνική πρόοδος και οι σύγχρονες μηχανές για την κοπή και τη φόρτωση των δέντρων, επιταχύνουν τη διαδικασία αυτή, και συνεπώς, η φτηνότερη ξυλεία που προέρχεται από παράνομη κοπή είναι ελκυστική για τους εμπόρους. Οποιαδήποτε διόρθωση σε κενά του εμπορίου, οποιοδήποτε εμπόδιο, πιστοποιητικά προέλευσης και ελέγχου, θα αποτελούν μια ακόμα επιτυχία. Ελπίζω η συμφωνία αυτή να εκπληρώσει το ρόλο της το συντομότερο δυνατό.
<SPEAKER ID="418" NAME="Margrete Auken">
εξ ονόματος της Ομάδας Verts/ALE. - (DA) Κύριε Πρόεδρε, θα ήθελα να ευχαριστήσω την κυρία Lucas για μια εξαιρετική έκθεση. Αποδείξαμε, και υπάρχει ομοφωνία, ότι η εμπορία παράνομης ξυλείας στην Ευρώπη αποτελεί ντροπή. Όπως έχει επανειλημμένα ειπωθεί σήμερα, έχουμε κουραστεί να βλέπουμε μόνο επίσημες δηλώσεις και καμία δράση. Ελπίζω η Επιτροπή να ακούσει πόσα άτομα την καλούν να αναλάβει δράση και να προσπαθήσει να αλλάξει την κατάσταση, ώστε το μέλλον να είναι πιο λαμπρό.
<P>
" παράνομη ξυλεία κυκλοφορεί άφθονη μέσα στην ΕΕ, και αυτό από μόνο του είναι απολύτως παράλογο. Εάν επρόκειτο για οποιοδήποτε άλλο προϊόν, θα το αποκαλούσαμε αποδοχή προϊόντων εγκλήματος. Τα σχέδια εκούσιας σήμανσης αποτελούν μάλλον παράξενο βήμα. Οι παράνομες πράξεις πρέπει να απαγορεύονται, ακόμα και μέσα στην ΕΕ· θα πρέπει να περικόπτονται όχι με μεθόδους σήμανσης αλλά με ουσιαστική απαγόρευση. Πιστεύω ότι θα ξαφνιάσει τους περισσότερους το γεγονός ότι είναι απολύτως νόμιμη η αγορά παράνομης ξυλείας μέσα στην ΕΕ. Φυσικά, η σήμανση είναι καλύτερη από το τίποτα.
<P>
Ο βαθμός ελέγχου των μεγάλων εταιρειών υλοτομίας - μερικές από τις χειρότερες προέρχονται από τη χώρα μου, τη Δανία - από την ευρωπαϊκή νομοθεσία, ή την έλλειψη τέτοιας νομοθεσίας, είναι επίσης τραγελαφικός. Επομένως, υποστηρίζω την έκκληση της εισηγήτριας προς τον Επίτροπο να ορίσει τώρα αναθεώρηση της διεθνούς συμφωνίας, και πρέπει επίσης να ορίσουμε τη δράση μας μέσα στην ΕΕ. Είναι επιτακτικό να γίνουμε αποτελεσματικοί. Ακόμα και εάν η κακή διακυβέρνηση και η διαφθορά στις χώρες παραγωγής ξυλείας παίζουν σημαντικό ρόλο, δεν μπορούμε να αγνοήσουμε τον παράγοντα της ζήτησης, όπως επίσης έχει ειπωθεί, που είναι ο σημαντικότερος.
<P>
" ΕΕ πρέπει να αναλάβει την ευθύνη της ως ενός εκ των μεγαλύτερων εισαγωγέων ξυλείας. Χρειαζόμαστε αποτελεσματική νομοθεσία που να διασφαλίζει ότι όλα τα προϊόντα ξυλείας που πωλούνται μέσα στην Κοινότητα - συμπεριλαμβανομένων των επεξεργασμένων - είναι νόμιμα και βιώσιμα. Μπορούμε να ξεκινήσουμε αμέσως με δημόσιες συμβάσεις. Οτιδήποτε διαφορετικό θα ήταν αδιανόητο.
<SPEAKER ID="419" NAME="Jens Holm">
εξ ονόματος της Ομάδας GUE/NGL. - (SV) Κύριε Πρόεδρε, η καταστροφή των τροπικών δασών εξακολουθεί αμείωτη. Δεκατρία εκατομμύρια εκτάρια ανά έτος ή ένα γήπεδο ποδοσφαίρου ανά δευτερόλεπτο - αυτή είναι η έκταση δασών που εξαφανίζονται από τον κόσμο ανά έτος. Αυτό συμβαίνει παρά το γεγονός ότι η πρώτη συμφωνία για την ξυλεία έγινε πριν από 20 ολόκληρα χρόνια. Το 2006 υπογράφηκε η διεθνής συμφωνία τροπικής ξυλείας. Αν και η συμφωνία είναι γενική ως προς το πεδίο εφαρμογής της και αφήνει εκκρεμότητες, τουλάχιστον μας δίνει ένα εργαλείο για να αντιμετωπίσουμε το πρόβλημα.
<P>
" κυρία Lucas επέστησε την προσοχή μας σε αυτό, και οι τόσο σημαντικές τροπολογίες της θα μας παρέχουν καλύτερα μέσα για την προστασία τροπικών δασών. Θα ήθελα να θέσω μια ερώτηση κατευθείαν στην Επιτροπή. " κυρία Lucas είπε στην εισαγωγή της ότι το σύνολο του Ευρωπαϊκού Κοινοβουλίου περιμένει κάποια νομοθεσία από την Επιτροπή για την καταπολέμηση της παράνομης υλοτομίας. Πότε θα έχουμε αυτή τη νομοθεσία από την Επιτροπή για την καταπολέμηση της παράνομης υλοτομίας; Αληθεύει ότι η Επιτροπή ψήφισε ήδη επί του θέματος το Μάιο αυτού του έτους; Γιατί, επομένως, δεν έχουμε δει τίποτα; Δεν το θίξατε στην ομιλία σας, αλλά το Κοινοβούλιο θέλει να ενημερωθεί σχετικά. Τι απέγινε η νομοθετική πρόταση; Παρακαλώ, δώστε μας μια εξήγηση.
<P>
Κατά τα άλλα, ευχαριστώ την κυρία Lucas που ανέδειξε το συνολικό πρόβλημα της εμπορίας ξυλείας. Είναι λογικό να καταστρέφεται τόσο δάσος για να εξαχθεί στη συνέχεια; " χώρα μου, η Σουηδία, είναι η πιο πυκνή δασικά χώρα της ΕΕ. Την ίδια στιγμή, εισάγουμε ένα έκτο του συνόλου της ξυλείας που καταναλώνουμε. Γιατί; Προφανώς, γιατί είναι πολύ φτηνή η αγορά ξυλείας στην παγκόσμια αγορά. " κυρία Lucas θέλει να κάνει κάτι επ'αυτού και ζητά από την ΕΕ να υποστηρίξει τις χώρες που υιοθετούν στρατηγικές για την προστασία των τροπικών δασών τους. Πολύ καλή πρόταση.
<P>
Ένα άλλο μέτρο που έθιξε η κυρία Lucas είναι η εφαρμογή προϋποθέσεων στις εμπορικές συμφωνίες και η διασφάλιση ότι τόσο οι ευρωπαίοι επιχειρηματίες όσο και οι παραγωγοί στο νότο θα αναλάβουν ευθύνες και θα ακολουθούν διεθνείς συμβάσεις και συμφωνίες. " ιδέα έγκειται στο ότι το διεθνές εμπόριο θα μπορούσε να χρησιμοποιηθεί - ως εργαλείο για την προώθηση βιωσιμότητας και ανάπτυξης ανά τον κόσμο.
<P>
Μια ακόμα διάσταση της αποψίλωσης που δεν αναφέρεται ιδιαίτερα είναι η βιομηχανία κρέατος. Μεγάλο τμήμα του κρέατος και των ζωοτροφών που καταναλώνονται ανά τον κόσμο προέρχεται από περιοχές που ήταν προηγουμένως καλυμμένες από δάση. " παραγωγή κρέατος είναι μια από τις σημαντικότερες αιτίες της καταστροφής δασών στον Αμαζόνιο. Ο πρόεδρος της ομάδας για τις κλιματικές μεταβολές του Ο"Ε, Rajendra Pachauri, πρόσφατα έκανε έκκληση για μείωση της κατανάλωσης κρέατος. Έχει πολύ δίκιο. Ιδού μια ακόμα ερώτηση για την Επιτροπή: πότε θα υπάρξει πολιτική για τη μείωση κατανάλωσης κρέατος; Όπως προανέφερα, η κυρία Lucas είναι πολύ εύστοχη σε όσα αναφέρει στην έκθεσή της. " Ομάδα για την Ευρωπαϊκή Ενωτική Αριστερά, επομένως, στηρίζει την εξαιρετική αυτή δουλειά.
<SPEAKER ID="420" NAME="Maciej Marian Giertych" AFFILIATION="NI">
(PL) Κύριε Πρόεδρε, οι υφιστάμενες διεθνείς συμφωνίες σχετικά με την τροπική δενροχλωρίδα είναι ξεκάθαρα ανεπαρκείς. Οι γενετικοί πόροι των τροπικών δασών συρρικνώνονται με ανησυχητικό ρυθμό λόγω της ευρείας εκμετάλλευσης από τον άνθρωπο.
<P>
Δύο είναι οι λόγοι για αυτό: τα πιο ενδιαφέροντα είδη τροπικής ξυλείας έχουν ακόμα αγορά στις πλούσιες χώρες. Αναζητούνται και κόβονται πιο αποτελεσματικά από ποτέ. Εντωμεταξύ, η δυνατότητα καλλιέργειάς τους υπό ελεγχόμενες δασικές συνθήκες είναι περιορισμένη λόγω της έλλειψης μεθόδων φυτωρίου που θα επέτρεπαν την καλλιέργεια. Οι σπόροι δεν είναι συνήθως κατάλληλοι για αποθήκευση και μεταφορά. Βλαστάνουν μόλις πέσουν από το δέντρο. Ειδικές μελέτες σε αυτούς τους σπόρους που πεθαίνουν χρειάζονται, επομένως, για την παραγωγή, την καλλιέργεια φυτών και τη διαχείριση φυτωρίων. Τα άτομα που εμπορεύονται τέτοια ξυλεία θα έπρεπε να φορολογούνται για τη στήριξη σχετικών μελετών.
<P>
Ένας δεύτερος λόγος είναι η παρατεταμένη εκμετάλλευση της δασοκάλυψης, συμπεριλαμβανομένων των θάμνων, από γηγενείς, που τη χρησιμοποιούν για τη φωτιά ή την προετοιμασία φαγητού. " καταστροφή αυτή δεν μπορεί να σταματήσει χωρίς την οργάνωση παροχής άλλου είδους καύσιμου σε αυτούς τους ανθρώπους.
<SPEAKER ID="421" NAME="Γεώργιος Παπαστάμκος" AFFILIATION="PPE-DE">
Κύριε Πρόεδρε, η σύναψη της διεθνούς συμφωνίας τροπικής ξυλείας του 2006 συνιστά ιδιαιτέρως θετική εξέλιξη. Άλλωστε, αντανακλά συναίνεση 180 κυβερνήσεων παραγωγών και καταναλωτών κρατών και διεθνών οργανισμών.
<P>
Έτσι η σημασία των στόχων της συμφωνίας είναι προφανής. Αρκεί να λάβουμε υπόψη μας τις επιβλαβείς συνέπειες της παράνομης υλοτόμησης και της αποψίλωσης των δασών, ιδιαιτέρως δε την αρνητική συμβολή τους στο φαινόμενο του θερμοκηπίου. Αναγκαία επομένως είναι η ενθάρρυνση εθνικών πολιτικών των χωρών παραγωγής για βιώσιμη χρήση και εκμετάλλευση των τροπικών δασών και η ενίσχυση της ικανότητάς τους για την εφαρμογή της δασικής νομοθεσίας και την αποτελεσματική αντιμετώπιση της παράνομης υλοτόμησης.
<P>
Κρίσιμο βεβαίως είναι το ζήτημα της επαρκούς χρηματοδότησης για την επίτευξη των στόχων της νέας συμφωνίας. Ως Ένωση, καλούμεθα να διασφαλίσουμε την εισαγωγή και διάθεση στην ευρωπαϊκή αγορά μόνον νομίμως υλοτομημένης τροπικής ξυλείας καθώς επίσης να προωθήσουμε την ενημέρωση και ευαισθητοποίηση των καταναλωτών.
<P>
Θα πρέπει ωστόσο να εξετάσουμε εάν αρκούν τα εθελοντικά προγράμματα ή αν θα πρέπει να θεσπιστούν και νομικά δεσμευτικοί κανόνες και προδιαγραφές ως προς την εμπορία νόμιμης τροπικής ξυλείας. Ο ανωτέρω στόχος θα πρέπει να επιδιώκεται πέραν του διεθνούς επιπέδου και στο επίπεδο των διμερών συμφωνιών στο πλαίσιο του προγράμματος FLEGT αλλά και των υπό διαπραγμάτευση εμπορικών συμφωνιών, δηλαδή συμφωνιών ελευθέρου εμπορίου. Το παράδειγμα της συμφωνίας ΕΕ-Γκάνας δείχνει το δρόμο διμερών συνεργασιών.
<SPEAKER ID="422" NAME="Francisco Assis" AFFILIATION="PSE">
(PT) Κύριε Πρόεδρε, η συγκεκριμένη υπόθεση αποτελεί σαφές παράδειγμα όπου η μέριμνα για τη φιλελευθεροποίηση του διεθνούς εμπορίου έπεται άλλων σημαντικότερων στόχων, στην περίπτωση αυτή, περιβαλλοντικής και κοινωνικής φύσης. " διατήρηση των τροπικών δασών είναι βασική για τη διατήρηση της παγκόσμιας οικολογικής ισορροπίας και μπορούμε να πούμε, χωρίς να υπερβάλουμε, ότι τα τροπικά δάση αποτελούν την κληρονομιά της ανθρωπότητας, και ότι όλοι ευθυνόμαστε για τη διατήρησή τους. Οι πιο ανεπτυγμένες και πλούσιες χώρες, συγκεκριμένα, έχουν ευθύνες που δεν μπορούν να αποφύγουν. Τα δάση αυτά βρίσκονται τις περισσότερες φορές σε χώρες φτωχές που αντιμετωπίζουν τεράστιες δυσκολίες, και οποιαδήποτε ρητορική και αν επινοήσουμε εδώ, θα αποδειχτεί απολύτως άχρηστη εάν δεν καταφέρουμε να οργανώσουμε αναπτυξιακές δράσεις με στόχο τις εν λόγω χώρες.
<P>
Είναι κρίσιμο να βοηθήσουμε τις χώρες αυτές και είναι επιτακτικό οι βασικοί καταναλωτές του κόσμου και οι πιο ανεπτυγμένες περιοχές, όπως είναι ξεκάθαρα η ΕΕ, να δεσμευτούν για τη διασφάλιση, αφενός, ότι υπάρχουν μηχανισμοί ενδελεχούς ελέγχου ως προς τη χρήση των δασών αυτών, αλλά, ταυτόχρονα, να αφοσιωθούν στο να στηρίξουν τις χώρες παραγωγής.
<P>
Οι χώρες αυτές εξαρτώνται από τα τροπικά δάση και οι οικονομίες τους συνδέονται ευρύτατα με τα δάση. " ταχεία αποψίλωση θα καταλήξει σε δραματικές επιπτώσεις από κάθε άποψη - για εμάς σε παγκόσμιο επίπεδο, από περιβαλλοντική σκοπιά, αλλά για εκείνες τις χώρες σε πιο απτό επίπεδο, από οικονομική και κοινωνική πλευρά και θα διακυβεύσει ακόμα και την επιβίωσή τους - και επομένως, ό,τι πρόκειται να συμβεί πρέπει να ξεκινήσει από εκεί. Πρέπει να είμαστε υποστηρικτικοί και πρέπει να αποκτήσουμε μέτρα που να ενθαρρύνουν την ανάπτυξη και την αναμόρφωση της παραγωγικής δομής των χωρών αυτών, ώστε να αποκτήσουν με τα δάση τους, με τους πόρους τους, μια σχέση προσαρμοσμένη στα συμφέροντά τους και πιο κοντά στα οικουμενικά συμφέροντα της ανθρωπότητας. Αυτό αποτελεί καθήκον της Ευρωπαϊκής Ένωσης. " εν λόγω συμφωνία βρίσκεται προς τη σωστή κατεύθυνση: εξακολουθεί να είναι ανεπαρκής αλλά η έκθεση καταδεικνύει σαφώς τις αδυναμίες αυτές, μας προσφέρει, ωστόσο, μια ελπίδα για το μέλλον.
<SPEAKER ID="423" NAME="Jean-Claude Martinez" AFFILIATION="NI">
(FR) Κύριε Πρόεδρε, η τροπική ξυλεία απόψε, η χρηματοπιστωτική κρίση αυτήν την εβδομάδα, μεγάλες επιδημίες, μετανάστευση, η διατροφική κρίση... όλα οδηγούν στο ίδιο συμπέρασμα: τα σημερινά σημαντικά πολιτικά ζητήματος είναι παγκόσμια και απαιτούν παγκόσμια πολιτική ανταπόκριση.
<P>
Ασφαλώς, κατά κανόνα, κανείς δεν αμφισβητεί την κυριαρχία της Ινδονησίας επί των τροπικών δασών της και το δικαίωμά της να φυτέψει φοίνικες για την παραγωγή φοινικέλαιου, όπως και η Βραζιλία έχει το δικαίωμα να αντικαταστήσει τα δάση της με βοοειδή, όπως και η Γκαμπόν. Φαίνεται, ωστόσο, ότι η άσκηση της εδαφικής κυριαρχίας έχει αρνητικές επιπτώσεις εκτός του κυρίαρχου εδάφους. " αποψίλωση, η φτώχεια, η απειλούμενη εξαφάνιση της χλωρίδας και της πανίδας, η φτηνή ξυλεία, όλα προκαλούν ζημιές σε παγκόσμια κλίμακα. Επομένως, δεν αρμόζει να πούμε ότι "οι άνθρωποι που προκαλούν κακό σε άλλους πρέπει να διορθώσουν αυτό που προκαλούν". Το ζητούμενο είναι πώς θα αντιμετωπιστούν τα προβλήματα αυτά σε νομικό επίπεδο. Πώς αντιμετωπίζουμε το πρόβλημα; Από πού ξεκινάμε; Στην Ευρώπη, με τη σήμανση της ξυλείας, την πιστοποίηση της ως είδος "δίκαιου εμπορίου", όπως κάνουμε και με τον καφέ, με διμερείς εμπορικές συμφωνίες; Αναμφίβολα πρόκειται για ένα πρώτο βήμα, αλλά η λύση πρέπει να είναι παγκόσμια. Χρειαζόμαστε πολλά περισσότερα από διμερείς συμφωνίες για την ξυλεία γιατί οι άνθρωποι στις κοινότητες, οι Αφρικανοί, οι Λατίνοι και οι Ασιάτες δικαιούνται επίσης να ανταμείβονται για όσα κάνουν. Για το λόγο αυτό, κύριε Πρόεδρε, πρέπει να εξετάσουμε τα προβλήματα πολιτικά, σε παγκόσμιο επίπεδο, και να βρούμε έννοιες και μοντέλα που θα επιτρέψουν τη συνέχιση της ζωής στον πλανήτη αυτό.
<SPEAKER ID="424" NAME="Πρόεδρος">
Ευχαριστούμε για τη διεθνική σας εισήγηση, κύριε Martinez.
<SPEAKER ID="425" NAME="Corien Wortmann-Kool" AFFILIATION="PPE-DE">
(NL) Κύριε Πρόεδρε, θα ήθελα και εγώ να ευχαριστήσω την κυρία Lucas και τον κύριο Zaleski ειλικρινά για την προσπάθειά τους να αναδείξουν αυτό το ψήφισμα. Δυστυχώς εντέλει, το εμπόριο παράνομης ή μη βιώσιμα υλοτομημένης ξυλείας εξακολουθεί να υφίσταται ευρέως στην Ευρώπη.
<P>
Το σχέδιο δράσης FLEGT του 2003 της Ευρωπαϊκής Επιτροπής, που αποσκοπούσε συγκεκριμένα στην παρεμπόδιση του εμπορίου παράνομα υλοτομημένης ξυλείας στην Ευρώπη, είχε πολύ περιορισμένο αποτέλεσμα. Για το λόγο αυτό, είναι λυπηρό το ότι η Ευρωπαϊκή Επιτροπή δεν έχει ακόμα παρουσιάσει νέες προτάσεις. Εξάλλου, η παραβατική συμπεριφορά εισαγωγέων εξακολουθεί να αποδίδει, εφόσον σπάνια γίνονται ενέργειες κατά του παράνομου εμπορίου και δεν επιβάλλονται κυρώσεις. Οι ευσυνείδητοι, επομένως, εισαγωγείς ξυλείας πληρώνουν υψηλό τίμημα, τόσο κυριολεκτικά όσο και μεταφορικά, για τη συμμόρφωση με τα περιβαλλοντικά πρότυπα και τα πρότυπα ασφαλείας, εφόσον το εμπόριο της πολύ φθηνότερης ξυλείας εξακολουθεί να υφίσταται σε μεγάλη κλίμακα.
<P>
" βιομηχανία ξυλείας από την πλευρά της, έχει ήδη υιοθετήσει ορισμένες σωστές πρωτοβουλίες, όπως η πιστοποίηση. Πρέπει να το ενισχύσουμε αυτό με δεσμευτική νομοθεσία, σύμφωνα με το πλαίσιο του ΠΟΕ. Για το λόγο αυτό, συνηγορώ επίσης υπέρ των υφιστάμενων συστημάτων πιστοποίησης που έχουν θεσμοθετηθεί μερικώς από τον ίδιο τον κλάδο και μερικώς από ΜΚΟ. Αυτό που ζητά η κυρία Lucas, δηλαδή τη δημιουργία ενός νέου ευρωπαϊκού οργάνου, συνεπάγεται μεγάλο αριθμό υπηρεσιακών λειτουργιών και είναι κατά τη γνώμη μας περιττό.
<P>
Ασφαλώς, πρέπει να ληφθούν μέτρα τοπικά στις περιοχές όπου θα καταπολεμηθεί η παράνομη υλοτομία, αλλά περιμένουμε επίσης από την Ευρωπαϊκή Επιτροπή να παρουσιάσει μια πρόταση για την ενσωμάτωση κυρώσεων, οι οποίες θα πρέπει να έχουν αποτρεπτικό χαρακτήρα και για τους εισαγωγείς ξυλείας. Εξάλλου, εάν δεν επιβάλουμε ποινές στις επιχειρήσεις που εμπλέκονται με παράνομο εμπόριο, ενέχεται ο κίνδυνος να εξακολουθήσει να αποδίδει αυτή η παράνομη συμπεριφορά, και αυτό πρέπει να το εξαλείψουμε.
<SPEAKER ID="426" NAME="Rovana Plumb" AFFILIATION="PSE">
(RO) Επιθυμώ να συγχαρώ την εισηγήτρια Lucas και όλους τους συναδέλφους της για τη δουλειά τους στην έκθεση αυτή. Πιστεύω ότι η διεθνής συμφωνία για την τροπική ξυλεία θα συμβάλλει στη βιώσιμη διαχείριση των παγκόσμιων δασών, ακόμα και εάν το 80% έχει ήδη καταστραφεί. Όλοι γνωρίζουμε ότι τα δάση αποτελούν καταφύγιο για τη διατήρηση της βιοποικιλότητας και ότι παίζουν κρίσιμο ρόλο στη μάχη κατά των κλιματολογικών μεταβολών. " ξυλεία και οι εισαγωγές επίπλων χαμηλής αξίας, που γίνονται δυνάμει συμφωνιών, προκαλούν ανισορροπίες στις παγκόσμιες αγορές, καθώς και την απώλεια θέσεων εργασίας τόσο στην εξαγωγική όσο και στην εισαγωγική χώρα. Επομένως, θα ήθελα να τονίσω και πάλι την ανάγκη για νομοθετικά μέτρα για την προστασία των τροπικών και άλλων δασών, και για την παρεμπόδιση της παράνομης ξυλείας. Επιδοκιμάζω την αναθεωρημένη συμφωνία και βασίζομαι στην Επιτροπή για την προώθηση της ετήσιας έκθεσης σχετικά με την αξιολόγηση της εν λόγω συμφωνίας.
<SPEAKER ID="427" NAME="Béla Glattfelder" AFFILIATION="PPE-DE">
(HU) Μπορούμε μόνο να σταματήσουμε την κλιματολογική αλλαγή εάν σταματήσουμε την αποψίλωση. Οι ευρωπαϊκές μας προσπάθειες να σώσουμε το περιβάλλον θα μείνουν χωρίς αποτέλεσμα εάν ανεχτούμε την καταστροφή του περιβάλλοντος σε άλλα μέρη του κόσμου.
<P>
" φιλελευθεροποίηση του διεθνούς εμπορίου και η παγκοσμιοποίηση εντείνουν την καταστροφή του περιβάλλοντος που διατρέχει τις ηπείρους. Οι κανόνες του ΠΟΕ πρέπει να συμπληρωθούν με αυστηρές διατάξεις για την προστασία του περιβάλλοντας, διαφορετικά η περαιτέρω φιλελευθεροποίηση θα οδηγήσει σε μεγαλύτερη καταστροφή του περιβάλλοντος. Δεν αρκεί πια η απαγόρευση της παράνομης εμπορίας ξυλείας: η εισαγωγή προϊόντων και επίπλων που κατασκευάζονται από παράνομα υλοτομημένη ξυλεία πρέπει επίσης να απαγορευτεί.
<P>
Πιστεύει πραγματικά ο κόσμος ότι η εισαγωγή φτηνών κινέζικων επίπλων δεν συνδέεται με την αποψίλωση; " έκθεση αυτή αποτελεί ένα βήμα προς τη σωστή κατεύθυνση, αλλά χρειάζονται ακόμα πιο ριζικά μέτρα καθώς η κατάσταση του πλανήτη μας το απαιτεί. Μέχρι να εφαρμοστούν πιο αυστηροί κανόνες, πρέπει να καλέσουμε τους μεγάλους διεθνείς εμπόρους όπως το IKEA να επιδεικνύουν αυτοπεριορισμό και να μην εμπορεύονται έπιπλα φτιαγμένα από παράνομη ξυλεία.
<P>
Τέλος, η αποψίλωση δεν επηρεάζει μόνο το εμπόριο σε ξυλεία και έπιπλα, αλλά και τις αυξήσεις σε γεωργικές τιμές και στη ζήτηση βιοκαυσίμων. Εάν επιτρέψουμε το εμπόριο βιοκαυσίμων που παράγονται μέσω της αποψίλωσης, τότε πρέπει να συνειδητοποιήσουμε ότι κάθε φορά που θα γεμίζουμε το αυτοκίνητό μας με τέτοιο καύσιμο, θα έχουμε συμβάλει και στην υλοτόμηση μερικών τετραγωνικών βροχοδάσους.
<SPEAKER ID="428" NAME="Zuzana Roithová" AFFILIATION="PPE-DE">
(CS) Κύριε Πρόεδρε, η κατάσταση των τροπικών βροχοδασών είναι ανησυχητική εδώ και μερικά χρόνια και δεν μπορούμε να εθελοτυφλούμε απέναντι στην αδίστακτη λεηλασία του βασικού αυτού στοιχείου της βιόσφαιρας του πλανήτη μας. Είναι λυπηρό που η νομοθεσία κατά της παράνομης υλοτόμησης τροπικής ξυλείας αντιμετώπισε σοβαρά εμπόδια στην Ευρώπη, τη στιγμή που κάθε χρόνο 13 εκατομμύρια εκτάρια αρχαίου δάσους λέγεται ότι χάνονται, γεγονός που συμβάλλει, ασφαλώς, σημαντικά στην αύξηση εκπομπών CO2. Ενστερνίζομαι πλήρως την έκκληση να συμπεριληφθούν απαιτήσεις περιβαλλοντικής προστασίας στην κοινή εμπορική πολιτική της Ευρωπαϊκής Ένωσης. Είμαι ιδιαίτερα χαρούμενη που η έκθεση της κυρίας Lucas εστιάζει επίσης στη διασπορά πληροφοριών σχετικά με τις καταστροφικές συνέπειες της αποψίλωσης. " συμφωνία αυτή πρέπει να επικυρωθεί από το Κοινοβούλιο και είναι σημαντικό να συζητηθεί η έκθεση της Επιτροπής σχετικά με την εφαρμογή της διεθνούς αυτής συμφωνίας, και με την κατάσταση της αποψίλωσης ανά έτος, εδώ στο χώρο του Ευρωπαϊκού Κοινοβουλίου. Δυστυχώς, είναι πολύ αργά για να αποτρέψουμε ή να σταματήσουμε την κλιματολογική μεταβολή, αλλά είναι υποχρέωσή μας να μειώσουμε, τουλάχιστον, το ρυθμό της. " συμφωνία αυτή, αν και ανεπαρκής, είναι ένα βήμα προς τη σωστή κατάσταση.
<SPEAKER ID="429" NAME="Czesław Adam Siekierski" AFFILIATION="PPE-DE">
(PL) Παρά τον εθισμό της σε σλόγκαν περιβαλλοντικής προστασίας, η ενωμένη Ευρώπη δείχνει να αγνοεί το αυξανόμενο πρόβλημα της εξαφάνισης των αρχικών δασών, ο κύριος λόγος για τον οποίο είναι ληστρικό η διαχείριση των δασών να ανταποκριθεί στις απαιτήσεις του εμπορίου τροπικής ξυλείας. Το 80% περίπου της συνολικής περιοχής τέτοιων δασών έχει πέσει θύμα της αποψίλωσης.
<P>
" Ευρωπαϊκή Ένωση πρέπει να αυξήσει την οικονομική βοήθεια που προσφέρει στα κράτη παραγωγούς προκειμένου να αποτρέψει την παράνομη υλοτόμηση και να προωθήσει τη βιώσιμη διαχείριση των δασών. Άλλη μία θετική ιδέα είναι να εισαχθεί το πιστοποιητικό ξυλείας για την Ευρωπαϊκή αγορά. Σύμφωνα με επίσημες στατιστικές, οι εισαγωγές ξυλείας στην Ευρωπαϊκή Ένωση αποτελούν ένα μικρό ποσοστό της συνολικής παραγωγής, αλλά ας μην ξεχνάμε, εντωμεταξύ, τις τεράστιες ποσότητες ξυλείας που εισάγονται στην Ευρώπη σε επεξεργασμένη μορφή. " μάχη να διατηρήσουμε ό,τι έχει απομείνει από τα αρχικά δάση είναι de facto μία μάχη για το μέλλον των επερχόμενων γενεών.
<SPEAKER ID="430" NAME="Jacques Barrot" LANGUAGE="FR">
Κύριε Πρόεδρε, ευχαριστώ τα μέλη που παρενέβησαν. Κατ'αρχήν, θα ήθελα να υπενθυμίσω σε όλους ότι η συμφωνία του 2006 έχει στόχο να προάγει την ανάπτυξη του διεθνούς εμπορίου τροπικής ξυλείας προερχόμενης από δάση τα οποία υπόκεινται σε βιώσιμη διαχείριση και αξιοποιούνται νομίμως και να ενθαρρύνει τη βιώσιμη διαχείριση των τροπικών δασών που παράγουν ξυλεία.
<P>
Θα ήθελα ακόμη να πω ότι αυτό είναι το μόνο διεθνές πολυμερές όργανο που τοποθετεί τα δάση, ειδικώς τα τροπικά δάση, σε ένα νομικά αποδεκτό πλαίσιο. Αυτή η συμφωνία επηρεάζει έμμεσα και άλλα δάση, αν και αυτό είναι λιγότερο εμφανές και περισσότερο οριακό.
<P>
Αυτό που είναι ενδιαφέρον είναι ότι η συμφωνία καθιερώνει ένα πλαίσιο συνεργασίας συνδυάζοντας κάθε πρωτοβουλία περί δασών. Βεβαίως, η Επιτροπή σκοπεύει να είναι ενεργός συμμέτοχος σε αυτή τη συμφωνία,, με την Κοινότητα να συνεισφέρει στο διοικητικό προϋπολογισμό, και θα θέλαμε επίσης να χρηματοδοτήσουμε μέτρα μεγάλης κλίμακας μέσω θεματικών προγραμμάτων.
<P>
Εντούτοις, αυτό δεν θα πρέπει να αποκλείσει τις διμερείς συμβάσεις υπό το πρόγραμμα FLEGT- μάλλον το αντίθετο. Είχατε δίκιο να το υπογραμμίσετε αυτό. Σε αυτές τις διμερείς συμβάσεις, οι οποίες θα υιοθετούν όλο και περισσότερο πιο σφαιρική προσέγγιση, εισάγουμε την ιδέα του σεβασμού της τροπικής ξυλείας.
<P>
Είναι αλήθεια ότι η συμφωνία που συζητήσαμε απόψε είναι μία ταπεινή αρχή - για να επαναλάβω κάτι που ειπώθηκε - αλλά αυτό θα πρέπει να είναι η αφετηρία για μία πιο αποτελεσματική στρατηγική από του παρελθόντος. Κανονικά, τα κείμενα για την παράνομη υλοτόμηση δέντρων και ο κανονισμός για την εφαρμογή στο FLEGT έχουν προγραμματιστεί για τον Οκτώβριο. Πιστεύω ότι με αυτά, η Επιτροπή θα μπορέσει να ικανοποιήσει τις προσδοκίες που εκφράσατε εδώ.
<P>
Επομένως, θα ήθελα εκ νέου να ευχαριστήσω την κυρία. Lucas, και βεβαίως θα ήθελα να ευχαριστήσω το συντάκτη του ερωτήματος, κύριο Markov. Θα μεταφέρω όλα τα σχόλια και τις ευαισθησίες του Κοινοβουλίου σχετικά με αυτό το πρόβλημα, το οποίο, πράγματι είναι ιδιαίτερα σημαντικό, όπως πολλοί από εσάς υπογράμμισαν. Πρόκειται για μία πολύ σημαντική κληρονομιά για το μέλλον. Μου άρεσε πολύ η έκφραση "το λίκνο της βιοποικιλίας". Είναι εμφανές ότι τα δάση μας είναι λίκνα ποικιλίας.
<P>
" προστασία των δασών μας αποτελεί μία αληθινά σπουδαία πρωτοβουλία που αφορά στο μέλλον ολόκληρου του πλανήτη. Θα ήθελα, κατά συνέπεια, να ευχαριστήσω το Ευρωπαϊκό Κοινοβούλιο που έχει αληθινά δεσμευτεί σε αυτό, και ελπίζω ότι, μαζί με την Επιτροπή, θα μπορέσουμε σταδιακά να απαντήσουμε στις προσδοκίες όλων, έχοντας εξακριβώσει σήμερα πόσο σημαντικές και οξείες είναι αυτές. Θα ήθελα ξανά να ευχαριστήσω όλα τα μέλη, και ιδιαίτερα τον εισηγητή σας.
<SPEAKER ID="431" NAME="Caroline Lucas">
εισηγήτρια. - Κύριε Πρόεδρε, θα ήθελα να ευχαριστήσω τους συναδέλφους μου για τους σχολιασμούς και την υποστήριξή τους, αλλά θα επιθυμούσα επίσης να απευθυνθώ στον Επίτροπο Barrot ειδικά. Ελπίζω να ακούσατε την ανυπομονησία και την ανησυχία που εκφράστηκε απόψε μέσα σε αυτό το Κοινοβούλιο αναφορικά με την ατελείωτη καθυστέρηση της πολυπόθητης νομοθετικής πρότασης που αφορά στα μέτρα για την καταπολέμηση της παράνομης υλοτομίας. Παρακαλώ μεταφέρετε στους συναδέλφους σας ότι αυτό το Κοινοβούλιο θεωρεί ότι είναι απολύτως απαράδεκτο αυτή η νομοθετική πρόταση να καθυστερεί διαρκώς.
<P>
Λυπούμαι βαθύτατα που δεν μπορέσατε να απαντήσετε σε μία ερώτηση η οποία σας τέθηκε τουλάχιστον τρεις φορές εδώ απόψε, σχετικά με το πότε να περιμένουμε αυτήν την πρόταση. Πιστεύω ότι αυτό επηρεάζει πολύ άσχημα και το κοινό. Πιστεύω ότι φαίνεται πολύ άσχημο το γεγονός ότι η Ευρωπαϊκή Ένωση αδυνατεί να επιβάλει την τάξη στα του οίκου της. Μας αρέσει να μιλάμε για την πολιτική ηγεσία που μας αρέσει να πιστεύουμε ότι έχουμε στον κόσμο. Εάν αυτή η πολιτική ηγεσία έχει κάποια αξία, τότε θα πρέπει να σημαίνει ότι βάζουμε ένα τέλος στην πώληση και την εισαγωγή παράνομης ξυλείας στην Ευρωπαϊκή Ένωση, και θέλουμε να δούμε περισσότερη επείγουσα δράση για να το επιτύχουμε.
<P>
Επί τη ευκαιρία, θα ήθελα να επισημάνω ένα ακόμα θέμα. Πολλοί συνάδελφοι ανέφεραν τη σχέση της αποψίλωσης και της κλιματολογικής μεταβολής, και θα προσθέσω ένα τελευταίο σημείο σχετικά με το κλιματολογικό πακέτο, το οποίο οι συνάδελφοι θα ψηφίζουν τις ερχόμενες εβδομάδες. Θα γνωρίζετε ότι η αποψίλωση είναι ένα θέμα κλειδί όσον αφορά στο σύστημα εμπορίας των ποσοστώσεων των εκπομπών, και θέλω να παρακινήσω τους συναδέλφους να μην πειστούν από το επιχείρημα υπέρ του να συμπεριληφθεί το λεγόμενο "αποθεματικό" στο σύστημα εμπορίας των ποσοστώσεων εκπομπών. Είχαμε μία μεσημβρινή σχετική συζήτηση σήμερα, κατά την οποία υπογραμμίσαμε ότι το να συμπεριληφθεί η αποψίλωση στο σύστημα εμπορίας των ποσοστώσεων των εκπομπών είναι κακή ιδέα για πολλούς λόγους, όσο και για το ότι θα τελματώσει ολόκληρο το σύστημα εμπορίας των ποσοστώσεων των εκπομπών. Υπάρχουν μεγάλα προβλήματα γύρω από τα συστήματα εξακρίβωσης, ελέγχου, αναφοράς και απόδοσης ευθύνης. Χρειαζόμαστε βεβαίως να συμπεριλάβουμε την αποψίλωση ως μέρος του κλιματικού πακέτου, αλλά υποστηρίζουμε ότι αυτό πρέπει να γίνει χρησιμοποιώντας τα έσοδα από τις δημοπρατήσεις προκειμένου να επενδυθούν σωστά στις χώρες που αντιμετωπίζουν αυτό το θέμα.
<P>
Επίτροπε, παρακαλώ ας είναι το φθινόπωρο η στιγμή που η Ευρωπαϊκή Ένωση θα ξεκινήσει αληθινά να αποκτά αξιοπιστία στο θέμα των δασών. Σας παρακαλώ να μας διαβεβαιώσετε ότι θα προχωρήσετε αυτήν την πρόταση όσο το δυνατόν πιο σύντομα.
<SPEAKER ID="432" NAME="Jacques Barrot">
Αντιπρόεδρος της Επιτροπής. - (FR) Ίσως η κυρία Lucas δεν με άκουσε. Νόμιζα ότι είχα δώσει μία ξεκάθαρη απάντηση. Ανακοίνωσα ένα κείμενο για τον Οκτώβριο. Φταίει η διερμηνεία? Μήπως δεν ήμουν αρκετά ξεκάθαρος? Θα ήθελα να το ξεκαθαρίσω αυτό. Συνήθως ακούω το Κοινοβούλιο. Με το φόβο να επαναληφθώ και να προκαλέσω την αγανάκτηση του Κοινοβουλίου, ανέφερα πράγματι τον Οκτώβριο λίγα λεπτά νωρίτερα.
<SPEAKER ID="433" NAME="Πρόεδρος">
Ακριβώς. Οκτώβριος, δηλαδή την επόμενη εβδομάδα, οπότε και μία συνεδρίαση την επόμενη εβδομάδα. Σας ευχαριστώ.
<P>
Προκειμένου να ολοκληρωθεί η συζήτηση, έλαβα μία πρόταση ψηφίσματος εξ ονόματος της Επιτροπής Διεθνούς Εμπορίου, σύμφωνα με το άρθρο 108(5) του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί αύριο.
<P>
Γραπτές δηλώσεις (άρθρο 142 του Κανονισμού)
<SPEAKER ID="434" NAME="Péter Olajos  " AFFILIATION="PPE-DE">
γραπτώς. - (HU) Δεν υπάρχει πια καμία αμφιβολία ότι η εκκαθάριση και η καταστροφή των δασών επηρεάζει την κλιματολογική μεταβολή και τη βιοποικιλία. Για να είμαι ακριβής, η αποψίλωση επηρεάζει σήμερα 13 εκατομμύρια εκτάρια ανά τον κόσμο και αποτελεί την τρίτη μεγαλύτερη πηγή εκπομπής αερίων θερμοκηπίου. " παράνομη παραγωγή ξυλείας προκαλεί διάβρωση, υπονομεύει την υπόσταση των τοπικών κοινοτήτων και αποτελεί απώλεια ύψους 10-15 δισεκατομμυρίων ευρώ το χρόνο για τις χώρες που παράγουν ξυλεία.
<P>
Φυσικά υποστηρίζω τη δημιουργία μιας διεθνούς συμφωνίας σχετικής με την τροπική ξυλεία, αλλά ακόμα και με αυτή βρισκόμαστε πολύ μακριά από το στόχο. Θα τον πετύχουμε εάν καταφέρουμε να υιοθετήσουμε μία πιο συνολική προσέγγιση για τα δάση στις εύκρατες ζώνες, τουλάχιστον μέσα στην Ευρωπαϊκή Ένωση∙ μία προσέγγιση η οποία να εγγυάται τόσο ότι τα προϊόντα ξυλείας κατασκευάζονται με τίμιο τρόπο όσο και την ικανότητα εξιχνίασης ολόκληρης της αλυσίδας πώλησης. Μόνο μία τέτοια συμφωνία θα μπορούσε να συνεισφέρει αληθινά στην προστασία των δασών και τη βιώσιμη χρήση της ξυλείας.
<P>
Βεβαίως, δεν τρέφω καμία αυταπάτη, ειδικά αφού η δήλωση, την οποία μερικοί από τους συναδέλφους μου και εγώ συντάξαμε κατά τη διάρκεια της άνοιξης και του καλοκαιριού αυτού του έτους, υπεγράφη από το ένα τέταρτο των βουλευτών του Ευρωπαϊκού Κοινοβουλίου.
<P>
Πιστεύω ότι, αργά ή γρήγορα, το θέμα των τροπικών δασών θα μας τραβήξει την προσοχή, στην Ευρώπη. Ίσως, χάρη σε μία συμφωνία σχετική με τα τροπικά δάση, η Επιτροπή θα προχωρήσει σε νομοθεσία, η οποία θα οριοθετεί ότι μόνο ξυλεία και προϊόντα ξυλείας που έχουν νομίμως παραχθεί θα εισάγονται στην Ευρωπαϊκή Ένωση.

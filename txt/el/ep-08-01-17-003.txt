<CHAPTER ID="003">
Ο ρόλος των γυναικών στη βιομηχανία (συζήτηση)
<SPEAKER ID="007" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Ilda Figueiredo, εξ ονόματος της Επιτροπής Δικαιωμάτων των Γυναικών και Ισότητας των Φύλων, σχετικά με τον ρόλο των γυναικών στη βιομηχανία.
<P>
Αυτή η έκθεση είναι πολύ σημαντική και είναι πιθανό να λάβει μεγάλη δημοσιότητα.
<SPEAKER ID="008" NAME="Ilda Figueiredo">
εισηγήτρια. - (PT) Πρέπει να ξεκινήσω ευχαριστώντας τα μέλη και το προσωπικό της Επιτροπής Δικαιωμάτων των Γυναικών και Ισότητας των Φύλων, καθώς και τον συντάκτη της γνωμοδότησης της Επιτροπής Βιομηχανίας, Έρευνας και Ενέργειας για την υποστήριξή τους και την πολύτιμη συνδρομή τους, ιδιαίτερα μέσω των προτάσεών τους επί αυτής της έκθεσης, οι οποίες οδήγησαν στην ομόφωνη έγκρισή της. Χρειάστηκαν πολλοί μήνες για την εκπόνηση αυτού του έργου και μια δημόσια ακρόαση με πολύτιμες συνδρομές από μέλη κοινοβουλευτικών επιτροπών, καθώς και από εξωτερικούς προσκεκλημένους, κυρίως κοινωνικούς οργανισμούς.
<P>
Σκοπός αυτής της έκθεσης είναι να τονίσει τον ρόλο των γυναικών στη βιομηχανία. Κατά μέσο όρο, πάνω από το 14% των εργαζόμενων γυναικών στην Ευρωπαϊκή Ένωση απασχολούνται στον βιομηχανικό τομέα. Σε ορισμένες χώρες αυτό το ποσοστό υπερβαίνει το 25%, όπως στη Βουλγαρία και στην Τσεχική Δημοκρατία, ενώ σε άλλες, όπως στην Πορτογαλία, στην Ελλάδα και στην Ουγγαρία, κυμαίνεται γύρω στο 20%.
<P>
Γνωρίζουμε ότι σε ορισμένους βιομηχανικούς τομείς οι γυναίκες αποτελούν την πλειοψηφία των εργαζομένων, όπως στην κλωστοϋφαντουργία, στον τομέα των ειδών ένδυσης και υποδημάτων, στους τομείς της βιομηχανίας τροφίμων, φελλού, καλωδίων, ηλεκτρικού και ηλεκτρονικού υλικού, ενώ η συμμετοχή τους στους τομείς των τεχνολογιών αιχμής είναι περιορισμένη. Αυτό σημαίνει ότι χρειαζόμαστε διαφορετικές προσεγγίσεις αλλά με έναν κοινό στόχο, αυτόν της προώθησης των εργαζόμενων γυναικών στους εν λόγω τομείς, διασφαλίζοντας πρακτικές μη διάκρισης στην πρόσβαση στην απασχόληση και στην ανάθεση εργασιών, στην ισότητα των αμοιβών, στη δημιουργία ευκαιριών καριέρας, στην επαγγελματική κατάρτιση, στις καλές συνθήκες εργασίας και στην καλύτερη αμοιβή και σεβόμενοι τη μητρότητα και την πατρότητα ως θεμελιώδεις κοινωνικές αξίες.
<P>
" ανάγκη διασφάλισης της απασχόλησης με δικαιώματα για τις γυναίκες που εργάζονται στη βιομηχανία και διευκόλυνσης της πρόσβασής τους σε θέσεις εργασίας σε αυτόν τον σημαντικό τομέα παραγωγής επίσης απαιτεί να δοθεί περισσότερη προσοχή στην κατάσταση που επικρατεί σε διάφορες βιομηχανίες στην Ευρωπαϊκή Ένωση, στις προκλήσεις που αντιμετωπίζουν και στις κατάλληλες απαντήσεις που πρέπει να εξευρεθούν, τόσο στο διεθνές εμπόριο όσο και στην παρακολούθηση της κατάστασης των εισαγωγών ευαίσθητων προϊόντων, όπως στον τομέα της κλωστοϋφαντουργίας.
<P>
Ιδιαίτερη προσοχή πρέπει να δοθεί στην αναδιάρθρωση και στην μετεγκατάσταση πολυεθνικών εταιρειών που έχουν σημαντικές επιπτώσεις στην απασχόληση των γυναικών και αυξάνουν τα ποσοστά ανεργίας τους, ειδικά σε περιοχές όπου δεν υπάρχει εναλλακτική απασχόληση. Ο αγώνας για την εξάλειψη των μισθολογικών διακρίσεων, οι οποίες εξακολουθούν να υφίστανται και να επηρεάζουν τις εργαζόμενες γυναίκες, και δη των έμμεσων διακρίσεων, μας υποχρεώνει να εξετάσουμε την καθιέρωση μιας μεθόδου για την ανάλυση ποιων ακριβώς θέσεων εργασίας επηρεάζουν, γεγονός που θα διασφαλίσει το δικαίωμα για ίση αμοιβή ανδρών και γυναικών, θα προάγει την αναγνώριση των ατόμων και των επαγγελμάτων και θα καθιερώσει, παράλληλα, την εργασία ως διαρθρωτικό παράγοντα, με σκοπό την αύξηση της παραγωγικότητας, της ανταγωνιστικότητας και της ποιότητας των επιχειρήσεων και τη βελτίωση της ζωής των εργαζομένων, γυναικών και ανδρών.
<P>
Πρέπει, συνεπώς, να ενθαρρύνουμε τις πρωτοβουλίες που συμβάλλουν στην ανάπτυξη εντός των εταιρειών θετικών μέτρων και πολιτικών ανθρωπίνων πόρων που προάγουν την ισότητα των φύλων. Πρέπει επίσης να ενθαρρύνουμε μέτρα πληροφόρησης και κατάρτισης καθιστώντας δυνατή την προώθηση, τη μεταφορά και την ενσωμάτωση επιτυχών πρακτικών. Θέλω να τονίσω, στο πλαίσιο αυτό, ορισμένα προγράμματα που αναπτύχθηκαν με την υποστήριξη του προγράμματος EQUAL, το οποίο είχα την ευκαιρία να γνωρίσω στην Πορτογαλία. Το πρόγραμμα αυτό αξίζει την αμέριστη προσοχή της Ευρωπαϊκής Επιτροπής, ώστε να διασφαλιστεί η συνέχεια και η επέκτασή του.
<P>
Όπως υπογραμμίζεται στην έκθεση, οι διαπραγματεύσεις και οι συλλογικές συμβάσεις είναι ζωτικής σημασίας για την καταπολέμηση των διακρίσεων εις βάρος των γυναικών, ιδίως σε ό,τι αφορά την πρόσβαση στην απασχόληση, την αμοιβή, τις συνθήκες υγείας και ασφάλειας στην εργασία, την εξέλιξη της σταδιοδρομίας και την επαγγελματική κατάρτιση. Ωστόσο, τα κράτη μέλη και η Επιτροπή φέρουν ιδιαίτερη ευθύνη και πρέπει να διαδραματίσουν σημαντικό ρόλο στην προαγωγή της ισότητας και της καταπολέμησης κάθε είδους διάκρισης, στη διασφάλιση απασχόλησης με δικαιώματα και στην καταπολέμηση της εργασιακής ανασφάλειας, η οποία πλήττει κυρίως τις γυναίκες.
<P>
Ζητούμε λοιπόν να ληφθούν μέτρα, είτε ορίζοντας υψηλές προδιαγραφές για την προστασία της υγείας στον χώρο εργασίας, οι οποίες θα λαμβάνουν υπόψη τη διάσταση του φύλου, και ιδιαίτερα την προστασία της μητρότητας, είτε μέσω ωραρίων και οργάνωσης της εργασίας που θα σέβονται την οικογενειακή ζωή ή δημιουργώντας αποτελεσματικούς μηχανισμούς ελέγχου που θα διασφαλίζουν τον σεβασμό των εργασιακών δικαιωμάτων και της συνδικαλιστικής ελευθερίας, ή διασφαλίζοντας ολοκληρωμένη πρόσβαση σε καλή δημόσια κοινωνική ασφάλιση και οικονομικά προσιτές κοινωνικές υπηρεσίες, κυρίως βρεφονηπιακούς σταθμούς, παιδικούς σταθμούς και υποστήριξη των ηλικιωμένων.
<SPEAKER ID="009" NAME="Meglena Kuneva">
Επιτροπή. - (ΕΝ) Κύριε Πρόεδρε, η Επιτροπή χαιρετίζει θερμά την πρόταση ψηφίσματος σχετικά με τον ρόλο των γυναικών στη βιομηχανία. Συγχαίρω την εισηγήτρια, κ. Figueiredo, που εξέτασε αυτό το σύνθετο ζήτημα της κατάστασης και του ρόλου των γυναικών στη βιομηχανία. Ένας από τους πολλούς λόγους είναι ότι, όπως καταδεικνύεται στην έκθεση, οι προκλήσεις της ισότητας των φύλων στη βιομηχανία είναι ακόμα πιο έντονες από ό,τι σε άλλους τομείς.
<P>
Στη βιομηχανία, τα προβλήματα των συνθηκών εργασίας, των μισθολογικών διαφορών και του συνδυασμού επαγγελματικής και οικογενειακής ζωής τείνουν να γίνουν ακόμα πιο αισθητά.
<P>
Πρόκειται επίσης για ένα σύνθετο θέμα, διότι ξεπερνά την πολιτική ισότητας και σχετίζεται με τη γενική κατάσταση που επικρατεί στην ευρωπαϊκή βιομηχανία και με τον τρόπο με τον οποίο οι κοινοτικές πολιτικές μπορούν να στηρίξουν τη βιομηχανία και τους εργαζομένους -τόσο άνδρες όσο και γυναίκες- στο δύσκολο πλαίσιο της παγκοσμιοποίησης. Όπως γνωρίζετε, η έγκριση, το 2006, του χάρτη πορείας για την ισότητα υπογράμμισε την πλήρη δέσμευση της Ένωσης να καταβάλει κάθε δυνατή προσπάθεια, προκειμένου να επιτευχθεί πρόοδος προς την κατεύθυνση μιας κατάστασης πραγματικής ισότητας μεταξύ ανδρών και γυναικών.
<P>
Οι έξι προτεραιότητες του χάρτη πορείας συνδέονται με τη βελτίωση της κατάστασης των γυναικών στην αγορά εργασίας. " πρώτη αφορά την οικονομική ανεξαρτησία γυναικών και ανδρών, η δεύτερη τον συνδυασμό ιδιωτικής και επαγγελματικής ζωής, η τρίτη την ίση εκπροσώπηση στη διαδικασία λήψης αποφάσεων και η τέταρτη την εξάλειψη των στερεοτύπων. " Επιτροπή χαιρετίζει το γεγονός ότι η πρόταση ψηφίσματος του Κοινοβουλίου επισημαίνει αυτούς ακριβώς τους τομείς. Παρότι είναι αδιαμφισβήτητη η πρόοδος που επετεύχθη στον τομέα της ισότητας των φύλων, εξακολουθούν να υπάρχουν μεγάλες προκλήσεις. " Επιτροπή συμμερίζεται την άποψη της εισηγήτριας ότι πρέπει να συνεχίσουμε τις προσπάθειές μας και να παγιώσουμε όσα έχουν επιτευχθεί.
<P>
Όσον αφορά τη συμμετοχή των γυναικών στη βιομηχανία, δύο είναι τα θέματα που πρέπει να αντιμετωπιστούν. Πρώτον, υπάρχουν ακόμα πολύ λίγες γυναίκες στη βιομηχανία σε σύγκριση με τον τομέα των υπηρεσιών. Δεύτερον, αυτές οι γυναίκες που εργάζονται στη βιομηχανία συνήθως απασχολούνται σε γυναικείους τομείς που απαιτούν πολύ υψηλής έντασης εργασία και χαρακτηρίζονται από κακές εργασιακές συνθήκες και χαμηλές αμοιβές. " Επιτροπή εφαρμόζει διάφορες πολιτικές για να ανταποκριθεί σε αυτές τις προκλήσεις. " καταπολέμηση των στερεοτύπων στην εκπαίδευση θα οδηγήσει, μακροπρόθεσμα, στην αύξηση του αριθμού των γυναικών που διαθέτουν υψηλή ειδίκευση σε τεχνικά και επιστημονικά επαγγέλματα και θα συμβάλει επίσης στην κάλυψη των αναγκών ορισμένων βιομηχανικών κλάδων σε ανδρικό ή γυναικείο ανθρώπινο δυναμικό. Είναι επίσης σημαντικό να υποστηρίξουμε τη σταδιοδρομία των γυναικών μηχανικών μέσω δικτύωσης, καθοδήγησης και μέτρων για την εξισορρόπηση εργασιακής και ιδιωτικής ζωής.
<P>
Προκειμένου να διαφοροποιήσουμε την απασχόληση των γυναικών στη βιομηχανία, είναι σημαντικό να παράσχουμε κάθε ευκαιρία για κατάρτιση και αναπροσανατολισμό. Το Ευρωπαϊκό Κοινωνικό Ταμείο παρέχει σημαντική υποστήριξη σε αυτόν τον τομέα. Είναι επίσης σημαντικό να βελτιώσουμε τη σημερινή κατάσταση των γυναικών που εργάζονται στη βιομηχανία. Για παράδειγμα, εξακολουθεί να υπάρχει ακόμα ένα αδικαιολόγητα μεγάλο χάσμα μεταξύ γυναικών και ανδρών. Στη βιομηχανία, αυτό το χάσμα φτάνει έως και το 30%.
<P>
Για τον λόγο αυτό, η Επιτροπή ενέκρινε τον Ιούλιο του 2007 μια ανακοίνωση για την καταπολέμηση των διαφορών στις αμοιβές των δύο φύλων. " ανακοίνωση εξέτασε όλους τους πόρους που πρέπει να κινητοποιηθούν για να επιτευχθεί αυτός ο στόχος. " συμμετοχή των επιχειρήσεων είναι ένας σημαντικός τρόπος επίτευξης προόδου στους τομείς της ισότητας ανδρών και γυναικών στην εργασία, των διαφορών στις αμοιβές των δύο φύλων, της κατάρτισης, της ισορροπίας επαγγελματικής και ιδιωτικής ζωής και της επαγγελματικής εξέλιξης. Πέραν των νόμων περί ίσης μεταχείρισης, τους οποίους όλες οι επιχειρήσεις οφείλουν να τηρούν, είναι σημαντικό να τις ενθαρρύνουμε, ώστε να υιοθετήσουν εθελοντικά μέτρα για την προώθηση της ισότητας, ειδικά στο πλαίσιο της εταιρικής κοινωνικής ευθύνης.
<P>
Τέλος, η Επιτροπή θα ξεκινήσει εκ νέου σύντομα μια εκστρατεία ευαισθητοποίησης για τις επιχειρήσεις σχετικά με τα στερεότυπα βάσει του φύλου. " έκθεση για τις γυναίκες στη βιομηχανία τονίζει τον ζωτικό ρόλο της ισορροπίας επαγγελματικής και οικογενειακής ζωής, προκειμένου να επιτευχθεί πραγματική ισότητα των φύλων και η Επιτροπή συμμερίζεται αυτήν την ανάλυση. Αυτό το θέμα αναφέρθηκε κατά τη διάρκεια της έγκρισης από το Κοινοβούλιο της έκθεσης Kauppi τον Σεπτέμβριο του 2007.
<P>
" Επιτροπή θα υποβάλει αναφορά εντός του 2008 για την πρόοδο όσον αφορά την επίτευξη των στόχων της Βαρκελώνης στον τομέα της παιδικής μέριμνας. " δεύτερη φάση της διαβούλευσης των κοινωνικών εταίρων για τον συνδυασμό επαγγελματικής και οικογενειακής ζωής ολοκληρώθηκε τον Ιούλιο. " Επιτροπή εκτιμά ότι αυτό το θέμα πρέπει να αντιμετωπιστεί με συνδυασμό διαφορετικών μέσων, συμπεριλαμβανομένης της τροποποίησης της ισχύουσας κοινοτικής νομοθεσίας προκειμένου να ληφθούν καλύτερα υπόψη οι νέες προκλήσεις.
<P>
Όπως τόνισα, το θέμα των γυναικών στη βιομηχανία αντανακλά επίσης τη γενική κατάσταση της βιομηχανίας στην Ευρώπη. " Επιτροπή θα συνεχίσει να εφαρμόζει όλες τις απαραίτητες πολιτικές για την αντιμετώπιση της παγκοσμιοποίησης, για τη διασφάλιση ενός μέλλοντος για τη βιομηχανία των κρατών μελών και για την παροχή βοήθειας στους εργαζομένους και των δύο φύλων σε περίπτωση αναδιάρθρωσης των εταιρειών στις οποίες απασχολούνται.
<P>
Οι ευρωπαϊκοί νόμοι για την πληροφόρηση και τη διαβούλευση των εργαζομένων, ο κοινωνικός διάλογος και το Ευρωπαϊκό Κοινωνικό Ταμείο αποτελούν μέσα που σκοπό έχουν την επίτευξη αυτού του στόχου. Το Ευρωπαϊκό Ταμείο Προσαρμογής στην Παγκοσμιοποίηση, το οποίο εγκαινιάστηκε το 2007, θα παρέχει βοήθεια έως και 500 εκατ. ευρώ ετησίως και οι κανόνες του προβλέπουν ρητά ότι θα λαμβάνεται υπόψη η ισότητα των φύλων. " Επιτροπή ανταποκρίνεται, λοιπόν, σε όλες τις προκλήσεις που αναφέρονται στην έκθεση σχετικά με τον ρόλο των γυναικών στη βιομηχανία με τη λήψη μέτρων διαφόρων ειδών: βελτίωση της ισότητας, των συνθηκών εργασίας και του ρόλου των γυναικών στη βιομηχανία, καταπολέμηση των στερεοτύπων, δημιουργία καλύτερων συνθηκών για τον συνδυασμό επαγγελματικής και οικογενειακής ζωής και παροχή γενικής υποστήριξης για εταιρείες και εργαζομένους σε βιομηχανικούς τομείς που αντιμετωπίζουν δυσκολίες.
<P>
Θα ήθελα να κάνω μια προσωπική δήλωση: υποστηρίζω ειλικρινά αυτόν τον τρόπο αντιμετώπισης των δυσκολιών στον συγκεκριμένο τομέα.
<SPEAKER ID="010" NAME="Den Dover">
συντάκτης γνωμοδότησης της Επιτροπής Βιομηχανίας, Έρευνας και Ενέργειας. - (EN) Κύριε Πρόεδρε, χαιρετίζω θερμά αυτήν την έκθεση, την οποία υποστηρίζω πλήρως. Την υποστηρίζουν οι βρετανοί Συντηρητικοί, όπως και η Ομάδα ΕΛΚ-ΕΔ. Για να διαδραματίσει η Ευρώπη ηγετικό ρόλο σε ένα πολύ ανταγωνιστικό, σκληρά ανταγωνιστικό, παγκόσμιο σκηνικό, χρειαζόμαστε όλους τους διαθέσιμους πόρους στον ύψιστο δυνατό βαθμό.
<P>
Παρότι διαφωνώ με την ύπαρξη ποσοστώσεων που θα ορίζουν πόσες γυναίκες πρέπει να απασχολούνται στις διάφορες βαθμίδες των εταιρειών -και διαφωνώ ιδιαίτερα με κάθε καταναγκασμό ως προς αυτό- αυτό που θέλω να δω είναι όσο το δυνατόν περισσότερες γυναίκες να ανεβαίνουν στις υψηλότερες βαθμίδες της ιεραρχίας με βάση τις ικανότητές τους. Αυτό συχνά εξαρτάται από αυτό που ορίζουμε ως "βιομηχανία", και η βιομηχανία υφίσταται αλλαγές· όλα είναι πολύ πιο ευέλικτα σήμερα, και χαίρομαι που οι γυναίκες διαδραματίζουν τον ρόλο τους στη βιομηχανία από τις διάφορες θέσεις που κατέχουν.
<P>
Δεν συμφωνώ ότι πρέπει να παρακωλύονται ή να υποεκπροσωπούνται στις νέες τεχνολογίες, διότι οι γυναίκες διαθέτουν το μυαλό, την ευφυΐα και την τεχνογνωσία για να κάνουν πολύ περισσότερα από την αξία τους αισθητή.
<P>
Καταρχάς, υποστηρίζω την άποψη ότι πρέπει πάντα να προωθούμε την ισότητα των αμοιβών όπου αυτό είναι δυνατόν. Όσον αφορά αυτήν την έκθεση, με ιδιαίτερη ικανοποίηση διαπίστωσα ότι η εισηγήτρια συμπεριέλαβε τις απόψεις ατόμων από διάφορες ομάδες και ότι επιτύχαμε ομοφωνία. Ήθελα να δω καλύτερες συνταξιοδοτικές διευκολύνσεις για τις γυναίκες - για τη μεταφορά των συνταξιοδοτικών δικαιωμάτων τους από τον ένα εργοδότη στον άλλο ώστε να διασφαλίζεται ότι θα λαμβάνουν υψηλότερες συντάξεις καθώς προχωρούν στην επαγγελματική τους ζωή και περισσότερη ευελιξία σε σχέση με τις διευκολύνσεις, ούτως ώστε να μπορούν να συνδυάζουν την οικογενειακή με την επαγγελματική τους ζωή.
<P>
Όπως είπα, υποστηρίζω πλήρως αυτήν την έκθεση. Αποτελεί ένα βήμα προόδου. Χρειαζόμαστε γυναίκες σε όλες τις βαθμίδες και τους εύχομαι ό,τι καλύτερο. Καλωσορίζω ειδικά τη νέα μας Επίτροπο, που είναι πράγματι ικανότατη.
<SPEAKER ID="011" NAME="Edit Bauer">
εξ ονόματος της Ομάδας PPE-DE. - (SK) Θα ήθελα να εκφράσω τις ευχαριστίες μου για το έργο που επιτέλεσε σε αυτήν την έκθεση η κ. Figueiredo. " έκθεση απαριθμεί έως έναν βαθμό τα προβλήματα που αντιμετωπίζουν οι εργαζόμενες γυναίκες σε διάφορους τομείς της βιομηχανίας.
<P>
Ορισμένα από τα προβλήματα φαίνεται πως είναι διαρκή, όπως το μισθολογικό χάσμα μεταξύ των δύο φύλων, η ανεπαρκής εκπροσώπηση των γυναικών στα διοικητικά συμβούλια των εταιρειών ή ο ανεπαρκής συνδυασμός επαγγελματικής και οικογενειακής ζωής. " έκθεση εγείρει επίσης θέματα που συζητούνται σπανιότερα, όπως η ανεπαρκής προσοχή που δίνεται στις ειδικές απαιτήσεις για την προστασία των γυναικών στον χώρο εργασίας ή στα κοινωνικά προβλήματα που προκύπτουν ως αποτέλεσμα μετεγκαταστάσεων της παραγωγής σε περιοχές με χαμηλότερο κόστος παραγωγής.
<P>
Ορισμένες από τις προτάσεις της έκθεσης έρχονται σε αντίθεση με την αρχή της επικουρικότητας ή θέτουν απαιτήσεις που καταστρατηγούν την αρμοδιότητα των κοινωνικών εταίρων και τις διαδικασίες συλλογικών διαπραγματεύσεων. " Ομάδα PPE-DE δεν θα υποστηρίξει αυτές τις προτάσεις.
<P>
Παρά το γεγονός ότι η έκθεση αποτελεί λίγο έως πολύ μια σύνοψη των προβλημάτων που είναι σε μεγάλο βαθμό γνωστά, επισημαίνει το γεγονός ότι οι αλλαγές σε αυτούς τους τομείς είναι αργές, όπως φαίνεται, για παράδειγμα, από την εξέλιξη των μισθολογικών διαφορών μεταξύ ανδρών και γυναικών. " έρευνα υποδεικνύει με σαφήνεια ότι σημείο καμπής αποτελεί η απόκτηση παιδιών: από αυτό το σημείο οι καριέρες ανδρών και γυναικών ακολουθούν διαφορετικές πορείες. Πιο δύσκολα σπάνε τα επικριτικά στερεότυπα, και αυτό ισχύει ακόμα και όταν δεν τα επικαλούμαστε πλέον λεκτικά. " έκθεση επίσης επισημαίνει το θέμα της μεταφοράς και της ευελιξίας των συνταξιοδοτικών δικαιωμάτων, το οποίο καθίσταται ολοένα και πιο ευαίσθητο με τη σταδιακή ενοποίηση της αγοράς εργασίας και με την ανάγκη για μεγαλύτερη κινητικότητα του εργατικού δυναμικού. Πρόκειται για ένα ζήτημα που, κατ' εμέ, χρήζει ιδιαίτερης προσοχής.
<SPEAKER ID="012" NAME="Christa Prets">
εξ ονόματος της Ομάδας PSE. - (DE) Κύριε Πρόεδρε, κυρία Επίτροπε, θα ήθελα καταρχάς να ευχαριστήσω και εγώ την εισηγήτρια για τη συμβολή και τη συνεργασία της. Αξιοποιήσαμε στο έπακρο τις δυνατότητες συνεργασίας πέρα από πολιτικούς διαχωρισμούς, και θα ήθελα να εκφράσω τις θερμότερες ευχαριστίες μου γι' αυτό.
<P>
Θα ήθελα να ξεκινήσω υπογραμμίζοντας το γεγονός ότι έχουμε ήδη υποβάλει πολλές εκθέσεις για το θέμα αυτό. Παρότι το αίτημα ίσης αμοιβής για ίση εργασία διατυπώνεται εδώ και περισσότερα από 30 χρόνια, δεν έχουμε ακόμη κατορθώσει να το υλοποιήσουμε. Ασφαλώς κάνουμε μικρά βήματα προόδου και εκδίδουμε το ένα έγγραφο μετά το άλλο, αλλά η κατάσταση των γυναικών στη βιομηχανία υπολείπεται ακόμα κατά πολύ από τον στόχο που επιδιώκουμε όλο αυτό το διάστημα.
<P>
Στη μεταποιητική βιομηχανία για παράδειγμα, το 85% των εργαζομένων είναι γυναίκες, στον τομέα των ΤΠΕ το ποσοστό ανέρχεται στο 15%, ενώ στη βιομηχανία υψηλής τεχνολογίας οι γυναίκες πραγματικά υποεκπροσωπούνται. Αυτό δεν σημαίνει ότι οι γυναίκες έχουν χαμηλότερη μόρφωση, σημαίνει μόνο ότι απλά δεν υπάρχουν ευκαιρίες για άλλες θέσεις - ιδίως στις αγροτικές περιοχές.
<P>
Οι γυναίκες εξακολουθούν να εργάζονται σε τομείς χαμηλών αμοιβών, και ακόμα και εδώ υπάρχει διαφοροποίηση μεταξύ των ανδρών και γυναικών εργαζομένων. Εξακολουθεί να υφίσταται ανισότητα και διάκριση, όχι μόνο ως προς τα επίπεδα των αμοιβών αλλά και ως προς τις συνθήκες εργασίας. Ως εκ τούτου, καλούμε επίσης τις συνδικαλιστικές οργανώσεις, κατά τη συμμετοχή τους σε διαπραγματεύσεις για τις αμοιβές, να καταβάλουν μεγαλύτερες προσπάθειες προκειμένου να αποφευχθεί αυτό το είδος μισθολογικής διάκρισης.
<P>
" στήριξη προγραμμάτων επαγγελματικής κατάρτισης εξακολουθεί να απουσιάζει ή να είναι εξαιρετικά ανεπαρκής. " εκπαίδευση και η κατάρτιση χρειάζονται για να αποκτήσουν οι εργαζόμενες γυναίκες δυνατότητες σταδιοδρομίας, ακόμα και σε τομείς χαμηλής εξειδίκευσης. Επίσης, καλούμε τις εταιρείες να εφαρμόζουν στα σχέδια διαχείρισης εργατικού δυναμικού πολιτικές φιλικές για την οικογένεια και τις γυναίκες, που θα είναι ευεργετικές για όλους: όταν όλοι αισθάνονται καλά, η επιχείρηση πηγαίνει καλύτερα και αυτό είναι προς όφελος και των γυναικών που εργάζονται σε αυτήν.
<SPEAKER ID="013" NAME="Anneli Jäätteenmäki">
εξ ονόματος της Ομάδας ALDE. - (FI) Κύριε Πρόεδρε, θα ήθελα να ευχαριστήσω την εισηγήτρια για την εξαίρετη έκθεσή της και το επίπεδο συνεργασίας που επέδειξε, και κυρίως διότι επεσήμανε τον διαφορετικό τρόπο αντιμετώπισης ανδρών και γυναικών, παρά το γεγονός ότι σπάνια υπάρχει κατανόηση ως προς αυτό το θέμα.
<P>
Είμαι βέβαιη ότι η Επίτροπος έχει δεσμευτεί προσωπικά όσον αφορά αυτό το θέμα, αλλά ακούγοντας την επίσημη απάντησή σας στην οποία είπατε ότι είχε εγκριθεί ο χάρτης πορείας και ότι έχει αναληφθεί δέσμευση ως προς αυτόν, θα περίμενε κανείς, όπως ήταν φυσικό, να ακούσει στη συνέχεια μια αναφορά για το τι συνέβη πραγματικά. Δυστυχώς, πρέπει να ομολογήσουμε ότι δεν έγινε τίποτα σχεδόν όσον αφορά τα θέματα της ισότητας κατά τη διάρκεια της τρέχουσας θητείας της Επιτροπής. Αυτό είναι λυπηρό. Ίσως δεν είναι από εκείνα τα σημαντικά θέματα για τα οποία οι Επίτροποι ή άλλοι θα μπορούσαν να σημειώσουν πρόοδο· παρά ταύτα, κυρίες και κύριοι, θα ήθελα να ενθαρρύνω όλους εμάς να πράξουμε περισσότερα, διότι είμαστε υπεύθυνοι για την κατάσταση των γυναικών στην Ευρώπη.
<P>
Θα σας δώσω ένα παράδειγμα. Στη Φινλανδία οι γυναίκες απέκτησαν δικαίωμα ψήφου το 1905, όταν ήταν ακόμη τμήμα μιας πολύ συντηρητικής Ρωσίας. Αυτό ήταν εκπληκτικό. Κοιτάζοντας τώρα μπροστά, δεν πιστεύω ότι θα καταστεί δυνατόν, τώρα που είμαστε μέλος της Ευρώπης, να λαμβάνουν οι γυναίκες στα διάφορα κράτη μέλη την ίδια αμοιβή και να τυγχάνουν της ίδιας μεταχείρισης στην ΕΕ, ακόμα και αν η ΕΕ κάνει λόγο για ανθρώπινα δικαιώματα και είναι προοδευτική. Πιστεύω ότι η ΕΕ θα μπορούσε να ρίξει μια ματιά στις αποφάσεις που ελήφθησαν επί τσάρων και να λάβει τολμηρές αποφάσεις για την ισότητα των αμοιβών και την ισότητα στον χώρο εργασίας. Ο τσάρος είχε το σθένος να παραχωρήσει δικαίωμα ψήφου στις γυναίκες, ενώ η ΕΕ δεν έχει το κουράγιο να κάνει κάτι για να επιτύχει την ισότητα των αμοιβών στα κράτη μέλη της ΕΕ.
<SPEAKER ID="014" NAME="Wiesław Stefan Kuc">
εξ ονόματος της Ομάδας UEN. - (PL) Κύριε Πρόεδρε, θυμάμαι πολύ καλά τη δεκαετία του 1950 στην Πολωνία. Βλέπαμε διαρκώς τεράστιες διαφημιστικές πινακίδες με εικόνες χαμογελαστών κοριτσιών που οδηγούσαν τρακτέρ. Ήταν κορίτσια από τον αποκαλούμενο οργανισμό πολωνικών υπηρεσιών. Τα βλέπαμε να κρατούν αξίνες και τσάπες στον ώμο και να πηγαίνουν με χαρά στη δουλειά. Υπήρχαν επίσης γυναίκες που δούλευαν σε αργαλειούς και τόρνους. Οι καιροί έχουν αλλάξει. Τώρα βλέπουμε τις γυναίκες να εργάζονται σε γραφεία σχεδιασμού, σε υπολογιστές ή σε νέες γραμμές παραγωγής ηλεκτρονικού εξοπλισμού, κινητών τηλεφώνων και τηλεοράσεων. Βλέπουμε επίσης τα κουρασμένα πρόσωπα γυναικών που τρέχουν στο σπίτι μετά από πολλές ώρες σκληρής δουλειάς για να αναλάβουν άλλα καθημερινά καθήκοντα. Αυτές οι εικόνες μού ήρθαν στον νου, καθώς διάβαζα την έκθεση της κ. Figueiredo για τον ρόλο των γυναικών στη βιομηχανία.
<P>
Εδώ και πολλά χρόνια, γίνονται προσπάθειες να προστατευθούν οι γυναίκες, να μειωθεί ο φόρτος εργασίας τους και να τυγχάνουν της ίδιας μεταχείρισης με εκείνη των ανδρών. Δυστυχώς, εξακολουθούν να υπάρχουν διαφορές μέχρι σήμερα. Ο κατάλογος των προσδοκιών είναι πολύ σωστός, αν και όχι πλήρης ενδεχομένως. Εξακολουθούν να υπάρχουν διαφορές στον τρόπο μεταχείρισης των ανδρών και των γυναικών στην εργασία, τόσο ως προς την αμοιβή και την επαγγελματική εξέλιξη όσο και ως προς την αξιολόγηση της εργασίας και των προσόντων τους. Το πιο δυσάρεστο από όλα είναι ότι δεν έχει καταστεί δυνατή η δημιουργία των συνθηκών εκείνων που θα συμβάλουν στην επίτευξη των ελπίδων και των προσδοκιών των γυναικών, ώστε να είναι βέβαιες για την εργασιακή σταθερότητα και για τις ευκαιρίες επαγγελματικής εξέλιξης.
<SPEAKER ID="015" NAME="Raül Romeva i Rueda">
εξ ονόματος της Ομάδας Verts/ALE. - (ES) Κύριε Πρόεδρε, ο ρόλος των γυναικών στη βιομηχανία εξαρτάται σαφώς -αυτό έχει ήδη ειπωθεί και θα ήθελα να σας το υπενθυμίσω- όπως και σε πολλές άλλες περιπτώσεις, από μια σειρά στερεοτύπων, ορισμένα από τα οποία είναι σαφώς επιζήμια.
<P>
Πρέπει να σημειώσουμε πρόοδο ξεπερνώντας αυτά τα στερεότυπα και γι' αυτόν ακριβώς τον λόγο θεωρώ ότι η έκθεση Figueiredo αποτελεί θεμελιώδη και σημαντική σύλληψη και, ομοίως, γι' αυτόν τον λόγο χαίρει της υποστήριξης της ομάδας μας.
<P>
Υπάρχουν πολλά στοιχεία που δικαιολογούν αυτήν την έκθεση και την υποβολή μιας σειράς προτάσεων, που πιστεύουμε ότι θα είναι ευπρόσδεκτες όχι μόνο από τα κοινοτικά θεσμικά όργανα αλλά και από την ίδια τη βιομηχανία, η οποία θα πρέπει, σε τελική ανάλυση, να τις υιοθετήσει και να τις εφαρμόσει.
<P>
Ένα από αυτά τα στοιχεία είναι το γεγονός ότι ο μέσος όρος των γυναικών που απασχολούνται στον βιομηχανικό τομέα της Ευρωπαϊκής Ένωσης ανέρχεται μόλις σε 14%. Πρέπει, ωστόσο, να έχουμε υπόψη ότι, από αυτό το ποσοστό, το 21% αφορά εργαζόμενες μερικής απασχόλησης· πράγματι, οι γυναίκες αντιπροσωπεύουν το 65% των εργαζομένων μερικής απασχόλησης στον βιομηχανικό τομέα. Πιστεύω ότι αυτή είναι μία από τις σημαντικές πτυχές, και δεν πρόκειται σε καμία περίπτωση για ζήτημα ήσσονος σημασίας σε αυτήν τη συζήτηση.
<P>
Το δεύτερο στοιχείο είναι το γεγονός ότι γυναίκες με επισφαλείς συνθήκες απασχόλησης, γυναίκες με καθεστώς μερικής απασχόλησης ή όσες επιτελούν προσωρινή εργασία με ειδικές μορφές απασχόλησης είναι ακριβώς εκείνες που υφίστανται πιο συχνά μισθολογικές διακρίσεις ή που διαθέτουν λιγότερες δυνατότητες σε βασική, διαρκή και επαγγελματική κατάρτιση όταν επιθυμούν να λάβουν άδεια μητρότητας.
<P>
Επομένως, οι προτάσεις αυτής της έκθεσης περιλαμβάνουν την πρόταση να ληφθούν επειγόντως μέτρα για την πλήρη και αποτελεσματική εφαρμογή της οδηγίας 75/117/ΕΟΚ που αφορά την αρχή της ισότητας των αμοιβών μεταξύ ανδρών και γυναικών ως μέσο για την καταπολέμηση των μισθολογικών διακρίσεων. Το απαιτούμε αυτό εδώ και αρκετό καιρό, και ελπίζουμε να το δούμε να εφαρμόζεται το συντομότερο δυνατόν.
<P>
Δεύτερον, θέλουμε να δοθούν κίνητρα για πρωτοβουλίες, θετικές δράσεις και πολιτικές ανθρωπίνων πόρων που θα προάγουν την ισότητα. Θέλουμε τα κράτη μέλη και η Επιτροπή να παράσχουν περισσότερες και καλύτερες φορολογικές ελαφρύνσεις στις εταιρείες σε σχέση με τη συμμόρφωση με τους κώδικες δεοντολογίας και τα κριτήρια εταιρικής κοινωνικής ευθύνης στην καθημερινή τους εργασία. Θέλουμε να δούμε τη βελτίωση των συνθηκών εργασίας, με ιδιαίτερη έμφαση στις ώρες εργασίας, καθώς και στην άδεια μητρότητας και τη γονική άδεια -εδώ η ευθύνη μοιράζεται και στα δύο μέλη του ζευγαριού ή της οικογένειας- ούτως ώστε να διασφαλίζεται σε εργαζόμενους άνδρες και γυναίκες η δυνατότητα να επιστρέψουν ξανά στις θέσεις τους μετά την εν λόγω άδεια. Επίσης πρέπει να δοθεί προσοχή στον συνδυασμό επαγγελματικής και οικογενειακής ζωής. Για να πραγματοποιηθούν, συνεπώς, όλα αυτά, η έκθεση ζητεί την εφαρμογή αυτών των δικαιωμάτων στη νομοθεσία σε ολόκληρη την Ευρωπαϊκή Ένωση.
<P>
Τέλος, επιτρέψτε μου να διαφωνήσω με τον κ. Dover στο θέμα των ποσοστώσεων. Για ορισμένους από εμάς, γυναίκες και άνδρες, οι ποσοστώσεις αποτελούν απαραίτητο μέσο, και συνεπώς πιστεύουμε ότι πρέπει να επισημανθεί ότι η Ευρωπαϊκή Ένωση οφείλει να ακολουθήσει το νορβηγικό παράδειγμα εφαρμογής μέτρων για να αυξήσει τουλάχιστον σε 40% το ποσοστό των γυναικών που συμμετέχουν σε διοικητικά συμβούλια δημόσιων επιχειρήσεων, και να επιβάλλει μέσω κανονισμών ποσόστωση 40% για την εκπροσώπηση των γυναικών σε διοικητικά συμβούλια ιδιωτικών εταιρειών.
<P>
Είναι προφανές ότι δεν είναι αυτή η λύση, αλλά πρέπει να επιμείνω ότι είναι ένας τρόπος και ένα μέσο που αποδεικνύεται χρήσιμο από άλλες απόψεις και το οποίο θα θέλαμε να δούμε να αντιγράφεται στις χώρες της Ευρωπαϊκής Ένωσης.
<SPEAKER ID="016" NAME="Věra Flasarová">
εξ ονόματος της Ομάδας GUE/NGL. - (CS) Κύριε Πρόεδρε, κυρία Επίτροπε, κυρίες και κύριοι, η συνάδελφός μου στην επιτροπή, Ilda Figueiredo, έκανε, όπως πάντα, εξαιρετική δουλειά. Τεκμηρίωσε γεγονότα που εγώ προσωπικά θεωρώ θεμελιώδη, συγκεκριμένα το γεγονός ότι οι εργαζόμενες γυναίκες καταλαμβάνουν το μεγαλύτερο μερίδιο απασχόλησης στη μεταποιητική βιομηχανία, όπου η πλειονότητα των θέσεων εργασίας απαιτούν λιγότερα προσόντα, είναι χειρονακτικές και παρέχουν χαμηλότερους μισθούς. Το στερεότυπο ότι ο ρόλος της γυναίκας είναι να απασχολείται σε βοηθητικές εργασίες αναδεικνύεται καλά στην έκθεση αυτή. Είχα την ευκαιρία να επισκεφθώ πολλές μονάδες παραγωγής της βιομηχανίας τροφίμων σε διάφορες χώρες. Οι μονάδες αυτές παρουσιάζουν μεγάλες ομοιότητες, παρά τις γεωγραφικές διαφορές τους. Οι άνδρες κατέχουν τις διοικητικές θέσεις εργασίας και το ανειδίκευτο έργο της γραμμής παραγωγής επιτελείται από γυναίκες, οι οποίες λαμβάνουν πενιχρές αμοιβές, εργάζονται μηχανικά σε αποχαυνωτικό ρυθμό, χωρίς κίνητρα για επαγγελματική εξέλιξη και υπό δυσμενείς συνθήκες. Αυτό, φυσικά, είναι λάθος.
<P>
Πρέπει να γίνουν ακόμα πολλά για να τεθεί τέλος στην ανισότητα των φύλων. Πρέπει να συνειδητοποιήσουμε ότι αυτός ο τομέας δεν καλύπτεται επαρκώς από στατιστικά στοιχεία και ότι το θέμα της ισότητας των φύλων είναι ένα νέο σχετικά στατιστικό φαινόμενο. Στην πραγματικότητα, τα μειονεκτήματα που βιώνουν οι γυναίκες στη βιομηχανία, εν συγκρίσει με τους άνδρες, είναι ακόμα πιο αισθητά. Ωστόσο, πρέπει να εστιάσουμε στα θέματα που ορθώς καθόρισε η εισηγήτρια ως προτεραιότητες: τα μειονεκτήματα που αντιμετωπίζουν οι γυναίκες σε ό,τι αφορά την αμοιβή και το γεγονός ότι υπάρχουν ελάχιστες γυναίκες σε τεχνικούς τομείς που είναι, εν συγκρίσει με τη σημαντική μεταποιητική βιομηχανία, πιο απαιτητικοί τεχνολογικά και καλύτερα αμειβόμενοι. Οι γυναίκες πρέπει να μπορούν να έχουν πρόσβαση στην ανώτατη εκπαίδευση· και τα επαγγελματικά προσόντα αποτελούν εδώ συναφές θέμα. Πρέπει να τους δίνεται η ευκαιρία να επιστρέφουν μετά την άδεια μητρότητας στην αγορά εργασίας, αλλά και να μπορούν να προχωρήσουν σε περαιτέρω σπουδές. Αυτό το δικαίωμα ισχύει, ασφαλώς, και για τους άνδρες που αναλαμβάνουν τη φροντίδα των παιδιών.
<P>
Ορισμένες περιφέρειες της Ευρωπαϊκής Ένωσης, ειδικά στα ανατολικά, υφίστανται αλλαγές στη διάρθρωση των βιομηχανιών τους. Αυτές οι αλλαγές επιβάλλουν εντονότερη κινητικότητα και αναπροσανατολισμό του εργατικού δυναμικού. Γνωρίζω αυτές τις τάσεις από προσωπική εμπειρία, διότι προέρχομαι από το βιομηχανικό τμήμα της Τσεχικής Δημοκρατίας, το οποίο βιομηχανοποιήθηκε, και έχω επίγνωση των επιπτώσεών τους, ειδικά στις εργαζόμενες γυναίκες.
<P>
Ένα άλλο σχετικό πρόβλημα είναι η μεταφορά των εργοστασίων σε χώρες εκτός Ευρωπαϊκής Ένωσης, όπου το εργατικό δυναμικό είναι φθηνότερο. " απασχόληση των γυναικών απειλείται επίσης από την εισροή φθηνών προϊόντων από την Ασία αλλά και από άλλες χώρες που παράγουν μεγάλους όγκους καταναλωτικών αγαθών για ξένες αγορές, αντί να τροφοδοτούν τη δική τους αγορά, η οποία δεν διαθέτει την αγοραστική δύναμη. Όλοι αυτοί οι παράγοντες επηρεάζουν αισθητά την απασχόληση των γυναικών στη βιομηχανία και οι αρνητικές τους συνέπειες πρέπει βαθμιαία να εξαλειφθούν.
<SPEAKER ID="017" NAME="Urszula Krupa">
εξ ονόματος της Ομάδας IND/DEM. - (PL) Κύριε Πρόεδρε, τα στατιστικά στοιχεία μάς λένε ότι σε όλη την επικράτεια της Ευρωπαϊκής Ένωσης απασχολούνται περισσότεροι άνδρες απ' ό,τι γυναίκες σε κάθε ηλικιακή ομάδα. Αυτό μπορεί να οφείλεται σε προσωπικές επιλογές ή στην παράδοση, αλλά συχνά είναι αποτέλεσμα διακρίσεων στον χώρο εργασίας. Επιπλέον, κατά μέσο όρο οι γυναίκες λαμβάνουν χαμηλότερες αμοιβές από τους άνδρες σε όλα τα κράτη μέλη της Ευρωπαϊκής Ένωσης. Είναι, συνεπώς, σημαντικό να χρησιμοποιήσουμε νομοθετικά και ρυθμιστικά μέτρα για να υπενθυμίσουμε στους επιχειρηματίες και στους εργοδότες το καθήκον τους να συμμορφώνονται πλήρως με την αρχή της ίσης μεταχείρισης, και όχι μόνο όσον αφορά τις αμοιβές.
<P>
Πρέπει να προσεγγίσουμε ορθολογικά το ζήτημα της άνισης συμμετοχής των γυναικών στη βιομηχανία, διότι οι κλάδοι της βιομηχανίας που προσδιορίζονται ως "γυναικείοι" ενδέχεται να περιλαμβάνουν λιγότερη σωματική και πνευματική προσπάθεια. Θα μπορούσαμε να συστήσουμε στις γυναίκες να τους έχουν υπόψη τους, αλλά η εν λόγω ανάγκη δεν συνεπάγεται και χαμηλότερες αμοιβές. Είναι δύσκολο να φανταστεί κανείς να απασχολούνται περισσότεροι άνδρες απ' ό,τι γυναίκες στη βιομηχανία εργόχειρων ή περισσότερες γυναίκες απ' ό,τι άνδρες στη μεταλλουργική βιομηχανία. Επιπροσθέτως, η εργασία στη βιομηχανία εργόχειρων, την οποία ανέφερα ως παράδειγμα, μπορεί να αμείβεται καλύτερα λόγω του καλλιτεχνικού στοιχείου που εμπεριέχει απ' ό,τι στη βιομηχανία τροφίμων, για παράδειγμα.
<P>
Είναι σημαντικό να διασφαλίσουμε ότι άνδρες και γυναίκες θα λαμβάνουν ίση αμοιβή σε όλους τους τομείς και να εξαλείψουμε την εκμετάλλευση και άλλες αθέμιτες πρακτικές και όρους από τον χώρο εργασίας. Οι ευκαιρίες για μερική απασχόληση πρέπει να προωθούνται, ειδικά για τις γυναίκες, παράλληλα με διάφορους τρόπους αναπροσανατολισμού και μάθησης που διευκολύνουν την ευελιξία.
<P>
Στις ομιλίες μου και στις τροπολογίες που κατέθεσα έχω προτείνει επανειλημμένα όχι μόνο να διασφαλίζεται η επιστροφή στην εργασία μετά από άδεια μητρότητας ή γονική άδεια αλλά και οι άδειες αυτές να υπολογίζονται ως χρόνος εργασίας και να καταβάλλεται η αντίστοιχη χρηματική αμοιβή. Αυτό θα περιόριζε τυχόν πρόωρες συνταξιοδοτήσεις και θα συνέβαλε επίσης στη μείωση της ανεργίας. Πάνω απ' όλα, θα διασφάλιζε την ορθή ανατροφή και ανάπτυξη των παιδιών, τα οποία αποτελούν το μέλλον κάθε οικογένειας και κάθε έθνους, καθώς και το μέλλον της Ευρωπαϊκής Ένωσης.
<SPEAKER ID="018" NAME="Lydia Schenardi" AFFILIATION="NI">
(FR) Κύριε Πρόεδρε, κατά την ανάγνωση αυτής της έκθεσης, τολμούμε να πούμε: "Ουδέν νεώτερον από το δυτικόν μέτωπον": με άλλα λόγια, τίποτα νέο.
<P>
" γενική διαπίστωση παραμένει πάντα η ίδια: η επιμονή στερεοτύπων στην επιλογή του εκπαιδευτικού και επαγγελματικού προσανατολισμού, η υπερεκπροσώπηση των γυναικών σε ορισμένους τομείς, όπως αυτός της κλωστοϋφαντουργίας, οι μισθολογικές ανισότητες, οι εργασιακές συνθήκες και οι προοπτικές σταδιοδρομίας· εντούτοις, αλλά οι συστάσεις είναι πάντα οι ίδιες: ενθάρρυνση της ισότητας μεταξύ ανδρών και γυναικών στον επαγγελματικό τομέα σε ό,τι αφορά τις αμοιβές τους, της παρουσίας τους σε διοικητικά συμβούλια εταιρειών, ή ακόμα ανάπτυξη υποδομών παιδικής μέριμνας και ευελιξία στην εργασία.
<P>
Έχει καλώς, μετά όμως τι; Συγκεκριμένα, τι θα αλλάξει αυτή η νιοστή έκθεση σχετικά με τα δικαιώματα των γυναικών, είτε αυτά αφορούν τον τομέα της βιομηχανίας είτε όχι; Παρά τις υποχρεωτικού χαρακτήρα πολιτικές, που βασίζονται στην πολιτική των λεγόμενων "θετικών δράσεων" -διατύπωση που είναι παραπλανητική, αφού στην πραγματικότητα πρόκειται για υποχρεωτικές ποσοστώσεις- οι νοοτροπίες σε θέματα που άπτονται του φύλου δυσκολεύονται να βελτιωθούν.
<P>
Δεν σημαίνει ότι με το να επιβάλλονται σχήματα που ενίοτε αντιβαίνουν στη φύση, εν ονόματι των αρχών της ισότητας και της ισότιμης μεταχείρισης, οι γυναίκες θα λάβουν με πιο φυσικό τρόπο τη θέση τους εντός των εταιρειών, όποιες και αν είναι. Οι γυναίκες δεν πάσχουν από κάποια τόσο σημαντική υστέρηση, που να απαιτεί τη συστηματική επιβολή τους, για να μπορούν να γίνονται αποδεκτές. Τα μέτρα ενθάρρυνσης δεν πρέπει να αποτελούν μέτρα καταναγκασμού.
<P>
Επιπλέον, την ώρα της εφαρμογής του Χάρτη των Θεμελιωδών Δικαιωμάτων, ας μην λησμονήσουμε επίσης να δώσουμε την ελευθερία σε κάθε επιχειρηματία να προσλαμβάνει οποιονδήποτε επιθυμεί, στον βαθμό που κάθε εργαζόμενος υφίσταται ίση μεταχείριση, ανεξαρτήτως του φύλου του.
<SPEAKER ID="019" NAME="Zita Pleštinská" AFFILIATION="PPE-DE">
(SK) " υψηλότερη συγκέντρωση βιομηχανιών κλωστοϋφαντουργίας και ένδυσης, από τις οποίες εξαρτάται η απασχόληση των γυναικών, αποτελεί σύνηθες φαινόμενο για ορισμένες ευρωπαϊκές περιφέρειες, και η περιφέρεια Prešov στη Βορειοανατολική Σλοβακία συγκαταλέγεται μεταξύ αυτών.
<P>
Αν θέλουμε να διατηρήσουμε τις ευκαιρίες εργασίας των γυναικών ειδικά σε αυτές τις μειονεκτούσες περιοχές, όπου οι βιομηχανίες κλωστοϋφαντουργίας και ένδυσης έχουν τη δική τους παράδοση, πρέπει να υποστηρίξουμε αυτές τις βιομηχανίες ως παραγωγικό βιομηχανικό κλάδο μέσω κατάλληλων μέτρων: δημιουργώντας νέα προγράμματα που θα εστιάζουν, επί παραδείγματι, στην παρουσίαση και διαφήμιση νέων προϊόντων σε εξειδικευμένες και διεθνείς εκθέσεις. " ευρύτερη εφαρμογή του στρατηγικού θεματολογίου έρευνας της ευρωπαϊκής τεχνολογικής πλατφόρμας και η ανάγκη εισαγωγής καινοτόμου τεχνολογίας και νέων επιχειρηματικών μοντέλων αποτελούν, κατά τη γνώμη μου, συμβολή στο μέλλον των βιομηχανιών κλωστοϋφαντουργίας και ένδυσης.
<P>
Όλοι ξέρουμε ότι παρά την αύξηση στον αριθμό των γυναικών που σπουδάζουν σε τεχνολογικούς και επιστημονικούς τομείς, τα εμπόδια που συναντούν στον χώρο εργασίας ωθούν τις γυναίκες να εγκαταλείψουν την επιστημονική σταδιοδρομία στη βιομηχανία. Δεδομένης της σημασίας της διατήρησης ενός συγκεκριμένου επιπέδου στην εκπαίδευση και στη γνώση, το επιστημονικό έργο πρέπει να είναι συνεχές. Σε ορισμένα επιστημονικά ιδρύματα δεν έχει προβλεφθεί η κατ' οίκον εργασία των γυναικών για ένα τμήμα του χρόνου εργασίας τους, εκτός και αν πρέπει απαραιτήτως να βρίσκονται στον χώρο εργασίας. " νοοτροπία που επικρατεί σε σχέση με τις υπερωρίες μπορεί να αποτελεί ένα από τα εμπόδια αυτά. Αυτοί είναι οι λόγοι για τους οποίους παρατηρούμε εκπροσώπηση των γυναικών σε ποσοστό κάτω του μέσου όρου στους τεχνολογικούς τομείς.
<P>
" πρωταρχική ευθύνη εναπόκειται στα κράτη μέλη. Ως εκ τούτου, θα ζητήσουμε από τους αρμόδιους εθνικούς φορείς να εκπονήσουν και να εισαγάγουν πολιτικές που θα αποσκοπούν στον συνδυασμό επαγγελματικής και ιδιωτικής ζωής, θα διευκολύνουν τη μεγαλύτερη ευελιξία στον χρόνο εργασίας και θα βελτιώνουν τη γενική προσέγγιση στις υπηρεσίες παιδικής μέριμνας. Είναι επίσης σημαντικό να ενθαρρυνθούν οι εργοδότες -ειδικά των μικρομεσαίων επιχειρήσεων- ώστε να διασφαλίσουν την πρακτική εφαρμογή αυτών των πολιτικών και διαδικασιών, μέσω αποτελεσματικών τεχνικών μέτρων και, ει δυνατόν, οικονομικής υποστήριξης.
<P>
Ολοκληρώνοντας, θα ήθελα να ευχαριστήσω την εισηγήτρια, Ilda Figueiredo, για το έργο της και τη σκιώδη εισηγήτριά μας, Edit Bauer, μέσω της οποίας καταφέραμε να εμπλουτίσουμε την έκθεση με τις απόψεις μας. Εκτιμώ επίσης ιδιαίτερα τη γνωμοδότηση του συναδέλφου μου, κ. Dover, από την Επιτροπή Βιομηχανίας, Έρευνας και Ενέργειας.
<P>
Κύριε Πρόεδρε, κλείνοντας, θα ήθελα να αναφερθώ σε ένα τεχνικό ζήτημα. Κάνει πολύ κρύο σε αυτήν την αίθουσα κατά τη διάρκεια των συζητήσεων, όπως και κατά τη σημερινή συζήτηση. Το κρύο σε αυτήν την αίθουσα δεν δημιουργεί καλές εργασιακές συνθήκες για το έργο μας ως βουλευτών και έχει σοβαρές συνέπειες για την υγεία μας. Θα ήθελα να σας ζητήσω να επιληφθείτε του εν λόγω ζητήματος, ώστε να βελτιωθούν οι συνθήκες αυτές.
<SPEAKER ID="020" NAME="Zita Gurmai" AFFILIATION="PSE">
(HU) Κύριε Πρόεδρε, κυρία Επίτροπε, κυρίες και κύριοι, οι πολιτικές μας για τη βιομηχανική ανάπτυξη και τους τομείς της μεταποίησης μπορούν να συνεισφέρουν στην ευρωπαϊκή οικονομία ώστε να καταστεί ηγέτιδα δύναμη στην ανταγωνιστικότητα, τη γνώση και την αειφορία, σύμφωνα με τους στόχους της Λισαβόνας.
<P>
"Λισαβόνα" σημαίνει αύξηση των ποσοστών απασχόλησης, σημαντική αύξηση στην απασχόληση των γυναικών, απαίτηση για την παροχή κατάλληλων συνθηκών για την απασχόληση των γυναικών και ευρεία υποστήριξη των ίσων ευκαιριών - και πάνω απ' όλα ο θετικός ρόλος των γυναικών στην οικονομία.
<P>
" ισότητα των ευκαιριών πρέπει να διέπει κάθε τομέα της βιομηχανίας: την απασχόληση, τις αμοιβές, τις προαγωγές, την παροχή επαγγελματικής εκπαίδευσης και κατάρτισης, την παροχή και παρακολούθηση διαφορετικών μορφών ευέλικτης εργασίας και τον συνδυασμό επαγγελματικής και οικογενειακής ζωής.
<P>
Γενικά, πρέπει να προβλέπονται αξιοπρεπείς συνθήκες εργασίας για τις γυναίκες στη βιομηχανία και ορθή εκπροσώπηση στις οργανώσεις που έχουν ως έργο είναι τη διασφάλιση των συμφερόντων των γυναικών. Αυτοί οι τομείς δεν εξαιρούνται από τις απαιτήσεις για διασφάλιση της ισότητας των φύλων και οι αρχές και η πρακτική της ενσωμάτωσης της διάστασης του φύλου πρέπει να εφαρμόζονται με συνέπεια και εδώ.
<P>
Είναι σημαντικό να ενημερωνόμαστε σωστά για τις πραγματικές εργασιακές σχέσεις στους πολλούς και σημαντικά διαφορετικούς τομείς της βιομηχανίας, καθώς και για τις διαφορές μεταξύ των ίδιων των τομέων. Απαιτείται ένα ευρύ φάσμα στατιστικών πληροφοριών για τη διαμόρφωση και τη χάραξη στρατηγικών και συγκεκριμένων προτάσεων. Αναρίθμητα διεθνή ερευνητικά προγράμματα διοίκησης αποδεικνύουν ότι οι ιδιαίτερες ηγετικές ικανότητες των γυναικών μπορούν να συμβάλουν σε μεγάλο βαθμό στην επιχειρηματική επιτυχία. " Ευρώπη δεν πρέπει να χάσει αυτήν την ευκαιρία. Σας ευχαριστώ.
<SPEAKER ID="021" NAME="Lena Ek" AFFILIATION="ALDE">
(EN) Κύριε Πρόεδρε, συγχαίρω τους εισηγητές και όσους εργάστηκαν σε αυτήν την έκθεση για την άριστη περιγραφή των σημερινών στατιστικών στοιχείων και της τρέχουσας κατάστασης στην Ευρώπη όσον αφορά τις γυναίκες στη βιομηχανία. Ωστόσο, πώς να μην απογοητευτεί κανείς, όταν έγγραφα όπως αυτό εκπονούνται από τη δεκαετία του 1950 και ελάχιστα πράγματα έχουν αλλάξει. Αυτό ισχύει για τις γυναίκες στη βιομηχανία, για την κατάσταση της υγείας και την υγειονομική περίθαλψη των γυναικών, καθώς και για τις ευκαιρίες σταδιοδρομίας, τις ευκαιρίες μάθησης και τις ευκαιρίες βελτίωσης των δεξιοτήτων τους, για να μην αναφερθούμε στην κατάσταση του συνδυασμού οικογενειακής και επαγγελματικής ζωής.
<P>
Θα ήθελα, λοιπόν, να αφιερώσω το ήμισυ του χρόνου ομιλίας μου σε ερωτήσεις προς την Επιτροπή. Πρώτον, είναι φοβερό το γεγονός ότι, μετά από δεκαετίες, εξακολουθούμε να έχουμε τόσο άσχημα στατιστικά στοιχεία. Αυτό είναι ένα θέμα για το οποίο η Επιτροπή μπορεί πραγματικά να ζητήσει βελτίωση όσον αφορά τα ευρωπαϊκά στατιστικά στοιχεία. Βλέπω ότι η ευθύνη γι' αυτό έγκειται κυρίως στην Επιτροπή.
<P>
Όταν ήμουν καθηγήτρια πανεπιστημίου πριν από 25 χρόνια, δίδασκα στους φοιτητές μου τους κανόνες περί ισότητας των αμοιβών που προέρχονταν από τις Βρυξέλλες και από τα ευρωπαϊκά κράτη μέλη εκείνη την εποχή. Οι αποφάσεις του Δικαστηρίου (Danfoss Ι και ΙΙ) ελήφθησαν πριν από περισσότερα από 25 χρόνια. Δεν είναι ώρα για έναν νέο, πιο αυστηρό κανονισμό; Και αυτό αποτελεί ευθύνη της Επιτροπής.
<P>
Θα ήθελα επίσης έναν ενδιάμεσο έλεγχο όσον αφορά τον χάρτη πορείας για την ισότητα των φύλων, ο οποίος περιέχει πολλά ωραία λόγια, αλλά μέχρι στιγμής δεν υπάρχει κανένας κανονισμός στον ορίζοντα.
<P>
Τέταρτον, η εαρινή σύνοδος κορυφής θα εξετάσει το ψήφισμα της Λισαβόνας. Αυτά τα θέματα πρέπει να αναφερθούν τον Μάρτιο. Και πέμπτον, όταν η Επιτροπή -και το Κοινοβούλιο- διοργανώνουν σεμινάρια με ομάδες υψηλού επιπέδου, πρέπει να εφαρμόζουμε τους ίδιους κανόνες, με αυτούς της Νορβηγίας, για τα βιομηχανικά συμβούλια, δηλαδή το ποσοστό 40:60.
<SPEAKER ID="022" NAME="Ewa Tomaszewska" AFFILIATION="UEN">
(PL) Κύριε Πρόεδρε, ο ρόλος των γυναικών στην οικονομία θα αυξηθεί και μόνο λόγω των δημογραφικών προβλημάτων. Ως εκ τούτου, αξίζει να δώσουμε ιδιαίτερη προσοχή σε αυτό το θέμα.
<P>
Ως Πολωνή, ως γυναίκα και ως φυσικός επιστήμων, μπορώ να δηλώσω ότι στη χώρα μου το μέσο επίπεδο εκπαίδευσης των γυναικών είναι υψηλότερο από αυτό των ανδρών. Οι γυναίκες συμμετέχουν επίσης περισσότερο στις επιχειρήσεις στον τομέα των ΜΜΕ. Δεν έχω παρατηρήσει καμία διάκριση λόγω φύλου στον επιστημονικό κόσμο. Εντούτοις, οι γυναίκες αμείβονται κατά 15-20% λιγότερο από τους άνδρες και η συμμετοχή των γυναικών στις διοικητικές βαθμίδες των εταιρειών είναι σημαντικά χαμηλότερη από αυτή των ανδρών. Επιπλέον, περισσότερες γυναίκες απ' ό,τι άνδρες απασχολούνται σε επισφαλείς θέσεις εργασίας. Το αποτέλεσμα, συνεπώς, είναι ότι, αν και η κατάρτιση και οι διάφοροι τρόποι βελτίωσης των προσόντων είναι σημαντικοί, δεν αρκούν για τη μείωση των διακρίσεων.
<P>
" φτώχεια που πλήττει τις γυναίκες δεν οφείλεται μόνο στις χαμηλές αμοιβές αλλά και στον τρόπο σχεδιασμού των συνταξιοδοτικών συστημάτων. Μετά τη μεταρρύθμιση του πολωνικού συνταξιοδοτικού συστήματος, εισήχθη μια διάταξη σύμφωνα με την οποία οι συνταξιοδοτικές εισφορές για τα άτομα που λαμβάνουν άδεια μητρότητας και γονική άδεια θα χρηματοδοτούνται από τον κρατικό προϋπολογισμό. Αυτό αποτέλεσε μεγάλο βοήθημα για τις γυναίκες, διότι τα συνταξιοδοτικά συστήματα έχουν την τάση να τις τιμωρούν αυστηρά για τη μητρότητα. " έκθεση επεσήμανε την ανάγκη αντιμετώπισης αυτού του θέματος.
<P>
Προσδίδω επίσης ιδιαίτερη σημασία στην εξέταση των θεμάτων που αφορούν την υγεία και την ασφάλεια από την πλευρά της διάστασης του φύλου, κυρίως όσον αφορά την επιβάρυνση των γυναικών με καθήκοντα που προκαλούν μυοσκελετικές διαταραχές. Αυτά τα θέματα καλύφθηκαν επίσης στην έκθεση.
<SPEAKER ID="023" NAME="Kathy Sinnott" AFFILIATION="IND/DEM">
(EN) Κύριε Πρόεδρε, στην εκλογική μου περιφέρεια μια εταιρεία εσωρούχων έκλεισε το 1996 το εργοστάσιό της, αφήνοντας 160 άνεργους -στην πλειοψηφία τους γυναίκες- μέσης ηλικίας, με ελάχιστες ή καθόλου ικανότητες εκτός του εργοστασίου. Μόνο 100 από αυτές τις γυναίκες κατάφεραν να εργαστούν ξανά. Οι γυναίκες που βρήκαν δουλειά έπρεπε, μετά από 30 χρόνια υπηρεσίας σε αυτό το εργοστάσιο, να αρχίσουν ξανά με τον ελάχιστο μισθό, δεδομένου ότι δεν είχαν λάβει καμία συνεχή κατάρτιση και ότι η προηγούμενη εμπειρία τους δεν αναγνωρίστηκε. Αυτό το εργοστάσιο μεταφέρθηκε σε μια λιγότερο δαπανηρή περιοχή της ΕΕ και αργότερα μεταφέρθηκε στην Ασία.
<P>
Οι εταιρείες θα συνεχίσουν να μετεγκαθίστανται για την εξεύρεση φθηνότερου εργατικού δυναμικού, και πρέπει να προστατεύσουμε τις γυναίκες -ειδικά σε τομείς όπως η κλωστοϋφαντουργία- προσφέροντας την ευκαιρία να αναβαθμίσουν τις ικανότητές τους και παρέχοντας συνεχή κατάρτιση.
<P>
Θέλω επίσης να μιλήσω εν συντομία για τις μαθητείες: στην Ιρλανδία μόνο το 5% των γυναικών συμμετέχουν σε μαθητείες. Πρόκειται για ένα διττό πρόβλημα. Ενθαρρύνονται να γίνουν υδραυλικοί και ξυλουργοί; Δεν αποτελεί επίσης πρόβλημα το γεγονός ότι, στις περισσότερες περιοχές, οι μαθητείες έχουν πλέον εξαφανισθεί;
<P>
Οι ίδιες οι μαθητείες είναι ένας πολύ καλός τρόπος μεταβίβασης πληροφοριών και ικανοτήτων καθώς και αναγνώρισης, και με την απώλεια των μαθητειών αρνούμαστε σε πολλούς ανθρώπους -τόσο άνδρες όσο και γυναίκες- τη δυνατότητα να μεταβιβάσουν τις δεξιότητές τους και να αναγνωρισθούν.
<SPEAKER ID="024" NAME="Anna Záborská" AFFILIATION="PPE-DE">
(SK) Θα ήθελα να τονίσω τρία βασικά σημεία σε σχέση με αυτό το θέμα.
<P>
Οι εργοδότες πρέπει να μάθουν να μην τοποθετούν γυναίκες σε ακατάλληλες θέσεις εργασίας ή θέσεις εργασίας όπου οι ικανότητές τους δεν εκτιμώνται επαρκώς. Τα θεσμικά όργανα της Ευρωπαϊκής Ένωσης πρέπει να παρακολουθούν αυτούς τους φορείς που λαμβάνουν τη βοήθειά τους, ώστε να διασφαλίσουν ότι τηρούν το κοινοτικό κεκτημένο. Αν και υπάρχουν διάφορες απόψεις, η κοινωνία πρέπει να σεβαστεί το γεγονός ότι οι άνδρες και οι γυναίκες διαφέρουν, αλλά ταυτόχρονα αλληλοσυμπληρώνονται. Αυτό αποτελεί τη βασική αρχή της ζωής και θα πρέπει επίσης να αποτελέσει βασική αρχή της πολιτικής ίσων ευκαιριών για γυναίκες και άνδρες.
<P>
" διαφοροποίηση και η συμβατότητα στην αγορά εργασίας και στην κοινωνία είναι θεμελιώδεις. " έκθεση της κ. Figueiredo υπογραμμίζει την ευθύνη μας για την εφαρμογή της στρατηγικής της Λισαβόνας, στον "δημογραφικό χειμώνα" της Ευρώπης. " έκθεση ορθώς επισημαίνει τους κινδύνους για την υγεία και τις διαφόρων ειδών επαγγελματικές ασθένειες που διαφέρουν στους άνδρες και στις γυναίκες.
<P>
Υποστηρίζω πλήρως την εισηγήτρια στο αίτημά της για ενδελεχή ανάλυση των σημερινών καταστάσεων και των συνεπειών τους. Αυτή η ανάλυση πρέπει επίσης να περιλαμβάνει την ιδιαίτερη επίπτωση στη μητρότητα. Τίποτα δεν δικαιολογεί, για χάρη της μελλοντικής καριέρας, την έκθεση των μελλοντικών μητέρων σε κινδύνους για την υγεία που μπορεί να έχουν αρνητικό αντίκτυπο στη μητρότητα. Ομοίως, αποτελεί ευθύνη του βιομηχανικού τομέα να μην τιμωρεί τις γυναίκες σε περίπτωση που επιθυμούν να αποκτήσουν παιδιά και ο τομέας πρέπει να επιτρέπει την επιστροφή τους στην αρχική τους θέση μετά την άδεια μητρότητας.
<SPEAKER ID="025" NAME="Edite Estrela" AFFILIATION="PSE">
(PT) Κύριε Πρόεδρε, η πλατφόρμα δράσης του Πεκίνου δηλώνει ότι, χωρίς την ενεργή συμμετοχή των γυναικών και την ενσωμάτωση της προοπτικής των γυναικών σε όλα τα επίπεδα της λήψης αποφάσεων, οι στόχοι της ισότητας, της ανάπτυξης και της ειρήνης δεν μπορούν να επιτευχθούν. Επίσης, για να επιτευχθούν οι στόχοι της στρατηγικής της Λισαβόνας, η συμμετοχή των γυναικών στην αγορά εργασίας πρέπει να αυξηθεί. Δεδομένου ότι οι γυναίκες αποτελούν το 59% των αποφοίτων, είναι δύσκολο να κατανοήσει κανείς γιατί η πλειονότητα των νέων θέσεων εργασίας που απευθύνονται σε γυναίκες είναι μερικής απασχόλησης, ορισμένες φορές αβέβαιες και επισφαλείς, χαμηλά αμειβόμενες και με ελάχιστες προοπτικές για επαγγελματική εξέλιξη.
<P>
Αυτή η έκθεση της κ. Figueiredo, την οποία συγχαίρω, περιέχει δύο προτάσεις που πρέπει να επισημάνω: η πρώτη είναι η προαγωγή της γυναικείας επιχειρηματικότητας. Δεδομένου ότι το 61% των γυναικών λαμβάνει υπόψη τις οικογενειακές συνθήκες κατά την εξέταση του ενδεχομένου σύστασης μιας επιχείρησης, έναντι του μόλις 49% των ανδρών, απαιτούνται μέτρα που θα συμβάλουν στον συνδυασμό επαγγελματικής και οικογενειακής ζωής.
<P>
" άλλη πρόταση αφορά τα πολύωρα ωράρια εργασίας. Είναι σημαντικό να εκπονήσει η Επιτροπή μια μελέτη για τις αρνητικές συνέπειες των πολύωρων ωραρίων εργασίας, δηλαδή για τις οικογενειακές, προσωπικές και κοινωνικές συνέπειες, όπως το να μένουν τα παιδιά μόνα για πολλές ώρες, φαινόμενο που συχνά οδηγεί σε κακή απόδοση στο σχολείο και σε παραβατικές πράξεις. Τα κράτη μέλη πρέπει επίσης να ενθαρρυνθούν, ώστε να βελτιώσουν την εποπτεία των επιχειρήσεων που υποχρεώνουν τους υπαλλήλους τους να εργάζονται πέραν του θεσμοθετημένου ωραρίου εργασίας και να επιβάλουν αυστηρές κυρώσεις.
<SPEAKER ID="026" NAME="Petya Stavreva" AFFILIATION="PPE-DE">
(BG) Κυρία Επίτροπε, κύριε Πρόεδρε, αγαπητοί συνάδελφοι, η ίση συμμετοχή γυναικών και ανδρών στην αγορά εργασίας αποτελεί προϋπόθεση για την αειφόρο οικονομική ανάπτυξη και την αρμονική κοινωνική εξέλιξη.
<P>
Τις τελευταίες δεκαετίες, η Ευρώπη έχει σημειώσει σημαντική πρόοδο στην προώθηση της ισότητας των φύλων. " έκθεση για τον ρόλο των γυναικών στη βιομηχανία συνοψίζει ορισμένα από αυτά τα επιτεύγματα, επιμένοντας ταυτόχρονα για αυστηρότερη εφαρμογή της αρχής της ισότητας.
<P>
Δυστυχώς όμως παρατηρούμε ότι, παρά το ισχύον συναφές νομικό πλαίσιο, πολλές κοινοτικές οδηγίες και ψηφίσματα δεν εφαρμόζονται ακόμα σωστά. Ο ρόλος των γυναικών στη βιομηχανία πρέπει να βασίζεται στις αρχές της ίσης αμοιβής και της ίσης συμμετοχής στη λήψη αποφάσεων.
<P>
" κατάσταση της αγοράς εργασίας στα κράτη μέλη καταδεικνύει ότι οι γυναίκες εκπροσωπούνται ασυνεπώς στους διάφορους τομείς. Αντιπροσωπεύουν ένα μεγάλο ποσοστό εργαζομένων στους τομείς των υπηρεσιών και υποεκπροσωπούνται στον τομέα της υψηλής τεχνολογίας, για παράδειγμα.
<P>
" προώθηση αξιοπρεπών θέσεων εργασίας αποτελεί αναπόσπαστο μέρος των αξιών της Ευρωπαϊκής Ένωσης και τα κράτη μέλη πρέπει να λάβουν αποτελεσματικά μέτρα, προκειμένου να διασφαλίσουν την τήρηση των προτύπων και την ύπαρξη αξιοπρεπών θέσεων εργασίας στους διάφορους τομείς της βιομηχανίας.
<P>
Πιστεύω ότι όλοι μας αντιμετωπίζουμε τη σοβαρή πρόκληση της εφαρμογής μιας δέσμης πολιτικών με στόχο τον συνδυασμό επαγγελματικής, προσωπικής και οικογενειακής ζωής. Οι ευρωπαίοι πολίτες, άνδρες και γυναίκες, δικαιούνται να έχουν ίσες ευκαιρίες και πρέπει να είναι ίσοι όχι μόνο στη θεωρία αλλά και στην πράξη. Σας ευχαριστώ.
<SPEAKER ID="027" NAME="Britta Thomsen" AFFILIATION="PSE">
- (DA) Κύριε Πρόεδρε, θα ήθελα να ευχαριστήσω ιδιαίτερα την εισηγήτρια για μια πολύ συναφή έκθεση, η οποία εστιάζει στην αυξανόμενη ανισότητα των φύλων στην αγορά εργασίας, σε μια εποχή κατά την οποία όλοι δεσμευόμαστε να καταπολεμήσουμε τις μισθολογικές διακρίσεις και να εργαστούμε υπέρ μιας πραγματικής ισότητας. Οι γυναίκες κατέχουν σήμερα τις χαμηλότερα αμειβόμενες ανειδίκευτες θέσεις εργασίας στη βιομηχανία και υπάρχει ο κίνδυνος να επιδεινωθούν περαιτέρω οι συνθήκες εργασίας τους αν δεν εισάγουμε αμέσως μια στοχοθετημένη υπηρεσιακή κατάρτιση. Πρέπει να καταστήσουμε υποχρεωτική τη συλλογή στατιστικών στοιχείων βάσει του φύλου όσον αφορά τόσο τα επίπεδα των αμοιβών όσο και την ισορροπία των φύλων σε μεμονωμένους τομείς. Είναι απολύτως απαράδεκτο το γεγονός ότι το επίπεδο γνώσης μας σε αυτούς τους τομείς εξακολουθεί να είναι εξαιρετικά χαμηλό. Πώς θα αλλάξουμε τα πράγματα αν δεν έχουμε μια σαφή εικόνα της πραγματικής κατάστασης;
<P>
Πρέπει επίσης να χαράξουμε μια βιομηχανική πολιτική που θα λαμβάνει υπόψη τη διάσταση του φύλου και τις ιδιαίτερες προκλήσεις που αντιμετωπίζουν οι γυναίκες σε ό,τι αφορά τις αμοιβές, την τεκνοποίηση, την εργασιακή ανασφάλεια και τη μονότονη, επαναλαμβανόμενη εργασία. Αυτό θα μπορούσε να γίνει σε συνεργασία με τους κοινωνικούς εταίρους, οι οποίοι θα πρέπει επίσης να διασφαλίσουν την επαρκή εκπροσώπηση των γυναικών στις οργανώσεις τους.
<SPEAKER ID="028" NAME="Avril Doyle" AFFILIATION="PPE-DE">
(EN) Κύριε Πρόεδρε, η ανά χείρας πρόταση αφορά ένα πολύ σημαντικό θέμα, το οποίο εξακολουθεί να πυροδοτεί συζητήσεις παγκοσμίως. Ο ρόλος των γυναικών στη βιομηχανία έχει επίδραση σε όλες τις πτυχές της κοινωνίας και επηρεάζει ευρέως την πολιτική απασχόλησης και κοινωνικής πρόνοιας, την πολιτική για την οικογένεια και τα παιδιά, για να μην αναφερθούμε και στην οικονομική πολιτική. Πράγματι, η νομοθεσία για την ισότητα διασφαλίζει ότι οι γυναίκες πρέπει να λαμβάνουν άδεια μητρότητας, αλλά όλα τα στοιχεία καταδεικνύουν ότι εκτίθενται σε διακρίσεις ως προς τις προαγωγές και τις αμοιβές, έμμεσα μεν (για να υπάρχει συμμόρφωση με τον νόμο) αλλά ωστόσο καθοριστικά σε μια άκαμπτη επιχειρηματική κουλτούρα.
<P>
Πρόσφατα ξέσπασαν διαμαρτυρίες στην Ιρλανδία όταν ένας λογιστής που εργαζόταν σε μέσο ενημέρωσης έθεσε αυτό ακριβώς το ζήτημα και υπέστη δριμύτατη κριτική. Δεν υπάρχει λόγος να αρνούμαστε το ολοφάνερο. Ίσως αυτή η ανά χείρας έκθεση θα έπρεπε να έχει τίτλο "Μητρότητα και μισογυνισμός", όπως ανέφερε σε έντονο ύφος το κύριο άρθρο της εφημερίδας Sunday Tribune την περασμένη εβδομάδα.
<P>
Εμείς στο Ευρωπαϊκό Κοινοβούλιο πρέπει να εγκρίνουμε την πρόταση που έχουμε ενώπιόν μας -με την οποία συμφωνώ σε μεγάλο βαθμό- διότι, αφενός, η βιομηχανία χρειάζεται γυναίκες σε όλες τις βαθμίδες και, αφετέρου, η κοινωνία χρειάζεται παιδιά. Όλοι μας -συμπεριλαμβανομένων εργαζομένων και βιομηχάνων- πρέπει να σεβόμαστε τις άδειες μητρότητας και πατρότητας ως θεμελιώδεις κοινωνικές αξίες. Αν και ακόμα αρνούμαι να δεχθώ τις υποχρεωτικές ποσοστώσεις για τη συμμετοχή των γυναικών, έστω και στην πολιτική ή στις επιχειρήσεις, η πίστη μου στην αξιοκρατία δοκιμάζεται σκληρά όσο μεγαλώνω και, ελπίζω, γίνομαι σοφότερη.
<P>
Θα ήθελα να συγχαρώ την εισηγήτρια. Μπορεί να υπάρχουν μία ή δύο παράγραφοι τις οποίες πρέπει να σκεφτώ, αλλά θα υποστηρίξω την έκθεσή της και πιστεύω ότι όλοι μας σε αυτό το Σώμα πρέπει να υποστηρίξουμε μια πολύ καλή έκθεση, η οποία ολοκληρώθηκε μετά από πολύ δουλειά.
<SPEAKER ID="029" NAME="Teresa Riera Madurell" AFFILIATION="PSE">
(ES) Κύριε Πρόεδρε, και εγώ θα ήθελα να συγχαρώ την εισηγήτρια για το έργο της και για την ανοικτή της διάθεση, η οποία έδωσε σε όλους μας τη δυνατότητα να μετατρέψουμε σε συγκεκριμένα μέτρα το γενικό καθήκον των εταιρειών σε ό,τι αφορά τον σεβασμό της αρχής της ισότητας μεταξύ εργαζόμενων γυναικών και ανδρών.
<P>
" έκθεσή της περιλαμβάνει μέτρα που εγγυώνται ίσες ευκαιρίες σε σχέση με την πρόσβαση στην απασχόληση, την κατάρτιση και την επαγγελματική εξέλιξη, μέτρα για τον σεβασμό των εργασιακών δικαιωμάτων των γυναικών και των ανδρών, συμπεριλαμβανομένης -και αυτό πρέπει να τονιστεί- της προστασίας έναντι σεξουαλικής παρενόχλησης, καθώς και μέτρα για την προαγωγή του συνδυασμού της προσωπικής και οικογενειακής ζωής και των εργασιακών σχέσεων.
<P>
Ωστόσο, οι πιο καινοτόμες συνεισφορές ίσως να ήταν, πρώτον, μέτρα καταμερισμού των εξουσιών: αυτό θα μπορούσε, για παράδειγμα, να διασφαλίσει τη συμμετοχή ενός ισόρροπου αριθμού γυναικών και ανδρών σε διοικητικά συμβούλια επιχειρήσεων και σε όλες τις θέσεις λήψης αποφάσεων σύμφωνα με τον νέο νόμο που υιοθετήθηκε στη χώρα μου, την Ισπανία.
<P>
Δεύτερον, υπάρχει η σύσταση σύμφωνα με την οποία κάθε εταιρεία εφαρμόζει το δικό της πρόγραμμα ισότητας που προκύπτει κατόπιν διαπραγματεύσεων. Αυτό ανάγει την εν λόγω έκθεση σε έκθεση κλειδί για έναν στρατηγικό τομέα της Ευρωπαϊκής Ένωσης.
<SPEAKER ID="030" NAME="Roselyne Lefrançois" AFFILIATION="PSE">
(FR) Κύριε Πρόεδρε, χαίρομαι που το Κοινοβούλιο ανέλαβε την πρωτοβουλία να εκπονήσει αυτήν την έκθεση δεδομένου ότι, εάν ο ρόλος των γυναικών στον τομέα της βιομηχανίας είναι εξαιρετικά κρίσιμος, η επαγγελματική τους κατάσταση παραμένει συνολικά πολύ περισσότερο επισφαλής σε σύγκριση με εκείνη των ανδρών.
<P>
Αυτή η έκθεση αναδεικνύει, λοιπόν, έναν σημαντικό αριθμό διακρίσεων σε βάρος των γυναικών τις οποίες πρέπει να καταπολεμήσουμε αμέσως, και συγκεκριμένα την απομόνωσή τους σε ορισμένους κλάδους και σε ορισμένα είδη εργασίας που χαρακτηρίζονται από χαμηλούς μισθούς και περιορισμένες προοπτικές σταδιοδρομίας, την υπερεκπροσώπησή τους μεταξύ των εργαζομένων που υπάγονται σε ειδικές μορφές απασχόλησης, κυρίως μεταξύ των εργαζομένων μερικής απασχόλησης, ή τις δυσκολίες που αντιμετωπίζουν κατά την επανένταξή τους στην αγορά εργασίας μετά από άδεια μητρότητας.
<P>
Μεταξύ των μέτρων που προτείνονται για την επανόρθωση αυτής της κατάστασης, θεωρώ αρκετά ενδιαφέρουσα την ιδέα χορήγησης διάκρισης σε εταιρείες που ενθαρρύνουν τον συνδυασμό επαγγελματικής και οικογενειακής ζωής, και πράγματι πρέπει να ενθαρρυνθεί η βελτίωση των προοπτικών σταδιοδρομίας των γυναικών μέσω της ενίσχυσης της δια βίου μάθησης.
<P>
Πρέπει, ωστόσο, να εκφράσω τη λύπη μου σε ό,τι αφορά τη μορφή αυτής της έκθεσης. Θεωρώ αυτό το έγγραφο υπερβολικά μακροσκελές και με ελλιπή διάρθρωση, γεγονός που το καθιστά λιγότερο ευανάγνωστο και αποτελεσματικό.
<SPEAKER ID="031" NAME="Gabriela Creţu" AFFILIATION="PSE">
(RO) " έκθεση μπορεί να δημιουργήσει την εντύπωση ότι μιλάμε για την απουσία των γυναικών στη βιομηχανία. Αυτό είναι όντως ένα από τα θέματά της. Ωστόσο, αυτό που τονίζει η έκθεση είναι η παρουσία των γυναικών στη βιομηχανία: οι γυναίκες έχουν χαμηλόμισθες θέσεις εργασίας σε χαμηλόμισθους κλάδους της βιομηχανίας, αποτελούν την πλειοψηφία όπου δεν υπάρχουν συνδικαλιστικές οργανώσεις και, κατά συνέπεια, καθόλου εγγυήσεις βάσει συλλογικών συμβάσεων· οι γυναίκες εργάζονται σε ευάλωτους κλάδους της βιομηχανίας και είναι οι πρώτες που απολύονται σε περίπτωση μαζικών απολύσεων. Οι γυναίκες, παρότι είναι παρούσες στον χώρο εργασίας, δεν κατέχουν καμία θέση στη διοίκηση. Καλούνται μόνο για να εργαστούν: δεν καλούνται για να αποφασίσουν.
<P>
Αυτή η έκθεση παρουσιάζει όσα λείπουν, αλλά αναφέρεται και σε όσα έχουν οι γυναίκες. Οι γυναίκες έχουν εκπαίδευση, αλλά δεν έχουν προσόντα· πάσχουν από επαγγελματικές ασθένειες οι οποίες δεν αναγνωρίζονται ως τέτοιες· έχουν διάθεση για μόρφωση μετά την ηλικία των σαράντα, αλλά δεν τους δίνεται η ευκαιρία να το πράξουν. Είναι μητέρες, αλλά δεν υπάρχουν βρεφονηπιακοί σταθμοί. Οι άνδρες γίνονται γονείς και ούτε εκείνοι έχουν βρεφονηπιακούς σταθμούς, αλλά έχουν τις συζύγους τους.
<P>
Τι πρέπει να γίνει; Οι ισχύοντες κανονισμοί, οι εκθέσεις μας, ο χάρτης πορείας της Επιτροπής για την ενσωμάτωση της διάστασης των φύλων, όλα αυτά αποδεικνύουν ότι ξέρουμε τι πρέπει να γίνει. Αυτό που εμείς και η Επιτροπή πρέπει να θυμόμαστε, και κυρίως αυτό που πρέπει να υπενθυμίζουμε στα κράτη μέλη, είναι ότι οι πολίτες, και δη οι γυναίκες, δεν κρίνουν την αποτελεσματικότητά μας από τον αριθμό των αποφάσεων που εγκρίνουμε αλλά από την ικανότητα και τη βούλησή μας να τις επιβάλουμε. Και όπως φαίνεται, δεν τις διαθέτουμε.
<SPEAKER ID="033" NAME="Lidia Joanna Geringer de Oedenberg" AFFILIATION="PSE">
(PL) Κυρία Πρόεδρε, μόνο το 14% έως 25% των εργαζόμενων γυναικών στην Ευρωπαϊκή Ένωση απασχολούνται στη βιομηχανία. Επιπλέον, η συμμετοχή τους σε διάφορους τομείς της βιομηχανίας είναι άνιση, λόγω των στερεοτύπων που επηρεάζουν τις εκπαιδευτικές και επαγγελματικές επιλογές.
<P>
Οι γυναίκες απασχολούνται κυρίως στους τομείς της κλωστοϋφαντουργίας, της ένδυσης, των υποδημάτων, των τροφίμων και της μεταποίησης τροφίμων, όπου οι αμοιβές είναι γενικά χαμηλές. Οι γυναίκες υποεκπροσωπούνται σημαντικά στους καλύτερα αμειβόμενους τομείς της προηγμένης τεχνολογίας. Τα κράτη μέλη πρέπει να αναπτύξουν προγράμματα με στόχο την εκπαίδευση των γυναικών και την ενίσχυση του επιχειρηματικού τους πνεύματος. Πρέπει επίσης να προσφέρουν χρηματοοικονομική υποστήριξη σε αυτά τα προγράμματα. Επιπροσθέτως, πρέπει να δοθούν κίνητρα στις γυναίκες που εργάζονται στη βιομηχανία, προκειμένου να βελτιώνουν τα προσόντα τους σε τακτική βάση.
<P>
Κάθε κράτος μέλος οφείλει να συμμορφώνεται με την αρχή της ίσης αμοιβής, να παρέχει αξιοπρεπείς συνθήκες εργασίας και τη δυνατότητα επαγγελματικής σταδιοδρομίας και, παράλληλα, να σέβεται κοινωνικές αξίες, όπως η μητρότητα και η πατρότητα. " συμμόρφωση με κοινωνικά πρότυπα, όπως το δικαίωμα στην ασφάλεια, η κοινωνική προστασία και η ελευθερία του συνεταιρίζεσθαι, θα συμβάλει στην εξάλειψη κάθε μορφής διάκρισης εις βάρος των γυναικών στον χώρο εργασίας.
<P>
Τέλος, θα ήθελα να συγχαρώ την κ. Figueiredo για μια πολύ καλά προετοιμασμένη έκθεση.
<SPEAKER ID="034" NAME="Ljudmila Novak" AFFILIATION="PPE-DE">
(SL) Αυτό που λέμε για τις γυναίκες στη βιομηχανία θα μπορούσε εξίσου να ειπωθεί για τις γυναίκες που εργάζονται σε επιχειρήσεις και στην υγειονομική περίθαλψη. Οι άνδρες και οι γυναίκες διαθέτουν, εκ φύσεως, διαφορετικές σωματικές ικανότητες και, συνεπώς, ορισμένες εργασίες αρμόζουν καλύτερα στις γυναίκες και άλλες καλύτερα στους άνδρες. Ωστόσο, σε περιπτώσεις όπου η ποιότητα της εργασίας και η αποτελεσματικότητα δεν εξαρτώνται από τη σωματική ικανότητα, είναι ανεπίτρεπτο να αμείβονται οι γυναίκες λιγότερο από ό,τι οι άνδρες συνάδελφοί τους. Επιπλέον, τα γυναικεία επαγγέλματα είναι ακριβώς εκείνα που αυτομάτως αμείβονται με χαμηλότερους μισθούς, έστω και αν δεν είναι σε καμία περίπτωση εύκολα και απαιτούν πολύ προσπάθεια.
<P>
Ακούσαμε τη συνάδελφό μας να λέει ότι υιοθετήσαμε παρόμοιες εκθέσεις για τις ανισότητες εις βάρος των γυναικών πριν από 30 χρόνια. Γιατί δεν άλλαξε τίποτα; Ή γιατί η αλλαγή είναι τόσο αργή; Ή μήπως φταίνε οι επιχειρήσεις γι' αυτό; Πιστεύω ότι πρέπει να προσδιορίσουμε με σαφήνεια τους ενόχους και να καταβάλουμε μια υπεύθυνη και πιο αποφασιστική προσπάθεια, προκειμένου να διασφαλίσουμε ότι η κατάσταση σε αυτόν τον τομέα θα ακολουθήσει επιτέλους μια πιο θετική κατεύθυνση για τις γυναίκες.
<SPEAKER ID="035" NAME="Silvia-Adriana Ţicău" AFFILIATION="PSE">
(RO) Όταν συζητάμε για τις γυναίκες στη βιομηχανία, θα έπρεπε επίσης να συζητάμε για την εκπαίδευση, την έρευνα και την επιχειρηματικότητα. Στην Επιτροπή Δικαιωμάτων των Γυναικών είχαμε μια παρουσίαση από την Επιτροπή Βιομηχανίας, Έρευνας και Ενέργειας σχετικά με τον ρόλο των γυναικών στη βιομηχανία. Το 15% των ατόμων ανώτατης εκπαίδευσης είναι γυναίκες. Το 2006, οι γυναίκες αποτελούσαν το 33% του συνόλου των ευρωπαίων ερευνητών και μόλις το 18% των ερευνητών που δραστηριοποιούνται στον ιδιωτικό τομέα. Ωστόσο, πρέπει να τονίσουμε ότι μόνο το 28% των ερευνητριών έχουν παιδιά. Οι μισθοί είναι υψηλότεροι στη βιομηχανία, ειδικά στις βιομηχανίες πετροχημικών, μεταφορών, ηλεκτρισμού και στην αυτοκινητοβιομηχανία.
<P>
Ωστόσο, σε όλη την Ευρώπη υπάρχει ένα χάσμα όσον αφορά τις αμοιβές των δύο φύλων (της τάξης του 20% περίπου στη διοίκηση επιχειρήσεων και του 19% στους μηχανικούς/επιστήμονες). Το 34% των γυναικών που εργάζονται στη βιομηχανία έχουν παιδιά και πρέπει να τονίσουμε ότι μόνο το 20% των επιχειρηματιών στον τομέα της βιομηχανίας είναι γυναίκες. Ως εκ τούτου, πρέπει να μας απασχολεί περισσότερο η εκπαίδευση και η κατάρτιση των γυναικών και ιδιαίτερα οι εγκαταστάσεις παιδικής μέριμνας.
<SPEAKER ID="036" NAME="Meglena Kuneva">
Επιτροπή. - (EN) Κυρία Πρόεδρε, θέλω να ευχαριστήσω τους βουλευτές για την πολύ ενδιαφέρουσα συζήτηση και, με την ευκαιρία αυτή, θα απαντήσω σε ορισμένες από τις ερωτήσεις τους.
<P>
Απαντώντας στην κ. Figueiredo, είναι αλήθεια ότι το πρόγραμμα Equal ολοκληρώνεται το 2008, αλλά ο κανονισμός για το Ευρωπαϊκό Κοινωνικό Ταμείο για το 2007-2013 ενσωματώνει την ισότητα των φύλων ως οριζόντια προτεραιότητα.
<P>
Όσον αφορά την ερώτηση της κ. Bauer, διεξαγάγαμε την πρώτη ανάγνωση για το σημαντικό νομοθετικό ζήτημα που αναφέρατε -τη δυνατότητα μεταφοράς των συνταξιοδοτικών δικαιωμάτων- τον Ιούνιο του 2007, και το Συμβούλιο "Απασχόληση, Κοινωνική Πολιτική, Υγεία και Καταναλωτές" (EPSCO) ασχολήθηκε με αυτό το θέμα τον Δεκέμβριο του 2007. Ελπίζουμε να σημειώσουμε ταχεία πρόοδο κατά τη διάρκεια του 2008.
<P>
Απαντώντας στην κ. Jäätteenmäki -ξέρω ότι δεν βρίσκεται στην αίθουσα, αλλά η ερώτησή της ήταν πολύ σημαντική, γι' αυτό και θέλω να απαντήσω- η Επιτροπή ενέκρινε, τον Ιούλιο του 2007, την ανακοίνωση για την "καταπολέμηση των διαφορών στις αμοιβές των δύο φύλων". Σε αυτήν την ανακοίνωση, η Επιτροπή ανακοίνωσε ότι το 2008 θα εξέταζε τη συνάφεια της ισχύουσας νομοθεσίας από την άποψη της καταλληλότητας των νομικών μέσων σε σχέση με τις αιτίες των μισθολογικών διαφορών και θα πρότεινε, όπου έκρινε απαραίτητο, τροποποίηση του κοινοτικού νομοθετικού πλαισίου. Μετά από αυτήν την ανάλυση, η Επιτροπή θα μπορούσε να προτείνει τυχόν αλλαγές που κρίνονταν απαραίτητες στο ισχύον νομοθετικό πλαίσιο.
<P>
Για να απαντήσω στην κ. Romeva i Rueda, η νομοθεσία κατά των διακρίσεων και η νομοθεσία για την ισότητα των φύλων δεν εμποδίζει τα κράτη μέλη να αναπτύξουν και να εφαρμόσουν θετικές δράσεις. " Επιτροπή υποστηρίζει την ύπαρξη υψηλότερου ποσοστού γυναικών στις θέσεις λήψης αποφάσεων. Θα δημιουργήσουμε ένα δίκτυο γυναικών σε θέσεις λήψης αποφάσεων, ίσως κατά τη διάρκεια του 2008.
<P>
Απαντώντας στην κ. Flasarová, δεν μπορούμε να εμποδίσουμε τη μετεγκατάσταση των εταιρειών, αλλά έχουμε τα μέσα να αντιμετωπίσουμε αυτό το ζήτημα. Το 2007, το Ευρωπαϊκό Ταμείο Προσαρμογής στην Παγκοσμιοποίηση συστάθηκε άμεσα γι' αυτόν τον σκοπό.
<P>
Απαντώντας στην κ. Ek, σχετικά με τα στατιστικά στοιχεία, θέλω να πω ότι η Επιτροπή εξακολουθεί να συνεργάζεται με τη Eurostat με σκοπό την ανάπτυξη ειδικών στατιστικών για την ποιότητα. Το Ίδρυμα για τη Βελτίωση των Συνθηκών Διαβίωσης και Εργασίας του Δουβλίνου λαμβάνει υπόψη την ισότητα των φύλων στις τακτικές εκθέσεις του. Το 2009, θα δημοσιευθούν σε τακτική βάση ερευνητικά στατιστικά στοιχεία για τις γυναίκες.
<P>
Απαντώντας στην ερώτηση της κ. Doyle σχετικά με την άδεια μητρότητας, η Επιτροπή πρόκειται να εκπονήσει εκτίμηση των επιπτώσεων για τα πιθανά νομοθετικά μέτρα που θα εισαγάγουν νέες μορφές αδειών - άδεια υιοθεσίας και άδεια για τη φροντίδα μελών της οικογένειας πλην των παιδιών.
<SPEAKER ID="037" NAME="Ilda Figueiredo">
εισηγήτρια. - (PT) Κυρία Πρόεδρε, θέλω καταρχάς να ευχαριστήσω τους συναδέλφους μου, καθώς και την Επίτροπο για τα όσα ανέφεραν σήμερα και για τη συμβολή τους που έδωσαν τη δυνατότητα να προσλάβει αυτή η συζήτηση ακόμα μεγαλύτερη σπουδαιότητα.
<P>
Ωστόσο, ακολουθώντας το παράδειγμα προηγούμενων ομιλητών, πρέπει φυσικά και εγώ να απευθύνω έκκληση για τη λήψη περαιτέρω πρακτικών μέτρων. Αυτές οι προτάσεις που υποβάλαμε πρέπει να γίνουν αισθητές στην πράξη, στις ζωές των επιχειρήσεων, των εργαζόμενων γυναικών και των οικογενειών τους, διότι είναι απαράδεκτο, όπως είπαν πολλοί εδώ σήμερα, 30 χρόνια μετά την οδηγία που προέβλεπε την ίση αμοιβή, να έχουμε ακόμα αυτήν τη σαφή διαφορά της τάξης του 30% μεταξύ των μέσων μισθών των ανδρών και των γυναικών που εργάζονται στη βιομηχανία. Αυτό το ποσοστό είναι διπλάσιο από τη μέση διαφορά μισθών στην Ευρωπαϊκή Ένωση.
<P>
Δεν πρέπει λοιπόν να επιτρέψουμε να συνεχιστεί αυτή η κατάσταση για άλλα 30 χρόνια, και γι' αυτό ζητώ από την Επιτροπή, καθώς και από τα κράτη μέλη, να λάβουν συγκεκριμένα μέτρα, τα οποία θα μπορούσαν να είναι νομοθετικής φύσεως ή να περιλαμβάνουν τη βελτίωση της εποπτείας, αλλά σίγουρα πρέπει να διασφαλίζουν την αυξημένη προώθηση των ίσων δικαιωμάτων και ευκαιριών και την αυξημένη προώθηση αυτού του στόχου που πρέπει να τεθεί σε εφαρμογή μέσω της εκπαίδευσης και της κατάρτισης. Πρέπει επίσης να εξαλείψουμε τα στερεότυπα, όπως τονίστηκε εδώ σήμερα, και πρέπει να διασφαλίσουμε ότι η οργάνωση των ωρών εργασίας, του χρόνου εργασίας και των θέσεων εργασίας θα ανταποκρίνεται καλύτερα στα δικαιώματα των γυναικών και επίσης στο δικαίωμα στη μητρότητα και στην πατρότητα που αναγνωρίζεται ως θεμελιώδης κοινωνική αξία της Ευρωπαϊκής Ένωσης.
<SPEAKER ID="038" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα.
<P>
Γραπτές δηλώσεις (άρθρο 142)
<SPEAKER ID="039" NAME="Gyula Hegyi " AFFILIATION="PSE">
γραπτώς. - (HU) Χαιρετίζω αυτήν τη σημαντική έκθεση και θέλω να τονίσω ότι οι γυναίκες ειδικότερα πλήττονται από επαγγελματικές ασθένειες. Μια νέα μελέτη αναφέρει ότι στην ΕΕ 140 000 άτομα, ποσοστό 3,5% σε αυτό το πλαίσιο, πεθαίνουν ετησίως εξαιτίας επαγγελματικών ασθενειών και μία από τις κύριες αιτίες είναι οι χημικές ουσίες. Και οι χημικές ουσίες ενοχοποιούνται για το 86% των επαγγελματικών ασθενειών που σχετίζονται με τον καρκίνο.
<P>
Ένα σημαντικό θέμα εδώ είναι ότι οι γυναίκες, οι οποίες γενικά ζουν περισσότερο από ό,τι οι άνδρες, είναι, ως ομάδα, πιο ευαίσθητες στις χημικές ουσίες και πιο ευάλωτες, καθώς οι χημικές ουσίες συσσωρεύονται βαθμιαία στον λιπώδη ιστό τους και μπορούν να μεταφερθούν στα έμβρυα. Συνεπώς, πρέπει να σχεδιάσουμε μια καλά μελετημένη ευρωπαϊκή στρατηγική για την ελαχιστοποίηση της εμφάνισης επαγγελματικών ασθενειών και του αριθμού των θανάτων και να παράσχουμε στις γυναίκες μέγιστη προστασία.
<SPEAKER ID="040" NAME="Véronique Mathieu " AFFILIATION="PPE-DE">
γραπτώς. - (FR) Μολονότι η έκθεση για τον ρόλο των γυναικών στη βιομηχανία υπογραμμίζει δικαίως τις πολυάριθμες δυσκολίες που αντιμετωπίζουν οι γυναίκες στην αγορά εργασίας και σε ορισμένους οικονομικούς τομείς, οι προτάσεις του κειμένου εγείρουν δύο ερωτήματα.
<P>
Πρώτον, η έκθεση φαίνεται να λησμονεί τα όρια παρέμβασης του νομοθέτη. Το ευρωπαϊκό νομικό οπλοστάσιο είναι επί του παρόντος από τα πλέον εμπλουτισμένα στον κόσμο όσον αφορά τα δικαιώματα των γυναικών και την ισότητα των φύλων. Επομένως, εναπόκειται στους εκλεγμένους αντιπροσώπους και στους πολίτες να διασφαλίσουν την τήρηση των δικαιωμάτων των γυναικών στην Ευρωπαϊκή Ένωση. Κατά συνέπεια, είναι αρκετά περιορισμένη η χρησιμότητα μιας νιοστής δήλωσης προθέσεων.
<P>
Δεύτερον, η έκθεση περιλαμβάνει μία πρόταση που είναι το λιγότερο περίεργη: η πρόταση να θεσπιστεί διά νόμου ποσόστωση στη συμμετοχή των γυναικών στα διοικητικά συμβούλια ιδιωτικών εταιρειών συνιστά σοβαρή παραβίαση των ατομικών ελευθεριών και δεν εξυπηρετεί σε τίποτα τις γυναίκες. Το να μεταχειριζόμαστε τις γυναίκες με τρόπο που παραπέμπει περισσότερο σε ελεημοσύνη παρά σε ισοτιμία τείνει να τις αποκλείει ακόμη περισσότερο από ορισμένους τομείς της κοινωνίας.
<P>
Οι συμπολίτες μας αναμένουν τώρα από εμάς να τους υποστηρίξουμε, επιδεικνύοντας συνέπεια λόγων και πράξεων.
<SPEAKER ID="041" NAME="Marianne Mikko " AFFILIATION="PSE">
γραπτώς. - (EN) Οι στόχοι της Λισαβόνας που καθορίστηκαν το 2000 είναι βέβαιο ότι δεν θα επιτευχθούν μέχρι το 2010, όπως αρχικά προβλεπόταν.
<P>
Οι σημερνές δομές και νοοτροπίες βάσει φύλου διαδραματίζουν σημαντικό ρόλο σε αυτήν την αποτυχία. " Ευρώπη δεν αξιοποιεί επαρκώς το δυναμικό του ήμισυ του πληθυσμού της. Οι γυναίκες δεν έχουν ίσες ευκαιρίες επιτυχίας στη βιομηχανία υψηλής προστιθέμενης αξίας.
<P>
Επιπροσθέτως, οι γυναίκες δεν εκπροσωπούνται επαρκώς στον κοινωνικό διάλογο. Ούτε οι οργανώσεις εργοδοτών ούτε οι συνδικαλιστικές οργανώσεις και ο δημόσιος τομέας έχουν αρκετές γυναίκες σε υψηλόβαθμες θέσεις.
<P>
Είναι αξιοσημείωτο και ανησυχητικό το γεγονός ότι το μέλλον της εργασίας και το μέλλον της κοινωνίας αποφασίζονται από το ήμισυ του πληθυσμού, το οποίο δεν αναλαμβάνει ίση ευθύνη για την ανατροφή των παιδιών και τη συντήρηση του νοικοκυριού.
<P>
Όλο και πιο συχνά χρησιμοποιούνται αντικοινωνικά μέτρα, όπως η αύξηση των αδήλωτων υπερωριών και της μη αμειβόμενης ευελιξίας των εργαζομένων, για να αυξηθεί η παραγωγικότητα. Το τίμημα που πληρώνουμε γι' αυτήν την απατηλή αύξηση είναι εξαιρετικά υψηλό.
<P>
Τα κράτη μέλη πρέπει να αυξήσουν σημαντικά την έμφαση που δίνεται στην ισότητα των φύλων στον κοινωνικό διάλογο. Ταυτόχρονα, πολλά κράτη μέλη πρέπει να ενισχύσουν τον ρόλο που έχει ο κοινωνικός διάλογος στον καθορισμό της πολιτικής.
<P>
Οι γυναίκες έχουν τις μεγαλύτερες δυνατότητες για να επιταχύνουν την ανάπτυξη της βιομηχανίας υψηλής τεχνολογίας που διαθέτουμε. " Ευρώπη πρέπει να τις αξιοποιήσει.

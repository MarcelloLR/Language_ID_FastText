<CHAPTER ID="003">
Απάντηση της Ευρωπαϊκής Ένωσης στην επιδείνωση της κατάστασης στα ανατολικά της Λαϊκής Δημοκρατίας του Κονγκό (συζήτηση) 
<SPEAKER ID="009" NAME="Πρόεδρος">
" ημερήσια διάταξη προβλέπει τη δήλωση του Συμβουλίου και της Επιτροπής σχετικά με την απάντηση της Ευρωπαϊκής Ένωσης στην επιδείνωση της κατάστασης στα ανατολικά της Λαϊκής Δημοκρατίας του Κονγκό.
<SPEAKER ID="010" NAME="Jean-Pierre Jouyet">
Εν Ενεργεία Πρόεδρος του Συμβουλίου. - (FR) Κύριε Πρόεδρε, Επίτροπε, αγαπητή μου Benita, κυρίες και κύριοι, γνωρίζω πόσο ανησυχείτε, όπως κι εμείς άλλωστε, με την επιδείνωση της κατάστασης στα ανατολικά της Λαϊκής Δημοκρατίας του Κονγκό και να υπενθυμίσω, καθώς έχουμε ήδη συζητήσει αυτό το θέμα εδώ, ότι η ανησυχίες μας αυξάνονταν συνεχώς όταν θέταμε αυτό το ζήτημα στην Επιτροπή Εξωτερικών Υποθέσεων τον Οκτώβριο.
<P>
Οι Υπουργοί Εξωτερικών της Ένωσης συζήτησαν το θέμα εκτενώς στο Συμβούλιο Γενικών Υποθέσεων και Εξωτερικών Σχέσεων στις 10 Νοεμβρίου τελευταία και ο Πρόεδρος αποφάσισε να συμπεριλάβει αυτό το ζήτημα στην ημερήσια διάταξη του επόμενου Συμβουλίου Γενικών Υποθέσεων και Εξωτερικών Σχέσεων στις 8 Δεκεμβρίου, παρουσία της Επιτροπής, την οποία θα εκπροσωπούν ο κύριος Louis Michel και η κυρία Benita Ferrero-Waldner.
<P>
Πρέπει να σημειωθεί ότι η κατάσταση στα ανατολικά της Λαϊκής Δημοκρατίας του Κονγκό έχει επιδεινωθεί σε μεγάλο βαθμό από τα τέλη Αυγούστου, όταν το CNDP (Εθνικό Κογκρέσο για την Άμυνα του Λαού), με επικεφαλής τον ηγέτη των ανταρτών Laurent Nkunda, εξαπέλυσε επίθεση ενάντια στις ένοπλες δυνάμεις του Κονγκό. Οι τελευταίες αποδείχτηκαν ανίκανες να αντισταθούν, αφήνοντας μόνο την MONUC, την ειρηνευτική δύναμη των "νωμένων Εθνών, να προστατεύει τον άμαχο πληθυσμό.
<P>
Οι επιτυχίες των ανταρτών στην ξηρά τους έφερε προ των πυλών της Goma, της επαρχιακής πρωτεύουσας του Βόρειου Κίβου και τους έδωσε τη δυνατότητα να επεκτείνουν σημαντικά την περιοχή επιρροής τους σε αυτήν την επαρχία που συνορεύει με τη Ρουάντα. " συνεχιζόμενη κρίση για μία ακόμα φορά δείχνει τις συνθήκες αστάθειας που προκαλούνται από την παρουσία όλων των ομάδων ανταρτών στα ανατολικά της Λαϊκής Δημοκρατίας του Κονγκό: Όχι μόνο το CNDP, αλλά και οι αντάρτες Χούτου του FDLR (Δημοκρατικών Δυνάμεων για την Απελευθέρωση της Ρουάντας ).
<P>
" πανωλεθρία των ενόπλων δυνάμεων του Κονγκό επίσης δείχνει ότι αυτή η σύνθετη κρίση δεν μπορεί να αντιμετωπιστεί με στρατιωτική λύση και ότι ο δρόμος προς μια βιώσιμη λύση απαιτεί μια πολιτική λύση η οποία να λαμβάνει υπόψη τόσο τους τοπικούς όσο και τους περιφερειακούς παίκτες. Θα επανέλθω σε αυτό αμέσως.
<P>
Στο βάθος της κρίσης και στο ύψος της επίθεσης των δυνάμεων των ανταρτών του Laurent Nkunda, η Ευρωπαϊκή Ένωση κινητοποιήθηκε σθεναρά, συνοδευόμενη και από την υπόλοιπη διεθνή κοινότητα. " επείγουσα αποστολή, θα θυμάστε, ήταν πρώτα να αποτραπεί η κατάληψη της Goma και έπειτα να επιχειρηθεί η σταθεροποίηση των συγκρούσεων. Για το λόγο αυτό ο Επίτροπος Louis Michel μετέβη στην περιοχή για να εξετάσει ο ίδιος την κατάσταση. Την 1η και 2α Νοεμβρίου, τον ακολούθησαν ο Bernard Kouchner, υπό την ιδιότητα του εν ενεργεία Προέδρου του Συμβουλίου και ο David Miliband.
<P>
Και οι δύο υπουργοί έστειλαν το πολιτικό μήνυμα της αυτοσυγκράτησης στην Κινσάσα, το Κιγκάλι και το Νταρ ες Σαλάμ. Οι υπουργοί επισκέφτηκαν επίσης την Goma για να αποδείξουν, επί τόπου, ότι η απόλυτη προσοχή μας είναι επικεντρωμένη στην κρίση, για να εκτιμήσουν τις ανάγκες των εκτοπισμένων πληθυσμών και να συναντήσουν τις ανθρωπιστικές οργανώσεις καθώς, για μία ακόμη φορά, ο άμαχος πληθυσμός αποτελεί το πρώτο θύμα της επανέναρξης των συγκρούσεων.
<P>
Αυτές οι συγκρούσεις έχουν οδηγήσει σε μείζονα επιδείνωση της ανθρωπιστικής κατάστασης. Εκτιμάται ότι ακόμα 250 000 άνθρωποι έχουν εκτοπιστεί υπό τις πιο δραματικές συνθήκες, ανεβάζοντας το γενικό σύνολο σε πάνω από ένα εκατομμύριο εκτοπισμένους ανθρώπους στην επαρχία του Βόρειου Κίβου μόνο. Προσθέστε σε αυτό και τις σοβαρές παραβιάσεις των ανθρωπίνων δικαιωμάτων που διαπράττονται, συμπεριλαμβανομένων εκτελέσεων με συνοπτικές διαδικασίες, γενικευμένης σεξουαλικής βίας, στρατολόγησης παιδιών στρατιωτών και λεηλασιών και από τις ομάδες των ανταρτών και από ορισμένα στοιχεία των ενόπλων δυνάμεων του Κονγκό.
<P>
" επανέναρξη των μαχών διέκοψε επίσης την εφαρμογή των συμφωνιών που συνάφθηκαν τον Νοέμβριο 2007 μεταξύ της Λαϊκής Δημοκρατίας του Κονγκό και της Ρουάντα, που είναι γνωστές με την ονομασία διαδικασία του Ναϊρόμπι, την οποία γνωρίζετε και η οποία εστιάζει στον αγώνα κατά των ανταρτών Χούτου της Ρουάντα του FDLR που βρίσκεται στα ανατολικά της Λαϊκής Δημοκρατίας του Κονγκό. " συμφωνία μεταξύ της κογκολέζικης κυβέρνησης και των κογκολέζικων ομάδων ανταρτών, συμπεριλαμβανομένου του CNDP του κυρίου Nkunda, τον Ιανουάριο 2008, γνωστή ως διαδικασία Goma, επίσης κατέρρευσε.
<P>
Επί του παρόντος, προτεραιότητα αποτελεί η αντιμετώπιση της επείγουσας ανάγκης ανθρωπιστικής φύσεως και η διασφάλιση πρόσβασης στους εκτοπισμένους πληθυσμούς. Σύμφωνα με την εντολή της, η MONUC διαδραματίζει ουσιαστικό ρόλο. Σήμερα συνεχίζει να ενισχύει τα μέτρα του στο βόρειο Κίβου και το ενθαρρύνουμε να συνεχίσει τις προσπάθειές του προς αυτήν την κατεύθυνση. Ο Γενικός Γραμματέας των "νωμένων Εθνών έχει ζητήσει πρόσθετους πόρους για αυτήν την αποστολή και συζητήσεις πάνω σε αυτό το ζήτημα, οι οποίες ελπίζουμε να ολοκληρωθούν πολύ σύντομα, έχουν ήδη αρχίσει στο Συμβούλιο Ασφαλείας.
<P>
Αντιμέτωπη με την επείγουσα κατάσταση, η Ευρωπαϊκή Ένωση έχει ενισχύσει σημαντικά τις ανθρωπιστικές της προσπάθειες. Πολλά κράτη μέλη, καθώς και η Επιτροπή, έχουν συντρέξει με εξαιρετικές έκτακτες εισφορές για να υποστηρίξουν τις ενέργειες μη κυβερνητικών οργανώσεων και οργανισμών των "νωμένων Εθνών, όπως το Παγκόσμιο Επισιτιστικό Πρόγραμμα και την Ύπατη Αρμοστεία του Ο"Ε για τους Πρόσφυγες. Οι επιπλέον προμήθειες, με τρέχουσα αξία που υπερβαίνει τα 43 εκατομμύρια ευρώ, υπό τη μορφή εισφορών προς τις αερομεταφορές - αναφέρομαι σε χώρες όπως το "νωμένο Βασίλειο, το Βέλγιο και την Ιταλία - βάζουν την Ευρώπη στην πρώτη θέση εκείνων που συμβάλλουν στην ανθρωπιστική προσπάθεια που έχει αναληφθεί για την αντιμετώπιση της παρούσας κρίσης.
<P>
Τώρα, χρειάζεται να ωθήσουμε και πάλι τη δυναμική η οποία θα δώσει μια βιώσιμη λύση στο ζήτημα των παράνομων ένοπλων ομάδων που δρουν στα ανατολικά της Λαϊκής Δημοκρατίας του Κονγκό, όλων των παράνομων ενόπλων δυνάμεων, είτε είναι Κογκολέζοι είτε ξένοι, γνωρίζοντας ότι δεν υπάρχει στρατιωτική λύση στην κρίση και ότι η οποιαδήποτε λύση απαιτεί την επανέναρξη των διαδικασιών της Goma και του Ναϊρόμπι τις οποίες μόλις περιέγραψα και οι οποίες αποτελούν το κατάλληλο πλαίσιο για τη μακρόχρονη σταθεροποίηση της κατάστασης σε αυτήν την επαρχία του Κονγκό.
<P>
" επανέναρξη του διαλόγου και της συνεργασίας ανάμεσα στη Λαϊκή Δημοκρατία του Κονγκό και τη Ρουάντα έχει ουσιαστική σημασία για αυτό το ζήτημα και επιθυμώ να αναγνωρίσω τις ενέργειες του ειδικού εντεταλμένου της Ευρωπαϊκής Ένωσης στην αφρικανική Περιοχή των Μεγάλων Λιμνών, του Roeland Van de Geer, στην προσπάθεια αποκατάστασης της πορείας αυτού του διαλόγου. Γύρω από αυτούς τους στόχους είναι που η διεθνής κοινότητα, ιδιαίτερα η Ευρωπαϊκή Ένωση, έχει κινητοποιηθεί εδώ και μερικές εβδομάδες.
<P>
Αυτές οι προσπάθειες έχουν αποφέρει τους καρπούς τους, ειδικά όσον αφορά την επανέναρξη του διαλόγου ανάμεσα στην Κινσάσα και το Κιγκάλι σε επίπεδο υπουργών και στη διοργάνωση, στο Ναϊρόμπι στις 7 Νοεμβρίου, με πρωτοβουλία των κρατών της περιοχής των Μεγάλων Λιμνών και της Αφρικανικής Ένωσης, μιας διεθνούς συνόδου κορυφής αφιερωμένης στην κρίση στα ανατολικά της Λαϊκής Δημοκρατίας του Κονγκό, στην οποία μάλιστα συμμετείχαν ο πρόεδρος του Κονγκό και της Ρουάντας, ο Joseph Kabila και ο Paul Kagame.
<P>
Μεταξύ των βασικών στοιχείων προόδου αυτής της συνόδου, θα πρέπει να σημειώσουμε ιδιαίτερα τη δέσμευση των κρατών στην περιοχή να στείλουν, εάν είναι απαραίτητο, ειρηνευτικές δυνάμεις στα ανατολικά της Λαϊκής Δημοκρατίας του Κονγκό και, εάν κριθεί αναγκαίο, να διορίσουν μια ομάδα υψηλού επιπέδου διαμεσολαβητών, που θα απαρτίζεται από τον τέως πρόεδρο της Νιγηρίας, τον κύριο Obasanjo, και τον τέως πρόεδρο της Τανζανίας, τον κύριο Mkapa.
<P>
Σε αυτήν την έκτακτη σύνοδο κορυφής στο Γιοχάνεσμπουργκ, στις 10 Νοεμβρίου, η SADC επίσης δήλωσε ότι ήταν έτοιμη, σε περίπτωση που ήταν απαραίτητο, να στείλει μια ειρηνευτική δύναμη στα ανατολικά της Λαϊκής Δημοκρατίας του Κονγκό. " Ευρωπαϊκή Ένωση χαιρετίζει τη δέσμευση των αφρικανικών κρατών και παραμένει αποφασισμένη να συνεχίσει τη συνεργασία της με τον Ο"Ε, την Αφρικανική Ένωση και τις χώρες της περιοχής των Μεγάλων Λιμνών για να επιτευχθεί μια λύση αυτής της κρίσης. Εντούτοις, ας είμαστε ξεκάθαροι ότι δεν θα είναι εφικτό να αντιμετωπιστεί αυτή η κρίση χωρίς ενίσχυση των πόρων που προορίζονται για τη σταθεροποίηση της ειρήνης, ειδικά εκείνων των "νωμένων Εθνών.
<SPEAKER ID="011" NAME="Benita Ferrero-Waldner">
Μέλος της Επιτροπής. - (FR) Κύριε Πρόεδρε, πρώτα, θα πω γρήγορα στον κύριο van Buitenen ότι πράγματι σημείωσα τα όσα είπε και ότι ασφαλώς και θα μεταφέρω το μήνυμά του στους συναδέλφους μου, οι οποίοι δίχως άλλο θα δώσουν μια απάντηση αύριο.
<P>
Κύριε Πρόεδρε, αξιότιμοι Βουλευτές και κύριε εν ενεργεία Πρόεδρε του Συμβουλίου, αγαπητέ Jean-Pierre, σήμερα αναπληρώνω τον συνάδελφο Επίτροπο, Louis Michel, ο οποίος αδυνατεί να λάβει μέρος σε αυτήν τη συνεδρίαση για λόγους υγείας και ο οποίος μου ζήτησε να σας ζητήσω συγγνώμη εκ μέρους του.
<P>
Γνωρίζετε πόσο βαθιά εκτιμά ο Επίτροπος Michel την περιοχή των Μεγάλων Λιμνών. Πράγματι, όπως ο Πρόεδρος του Συμβουλίου έχει ήδη δηλώσει, ήταν ο πρώτος που ταξίδεψε στη Λαϊκή Δημοκρατία του Κονγκό και την Ρουάντα, στις 30 και 31 Οκτωβρίου, στο αποκορύφωμα της κρίσης, για να προσπαθήσει να λύσει τα προβλήματα. Από αυτήν την αποστολή παρασκηνιακής διπλωματίας προέκυψε η ιδέα διοργάνωσης της συνόδου του Ναϊρόμπι, τα πρακτικά συμπεράσματα της οποίας μας προσφέρουν σήμερα νέες προοπτικές για να εξέλθουμε της κρίσης.
<P>
Όσον δε αφορά την ανταπόκριση που μπορεί να έχει η Επιτροπή, θα ήθελα να μοιραστώ μαζί σας μια ανάλυση της κατάστασης από δύο οπτικές γωνίες, αν και αυτές μοιάζουν πολύ με εκείνες που περιέγραψε ο Πρόεδρος του Συμβουλίου.
<P>
Πρώτον, σε ανθρωπιστικό επίπεδο: η διεθνής κοινότητα, συμπεριλαμβανομένης της Ευρωπαϊκής Ένωσης, προετοιμάζουν μια αντίδραση σε αυτήν την κρίση. " Επιτροπή αποδέσμευσε αμέσως 6,3 εκατομμύρια ευρώ για την αντιμετώπιση έκτακτων αναγκών. Εντούτοις, συνεχίζουμε να παραμένουμε άγρυπνοι, ούτως ώστε να μπορέσουμε να προσαρμόσουμε αυτό το ποσό καθώς εξελίσσεται η κατάσταση. Οι ανθρωπιστικές ανάγκες, εν γένει, καλύπτονται στο Κίβου και υπάρχει πραγματικά καλός συντονισμός μεταξύ των ανθρωπιστικών οργανώσεων.
<P>
" Επιτροπή και τα κράτη μέλη ανακοίνωσαν από κοινού, στη Μασσαλία στις 14 Νοεμβρίου, νέες εισφορές που ανέρχονται συνολικά σε επιπλέον 43,5 εκατομμύρια ευρώ για την αντιμετώπιση της κρίσης.
<P>
Το μεγαλύτερο πρόβλημα παραμένει, όμως, η πρόσβαση στους πληθυσμούς ορισμένων περιοχών όπου μαίνονται συνεχώς οι μάχες μεταξύ των κογκολέζικων ενόπλων δυνάμεων, των συμμάχων τους Mai-Mai και του FDLR, αφ' ενός και του CNDP αφ' ετέρου, καθώς καμία πλευρά δεν σέβεται την κατάπαυση του πυρός.
<P>
Δεύτερον, σε πολιτικό και στρατιωτικό επίπεδο: στην ανατολική ΛΔΚ, δεν μπορεί να υπάρξει στρατιωτική λύση. Περιθώρια υπάρχουν μόνο για μια ισορροπημένη πολιτική λύση, θεμελιωμένη στο διάλογο. Το ίδιο συνέστησαν και οι χώρες της περιοχής, στη Σύνοδο Κορυφής του Ναϊρόμπι στις 7 Νοεμβρίου και, πάνω απ' όλα, το ίδιο επίσης φάνηκε να ελπίζουν και οι αντάρτες του CNDP και ένα μεγάλο μέρος του πολιτικού κατεστημένου της Κινσάσα, όπως η Εθνοσυνέλευση.
<P>
" Επιτροπή είναι, επομένως, πολύ ικανοποιημένη με τα συμπεράσματα της συνόδου κορυφής που διοργάνωσαν οι αρχηγοί κρατών των χωρών της περιοχής των Μεγάλων Λιμνών, πιο συγκεκριμένα με την απόφαση να αναμείξουν την αφρικανική διπλωματία σε υψηλό επίπεδο στην επίλυση της κρίσης και να εισάγουν ένα μηχανισμό επαλήθευσης που να επιτρέπει στους αρχηγούς κρατών της περιοχής να παρακολουθούν τις εξελίξεις στενά και να αντιδρούν όπως χρειάζεται εγκαίρως.
<P>
Από αυτήν την άποψη, η επίσκεψη που μόλις πραγματοποίησε στην περιοχή ο κύριος Obasanjo είναι πολύ ενθαρρυντική. " επίσκεψη μας έχει καθησυχάσει για τις δυνατότητες στρατιωτικής επέμβασης ορισμένων χωρών στην περιοχή και λήφθηκαν εγγυήσεις από τον Πρόεδρο Kabila ότι η Κινσάσα θα ήταν έτοιμη να ακούσει τα αιτήματα του CNDP κι επίσης να ακολουθήσει το δρόμο του διαλόγου. Στη διάρκεια της επίσκεψης, ακούστηκαν επίσης τα παράπονα του CNDP και ο Στρατηγός Nkunda επιβεβαίωσε εκ νέου την πρόθεσή του να τηρήσει κατάπαυση του πυρός και να πράξει ότι ήταν απαραίτητο για να διευκολύνει τη μεταφορά ανθρωπιστικής βοήθειας στις περιοχές υπό τον έλεγχό του.
<P>
Για το λόγο αυτό, έχει ουσιαστική σημασία να διατηρηθεί η τρέχουσα πολιτική ορμή και να κάνουμε ό,τι μπορούμε για να εξασφαλίσουμε ότι θα τηρηθούν οι δηλώσεις των διαφόρων παραγόντων. Τότε θα είναι η κατάλληλη στιγμή για την αντιμετώπιση των βαθύτερων αιτιών της κρίσης στα ανατολικά της χώρας, τα οποία όλοι γνωρίζουν: η παρουσία του FDLR, οι οργανωμένες λεηλασίες του ορυκτού πλούτου, οι πολιτικές αντιπαλότητες των κοινοτήτων και των μειονοτήτων και οι ιδέες θα πρέπει να συγκλίνουν.
<P>
Για το θέμα αυτό, έχει ουσιαστική σημασία ολόκληρη η διεθνής κοινότητα να υποστηρίξει τις διπλωματικές προσπάθειες που υιοθετήθηκαν κατά την έναρξη της Συνόδου Κορυφής του Ναϊρόμπι και οι διεθνείς προσπάθειες να συντονιστούν ώστε να υπάρχουν επαρκή περιθώρια για τους Προέδρους Obasanjo και Mkapa να συνεχίσουν τις διαπραγματεύσεις.
<P>
Είναι επίσης σημαντικό να επισημανθεί ο ρόλος της MONUC. Δεν είναι η MONUC υπεύθυνη για κάθε είδους κατάχρησης εξουσίας. Μάλιστα, η MONUC διαπράττει σημαντικό έργο, παρά τους λιγοστούς πόρους που λαμβάνει και τους περιορισμούς που υπάρχουν στις αρμοδιότητές της. Κάνει επίσης μια δουλειά η οποία θα ήταν δύσκολο να αναπληρωθεί, εργάζεται για τη διασφάλιση της ειρήνης παρά για τη συνέχιση του πολέμου.
<P>
Εντούτοις, είναι ακόμα σημαντικότερο να υποστηριχτούν οι τρέχουσες προσπάθειες ενίσχυσης της εντολής της σε μια στιγμή που μέσα στις επόμενες ημέρες, το Συμβούλιο Ασφαλείας πρόκειται να εξετάσει αυτό το ζήτημα. " εντολή, πιστεύουμε ότι πρέπει να διευρυνθεί, ώστε να συμπεριλάβει, για παράδειγμα, τον έλεγχο των λεηλασιών φυσικών πόρων και, ειδικά, όπως είπε ο Πρόεδρος του Συμβουλίου, αυξάνοντας τους διαθέσιμους πόρους ώστε να μπορεί να κάνει κάτι τέτοιο.
<SPEAKER ID="012" NAME="Jürgen Schröder">
εξ ονόματος της Ομάδας PPE-DE. - Κύριε Πρόεδρε, αυτήν την εποχή αντιμετωπίζουμε μια οικονομική κρίση η οποία θα μείνει στην ιστορία. Παρ' όλ' αυτά, μόλις μέσα σε λίγες εβδομάδες, κατέστη δυνατό να διοργανωθεί μια συνάντηση των G20 η οποία απέδωσε απτά αποτελέσματα, το πιο αξιοσημείωτο εκ των οποίων ήταν η απόφαση να αξιοποιηθεί το 2% του ΑΕΠ για την τόνωση της οικονομίας και την παροχή βοήθειας στον οικονομικό τομέα.
<P>
Αφ' ετέρου, δεν έχουμε κατορθώσει να εκπληρώσουμε τη δέσμευσή μας να αξιοποιήσουμε το 0,7% του ΑΕΠ για την ανάπτυξη. Εάν το είχαμε κάνει αυτό, η ΛΔΚ θα ήταν ασφαλώς πιο ανεπτυγμένη και ίσως ολόκληρος αυτός ο πόλεμος να μην είχε καν αρχίσει. Αλλά ας δούμε την κατάσταση ως έχει. Δεν έχουμε χρόνο σήμερα να συζητήσουμε την ανάπτυξη για το Κίβου: είμαστε αντιμέτωποι με μια ανθρωπιστική κρίση εκεί. Διακόσοι πενήντα χιλιάδες περισσότεροι άνθρωποι εκτοπίστηκαν τις τελευταίες εβδομάδες. Άνθρωποι πεθαίνουν ως άμεση ή έμμεση συνέπεια των συγκρούσεων και ασθένειες όπως η χολέρα μεταδίδονται ταχύτατα.
<P>
Από το 2005, ο Ο"Ε έχει αποδεχτεί την έννοια της ευθύνης να προστατεύσουμε. Ο Ο"Ε έστειλε την ειρηνευτική δύναμη MONUC στη ΛΔΚ. Με στρατεύματα που αριθμούν 17 000 άνδρες, η MONUC η μεγαλύτερη ειρηνευτική αποστολή στον πλανήτη που επιχειρεί σύμφωνα με ισχυρή εντολή κατά το Κεφάλαιο 7 του Χάρτη του Ο"Ε. Αλλά τι μπορεί να κάνει η MONUC; " ποιότητα των στρατιωτών και του εξοπλισμού είναι πολύ κακή και το μέγεθος της ΛΔΚ είναι τεράστιο. Για το λόγο αυτό, υποστηρίζω θερμά την έκκληση να ενδυναμώσουμε την MONUC, αλλά μιλώντας ρεαλιστικά, θα χρειαστούν μήνες προτού αυτή η ενίσχυση βρεθεί στο πεδίο της μάχης - πολύτιμοι μήνες, στη διάρκεια των οποίων θα χαθούν ανθρώπινες ζωές. Κατά συνέπεια, προτείνω να στείλουμε μια βραχυπρόθεσμη ευρωπαϊκή δύναμη για να σταθεροποιήσει την περιοχή γρήγορα έως ότου η ενίσχυση της MONUC είναι επιχειρησιακά έτοιμη και αναπτυχθεί στο πεδίο της μάχης.
<SPEAKER ID="013" NAME="Alain Hutchinson">
εξ ονόματος της Ομάδας PSE. - (FR) Κύριε Πρόεδρε, κύριε εν ενεργεία Πρόεδρε του Συμβουλίου, Επίτροπε, κυρίες και κύριοι, πρώτον, εν μέσω αυτών των ήρεμων συζητήσεων, μέσα σε αυτήν την πολύ άνετη ατμόσφαιρα, θα ήθελα να σας περιγράψω το εκεί σκηνικό, καθώς έχω ταξιδέψει στην περιοχή τρεις φορές τους τελευταίους μήνες.
<P>
Εκεί, ενώ εδώ διεξάγονται συζητήσεις, επικρατεί η βία, οι βιασμοί και ο θάνατος. Σήμερα, αυτή είναι η καθημερινότητα πολλών πολιτών οι οποίοι ζουν σε αυτό το τρομακτικό μέρος του πλανήτη. Για μένα, δεν είναι ώρα για ρητορείες, είναι ώρα για δράση. Αυτός ο βρώμικος πόλεμος, κατά την άποψή μου, δεν έχει καμία σχέση με εθνοτικό πόλεμο, όπως αρχίζουν να λένε κάποιοι. Εθνοτικοί πόλεμοι μπορούν να ξεκινήσουν ανά πάσα στιγμή, γιατί έτσι μας βολεύει, εμάς τους Ευρωπαίους, γιατί όταν μιλάμε για εθνοτικούς πολέμους, αυτό σημαίνει ότι οι Αφρικανοί πολεμάνε μεταξύ τους και αυτό δεν είναι δικό μας πρόβλημα. Όχι, οι ρίζες του πολέμου που βρίσκεται σε εξέλιξη εκεί κάτω βρίσκονται στην καρδιά των ορυχείων - των ορυχείων διαμαντιών, των ορυχείων κολτανίου και των χρυσορυχείων - τα οποία, παρά τις σφαγές, συνεχίζουν να λειτουργούν ήρεμα και αποτελεσματικά. Τα ορυκτά τους εξάγονται, κάτω από τη μύτη των δυνάμεων του Ο"Ε, από το αεροδρόμιο της Goma ή από το δρόμο που οδηγεί στο Κιγκάλι κι έτσι συνεχίζουν να κάνουν κάποιους ανθρώπους πολύ πλούσιους. Αυτός είναι ο πόλεμος.
<P>
Για να σταματήσει αυτός ο πόλεμος, αυτό είναι το πρώτο ζήτημα το οποίο πρέπει να αντιμετωπιστεί. Πώς μπορούν να κλείσουν αυτά τα ορυχεία και ποια μέτρα χρειάζονται για να σταματήσει αυτό το σκανδαλώδες εμπόριο; Θα μπορούσαμε να επανέλθουμε σε διαδικασίες όπως η διαδικασία Kimberley, οι οποίες υιοθετήθηκαν για τα διαμάντια. Υποθέτω ότι κάποιοι συνάδελφοί μας θα μας μιλήσουν για αυτό.
<P>
Γενικά μιλώντας, στη διάρκεια των τελευταία δέκα ετών, κι ενώ ορισμένοι αμφισβητούν αυτόν τον αριθμό, σας διαβεβαιώνω ότι μπορεί να επιβεβαιωθεί με μεγάλη ευκολία, πάνω από 5 εκατομμύρια Κογκολέζοι έχουν υποστεί βίαιους θανάτους σε αυτήν την περιοχή, είτε ως άμεσα θύματα του πολέμου είτε ως θύματα των παράπλευρων καταστροφών, όπως ασθένειες και άλλες, τις οποίες επιφέρει ο πόλεμος. Το ερώτημα που τίθεται συνεπώς είναι να μάθουμε ποιον εξυπηρετεί αυτός ο πόλεμος και ποιος θα ωφεληθεί από τη συνέχισή του. Θεωρώ ότι αυτό είναι το πρώτο κύριο θέμα.
<P>
Όσο για την Ευρωπαϊκή Ένωση, εγώ και η ομάδα μου πιστεύουμε ότι υπάρχουν τρία σημαντικά ζητήματα. Πρώτον, οφείλουμε πράγματι να υποστηρίξουμε τις ειρηνευτικές προσπάθειες που βρίσκονται σε εξέλιξη - όχι τις τελευταίες εβδομάδες, αλλά που καταβάλλονται εδώ και αρκετό καιρό. Έχουμε προτείνει ως υποψήφιο τον Abbot Malu Malu για το βραβείο Ζαχάρωφ, γιατί αυτός ο άντρας έχει αφοσιωθεί, για μεγάλο χρονικό διάστημα, στην προσπάθεια εξεύρεσης ειρηνικών λύσεων στην περιοχή αυτή. Στην Goma, έφερε στο τραπέζι των συνομιλιών όχι μόνο το CNDP - γιατί το CNDP ήρθε, έφυγε, ξανάρθε και ξαναέφυγε - αλλά όλα τα κινήματα ανταρτών και την κυβέρνηση της ΛΔΚ. Αυτό είναι κάτι που εγώ θεωρώ σημαντικό. Υπάρχει η διαδικασία του Ναϊρόμπι και η πρόσφατη Σύνοδος Κορυφής του Ναϊρόμπι, την οποία έθιξε ακροθιγώς ο Επίτροπος.
<P>
Πιστεύω ότι είναι, ασφαλώς, απαραίτητο να υποστηρίξουμε αυτές τις προσπάθειες και να υποστηρίξουμε τον Επίτροπό μας, τον Louis Michel, ο οποίος, και αυτό το λέω ως σοσιαλιστής ενώ εκείνος είναι φιλελεύθερος, καταβάλλει τεράστιες προσπάθειες σε αυτόν τον τομέα.
<P>
Δεύτερον, οφείλουμε να υπερασπιστούμε αυτόν τον πληθυσμό, με κάθε κόστος. Μας είπαν ότι η MONUC δεν βρίσκεται εκεί για να διεξάγει πόλεμο, αλλά βρίσκεται εκεί για να διαφυλάξει την ειρήνη. Ίσως, αλλά η MONUC έχει λάβει εντολή σύμφωνα με το 'Κεφάλαιο 7'. Δεν είναι όπως το 1994 στο Κιγκάλι, όπου δεν μπορούσε να γίνει τίποτα, όπου ήμασταν υποχρεωμένοι να καθόμαστε και να παρακολουθούμε ανήμποροι τις σφαγές. Σήμερα υπάρχει ένα κεφάλαιο 7 και η αποστολή της MONUC είναι να υπερασπιστεί τον άμαχο πληθυσμό. Λοιπόν, ο άμαχος πληθυσμός εκεί κάτω σφαγιάζεται και η MONUC δεν έχει σαλέψει. Πριν από λίγο καιρό, σε ένα χωριό το όνομα του οποίου μου διαφεύγει αυτή τη στιγμή, σημειώθηκε μια πραγματική σφαγή στην Kiwanja, στην άκρη ενός στρατοπέδου της MONUC.
<P>
" MONUC πρέπει επομένως να ενισχυθεί από ευρωπαϊκές δυνάμεις, αυτή είναι η άποψη της ομάδας μου. Σε κάθε περίπτωση, θα προτείνουμε μια τροπολογία για το σκοπό αυτό.
<P>
Τέλος, πιστεύω, και θα πρέπει να το πω πολύ γρήγορα εν κατακλείδι, ότι είναι ασφαλώς αναγκαίο να λάβουμε τις απαραίτητες αποφάσεις για να σταματήσουμε την εκμετάλλευση και την εμπορία ορυκτών τα οποία ουσιαστικά ευθύνονται για όλες τις σφαγές που διαπράττονται στην περιοχή.
<SPEAKER ID="014" NAME="Thierry Cornillet" LANGUAGE="FR">
Κύριε Πρόεδρε, Επίτροπε, αυτή η γωνιά του πλανήτη φαίνεται να είναι καταραμένη και, όπως δήλωσε πολύ εύστοχα ο Alain Hutchinson, έχουν σημειωθεί σχεδόν πέντε εκατομμύρια θάνατοι από την αρχή της δεκαετίας του 1990.
<P>
Αυτή η περιοχή μοιάζει με θάλαμο εκτελέσεων - μαζικές δολοφονίες στο βόρειο Κίβου, την Ουγκάντα, τη Ρουάντα, το Μπουρούντι - δεν υπάρχει τέλος και κάθε χρόνο οι θάνατοι συνεχίζουν να αυξάνονται. Γνωρίζω ότι οι ίδιες αιτίες πάντα προκαλούν τα ίδια αποτελέσματα. Υπάρχουν εθνοτικές συγκρούσεις γιατί τα σύνορα που χαράξαμε ήταν πολύ συχνά τεχνητά σύνορα. Υπάρχει μια μορφή υπερβολικού εθνικισμού: όλοι προσπαθούν να γίνουν μικρής κλίμακας Ναπολέοντες III και να έχουν μια μεξικανική περιπέτεια ώστε να ξεχαστούν τα προβλήματα της χώρας τους. Ασφαλώς, υπάρχει η δίψα για χρήμα, ο Alain το επεσήμανε ήδη, ο συχνά ανυπολόγιστος πλούτος αυτής της περιοχής. Υπάρχει επίσης τρέλα, γιατί πώς αλλιώς θα μπορούσαμε να χαρακτηρίσουμε τη δράση του Στρατού Αντίστασης του Κυρίου (LRA);
<P>
Αλλά τι μπορούμε να κάνουμε; Α! Κι εγώ θα ήθελα να επιστήσω την προσοχή στις ενέργειες του Επιτρόπου Michel, ο οποίος ενδιαφέρεται για αυτό το ζήτημα εδώ και πολύ καιρό. Είδαμε τις ενέργειές του στις συναντήσεις στο Κιγκάλι και την Κινσάσα, οι οποίες οδήγησαν στο Ναϊρόμπι. Υπάρχει επίσης η SADC και ο Obasanjo. Για μία ακόμη φορά, θα διεξαχθούν μεγάλες διπλωματικές συναντήσεις κορυφής. Ωστόσο, είναι αυτό αρκετό για να στηριχτούμε μόνο στη διπλωματία; Είμαστε αντιμέτωποι με μια πολύ σοβαρή ανθρωπιστική κρίση.
<P>
Υπό την ιδιότητα του εισηγητή για την ανθρωπιστική βοήθεια στο Κοινοβούλιό σας, μετέβηκα στην Κινσάσα στις αρχές Νοεμβρίου για να συναντήσω τον κύριο Botswali Lengomo, τον νέο Υπουργό κοινωνικών υποθέσεων και ανθρωπιστικής δράσης. Συνάντησα επίσης τον Apollinaire Malu Malu, στον οποίο σχεδόν απονείμαμε το βραβείο Ζαχάρωφ, και ο οποίος είναι υπεύθυνος του προγράμματος Amani. Πάνω απ' όλα, ας μην ξεχνάμε τις σημαντικές ανθρωπιστικές προσπάθειες που πρέπει να καταβάλλουμε.
<P>
Άρα τι κάνουμε πραγματικά; Είμαστε σίγουροι ότι κάνουμε ότι μπορούμε; Τι κάνει η MONUC; Φαίνεται ότι είναι απόλυτα εντάξει. 17 000 άνδρες, με 6 000 στην περιοχή, είναι το ισοδύναμο μιας μεραρχίας τεθωρακισμένων. Ποιος θα πιστέψει ότι αυτό δεν αρκεί για να εγγυηθεί την πρόσβαση στην ανθρωπιστική βοήθεια, ακόμα κι αν γνωρίζω, όπως και εσείς άλλωστε, τις τεράστιες εκτάσεις που καλούνται να προστατέψουν;
<P>
Επομένως, η λύση είναι ασφαλώς η διπλωματική οδός. Πρέπει επομένως να υποστηρίξουμε μια αφρικανική λύση, αν υποθέσουμε ότι είμαστε σε θέση να την εφαρμόσουμε. Προφανώς, πρέπει να εξασφαλίσουμε τη μονιμότητα της κατάπαυσης του πυρός, ώστε να διασφαλίσουμε την πρόσβαση στην ανθρωπιστική βοήθεια. Χωρίς αυτήν την αναγκαία προϋπόθεση, η ανθρωπιστική βοήθεια δεν θα μπορέσει να περάσει. Πρέπει επίσης να σταματήσουμε την πηγή των εισοδημάτων τους. Δεν χρειάζεται να πούμε ότι πρέπει να κλείσουμε τα ορυχεία αλλά επίσης, ίσως, να αρχίσουμε να ασκούμε κριτική στις εταιρείες στην Δύση οι οποίες αγοράζουν το κολτάνιο και άλλα ορυκτά επιτρέποντας την αγορά όπλων. Πρέπει ασφαλώς να υποστηρίξουμε πλήρως τις ειρηνευτικές πρωτοβουλίες επιδεικνύοντας ένα συνεχές παρά ένα ορισμένες φορές αόριστο, πολιτικό ενδιαφέρον.
<P>
Θα ολοκληρώσω απευθύνοντας έκκληση για μια πολύ ισχυρότερη στρατιωτική παρουσία που θα σταθεροποιήσει την ειρήνη και αυτό είναι κάτι που μπορεί να γίνει μόνο από τα "νωμένα Έθνη. Γνωρίζω ότι η Ευρωπαϊκή Ένωση μπόρεσε ορισμένες φορές να πείσει τα "νωμένα Έθνη ποια είναι τα καθήκοντά τους.
<SPEAKER ID="015" NAME="Seán Ó Neachtain">
εξ ονόματος της Ομάδας UEN. - (GA) Κύριε Πρόεδρε, η τρέχουσα κατάσταση στην ανατολική περιοχή της Λαϊκής Δημοκρατίας του Κονγκό επιδεινώνεται κάθε μέρα και η διεθνής κοινότητα ανησυχεί πολύ γι' αυτό. Πάνω από ενάμιση εκατομμύριο άνθρωποι έχουν εκτοπιστεί στην επαρχία του Κίβου, γεγονός το οποίο καταδεικνύει πόσο άσχημο είναι το πρόβλημα.
<P>
Υποστηρίζω τις προσπάθειες του Roeland Van de Geer, του ειδικού εντεταλμένου της Ευρωπαϊκής Ένωσης στην αφρικανική Περιοχή των Μεγάλων Λιμνών και του τέως Προέδρου της Νιγηρίας, του κυρίου Obasanjo, ο οποίος συμμετείχε σε έντονες διαβουλεύσεις με τις πολιτικές και στρατιωτικές ομάδες που εμπλέκονται σε αυτήν τη βία.
<P>
Ζητώ από την Αφρικανική Ένωση να καταβάλλει περαιτέρω προσπάθειες για να εξασφαλίσει την ειρήνη στην περιοχή των Μεγάλων Λιμνών.
<P>
Οι κυβερνήσεις της Ρουάντα και του Ναϊρόμπι υπέγραψαν μια ειρηνευτική συμφωνία τον Νοέμβριο του 2007 σε μια προσπάθεια επίλυσης της εχθρότητας μεταξύ των δύο χωρών. " υλοποίηση αυτής της συμφωνίας πρέπει να εξασφαλιστεί αλλά πρώτα πρέπει να σταματήσει η βία.
<P>
" Ευρωπαϊκή Ένωση δίνει περισσότερα χρήματα στην περιοχή των Μεγάλων Λιμνών από ότι σε οποιοδήποτε άλλο οργανισμό ή χώρα στον πλανήτη. Ζητώ από τον Louis Michel, τον Ευρωπαίο Επίτροπο Ανάπτυξης και το Συμβούλιο να προσπαθήσουν να βάλλουν ένα τέλος στις συγκρούσεις και να εγκαταστήσουν την ειρήνη.
<SPEAKER ID="016" NAME="Frithjof Schmidt">
εξ ονόματος της Ομάδας Verts/ALE. - (DE) Κύριε Πρόεδρε, οι βάρβαρες συγκρούσεις στα ανατολικά του Κονγκό δεν είναι απλά μια υπόθεση εμφυλίου πολέμου, αποτελεί επίσης μια περιφερειακή σύγκρουση στην οποία εμπλέκονται πολλές γειτονικές χώρες. Έχει επίσης να κάνει με στρατηγικής σημασίας πρώτες ύλες όπως το κολτάνιο, το οποίο χρειαζόμαστε για την κατασκευή των κινητών τηλεφώνων, των συσκευών DVD και των ηλεκτρονικών υπολογιστών. Συνδέεται ακόμα με το χρυσό, τα διαμάντια, το κοβάλτιο και με πολύτιμη ξυλεία. Αυτά είναι τα βαθύτερα αίτια αυτής της σύγκρουσης. Τι μπορεί και τι πρέπει να γίνει; Τα "νωμένα Έθνη πρέπει να ενισχυθούν, ώστε να μπορούν να ανταποκριθούν στην ευθύνη τους να προστατέψουν τον άμαχο πληθυσμό από όλα τα ένοπλα στρατεύματα που δραστηριοποιούνται στην περιοχή. " Αποστολή των "νωμένων Εθνών στη Λαϊκή Δημοκρατία του Κονγκό (MONUC) χρειάζεται πιο ξεκάθαρη εντολή, περισσότερα εφόδια και περισσότερη δύναμη. Τα κράτη μέλη της Ευρωπαϊκής Ένωσης έχουν αντιπαρέρθει επανειλημμένα τις εκκλήσεις για εκ νέου εφοδιασμό της MONUC τα τελευταία χρόνια. Κι όμως τότε γίναμε μάρτυρες έντονης κριτικής για τις αποτυχίες και τα λάθη της MONUC. Αυτή η υπόθεση των δύο μέτρων και δύο σταθμών πρέπει να λάβει ένα τέλος. Σήμερα δεν χρειαζόμαστε ένα υπό αίρεση στρατιωτικό δικαίωμα με σφραγίδα της ΕΕ, αυτό που χρειαζόμαστε είναι η MONUC να επανεφοδιαστεί ενεργά και άκουσα με ενδιαφέρον και επιδοκιμασία το ότι αυτό είναι επίσης ο δρόμος που το Συμβούλιο και η Επιτροπή επιθυμούν να ακολουθήσουν.
<P>
Το δεύτερο σημαντικό σημείο που πρέπει να επισημανθεί είναι ότι η εξόρυξη και η εμπορία πρώτων υλών από το Κονγκό πρέπει να τεθεί υπό αυστηρή παρακολούθηση και σε διεθνή βάση. Οι πολυεθνικές εταιρείες οι οποίες εμπλέκονται σε αυτό το εμπόριο και οι οποίες πραγματοποιούν κέρδη από την εξόρυξη των πρώτων υλών στο Κονγκό πρέπει να τεθούν υπό παρακολούθηση και να εξαναγκαστούν να υιοθετήσουν διαφανείς διαδικασίες. Υπάρχει, βέβαια, ήδη μια επίσης Ομάδα Εμπειρογνώμων του Ο"Ε για την παράνομη εκμετάλλευση φυσικών πόρων από το Κονγκό. Αυτή η ομάδα εμπειρογνωμόνων έχει εισηγηθεί μια σειρά συστάσεων, συμπεριλαμβανομένων κυρώσεων κατά ανθρώπων και επιχειρήσεων που συμμετέχουν σε τέτοια παράνομη εκμετάλλευση. " Ευρωπαϊκή Ένωση πρέπει να ασκήσει πιέσεις για την εφαρμογή αυτής της σύστασης του Ο"Ε, συμπεριλαμβανομένης, ειδικά - και εδώ πρόκειται για έναν τομέα όπου υπάρχουν περιθώρια δράσης - στο βαθμό που έχει να κάνει με εισαγωγές στην ΕΕ, καθώς πρόκειται σαφώς για μια περιοχή όπου μπορούμε να ενεργήσουμε από μόνοι μας και όπου μπορούμε να εφαρμόσουμε ενεργά αυτές τις συστάσεις του Ο"Ε.
<P>
Το τρίτο σημείο που πρέπει να τονιστεί είναι ότι πρέπει να αναληφθεί μια πρωτοβουλία για μια διεθνή διάσκεψη για την περιοχή των Μεγάλων Λιμνών. Μόνο η πολιτική συνεργασία και η οικονομική ενσωμάτωση της περιοχής μπορεί να εξασφαλίσει την ειρήνη μακροπρόθεσμα. " Ευρώπη μπορεί και πρέπει να διαδραματίσει ένα κεντρικό ρόλο σε αυτό.
<SPEAKER ID="017" NAME="Tobias Pflüger">
εξ ονόματος της Ομάδας GUE/NGL. - (DE) Κύριε Πρόεδρε, μια ολόκληρη σειρά γειτονικών χωρών συμμετέχουν ουσιαστικά σε αυτόν τον πόλεμο και υπάρχει, πάνω απ' όλα, άμεση συμμετοχή των στρατευμάτων της κυβέρνησης του Κονγκό, μαζί με πολιτοφυλακή και στρατεύματα της Αγκόλα από τη μία πλευρά, με τον Στρατηγό Nkunda, στρατιώτες Τούτσι και υποστήριξη από την Ρουάντα από την άλλη. Είναι ένας περιφερειακός πόλεμος ο οποίος δεν αφορά μόνο το ανατολικό Κονγκό.
<P>
Ένα καίριο σημείο είναι ξεκάθαρο: " κυβέρνηση του Κονγκό έως τώρα δεν είχε προετοιμαστεί να διαπραγματευτεί άμεσα με τους αντάρτες. Αυτό είναι ένα θέμα για το οποίο πρέπει να ασκηθεί πίεση. Είναι πολύ σημαντικό να εξεταστεί το πραγματικό υπόβαθρο αυτών των ένοπλων συγκρούσεων. Ο ίδιος ο Ομοσπονδιακός Πρόεδρος της Γερμανίας αναφέρθηκε στο γεγονός ότι πρόκειται για έναν πόλεμο για τις πρώτες ύλες. Το αργό πετρέλαιο, ο χρυσός, τα διαμάντια, ο χαλκός, το κοβάλτιο, το κολτάνιο, ο ψευδάργυρος, ο κασσίτερος κ.ο.κ. διαδραματίζουν ένα πολύ σημαντικό ρόλο εδώ.
<P>
Πάνω απ' όλα, το πρόβλημα έγκειται επίσης στο ποιος διαθέτει εντέλει τις σχετικές άδειες για να εκμεταλλευτεί αυτές τις ύλες. Πρέπει πραγματικά να γίνουν ενέργειες κατά αυτών των εταιρειών. Θα ήθελα απλά να ονομάσω μία από αυτές τις εταιρείες: η Gesellschaft für Elektrometallurgie mbh, με έδρα στη Νυρεμβέργη, είναι σαφώς ο άμεσος ιδιοκτήτης ενός εκ των κεντρικών ορυχείων για τα οποία διεξάγεται αυτός ο πόλεμος.
<P>
Θα ήθελα να μιλήσω λιγάκι για το ρόλο της Αποστολής των "νωμένων Εθνών στη Λαϊκή Δημοκρατία του Κονγκό (MONUC), αφού όλοι στο Σώμα φαίνεται να απευθύνουν έκκληση για τον επανεφοδιασμό της MONUC. Σύμφωνα με τα όσα έχω διαβάσει, αυτό που συμβαίνει είναι ότι η MONUC αποτελεί μέρος του προβλήματος παρά μέρος της λύσης, γιατί η ίδια η MONUC περιγράφει την κατάστασή της να έχει εξελιχθεί σε μάχες σε τέσσερα μέτωπα. Ο ρόλος της MONUC στην πραγματικότητα θα έπρεπε να είναι πολύ διαφορετικός. Εντωμεταξύ, ανακαλύψαμε από το Παρατηρητήριο για τα ανθρώπινα δικαιώματα ότι Ινδοί ή Πακιστανοί στρατιώτες της MONUC διεξάγουν απευθείας εμπόριο όπλων με άτακτες πολιτοφυλακές και εμπλέκονται σαφώς στον πόλεμο για τις πρώτες ύλες. Δεν μπορούμε να επιτρέπουμε να συμβαίνει κάτι τέτοιο. Ο ρόλος της MONUC πρέπει να είναι τελείως διαφορετικός και απολύτως ουδέτερος. Έτσι εχόντων των πραγμάτων, το να απευθύνουμε έκκληση για επανεφοδιασμό της MONUC δεν βοηθά και τόσο.
<P>
Θα ήθελα επίσης να επισημάνω ξανά ότι το Κονγκό έπαιξε σημαντικό ρόλο μία ακόμη φορά σε μια παλαιότερη επιχείρηση της Ευρωπαϊκής Ένωσης. Εκείνη την εποχή, ο ρόλος μας ήταν η ασφάλεια των εκλογών και ο κύριος Kabila εξελέγη πρόεδρος - ο ίδιος κύριος Kabila τα στρατεύματα του οποίου αποτελούν ένα σημαντικό παράγοντα κλιμάκωσης. Έχοντας αυτό κατά νου, θα πρέπει να υπάρξει αυστηρός έλεγχος του πραγματικού ρόλου που έπαιξε η ΕΕ στην εγκατάσταση του κυρίου Kabila στην εξουσία. Θεωρώ αυτό που έκανε η ΕΕ πολύ προβληματικό. Πρέπει επίσης να διευκρινιστεί ότι κριτική θα πρέπει να ασκηθεί επίσης στον κύριο Kabila και τα στρατεύματά του από αυτήν την άποψη.
<P>
Το ρεπορτάζ του τοπικού ανταποκριτή της εφημερίδας Frankfurter Allgemeine, ο οποίος συνελήφθη, παρουσιάζει έντονο αναγνωστικό ενδιαφέρον. Περιέγραψε την οργάνωση του πολέμου πολύ επιτυχημένα. Το άρθρο του δείχνει τις συνεργασίες μεταξύ επίσημων και ανεπίσημων στρατευμάτων, το οποίο σημαίνει ότι το να καλούμε για επανεφοδιασμό της MONUC μόνο είναι άσκοπο, καθώς αυτό που πραγματικά χρειάζεται είναι να κατανοηθούν τα αίτια του πολέμου.
<SPEAKER ID="018" NAME="Bastiaan Belder">
εξ ονόματος της Ομάδας IND/DEM. - (NL) Κύριε Πρόεδρε, χθες το βράδυ, είχα το προνόμιο να μιλήσω απευθείας με ένα έμπειρο στέλεχος ανθρωπιστικής οργάνωσης για τον πόλεμο στο ανατολικό Κονγκό. Γνωρίζει την κρίση και στο βόρειο και στο νότιο Κίβου σαν το πίσω μέρος του χεριού του. " εξιστόρησή του, χωρίς να θέλει να εξωραΐσει τη μιζέρια που επικρατεί στην περιοχή, μας προσφέρει κάποιες ακτίνες ελπίδας. Μια ακτίνα ελπίδας είναι ασφαλώς ότι, εδώ και πάνω από μία εβδομάδα, η κογκολέζικη προεδρική φρουρά, σε συνεργασία με την αστυνομία, μάζεψε κυβερνητικούς στρατιώτες οι οποίοι επιδίδονταν σε λεηλασίες. Αυτό αποτελεί ένα ελπιδοφόρο σημάδι ότι η κογκολέζικη κυβέρνηση κάνει ένα ξεκίνημα στην επιβολή του νόμου και της τάξης και αποτελεί επίσης μια εξέλιξη η οποία αξίζει με έμφαση την ευρωπαϊκή μας ενθάρρυνση και υποστήριξη.
<P>
Μια άλλη ακτίνα ελπίδας είναι ότι ο αρχηγός των ανταρτών Nkunda έχει φανεί έως σήμερα ανίκανος να κινητοποιήσει και να στρατολογήσει τους Τούτσι στο νότιο Κίβου για να ικανοποιήσει τις βλέψεις του για εξουσία. Ο άνθρωπος με τον οποίο επικοινωνώ το θεωρεί αυτό μια θετική έκφραση μιας ταύτισης των Τούτσι με το κογκολέζικο κράτος και την πολιτεία.
<P>
Μια Τρίτη ακτίνα ελπίδας είναι οι θρησκευτικές πρωτοβουλίες συμφιλίωσης σε τοπικό και επαρχιακό επίπεδο. Οι εκλεγμένες αρχές συμμετέχουν εξίσου ενεργά σε αυτά τα βήματα με τις παραδοσιακές αρχές και τους φυλετικούς εκπροσώπους. Αυτά τα βήματα στο βόρειο και νότιο Κίβου αξίζουν διπλή ευρωπαϊκή υποστήριξη: οικονομική βοήθεια και επαγγελματική συνδρομή στην επίλυση των συγκρούσεων. Προκειμένου να είναι αποτελεσματική η ανθρωπιστική βοήθεια και στις δύο περιοχές του Κίβου, έχει ζωτική σημασία να συμμετάσχουν οι τοπικές αρχές, οι οποίες περιλαμβάνουν, επομένως, και ομάδες τοπικών ηγετών, παραδοσιακούς φυλετικούς εκπροσώπους και τις εκλεγμένες αρχές.
<P>
Με βάση τη δική του εμπειρία, ο σύνδεσμός μου τονίζει ότι, παρά τις όλες ένοπλες συγκρούσεις και ακόμα και όταν οι άνθρωποι τρέπονται σε φυγή, αυτές οι δομές εξουσίας που υπάρχουν συνεχίζουν να είναι αποτελεσματικές, γι' αυτό και η επείγουσα έκκλησή του να προσφερθούν μετρητά στα πλήθη προσφύγων στα χωριά του βόρειου και νότιου Κίβου, καθώς και στους ίδιους τους κατοίκους των χωριών. Εξάλλου, σύμφωνα με τον ίδιο πάντα άνθρωπο: "Εάν έχεις λεφτά, μπορείς να βρεις τροφή. Προκαλεί έκπληξη ότι κάθε μέρα κάπου υπάρχει λαϊκή αγορά. Στο Κονγκό, είναι απόλυτα εφικτό να λειτουργήσει το σύστημα της διανομής μετρητών. Δεν καθιστά τους ανθρώπους εξαρτώμενους, γιατί μπορούν να αποφασίσουν οι ίδιοι πώς θα ξοδέψουν τα χρήματα. Δίνετε ώθηση στην τοπική οικονομία και πετυχαίνετε άμεση χρήση της. Για να εξασφαλιστεί η εύρυθμη λειτουργία αυτού του συστήματος, πάμε και μιλάμε με τις εκλεγμένες επιτροπές του χωριού, οι οποίες υποδεικνύουν τους ανθρώπους που βρίσκονται σε μεγαλύτερη ανάγκη."
<P>
Μετά από μια τέτοια συζήτηση και με τις θετικές προσπάθειες της Ευρώπης που στοχεύουν στη συμφιλίωση, πρέπει να υπάρξει ένα μέλλον για το βόρειο και νότιο Κίβου και, μάλιστα, για ολόκληρο το Κονγκό. Για το λόγο αυτό, θα καλούσα το Συμβούλιο, την Επιτροπή, το Ευρωπαϊκό Κοινοβούλιο και τα θεσμικά όργανα της ΕΕ από τα βάθη της ψυχής μου να πράξουν τα δέοντα.
<SPEAKER ID="019" NAME="Koenraad Dillen" AFFILIATION="NI">
(NL) Κύριε Πρόεδρε, δεν έχει νόημα να συζητάμε σήμερα πόσο τραγική θεωρούμε την απελπιστική κατάσταση στο ανατολικό Κονγκό. Θα έπρεπε να είμαστε σε θέση να λέμε τα σύκα σύκα και τη σκάφη σκάφη και, ασφαλώς, να θέτουμε το ερώτημα εάν η Ευρώπη, και ιδιαίτερα χώρες όπως η Γαλλία και το Βέλγιο, οι οποίες έχουν ιδιαίτερα κακή φήμη στην περιοχή, θα πρέπει να παρέμβουν με στρατιωτικό τρόπο. Για μένα, η απάντηση είναι όχι, γιατί τι έχουμε προσέξει; Στο Κονγκό, η Ευρώπη έχει καταφέρει να αποδείξει για μία ακόμη φορά πόσο διχασμένη και πόσο αδύναμη είναι και πόσο μεγάλη αυταπάτη θα ήταν να πιστεύει ότι μια κοινή εξωτερική πολιτική και πολιτική ασφάλειας θα ήταν εφικτή σε αυτό το στάδιο. Πράγματι, ας θυμηθούμε ότι το Παρίσι, η τρέχουσα Προεδρία του Συμβουλίου μόλις έβαλε να συλλάβουν τον προϊστάμενο εθιμοτυπίας του Προέδρου της Ρουάντα Kagame στην Γερμανία για την απόπειρα δολοφονίας του Προέδρου Habyarimana το 1994. Αυτός ο άνθρωπος θεωρείται ότι εμπλέκεται στον πόλεμο. Ακόμα και η δική μου χώρα, το Βέλγιο, υποκρίνεται αφού μόλις χτες, ο Βέλγος Υπουργός Εξωτερικών, ο κύριος Karel De Gucht, άσκησε σκληρή κριτική στην πολιτική του Ευρωπαίου Επιτρόπου αρμοδίου για θέματα ανάπτυξης και ανθρωπιστικής βοήθειας, Louis Michel, ειδικά όσον αφορά την πολιτική του ιδίου σε σχέση με το Κονγκό. Μνημονεύω τα λόγια του Karel De Gucht: "Εάν η τρέχουσα κατάσταση στο Κονγκό είναι αποτέλεσμα της πολιτικής του Michel, τότε είναι απορίας άξιο. " κατάσταση ποτέ δεν υπήρξε τόσο θλιβερή όσο είναι σήμερα."
<P>
Κυρίες και κύριοι, αυτά τα λόγια ακούστηκαν από έναν από τους πολιτικούς συμμάχους του Επιτρόπου. Μέσα σε αυτήν την παραφωνία, το μόνο που μπορούμε να συμπεράνουμε είναι ότι η προστασία του άμαχου πληθυσμού θα πρέπει, πρώτ' απ' όλα, να αποτελεί ευθύνη της Αφρικανικής Ένωσης, την οποία πρέπει να υποστηρίξουμε και της Αποστολής των ".Ε. στο Κονγκό. " Ευρώπη καλά θα έκανε λοιπόν να μη στείλει τα δικά της στρατεύματα σε αυτήν την περιοχή.
<SPEAKER ID="020" NAME="Colm Burke" AFFILIATION="PPE-DE">
Κύριε Πρόεδρε, απηχώ τα αισθήματα των συναδέλφων μου εκφράζοντας τη βαθύτατη ανησυχία μου όσον αφορά τις νέες μάχες ανάμεσα στον κογκολέζικο στρατό και τις επανεμφανιζόμενες πολιτοφυλακές στο βόρειο Κίβου στη ΛΔΚ. " αύξηση της βίας στο βόρειο Κίβου έχει ασκήσει σοβαρή πίεση στην ειρηνευτική αποστολή των ".Ε. (MONUC) που επιχειρεί σε αυτήν τη χώρα.
<P>
" ανθρωπιστική κατάσταση είναι ιδιαίτερα δεινή με πάνω από 1,5 εκατομμύριο εσωτερικά εκτοπισμένους ανθρώπους στην επαρχία του Κίβου. Οι επιχειρήσεις του Παγκόσμιου Επισιτιστικού Προγράμματος και άλλων ΜΚΟ έχουν περιοριστεί σημαντικά από τη βία και σημειώνονται εκτεταμένες κλοπές, βιασμοί και δολοφονίες πολιτών και από τις κυβερνητικές δυνάμεις και από τους αντάρτες.
<P>
" MONUC έχει εντολή σύμφωνα με το Κεφάλαιο 7 του Χάρτη των ".Ε. να εξασφαλίσει την προστασία των πολιτών υπό την επικείμενη απειλή άσκησης σωματικής βίας, αλλά στερείται τους πόρους και την ποσότητα στρατευμάτων που απαιτείται για να εκπληρώσει αυτήν την εντολή. " διεθνής κοινότητα και το Συμβούλιο Ασφαλείας του Ο"Ε πρέπει να ενισχύσουν την MONUC παρέχοντας κατάλληλο υλικό και προσωπικό ώστε να μπορέσει να φέρει εις πέρας την αποστολή της. Βλέποντας ότι η Ευρωπαϊκή Ένωση έχει αποφασίσει να λάβει μέτρα για διοργάνωση μιας άλλης αποστολής ΕΠΑΑ για να αντιμετωπιστεί αυτή η περαιτέρω κλιμάκωση της βίας στη ΛΔΚ, θα παρότρυνα την Ευρωπαϊκή Ένωση να ενισχύσει τη συνεργασία της με την MONUC στο μέγιστο εφικτό βαθμό.
<P>
Το τρέχον ψήφισμα του Συμβουλίου Ασφαλείας του Ο"Ε που κατάρτισαν οι Γάλλοι προτείνει μια προσωρινή αύξηση της εγκεκριμένης στρατιωτικής δύναμης της MONUC κατά έως 2 785 στρατιωτικό προσωπικό. Αυτή η αύξηση θα έφερνε το μέγιστο επιτρεπόμενο αριθμό στρατευμάτων και αστυνομίας ανεπτυγμένων υπό την MONUC, που είναι ήδη η μεγαλύτερη ειρηνευτική δύναμη του Ο"Ε στον πλανήτη, σε λίγο πάνω από 20 000 άνδρες για να καλυφθεί μια χώρα που έχει πάνω κάτω ίσο μέγεθος με τη Δυτική Ευρώπη.
<P>
Παροτρύνω το Συμβούλιο Ασφαλείας του Ο"Ε να ψηφίσει γι' αυτό το ψήφισμα το συντομότερο δυνατό, δεδομένου του επείγοντος χαρακτήρα των τρεχόντων συμβάντων στη ΛΔΚ. Με εξοργίζουν οι σφαγές, τα εγκλήματα κατά της ανθρωπότητας και οι πράξεις σεξουαλικής βίας κατά γυναικών και κοριτσιών στην ανατολική επαρχία της ΛΔΚ και καλώ τις σχετικές εθνικές και διεθνείς αρχές να οδηγήσουν τους δράστες στη δικαιοσύνη.
<SPEAKER ID="021" NAME="Ana Maria Gomes" AFFILIATION="PSE">
(PT) Οι νέες φρικαλεότητες στις περιοχές Κίβου και η ανικανότητα της διεθνούς κοινότητας να δώσει ένα τέλος σε αυτές σοκάρουν τόσο όσο και η απληστία των ηγετών της Ρουάντας και του Κονγκό οι οποίοι διαιωνίζουν αυτήν την κατάσταση οργανωμένου χάους, προκειμένου να αποκρύψουν τη μοχθηρή λεηλασία των φυσικών πόρων της περιοχής.
<P>
Τι μπορεί να κάνει η Ευρωπαϊκή Ένωση; Τι μπορεί να κάνει για μία χώρα όπου υπήρξαν και συνεχίζουν να υπάρχουν διάφορες αποστολές ΕΠΑΑ (Ευρωπαϊκή Πολιτική Ασφάλειας και Άμυνας) και όπου οι πρώτες δημοκρατικές εκλογές δεν θα είχαν διεξαχθεί χωρίς την υποστήριξη της Ευρώπης; Τι μπορεί να κάνει για μια χώρα που λαμβάνει εκατομμύρια σε αναπτυξιακή και ανθρωπιστική βοήθεια; Τι μπορεί να κάνει για μια χώρα απαράμιλλης στρατηγικής σημασίας όπου πέντε εκατομμύρια άνθρωποι έχουν πεθάνει στο έλεος της πιο βάρβαρης βίας των τελευταίων ετών;
<P>
" Ευρωπαϊκή Ένωση πρέπει να προχωρήσει πολύ παραπέρα από το ελάχιστο που αποφασίστηκε από τότε που ξεκίνησε αυτή η τελευταία στρατιωτική κλιμάκωση. Δεν αρκεί να αυξήσουμε την ανθρωπιστική βοήθεια και να λάβουμε διπλωματικές πρωτοβουλίες στις οποίες οι υποσχέσεις αφοπλισμού και οι δηλώσεις καλής πίστης επαναλαμβάνονται για πολλοστή φορά.
<P>
" Ευρωπαϊκή Ένωση χρειάζεται επειγόντως να ενισχύσει την MONUC (Αποστολή των "νωμένων Εθών στη Λαϊκή Δημοκρατία του Κονγκό) ούτως ώστε να μπορέσει να κερδίσει και πάλι τη χαμένη της αξιοπιστία και αποτελεσματικότητα. Για το σκοπό αυτό, δεν είναι αρκετό να εισηγούμαστε ψηφίσματα στο Συμβούλιο Ασφαλείας. " Ευρωπαϊκή Ένωση πρέπει να συνεργαστεί αμέσως με το DPKO (Τμήμα Ειρηνευτικών Επιχειρήσεων των "νωμένων Εθνών) και να προσφέρει εξοπλισμό και, εάν απαιτείται, στρατιώτες για να βοηθήσει να καλυφτούν οι ελλείψεις της MONUC.
<P>
Σε έσχατη ανάγκη, εάν οι διαδικασίες στη Νέα Υόρκη και η κατάσταση στο πεδίο της μάχης το δικαιολογούν, η ΕΕ δεν μπορεί και δεν πρέπει να αποκλείει την αποστολή μια στρατιωτικής αποστολής υπό την ΕΠΑΑ. Αποτελεί ευθύνη μας να προστατέψουμε τα όσα διακυβεύονται, τουτέστιν τις ζωές ανυπεράσπιστων πολιτών οι οποίοι χρειάζονται άμεση διεθνή προστασία.
<P>
Ποτέ πια! Πρέπει να σοβαρευτούμε και να μην αφήσουμε να επαναληφθούν η γενοκτονία της Ρουάντα και οι σφαγές στο Κονγκό.
<SPEAKER ID="022" NAME="Luca Romagnoli" AFFILIATION="NI">
(IT) Κύριε Πρόεδρε, κυρίες και κύριοι, οι δηλώσεις του Συμβουλίου και της Επιτροπής σχετικά με την απάντηση της ΕΕ στη σοβαρή κρίση στο Κονγκό είναι, ως συνήθως, υποκριτικές και ανεπαρκείς. Πίσω από τον Laurent Nkunda κρύβονται η Ρουάντα και η Ουγκάντα, χώρες οι οποίες ανέκαθεν ενδιαφέρονταν για την περιοχή, σε τέτοιο βαθμό δε που να προσπαθήσουν να εισβάλλουν σε αυτήν σε αρκετές περιπτώσεις στο πρόσφατο παρελθόν: οι πόροι του υπεδάφους και οι πόροι στα ανατολικά της ΛΔΚ είναι τεράστιοι για να αφεθούν στα χέρια άλλων.
<P>
Από τον Ιανουάριο έως σήμερα, έχει αγοραστεί ο τριπλάσιος αριθμός όπλων συγκριτικά με το 2007, και ορισμένα από αυτά, όσον αφορά τον τομέα της Ρουάντα, είχαν προορισμό τον αντάρτη Laurent Nkunda, με τα αποτελέσματα που βλέπουμε σήμερα. Για πολλά χρόνια, ωστόσο, η Ουάσινγκτον έχει εστιάσει το ενδιαφέρον της στην περιοχή των Μεγάλων Λιμνών, ιδιαίτερα υποστηρίζοντας την Ουγκάντα και τη Ρουάντα. Για παράδειγμα, η μεγαλύτερη πρεσβεία των "ΠΑ στην Αφρική βρίσκεται στην Καμπάλα. Τίποτα δεν συμβαίνει στην Ουγκάντα ή τη Ρουάντα χωρίς τη συμφωνία των "νωμένων Πολιτειών.
<P>
Τώρα, αυτή η γρήγορα μεταστροφή της Ευρωπαϊκής Ένωσης όσον αφορά την πιθανότητα αποστολής μιας ειρηνευτικής δύναμης στην περιοχή στέλνει εσφαλμένο μήνυμα, ως συνήθως, γιατί προτιμάμε να εστιάζουμε στη διπλωματία, λες και η διπλωματία θα μπορούσε να πείσει ένα δύστροπο πελάτη σαν τον Laurent Nkunda να αποσυρθεί. Ως συνήθως, οι συζητήσεις μας δεν οδηγούν πουθενά και τότε ακούμε τον Επίτροπο Michel σχεδόν να ευλογεί τον κύριο Nkunda. Σας ευχαριστώ γι' αυτό!
<SPEAKER ID="023" NAME="Geoffrey Van Orden" AFFILIATION="PPE-DE">
Κύριε Πρόεδρε, όλοι αντιλαμβανόμαστε το περίπλοκο της τρέχουσας φρικτής κατάστασης στο ανατολικό Κονγκό, η οποία έχει εθνοτική βάση και έχει τις ρίζες της στη Ρουάντα, το Μπουρούντι και την Ουγκάντα.
<P>
Μια αποτελεσματική διαδικασία διαμεσολάβησης ανάμεσα στη Ρουάντα και τη ΛΔΚ πρέπει να ξεκινήσει επειγόντως. Πρέπει να ισχύσει και να τηρηθεί δεόντως κατάπαυση του πυρός και ο άμαχος πληθυσμός σαφώς χρειάζεται προστασία και επείγουσα ανθρωπιστική βοήθεια.
<P>
Μου θύμισαν την πρόσφατη δήλωση του Μόνιμου Αντιπροσώπου της Αφρικανικής Ένωσης στις Βρυξέλλες στην Υποεπιτροπή του Κοινοβουλίου για θέματα Ασφάλειας και Άμυνας, όταν επεσήμανε ότι προτιμά οι Αφρικανοί να αντιμετωπίζουν οι ίδιοι τα προβλήματα ασφαλείας στην ήπειρό τους. Χαίρομαι, επομένως, που η ΕΕ δεν επεδίωξε να χρησιμοποιήσει την τραγωδία του Κονγκό απλά σαν μια ευκαιρία να βάλει τη σφραγίδα της σε μια ακόμα λεγόμενη στρατιωτική επιχείρηση της ΕΕ. Είναι πρωτίστως οι Αφρικανοί αυτοί που πρέπει να αναλάβουν την ευθύνη να επιλύσουν την τρέχουσα κατάσταση, αλλά πρέπει να τους παρέχουμε κάθε δυνατή συνδρομή να το πράξουν αυτό μέσω της Αφρικανικής Ένωσης και των "νωμένων Εθνών.
<P>
Εντωμεταξύ, φαίνεται να υπάρχει αμφισημία όσον αφορά την εντολή, τους κανόνες εμπλοκής και χρήσης δύναμης από την MONUC. Ο διοικητής της MONUC, ο Αντιστράτηγος Vicente Díaz de Villegas, παραιτήθηκε πρόσφατα αφού υπηρέτησε επτά εβδομάδες σε αυτήν τη θέση. Ανέφερε προσωπικούς λόγους, αλλά αναρωτιέμαι μήπως ήταν η επαγγελματική απογοήτευση.
<P>
Εντούτοις, είναι ενθαρρυντικό ότι στις 6 Νοεμβρίου, μια δύναμη χιλίων ανδρών από τη Νότιο Αφρική αναπτύχθηκε κοντά στην Goma στα πλαίσια της MONUC. Ο επικεφαλής της MONUC ισχυρίζεται ότι έχουν οδηγίες να ανοίξουν πυρ εάν κρίνεται απαραίτητο. " MONUC πρέπει να μπορεί να ενεργήσει έτσι ώστε να προστατέψει τους αμάχους από επικείμενες απειλές βίας. Σαφώς, χρειάζεται να αυξηθούν σημαντικά οι αριθμοί των αποτελεσματικών στρατευμάτων του Ο"Ε και της ΑΕ που είναι ανεπτυγμένα στο ανατολικό Κονγκό και μια σαφή εικόνα από πού προέρχεται το καθένα - υπάρχουν πολλές χώρες που θα μπορούσαν να συμβάλλουν σε αυτό και οι οποίες δεν το κάνουν αυτή τη στιγμή.
<P>
Εάν η Δύση δεν κατορθώσει να κάνει ότι μπορεί για να συνδράμει τις επιχειρήσεις στο Κονγκό, υπάρχουν άλλοι λιγότερο μεγαλόψυχοι παράγοντες που καιροφυλακτούν.
<SPEAKER ID="024" NAME="Genowefa Grabowska" AFFILIATION="PSE">
(PL) Κύριε Πρόεδρε, Επίτροπε, κύριε Jouyet, είμαι μέλος της Συνέλευσης Ίσης Εκπροσώπησης των ΑΚΕ-ΕΕ και στη διάρκεια της τελευταίας συνεδρίασης που πραγματοποιήθηκε στο Κιγκάλι, στη Ρουάντα, άκουσα τον Πρόεδρο Paul Kagame, ο οποίος μίλησε για την ανάγκη να σταθεροποιηθεί η κατάσταση στην Κεντρική Αφρική. Είπε ότι επιθυμεί την ειρήνη, αλλά ενώ ήμουν στο Κιγκάλι, επισκέφτηκα το μουσείο του ολοκαυτώματος στη μνήμη του θανάτου ενός εκατομμυρίου Τούτσι οι οποίοι σφαγιάστηκαν μόλις μέσα σε τρεις μήνες - εκατό ημέρες. Αυτό έγινε το 1994.
<P>
Θα γίνουμε άραγε σήμερα μάρτυρες μιας επανάληψης των όσων έγιναν τότε; Δεν μπορούμε να επιτρέψουμε κάτι τέτοιο. Το θεωρώ καθήκον μας. Πιστεύω ότι η Ευρωπαϊκή Ένωση πρέπει να κάνει περισσότερα. Δεν γνωρίζω κατά πόσο η αποστολή επιπλέον στρατευμάτων θα λύσει το πρόβλημα. Προσωπικά, πολύ αμφιβάλλω, αλλά έχω την εντύπωση ότι χρειαζόμαστε μια ριζική αναθεώρηση των πηγών χρηματοδότησης η οποία, όπως σημείωσε ο συνάδελφος, προέρχεται από την εκμετάλλευση των κογκολέζικων φυσικών πόρων και έπειτα δεν διοχετεύονται σε μικρούς εμπόρους και ανώνυμους ιδιώτες αλλά εισάγονται και στις ευρωπαϊκές αγορές. Αυτό είναι και η πηγή και η λύση του προβλήματος.
<P>
Ας προχωρήσουμε τώρα στην ανθρωπιστική κατάσταση, η οποία είναι ολοφάνερο ότι βγαίνει εκτός ελέγχου. Εδώ μπορούμε να παίξουμε κάποιο ρόλο και εδώ είναι που η Ευρωπαϊκή Ένωση πρέπει να κάνει ότι είναι δυνατόν για να προστατέψει το 1 600 000 ανθρώπους που χρειάζονται νερό, τρόφιμα, κουβέρτες, σκηνές και φροντίδα. Ας αντιμετωπίσουμε αυτό το πρόβλημα.
<SPEAKER ID="025" NAME="José Ribeiro e Castro" AFFILIATION="PPE-DE">
(PT) Κύριε Εν Ενεργεία Πρόεδρε του Συμβουλίου, Επίτροπε, κυρίες και κύριοι, σε αυτήν τη χρονική στιγμή, οι μεγάλες δυνάμεις του πλανήτη αντιμετωπίζουν το διεθνές χρηματοπιστωτικό σύστημα. Προσπαθούν να το θέσουν υπό έλεγχο και σύντομα μάλιστα. Ίσως έχει έρθει επίσης η ώρα να λύσουμε ένα ακόμα πρόβλημα για το οποίο μιλάμε εδώ και δεκαετίες.
<P>
Επί σειρά ετών, ακούμε για ιστορίες ντροπιαστικών λεηλασιών των φυσικών πόρων. Πόσες φορές, και τώρα ξανά στο Κονγκό, έχουμε ακούσει ότι χύνεται το αίμα των ανθρώπων; Πιστεύω ότι έχει φτάσει επίσης η ώρα να ασκήσουμε διώξεις σε αυτές τις εταιρείες, να παύσουμε αυτό το επαίσχυντο εμπόριο και να παγώσουμε τους λογαριασμούς όπου κατατίθενται τα αισχρά κέρδη από αυτήν την εκμετάλλευση του ορυκτού πλούτου με κόστος το αίμα και το βασανισμό ανθρώπων.
<P>
Δεν καταλαβαίνω γιατί δεν υπάρχει ένας κατάλογος με αυτές τις εταιρείες κατά τον ίδιο τρόπο που υπάρχει η μαύρη λίστα των τρομοκρατικών οργανώσεων. Δεν κατανοώ γιατί η διεθνής κοινότητα είναι ανίκανη να ασκήσει διώξεις κατά αυτών των επιχειρηματιών οι οποίοι δεν είναι επιχειρηματίες με την αυστηρή έννοια, αλλά στην πραγματικότητα λωποδύτες οι οποίοι απειλούν την περιφερειακή και παγκόσμια ασφάλεια.
<P>
Παροτρύνω τη Γαλλική Προεδρία και την Επιτροπή να ηγηθούν μιας διεθνούς πρωτοβουλίας γι' αυτό το ζήτημα.
<SPEAKER ID="026" NAME="Ioan Mircea Paşcu" AFFILIATION="PSE">
Κύριε Πρόεδρε, ονόματα όπως Lumumba, Mobutu, Chombe, Dag Hammarskjöld και Katanga κυριαρχούσαν τα τελευταία χρόνια της παιδικής μου ηλικίας στις αρχές της δεκαετίας του 1960. Πενήντα χρόνια αργότερα, το Κονγκό - η σημερινή Λαϊκή Δημοκρατία του Κονγκό - μαστίζεται και πάλι από εσωτερικές αναταραχές που αγγίζουν τα όρια του εμφυλίου πολέμου. Μόνο που αυτήν τη φορά, ο πόλεμος στις ανατολικές περιοχές της ΛΔΚ υπάρχει παρά τις σημαντικές προσπάθειες της ΕΕ υπό μορφή χρημάτων, προγραμμάτων, αποστολών επί τόπου - συμπεριλαμβανομένων στρατιωτικών αποστολών - και εντατικών διπλωματικών προσπαθειών.
<P>
" τρέχουσα κατάσταση στη ΛΔΚ, επομένως, δεν είναι απλά μια ακόμα κρίση. Περισσότερο αποτελεί μια δοκιμαστική περίπτωση της ικανότητας και της προθυμίας της ΕΕ να παίξει το διεθνή ρόλο τον οποίο διεκδικεί σήμερα στην παγκόσμια πολιτική, αφού η κρίση έχει όλα τα χαρακτηριστικά τα οποία η Ένωση δηλώνει ότι είναι καλύτερα εξοπλισμένη για να αντιμετωπίσει και λαμβάνει χώρα σε μια ήπειρο, την Αφρική, η γεω-οικονομική σημασία της οποίας αυξάνεται ραγδαία.
<SPEAKER ID="027" NAME="Bart Staes" AFFILIATION="Verts/ALE">
(NL) Κύριε Πρόεδρε, ο κύριος Hutchinson ξεκίνησε τη συζήτηση λέγοντας ότι θα πρέπει να αφήσουμε τη ρητορεία και να στραφούμε στην πράξη. Πιστεύω ότι έχει απόλυτο δίκιο. Επιτρέψτε μου να αναφέρω δύο ουσιαστικά στοιχεία από τη συζήτηση.
<P>
Πρώτ' απ' όλα, αυτό που έχει μεγαλύτερη σημασία είναι να εφαρμοστούν οι συστάσεις της Ομάδας Εμπειρογνωμόνων των ".Ε. για την παράνομη εκμετάλλευση των φυσικών πόρων της ΛΔΚ, καθώς και οι κυρώσεις κατά προσώπων και εταιρειών η συμμετοχή των οποίων στη λεηλασία των πόρων έχει αποδειχθεί. " ΕΕ πρέπει να λάβει μέτρα.
<P>
Δεύτερον, πρέπει να δώσουμε ένα αποφασιστικό τέλος στην παράνομη εκμετάλλευση και να εφαρμόσουμε συστήματα ιχνηλασιμότητας και απόδειξης της προέλευσης του χρυσού, του κασσίτερου, του κολτανίου, του κοβαλτίου, των διαμαντιών, του πυρόχλωρου και της ξυλείας, ούτως ώστε να μπορέσει να δοθεί ένα τέλος σε αυτό το αιματοβαμμένο εμπόριο.
<P>
Το ρητό μου ερώτημα προς τον Εν Ενεργεία Πρόεδρο του Συμβουλίου, τον κύριο Jouyet, και τον Επίτροπο Ferrero-Waldner, είναι ποιες πρωτοβουλίες σχεδιάζετε να λάβετε για αυτό το θέμα μέσα στους επόμενους λίγους μήνες; Νομίζω πως δικαιούμαστε μια απάντηση σε αυτό το ερώτημα.
<SPEAKER ID="028" NAME="Jim Allister" AFFILIATION="NI">
Κύριε Πρόεδρε, δεν θεωρώ τον εαυτό μου καθόλου ειδικό σε θέματα που αφορούν το Κονγκό, ούτε έχω κάποια έτοιμη λύση, αλλά αυτό που ξέρω είναι το εξής: εάν πέντε εκατομμύρια άνθρωποι έχουν πεθάνει μέσα στα τελευταία 20 χρόνια, τότε όλοι μας θα πρέπει να ανησυχήσουμε.
<P>
Αυτή μου η ανησυχία γίνεται εντονότερη, όταν διαβάζω κάποιες από τις στηλιτεύσεις που προέρχονται από αρκετές ΜΚΟ που δραστηριοποιούνται στην περιοχή. Για παράδειγμα, πριν από λίγες ημέρες, διάβασα ότι η Διεθνής Αμνηστία - αν και δεν είναι μια οργάνωση με την οποία συμφωνώ πάντα, οφείλω να πω - είχε να πει τα εξής για τα ανθρώπινα δικαιώματα, και ιδιαίτερα την ανθρωπιστική τραγωδία στην επαρχία του Βόρειου Κίβου: "Το Συμβούλιο Ασφαλείας του Ο"Ε, η Ευρωπαϊκή Ένωση και η Αφρικανική Ένωση κάθονται με σταυρωμένα τα χέρια. Έχουν έως τώρα αποτύχει να προσφέρουν στην ειρηνευτική δύναμη των ".Ε. την ενίσχυση και τον εξοπλισμό που χρειάζεται για να παρέχει αποτελεσματική προστασία στους αμάχους.
<P>
Έχω παρακολουθήσει συζητήσεις ελπίζοντας να ακούσω μια απάντηση σε αυτήν την κριτική. Οφείλω ειλικρινά να πω ότι δεν έχω ακούσει πραγματικά κάποια απάντηση. " διπλωματία είναι καλή, αλλά η διπλωματία από μόνη της δεν μπορεί να δώσει όλες τις απαντήσεις.
<SPEAKER ID="029" NAME="Jas Gawronski" AFFILIATION="PPE-DE">
Κύριε Πρόεδρε, θα ήταν εύκολο για μας να ξεχάσουμε το πρόβλημα της Αφρικής, δεδομένων των οικονομικών μας δυσκολιών, αλλά αυτό θα ήταν ένα τρομερό λάθος.
<P>
Πιστεύω ότι χρειάζεται να ασκήσουμε πιέσεις στην Αφρικανική Ένωση να συνειδητοποιήσει τις ίδιες της τις ευθύνες στην περιοχή. Εάν η Αφρικανική Ένωση σκοπεύει κάποτε να αναλάβει τον ίδιο ρόλο με την ΕΕ, χρειάζεται να κάνει πράξη τα λόγια - κάτι που έχει αποτύχει κατάφωρα να κάνει, για παράδειγμα, για τη Ζιμπάμπουε. Επίσης, δεν θα πρέπει να διστάσουμε να συνδέσουμε τις μακροπρόθεσμες εμπορικές μας σχέσεις και τις σχέσεις βοήθειας με χώρες όπως η ΛΔΚ με το σεβασμό που δείχνουν για τα ανθρώπινα δικαιώματα, την καλή διακυβέρνηση και τη διαφάνεια.
<P>
Σε αυτό το πλαίσιο, ελπίζω πως η Επιτροπή θα επαναλάβει την υποστήριξή της για την Πρωτοβουλία Διαφάνειας στις Εξορυκτικές Βιομηχανίες.
<SPEAKER ID="030" NAME="Anne Van Lancker" AFFILIATION="PSE">
(NL) Κύριε Πρόεδρε, κύριε Εν Ενεργεία Πρόεδρε του Συμβουλίου, Επίτροπε, κατόπιν των όσων έχουν ειπωθεί, θα ήθελα να σας εκφράσω τα εξής. Και οι δύο τονίσατε το γεγονός ότι δεν μπορεί να υπάρξει στρατιωτική λύση σε αυτόν τον πόλεμο. Ενώ δεν θα μπορούσα να συμφωνώ περισσότερο μαζί σας, οι συμφωνίες της Goma ή του Ναϊρόμπι δεν έχουν κάποιο πρόβλημα. Δεν υπάρχει κάποιο πρόβλημα με τη διαδικασία η οποία αναβίωσε, πέραν του γεγονότος ότι οι συμφωνίες δεν τηρούνται ποτέ. Περιττό είναι να πούμε ότι η Ευρώπη θα έπρεπε να πιέσει για μια ισχυρότερη και καλύτερη εντολή της MONUC και περισσότερα στρατεύματα. Το μεγάλο ερώτημα το οποίο θα έπρεπε να θέσουμε στους εαυτούς μας όμως είναι εάν η MONUC θα μπορούσε ποτέ να πετύχει, ακόμα και με εντολή κατά το Κεφάλαιο 7, χωρίς μια ευρωπαϊκή παρέμβαση; Κύριε Jouyet, θα ήθελα να σας ρωτήσω ποιοι ήταν οι σοβαροί λόγοι από την πλευρά των υπουργών της ΕΕ για τους οποίους απέρριψαν μια ευρωπαϊκή παρέμβαση αυτού του είδους;
<SPEAKER ID="031" NAME="Jean-Pierre Jouyet" LANGUAGE="FR">
Κύριε Πρόεδρε, αξιότιμοι βουλευτές, Επίτροπε Ferrero-Waldner, σας ευχαριστώ θερμά για αυτήν την πολύ ενδιαφέρουσα συζήτηση.
<P>
Γνωρίζουμε πλήρως την έκκληση που απεύθυνε το Κοινοβούλιο στην Ευρωπαϊκή Ένωση να αναπτύξει μια στρατιωτική αποστολή σε αυτήν την περιοχή της Δημοκρατίας του Κονγκό. Εντούτοις, αισθάνομαι ότι θα έπρεπε να επισημάνω ότι η Ευρωπαϊκή Ένωση έχει ήδη αναλάβει δεσμεύσεις προς τη Δημοκρατία του Κονγκό, πρώτον μέσω της κοινοτικής βοήθειας: 50 εκατομμύρια ευρώ το 2008, έπειτα 6 εκατομμύρια ευρώ ως έκτακτη βοήθεια όπως ανέφερε η Benita Ferrero-Waldner. Υπάρχουν δύο αποστολές ΕΠΑΑ που υποστηρίζουν τη μεταρρύθμιση της αστυνομίας και του στρατού του Κονγκό, η έλλειψη ετοιμότητας και αποτελεσματικότητας των οποίων ήταν, όπως είδαμε σε αυτήν την περίπτωση, απλά εξαιρετικά τραγική. Επιπλέον, η Ευρωπαϊκή Ένωση έχει ήδη παρέμβει, αυτό έγινε παλαιότερα το 2003 μέσω μιας στρατιωτικής αποστολής που έφερε την ονομασία Άρτεμις. Εντούτοις, οι συνθήκες ήταν διαφορετικές αφού, τότε, η Ευρωπαϊκή Ένωση προλείαινε το έδαφος για την άφιξη μιας αποστολής των "νωμένων Εθνών, η οποία πραγματοποιήθηκε στη συνέχεια.
<P>
Επομένως, πέραν από τις ρητορείες, πώς μπορούμε να αντιδράσουμε στην τραγωδία που συντελείται στην περιοχή αυτή; " ταχύτερη λύση για να αντιμετωπίσουμε την ανθρωπιστική κρίση θα ήταν να ενισχύαμε τα υφιστάμενα μέτρα, με άλλα λόγια την MONUC, μέσω μιας ευρύτερης εντολής και πρόσθετου ανθρώπινου δυναμικού. Εννοώ ότι, στην περίπτωση της Γαλλίας, είναι έτοιμη να συμμετάσχει σε αυτήν την ενίσχυση γιατί αν περιμένουμε για την ανάπτυξη μιας αποστολής της Ευρωπαϊκής Ένωσης, κινδυνεύουμε να χάσουμε χρόνο. Όπως γνωρίζετε, η Ένωση έχει ήδη αναλάβει δεσμεύσεις στο Τσαντ και την Κεντροαφρικανική Δημοκρατία, συνεπώς υπάρχει το πρόβλημα της ανάπτυξης και, για να γίνω κατανοητός, αρκετά κράτη εντός του Συμβουλίου δεν θα μπορούσαν, αυτήν τη στιγμή, να συμμετάσχουν σε αυτές τις επιχειρήσεις ενίσχυσης.
<P>
Όπως επεσήμαναν αρκετοί ομιλητές, η ενίσχυση της MONUC θα πρόσφερε πλεονεκτήματα αφού η εντολή της βασίζεται στο Κεφάλαιο 7 του Χάρτη των "νωμένων Εθνών. Πρέπει επίσης να λάβουμε υπόψη μας ότι το σταμάτημα της επίθεσης του Nkunda στις 29 Οκτωβρίου επέτρεψε στην MONUC να ξεκινήσει την ανασύνταξή της. Το επόμενο στάδιο για την αποστολή των "νωμένων Εθνών είναι να ανασυνταχθεί με νέα εκλεκτά στρατεύματα, ιδιαίτερα, τους Ινδούς Ghurkhas που αναμένονται αυτόν το μήνα. 3 000 άντρες χρειάζεται να προστεθούν στους 17 000 άντρες που είναι ήδη εκεί, και αυτή ήταν η ώθηση των βημάτων που υιοθετήσαμε στη Νέα Υόρκη στο Συμβούλιο Ασφαλείας τις τελευταίες ημέρες.
<P>
Εντούτοις, όπως έχουν πει αρκετοί ομιλητές, δεν μπορούμε να αρκεστούμε μόνο στη στρατιωτική κατάσταση, όντας αντιμέτωποι με τις κτηνωδίες που, όπως πολλοί έχουν επισημάνει, σημειώνονται εδώ και πάρα πολύ καιρό, προτεραιότητα πρέπει να δοθεί σε μια πολιτική λύση, όπως έχουν δείξει οι επισκέψεις του Επιτρόπου Michel, του Bernard Kouchner και του David Miliband, για να μπορέσει να αποκατασταθεί η επικοινωνία μεταξύ των πρωταγωνιστών στην περιοχή. Προτεραιότητα πρέπει να δοθεί στις διαπραγματεύσεις που διεξάγονται εντός του αφρικανικού πλαισίου, είτε πρόκειται για την Αφρικανική Ένωση, την SADC ή τη Διάσκεψη των Μεγάλων Λιμνών, για να αναβιώσουν οι διαδικασίες της Goma και του Ναϊρόμπι.
<P>
Πιο μακροπρόθεσμα, η Ένωση πρέπει να βοηθήσει τη Δημοκρατία του Κονγκό να αποκτήσει έναν πραγματικό στρατό, δεν υπάρχει κανονικός στρατός, είναι απόλυτα αποσαθρωμένος. Έτσι, θα είναι σε θέση να εξασφαλίσει την ασφάλεια της χώρας η οποία είναι αχανής και πολύ δύσκολο να ελεγχθεί και να αποτραπούν περαιτέρω ανθρωπιστικές κρίσεις.
<P>
Συμμερίζομαι τις απόψεις εκείνων που έχουν δηλώσει ότι χρειάζεται επίσης να αντιμετωπίσουμε τα αίτια της διαμάχης και αυτό ακριβώς έκανε το Συμβούλιο, στις 10 Νοεμβρίου, με το κάλεσμά του για την καταπολέμηση της παράνομης εκμετάλλευσης των φυσικών πόρων της περιοχής συγκεκριμένα από ομάδες ανταρτών. Θα πρέπει να εμπιστευτούμε αυτήν την αποστολή της παρακολούθησης της καταπολέμησης της παράνομης εκμετάλλευσης στην MONUC; Το ερώτημα είναι ανοικτό, αλλά όντας αντιμέτωποι με μια κατάσταση ανθρωπιστικής κρίσης, και αρκετοί άλλοι το υπογράμμισαν επίσης αυτό, η προτεραιότητα της MONUC θα πρέπει να είναι η προστασία των αμάχων και πιστεύω ότι αυτό που έχει σημασία, και αυτό έχει ειπωθεί ξανά, είναι ότι μία από τις λύσεις για τη λεηλασία των φυσικών πόρων θα πρέπει να αναζητηθεί σε περιφερειακό επίπεδο προκειμένου να δοθεί ένα τέλος στην εκμετάλλευση και την εξαγωγή αυτών των πόρων στις χώρες μας.
<P>
Τέλος, σημειώνω ότι πράγματι θα έπρεπε να εκτελέσουμε τα ψηφίσματα που κατάρτισε η ομάδα επί των σχετικών θεμάτων των "νωμένων Εθνών.
<P>
Αυτά είναι τα πρόσθετα στοιχεία που ήθελα να θέσω υπόψη αυτού του Σώματος.
<SPEAKER ID="032" NAME="Benita Ferrero-Waldner">
Μέλος της Επιτροπής. - (FR) Κύριε Πρόεδρε, αξιότιμοι βουλευτές, πρώτ' απ' όλα, πιστεύω ότι οι συζητήσεις έχουν δείξει ότι όλοι συμφωνούμε: τώρα καλούμαστε να ενεργήσουμε γρήγορα, πολύ γρήγορα, σε μια φρικτά τραγική κατάσταση.
<P>
Όσον αφορά την αποστολή μιας ευρωπαϊκής δύναμης στα ανατολικά της ΛΔΚ, πιστεύω ότι προέκυψε ότι μόνο μια ευρωπαϊκή δύναμη με αυστηρό στόχο να εξασφαλίσει τον ανθρωπιστικό χώρο θα μπορούσε ενδεχομένως να γίνει δεκτή από όλες τις χώρες στην περιοχή. Αυτό θα σήμαινε επομένως την επιβολή σε όλα τα μέρη του πολέμου μιας ανθρωπιστικής κατάπαυσης του πυρός, ώστε να επιτραπεί η παράδοση της ανθρωπιστικής βοήθειας στους πληθυσμούς που βρίσκονται κοντά στο μέτωπο. Αυτό ακριβώς είναι που επιθυμούν οι χώρες των Μεγάλων Λιμνών, και γι' αυτές μια κατάπαυση του πυρός και η παράδοση της ανθρωπιστικής βοήθειας αποτελεί μια απόλυτη και άμεση προτεραιότητα.
<P>
Από αυτήν την άποψη, μας έχουν επίσης δείξει τις οδούς που πρέπει να διερευνήσουμε: τις πολιτικές διαπραγματεύσεις και, πάνω απ' όλα, και αυτό είναι που είπαμε όλοι, την ενίσχυση της MONUC. Ενώ η ανθρωπιστική κατάσταση τίθεται σταδιακά υπό έλεγχο, ορισμένα κράτη μέλη φαίνεται να μην αποκλείουν το ενδεχόμενο μιας αποστολής ΚΕΠΠΑ. Εντούτοις, δεν θα ληφθεί κάποια οριστική απόφαση έως ότου υπάρξει ομόφωνη ευρωπαϊκή υποστήριξη πάνω σε αυτό το ζήτημα και το Συμβούλιο Ασφαλείας των "νωμένων Εθνών λάβει επίσημη θέση πάνω σε αυτό.
<P>
Όσον αφορά την ενίσχυση της MONUC, πιστεύω ότι είναι απολύτως απαραίτητη, όπως πιστεύει και ο Louis Michel. " MONUC φέρνει μια εποικοδομητική και αντικειμενική προσέγγιση σε αυτόν τον πόλεμο, αλλά δεν μπορούμε να της ζητάμε πράγματα που είναι εκτός της αποστολής της. " MONUC πρέπει να εξασφαλίζει τη διατήρηση της ειρήνης εντός ενός συγκεκριμένου εγκεκριμένου πλαισίου και όχι να επιβάλλει την ειρήνη σε όλα τα μέρη χρησιμοποιώντας στρατιωτικά μέσα. Ορισμένες φορές είναι δύσκολο να αντιληφθεί κανείς αυτήν τη λεπτή διαφορά, αλλά αισθάνομαι ότι είναι σημαντική.
<P>
Εξάλλου, είναι ξεκάθαρο ότι, για την κλίμακα του Κονγκό και το περίπλοκο του προβλήματος, η MONUC δεν είναι επαρκώς εφοδιασμένη - όλοι το είπατε αυτό και αληθεύει -, ούτε σε πόρους ούτε ίσως όσον αφορά την εντολή της και, γι' αυτό, το αίτημα του Γενικού Γραμματέα των "νωμένων Εθνών για περισσότερους πόρους, συγκεκριμένα, τρεις χιλιάδες επιπλέον άντρες, είναι αναμφίβολα δικαιολογημένο.
<P>
Εξάλλου, η διεύρυνση της εντολής της MONUC, ιδιαίτερα όσον αφορά την παρακολούθηση της παράνομης εκμετάλλευσης των φυσικών πόρων - οι οποίοι, όπως είπατε, είναι το πραγματικό μέσο διεξαγωγής του πολέμου - είναι πολύ σημαντική, όπως έχουν ήδη δηλώσει πολλοί, προκειμένου να μπορέσουμε να επηρεάσουμε την εξέλιξη του πολέμου. Μόλις αποκατασταθεί η ειρήνη, αυτό το ζήτημα πρέπει να εξεταστεί από τη διεθνή κοινότητα.
<P>
Το παράδειγμα της διαδικασίας Kimberley ασφαλώς ανοίγει δρόμους προς διερεύνηση κατά αυτήν την έννοια και, για να είμαστε πρακτικοί, η Επιτροπή έχει ήδη αποδεσμεύσει 75 εκατομμύρια ευρώ για το πρόγραμμα στα ανατολικά του Κονγκό, για την ανακατασκευή κυβερνητικών κτιρίων, όπως της δικαιοσύνης και της αστυνομίας, και την αποκατάσταση της παρακολούθησης της εκμετάλλευσης των φυσικών πόρων. Αυτό το πρόγραμμα τίθεται σε ισχύ κι ελπίζω ότι τα πρώτα αποτελέσματα θα υλοποιηθούν.
<SPEAKER ID="034" NAME="Πρόεδρος">
Έλαβα έξι προτάσεις ψηφίσματος που κατατέθηκαν σύμφωνα με το άρθρο 103(2) του Κανονισμού.
<P>
" συζήτηση έληξε.
<P>
" ψηφοφορία θα πραγματοποιηθεί την Πέμπτη, 20 Νοεμβρίου 2008.
<P>
Γραπτές δηλώσεις (άρθρο 142 του Κανονισμού)
<SPEAKER ID="035" NAME="Alessandro Battilocchio  " AFFILIATION="PSE">
γραπτώς. - (IT) Το ψήφισμα για τη Δημοκρατία του Κονγκό αποτελεί μια σαφή δέσμευση για την Ευρωπαϊκή Ένωση όσον αφορά αυτή τη γωνιά του πλανήτη. Αυτήν τη φορά, όμως, έχουμε την ευθύνη, έχοντας υπόψη τη σοβαρή φύση της κρίσης, να εξασφαλίσουμε ότι τα λόγια θα συνοδεύονται από πράξεις. Όπως πάντα, τα ".Ε. τραυλίζει λύσεις. Ας είναι η Ευρωπαϊκή Ένωση εκείνη που θα λάβει την πρωτοβουλία να επιχειρήσει να μεσολαβήσει για την ειρήνη μεταξύ των μερών του πολέμου.
<P>
Θα ήθελα να ευχαριστήσω την Επιτροπή για ένα ιδιαίτερα σημαντικό μήνυμα που έστειλε τις τελευταίες εβδομάδες στη ΛΔΚ: τον καταμερισμό μιας επιδότησης 75 εκατομμυρίων ευρώ για ένα πρόγραμμα το οποίο αποσκοπεί να ανοικοδομήσει τα διοικητικά και κυβερνητικά κτίρια της χώρας, συμπεριλαμβανομένου του συστήματος της δικαιοσύνης και της αστυνομίας. Πρόκειται για ένα ιδιαίτερα σημαντικό βήμα, γιατί γίνεται σήμερα με απώτερο σκοπό το μέλλον και κάνει μια αρχή για την αντιμετώπιση του προβλήματος στην καρδιά αυτής της διαμάχης: την εκμετάλλευση των φυσικών πόρων του Κονγκό, που επί του παρόντος αποτελεί το αντικείμενο μιας πολύ άγριας και εκτός ελέγχου διαμάχης μεταξύ των διαφόρων εμπόλεμων ομάδων

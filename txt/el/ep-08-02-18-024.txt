<CHAPTER ID="024">
Κοινοτικός τελωνειακός κώδικας (συζήτηση) 
<SPEAKER ID="142" NAME="Πρόεδρος">
" ημερήσια διάταξη προβλέπει τη σύσταση για τη δεύτερη ανάγνωση της Επιτροπής Εσωτερικής Αγοράς και Προστασίας των Καταναλωτών, σχετικά με την κοινή θέση που υιοθέτησε το Συμβούλιο στις 15 Οκτωβρίου 2007 ενόψει της έγκρισης του κανονισμού του Ευρωπαϊκού Κοινοβουλίου και του Συμβουλίου που αφορά τη θέσπιση του Κοινοτικού Τελωνειακού Κώδικα (Εκσυγχρονισμένος Τελωνειακός Κώδικας) (11272/6/2007 - C6-0354/2007 - (Εισηγήτρια: Janelly Fourtou).
<SPEAKER ID="143" NAME="Janelly Fourtou">
εισηγήτρια. - (FR) Κύριε Πρόεδρε, κύριε Επίτροπε, κυρίες και κύριοι, τώρα που έχουμε φθάσει στο τέλος τριών χρόνων σκληρής δουλειάς, είμαι ικανοποιημένη με όσα έχουμε επιτύχει όσον αφορά τα βασικά σημεία σε αυτό το έγγραφο.
<P>
" τελωνειακή ένωση αποτελεί έναν από τους πυλώνες της Ευρωπαϊκής Ένωσης, καθώς και ουσιαστικό στοιχείο για τη λειτουργία της εσωτερικής αγοράς. Ο σημερινός Κοινοτικός Τελωνειακός Κώδικας, ο οποίος καταρτίστηκε τη δεκαετία του '80 και υιοθετήθηκε τη δεκαετία του '90 είναι πλέον απαρχαιωμένος. Οι τελωνειακές μας υπηρεσίες βρίσκονται αντιμέτωπες με νέες προκλήσεις. Το 2007, το παγκόσμιο εμπόριο ανερχόταν συνολικά σε περίπου 16 δισεκατομμύρια δολάρια, ή στο 31% του παγκόσμιου ΑΕγχΠ, και μόνο η Ευρωπαϊκή Ένωση ήταν υπεύθυνη για το 20% του συνολικού όγκου των παγκόσμιων εισαγωγών και εξαγωγών.
<P>
Ως εκ τούτου, οι τελωνειακές υπηρεσίες είναι υπεύθυνες για τη διατήρηση της ομαλής ροής του εμπορίου, καθώς και των ελέγχων που είναι αναγκαίοι για αυτό, διασφαλίζοντας συγχρόνως την προστασία και την ασφάλεια των ευρωπαίων πολιτών. Εάν θέλουμε να επιτύχουμε μια ικανοποιητική ισορροπία, πρέπει να εκσυγχρονίσουμε τις μεθόδους ελέγχου που χρησιμοποιούνται και να ενισχύσουμε το επίπεδο συνεργασίας μεταξύ των διαφόρων υπηρεσιών και των οικονομικών φορέων.
<P>
Επίσης, ο κώδικας πρέπει να προσαρμοστεί και σε άλλες ριζικές αλλαγές, οι οποίες έχουν πραγματοποιηθεί στο διεθνές εμπορικό περιβάλλον και οι οποίες οφείλονται κυρίως στην αυξανόμενη και μη αναστρέψιμη προσφυγή στις τεχνολογίες πληροφορίας και στις τεχνολογίες ανταλλαγής ηλεκτρονικών δεδομένων. Το συγκεκριμένο θέμα αποτέλεσε επίσης αντικείμενο μιας έκθεσης, την οποία συνέταξε ο συνάδελφός μου, κ. Heaton-Harris, και την οποία ενέκρινε το Κοινοβούλιο τον περασμένο Δεκέμβριο.
<P>
" πρώτη ανάγνωση του εκσυγχρονισμένου τελωνειακού κώδικα εγκρίθηκε στις 12 Δεκεμβρίου 2006 και η γερμανική Προεδρία κατάφερε να διασφαλίσει, στις 25 Ιουνίου 2007, μια πολιτική συμφωνία. Το Κοινοβούλιο ενέκρινε κατά την πρώτη ανάγνωση 51 τροπολογίες επί της πρότασης, εκ των οποίων οι 34, οι οποίες είχαν κυρίως αυθύπαρκτο χαρακτήρα, υιοθετήθηκαν πλήρως ή εν μέρει στην κοινή θέση του Συμβουλίου.
<P>
Τα κύρια θέματα διαφωνίας ήταν το καθεστώς του εγκεκριμένου οικονομικού φορέα, το δικαίωμα να δρα ως τελωνειακός αντιπρόσωπος, ο κεντρικός εκτελωνισμός και η επιτροπολογία. Το καθεστώς του εγκεκριμένου οικονομικού φορέα, το οποίο συνδέεται άμεσα με τα γεγονότα της 11ης Σεπτεμβρίου, εισήγαγε η λεγόμενη "τροπολογία ασφαλείας", η οποία είχε ως στόχο να παρέχει μεγαλύτερες διευκολύνσεις στους φορείς και, κατά συνέπεια, να αντισταθμίσει τις νέες ευθύνες που έπρεπε να επωμιστούν, προκειμένου να αντιμετωπίσουν πτυχές σχετικά με την ασφάλεια.
<P>
" εισηγήτριά σας είναι ικανοποιημένη με το ότι η ιδέα που ανέπτυξε το Κοινοβούλιο κατά την πρώτη ανάγνωση έγινε δεκτή. Αυτό σημαίνει ότι θα πρέπει να χαράξουμε μια διαχωριστική γραμμή μεταξύ δύο τύπων έγκρισης, δηλαδή της "τελωνειακής απλούστευσης" αφενός και της "ασφάλειας και προστασίας" αφετέρου. Αυτή η πραγματολογική λύση λαμβάνει υπόψη τις διαφορετικές ανάγκες των οικονομικών φορέων.
<P>
Όσον αφορά το θέμα των τελωνειακών αντιπροσώπων, τα συναισθήματα είναι ιδιαίτερα έντονα σε όσες χώρες το επάγγελμα αυτό είχε μακρά ιστορία. Παρόλο που το Συμβούλιο δεν υιοθέτησε κατά γράμμα τις προτάσεις του Κοινοβουλίου, ξεκίνησε ωστόσο από την προϋπόθεση ότι οι τελωνειακοί αντιπρόσωποι και οι εγκεκριμένοι οικονομικοί φορείς θα πρέπει να αλληλεπιδρούν μεταξύ τους μέσα στο επιθυμητό πλαίσιο.
<P>
" εισηγήτριά σας πιστεύει ότι το Συμβούλιο κατέληξε σε έναν καλό συμβιβασμό. Επιπλέον, η λύση αυτή έγινε δεκτή από τις ενώσεις των τελωνειακών αντιπροσώπων, παρόλο που έχασαν το μονοπώλιό τους σε ορισμένα κράτη μέλη.
<P>
Όσον αφορά τον κεντρικό εκτελωνισμό, μια άλλη καινοτομία είναι ότι το Συμβούλιο εισήγαγε ένα νέο άρθρο 106, θεωρώντας ότι είναι περισσότερο λογικό και διαφανές να συμπεριληφθούν όλες οι διατάξεις του κώδικα που σχετίζονται με την έννοια αυτή σε ένα ενιαίο άρθρο.
<P>
Στο εξής, όλοι οι οικονομικοί φορείς μπορούν να επωφεληθούν από τον κεντρικό εκτελωνισμό στην επικράτεια οποιουδήποτε κράτους μέλους. Στην περίπτωση που εμπλέκονται πολλά κράτη μέλη, αυτά θα πρέπει να ικανοποιήσουν τα κριτήρια επιλεξιμότητας που ισχύουν για το καθεστώς του εγκεκριμένου οικονομικού φορέα.
<P>
Τέλος, από όλους τους τομείς στους οποίους το εν λόγω έγγραφο σημείωσε σημαντική πρόοδο, μπορούμε να είμαστε ιδιαίτερα ικανοποιημένοι και με το ότι διευρύναμε τη διαδικασία της επιτροπολογίας ώστε να καλύπτει 44 διατάξεις του εκσυγχρονισμένου τελωνειακού κώδικα.
<P>
Για τον λόγο αυτόν, καλώ το Κοινοβούλιο να υποστηρίξει χωρίς καμία τροπολογία την κοινή θέση του Συμβουλίου.
<SPEAKER ID="144" NAME="László Kovαcs">
Μέλος της Επιτροπής. - (EN) Κύριε Πρόεδρε, έπειτα από περισσότερο από δύο χρόνια ενεργούς διοργανικής εργασίας, βρισκόμαστε πλέον πολύ κοντά στην ολοκλήρωση της διαδικασίας της συναπόφασης όσον αφορά την πρόταση αυτήν, ιδιαίτερα χάρη στην προσήλωση της κ. Fourtou και στην υποστήριξη των μελών της Επιτροπής Εσωτερικής Αγοράς και Προστασίας των Καταναλωτών.
<P>
Είμαι ιδιαίτερα ικανοποιημένος με το ότι το νομικό πλαίσιο για την αναθεώρηση των ευρωπαϊκών τελωνειακών ρυθμίσεων, η οποία θα είναι προσανατολισμένη στο μέλλον, θα θεσπιστεί -ας ελπίσουμε- τον χρόνο αυτόν, ο οποίος σηματοδοτεί την 40ή επέτειο της Τελωνειακής μας Ένωσης. Αυτό θα μας δώσει ενθαρρυντική ώθηση για το έργο που έχουμε ακόμη να επιτελέσουμε.
<P>
" τελωνειακή ένωση παρουσιάζεται συνήθως ως ένας "παλαιός" πυλώνας της Κοινότητας. Ωστόσο, δεν μπορούμε να τον υποβαθμίσουμε σε μια απλή κληρονομιά του παρελθόντος. Σήμερα βρίσκεται σε λειτουργία -και όχι απλώς για να διασφαλίσει τη συγκέντρωση ίδιων πόρων. Ολοένα και περισσότερο, η τελωνειακή νομοθεσία και οι τελωνειακές διοικήσεις και διαδικασίες θα προστατεύουν την εσωτερική αγορά, θα συμβάλλουν στην προστασία των καταναλωτών, θα στηρίζουν τις εξωτερικές πτυχές των κοινών πολιτικών και, συγχρόνως, θα συμβάλλουν στη διευκόλυνση των διεθνών μας εμπορικών συναλλαγών. Προς τον σκοπό αυτόν, η τελωνειακή νομοθεσία θα εξελιχθεί προκειμένου να ανταποκριθεί στις σημαντικές αλλαγές και προκλήσεις, εντός και εκτός της Ένωσης, και θα καταφύγει στους περισσότερο αποτελεσματικούς κανόνες και στις περισσότερο αποδοτικές τεχνικές.
<P>
Τι συνεπάγεται στην πραγματικότητα ο εκσυγχρονισμός του Κοινοτικού Τελωνειακού Κώδικα;
<P>
Καταρχάς, συνεπάγεται ότι θα υπάρχουν καλύτερες τελωνειακές ρυθμίσεις, με απλούστερους και εκσυγχρονισμένους κανόνες και διαδικασίες, ότι θα διασαφηνιστούν τα δικαιώματα και οι υποχρεώσεις των οικονομικών φορέων, καθώς και ότι θα διασφαλιστεί η περισσότερο ομοιόμορφη μεταχείρισή τους, ενώ παράλληλα θα παρέχεται ίσο επίπεδο ασφάλειας και προστασίας.
<P>
Κατά δεύτερον, συνεπάγεται τη σταδιακή μηχανοργάνωση όλων των τελωνειακών διατυπώσεων, με σκοπό να επιτευχθεί πλήρως ένα περιβάλλον χωρίς χαρτί για τα τελωνεία και τις εμπορικές επιχειρήσεις, η ανάπτυξη του οποίου θα στηρίζεται και θα καθορίζεται από την απόφαση για τα ηλεκτρονικά τελωνεία (e-customs) (αριθ 70/2008/ΕΚ) του Κοινοβουλίου και του Συμβουλίου, η οποία εγκρίθηκε στις 15 Ιανουαρίου 2008.
<P>
Οι αλλαγές αυτές συμπεριλαμβάνουν τη διαλειτουργικότητα μεταξύ των εθνικών μηχανοργανωμένων τελωνειακών συστημάτων. Συγκεκριμένα, θα καταστήσουν δυνατό τον εκτελωνισμό των εμπορευμάτων στον τόπο εγκατάστασης του διασαφιστή, ανεξάρτητα από τον τόπο εισόδου, εξόδου ή παροχής των εν λόγω εμπορευμάτων στην Κοινότητα - δηλαδή τον λεγόμενο "κεντρικό εκτελωνισμό". Θα επιτρέψουν επίσης την ανταλλαγή, σε πραγματικό χρόνο, στοιχείων δεδομένων μεταξύ των τελωνειακών αρχών, με σκοπό την πραγματοποίηση αναλύσεων κινδύνου και τη βελτίωση των ελέγχων στο πλαίσιο της κοινής διαχείρισης κινδύνων.
<P>
Υποστηρίζοντας την πρόταση της Επιτροπής σε πρώτη ανάγνωση, το Κοινοβούλιο αναγνώρισε την ουσιαστική συμβολή αυτής της νομοθετικής πρωτοβουλίας στη στρατηγική της Λισαβόνας όσον αφορά την ανάπτυξη και τις θέσεις απασχόλησης. " Επιτροπή θεωρεί ότι η κοινή θέση του Συμβουλίου του Οκτωβρίου του 2007, η οποία περιλαμβάνει τις περισσότερες από τις τροπολογίες που ενέκρινε το Κοινοβούλιο σε πρώτη ανάγνωση, αποτελεί έναν καλά ισορροπημένο συμβιβασμό.
<P>
Ως εκ τούτου, η Επιτροπή χαιρετίζει την έκθεση της κ. Fourtou, η οποία συνιστά την έγκριση της κοινής θέσης χωρίς τροπολογίες.
<SPEAKER ID="145" NAME="Christopher Heaton-Harris">
εξ ονόματος της Ομάδας PPE-DE. - (EN) Κύριε Πρόεδρε, καταρχάς θα ήθελα να ευχαριστήσω την κ. Fourtou. Μου προκαλεί δέος το ότι διαθέτει γνώση των λεπτομερειών αυτού του πολύπλοκου ζητήματος.
<P>
Ο Εκσυγχρονισμένος Τελωνειακός Κώδικας, όπως με άκουσε ο Επίτροπος να λέω και νωρίτερα,. είναι ένα εξαιρετικά βαρετό και όμως τόσο σημαντικό κομμάτι νομοθεσίας της Επιτροπής. Το 1975, όταν το "νωμένο Βασίλειο πραγματοποίησε δημοψήφισμα, το οποίο θα πρέπει στην πραγματικότητα να πραγματοποιήσουμε σήμερα (ένα δημοψήφισμα για τη Συνθήκη της Λισαβόνας) -ένα δημοψήφισμα για τη συμμετοχή σε αυτήν τη λέσχη- θεωρήσαμε ότι ψηφίζαμε για να εισέλθουμε σε μια ζώνη ελεύθερων συναλλαγών. Στην πραγματικότητα, αυτό που έλαβαν οι πολίτες ήταν μια τελωνειακή ένωση, και από τότε που βρίσκομαι εδώ εργάζομαι σκληρά πάνω σε αυτήν τη συγκεκριμένη έκθεση, διότι το να εξορθολογήσουμε αυτόν τον τελωνειακό κώδικα και να τον εκσυγχρονίσουμε σωστά είναι ενδεχομένως το σημαντικότερο πράγμα που μπορούμε να κάνουμε ωσότου η όλη υπόθεση ανανεωθεί, όπως είπε και ο Επίτροπος, με το σύστημα των ηλεκτρονικών τελωνείων, καθιστώντας τις εμπορικές συναλλαγές ευκολότερες και την είσπραξη των δασμών πολύ πιο απλή σε ολόκληρη την Ένωση.
<P>
Ωστόσο, όπως συμβαίνει και με όλα τα ευρωπαϊκά θέματα, δεν προχωρούμε τόσο γρήγορα όσο θα ήθελαν μερικοί από εμάς - αν προχωρούμε και καθόλου. Εξακολουθούν να υπάρχουν φραγμοί, οι οποίοι περιλαμβάνονται σε αυτό το κείμενο. Ορισμένοι από αυτούς είναι στην ουσία ενσωματωμένοι στο κείμενο, ωσότου σβήσουμε εντελώς τα παλιά και ξεκινήσουμε από την αρχή. Τι είναι ο εγκεκριμένος οικονομικός φορέας; Τι προσόντα θα πρέπει να διαθέτουν οι τελωνειακοί αντιπρόσωποι - ή οι ΑΕΟ, όπως είναι γνωστοί; Θα μπορούσαν αυτοί να χρησιμοποιηθούν στο μέλλον ως εμπόδια με σκοπό να δοθεί τέλος στην ίδρυση νέων επιχειρήσεων από τους πολίτες ή ακόμη και στην επέκταση των υφιστάμεων επιχειρήσεων που λειτουργούν στην Ευρώπη στην υπόλοιπη επικράτειά της;
<P>
Στην πραγματικότητα, ο Εκσυγχρονισμένος Τελωνειακός Κώδικας είναι σε γενικές γραμμές ένα πολύ καλό έγγραφο, αλλά θα μπορούσε να είναι ακόμη καλύτερο. Δυστυχώς, θα πρέπει να συμβιβαζόμαστε σε αυτό το Σώμα λίγο πιο συχνά, ελπίζω όμως ότι, γενικά, αυτό θα είναι καλό για την ευρωπαϊκή ήπειρο.
<SPEAKER ID="146" NAME="Manuel Medina Ortega">
εξ ονόματος της Ομάδας PSE. - (ES) Κύριε Πρόεδρε, κατά την άποψή μου, ο Κοινοτικός Τελωνειακός Κώδικας, όπως υποβλήθηκε από την Επιτροπή και συζητήθηκε από το Κοινοβούλιο και το Συμβούλιο, αποδείχθηκε μια υποδειγματική διαδικασία. " εισηγήτριά μας, η κ. Fourtou, εργάστηκε πάρα πολύ πάνω σε αυτόν και στο τέλος, όπως συμβαίνει σχεδόν πάντοτε, το Κοινοβούλιο, το Συμβούλιο και η Επιτροπή συμφώνησαν επί του τελικού κειμένου που θα εγκρίνουμε.
<P>
Θεωρώ ότι, όπως ανέφερε ήδη και ο κ. Heaton-Harris, η Ευρωπαϊκή Ένωση είναι προπάντων μια τελωνειακή ένωση και, επομένως, ο τελωνειακός κώδικας αποτελεί ένα σημαντικό συστατικό στοιχείο που θα της επιτρέψει να λειτουργήσει. Ωστόσο, η τελωνειακή υπηρεσία καθαυτή δεν λειτουργεί απολύτως ελεύθερα: οι αρχές εμπλέκονται σε μεγάλο βαθμό, καθώς ορισμένα εμπορεύματα και αξίες μας επηρεάζουν όλους. Αυτό για το οποίο συζητούμε εδώ είναι το λαθρεμπόριο και ορισμένες από τις πιο επικίνδυνες παραλλαγές του, όπως είναι το λαθρεμπόριο όπλων και ναρκωτικών, καθώς και οι έλεγχοι των εκροών κεφαλαίου.
<P>
Ως εκ τούτου, ο Κοινοτικός Τελωνειακός Κώδικας είναι λογικό να περιλαμβάνει τους συνήθεις περιορισμούς που εφαρμόζει καθένα από τα κράτη μέλη και να επιχειρεί να επιτύχει εναρμόνιση. Αισθάνομαι ότι τα σημεία που συζητήσαμε εδώ επιλύθηκαν ικανοποιητικά από τη διπλή έννοια των δικαιωμάτων της τελωνειακής αντιπροσώπευσης και του εγκεκριμένου οικονομικού φορέα: την ιδέα δύο εννοιών οι οποίες διαφέρουν θεωρητικά, αλλά μπορούν να βρουν κοινό έδαφος για εναρμόνιση. Πιστεύω ότι η λύση που υιοθετήθηκε είναι αρκετά καλή και ορθή.
<P>
Ο Επίτροπος Kovαcs επέμεινε στην έννοια του κεντρικού εκτελωνισμού στο μέτρο που η τελωνειακή ένωση συνιστά μια ενιαία μονάδα. Βέβαια, δεν είναι λογικό να υπάρχουν διαφορές μεταξύ των διαφόρων τελωνειακών υπηρεσιών. Έχω την αίσθηση ότι πρόκειται για μια καλή και πρακτική λύση, η οποία θα μας επιτρέψει να λειτουργήσουμε με τον κατάλληλο τρόπο.
<P>
" τελευταία πτυχή στην οποία θα αναφερθώ είναι η διαδικασία της επιτροπολογίας. Τόσο η Επιτροπή όσο και το Συμβούλιο έχουν αναγνωρίσει πλέον τη σημασία της συμμετοχής του Κοινοβουλίου στην εν λόγω διαδικασία. " συμφωνία που επιτεύχθηκε σημαίνει ότι οι 28 διατάξεις, βάσει των οποίων εφαρμόστηκε η εν λόγω διαδικασία με τη συμμετοχή του Κοινοβουλίου, έχουν πλέον αυξηθεί σε 44, δηλαδή το Κοινοβούλιο μπορεί να παρεμβαίνει ολοένα και πιο αποτελεσματικά στη θέσπιση διατάξεων για τον τελωνειακό κώδικα.
<P>
Τέλος, κύριε Πρόεδρε, θα ήθελα να ευχαριστήσω την κ. Fourtou για το έργο της, καθώς και τον Επίτροπο για τις προσπάθειες που κατέβαλε προκειμένου να συμπεριλάβει τις προτάσεις αυτού του Σώματος.
<SPEAKER ID="147" NAME="Othmar Karas" AFFILIATION="PPE-DE">
(DE) Κύριε Πρόεδρε, κύριε Επίτροπε, κυρίες και κύριοι, η Ευρωπαϊκή Ένωση είναι αδιαμφισβήτητα κάτι πολύ περισσότερο από μια απλή τελωνειακή ένωση. Δεν θα την υποβαθμίσουμε σε μια τελωνειακή ένωση στη σημερινή συζήτηση και στην απόφαση που θα λάβουμε αύριο. Παρόλα αυτά, η τελωνειακή πολιτική στα εξωτερικά σύνορα της ΕΕ αποτελεί σημαντικό στοιχείο των δραστηριοτήτων της Ευρωπαϊκής Ένωσης και μιας λειτουργικής εσωτερικής αγοράς.
<P>
Το Europe Club του Αυστριακού Λαϊκού Κόμματος (ÖVP ) στο Ευρωπαϊκό Κοινοβούλιο χαιρετίζει την πρόταση για τη θέσπιση κανονισμού σχετικά με έναν εκσυγχρονισμένο Κοινοτικό Τελωνειακό Κώδικα. Για ποιον λόγο; Διότι εκσυγχρονίζει τις τελωνειακές διαδικασίες, διότι καθιερώνει τη βάση για απλούστερες και ταχύτερες κοινές τελωνειακές διαδικασίες στα εξωτερικά σύνορα, διότι σημαίνει ότι οι ριζικές αλλαγές στο διεθνές εμπορικό περιβάλλον -για παράδειγμα, σε σχέση με τις τεχνολογίες πληροφορίας, τα ηλεκτρονικά δεδομένα, κλπ- θα λαμβάνονται πλέον υπόψη, και διότι οι τελωνειακοί αντιπρόσωποι θα υπόκεινται πλέον σε σαφώς καθορισμένα κοινά κριτήρια, τα οποία θα οδηγήσουν σε μεγαλύτερη αξιοπιστία και επαγγελματισμό.
<P>
Ο εν λόγω κανονισμός ενισχύει τη συνεργασία μεταξύ των κρατών μελών και της Ευρωπαϊκής Ένωσης. Δημιουργεί μια ισχυρότερη Κοινότητα, πράγμα που αντικατοπτρίζεται επίσης και στο γεγονός ότι όλες οι τροπολογίες που κατέθεσε το Κοινοβούλιο έγιναν δεκτές από το Συμβούλιο. Κατά την άποψή μου, συνεπάγεται την απλούστευση και την επιτάχυνση του κοινού εκτελωνισμού, κάτι που είναι καλό για τις επιχειρήσεις και για την Ευρωπαϊκή Ένωση συνολικά.
<SPEAKER ID="148" NAME="Andreas Schwab" AFFILIATION="PPE-DE">
(DE) Κύριε Πρόεδρε, κυρίες και κύριοι, θα ήθελα και εγώ με τη σειρά μου να εκφράσω τις ειλικρινείς μου ευχαριστίες στην εισηγήτρια και, φυσικά, στον σκιώδη εισηγητή μας, καθώς η εργασία που πραγματοποίησαν και οι δύο πάνω σε έναν ιδιαίτερα τεχνικό φάκελο είναι πολύτιμη.
<P>
Στόχος του νέου τελωνειακού κώδικα είναι να αντικατασταθεί ο υπάρχων κώδικας και οι σχετικοί κανονισμοί με έναν εκσυγχρονισμένο κώδικα, να εκσυγχρονιστούν οι σημερινές τελωνειακές διαδικασίες και να δημιουργηθούν οι βάσεις για προσβάσιμα και διαλειτουργικά τελωνειακά συστήματα σε ολόκληρη την Ευρωπαϊκή Ένωση. Επικροτούμε την εξέλιξη αυτή, διότι θα συνεπάγεται ότι οι εταιρείες θα επωφεληθούν από την προσαρμογή στις τρέχουσες εξελίξεις στον τομέα της τεχνολογίας των πληροφοριών, καθώς και από την ταχύτερη και περισσότερο ασφαλή επεξεργασία του αυξανόμενου όγκου εμπορευμάτων που διέρχεται από τα κοινοτικά σύνορα.
<P>
Ορθώς οι επιχειρηματικές ενώσεις και τα εμπορικά επιμελητήρια μας προειδοποίησαν εξαρχής σχετικά με την υπέρμετρη γραφειοκρατία που δημιουργούν οι κοινοτικές πρωτοβουλίες ασφάλειας, οι οποίες εξαπλώθηκαν από τις "ΠΑ. Μέσω των αποφάσεων του Κοινοβουλίου και τις εντατικές επαφές με τις υπηρεσίες της Επιτροπής, κατορθώσαμε επιτέλους να καταλήξουμε σε μια σχετικά υγιή και μη γραφειοκρατική λύση, για την οποία είμαι ευγνώμων.
<P>
Ένα βασικό σημείο για τις εταιρείες που εφαρμόζεται πλέον είναι ο κεντρικός εκτελωνισμός μέσω ενός ενιαίου σημείου επαφής. Μπορέσαμε επίσης να προωθήσουμε το αίτημά μας -και είμαι πολύ υπερήφανος γι' αυτό- για το προνομιακό καθεστώς όσων επιχειρήσεων ικανοποιούν τα απαιτούμενα κριτήρια.
<P>
Ως βουλευτής από τη Νότια Βάδη, πρέπει ωστόσο να επισημάνω ότι ο τελωνειακός κώδικας θα μπορούσε να προκαλέσει σημαντικά προβλήματα στα εξωτερικά σύνορα της ΕΕ με χώρες που δεν είναι κράτη μέλη της, εκτός και αν ληφθούν εγκαίρως προληπτικά μέτρα. Γνωρίζω ότι η Επιτροπή επιθυμεί να λάβει αυτές τις προφυλάξεις -μιλώ για την περίπτωση της Ελβετίας- και ελπίζω ότι τα κράτη μέλη που συμμετέχουν στη Μικτή Επιτροπή ΕΕ-Ελβετίας θα διαδραματίσουν τον ρόλο τους.
<P>
" Ελβετία είναι μία από τις σημαντικότερες αγορές για τα κοινοτικά εμπορεύματα. Οι τέσσερις άμεσα γειτονικές χώρες της Ελβετίας στην ΕΕ είναι υπεύθυνες για το 41% των συνολικών εξαγωγών της και για το 59% των συνολικών εισαγωγών της, και αυτός είναι ο λόγος για τον οποίο πρέπει να δράσουμε. Δεν μπορούμε να επιτρέψουμε να δημιουργούνται στα ελβετικά σύνορα ουρές χιλιομέτρων ως αποτέλεσμα της θέσπισης του τελωνειακού κώδικα, απλώς και μόνο επειδή το ελβετικό σύστημα εκτελωνισμού διαφέρει ελαφρώς από το αντίστοιχο της ΕΕ.
<P>
Επίτροπε Kovαcs, σας ζητώ να εξετάσετε το πρόβλημα αυτό και να το θέσετε επειγόντως υπόψη των ενδιαφερόμενων κρατών μελών. Πρόκειται για ένα οικονομικό κέντρο στην καρδιά της Ευρώπης, το οποίο δεν πρέπει να αποκοπεί από τη διεθνή ροή εμπορευμάτων εξαιτίας των δραστηριοτήτων μας.
<SPEAKER ID="149" NAME="Zuzana Roithová" AFFILIATION="PPE-DE">
(CS) Κύριε Πρόεδρε, κυρίες και κύριοι, είμαι βέβαιη ότι αύριο θα εγκρίνουμε σε δεύτερη ανάγνωση την κοινή θέση του Συμβουλίου σχετικά με τον τελωνειακό κώδικα. Πρόκειται για έναν επιτυχημένο εκσυγχρονισμό της ευρωπαϊκής τελωνειακής νομοθεσίας. Αποτελεί μια πραγματική πύλη για ένα ηλεκτρονικό, κεντρικό, διαλειτουργικό και αυτοματοποιημένο τελωνειακό σύστημα. Όλα τα κοινοτικά όργανα θα είναι σε θέση να επωφεληθούν από το ενιαίο σημείο διαχείρισης -μια μονοαπευθυντική υπηρεσία- για τις δραστηριότητές τους, καθιστώντας περισσότερο αποτελεσματικούς τους απαραίτητους ελέγχους. Χάρη στην ενιαία πύλη τελωνειακών πληροφοριών -ένα ενιαίο παράθυρο- οι επιχειρηματίες θα μπορούν να επικοινωνούν μόνο με μία τελωνειακή υπηρεσία της ΕΕ στον τόπο εγκατάστασής τους. Ο κανόνας αυτός απλουστεύει και ενοποιεί την ορολογία και τους ορισμούς, καθιστώντας τους περισσότερο φιλικούς προς τον χρήστη. Αποτελεί ένα καλό παράδειγμα της ικανότητάς μας, ακόμη και σε μια διευρυμένη ΕΕ, να απλουστεύσουμε τη γραφειοκρατία και να βελτιώσουμε το νομικό περιβάλλον για τους επιχειρηματίες και τους πολίτες. Επιπλέον, κατά τα λεγόμενα, το σχέδιο αυτό θα πληρώσει από μόνο του το κόστος του έως και το 2010. Ευχαριστώ τους εισηγητές, την κ. Fourtou και τον κ. Newton Dunn, την Επιτροπή και το Συμβούλιο για την εξαίρετη εργασία που πραγματοποίησαν τα τελευταία τρία χρόνια.
<SPEAKER ID="150" NAME="Bill Newton Dunn" AFFILIATION="ALDE">
(EN) Κύριε Πρόεδρε, θέλω απλώς να κάνω ένα σχόλιο ως απάντηση στον κ. Heaton-Harris, ο οποίος είπε ότι πίστευε πως το 1975 η Βρετανία θα προσχωρούσε σε μια ζώνη ελευθέρων συναλλαγών. Με ανησυχεί ιδιαίτερα η μνήμη του, ή ίσως πρόκειται για τη μόρφωσή του. " Βρετανία εγκατέλειπε μια ευρωπαϊκή ζώνη ελευθέρων συναλλαγών - ήταν η ΕΖΕΣ. Επιλέξαμε να την εγκαταλείψουμε για να προσχωρήσουμε στην Ευρωπαϊκή Κοινότητα, και η κ. Θάτσερ, η οποία ήταν η Συντηρητική ηγέτης κατά την περίοδο του δημοψηφίσματος του 1975 στο "νωμένο Βασίλειο, είχε πει ότι επρόκειτο για "κάτι περισσότερο από μια ζώνη ελευθέρων συναλλαγών". Πολύ απλά, πολύ ξεκάθαρα και επισήμως.
<P>
Τώρα, εφόσον ο κ. Heaton-Harris επιθυμεί να πραγματοποιήσουμε σήμερα στο "νωμένο Βασίλειο δημοψήφισμα για τη Συνθήκη της Λισαβόνας, είναι προφανώς πεπεισμένος ότι η βρετανική κοινή γνώμη θα διαβάσει όλα τα έγγραφα ώστε να αποφασίσει για το τι θα ψηφίσει. Και αυτό πρέπει να ίσχυε το 1975. " βρετανική κοινή γνώμη του 1975 θα έχει διαβάσει στα έγγραφα ότι πρόκειται για μια ακόμη στενότερη ένωση και όχι για μια ζώνη ελευθέρων συναλλαγών. " Ευρωπαϊκή Ένωση αφορά μια ακόμη στενότερη ένωση. Οπότε σας παρακαλώ, κύριε Πρόεδρε, μήπως μπορούμε να βρούμε κάποιο χάπι για να συνεφέρουμε τη μνήμη του κ. Heaton-Harris;
<SPEAKER ID="151" NAME="Πρόεδρος">
Σας ευχαριστώ, κύριε Newton Dunn. Πόσο μονότονες θα ήταν οι βραδιές μας στο Ευρωπαϊκό Κοινοβούλιο χωρίς αυτές τις ενδιαφέρουσες βρετανικές συζητήσεις!
<SPEAKER ID="152" NAME="Mairead McGuinness" AFFILIATION="PPE-DE">
(EN) Κύριε Πρόεδρε, θα αντισταθώ στον πειρασμό να συμμετάσχω. Θέλω να ευχαριστήσω την εισηγήτρια για την ενδελεχή εργασία της πάνω στην έκθεση αυτήν.
<P>
Ας είμαστε ειλικρινείς, οι πολίτες δεν συζητούν για τα θέματα αυτά στους δημόσιους χώρους ή σε κοινωνικές περιστάσεις. Όμως, το να εξορθολογήσουμε την τελωνειακή μας νομοθεσία είναι πολύ σημαντικό για τις επιχειρηματικές δραστηριότητες και για τις θέσεις εργασίας, και αυτός είναι ο λόγος για τον οποίον το κάνουμε. Επομένως, η ιδέα του κεντρικού εκτελωνισμού είναι εύλογη, αν λειτουργήσει - και ας ελπίσουμε ότι θα λειτουργήσει βάσει αυτών των νέων κανόνων.
<P>
Επίσης, η ιδέα ενός ενιαίου παραθύρου θα καταστήσει δυνατή τη μείωση της περιττής γραφειοκρατίας. Θα ήθελα, όμως, να επισημάνω κάτι: όταν όλα αυτά αρχίσουν να εφαρμόζονται, ας δεχθούμε την ανατροφοδότηση από μέρους των οικονομικών φορέων και ας είμαστε έτοιμοι να την προσαρμόσουμε, όπου διαβλέπουμε προβλήματα τα οποία επισημάνθηκαν απόψε από άλλους ομιλητές.
<SPEAKER ID="153" NAME="László Kovαcs">
Μέλος της Επιτροπής. - (EN) Κύριε Πρόεδρε, θα ξεκινήσω από το ότι δεν είμαι απλώς ικανοποιημένος αλλά και πολύ υπερήφανος για το γεγονός ότι φθάσαμε σε αυτό το σημείο, διότι συμφωνώ με όσους ομιλητές θεωρούν ότι πρόκειται για ένα πολύ σημαντικό επίτευγμα για την Ένωση συνολικά.
<P>
Καταρχάς, θα ήθελα να εκφράσω τις ευχαριστίες μου για την υποστήριξή σας προς τον Εκσυγχρονισμένο Τελωνειακό Κώδικα, καθώς και για το ενδιαφέρον σας για τις μελλοντικές εξελίξεις. Όπως υπενθυμίσατε, η έγκριση και η επακόλουθη θέση σε ισχύ του κώδικα δεν θα είναι το τέλος της ιστορίας, καθώς η εφαρμογή του θα εξαρτηθεί από την οριστικοποίηση και εφαρμογή των εκτελεστικών του διατάξεων.
<P>
" νέα κανονιστική διαδικασία θα χρησιμοποιηθεί, μετά από αυστηρή εξέταση, για την έγκριση των εν λόγω διατάξεων. Θα δώσει στο Κοινοβούλιο τη δυνατότητα να ελέγχει τον τρόπο με τον οποίο η Επιτροπή σκοπεύει να εφαρμόσει λεπτομερώς, με τη συνδρομή της Επιτροπής Τελωνειακού Κώδικα, τις γενικές διατάξεις που απορρέουν από τον κώδικα.
<P>
Πέρα από αυτήν τη διαδικαστική απαίτηση, η Επιτροπή, διαμέσου της Επιτροπής Εσωτερικής Αγοράς και Προστασίας των Καταναλωτών, προτίθεται να κρατά το Κοινοβούλιο δεόντως ενήμερο σχετικά με την κατάσταση της προετοιμασίας του σχεδίου εκτελεστικών μέτρων και το χρονοδιάγραμμα που προβλέπεται για την εφαρμογή του Εκσυγχρονισμένου Τελωνειακού Κώδικα.
<P>
Όσον αφορά το πρόβλημα της Ελβετίας και της Ευρωπαϊκής Ένωσης, το οποίο έθεσε ο κ. Schwab, την 1η Ιουλίου 2009 θα εφαρμοστεί πλήρως η τροπολογία ασφαλείας του Κοινοτικού Τελωνειακού Κώδικα. Αυτό σημαίνει ότι όλα τα εμπορεύματα που εισέρχονται και εξέρχονται από την Κοινότητα θα αποτελούν αντικείμενο διασάφησης πριν από την άφιξη ή πριν από την αναχώρηση. Ο εγκεκριμένος οικονομικός φορέας θα απολαύει των διευκολύνσεων που προβλέπονται στον κώδικα.
<P>
Ως προς άλλες τρίτες χώρες, επί του παρόντος διαπραγματευόμαστε με την Ελβετία όσον αφορά την αμοιβαία αναγνώριση των κέντρων ελέγχου, τα αποτελέσματα των ελέγχων και το καθεστώς του εγκεκριμένου οικονομικού φορέα. Οι διαπραγματεύσεις συνεχίζονται και αναζητούμε μια αμοιβαία ικανοποιητική λύση, η οποία θα θεσπιστεί έως και την 1η Ιουλίου 2009.
<P>
Τώρα, επιτρέψτε μου να ολοκληρώσω, καλώντας σας να συμμετάσχετε στους εορτασμούς της 40ής επετείου της τελωνειακής ένωσης την 1η Ιουλίου 2008. " τελωνειακή ένωση ήταν ο πρώτος θεμέλιος λίθος για την οικοδόμηση της εσωτερικής αγοράς και παραμένει ένα από τα συστατικά της στοιχεία. Αναμένω με ανυπομονησία τη συνέχιση της συζήτησής μας, στο πλαίσιο των εορτασμών, σχετικά με τον μελλοντικό ρόλο των τελωνειακών υπηρεσιών. Σας ευχαριστώ πολύ, ακόμη μία φορά, για την υποστήριξή σας.
<SPEAKER ID="154" NAME="Janelly Fourtou">
εισηγήτρια. - (FR) Κύριε Πρόεδρε, θα ήθελα να ευχαριστήσω όλους όσοι μίλησαν, καθώς και όλους όσοι συνέβαλαν στη σύνταξη της παρούσας έκθεσης.
<P>
Μια και ο κ. Medina Ortega μίλησε για λαθρεμπόριο, δεν μπορώ να αντισταθώ στην επιθυμία να αναφερθώ στο θέμα της απομίμησης. Μεταξύ του 1998 και του 2004, ο αριθμός των συλλήψεων για απομίμηση ανήλθε κατά 1 000%. Αυτό καταδεικνύει απλώς ότι οι έλεγχοι που εφαρμόζονται επί του παρόντος πρέπει να εκσυγχρονιστούν και να υιοθετηθεί μια νέα προσέγγιση όσον αφορά τα καθήκοντα των τελωνειακών υπαλλήλων.
<P>
Επίσης, θέλω να αποτίσω φόρο τιμής στους ίδιους τους επαγγελματίες, οι οποίοι έχουν αποδειχθεί πραγματικά ανοιχτόμυαλοι, και θέλω να τους πω ότι εξακολουθώ να αισθάνομαι ευγνωμοσύνη απέναντί τους. Αναμφισβήτητα, αυτό δεν θα καθησυχάσει τις ανησυχίες που εξέφρασε η κ. McGuinness. Όσον αφορά τα εκτελεστικά μέτρα, θα κάνω ό,τι μπορώ για να ενθαρρύνω τον διάλογο μεταξύ των τελωνειακών αρχών και των κοινοτικών θεσμικών οργάνων, συμπεριλαμβανομένης της Επιτροπής, με την οποία υπήρχε πάντοτε ένας καλός βαθμός στενής και παραγωγικής συνεργασίας.
<P>
Ως εκ τούτου, σας καλώ να υποστηρίξετε την κοινή θέση και θα ολοκληρώσω ευχαριστώντας σας όλους για την προσοχή σας.
<SPEAKER ID="155" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί στις 19 Φεβρουαρίου 2008.

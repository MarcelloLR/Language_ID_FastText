<CHAPTER ID="002">
Δηλώσεις της Προεδρίας
<SPEAKER ID="006" NAME="Πρόεδρος">
Κυρίες και κύριοι, θέλω να προβώ σε δύο δηλώσεις. " δεύτερη εξ αυτών γίνεται εξ ονόματος της Διάσκεψης των Προέδρων, κατόπιν αιτήματός της.
<P>
Το αποτέλεσμα του δημοψηφίσματος της 12ης Ιουνίου 2008 στην Ιρλανδία φέρει την Ευρωπαϊκή Ένωση ενώπιον μιας από τις δυσκολότερες προκλήσεις στην ιστορία της. " μεταρρυθμιστική Συνθήκη της Λισαβόνας, απότοκη της Συνταγματικής Συνθήκης την οποία συνέταξε μια συνέλευση αποτελούμενη από βουλευτές των εθνικών κοινοβουλίων και του Ευρωπαϊκού Κοινοβουλίου, η οποία συνεδρίαζε δημοσίως, συμβάλλει στο να καταστεί η Ευρωπαϊκή Ένωση δημοκρατικότερη, αποτελεσματικότερη και διαφανέστερη. Ενισχύει το Ευρωπαϊκό Κοινοβούλιο, προσφέρει στα εθνικά κοινοβούλια περισσότερες αρμοδιότητες για τη διαμόρφωση της κοινοτικής πολιτικής, επιτρέπει στους πολίτες της Ευρωπαϊκής Ένωσης να αναλαμβάνουν πρωτοβουλίες ενώπιον των ευρωπαϊκών θεσμικών οργάνων και εγγυάται τον ρόλο της τοπικής διακυβέρνησης.
<P>
" Συνθήκη της Λισαβόνας είναι η απάντηση στη δημόσια κριτική κατά των αδυναμιών της Ευρωπαϊκής Ένωσης. " Συνθήκη φέρνει την Ευρωπαϊκή Ένωση πιο κοντά στους πολίτες της. Αναμφίλεκτα η εφαρμογή της Μεταρρυθμιστικής Συνθήκης είναι επιβεβλημένη προκειμένου να μπορεί η Ευρωπαϊκή Ένωση να υπερασπίσει τις αξίες και τα συμφέροντά της τον 21ο αιώνα. Χωρίς τις μεταρρυθμίσεις που καθιστά εφικτές η Συνθήκη της Λισαβόνας, η προσχώρηση νέων χωρών στην Ευρωπαϊκή Ένωση είναι σχεδόν αδιανόητη.
<P>
Καλούμε τους μετέχοντες στη σύνοδο κορυφής της ΕΕ στις Βρυξέλλες την προσεχή Πέμπτη και Παρασκευή να λάβουν κάθε ενδεδειγμένο μέτρο ώστε να εφαρμοστεί η Μεταρρυθμιστική Συνθήκη. " διαδικασία κύρωσης πρέπει να συνεχιστεί χωρίς περιορισμούς. Απευθύνουμε έκκληση στην ιρλανδική κυβέρνηση, από τη δική της πλευρά, να προτείνει τρόπους με τους οποίους μπορούμε να συνεργαστούμε ώστε να εξέλθουμε από αυτή τη δύσκολη περίοδο στην πολιτική ζωή της Ευρώπης.
<P>
Το Ευρωπαϊκό Κοινοβούλιο θα αγωνιστεί με όλες του τις δυνάμεις και με αμετακίνητο πάθος ώστε να αντεπεξέλθουμε σε αυτές τις προκλήσεις. Αναμένουμε από την Ευρωπαϊκή Επιτροπή και τις κυβερνήσεις όλων των κρατών μελών της Ευρωπαϊκής Ένωσης να πράξουν το ίδιο. Αναμένουμε επίσης να επιδιώξουν την πλήρη συμμετοχή του Ευρωπαϊκού Κοινοβουλίου στις προσπάθειές τους. Στόχος μας εξακολουθεί να είναι να τεθεί εγκαίρως σε ισχύ η Συνθήκη της Λισαβόνας πριν από τις εκλογές για το Ευρωπαϊκό Κοινοβούλιο τον Ιούνιο του 2009. Με τη σύμφωνη γνώμη σας, θα υπερασπιστώ με σθένος αυτές τις αρχές ενώπιον του Ευρωπαϊκού Συμβουλίου στις Βρυξέλλες στις 19 και 20 Ιουνίου.
<P>
(Χειροκροτήματα)
<P>
" συζήτηση με το Συμβούλιο και την Επιτροπή θα πραγματοποιηθεί το πρωί της Τετάρτης. Δεν έχουμε την πρόθεση να συζητήσουμε τώρα το θέμα. " συζήτηση σχετικά με την προετοιμασία της συνεδρίασης του Ευρωπαϊκού Συμβουλίου έχει προγραμματιστεί για το πρωί της Τετάρτης, και αυτή είναι λογικά η κατάλληλη ευκαιρία για να συζητήσουμε το συγκεκριμένο θέμα, όταν θα είναι παρόντες οι επικεφαλής του Συμβουλίου και της Επιτροπής.
<P>
Πρέπει να διεξαγάγουμε μια άκρως διαρθρωμένη συζήτηση, και σας παρουσίασα τις αμετακίνητες θέσεις μου επί του θέματος. Ένας πρόσθετος λόγος για τη σημερινή μου δήλωση είναι το γεγονός ότι μια πρώην Πρόεδρος του Ευρωπαϊκού Κοινοβουλίου, η Simone Veil, στην οποία θα απονεμηθεί τιμητική διάκριση την Τετάρτη στην Ισπανία, μου ζήτησε να εκφωνήσω προσωπικά τον πανηγυρικό. Δεν θα μπορούσα παρά να ικανοποιήσω το αίτημά της, άλλωστε ήθελα να σας γνωστοποιήσω τις προσωπικές μου θέσεις σχετικά με τα γεγονότα στην Ιρλανδία και τις προκλήσεις ενώπιον των οποίων βρισκόμαστε.
<P>
" Διάσκεψη των Προέδρων μου ζήτησε να προβώ σε δήλωση σχετικά με τη Μέση Ανατολή. 14μελής αντιπροσωπεία της ομάδας εργασίας μας για τη Μέση Ανατολή, με επικεφαλής τις Veronique De Keyser και Annemie Neyts-Uyttebroeck, επισκέφθηκε το Ισραήλ και την Παλαιστίνη από τις 30 Μαΐου έως τις 2 Ιουνίου 2008. Κατά τη διάρκεια της επίσκεψής της, η αντιπροσωπεία αξιολόγησε την πολιτική εφαρμογή των στόχων που είχαν δημοσίως διακηρυχθεί σε κοινή δήλωση όλων των μερών στη διάσκεψη κορυφής της Annapolis πριν από έξι μήνες στο πλαίσιο της προσπάθειας να επιτευχθεί μια λύση δύο κρατών έως τα τέλη του τρέχοντος έτους. Μεταξύ των κύριων σημείων εστίασης περιλαμβάνονταν η ενίσχυση των δυνάμεων ασφαλείας από τους ίδιους τους Παλαιστινίους, το θέμα της επέκτασης των εποικισμών, ιδίως γύρω από την Ιερουσαλήμ, η οικονομική ανάπτυξη, ο περιορισμός της ελεύθερης κυκλοφορίας στη Δυτική Όχθη και, τέλος, η ανθρωπιστική κατάσταση στη Λωρίδα της Γάζας, η οποία είναι αποκομμένη από τον έξω κόσμο και υπόκειται σε καθεστώς διεθνών κυρώσεων.
<P>
" έκθεση, την οποία ομοφώνως υιοθέτησε η αντιπροσωπεία -και επρόκειτο για αντιπροσωπευτική, διακομματική ομάδα- παρουσιάστηκε την περασμένη εβδομάδα ενώπιον της Επιτροπής και του Συμβουλίου, ακολούθως διαβιβάστηκε στη Διάσκεψη των Προέδρων, και αντικατοπτρίζει μια πολύ θλιβερή εικόνα. Αν και έχουν σημειωθεί ορισμένα ενθαρρυντικά βήματα προόδου, έχουν τομεακό χαρακτήρα και περιορισμένα αποτελέσματα. " γενική ακολουθία των γεγονότων δεν αφήνει περιθώρια αισιοδοξίας. Υπό τις παρούσες συνθήκες, οι φιλόδοξοι στόχοι της Annapolis μοιάζουν ανέφικτοι.
<P>
" αντιπροσωπεία υποστήριξε ομοφώνως την άποψη, με την οποία συμφώνησε η Διάσκεψη των Προέδρων, ότι ο αποκλεισμός της Λωρίδας της Γάζας πρέπει να αρθεί, ότι η ελεγχόμενη διασυνοριακή κυκλοφορία προσώπων και προϊόντων πρέπει να αποκατασταθεί και ότι η βία πρέπει να περιοριστεί.
<P>
Και στη Δυτική Όχθη, πρέπει να χαραχθεί νέα πορεία, στο πλαίσιο της οποίας θα ενισχυθεί η αξιοπιστία της Παλαιστινιακής Αρχής και θα εδραιωθούν συστηματικά οι αναγκαίες συνθήκες για την επίτευξη βιώσιμης οικονομικής ανάπτυξης. " ισραηλινή πολιτική της διαρκούς διαίρεσης και του γεωγραφικού διαχωρισμού πρέπει να καταπολεμηθεί. Όπως και η κυβέρνηση των "ΠΑ, η οποία εξέφρασε αυτή την άποψη εχθές μέσω της υπουργού Εξωτερικών Condoleezza Rice, ζητούμε τον τερματισμό της εξάπλωσης των εποικισμών, ιδίως στην Ανατολική Ιερουσαλήμ.
<P>
Θεωρούμε ότι κανείς δεν έχει το δικαίωμα να αποφεύγει να τηρήσει τις υποχρεώσεις που συμφωνήθηκαν στην Annapolis. Οι Ισραηλινοί και οι Παλαιστίνιοι έχουν δεσμευτεί να παραμείνουν προσηλωμένοι στις διαπραγματεύσεις με καλή πίστη και σε πνεύμα συμφιλίωσης. Πρέπει να συνεχίσουν εντατικά την ίδια πορεία. Πρέπει να έχουν το θάρρος και τη δύναμη να επιδιώξουν μια πολιτική ανανέωση. Ο δικός μας ρόλος, ως Ευρωπαίων, είναι να συνοδεύσουμε και να στηρίξουμε τους εταίρους μας σε αυτή την πορεία. Το δε Ευρωπαϊκό Κοινοβούλιο θα ασκήσει το καθήκον του με αποφασιστικότητα.
<P>
Οι σχέσεις της Ευρωπαϊκής Ένωσης με το Ισραήλ και την Παλαιστινιακή Αρχή πρέπει να καλλιεργηθούν κατά τέτοιο τρόπο ώστε να προάγουν τη συνολική ειρηνευτική διαδικασία. " διαδικασία της Βαρκελώνης -μια ένωση για την περιοχή της Μεσογείου- θα μπορούσε να αποτελέσει πρόσθετο παράγοντα στην προσπάθεια προαγωγής της ειρήνης. Το Ευρωπαϊκό Κοινοβούλιο αναμένει ότι θα επιδιωχθεί η ενδεδειγμένη διαβούλευση μαζί του στο πλαίσιο της ευρωπαϊκής προσπάθειας υπέρ της ειρήνης στη Μέση Ανατολή.
<P>
Καθώς εμείς συνεδριάζουμε σε τούτο το Σώμα, οι αλιείς στη Λωρίδα της Γάζας βγαίνουν στα ανοικτά για να ψαρέψουν. Λόγω του αποκλεισμού, η μόλυνση του περιβάλλοντος έχει επεκταθεί σε ανησυχητικό βαθμό. Απειλεί την επιβίωση των πληρωμάτων των αλιευτικών σκαφών, και διαμαρτύρονται γι' αυτό. Διεκδικούν το δικαίωμά τους να αλιεύουν, να κερδίζουν τα προς το ζην και να ζουν υπό συνθήκες ελευθερίας και ειρήνης. " αντιπροσωπεία μας υποσχέθηκε να στηρίξει τους αλιείς. Εξ ονόματος όλων μας, θέλω λοιπόν να εκφράσω σε αυτούς τους αλιείς την αλληλεγγύη του Ευρωπαϊκού Κοινοβουλίου.
<P>
Σας ευχαριστώ, κυρίες και κύριοι, που ακούσατε τη δήλωσή μου και αυτή τη δεύτερη δήλωση στην οποία μου ζήτησε να προβώ η Διάσκεψη των Προέδρων.

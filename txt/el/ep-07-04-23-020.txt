<CHAPTER ID="020">
Προϋπολογισμός 2008: ετήσιες στρατηγικές προτεραιότητες της Επιτροπής (συζήτηση) 
<SPEAKER ID="182" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Kyösti Virrankoski, εξ ονόματος της Επιτροπής Προϋπολογισμών, σχετικά με την ετήσια στρατηγική πολιτικής της Επιτροπής για τη διαδικασία του προϋπολογισμού του 2008, Τμήμα III - Επιτροπή.
<SPEAKER ID="183" NAME="Kyösti Virrankoski " AFFILIATION="ALDE">
εισηγητής. - (FI) Κύριε Πρόεδρε, θέλω πρώτα να ευχαριστήσω τη γερμανική Προεδρία και ιδιαίτερα την Dalia Grybauskaitγια το εξαιρετικό επίπεδο συνεργασίας, καθώς και τον πρόεδρο της Επιτροπής Προϋπολογισμών και όλους τους συντονιστές και τους σκιώδεις εισηγητές από τις πολιτικές ομάδες.
<P>
" ανακοίνωση της Επιτροπής σχετικά με την ετήσια στρατηγική πολιτικής αποτελεί το πρώτο βήμα της εκπόνησης του νέου προϋπολογισμού. " απάντηση του Κοινοβουλίου θα είναι η αρχική θέση της.
<P>
Πρώτα θέλω να μιλήσω για τη δομή της ανακοίνωσης. " Επιτροπή χρησιμοποιεί το δικό της σύστημα κατηγοριοποίησης για τον καθορισμό των τομέων πολιτικής: ευημερία, αλληλεγγύη, ασφάλεια, ελευθερία και ενίσχυση της θέσης της Ευρώπης στην παγκόσμια πολιτική. Αυτή η διαίρεση είναι δύσκολο να ακολουθηθεί, επειδή δεν ανταποκρίνεται στη δομή της στρατηγικής του πολυετούς δημοσιονομικού πλαισίου όπως και ο προϋπολογισμός. Προς χάριν της διαφάνειας, αυτή η κατηγοριοποίηση θα έπρεπε να επανεξεταστεί στο μέλλον.
<P>
" Επιτροπή παρουσιάζει μία στρατηγική η οποία αφορά, επί παραδείγματι την κλιματική αλλαγή και τη δράση στον ενεργειακό τομέα. " στρατηγική της Λισαβόνας εξακολουθεί να είναι σημαντική, όπως είναι και ο έλεγχος της μετανάστευσης και τα μέτρα που καθιστούν την Ένωση έναν ισχυρότερο παγκόσμιο παράγοντα, αυτές όμως είναι ορισμένες από τις προτεραιότητες του Κοινοβουλίου. Οι κύριοι στόχοι του Κοινοβουλίου περιλαμβάνουν επίσης την επιτυχή ολοκλήρωση εγκεκριμένων προγραμμάτων, λιγότερη γραφειοκρατία και καλύτερη, αποτελεσματικότερη και καταλληλότερη διοίκηση. Σε σχέση με τον προϋπολογισμό αυτού του έτους, συμφωνήθηκε να επανεξεταστεί η ανάπτυξη του προσωπικού. Αυτή η λειτουργία ελέγχου αναμένεται να ολοκληρωθεί αυτόν τον μήνα. Το Κοινοβούλιο το θεωρεί πολύ σημαντικό.
<P>
" κατάρτιση του προϋπολογισμού και η διαχείριση βάσει των δραστηριοτήτων αποτελεί το κλειδί για την καλύτερη διοίκηση. Άρχισε να αναπτύσσεται μετά την παραίτηση της Επιτροπής Santer. Το Κοινοβούλιο επιθυμεί να υπογραμμίσει πόσο σημαντικό είναι συνεχιστεί αυτή η ανάπτυξη. Μόνον με αυτόν τον τρόπο μπορούμε να ενισχύσουμε την αποτελεσματικότητα, να μειώσουμε τη γραφειοκρατία και να αποσαφηνίσουμε τις αρμοδιότητες. Οι ετήσιες εκθέσεις που υποβάλλονται από τους γενικούς διευθυντές αποτελούν σημαντικό τμήμα αυτού.
<P>
" διοίκηση κατέστη το επίκεντρο αυτής της έκθεσης, επειδή η Επιτροπή πρότεινε για μία ακόμη φορά αρκετές αποκεντρωμένες υπηρεσίες: δύο εκτελεστικές υπηρεσίες και ακόμη μία, το Ευρωπαϊκό Ινστιτούτο Τεχνολογίας, για έρευνα. Επιπλέον, η πρόθεση είναι η αύξηση της χρηματοδότησης αρκετών υπηρεσιών σε βάρος των πιστώσεων λειτουργίας.
<P>
Οι αποκεντρωμένες υπηρεσίες είναι προβληματικές, επειδή χρηματοδοτούνται από διαφορετικές γραμμές του προϋπολογισμού ακόμη και προγράμματα. Οι διοικητικές τους δαπάνες, συνεπώς, δεν υπόκεινται κατά κανόνα στη γραμμή 5, γεγονός το οποίο συντελεί στην έλλειψη σαφήνειας. Δεύτερον, το προσωπικό το οποίο απασχολείται σε αυτές τις υπηρεσίες δεν θα εμφανιστεί απαραίτητα στον κοινοτικό προϋπολογισμό. Για αυτόν τον λόγο, είναι σημαντικό να παρακολουθείται ο συνολικός αριθμός προσωπικού στην ΕΕ. Τρίτον, οι τομείς αρμοδιότητας των υπηρεσιών ενδέχεται να είναι ασαφείς. Πρέπει να καταστούν απολύτως σαφείς στο κοινό που είναι αρμόδιο για τη λήψη τυχόν αποφάσεων. Αυτό ακριβώς το απρόσωπο της λήψης αποφάσεων ορθώνεται ως τεράστιο εμπόδιο όσον αφορά την αξιολόγηση της εμπιστοσύνης της κοινής γνώμης στην Ευρωπαϊκή Ένωση. Τέταρτον, πρέπει να ρωτήσουμε πως μία ιεραρχική διοίκηση μπορεί να ευνοήσει την εκτέλεση, εάν μπορεί. Συνεπώς, το Κοινοβούλιο, θα εξετάσει πολύ προσεκτικά το ενδεχόμενο θέσπισης νέων αποκεντρωμένων υπηρεσιών και άλλων διοικητικών δαπανών. Για όλους αυτούς τους λόγους, το Κοινοβούλιο και το Συμβούλιο στον τριμερή διάλογο ενέκριναν ψήφισμα, προκειμένου να δώσουν προσοχή σε αυτά τα θέματα και προέτρεψαν την Επιτροπή να εισαγάγει ορισμένα περαιτέρω μέτρα.
<P>
Ένα ακόμη πρόβλημα είναι οι καθυστερήσεις στα προγράμματα τα οποία έχουν ήδη εγκριθεί. " Επιτροπή έχει αναπτύξει μία στρατηγική πολιτικής για το επόμενο έτος κατά κύριο λόγο, προκειμένου να καθυστερήσει προγράμματα που έχουν ήδη αποφασιστεί. Αυτό το είδος αρχικής και αναδρομικής χρηματοδότησης είναι περιττό, καθώς το πολυετές δημοσιονομικό πλαίσιο βρίσκεται σε ισχύ μόνον ορισμένους μήνες. Προγράμματα τα οποία έχουν αποφασιστεί πρέπει να προχωρήσουν σύμφωνα με το σχέδιο. Επιπλέον, η απόσπαση χρηματοδότησης από περιθώρια είναι ένας τρόπος περαιτέρω μείωσης των ευκαιριών του Κοινοβουλίου, επί παραδείγματι, για επενδύσεις σε πιλοτικά προγράμματα και προπαρασκευαστικές δράσεις, ιδίως στο πλαίσιο των γραμμών 1α και 3. Ένας ακόμη κίνδυνος είναι η συνεχής αύξηση των αδαπάνητων υποχρεώσεων, των RAL, πράγμα το οποίο καθιστά δυσχερέστερη τη μετέπειτα επίτευξη των στόχων πολιτικής.
<P>
Οι στόχοι πολιτικής του Κοινοβουλίου αφορούν, όπως προανέφερα, τη στρατηγική της Λισαβόνας, την αειφόρο κλιματική και ενεργειακή πολιτική, την ταχεία εφαρμογή της διαρθρωτικής πολιτικής και πολιτικής συνοχής, τον σθεναρό έλεγχο της μετανάστευσης, μία κατάλληλη πολιτική ενημέρωσης και επικοινωνίας, καθώς και μία από κοινού συμφωνηθείσα ξένη πολιτική και πολιτική ασφαλείας. Ελπίζουμε ότι το προσχέδιο προϋπολογισμού θα αποτελέσει μία εποικοδομητική βάση για την κατάρτιση του προϋπολογισμού του επόμενου έτους.
<SPEAKER ID="184" NAME="Dalia Grybauskaitė">
μέλος της Επιτροπής. - (EN) Κύριε Πρόεδρε, η ετήσια στρατηγική χάραξης πολιτικής καταρτίζεται σύμφωνα με τις τέσσερεις στρατηγικές προτεραιότητες της Επιτροπής Barroso, τις οποίες εγκρίναμε ευθύς εξαρχής. Εντούτοις, οι αλλαγές σε σύγκριση με το προηγούμενο οικονομικό έτος παρουσιάζονται κατά τομέα πολιτικής σύμφωνα με την κατάρτιση του προϋπολογισμού βάσει δραστηριοτήτων. " ετήσια στρατηγική χάραξης πολιτικής χρησιμεύει ως σταθερό πλαίσιο αναφοράς για την προετοιμασία του προσχεδίου του προϋπολογισμού μας και του νομοθετικού προγράμματός μας και του προγράμματος εργασιών μας. Φυσικά δεν προδικάζει την τελική έκβαση, στην οποία θα λαμβάνονται υπόψη οι προτεραιότητες του Ευρωπαϊκού Κοινοβουλίου και του Συμβουλίου.
<P>
Το δεύτερο στοιχείο το οποίο θέλουμε να υπογραμμίσουμε είναι η διαδικασία εξέτασής που εφαρμόζουμε, την οποία, κατόπιν αιτήματος του Κοινοβουλίου, η Επιτροπή μόλις οριστικοποίησε. Θα εγκριθεί στη συνεδρίαση της Επιτροπής αύριο. Εντούτοις, μπορώ ήδη να αναγγείλω ότι το αποτέλεσμα αυτής της ενδελεχούς και σοβαρής διαδικασίας είναι αρκετά ικανοποιητικό, ειδικά επειδή επιβεβαιώσαμε τις ανάγκες διεύρυνσης, οι οποίες αντιστοιχούν ακριβώς στα ίδια ποσά που εγκρίναμε εμείς και το Κοινοβούλιο το 2002. Οι πρόσθετες 1 600 θέσεις που απαιτούνται από τις νέες προτεραιότητες του Συμβουλίου, του Κοινοβουλίου και της Επιτροπής θα καλυφθούν μόνον μέσω εσωτερικής αναδιάταξης. Αυτό είναι ένα πολύ καλό αποτέλεσμα της πρακτικής που εκτελέσαμε κατόπιν αιτήματος του Κοινοβουλίου.
<P>
Θα λάβουμε επίσης υπόψη τις ανησυχίες τόσο του Κοινοβουλίου όσο και του Συμβουλίου σχετικά με τη χρηματοδότηση των 25 αποκεντρωμένων υπηρεσιών και θα προσαρμόσουμε αντιστοίχως την προσέγγισή μας σε αυτό το προσχέδιο προϋπολογισμού, το οποίο θα σας παρουσιάσω την επόμενη εβδομάδα.
<P>
Σχετικά με τους εκτελεστικούς οργανισμούς -από τους οποίους έχουμε τέσσερεις και προτείνουμε δύο ακόμη- η Επιτροπή, όπως πάντα, θα εκπληρώσει τους όρους σχέσης κόστους-ωφέλειας και διαφάνειας πριν από τη δημιουργία μιας τέτοιας υπηρεσίας. " Επιτροπή είναι πρόθυμη να συζητήσει το θέμα με το Ευρωπαϊκό Κοινοβούλιο, συμπεριλαμβανομένων, όπως είπαμε κατά τη διάρκεια του τριμερούς διαλόγου, τυχόν περαιτέρω εξελίξεων στις ρυθμίσεις μεταξύ της Επιτροπής και του Ευρωπαϊκού Κοινοβουλίου σχετικά με αυτούς τους εκτελεστικούς οργανισμούς.
<P>
" έκθεση του εισηγητή ζητεί έναν "προϋπολογισμό που να φέρει αποτελέσματα", και συμμερίζομαι πλήρως αυτήν τη γνώμη και τη προσέγγιση του κ. Virrankoski. Ως εκ τούτου, την επόμενη Τετάρτη, όπως συμφωνήθηκε στη συνεδρίαση της Επιτροπής Ελέγχου των Προϋπολογισμών, θα παρουσιάσω το προσχέδιο προϋπολογισμού, στο οποίο θα προσπαθήσω να ακολουθήσω, να λάβω υπόψη και να απεικονίσω όσο το δυνατόν περισσότερο τις απόψεις που εκφράστηκαν στις σημερινές συζητήσεις.
<P>
Ελπίζω ότι θα έχουμε μια επιτυχημένη αρχή για τη νέα διαδικασία μας για το νέο οικονομικό έτος.
<SPEAKER ID="185" NAME="Michael Gahler " AFFILIATION="PPE-DE">
συντάκτης γνωμοδότησης της Επιτροπής Εξωτερικών Υποθέσεων. - (DE) Κύριε Πρόεδρε, μία από τις επικεφαλίδες της γνωμοδότησης της Επιτροπής Εξωτερικών Υποθέσεων αναφέρει ότι πρέπει να υπάρξει επαρκής χρηματοδότηση για τον αυξανόμενο αριθμό των δράσεων κοινής εξωτερικής πολιτικής και πολιτικής ασφάλειας (ΚΕΠΠΑ). Είμαι αισιόδοξος ότι η Επίτροπος θα εφαρμόσει επίσης τα σχέδια που μόλις εξήγγειλε για την προσεχή εβδομάδα σε σχέση με την ΚΕΠΠΑ.
<P>
Δώσαμε κυρίως έμφαση σε μια σειρά από πολιτικές, για παράδειγμα την πολιτική γειτονίας προς τις ανατολικές και νότιες χώρες, μια πολιτική που πρέπει επίσης να χρησιμεύσει στην προώθηση της δημοκρατίας και των ανθρωπίνων δικαιωμάτων εκεί. Επισημάναμε ότι δίνουμε προτεραιότητα στην πολιτική σε σχέση με τα Δυτικά Βαλκάνια. Στο Κοσσυφοπέδιο, σε αυτήν την περιοχή, είναι πιθανόν να χρειαστεί να καταβάλουμε σημαντική χρηματοδοτική προσπάθεια το 2008 για τη στήριξη της πολιτικής αποστολής, στο πλαίσιο της ΕΠΑΑ, και του γραφείου του Διεθνούς Αστικού Εκπροσώπου. Ζητούμε να διευκρινιστούν, το ταχύτερο δυνατόν, οι επιπτώσεις της εν λόγω αποστολής στη βιωσιμότητα του τρέχοντος προϋπολογισμού της ΚΕΠΠΑ.
<P>
Ένα περαιτέρω θέμα είναι η εξωτερική πολιτική στον τομέα της ενέργειας. Ζητούμε τη σταδιακή οικοδόμηση μιας κοινής εξωτερικής πολιτικής στον τομέα της ενέργειας. Όσον αφορά το ζήτημα του Αφγανιστάν, παράλληλα με τη βελτίωση της ασφάλειας, πρέπει να υπάρξει επαρκής χρηματοδότηση για την προσπάθεια πολιτικής ανασυγκρότησης - αυτός άλλωστε είναι ο μόνος τρόπος για να κερδίσουμε για πάντα τις καρδιές και το μυαλό των ανθρώπων εκεί. Όσον αφορά την Αφρική, η διάσκεψη κορυφής ΕΕ-Αφρικής πρόκειται να πραγματοποιηθεί τον Δεκέμβριο του 2007 στη Λισαβόνα και είναι πιθανόν οι αποφάσεις που θα λάβουμε εκεί να πρέπει να ακολουθηθούν από δράσεις - γεγονός που είναι επίσης εξαιρετικά σημαντικό για να βοηθηθούν οι αφρικανικές δυνάμεις να καταστείλουν αφρικανικές διενέξεις χρησιμοποιώντας αφρικανικά μέσα. Επομένως, πρέπει να στείλουμε πολιτικά μηνύματα σε αυτό το πνεύμα.
<SPEAKER ID="186" NAME="Richard James Ashworth">
εξ ονόματος της Ομάδας PPE-DE. - (EN) Κύριε Πρόεδρε, η παρούσα έκθεση για τις ετήσιες δηλώσεις πολιτικής της Επιτροπής δίνει στους βουλευτές του ΕΚ την ευκαιρία να υπενθυμίσουν στην Επιτροπή αρκετά θέματα που προβάλαμε στις δημοσιονομικές προοπτικές.
<P>
Πρώτον, υπενθυμίζουμε στην Επιτροπή ότι η επίτευξη των στόχων της στρατηγικής της Λισαβόνας είναι, και πρέπει να παραμείνει, η μείζων προτεραιότητα. Φρονώ ότι, τονώνοντας τη δημιουργία θέσεων απασχόλησης, υποστηρίζοντας την οικονομική ανάπτυξη και ενθαρρύνοντας την παγκόσμια ανταγωνιστικότητα, η Ευρωπαϊκή Ένωση έχει τις δυνατότητες να καταστεί ουσιαστικότερη για τις ζωές των σημερινών ευρωπαίων πολιτών.
<P>
Δεύτερον, πρέπει να τονίσουμε στην Επιτροπή τη σημασία του να διασφαλίσει ότι ο προϋπολογισμός βελτιστοποιεί τους πόρους. Τονίζω τις ανησυχίες μας σχετικά με τη δημιουργία υπηρεσιών: ανησυχούμε έντονα σχετικά με τη λογοδοσία των εν λόγω οργανισμών, καθώς επανεξετάζουμε την αποτελεσματική και αποδοτική ανάπτυξη ανθρωπίνων πόρων σε όλα τα θεσμικά όργανα.
<P>
Τρίτον, κατά την άποψή μου, ως ζήτημα υψίστης σημασίας, η Επιτροπή πρέπει να επισπεύσει σημαντικά τις προσπάθειές της για την επίτευξη θετικής δήλωσης αξιοπιστίας. Στην υπό συζήτηση έκθεση, το Κοινοβούλιο ζητεί μεγαλύτερη διαφάνεια και η Επιτροπή οφείλει να πράξει πολύ περισσότερα, προκειμένου να ενισχύσει τη σχέση μεταξύ του προγράμματος νομοθετικού έργου της και της διαδικασίας του προϋπολογισμού.
<P>
Τέλος, όσον αφορά το Ευρωπαϊκό Ινστιτούτο Τεχνολογίας, χαιρετίζω την αποφασιστικότητα της Επιτροπής να επιτύχει τους στόχους της Λισαβόνας και εκτιμώ το όραμα και την πρωτοβουλία της. Εντούτοις, θέλω να εκφράσω δύο μείζονες προβληματισμούς. Πρώτον, αυτή η πρόταση υποβλήθηκε αφότου η Επιτροπή είχε καταρτίσει τα σχέδια δαπανών της στις δημοσιονομικές προοπτικές και, ως εκ τούτου, αναπόφευκτα η εισαγωγή ενός τόσο σημαντικού σχεδίου θα έχει σημαντικές επιπτώσεις σε άλλες προτεραιότητες. Επίσης, ενώ αναγνωρίζω ότι οι προτάσεις εξελίσσονται διαρκώς, νομίζω ότι ως συντονιστικό όργανο για τις βέλτιστες πρακτικές, υπάρχει κίνδυνος επανάληψης των προσπαθειών άλλων συντονιστικών οργάνων και, συνεπώς, αποτυχίας στην επίτευξη επαρκώς θετικής συνεισφοράς.
<SPEAKER ID="188" NAME="Catherine Guy-Quint">
εξ ονόματος της Ομάδας PSE. - (FR) Κύριε Πρόεδρε, κυρία Επίτροπε, κυρίες και κύριοι, θα ήθελα καταρχάς να συγχαρώ τον εισηγητή μας για το έργο του και για το περιεχόμενο της έκθεσής του σχετικά με τις προτεραιότητες της ετήσιας στρατηγικής πολιτικής. Αυτή η έκθεση είναι η αρχή της ημέτερης διαδικασίας του προϋπολογισμού, και συμμεριζόμαστε το κύριο μέρος των ανησυχιών και, συχνά, τις προτεραιότητες που διατυπώνονται σε αυτήν.
<P>
Θα επιμείνω σε δύο συγκεκριμένα σημεία. Εφέτος, όπως κάθε έτος, το Κοινοβούλιο δίνει τις γενικές γραμμές των προτεραιοτήτων που θα ήθελε να εκτελεστούν από την Επιτροπή. Μεταξύ των στόχων τους οποίους το Κοινοβούλιο σχεδιάζει να εντάξει στη διαδικασία του προϋπολογισμού αυτό το έτος είναι η ιδέα ενός προϋπολογισμού επικεντρωμένου σε αποτελέσματα, πράγμα το οποίο κατά τη γνώμη μας σημαίνει σαφείς στόχους, προκειμένου να δοθεί η δυνατότητα αυτές οι προτεραιότητες να εκτελεστούν σχολαστικά. Προσυπογράφω αυτήν την ιδέα. Είναι σημαντικό να εκφράσουμε την επιθυμία μας τα προγράμματα δαπανών της Ένωσης να συμβάλουν στην επίτευξη των πολιτικών στόχων τους οποίους υποτίθεται ότι επιτυγχάνουν, και αυτό για αρκετούς λόγους: η επίτευξη αυτών των πολιτικών στόχων είναι κρίσιμης σημασίας, διότι έτσι η Ένωση θα νομιμοποιείται στα μάτια των πολιτών· πρέπει να στηρίξουμε το σχέδιο της Επιτροπής να αναπτύξει την αρχή της "βελτίωσης της νομοθεσίας" στις νέες πρωτοβουλίες και μεθόδους εργασίας της και τέλος, είμαι βαθιά πεπεισμένη ότι ένα αποτελεσματικό διοικητικό σύστημα για την Ένωση πρέπει να διαθέτει τους απαραίτητους πόρους.
<P>
Πρέπει, ωστόσο, να εκφράσω ορισμένες αμφιβολίες σχετικά με τον τρόπο με τον οποίο χρησιμοποιούνται τα αποτελέσματα αυτής της άσκησης, και εδώ απευθύνομαι στο Συμβούλιο, το οποίο δυστυχώς απουσιάζει. Συμφωνώ ότι θα πρέπει να δοθεί περισσότερη προσοχή στους στόχους και στην αξιολόγηση των αποτελεσμάτων των πολιτικών που εκτελούνται. Πιστεύω επίσης ότι αυτή η αξιολόγηση πρέπει να επεκταθεί πέρα από το στάδιο της απλής παροχής πληροφοριών για τη διοικητική διαδικασία όπως γινόταν προηγουμένως, όταν ήταν τμήμα των ΠΠ. Ωστόσο, η ομάδα μου θα αντιταχθεί σθεναρά στην πιθανότητα αυτή η αξιολόγηση να χρησιμοποιηθεί για να υποστηρίξει περικοπές προϋπολογισμού σε διοικητικές αποφάσεις ή σε ανθρώπινους πόρους. " προσωπική λογοδοσία για τις λειτουργίες της Ένωσης είναι ένα σημαντικό στοιχείο της προσέγγισης του προϋπολογισμού με βάση τη δραστηριότητα. Ωστόσο, αν αυτή η λογοδοσία πρόκειται να μετασχηματιστεί σε πρωτοβουλία, η Ευρωπαϊκή Επιτροπή πρέπει να διαθέτει τους πόρους για να δρα.
<P>
Τέλος, θα ήθελα να σας υπενθυμίσω τη σημασία που αποδίδει η ομάδα μου σε προβλήματα επικοινωνίας. Πρέπει να θυμίσουμε ότι η κύρια πτυχή της πολιτικής επικοινωνίας και πληροφόρησης συνίσταται στο να ενημερώνεται κάθε πολίτης της ΕΕ για το έργο των οργάνων. Κατά συνέπεια, εγκρίνω την πρόταση της Επιτροπής, η οποία στοχεύει, στην έναρξη ενημερωτικών εκστρατειών για τις πολιτικές προτεραιότητες της Ένωσης. Αυτές οι εκστρατείες θα είναι δυνατόν να αρχίσουν μόλις το Κοινοβούλιο ψηφίσει επί αυτών των προτεραιοτήτων. Παρά ταύτα, προσδοκούμε να προκύψουν πολλά πράγματα από την ακρόαση που διοργανώνει η Επιτροπή Προϋπολογισμών. Τα συμπεράσματά της πρέπει να χρησιμεύσουν ως βάση για τη σύνταξη μιας νέας πολιτικής επικοινωνίας. " δημοκρατία είναι μια δύσκολη άσκηση, και η ενημέρωση είναι ένας από τους πυλώνες της.
<SPEAKER ID="189" NAME="Anne E. Jensen">
εξ ονόματος της Ομάδας ALDE. - (DA) Κύριε Πρόεδρε, θα ήθελα και εγώ επίσης να ευχαριστήσω τον εισηγητή μας, κ. Virrankoski, για μία έκθεση η οποία περιγράφει πολύ σαφώς ορισμένα από τα προβλήματα που διαπιστώνουμε, στο παρόν Κοινοβούλιο κατά την παρουσίαση του σχεδίου προϋπολογισμού της Επιτροπής για το 2008. Εμείς στην Ομάδα της Συμμαχίας Φιλελευθέρων και Δημοκρατών για την Ευρώπη συμφωνούμε ότι, μέσω του προϋπολογισμού, η ΕΕ θα έπρεπε να διατηρήσει την επικέντρωσή της στη διαδικασία της Λισαβόνας, προκειμένου να μπορέσει επίσης να ανταποκριθεί γρήγορα όταν ανακύψουν νέα θέματα όπως η ενέργεια και η κλιματική αλλαγή. Εντούτοις, πρέπει, ασφαλώς, να αναγνωρίσουμε όλοι απερίφραστα ότι το πλαίσιο προϋπολογισμού είναι πολύ στενό και ανελαστικό. Αυτό καθιστά δύσκολη την πραγματοποίηση όλων μας των επιθυμιών. Για αυτόν τον λόγο, θα ήθελα με άκρα ειλικρίνεια να καλέσω την Επιτροπή να δείξει ενδιαφέρον για τις προτεραιότητες του Κοινοβουλίου. " Επιτροπή με χαρά ασκεί έντονη πίεση στο Κοινοβούλιο όταν στερείται υπαλλήλους και χρήματα. Όταν, ωστόσο, αμφισβητούνται οι προτεραιότητες του Κοινοβουλίου, τα θέματα καθίστανται αμέσως πιο δύσκολα. Αυτό ισχύει στην περίπτωση τόσο των μεγάλων όσο και των μικρών θεμάτων. Πριν από λίγα χρόνια, επί παραδείγματι, το Κοινοβούλιο ανέλαβε ένα πιλοτικό πρόγραμμα σχεδιασμένο για την αποτροπή των επιθέσεων στους επαγγελματίες οδηγούς και τη διασφάλιση αξιοπρεπών συνθηκών κατά την ανάπαυσή τους. Ποιες είναι οι ενέργειες της Επιτροπής σχετικά με αυτό το θέμα, η πρόοδος του οποίου παρακολουθείται προσεκτικά από τους μεταφορείς και τους επαγγελματίες οδηγούς και τις οικογένειές τους; " απάντηση είναι: πολύ λίγες, όντως ελάχιστες. Επιδεικνύει ανεπαρκή ανταπόκριση στο κοινό και είναι υπερβολικά αλαζονική. Εάν ήμουν υποχρεωμένη να παρουσιαστώ και να εξηγήσω στους εκλογείς μου ότι η Επιτροπή χρειάζεται περισσότερους υπαλλήλους, θα βοηθούσε αρκετά εάν μπορούσα επίσης να πω ότι αυτοί οι υπάλληλοι θα ενδιαφέρονταν πράγματι για τις ανησυχίες και τις επιθυμίες των ψηφοφόρων. Πείτε το αυτό στους συναδέλφους σας, Επίτροπε, όταν έρχεστε και ζητάτε περισσότερους υπαλλήλους. Αδημονώ για την επικείμενη μελέτη των αναγκών σε προσωπικό. Θα έπρεπε να εξετάσουμε επίσης εάν η πολιτική προσωπικού είναι αρκετά ευέλικτη, ώστε να επιτρέπει την εφαρμογή πολιτικών προτεραιοτήτων.
<P>
Μπορώ να αναφερθώ σε ένα ακόμη θέμα; " Επιτροπή έχει ήδη προτείνει μία αλλαγή του δημοσιονομικού προγραμματισμού για την περίοδο 2007-2013. Πιστώσεις που προορίζονται για την τόνωση της ανάπτυξης -και οι οποίες αφορούν, για παράδειγμα, κτίρια, γέφυρες και σιδηροδρόμους- πρόκειται να διοχετευτούν σε προσωπικό υπηρεσιών. Οι πιστώσεις νόμιμων πολιτικών πρόκειται επίσης να καταλήξουν σε υπηρεσίες. Το πλαίσιο είναι στενό και απαιτείται μία ενδιάμεση αναθεώρηση της δημοσιονομικής προοπτικής. Αυτό είναι ήδη σαφές.
<SPEAKER ID="190" NAME="Zbigniew Krzysztof Kuźmiuk">
εξ ονόματος της Ομάδας UEN. - (PL) Κύριε Πρόεδρε, παίρνοντας τον λόγο εξ ονόματος της Ομάδας Ένωση για την Ευρώπη των Εθνών σε αυτήν τη συζήτηση σχετικά με την ετήσια στρατηγική πολιτικής για την κατάρτιση του προϋπολογισμού του 2008, θα ήθελα να υπογραμμίσω τρία θέματα.
<P>
Πρώτον, ο εισηγητής έχει εγκρίνει την ορθή προσέγγιση. Προτείνει η Ευρωπαϊκή Επιτροπή να εκπονήσει έναν "προϋπολογισμό που να φέρει αποτελέσματα" για το 2008, διασφαλίζοντας κατ' αυτόν τον τρόπο τη βέλτιστη χρήση των περιορισμένων διαθέσιμων δημοσιονομικών πόρων.
<P>
Δεύτερον, ο εισηγητής ορθά εφιστά την προσοχή στο γεγονός ότι, καταργώντας τις αποκεντρωμένες υπηρεσίες και θεσπίζοντας νέες, είναι βέβαιο ότι θα μειωθούν τα διαθέσιμα περιθώρια σε ορισμένα κεφάλαια των πολυετών δημοσιονομικών πλαισίων, μειώνοντας κατά συνέπεια τα λειτουργικά κονδύλια στο πλαίσιο των πόρων των επιμέρους προγραμμάτων. Ως αποτέλεσμα, ο προϋπολογισμός θα μπορούσε να καταστεί λιγότερο ευέλικτος και θα μπορούσε να περιοριστεί η εφαρμογή ορισμένων λειτουργικών προγραμμάτων.
<P>
Το τρίτο και τελευταίο σημείο μου είναι ότι φαίνεται πως οι προσδοκίες του εισηγητή για τη σχεδιαζόμενη αναθεώρηση των δημοσιονομικών δαπανών μεταξύ του 2008 και του 2009 είναι μάλλον υψηλές. " ιδέα ότι θα είναι δυνατόν να αμφισβητηθεί η αποτελεσματικότητα των δαπανών όσον αφορά την κοινή γεωργική πολιτική βάσει της αναθεώρησης είναι μάλλον απαράδεκτη. Σε τελική ανάλυση, η κοινή γεωργική πολιτική εγγυάται επισιτιστική ασφάλεια για τα επιμέρους κράτη μέλη της Ευρωπαϊκής Ένωσης και για την Κοινότητα στο σύνολό της. Εγγυάται, συνεπώς, τη σημαντικότερη μορφή ασφάλειας από την άποψη του κάθε ατόμου. Θα ήταν δύσκολο να εξεταστούν οι δαπάνες για αυτόν τον σκοπό, επειδή δεν μπορεί να τιμολογηθεί η παροχή αυτού του είδους της ασφάλειας.
<SPEAKER ID="191" NAME="Marie Anne Isler Béguin">
εξ ονόματος της Ομάδας Verts/ALE. - (FR) Κύριε Πρόεδρε, κυρία Επίτροπε, η ετήσια στρατηγική πολιτικής που προτείνει η Ευρωπαϊκή Επιτροπή για τη διαδικασία του προϋπολογισμού του 2008 πρέπει να εκτελεί αυστηρά τις αποφάσεις της νομοθετικής εξουσίας. Δεν πρέπει να τις αποδυναμώνει. Παρά τα τρέχοντα γεγονότα που κυριαρχούνται από την κλιματική αλλαγή -αναφέρομαι στην έκθεση Stern, τα συμπεράσματα της IPCC- η πρόταση της Επιτροπής εξασθενεί την έννοια της αειφόρου ανάπτυξης. Αναφέρει απλώς τα κονδύλια της ευημερίας, της αλληλεγγύης, της ασφάλειας και της εξωτερικής επιρροής, το περιεχόμενο των οποίων παραμένει αυθαίρετο.
<P>
Μπορεί κανείς να θυμηθεί στο σημείο αυτό, κυρία Επίτροπε, τον αγώνα μας να επιτύχουμε, κατά τη διάρκεια της συζήτησης για τις δημοσιονομικές προοπτικές, μια αύξηση της τάξης των 100 εκατ. ευρώ για την προστασία του περιβάλλοντος, την οποία η Επιτροπή αμέσως μείωσε κατά το ήμισυ. Ενώ ήταν τόσο δύσκολο να επιτύχουμε την έγκριση κονδυλίων για το περιβαλλοντικό πρόγραμμα, σημειώνω πόσο εύκολο ήταν να αποδεσμευτούν πρόσθετοι πόροι για τη χρηματοδότηση του οργανισμού Frontex ως μέσου καταπολέμησης της παράνομης μετανάστευσης.
<P>
Αυτά τα δημοσιονομικά ενδεικτικά σημεία απεικονίζουν τον βαθμό στον οποίο η ευελιξία μας περιορίζεται από τις δημοσιονομικές προοπτικές και αποδεικνύει, ακόμη μία φορά, ότι ο προϋπολογισμός για το περιβάλλον περικόπτεται. Παρά τον επείγοντα χαρακτήρα και τη σημασία που έχει το περιβάλλον για τους συμπολίτες μας, αυτός είναι ένας σκληρά περιορισμένος προϋπολογισμός για την αντιμετώπιση των προκλήσεων της καταπολέμησης της κλιματικής αλλαγής και της διάβρωσης της βιοποικιλότητας. Ας μην ξεχνάμε ότι το δίκτυο Natura 2000 θα έπρεπε να λαμβάνει 6 δισ. ευρώ ετησίως, προκειμένου να λειτουργεί με τον αρμόζοντα τρόπο.
<P>
Παρά την ύπαρξη αυτών των ελλείψεων, θα ήθελα να εκφράσω το ενδιαφέρον μου για τις νέες πρωτοβουλίες της Ευρωπαϊκής Επιτροπής υπό το κονδύλιο "εξωτερική επιρροή". Το ταμείο ενεργειακής απόδοσης και ανανεώσιμων πηγών ενέργειας και η παγκόσμια συμμαχία για την κλιματική αλλαγή πρέπει να βοηθήσουν τις χώρες ΑΚΕ, και ιδιαίτερα την Αφρική, να αρχίσουν μια μορφή ανάπτυξης η οποία θα ολοκληρώνει τον περιβαλλοντικό και τον κοινωνικό πυλώνα τολμηρότερα απ' ό,τι το έχουμε κάνει, και έτσι να προαγάγουμε την έννοια της αειφόρου ανάπτυξης.
<P>
Στρεφόμενη σε ένα διαφορετικό θέμα, η Ομάδα των Πρασίνων/Ευρωπαϊκή Ελεύθερη Συμμαχία προσβλέπει στην έκθεση της Επιτροπής για τις μεσοπρόθεσμες ανάγκες σε προσωπικό. Κυρία Επίτροπε, η ομάδα μας υπήρξε πάντοτε υπέρ της ύπαρξης μιας ικανοποιητικής και σταθερής τροφοδοσίας σε ανθρώπινους πόρους. Στην περίπτωση των εκτελεστικών υπηρεσιών, χρειάζεται να εξετάσουμε ανά περίπτωση, αν τα προγράμματα εκτελούνται καλύτερα με μια εκτελεστική υπηρεσία ή αν χρειάζεται να διατηρήσουμε μια κεντροποιημένη προσέγγιση, όπως έχει ζητήσει το Κοινοβούλιο για το πρόγραμμα LIFE+.
<SPEAKER ID="192" NAME="Esko Seppänen">
εξ ονόματος της Ομάδας GUE/NGL. - (FI) Κύριε Πρόεδρε, ο κ. Virrankoski, δηλώνει ότι ο προϋπολογισμός του επόμενου έτους θα πρέπει να παραγάγει καλά αποτελέσματα. Είναι δύσκολο έργο η μέτρηση των αποτελεσμάτων, εντούτοις· στην πράξη είναι αδύνατον. Κατά την εκτίμηση των αποτελεσμάτων, πρέπει κανείς να εργάζεται βάσει αυτού που θα είχε συμβεί εάν η ΕΕ δεν είχε χρησιμοποιήσει τα κονδύλια του προϋπολογισμού της για αυτούς τους σκοπούς για τους οποίους τα χρησιμοποιεί σύμφωνα με τη διαδικασία του προϋπολογισμού, και τους οποίους αγνοούμε. " μέτρηση των αποτελεσμάτων ενδέχεται να επιτύχει σε ορισμένους επιμέρους τομείς πολιτικής σε σχέση με ένα ενιαίο πρόγραμμα, αλλά από την άποψη του προϋπολογισμού στο σύνολό του αποτελεί πολύ φιλόδοξο έργο. Αυτό κατέστη όντως σαφές κατά τη θητεία του προηγούμενου γενικού εισηγητή, όταν οι απαιτήσεις του Κοινοβουλίου για αποτελέσματα καθίσταντο σταδιακά λιγότερο αυστηρές όσο πλησίαζε η ημερομηνία της τελικής κατάρτισης του προϋπολογισμού.
<P>
Μία καλή αρχή για τη βελτίωση των αποτελεσμάτων είναι το γεγονός ότι πέρυσι λιγότερα κονδύλια του προϋπολογισμού παρέμειναν ανεκμετάλλευτα από την Επιτροπή από ό,τι για χρόνια. " Επιτροπή φαίνεται ότι έχει βελτιώσει τον τρόπο με τον οποίο εκτελεί τα προγράμματα. Προσδοκάται ότι αυτό δεν ήταν μόνο μία προσωρινή βελτίωση στο τελευταίο έτος του προηγούμενου δημοσιονομικού πλαισίου.
<P>
Εξ ονόματος της ομάδας μου, εύχομαι καλή τύχη στους συντάκτες του προϋπολογισμού που πρέπει να επικεντρωθεί στα αποτελέσματα. Ταυτόχρονα, θα ήθελα να πω ότι το γενικό σύνολο του προϋπολογισμού θα είναι προφανώς τόσο μικρό, ώστε η Ένωση δεν θα μπορέσει να λάβει περαιτέρω σημαντικά μέτρα ως νέα προτεραιότητα στην ενεργειακή πολιτική όπως καθορίστηκε στη σύνοδο κορυφής του Μαρτίου. Αντίθετα, θα δαπανηθούν χρήματα για τη στρατιωτικοποίηση της Ένωσης και την ευρωπροπαγάνδα στο όνομα της ενημέρωσης και της επικοινωνίας, όπως στο παρελθόν.
<SPEAKER ID="193" NAME="Hans-Peter Martin" AFFILIATION="NI">
(DE) Κύριε Πρόεδρε, όταν μια μικρή ομάδα ανθρώπων συγκεντρώνεται τόσο αργά το απόγευμα και ο καθένας από αυτούς γνωρίζει ουσιαστικά ήδη τα επιχειρήματα των άλλων αρκετά καλά, θεωρώ ότι θα μπορούσε κάποιος από αυτούς να τολμήσει να πει κάποια λόγια ενθάρρυνσης. Πιστεύω ότι έχουν ήδη αρχίσει να συμβαίνουν κάποια πράγματα στους κύκλους της Επιτροπής - μολονότι θα θέλαμε να δούμε κάτι περισσότερο.
<P>
Συμφωνώ με τον προηγούμενο ομιλητή ότι ο προσανατολισμός στο αποτέλεσμα είναι μια πολύ καλή ιδέα, αλλά θα μπορούσε κανείς να είναι περισσότερο μετριόφρων και παρόλα αυτά σχεδόν επαναστατικός σε ό,τι σας αφορά. Ειδικότερα: εξακολουθεί να είναι εξαιρετικά δύσκολο για τους πολίτες να καταλάβουν ποιος στην Επιτροπή κάνει τι και με πόσα χρήματα. Ποιοι οργανισμοί λειτουργούν τελικά για ποιον; Προσπαθήστε μία φορά να κάνετε μια γρήγορη αναζήτηση στο Διαδίκτυο για την καθαρή εισφορά της Γερμανίας το προηγούμενο έτος ή το 2005, για παράδειγμα. Θα χρειαστείτε πολύ χρόνο για να βρείτε κάποια πληροφορία σχετικά με αυτό οπουδήποτε. Το ίδιο ισχύει επίσης για πληροφορίες, για παράδειγμα, σχετικά με το ποια προγράμματα λαμβάνουν ενίσχυση και τι είδους ενίσχυση. Κάντε κλικ στη χώρα σε μια προσπάθεια να δείτε τι ενίσχυση λαμβάνει η περιοχή μου, αλλά δεν θα βρείτε καθόλου πληροφορίες. Αυτό είναι αδιανόητο!
<P>
Είμαι πεπεισμένος ότι, εάν η σχετική διαφάνεια ήταν ήδη μια πραγματικότητα, είτε καλή είτε κακή, θα βιώναμε μια σαφώς καλύτερη, υψηλότερης ποιότητας συζήτηση από αυτήν που διεξάγεται τώρα. Ελπίζω βέβαια ότι θα καταφέρουμε να κάνουμε μια αρχή, εάν αυτό προβλέπεται σε ευρωπαϊκό επίπεδο στον τομέα των γεωργικών επιδοτήσεων, για παράδειγμα. Ωστόσο και εκεί θα υπάρξουν προβλήματα με την πρακτική εφαρμογή. Κατά τα λοιπά, θα αναφερθώ σε αυτούς που θα μιλήσουν μετά από εμένα για τους οργανισμούς - αυτός είναι ένας ακόμα τομέας στον οποίο θα μπορούσαμε να επιδείξουμε παραδειγματικά πώς η διαφάνεια μπορεί να εφαρμοστεί στην πράξη.
<SPEAKER ID="194" NAME="Salvador Garriga Polledo" AFFILIATION="PPE-DE">
(ES) Κύριε Πρόεδρε, κυρίες και κύριοι, κυρία Επίτροπε, θα ήθελα να αποτίσω φόρο τιμής στη δεξιοτεχνία της δημοσιονομικής διαχείρισης που έχει επιτύχει η Γενική Διεύθυνση Προϋπολογισμών σε αυτό το στάδιο του 2007.
<P>
Χρόνο με τον χρόνο, καθώς οι δημοσιονομικές προοπτικές εναλλάσσονται, το Συμβούλιο βάζει την Ευρωπαϊκή Επιτροπή σε μια θέση από την οποία είναι πολύ δύσκολο να βγει. Κάθε χρόνο, η Ευρωπαϊκή Επιτροπή είναι υποχρεωμένη να καλύπτει ολοένα και πιο φιλόδοξους στόχους με ολοένα και λιγότερους πόρους.
<P>
Φαίνεται ότι τα κράτη μέλη βλέπουν την Ευρωπαϊκή Ένωση ως την τέλεια σκηνή από την οποία μπορούν να ικανοποιήσουν την εθνική κοινή τους γνώμη, πολύ φτηνά, φυσικά.
<P>
Όταν τα κράτη μέλη διαπιστώνουν ανησυχία μεταξύ των πολιτών -σχετικά με την ανάπτυξη ή την απασχόληση- επαναφέρουν τη στρατηγική της Λισαβόνας και λένε στην Ευρωπαϊκή Επιτροπή να αναζητήσει χρηματοδότηση.
<P>
Όταν ανακαλύπτουν ότι η ευρωπαϊκή κοινή γνώμη ανησυχεί για τη μετανάστευση ή την ενέργεια ή το φαινόμενο του θερμοκηπίου, ζητούν από την Επιτροπή να αναζητήσει χρηματοδότηση για αυτά τα θεαματικά μέτρα. Το πρόβλημα είναι ότι οι δεσμεύσεις παραμένουν και οι χθεσινές προτεραιότητες δεν ακυρώνονται απλώς επειδή προωθούνται άλλες προτεραιότητες.
<P>
Κάποια στιγμή, αργά ή γρήγορα, η Ευρωπαϊκή Επιτροπή -παρά τη Γενική της Επιτροπή Προϋπολογισμών- θα το παρατραβήξει και όλη αυτή η υπέροχη δημοσιονομική μηχανική της αναδρομικής και αρχικής χρηματοδότησης δεν θα είναι επαρκής για να αντιμετωπίσει τόσες πολλές προτεραιότητες. Αυτή θα είναι ίσως η ώρα για μεγάλες δημοσιονομικές αποφάσεις και ας ελπίσουμε ότι, όταν έρθει αυτή η ημέρα, η πολιτική ικανότητα της Ευρωπαϊκής Επιτροπής θα είναι αντάξια της δημοσιονομικής ικανότητας που επέδειξε σήμερα.
<SPEAKER ID="195" NAME="Göran Färm" AFFILIATION="PSE">
- (SV) Κυρία Επίτροπε, κύριε Πρόεδρε, η ετήσια πολιτική στρατηγική της Επιτροπής δείχνει ότι βρισκόμαστε αντιμέτωποι με σημαντικές και, σε ορισμένο βαθμό, νέες προκλήσεις. Εννοώ το θέμα της αλλαγής του κλίματος, το οποίο απαιτεί προσπάθειες στους τομείς της έρευνας, του περιβάλλοντος και της ενέργειας. Εννοώ την έρευνα και την καινοτομία, στο πλαίσιο των οποίων τίθεται το ζήτημα της δημιουργίας μίας Ευρώπης η οποία, στο πνεύμα της Λισαβόνας, μπορεί να καταστεί εξίσου ελκυστική στους ερευνητές όσο οι "νωμένες Πολιτείες και να παράσχει εξίσου μεγάλες δυνατότητες μετατροπής των αποτελεσμάτων της έρευνας σε θέσεις εργασίας και παραγωγή. " δημιουργία του προγράμματος ανταγωνιστικότητας και καινοτομίας και ενός άριστου Ευρωπαϊκού Ινστιτούτου Τεχνολογίας είναι καίρια θέματα.
<P>
Εννοώ τα Βαλκάνια. Έχουμε μία υποψήφια χώρα, την Κροατία, η οποία επιθυμεί να προσχωρήσει στην ΕΕ σύντομα και η οποία εξακολουθεί να έχει σημαντικές ανάγκες ασφαλείας στη Βοσνία, και έχουμε εντελώς νέες χώρες, συμπεριλαμβανομένου του Μαυροβουνίου και ίσως του Κοσσυφοπεδίου, οι οποίες απαιτούν σημαντικές προσπάθειες εκ μέρους της ΕΕ. Εννοώ τη δημοκρατία και την επικοινωνία, οι οποίες απαιτούν ευρύτερη δημοκρατική συνεργασία μεταξύ των ατόμων, των κομμάτων και των μη κυβερνητικών οργανώσεων. Ενόψει, για παράδειγμα, των εκλογών του Ευρωπαϊκού Κοινοβουλίου και της συζήτησης για μία νέα συνθήκη, το 2008 πρέπει να καταστεί έτος σημαντικών εξελίξεων από την άποψη των πόρων για τη νέα στρατηγική επικοινωνίας της ΕΕ. " εικόνα αυτού που κάνει και επιθυμεί η ΕΕ πρέπει να καταστεί σαφέστερη, ιδίως στα κράτη μέλη.
<P>
Αυτές οι προκλήσεις απαιτούν η ΕΕ να είναι σε θέση να λαμβάνει πολιτικές αποφάσεις, να διαθέτει πόρους του προϋπολογισμού και να επιδίδεται σε δραστηριότητα δια της οποίας μπορούμε να σημειώσουμε πρόοδο. Για να είμαι ειλικρινής, έχουμε ακόμη πολύ δρόμο μπροστά μας, ωστόσο. Ο προϋπολογισμός της ΕΕ εξακολουθεί να είναι ανελαστικός. Είναι δύσκολο να αλλάξουν οι προτεραιότητες και, προπάντων, να εφαρμοστούν νέες προτεραιότητες, ακόμη και αν η αρχή επανατοποθέτησης του προσωπικού σε νέες πολιτικές προτεραιότητες πρόκειται να έχει αποτέλεσμα.
<P>
Μακροπρόθεσμα -και ίσως όχι αργότερα από την ενδιάμεση αξιολόγηση- χρειαζόμαστε μεγαλύτερες ευκαιρίες, προκειμένου να επενδύσουμε δυναμικά σε νέους τομείς και αντιστοίχως να προβούμε σε περικοπές σε άλλους. Στον σύγχρονο κόσμο, απαιτείται από όλους ολοένα και περισσότερο να προσαρμόζονται - και όχι μόνο οι εταιρείες, τα άτομα και τις περιφέρειες αλλά επίσης και η ΕΕ. Επτά χρόνια, που είναι η περίοδος που καλύπτεται από τον μακροπρόθεσμο προϋπολογισμό μας, είναι αρκετός καιρός. Πρέπει να επιτύχουμε καλύτερες συνδέσεις μεταξύ του νομοθετικού έργου και του προϋπολογισμού. Πιστεύω ότι το Ευρωπαϊκό Ινστιτούτο Τεχνολογίας θα ήταν ένα παράδειγμα αυτής της σύνδεσης. Το Ινστιτούτο είναι μία εξαιρετική ιδέα, μία ιδέα όμως η οποία θα καταστεί προβληματική εάν πρέπει να μειωθούν άλλες ερευνητικές προσπάθειες.
<P>
Θεωρώ ότι οι ρυθμίσεις εξακολουθούν να είναι συχνά τόσο γραφειοκρατικές όσο και επαχθείς. " εμμονή με τη συμπλήρωση εντύπων και ο βαθμός λεπτομέρειας που απαιτείται στους ελέγχους δεν μπορεί να χαρακτηριστεί ως σύγχρονη διαχείριση, και το ίδιο ισχύει και στη διοίκηση. Υπήρξαν πολλοί οι οποίοι επέδειξαν έντονο διαρκές ενδιαφέρον για τις φιλοδοξίες του Επιτρόπου Kinnock από την άποψη της σαφέστερης οργάνωσης, της καλύτερης πολιτικής προσωπικού και της αυξημένης ισότητας των φύλων. Πρέπει τώρα να συνεχίσουμε τις μεταρρυθμίσεις στο ίδιο πνεύμα. " ετήσια πολιτική στρατηγική της Επιτροπής επισημαίνει τους κατάλληλους τομείς, τίθεται όμως πλέον θέμα να είμαστε προορατικοί και να εφαρμόσουμε αλλαγές σε αυτούς τους τομείς. Πρέπει, συνεπώς, να τολμήσουμε να πράξουμε περισσότερα, και αυτός είναι ένας ρόλος που ενδεχομένως επιτραπεί στο Κοινοβούλιο να αναλάβει.
<SPEAKER ID="196" NAME="Nathalie Griesbeck" AFFILIATION="ALDE">
(FR) Κύριε Πρόεδρε, κυρίες και κύριοι, θα ήθελα και εγώ επίσης να εκφράσω την υποστήριξή μου στην ομιλία του εισηγητή μας για τον προϋπολογισμό, του κ. Virrankoski, καθώς επίσης και να τον ευχαριστήσω ειλικρινά για την ποιότητα του έργου του και για τη σταθερή δέσμευσή του για διάλογο την οποία απέδειξε.
<P>
Απόψε, θα περιοριστώ σε τέσσερεις σύντομες παρατηρήσεις. Πρώτον, θα ήθελα η Επιτροπή να επιδεικνύει μεγαλύτερη προσοχή στους κανόνες δημοσιονομικής μεταρρύθμισης με σκοπό τη δημιουργία ενός ετήσιου προϋπολογισμού ανά δραστηριότητα ο οποίος θα δίδει μεγαλύτερη ευθύνη σε εκάστη διεύθυνση και τμήμα που έχει την ευθύνη για την υλοποίησή του. Δεύτερον, όσον αφορά τις υπηρεσίες, η Ευρωπαϊκή Επιτροπή δεν μπορεί, στην τρέχουσα κατάστασή της, να σχεδιάσει τη δημιουργία νέων αποκεντρωμένων οργάνων χωρίς πρώτα να αξιολογήσει τις δημοσιονομικές επιπτώσεις στους δημοσιονομικούς πόρους της Ένωσης. Τρίτον, οι δαπάνες προσωπικού πρέπει να είναι ακόμη περισσότερο διαφανείς και χρειάζονται νέα προγράμματα για την ανάπτυξη προσωπικού, με ακόμη μεγαλύτερη προσοχή να επικεντρώνεται στις νομοθετικές προτεραιότητες του Κοινοβουλίου μας.
<P>
Έχω μια τέταρτη και τελευταία παρατήρηση με την οποία θα ολοκληρώσω. Αν θέλουμε να εγερθούμε στο ύψος των προκλήσεων της παγκοσμιοποίησης και να την κάνουμε επωφελή για την οικονομία μας όσον αφορά την απασχόληση, τότε χρειάζεται να εργασθούμε σκληρότερα, προκειμένου να προαγάγουμε την έρευνα και την καινοτομία. Ωστόσο, έως ότου η Ευρωπαϊκή Ένωση αποκτήσει πρόσβαση σε σημαντικότερους πόρους, η Ευρωπαϊκή Ένωση θα πρέπει να επικεντρώνει τις προσπάθειές της στις πολιτικές και τις δημοσιονομικές προτεραιότητες που αποφασίζονται από το Κοινοβούλιο.
<SPEAKER ID="197" NAME="Reimer Böge" AFFILIATION="PPE-DE">
(DE) Κύριε Πρόεδρε, κυρία Επίτροπε, καταρχάς θα ήθελα να εκφράσω τις θερμές μου ευχαριστίες στον εισηγητή. " Επίτροπος διαπίστωσε ότι η μεγάλη πλειοψηφία των εκπροσώπων των ομάδων υποστηρίζει την πορεία που προτάθηκε από τον γενικό εισηγητή μας για τη διαδικασία του προϋπολογισμού του 2008. Εκτός από τη διαδικασία του προϋπολογισμού, η οποία ξεκινά με το προσχέδιο προϋπολογισμού της Επιτροπής, δημιουργήσαμε πράγματι πολλά συνοδευτικά μέτρα και συμπληρωματικές δομές τα τελευταία χρόνια, όπως την ετήσια στρατηγική πολιτικής και την έκθεση μελέτης που πρόκειται να παρουσιαστεί την επόμενη εβδομάδα.
<P>
Είμαστε επίσης εξαιρετικά ευγνώμονες στην Επιτροπή που ανέλαβε την πρωτοβουλία να παρουσιάσει έναν εξαμηνιαίο απολογισμό της τρέχουσας εκτέλεσης του προϋπολογισμού δημοσίως, συμπεριλαμβανομένου και αυτού του Σώματος, ούτως ώστε να γνωρίζουμε όλοι μας πού υπάρχουν ελλείψεις, πού μπορούν να υπάρξουν βελτιώσεις και ποιες είναι οι συνέπειες, επίσης όσον αφορά την επικείμενη διαδικασία του προϋπολογισμού. Αυτό είναι εξαιρετικά χρήσιμο και θα πρέπει όλοι να το αξιοποιήσουμε. Παρόλα αυτά, δεδομένης της πληθώρας των μέσων, πρέπει να εξετάσουμε τη δυνατότητα της περαιτέρω βελτιστοποίησης της χρονικής στιγμής και της διασύνδεσης, με σκοπό να τα χρησιμοποιήσουμε με τον καλύτερο δυνατό τρόπο. Πρέπει να εργαστούμε προς αυτήν την κατεύθυνση με μεγάλη προσοχή.
<P>
Θα επιθυμούσα να δω την ετήσια στρατηγική πολιτικής της Επιτροπής όχι μόνον να καθορίζει σωστά το ζήτημα των παλαιών και νέων προτεραιοτήτων εκ των προτέρων αλλά και να δίνει προβάδισμα στο ζήτημα της βελτίωσης της νομοθεσίας, η οποία είναι η ουσία της καθημερινής εργασίας. Κύριε Πρόεδρε, επιτρέψτε μου να επαναλάβω, έχοντας κυρίως υπόψη τις δημοσιονομικές πτυχές, ότι πραγματοποιήθηκαν μόλις δύο τριμερείς διάλογοι -στις 7 Μαρτίου και στις 18 Απριλίου- στο πλαίσιο των οποίων ελπίζουμε να είμαστε σε θέση να θέσουμε το ζήτημα των υπηρεσιών, των εκτελεστικών οργανισμών, των κοινών επιχειρήσεων και όλης της νέας διαχείρισης που δημιούργησε μια κοινή βάση στη νομοθεσία, τις συμφωνίες, τη χρηματοδότηση, τις αναλύσεις κόστους-ωφέλειας και απαλλαγής τους προσεχείς μήνες. Σε τελική ανάλυση, υπάρχουν διάφορες αντιφάσεις στην προκειμένη περίπτωση που δεν θα πρέπει να γίνονται ανεκτές μακροπρόθεσμα προς όφελος μιας χρηστής διαχείρισης.
<SPEAKER ID="198" NAME="Paulo Casaca" AFFILIATION="PSE">
- (PT) Κύριε Πρόεδρε, κυρία Επίτροπε, κύριε Virrankoski, κυρίες και κύριοι, πλησιάζουμε στο τέλος μίας συζήτησης η οποία, κατά την άποψή μου, ήταν άκρως ενημερωτική. Θα ήθελα να υπογραμμίσω ορισμένα από τα πλέον σημαντικά θέματα που ετέθησαν σε αυτήν τη συζήτηση. Το πρώτο από αυτά είναι το μήνυμα ότι σε καμία περίπτωση δεν θα έπρεπε να επιτρέπουμε στους εαυτούς μας να υποκύψουν στον πειρασμό να επανεθνικοποιήσουμε την Ευρώπη περικόπτοντας τους ανθρώπινους πόρους και το προσωπικό που απαιτούνται για τη λειτουργία της Επιτροπής.
<P>
Αυτό το κύριο μέλημα το οποίο διατυπώθηκε εδώ από την κ. Guy-Quint είναι, κατ' εμέ, ο σημαντικότερος παράγοντας στην εκτέλεση του προϋπολογισμού του 2008. Στην παρούσα έκθεση, για την οποία θα ήθελα να συγχαρώ τον εισηγητή μας κ. Virrankoski, θέλω να υπογραμμίσω το σημείο 8, ήτοι τη σημασία που δίνεται στη σαφήνεια, τη συνεκτικότητα και τη διαφάνεια στην παρουσίαση του προϋπολογισμού, αφενός, και το γεγονός ότι, αφετέρου, έχουμε έναν προϋπολογισμό βάσει δραστηριοτήτων (ABB), ο οποίος, με τη δημοσιονομική ονοματολογία του, είναι δύσκολο να κατανοηθεί από τον αναγνώστη.
<P>
Ο προϋπολογισμός της ΕΕ πρέπει να παρουσιάζεται κατά τρόπο απολύτως σαφή και συντονισμένο, και στο πλαίσιο του οποίου όλες οι γραμμές να μπορούν να αναγνωστούν με διαφορετικούς τρόπους χωρίς ο αναγνώστης να απολέσει τη συνολική εικόνα. Αυτό είναι ένα έργο ζωτικής σημασίας, το οποίο υπογραμμίζεται πολύ καλά στο σημείο 8.
<P>
Όσον αφορά τη γνωμοδότηση της Επιτροπής Εξωτερικών Υποθέσεων, θα ήθελα να υπογραμμίσω το σημείο 12 για το Ιράκ, το οποίο, δικαίως κατά τη γνώμη μου, επισημαίνει ότι οι ευρωπαϊκές επενδύσεις στη χώρα στερούνται προβολής. Πρέπει να καταστούν περισσότερο ορατές μέσω της αναπτυξιακής πολιτικής σε τοποθεσίες όπου είναι δυνατή η έμπρακτη εφαρμογή μίας τέτοιας πολιτικής, δηλαδή στο ιρακινό Κουρδιστάν. Επιπλέον, σε σχέση με το υπόλοιπο Ιράκ και σε σχέση με τη μεγάλη μάζα των ιρακινών προσφύγων, η Ευρώπη πρέπει να αναλάβει άμεση δράση, όπως είπε ο António Guterres, Ύπατος Αρμοστής για τους Πρόσφυγες, την προηγούμενη εβδομάδα στη Γενεύη.
<SPEAKER ID="199" NAME="Dalia Grybauskaitė">
μέλος της Επιτροπής. (EN) Κύριε Πρόεδρε, θέλω να ευχαριστήσω τον εισηγητή για τη θετική, εμπεριστατωμένη εκκίνηση της ετήσιας διαδικασίας μας. Συμφωνώ με τον πρόεδρο της Επιτροπής Προϋπολογισμών, ιδίως για τη στρατηγική προσέγγιση. Ένα στοιχείο είναι η διαδικασία του ετήσιου προϋπολογισμού, την οποία αρχίζουμε τώρα για το 2008, αλλά ταυτόχρονα μπορούμε να υιοθετήσουμε στρατηγικότερες προσεγγίσεις, επί παραδείγματι εξετάζοντας τον τρόπο βελτίωσης της διαδικασίας του ετήσιου προϋπολογισμού γενικά, καθώς και των σχέσεων μεταξύ των δύο θεσμικών οργάνων, επειδή υπάρχουν πράγματα που χρήζουν βελτίωσης. Πρέπει να καταστήσουμε τη διαδικασία ταχύτερη και λιγότερο γραφειοκρατική, ενώ πρέπει να είμαστε πιο ρεαλιστές όσον αφορά τους χρονικούς περιορισμούς και τον αριθμό των εγγράφων που εκπονούμε.
<P>
Στα υποκρυπτόμενα των σημερινών συζητήσεων για την ετήσια στρατηγική χάραξης πολιτικής, ως εμπλεκόμενοι στη διαδικασία του προϋπολογισμού έχουμε πάνω κάτω την ίδια γνώμη, αλλά δεν μπορούμε να βασιζόμαστε αποκλειστικά στις δικές μας απόψεις - τα πράγματα εξαρτώνται επίσης από τα περιβάλλοντα στα οποία αναπτύσσεται η συνεργασία μας. Συνεπώς, μπορούμε να βελτιωθούμε, και πιστεύω ότι θα επιτύχουμε σημαντικό βαθμό αμοιβαίας κατανόησης, όπως τα τελευταία χρόνια. Ελπίζω ότι θα επιτύχουμε το καλύτερο δυνατό αποτέλεσμα για τις διαδικασίες του προϋπολογισμού μας του 2008, αλλά μπορούμε επίσης να προσπαθήσουμε να επιτύχουμε ορισμένους ακόμη στρατηγικούς στόχους μαζί.
<SPEAKER ID="200" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη στις 12.00.

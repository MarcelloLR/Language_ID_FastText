<CHAPTER ID="011">
Ευρωζώνη (2007) - Ευρωπαϊκή Κεντρική Τράπεζα (2006) (συζήτηση) 
<SPEAKER ID="258" NAME="Πρόεδρος">
" ημερήσια διάταξη προβλέπει την κοινή συζήτηση:
<P>
της έκθεσης του κ. Rosati, εξ ονόματος της Επιτροπής Οικονομικών και Νομισματικών Θεμάτων, σχετικά με την ετήσια έκθεση 2007 για την ευρωζώνη και
<P>
της έκθεσης του κ. Mitchell, εξ ονόματος της Επιτροπής Οικονομικών και Νομισματικών Θεμάτων, σχετικά με την ετήσια έκθεση της ΕΚΤ για το 2006.
<P>
Καλωσορίζω με μεγάλη μου χαρά τον πρόεδρο της Ευρωομάδας και πρωθυπουργό και υπουργό Οικονομικών του Λουξεμβούργου Jean-Claude Juncker. Επίσης χαίρομαι που καλωσορίζω στο Ευρωπαϊκό Κοινοβούλιο τον πρόεδρο της Ευρωπαϊκής Κεντρικής Τράπεζας Jean-Claude Trichet. Ακόμα, θα ήθελα να καλωσορίσω θερμά τον Επίτροπο Joaquín Almunia.
<SPEAKER ID="259" NAME="Dariusz Rosati " AFFILIATION="PSE">
εισηγητής. - (PL) Κύριε Πρόεδρε, έχω τη χαρά να παρουσιάσω τη δεύτερη έκθεση του Ευρωπαϊκού Κοινοβουλίου σε απάντηση προς την Ετήσια Έκθεση της Ευρωπαϊκής Επιτροπής για την ευρωζώνη. " έκθεση της Επιτροπής παρουσιάζει την οικονομική κατάσταση στην ευρωζώνη το 2007.
<P>
Τα αποτελέσματα της έκθεσης αποτελούν λόγο αισιοδοξίας. Ο ρυθμός οικονομικής ανάπτυξης στην ευρωζώνη αυξήθηκε στο 2,7%, που είναι το καλύτερο αποτέλεσμα μετά το 2000, ενώ η ανεργία μειώθηκε σε 7,6%, το χαμηλότερο επίπεδο της τελευταίας δεκαπενταετίας. Ταυτόχρονα η ευρωζώνη έχει γίνει ένας ισχυρός παράγοντας για τη σταθεροποίηση της παγκόσμιας οικονομίας.
<P>
Αυτή η αισιόδοξη γενικά εικόνα, ωστόσο, δεν πρέπει να κρύβει ορισμένες αρνητικές πτυχές, και σε αυτές εστιάζουμε στην έκθεσή μας. Καταρχάς, ο ρυθμός της δημοσιονομικής προσαρμογής, ιδίως σε χώρες με μεγάλα δημοσιονομικά ελλείμματα, είναι πολύ αργός, έχοντας υπόψη ότι το Σύμφωνο Σταθερότητας και Ανάπτυξης υποχρεώνει τα κράτη μέλη να διατηρούν έναν όσο το δυνατόν πιο ισορροπημένο προϋπολογισμό μεσοπρόθεσμα. Αυτό συνεπάγεται τη συσσώρευση ενός δημοσιονομικού πλεονάσματος σε καιρό ανάκαμψης για να υπάρχει ένα δημοσιονομικό απόθεμα σε καιρό ύφεσης. Σε αυτό το πλαίσιο επικρίνουμε τη συμπεριφορά ορισμένων κρατών μελών που δεν εκμεταλλεύονται την τρέχουσα περίοδο ανάπτυξης για να εφαρμόσουν τις αναγκαίες περικοπές στις δημόσιες δαπάνες.
<P>
Δεύτερον, το Κοινοβούλιο επισημαίνει ότι τα καλά μέσα αποτελέσματα για το σύνολο της ευρωζώνης συγκαλύπτουν τις σημαντικές αποκλίσεις στην οικονομική κατάσταση των επιμέρους κρατών μελών. Ιδιαίτερα ανησυχητική είναι η μείωση της διεθνούς ανταγωνιστικότητας των οικονομιών ορισμένων χωρών συνήθως λόγω της αύξησης των μισθών πάνω από την αύξηση της παραγωγικότητας.
<P>
Τρίτον, ζητάμε να συνεχιστούν οι διαρθρωτικές μεταρρυθμίσεις που απαιτούνται από τις κατευθυντήριες γραμμές της νέας Στρατηγικής της Λισαβόνας. Πρέπει να επιταχύνουμε την άρση των υπόλοιπων φραγμών στις αγορές αγαθών και υπηρεσιών, και να βοηθήσουμε στη περαιτέρω ολοκλήρωση των αγορών εργασίας και των χρηματοπιστωτικών αγορών που θα γίνουν ένα σημαντικό στοιχείο στην ορθή λειτουργία της ευρωζώνης. Θέλουμε ιδιαίτερα να επιστήσουμε την προσοχή στην ταχεία εφαρμογή της οδηγίας για τις υπηρεσίες, η οποία έχει επιφέρει επιτάχυνση της αύξησης της εργασιακής παραγωγικότητας και έχει μειώσει τον πληθωρισμό στον τομέα των υπηρεσιών. Αυτό είναι ιδιαίτερα σημαντικό, καθώς οι υπηρεσίες αντιπροσωπεύουν το 70% του ΑΕγχΠ της ευρωζώνης.
<P>
Τέταρτον, το Κοινοβούλιο υπογραμμίζει τη σημασία της περαιτέρω διεύρυνσης της ευρωζώνης προκειμένου να ενισχυθεί η οικονομική και νομισματική ένωση και το ενιαίο νόμισμα. Χαιρόμαστε για την απόφαση να γίνουν δεκτές η Κύπρος και η Μάλτα στην ευρωζώνη, και προσβλέπουμε στην ένταξη και άλλων κρατών στο όχι πολύ μακρινό μέλλον. Θέλουμε να επισημάνουμε ότι η διαδικασία για την εξακρίβωση της ετοιμότητας των χωρών που ζητούν να προσχωρήσουν στην ευρωζώνη πρέπει να είναι διαφανής και να βασίζεται σε ενιαία κριτήρια, η οικονομική λογική και η πολιτική σημασία των οποίων δεν πρέπει να αμφισβητείται.
<P>
Από αυτή την άποψη καλούμε την Επιτροπή και το Συμβούλιο να αρχίσουν μια σοβαρή συζήτηση σχετικά με τα κριτήρια ονομαστικής σύγκλισης.
<P>
Τέλος, θέλω να τονίσω τη σημασία της καλής διακυβέρνησης και της ενίσχυσης του πολιτικού συντονισμού στην ευρωζώνη. Το χρειαζόμαστε αυτό προκειμένου να εκμεταλλευτούμε πλήρως τις ευκαιρίες που προσφέρει το κοινό νόμισμα. Χαίρομαι για την απόφαση που έλαβε η Ευρωομάδα τον Απρίλιο του τρέχοντος έτους να υιοθετήσει τιμές αναφοράς για τις δημοσιονομικές πολιτικές των κρατών μελών. Περιμένουμε την προσεχτική εποπτεία της εφαρμογής αυτών των αποφάσεων. Θέλω να εκμεταλλευτώ αυτή την ευκαιρία για να διαβεβαιώσω τον κ. Juncker ότι σε αυτό το θέμα έχει την απόλυτη στήριξη του Κοινοβουλίου.
<P>
Θέλω επίσης να συγχαρώ τον Επίτροπο Almunia για την προετοιμασία της δεύτερης έκθεσης της Επιτροπής σχετικά με την οικονομική κατάσταση στην ευρωζώνη και να εκφράσω την ευχή οι εκθέσεις που θα εκπονηθούν τα επόμενα χρόνια να έχουν τόσο καλά νέα όσο η παρούσα.
<SPEAKER ID="260" NAME="Gay Mitchell " AFFILIATION="PPE-DE">
εισηγητής. - (EN) Κύριε Πρόεδρε, είμαι ευτυχής που η παρούσα έκθεση συζητείται από κοινού με την έκθεση για την ευρωζώνη. Θα ήθελα να προσθέσω ότι η έκθεση που παρουσιάζω εγκρίθηκε ομόφωνα από την Επιτροπή Οικονομικών και Νομισματικών Θεμάτων.
<P>
Ξεκινώντας με την οικονομική κατάσταση, το 2006 η οικονομική ανάκαμψη στην ευρωζώνη κατέστη μια αυτοσυντηρούμενη διαδικασία με την εσωτερική ζήτηση να δρα ως η βασική κινητήριος δύναμη. Δύο εκατομμύρια θέσεις εργασίας δημιουργήθηκαν το 2006 και η ανεργία έπεσε από το 8,4% στο 7,6%. Στο πλαίσιο της εν λόγω ανάκαμψης, θα ήθελα να τονίσω τα κύρια σημεία αυτής της έκθεσης. Στο πλαίσιο της πρόσφατης ανάκαμψης, οποιαδήποτε περαιτέρω αύξηση των επιτοκίων θα πρέπει να επιχειρείται με προσοχή ώστε να μην διακυβεύεται η οικονομική ανάπτυξη. Είναι ζωτικής σημασίας οι μισθοί να αυξάνονται σύμφωνα με την παραγωγικότητα προκειμένου να διατηρηθεί η ανταγωνιστικότητα στα κράτη μέλη και να καταστεί δυνατή η δημιουργία θέσεων εργασίας σε ένα μη πληθωριστικό περιβάλλον. " δημοσιονομική εξυγίανση αποτελεί βασικό παράγοντα και είναι ακόμη πιο απαραίτητη σε ευνοϊκούς καιρούς, προκειμένου να επιτευχθεί μακροπρόθεσμη ανάπτυξη.
<P>
" έκθεση διαπιστώνει ότι οι μικρές οικονομίες έχουν καλύτερες επιδόσεις από τις μεγάλες οικονομίες από τη δημιουργία της ευρωζώνης και μετά όσον αφορά την ανάπτυξη, και ειδικότερα η Ιρλανδία, η Φινλανδία, η Ελλάδα, το Λουξεμβούργο και η Ισπανία σημείωσαν υψηλότερο μέσο ρυθμό ανάπτυξης από τον μέσο όρο της ευρωζώνης και υποστηρίζουμε ότι από αυτές τις εξελίξεις μπορούν να αντληθούν διδάγματα. " έκθεση εκφράζει ανησυχία για τη συνεχιζόμενη ανατίμηση του ευρώ έναντι των περισσότερων σημαντικών ευρωπαϊκών νομισμάτων. Το άρθρο 111 της Συνθήκης αναθέτει την ευθύνη για τη συναλλαγματική πολιτική στο Συμβούλιο χωρίς όμως να καθορίζει τον τρόπο με τον οποίο θα πρέπει να ασκείται η εν λόγω αρμοδιότητα.
<P>
" έκθεση καλεί την Ευρωομάδα, το Συμβούλιο και την ΕΚΤ να ασκήσουν τις αντίστοιχες εξουσίες και αρμοδιότητές τους σε πλήρη συντονισμό. " έκθεση καλεί επίσης την ΕΚΤ να παρακολουθεί στενά τις εξελίξεις στη χρήση του ευρώ ως αποθεματικό νόμισμα για τις κεντρικές τράπεζες και, στο πλαίσιο της ετήσιας έκθεσής της για τον διεθνή ρόλο του ευρώ, να ποσοτικοποιεί και να αναλύει τις επιπτώσεις της χρήσης αυτής, ιδίως όσον αφορά τις συναλλαγματικές ισοτιμίες. Ο κ. Trichet θα γνωρίζει ότι όποτε προσήλθε στην Επιτροπή Οικονομικών και Νομισματικών Θεμάτων του Κοινοβουλίου κατά την τελευταία διετία του έθεσα το θέμα των τιμών των κατοικιών. Αυτό παραμένει μια ανησυχία μου. Ως εκ τούτου, η έκθεση καλεί την ΕΚΤ να παρακολουθεί στενά αυτές τις εξελίξεις, που θα μπορούσαν να έχουν επιπτώσεις στην πραγματική οικονομία. " έκθεση περιέχει ένα αίτημα να προτείνει η ΕΚΤ τρόπους δράσης με τα αντίστοιχα πλεονεκτήματά τους, όπως ο συνυπολογισμός του κλάδου των ακινήτων στον εναρμονισμένο δείκτη τιμών καταναλωτή ή η κατάρτιση ειδικού δείκτη, ή η πρόταση συγκεκριμένων μέτρων προς λήψη σε εθνικό επίπεδο λόγω της ετερογένειας των εθνικών αγορών.
<P>
Θα αναφερθώ εν συνεχεία στην ομοσπονδιακή μέθοδο των "ΠΑ. Ίσως είναι καιρός να αναπτύξει η ΕΚΤ μία μέθοδο που θα βοηθά να προβλεφθούν οι πιθανές επιπτώσεις των αυξήσεων των επιτοκίων στις τιμές των κατοικιών. " έκθεσή μου θέτει επίσης το θέμα του ενυπόθηκου δανεισμού υψηλού κινδύνου (sub-prime) και προτείνει η ΕΕ να αντλήσει διδάγματα από τις πιθανές δυσκολίες για την οικονομία των "ΠΑ από τον ενυπόθηκο δανεισμό υψηλού κινδύνου.
<P>
Θα ήθελα να αναφερθώ για ένα λεπτό σε ένα θέμα ιδιαίτερου ενδιαφέροντος για την Ιρλανδία που έχει όμως πιθανό ενδιαφέρον και για τα άλλα μέλη της ευρωζώνης. Πέρυσι στην Ιρλανδία οι τιμές των κατοικιών είχε προβλεφθεί ότι θα αυξάνονταν κατά 9% από τους κτηματομεσίτες Hook και McDonald, μεταξύ 8% και 10% από τη Sherry Fitzgerald και κατά 7% από τους Friends First και IIB, ενώ οι τράπεζες Allied Irish Banks προέβλεπαν αύξηση μεταξύ 3% και 6%. Ο πρόσφατος δείκτης της ιρλανδικής Irish Permanent tsb/ESRI δείχνει όντως ότι οι τιμές των κατοικιών έπεσαν κατά 2,1% μεταξύ Ιανουαρίου και Μαΐου 2007 και αναμένεται περαιτέρω πτώση στην Ιρλανδία. Ο δανεισμός υψηλού κινδύνου -δηλαδή ο δανεισμός σε φτωχότερα άτομα, άτομα με ασταθή ροή εισοδήματος ή δύσκολο ιστορικό αποπληρωμής δανείων- προβλέπεται να αυξηθεί σε 4 δισεκατομμύρια ευρώ στην Ιρλανδία φέτος. Εάν το μέσο δάνειο ήταν μεταξύ 200 000 και 400 000 ευρώ, τότε δάνεια μεταξύ 10 000 και 20 000 υπάρχουν στην Ιρλανδία μόνο. Οι δανειστές υψηλού κινδύνου είναι σχετικά νεοεμφανισθέντες στην ιρλανδική αγορά και γενικά χρεώνουν το διπλάσιο του τρέχοντος επιτοκίου ενυπόθηκου δανείου προκειμένου να "αποζημιωθούν" -όπως ισχυρίζονται- για τον υψηλότερο κίνδυνο. Σε μια περίπτωση μια εταιρεία ενυπόθηκων δανείων που λειτουργεί στην Ιρλανδία από το 2005 έχει ήδη ανακτήσει 30 κατοικίες.
<P>
Ενδείξεις ανησυχίας σχετικά με τον ενυπόθηκο δανεισμό υψηλού κινδύνου υπάρχουν επίσης και στη Βρετανία. Είναι γνωστό εδώ και κάποιο διάστημα ότι στις "νωμένες Πολιτείες υπάρχει η ομοσπονδιακή μέθοδος. " ομοσπονδιακή μέθοδος που καταρτίστηκε από το Ομοσπονδιακό Αποθεματικό Σύστημα των "ΠΑ, σύμφωνα με κάποιον από τους πρώην οικονομολόγους του, δείχνει ότι συνήθως, όταν οι τιμές των κατοικιών αυξάνονται για αρκετά χρόνια λόγω των χαμηλών επιτοκίων, όταν τα επιτόκια αυξάνονται, οι τιμές αρχίζουν να πέφτουν περίπου 18 μήνες έως 2 χρόνια αργότερα. Πιστεύω ότι η ΕΚΤ θα πρέπει να ακολουθήσει αυτή τη μέθοδο και να αναπτύξει μία μέθοδο ΕΚΤ επειδή, επί του παρόντος, αφήνουμε στους ανθρώπους που εμπλέκονται στον τομέα να κάνουν τις προβλέψεις, και είναι οι άνθρωποι -οι χρηματοπιστωτικοί οργανισμοί και άλλοι- που θα έχουν το μεγαλύτερο κέρδος.
<P>
" έκθεση προτρέπει την Επιτροπή να αποτιμήσει την ποιότητα εποπτείας και τις περιοχές offshore των αμοιβαίων κεφαλαίων κινδύνου. Επαναλαμβάνει θέματα που είχαν τεθεί στο παρελθόν σχετικά με τον δημοκρατικό έλεγχο και την ανάγκη δημοσίευσης των συνοπτικών πρακτικών. Εφιστά την προσοχή στο γεγονός ότι τα ποσοστά υπέρβασης του πιστωτικού ορίου στην ευρωζώνη κυμαίνονται μεταξύ 7% και 13,5% και ζητεί από την ΕΚΤ να εκτιμήσει την κατάσταση.
<P>
" έκθεση τελειώνει λέγοντας ότι ο αριθμός των χαρτονομισμάτων σε κυκλοφορία ανήλθε σε 11,3 δισ. με αξία 628,2 δισ. ευρώ πέρυσι, αλλά ότι ανησυχεί για την αύξηση του αριθμού των χαρτονομισμάτων των 50, των 100 και των 500 ευρώ. Μόνο τα χαρτονομίσματα των 500 ευρώ αυξήθηκαν κατά 13,2%. " έκθεσή μου, με την υποστήριξη της Επιτροπής Οικονομικών και Νομισματικών Θεμάτων, εγείρει το ενδεχόμενο εγκληματικών δραστηριοτήτων κατά τη χρήση αυτών των μεγάλων χαρτονομισμάτων και λέει ότι απαιτείται περαιτέρω εξέταση από την ΕΚΤ. Ελπίζω ότι ο κ. Trichet θα είναι σε θέση να ανταποκριθεί στην παρούσα έκθεση και, ιδίως -όχι σήμερα, αλλά ίσως σε ορισμένο χρονικό διάστημα- να εξετάσει την πρότασή μου σχετικά με τη θέσπιση μιας μεθόδου ΕΚΤ η οποία θα εξομοιωθεί με την ομοσπονδιακή μέθοδο ώστε να μπορέσει να αποτελέσει ένα πραγματικό και ακριβές μέτρο για τον πιθανό αντίκτυπο των αυξήσεων των επιτοκίων στις τιμές των κατοικιών στα κράτη μέλη της ευρωζώνης.
<SPEAKER ID="261" NAME="Jean-Claude Juncker">
Πρόεδρος της Ευρωομάδας. (FR) Κύριε Πρόεδρε, κύριε Επίτροπε, κύριε Πρόεδρε της Ευρωπαϊκής Κεντρικής Τράπεζας, κυρία Πρόεδρε της επιτροπής, κύριοι εισηγητές, κυρίες και κύριοι,
<P>
Εμείς, στην Ευρώπη, έχουμε αντικαταστήσει την ουσιαστική συζήτηση με απλά λόγια. Μας προσκαλούν στο Κοινοβούλιο σπανίως το βλέπω στην ολομέλεια, όπως αυτή ονομάζεται, και μιλούμε, σημειώνω, για τις συνθήκες της καθημερινής ζωής των Ευρωπαίων, γεγονός που αναμφίβολα ενισχύει την αξιοπιστία των θεσμικών οργάνων μας.
<P>
Οι ευρωπαϊκές εφημερίδες, ειδικά αυτής της εβδομάδας, αναφέρουν τα λόγια που υποτίθεται ότι αντηλλάγησαν κατά τη διάρκεια πρόσφατης συνεδρίασης της Ευρωομάδας με έναν βραδινό επισκέπτη που είχαμε τη χαρά να υποδεχθούμε. Διάβασα την περίληψη αυτών των μακρών συζητήσεων στα κύρια άρθρα των εφημερίδων τα οποία καταλαμβάνουν μόλις είκοσι πέντε γραμμές, και μετά παραπονούμαστε που οι Ευρωπαίοι δεν είναι καλά ενημερωμένοι για την ευρωπαϊκή πραγματικότητα! Έστω.
<P>
Από την άλλη πλευρά, είμαι ευτυχής που σημειώνω ότι, πέρα από μία ή δύο λεπτές διαφορές, πολύ μικρή διαφορά υπάρχει ανάμεσα στην ουσία της έκθεσης του φίλου μας κ. Rosati και στη δική μας, την κοινή θεώρηση της Ευρωομάδας, δεδομένου ότι τα κοινά ευρήματά μας είναι ότι η ανάπτυξη στην Ευρώπη βρίσκεται εκ νέου σε ανοδική πορεία, ότι επεκτείνεται και παρατείνεται, και όλα εξαρτώνται από το αν γνωρίζουμε αν, σε μερικούς μήνες, θα είμαστε σε θέση να διαπιστώσουμε κατά πόσον αυτή η παρατεταμένη ανάκαμψη, αυτή η ανανεωμένη ανάπτυξη στην Ευρώπη, θα μας επιτρέπει να πούμε ότι το δυναμικό ανάπτυξης της Ευρωπαϊκής Ένωσης, και της ευρωζώνης ειδικότερα, έχει ουσιαστικά αυξηθεί. Συμφωνούμε στη διαπίστωση ότι τα επίπεδα υποαπασχόλησης, ανεργίας, έχουν πτωτική πορεία. Είχαμε το χαμηλότερο επίπεδο ανεργίας εδώ και πάρα πολύ καιρό. Δεν υπάρχει αμφιβολία επ' αυτού. Γεγονός, ωστόσο, παραμένει ότι θα πρέπει πάντα να υπογραμμίζεται ότι η Ευρωπαϊκή Ένωση, η οποία υποτίθεται ότι είναι υπόδειγμα για τον κόσμο, αλλά η οποία έχει ακόμη ποσοστό ανεργίας διαρθρωτικά υψηλότερο του 7%, δεν έχει κανένα λόγο να επιδιώκει επαίνους από τους άλλους ή να αυτοανακηρύσσεται νικήτρια του φαινομένου της ανεργίας στην ήπειρό μας.
<P>
Τα ελλείμματα μειώνονται. Την περίοδο 2005-2006 είδαμε σαφή τάση βελτίωσης της κατάστασης των δημόσιων οικονομικών στην Ευρώπη. Αυτό είναι αλήθεια κυρίως όσον αφορά το έλλειμμα. Το επίπεδό του από 2,5 το 2005 μειώθηκε σε 1,6 το 2006, γεγονός που αποδεικνύει σαφώς ότι το διορθωτικό σκέλος του μεταρρυθμισμένου Συμφώνου Ανάπτυξης και Σταθερότητας έδειξε τις ικανότητές του, και αυτό, παρ' όλες τις γενικά εσφαλμένες προειδοποιήσεις που μας απευθύνθηκαν όταν τροποποιήσαμε το Σύμφωνο.
<P>
Είναι αλήθεια ότι, όσον αφορά το προληπτικό σκέλος του Συμφώνου, δυσκολευόμαστε να σημειώσουμε τις ίδιες επιτυχίες με αυτές που κατορθώσαμε να σημειώσουμε όσον αφορά την ανάκαμψη των δημόσιων οικονομικών στο διορθωτικό τμήμα του. Εμείς, τα μέλη της Ευρωομάδας -τα οποία τώρα είμαστε 13 και από 1ης Ιανουαρίου θα είμαστε 15 παραμένουμε προσηλωμένοι στην αποτελεσματικότητα των πολιτικών οι οποίες πρέπει να εφαρμόζονται προκειμένου το προληπτικός σκέλος του Συμφώνου να αναπτυχθεί πραγματικά, να απογειωθεί πραγματικά.
<P>
Όταν η οικονομία πάει καλά, όταν τα ποσοστά ανάπτυξης δίνουν τόσους λόγους ικανοποίησης, όταν η οικονομική ανάπτυξη ανακάμπτει, είναι προφανές ότι αυτοί οι καιροί τους οποίους στα γαλλοαγγλικά αποκαλούμε good times πρέπει να αξιοποιηθούν έτσι ώστε τα διαρθρωτικά ελλείμματα των δημόσιων οικονομικών μας να βαίνουν μειούμενα. Εξ ου και η μεγάλη σημασία που αποδίδουμε στην ταχεία υλοποίηση του μεσοπρόθεσμου στόχου, πράγμα που απαιτεί από τα κράτη μέλη της ευρωζώνης να διπλασιάσουν τις προσπάθειές τους προκειμένου επιτύχουν εγκαίρως τον μεσοπρόθεσμο στόχο τους.
<P>
Δεν θα σας έχει διαφύγει ότι, επί του σημείου αυτού, η άτυπη συνεδρίαση της Ευρωομάδας που πραγματοποιήθηκε στο Βερολίνο στις 20 Απριλίου έλαβε απόφαση που αφορά την ανάληψη δέσμευσης, δεδομένου ότι είπαμε ότι όλα τα κράτη μέλη θα πρέπει να επιτύχουν τον μεσοπρόθεσμο στόχο το 2008 και το 2009. Ορισμένα εξ αυτών πέτυχαν την καθυστέρηση αυτής της εκπλήρωσης έως το 2010, χωρίς να διευκρινίζεται η περίπτωσή τους. Ουδέποτε υπήρξε θέμα να μην επιτύχουν τον στόχο τους έως το 2012. Αυτό ήταν, φυσικά, το κύριο θέμα συζήτησης, όταν πρόσφατα, στις αρχές της εβδομάδας, συναντήσαμε τον γάλλο Πρόεδρο, ο οποίος ήρθε και πρέπει να χαιρετίσουμε το γεγονός αυτό για να μας εξηγήσει, στην Ευρωομάδα, τις νέες γραμμές και τους νέους στόχους της οικονομικής και δημοσιονομικής πολιτικής της Γαλλίας. Επικροτούμε θερμά τη δέσμη των μεταρρυθμίσεων που έχουν δρομολογηθεί, διότι πρόκειται για διαρθρωτικές μεταρρυθμίσεις που επιδιώκουν η γαλλική κυβέρνηση και ο γάλλος Πρόεδρος, όμως θα εμμείνουμε σε αυτό που προσδοκούμε και ζητούμε από τη Γαλλία: όπως τα άλλα κράτη μέλη της ευρωζώνης, πρέπει και αυτή να επιτύχει τον μεσοπρόθεσμο στόχο που έχουμε θέσει για την 1η Ιανουαρίου 2010. Αυτή είναι μια παρατήρηση η οποία ισχύει για τη Γαλλία· μπορεί κάλλιστα να ισχύει για χώρες που βρίσκονται νοτιότερα και, οικουμενικά, για όλα τα κράτη μέλη της ευρωζώνης. Ωστόσο, έχουν δοθεί διαβεβαιώσεις όσον αφορά τη μείωση του ελλείμματος το 2008, συγκριτικά με το 2007, όσον αφορά την αρχή, η οποία έγινε αποδεκτή από τις γαλλικές αρχές, της διάθεσης όλων των κερδών από έσοδα που επιτυγχάνονται σε σχέση με τις δημοσιονομικές προβλέψεις, στον βαθμό που τα έσοδα είναι βραχυπρόθεσμα έσοδα, και όσον αφορά τη μείωση του ελλείμματος και του χρέους.
<P>
Πιστεύουμε όλοι, δεδομένου ότι είναι ένα θέμα με το οποίο ασχολήθηκε ο Τύπος, τόσο στη Γαλλία όσο και πέραν των συνόρων, στη Γερμανία ας μην ξεχνάμε ότι είμαστε στο Στρασβούργο ότι καμιά χώρα δεν προσπάθησε, σε οποιαδήποτε γλώσσα εργασίας της Ευρωπαϊκής Ένωσης, την περασμένη Δευτέρα, στο πλαίσιο της Ευρωομάδας, να αμφισβητήσει την ανεξαρτησία της Ευρωπαϊκής Κεντρικής Τράπεζας. Εξάλλου, αν κάποιος ελάμβανε την πρωτοβουλία να το κάνει, δεν θα αρκούσε να είναι εκφραστικός στον τρόπο διατύπωσης μιας παραπλανητικής σκέψης, διότι θα έπρεπε επίσης επιδείξει σεβασμό προς τις Συνθήκες. Θελήσαμε μια ανεξάρτητη Κεντρική Τράπεζα, έχουμε μια ανεξάρτητη Κεντρική Τράπεζα. Θα παραμείνει, βεβαίως, μια ανεξάρτητη κεντρική νομισματική αρχή.
<P>
(Χειροκροτήματα)
<P>
" ισχύς του ευρώ είναι ένα άλλο θέμα που εγείρει συζητήσεις. Ωστόσο, δεν βλέπουμε τους υπουργούς της Ευρωομάδας, υπό τις παρούσες συνθήκες ακόμη και σήμερα να ισχυρίζονται ότι ένα ισχυρό ευρώ μπορεί να θέσει σε κίνδυνο την οικονομική ανάπτυξη στην ευρωζώνη. Πιστεύουμε, μάλλον, ότι τα κράτη μέλη που αισθάνονται ανησυχία σχετικά με αυτή την ισχύ του ευρωπαϊκού νομίσματος σε σχέση με το εξωτερικό ισχύς η οποία αντανακλά την ευρωστία της οικονομικής ανάκαμψης της Ευρώπης θα πρέπει να διασφαλίζουν, στο εσωτερικό των χωρών τους, με τη θέσπιση των αναγκαίων διαρθρωτικών μεταρρυθμίσεων, ότι το εθνικό τους οικονομικό σύστημα, δηλαδή, το σύστημά τους υπό την ευρωζώνη, θα καθίσταται ανταγωνιστικότερο.
<P>
Υπήρξα ευαίσθητος στις παρατηρήσεις του εισηγητή σας στην έκθεσή του σχετικά με την εκτροχίαση ορισμένων στοιχείων της μισθολογικής πολιτικής. Μεγάλος αριθμός διευθυντών επιχειρήσεων χορηγούν στον εαυτό τους παροχές οι οποίες ουδόλως ανταποκρίνονται στις επανειλημμένες εκκλήσεις, τόσο της Τράπεζας όσο και της Ευρωομάδας, για πολιτική συγκράτησης μισθών που θα είναι προσηκόντως κατανοητή, δηλαδή μια συγκράτηση μισθών που θα συμβαδίζει με τον ρυθμό αύξησης της παραγωγικότητας. Δεν πρέπει να εκπλησσόμεθα που οι ευρωπαίοι εργαζόμενοι δεν καταλαβαίνουν πλέον μια Ευρώπη όπου ορισμένοι άνθρωποι κερδίζουν περιουσίες χωρίς να εργάζονται, όταν κανείς βλέπει τον όγκο εργασίας που αυτό απαιτεί, ενώ οι άλλοι πρέπει να το πάρουν απόφαση να αποδεχθούν, να υπακούσουν στις εκκλήσεις που τους απευθύνουμε για να τους ενθαρρύνουμε να υποστηρίξουν τη συγκράτηση μισθών. (Χειροκροτήματα) Είναι η οικονομική και η κοινωνική αδικία που αρχίζει τώρα να εγκαθίσταται. Πρέπει να αντιδράσουμε σ' αυτό.
<P>
Συμφωνώ με τον εισηγητή σας ότι, όταν τη βλέπουμε απ' έξω, η οικονομική ζώνη πρέπει να παρουσιάζεται ως κάτι περισσότερο στερεό, ως μια πιο ενιαία οντότητα, αλλά δεν μπορώ να πω ότι κατάλαβα το πλήρες πεδίο της φιλοδοξίας του, όταν υποστηρίζει ενιαία εκπροσώπηση της ευρωζώνης διεθνώς.
<P>
Παρά τα προτερήματά του, ο κ. Trichet δεν θα καταφέρει να με κάνει να αποσυρθώ από την ευρωπαϊκή σκηνή. Είμαι εδώ και εδώ θα μείνω. Σε ό,τι με αφορά, δεν έχω καμία φιλοδοξία, καμιά αόριστη επιθυμία που να με ωθεί να αναγκάσω σε παραίτηση τον άλλο Jean-Claude. Εξάλλου, ποιος από τους δύο μας θα μπορούσε να έχει την ιδέα να αποκλείσει την Επιτροπή από την εξωτερική εκπροσώπηση της ευρωζώνης; " ευρωζώνη μπορεί να εκπροσωπείται εξωτερικά από ένα μέρος, ακόμη και αν είμαστε τρεις, με την προϋπόθεση ότι υπάρχει συμφωνία μεταξύ των τριών εταίρων που εκπροσωπούν εξωτερικά την ευρωζώνη. Αυτή η συμφωνία υπάρχει. Ουδείς μπορεί να αγνοήσει ότι, στα ουσιώδη σημεία της νομισματικής πολιτικής, είτε αυτή είναι εσωτερική είτε εξωτερική, συμμεριζόμαστε ακριβώς τις ίδιες ιδέες και τις ίδιες πεποιθήσεις.
<P>
Περιορίζω εδώ τις παρατηρήσεις μου ως προς τα κύρια σημεία, κύριε Πρόεδρε, διότι αυτό ζητεί από εμάς ο Κανονισμός σας, τον οποίο βρίσκω ιδιαίτερα αυστηρό, όταν ο στόχος είναι να μιλήσουμε με πιο παραστατικό τρόπο σχετικά με τα κρίσιμα και, όπως το Κοινοβούλιο συχνά λέγει, καθημερινά προβλήματα των Ευρωπαίων.
<SPEAKER ID="262" NAME="Jean-Claude Trichet">
ΕΚΤ. (FR) Κύριε Πρόεδρε, κυρίες και κύριοι, έχω την τιμή να σας παρουσιάσω σήμερα την ετήσια έκθεση της Ευρωπαϊκής Κεντρικής Τράπεζας για το έτος 2006. " έκθεση αυτή είναι ένα σημαντικό εργαλείο για να αποδίδουμε λογαριασμό στους πολίτες της Ευρώπης και στους εκλεγμένους εκπροσώπους τους, στο Κοινοβούλιο, για τη νομισματική πολιτική και τις δραστηριότητές μας στους τομείς αρμοδιότητάς μας.
<P>
Θα ήθελα να αρχίσω δίνοντας μία σύντομη εικόνα των οικονομικών και νομισματικών εξελίξεων το 2006 και να εξηγήσω τις αποφάσεις της ΕΚΤ για τη νομισματική πολιτική. Μετά θα πω λίγα λόγια για την χρηματοπιστωτική σταθερότητα και για το θέμα των συστημάτων πληρωμών.
<P>
(EN) Θα αρχίσω με τα οικονομικά και νομισματικά θέματα. Το 2006, η νομισματική πολιτική της ΕΚΤ συνέχισε να σταθεροποιεί τις μεσομακροπρόθεσμες προσδοκίες για τον πληθωρισμό σε επίπεδα συμβατά με τη σταθερότητα των τιμών, γεγονός που αντικατοπτρίζει την αξιοπιστία της ΕΚΤ κατά την άσκηση της νομισματικής της πολιτικής. Όπως ειπώθηκε από τον εισηγητή πολύ εύγλωττα, το 2006 η οικονομία της ευρωζώνης επεκτάθηκε με τον υψηλότερο ρυθμό ανάπτυξης από το 2000. Παρά τον αντίκτυπο των υψηλών και ασταθών τιμών του πετρελαίου, το πραγματικό ΑΕγχΠ αυξήθηκε κατά 2,9% σε σύγκριση με το 1,5% το 2005. " οικονομική ανάκαμψη διευρύνθηκε σταδιακά κατά τη διάρκεια του 2006, και η οικονομική επέκταση απέκτησε περισσότερο αυτοσυντηρούμενο χαρακτήρα, με την εγχώρια ζήτηση να δρα ως βασική κινητήριος δύναμη. Τα τελευταία δεδομένα και ανακοινώσεις μελετών παρέμειναν γενικά θετικά, υποστηρίζοντας την άποψη ότι η οικονομική δραστηριότητα στην ευρωζώνη στο δεύτερο τρίμηνο του 2007 συνέχισε να επεκτείνεται με σταθερούς ρυθμούς. Ατενίζοντας το μέλλον, η μεσοπρόθεσμη πρόβλεψη για την οικονομική δραστηριότητα παραμένει ευνοϊκή και πληρούνται οι προϋποθέσεις προκειμένου η οικονομία της ευρωζώνης να συνεχίσει να αναπτύσσεται με αδιάλειπτο ρυθμό.
<P>
Όσον αφορά τις εξελίξεις των τιμών, ο μέσος ετήσιος πληθωρισμός βάσει του ΕνΔΤΚ το 2006 ήταν 2,2%, έμεινε δηλαδή αμετάβλητος σε σύγκριση με τον προηγούμενο χρόνο. Αυτό ήταν πάνω από τον στόχο της ΕΚΤ να διατηρήσει τον πληθωρισμό μεσοπρόθεσμα χαμηλότερο, αλλά πλησίον, του 2%. Αν και αυτό το αποτέλεσμα αντικατοπτρίζει κυρίως τις αυξήσεις στις τιμές του πετρελαίου και των ειδών πρώτης ανάγκης και παρόλο που ο πληθωρισμός ήταν ελαφρώς χαμηλότερος του 2% το πρώτο εξάμηνο του 2007, δεν υπάρχει περιθώριο για εφησυχασμό.
<P>
" πρόβλεψη για σταθερότητα των τιμών μεσοπρόθεσμα εξακολουθεί να υπόκειται στους κινδύνους ανόδου των τιμών. Καθώς η χρήση παραγωγικής ικανότητας στην οικονομία της ευρωζώνης είναι υψηλή και οι αγορές εργασίας βελτιώνονται σταδιακά, εμφανίζονται περιορισμοί που θα μπορούσαν να οδηγήσουν ιδιαίτερα σε εντονότερες εξελίξεις των μισθών από τις αναμενόμενες. Επιπλέον, η δυνατότητα παρέμβασης στη διαμόρφωση των τιμών σε τμήματα της αγοράς με χαμηλό ανταγωνισμό μπορεί να αυξηθεί σε ένα τέτοιο περιβάλλον. " εκτίμησή μας ότι όσον αφορά τη σταθερότητα των τιμών επικράτησαν οι κίνδυνοι υπερτίμησης επιβεβαιώθηκε καθ' όλη την περίοδο από την αρχή του 2006 έως τα μέσα του 2007 μέσω διασταύρωσης με τη νομισματική ανάλυση. Ο προφανής δυναμισμός της νομισματικής αύξησης και της αύξησης πιστώσεων το 2006 και το 2007 αντικατοπτριζόταν στη συνεχή επίμονη ανοδική τάση του βασικού ποσοστού της νομισματικής επέκτασης, ενισχύοντας περαιτέρω τη συγκέντρωση ρευστότητας.
<P>
Προκειμένου να αντιμετωπίσει τους κινδύνους υπερτίμησης κατά της σταθερότητας τιμών που εντόπισαν οι οικονομικές και νομισματικές αναλύσεις της ΕΚΤ, το Διοικητικό Συμβούλιο έχει, όπως γνωρίζετε, προσαρμόσει τη στάση της νομισματικής πολιτικής σταδιακά σε οκτώ βήματα από το τέλος του 2005 ως σήμερα. Όπως είπα την προηγούμενη Πέμπτη κατά την εξήγηση της εκτίμησης του Διοικητικού Συμβουλίου, μετά τις προσαρμογές στα βασικά επιτόκια, η νομισματική πολιτική της ΕΚΤ παραμένει διευκολυντική, με ευνοϊκές γενικές χρηματοδοτικές προϋποθέσεις, έντονη νομισματική αύξηση και αύξηση πιστώσεων, και επαρκή ρευστότητα στην ευρωζώνη. " ανάληψη αποφασιστικής και έγκαιρης δράσης εξακολουθεί να είναι δικαιολογημένη προκειμένου να διασφαλιστεί σταθερότητα των τιμών μεσοπρόθεσμα. Το Διοικητικό Συμβούλιο θα συνεχίσει να παρακολουθεί στενά όλες τις εξελίξεις προκειμένου να διασφαλίσει ότι δεν θα υλοποιηθούν οι κίνδυνοι μεσοπρόθεσμα.
<P>
Όσον αφορά τις δημοσιονομικές πολιτικές, η ΕΚΤ συμμερίζεται την άποψη που διατυπώθηκε στο σχέδιο ψηφίσματος ότι η δημοσιονομική εξυγίανση αποτελεί βασικό παράγοντα και είναι ακόμη πιο απαραίτητη σε ευνοϊκούς καιρούς, προκειμένου να επιτευχθεί μακροπρόθεσμη ανάπτυξη. Για το Διοικητικό Συμβούλιο όπως ειπώθηκε πολύ εύστοχα, πρέπει να ομολογήσω, τόσο από τον εισηγητή όσο και από τον Πρόεδρο της Ευρωομάδας, είναι σημαντικό όλες οι κυβερνήσεις να τηρούν τις διατάξεις του Συμφώνου Σταθερότητας και Ανάπτυξης σχετικά με τη δημοσιονομική εξυγίανση και όλες οι ενεχόμενες χώρες να τηρούν τις δεσμεύσεις που ανέλαβαν στο πλαίσιο της συνεδρίασης της Ευρωομάδας στο Βερολίνο στις 20 Απριλίου 2007. Όπως συμφωνήθηκε στο Βερολίνο, η αξιοποίηση των ευνοϊκών κυκλικών συνθηκών θα έδινε τη δυνατότητα στις περισσότερες χώρες της ευρωζώνης να επιτύχουν τους μεσοπρόθεσμους στόχους τους το 2008 ή το 2009, και όλες τους θα πρέπει να θέσουν ως στόχο το 2010 το αργότερο.
<P>
Πρέπει να πω ότι επικροτούμε πάρα πολύ επίσης την έμφαση που δόθηκε από το Συμβούλιο ECOFIN στα μέτρα για τη βελτίωση της ποιότητας και της αποτελεσματικότητας των δημόσιων οικονομικών.
<P>
Όσον αφορά τις διαρθρωτικές πολιτικές, η πρόταση ψηφίσματος που εγκρίθηκε από την Επιτροπή Οικονομικών και Νομισματικών Θεμάτων αναφέρεται επανειλημμένως σε οικονομικές αποκλίσεις στην ευρωζώνη. Επιτρέψτε μου να τονίσω εν πρώτοις ότι, συνολικά, οι διαφορές στον πληθωρισμό μεταξύ των χωρών της ευρωζώνης έχουν μειωθεί και είναι επί του παρόντος σχετικά περιορισμένες με σύγκριση με το παρελθόν. Το ύψος του τρέχοντος πληθωρισμού και οι αποκλίσεις απόδοσης τη στιγμή που μιλώ είναι παρόμοια με αυτά που παρατηρούνται σε περιφέρειες ή πολιτείες των "νωμένων Πολιτειών της Αμερικής, μια τεράστια ηπειρωτική οικονομία που έχει μέγεθος, διαστάσεις, αντίστοιχο του δικού μας μεγέθους. Τούτου λεχθέντος, ένα ενιαίο νόμισμα σημαίνει ενιαία νομισματική πολιτική και ενιαία συναλλαγματική ισοτιμία έναντι των άλλων νομισμάτων. Είναι, ως εκ τούτου, ακόμη πιο σημαντικό να διασφαλιστεί ότι όλοι οι εθνικοί μηχανισμοί προσαρμογής σε κλυδωνισμούς λειτουργούν τέλεια. " αποτελεσματική και εύρυθμη λειτουργία των οικονομικών προσαρμογών στο πλαίσιο της ευρωζώνης προϋποθέτει την άρση των θεσμικών φραγμών στους ευέλικτους μηχανισμούς καθορισμού μισθών και τιμών καθώς και την ολοκλήρωση της ενιαίας αγοράς και κατά συνέπεια μεγαλύτερο διασυνοριακό ανταγωνισμό. Μάλιστα, οι καλά σχεδιασμένες διαρθρωτικές μεταρρυθμίσεις που πραγματοποιούνται από τις εθνικές κυβερνήσεις είναι ζωτικής σημασίας για τη βελτίωση της λειτουργίας των αγορών προϊόντων, εργασίας και της χρηματοπιστωτικής αγοράς και για την ενίσχυση της ανταγωνιστικότητας.
<P>
Θεωρούμε επίσης ότι ο ελεύθερος και χωρίς στρεβλώσεις ανταγωνισμός ενισχύει την μακροπρόθεσμη οικονομική ανάπτυξη και τη δημιουργία θέσεων εργασίας και διευκολύνει τη διατήρηση της σταθερότητας των τιμών στην ευρωζώνη.
<P>
Επιτρέψτε μου να πω τώρα δυο λόγια σχετικά με τη χρηματοπιστωτική σταθερότητα, η οποία γνωρίζω ότι αποτελεί πολύ σημαντικό θέμα για το Κοινοβούλιο. Αναγνωρίζουμε τον θετικό ρόλο που διαδραματίζουν τα αμοιβαία κεφάλαια κινδύνου συμβάλλοντας στην ενίσχυση της αποτελεσματικότητας και της ρευστότητας των χρηματοπιστωτικών αγορών. Θα πρέπει να γνωρίζουμε επίσης, ωστόσο, ότι τα αμοιβαία κεφάλαια κινδύνου μπορούν να αποτελέσουν επίσης πηγή κινδύνου για τη σταθερότητα του χρηματοπιστωτικού συστήματος. Σε αυτό το πλαίσιο, η έκθεση που εκδόθηκε τον Μάιο του 2007 από το Φόρουμ για τη χρηματοοικονομική σταθερότητα σχετικά με τους υπερχρεωμένους οργανισμούς, κατόπιν αιτήματος της G8, είναι ευπρόσδεκτη. " έκθεση περιέχει σειρά συστάσεων που απευθύνονται σε εποπτικές αρχές, στους συμβαλλόμενους αμοιβαίων κεφαλαίων κινδύνου και επενδυτές, και στον καθαυτό τομέα των αμοιβαίων κεφαλαίου κινδύνου, τις οποίες συμμερίζομαι πλήρως. Όσον αφορά τον ρόλο που διαδραματίζει ο τομέας, περισσότερο από ποτέ θα υποστηρίξουμε την πρόταση ο τομέας των αμοιβαίων κεφαλαίων κινδύνου να αγωνιστεί για βέλτιστες πρακτικές και τα όρια αναφοράς που καθορίζονται από τον τομέα να αποτελέσουν κατάλληλο μέσο για την επιδίωξη του εν λόγω στόχου. Σε αυτό το πνεύμα, η πρόσφατη πρωτοβουλία που αναλήφθηκε από τον τομέα για τη σύσταση μιας ομάδας εργασίας για την εξέταση των βέλτιστων πρακτικών είναι μια πολύ ευπρόσδεκτη εξέλιξη και ανυπομονώ για το αποτέλεσμα του εν λόγω έργου.
<P>
Οι τελικές μου παρατηρήσεις αφορούν ίσως την ολοκλήρωση των συστημάτων πληρωμών στην Ευρώπη. Παρατήρησα με ικανοποίηση ότι η προσέγγιση του ενιαίου χώρου πληρωμών σε ευρώ και του σχεδίου Target 2 είναι πολύ θετική και θα συνεχίσουμε στο Ευρωσύστημα να διαδραματίζουμε τον ρόλο μας από αυτή την άποψη.
<P>
Όσον αφορά το T2S, θεσπίσαμε ένα μοντέλο διαχείρισης για το στάδιο ανάπτυξης το οποίο αποσκοπεί να συμπεριλάβει όλους τους ενδιαφερόμενους μέσω της δημιουργίας μιας Συμβουλευτικής Ομάδας σχετικά με το T2S στην οποία οι παράγοντες της αγοράς θα εκπροσωπούνται επαρκώς. Τον Απρίλιο του 2007 ξεκινήσαμε μια επίσημη δημόσια διαβούλευση σχετικά με τις αρχές και τις προτάσεις στις οποίες βασίζεται το Σχέδιο T2S (Target2-Τίτλοι). " πρώτη αρχική εκτίμηση αυτών των παρατηρήσεων δείχνει ότι η υποδοχή τους είναι γενικά θετική. Από τις 67 προτάσεις, συγκεντρώσαμε ένα σύνολο 3 200 παρατηρήσεων από 56 οργανισμούς και διαπιστώσαμε ότι το 60% αυτών των 3 200 παρατηρήσεων έδειχνε πλήρη συμφωνία με τις προτάσεις, ενώ μόνο το 6% έδειχνε πλήρη διαφωνία. Όλες οι αντιδράσεις που συγκεντρώθηκαν δημοσιεύτηκαν και εξετάζονται πολύ προσεκτικά.
<P>
Σας ευχαριστώ πολύ για την προσοχή σας.
<SPEAKER ID="265" NAME="Joaquín Almunia">
Μέλος της Επιτροπής. (ES) Κύριε Πρόεδρε, κύριε Προεδρεύων του Συμβουλίου, κύριε Πρόεδρε της Ευρωπαϊκής Κεντρικής Τράπεζας, κυρίες και κύριοι, πιστεύω ότι είναι πολύ θετικό το γεγονός ότι, για πρώτη φορά, διεξάγουμε αυτή τη συζήτηση σχετικά με την κατάσταση της ευρωζώνης -η οποία είναι η δεύτερη που διεξάγουμε, μετά την πρώτη που ήταν απόρροια της πρώτης έκθεσης της Επιτροπής για την ευρωζώνη- και σχετικά με την έκθεση για την Ευρωπαϊκή Κεντρική Τράπεζα ταυτόχρονα, προχωρώντας σε έναν συνολικό προβληματισμό για την κατάσταση της ευρωζώνης, τη λειτουργία της Οικονομικής και Νομισματικής Ένωσης και τις προοπτικές για το μέλλον.
<P>
Πρέπει να ευχαριστήσω τον κ. Rosati και τον κ. Mitchell για τις εξαιρετικές εκθέσεις που μας παρουσίασαν και την Επιτροπή Οικονομικών και Νομισματικών Θεμάτων για το έργο που έχει επιτελέσει στη συζήτηση των προτάσεων που συζητάμε αυτή τη στιγμή.
<P>
" καλή λειτουργία της ευρωζώνης είναι θέμα ζωτικής σημασίας για τους πολίτες μας. Πρέπει να σας πω εξαρχής, ωστόσο, ότι ανησυχώ ότι πολλοί ευρωπαίοι πολίτες, οι οποίοι χρησιμοποιούν το ευρώ και πληρώνουν με ευρώ καθημερινά, δεν δείχνουν μεγάλη ικανοποίηση με το ενιαίο νόμισμα, σε μια χρονική στιγμή που η οικονομία της ευρωζώνης σαφώς ανακάμπτει, που η οικονομική ανάπτυξη είναι ανώτερη του δυναμικού μας -και ανώτερη του δυναμικού των "νωμένων Πολιτειών- που η ευρωζώνη απολαμβάνει μία ανάκαμψη, όπως είπε ο κ. Trichet, βασισμένη στην εσωτερική ζήτηση, πράγμα που δεν ίσχυε μερικά χρόνια πριν.
<P>
Πρόκειται για ανάκαμψη με επενδύσεις που αυξάνονται με πολύ ικανοποιητικό τρόπο και η οποία αναγγέλλει μελλοντικές βελτιώσεις στην οικονομία μας και με μια οικονομία που συμβάλλει στη δημιουργία -στην περίπτωση του προηγούμενου έτους- δύο εκατομμυρίων θέσεων εργασίας στις χώρες της ευρωζώνης. Και όλα αυτά με ένα πρακτικά ισοσκελισμένο εμπορικό ισοζύγιο, με ένα ποσοστό πληθωρισμού κάτω του 2% αυτή τη στιγμή, και μια σταθερότητα την οποία θα επιθυμούσε οποιαδήποτε οικονομική περιοχή του κόσμου.
<P>
Πιστεύω ότι όλοι, η Επιτροπή, ασφαλώς, αλλά επίσης το Συμβούλιο, και ιδιαίτερα η Ευρωομάδα, η Ευρωπαϊκή Κεντρική Τράπεζα και το Ευρωπαϊκό Κοινοβούλιο, έχουμε την ευθύνη να εξηγήσουμε στους πολίτες μας ότι αυτό το ευρωπαϊκό σχέδιο, οχτώ χρόνια μετά τη δημιουργία του, έχει σήμερα πολύ καλά αποτελέσματα. Πιστεύω ότι αυτή η συζήτηση πρέπει να χρησιμεύσει σ' αυτό.
<P>
Αλλά πρέπει επίσης να μας βοηθήσει να διδαχθούμε από την εμπειρία, να διαπιστώσουμε ποια στοιχεία της Οικονομικής και Νομισματικής Ένωσης δεν λειτουργούν όπως είχαμε φανταστεί πριν από οχτώ χρόνια, και να εφαρμόσουμε τις προσαρμογές και τις πολιτικές αποφάσεις που απαιτούνται προκειμένου το μέλλον να είναι καλύτερο από το παρόν, όσο θετικό και αν είναι το παρόν. Μετά τη συνεδρίαση του Ecofin χθες, περισσότεροι Ευρωπαίοι πρόκειται να μοιραστούν αυτό το θετικό παρόν. Χθες, το Ecofin υιοθέτησε επίσημα τις τελευταίες αποφάσεις που απαιτούνται προκειμένου να επιβεβαιωθεί ότι η ευρωζώνη θα διευρυνθεί για να συμπεριλάβει τη Μάλτα και την Κύπρο τον Ιανουάριο του 2008. Την 1η Ιανουαρίου του τρέχοντος έτους διευρύνθηκε με την ένταξη της Σλοβενίας. Το επόμενο έτος τρία νέα κράτη μέλη θα έχουν ενταχθεί επίσης στην Οικονομική και Νομισματική Ένωση, και θα μοιραστούν το ενιαίο νόμισμα με άλλα 318 εκατομμύρια Ευρωπαίους.
<P>
Πιστεύω ότι αυτό είναι ένα πολύ θετικό στοιχείο που συζητήθηκε χθες και συμφωνήθηκε προς ικανοποίηση όλων, όχι μόνο από τα 15 μέλη της ευρωζώνης, αλλά και από τα άλλα 12 κράτη που δεν μοιράζονται ακόμη το ενιαίο νόμισμα, και πιστεύω ότι αξίζει να υπογραμμίσουμε αυτό το σημείο.
<P>
Αναφορικά με την οικονομική κατάσταση, δεν πρόκειται να αναφερθώ σε αυτή λεπτομερώς, καθώς τόσο ο κ. Juncker όσο και ο κ. Trichet το έχουν κάνει ήδη.
<P>
Σχετικά με την εφαρμογή του Συμφώνου Σταθερότητας και Ανάπτυξης, που πιστεύω ότι σχετίζεται με αυτή τη βελτίωση στην οικονομική κατάσταση και αυτή την οικονομική σταθερότητα που απολαμβάνουμε στην ευρωζώνη, πρέπει να πω, όπως έχει πει ήδη ο κ. Juncker, ότι η εφαρμογή του διορθωτικού μέρους του αναθεωρημένου Συμφώνου Σταθερότητας, η εφαρμογή των διαδικασιών υπερβολικού ελλείμματος, έχει ένα πολύ θετικό αποτέλεσμα. Φέτος έχουμε ακυρώσει τρεις διαδικασίες υπερβολικού ελλείμματος που αφορούν τρία μέλη της ευρωζώνης, συμπεριλαμβανομένων των δύο ηγετικών οικονομιών της ευρωζώνης, τη Γαλλία και τη Γερμανία, που δεν είναι πλέον σε κατάσταση υπερβολικού ελλείμματος.
<P>
Επίσης έχουμε ακυρώσει τη διαδικασία υπερβολικού ελλείμματος σε σχέση με την Ελλάδα. Διαδικασίες υπερβολικού ελλείμματος εξακολουθούν να ισχύουν για δύο χώρες της ευρωζώνης, την Ιταλία και την Πορτογαλία. Αν τα πράγματα συνεχίσουν ως έχουν, ως το τέλος του χρόνου η Ιταλία θα έχει διορθώσει το υπερβολικό έλλειμμά της και θα είναι πολύ κάτω του 3%, και, αν τα πράγματα συνεχίσουν ως έχουν, τότε η Πορτογαλία, αν όχι φέτος, τότε το επόμενο έτος, θα έχει διορθώσει το υπερβολικό έλλειμμά της ως το τέλος του 2008, όπως ζήτησε το Συμβούλιο.
<P>
Όσον αφορά την ευρωζώνη, επομένως, η εφαρμογή αυτού του στοιχείου του Συμφώνου, που είναι το πιο γνωστό και το πιο αξιοσημείωτο στοιχείο αλλά και το στοιχείο με τα πιο ισχυρά και δραστικά μέσα στα χέρια της Επιτροπής και του Συμβουλίου, εκτελείται ικανοποιητικά.
<P>
Αυτό που μας απασχολεί τώρα είναι το προληπτικό μέρος. " Ευρωομάδα το συζήτησε τη Δευτέρα και το Ecofin το συζήτησε χθες. Αυτή είναι η πιο επίκαιρη και πιο δύσκολη συζήτηση κατά τη διάρκεια ευνοϊκών οικονομικών εποχών, επειδή στις ευνοϊκές οικονομικές εποχές είναι πιο δύσκολο, όχι από οικονομική άποψη αλλά από πολιτική άποψη, να συνεχιστεί η εξυγίανση των δημόσιων οικονομικών και των μέσων που διαθέτουν η Επιτροπή και το Συμβούλιο για να συνδράμουν σε αυτή τη διόρθωση των δημόσιων οικονομικών πέρα από τα όρια του 3% και προς τον μεσοπρόθεσμο στόχο ισορροπίας από διαρθρωτική άποψη. Είναι πιο αδύναμα μέσα από νομική άποψη και πρέπει να βασίζονται σε πολιτική συναίνεση, στην αμοιβαία αξιολόγηση και στην πεποίθηση ότι αυτή είναι μια αναγκαία προϋπόθεση για την αειφόρο ανάπτυξη.
<P>
Συζητήσαμε για άλλη μια φορά πρόσφατα -αυτή ακριβώς την εβδομάδα- την κατάσταση στην Ιταλία, που είναι μία κατάσταση υπερβολικού ελλείμματος, αλλά τώρα πρέπει να εξετάσουμε πώς θα προχωρήσει η διαδικασία εξυγίανσής της, και αυτό ενέχει μεγάλες δυσκολίες. Έχουμε την τύχη να μην χρειάζεται να συζητήσουμε τόσο πολύ την κατάσταση στη Γερμανία, διότι έχει σημειωθεί μεγάλη πρόοδος στη δημοσιονομική εξυγίανση στη Γερμανία. Και έχουμε αρχίσει να συζητάμε την κατάσταση στη Γαλλία.
<P>
Θα σας πω την άποψή μου σχετικά με τη συζήτηση της Δευτέρας στην Ευρωομάδα, συμπληρώνοντας τα όσα είπε ο κ. Juncker. Υπάρχει ένα πολύ θετικό γεγονός. Ο γάλλος Πρόεδρος υποσχέθηκε στους Υπουργούς Οικονομικών της ευρωζώνης και στον Πρόεδρο της Ευρωπαϊκής Κεντρικής Τράπεζας και της Επιτροπής ότι πρόκειται να προωθήσει ένα πολύ σοβαρό πρόγραμμα μεταρρυθμίσεων το οποίο θα παρουσιάσει λεπτομερώς μέχρι τον Σεπτέμβριο.
<P>
Υπάρχει επίσης ένα δεύτερο πολύ θετικό γεγονός. Υποσχέθηκε να διαθέσει όλο το πλεόνασμα του προϋπολογισμού για τη δημοσιονομική εξυγίανση και τη μείωση του χρέους. Και κάτι νέο, στη συνάντηση της Ευρωομάδας είπε: "αν μπορώ να προσαρμόσω το έλλειμμα το 2010, θέλω να προσαρμόσω το έλλειμμα το 2010", κάτι που δεν ήταν σαφές πριν από τη συνάντηση της Ευρωομάδας. Αν και είναι επίσης αλήθεια ότι πρόσθεσε: "αν δεν μπορώ να το κάνω, θα πρέπει να το κάνω το 2012".
<P>
Αυτή η εξήγηση, ωστόσο, δεν τελείωσε τη Δευτέρα, επειδή ένα άλλο στοιχείο αυτής της συνάντησης που πιστεύω ότι είναι πολύ σημαντικό είναι ότι η συζήτηση σχετικά με τη γαλλική δημοσιονομική στρατηγική, και η συζήτηση σχετικά με τη δημοσιονομική στρατηγική οποιασδήποτε άλλης χώρας, θα διεξάγεται, όπως ακριβώς γινόταν μέχρι τώρα, στο πλαίσιο του Συμφώνου Σταθερότητας και Ανάπτυξης, με τη Γαλλία να παρουσιάζει ένα αναθεωρημένο πρόγραμμα σταθερότητας, το οποίο θα αναλυθεί από την Επιτροπή και από το Συμβούλιο και οι υπουργοί, που θα συνεδριάσουν στο πλαίσιο του Συμβουλίου, στην Ευρωομάδα και επίσης στο Ecofin, θα είναι εκείνοι που θα αποφανθούν σχετικά με το πρόγραμμα δημοσιονομικής εξυγίανσης και προσαρμογής που θα παρουσιάσει η Γαλλία.
<P>
Πιστεύω ότι αυτό πρέπει να τονιστεί διότι ορισμένοι έχουν ερμηνεύσει τα τεκταινόμενα των τελευταίων ημερών ως τον δεύτερο θάνατο του Συμφώνου - το οποίο ορισμένοι είχαν ισχυριστεί ότι πέθανε το 2003. Εγώ πιστεύω ότι είναι ολοζώντανο. Το πρόβλημα είναι ότι είναι δύσκολο να εφαρμοστεί στις καλές περιόδους του οικονομικού κύκλου, ιδιαίτερα σε ορισμένες χώρες. Ωστόσο, γι' αυτό υπάρχουν τα μέσα του συμφώνου: για να βοηθήσουν να ξεπεραστούν αυτές οι δυσκολίες.
<P>
Θέλω να κάνω ένα τελευταίο σύντομο σχόλιο, κύριε Πρόεδρε, σχετικά με τη σημασία που θα έχει η νέα Συνθήκη όταν τεθεί σε ισχύ από την άποψη της παροχής μεγαλύτερης θεσμικής ικανότητας στην Ευρωομάδα, από την άποψη της βελτίωσης της διακυβέρνησης της Οικονομικής και Νομισματικής Ένωσης, η οποία έχει ακόμη πολύ δρόμο μπροστά της, τόσο εσωτερικά όσο και εξωτερικά. Ελπίζω ότι, στην επόμενη συζήτηση, η Επιτροπή θα μπορέσει να σας παρουσιάσει μια πλήρη ανάλυση σχετικά με το πώς λειτουργεί η Οικονομική και Νομισματική Ένωση και πώς θα έπρεπε να λειτουργεί, στη δέκατη επέτειο της απόφασης για την εισαγωγή του ευρώ, τον Μάιο του 2008.
<SPEAKER ID="266" NAME="Andreas Schwab">
εξ ονόματος της Ομάδας PPE-DE. - (DE) Κύριε Πρόεδρε, κύριε Επίτροπε, θα ήθελα αρχικά να ευχαριστήσω τους εισηγητές κ. Mitchell και κ. Rosati για την εργασία τους. Με την κοινή νομισματική πολιτική που θεσπίζει η ΕΚΤ και με ενιαίο νόμισμα το ευρώ, τα κράτη μέλη της ευρωζώνης πέτυχαν το μέγιστο πιθανό επίπεδο ολοκλήρωσης στον τομέα της νομισματικής πολιτικής. Αντίθετα με την κοινή νομισματική πολιτική, η οικονομική πολιτική δεν καθορίζεται σε κοινοτικό επίπεδο και έτσι οι αποφάσεις της οικονομικής πολιτικής παραμένουν στα χέρια των εθνικών κυβερνήσεων και κοινοβουλίων.
<P>
Ένα υψηλό επίπεδο μακροπρόθεσμης οικονομικής σύγκλισης στις χώρες της ευρωζώνης είναι προϋπόθεση για ένα ισχυρό και σταθερό ευρωπαϊκό νόμισμα. Έτσι, χαίρομαι για όσα είπαν σήμερα ο κ. Juncker και ο κ. Trichet. Την περασμένη εβδομάδα και στην αρχή αυτής της εβδομάδας γράφτηκαν πολλά στον Τύπο, που θα μπορούσαν να συνοψιστούν σε μία μόνο γραμμή: ώδινεν όρος και έτεκε μυν.
<P>
Χαίρομαι γιατί οι δηλώσεις σας ήταν τόσο σαφείς και σταθερές, θεωρώ όμως ότι πρέπει να συνεχιστεί η συζήτηση για το πώς θα εξελιχθεί το ευρώ και τα κριτήρια διαμόρφωσής του. " συζήτηση αυτή απαιτεί μεγάλη σταθερότητα από όλους τους συμμετέχοντες.
<P>
Ως εκπρόσωπος της νέας γενιάς, θα ήθελα να συστήσω σε όλα τα κράτη μέλη της ευρωζώνης να μην εγκαταλείψουν τις προσπάθειές τους για ενοποίηση και για εφαρμογή της δημοσιονομικής πειθαρχίας στους προϋπολογισμούς τους. Σε αυτό το πλαίσιο θα ήθελα να επαναλάβω τα λόγια του Μοντεσκιέ που είπε πως το σημαντικό είναι η εφαρμογή του "esprit de la loi” (πνεύματος του νόμου). Οι όροι της Συνθήκης για την οικονομική και νομισματική ένωση πρέπει να τηρηθούν ακόμα κι αν άλλαξαν οι κυβερνήσεις. Εδώ η θαυμάσια συμβουλή του Μοντεσκιέ πρέπει οπωσδήποτε να τηρηθεί καθ' ολοκληρία. Για παράδειγμα αν ένα κράτος μέλος που πυροδότησε πολλά τις τελευταίες εβδομάδες άλλαζε πορεία, θα ακολουθούσαν άλλα, βορειότερα κράτη μέλη και οι συνέπειες για την ενοποίηση και τη δημοσιονομική πολιτική στην ΕΕ θα ήταν καταστροφικές.
<P>
Γι' αυτό, κύριε Juncker και κύριε Trichet, σας ζητώ να παραμείνετε σκληροί και σταθεροί και να μην αφήσετε κανέναν να αλλάξει την πορεία σας κατά τα επόμενα χρόνια.
<SPEAKER ID="267" NAME="Πρόεδρος">
Κύριε Schwab, η παράθεση του Montesquieu σε αυτό το πλαίσιο είναι ασφαλώς ιδιαίτερα ενδεδειγμένη.
<SPEAKER ID="268" NAME="Benoît Hamon">
εξ ονόματος της Ομάδας PSE. - (FR) Κύριε Πρόεδρε, κύριε Επίτροπε, κυρίες και κύριοι, δεν μπορώ να αντισταθώ στην επιθυμία να αντιδράσω στις παρατηρήσεις που διατύπωσε ο κ. Juncker και ο βραδινός επισκέπτης του, συνιστώντας του καταρχάς ότι δεν θα πρέπει να αφήνει να τον εκμεταλλεύεται αυτός ο βραδινός επισκέπτης, ιδιαίτερα όσον αφορά τη φύση των ελλειμμάτων τα οποία αυτός έχει ήδη αρχίσει να εξετάζει προσεκτικά στη Γαλλία. Παρεμπιπτόντως, τα ελλείμματα αυτά δεν έχουν καμία σχέση με νέες επενδύσεις στην έρευνα, την ανάπτυξη και την καινοτομία, όπως προτείνει η στρατηγική της Λισαβόνας, αλλά οφείλονται κυρίως σε μείωση φόρων 14 δισεκατομμυρίων ευρώ, στοχευμένη στα πιο εύπορα κοινωνικά στρώματα της Γαλλίας, μια μείωση η οποία ωθεί τους περισσότερους οικονομολόγους να αναρωτιούνται ως προς τις υποτιθέμενες θετικές επιπτώσεις της στην οικονομική ανάπτυξη της ΕΕ. Δεν θα ξεφύγω από το θέμα περισσότερο.
<P>
Τώρα, θέλω να ευχαριστήσω τον κ. Mitchell για την έκθεσή του και για το έργο που επιτέλεσε σε σχέση με αυτή στο πλαίσιο της Επιτροπής Οικονομικών και Νομισματικών Θεμάτων. " έκθεση αυτή σημειώνει ορισμένες σημαντικές προόδους και βήματα μπροστά, και ιδιαίτερα όσον αφορά τη διαφάνεια στο έργο και στις αποφάσεις της Ευρωπαϊκής Κεντρικής Τράπεζας και τον εκδημοκρατισμό των διαδικασιών διορισμού. Το κείμενο αυτό επίσης ζητεί να επιδειχθεί μεγαλύτερη προσοχή σχετικά με μια πιθανή αύξηση των επιτοκίων προκειμένου να μην τεθεί σε κίνδυνο η ανάπτυξη· ζητεί να επιδειχθεί προσοχή, επίσης, σχετικά με τα κεφάλαια αντιστάθμισης κινδύνου (hedge funds), έτσι ώστε να ενισχυθεί η εποπτεία και η ρύθμιση προς το συμφέρον της χρηματοπιστωτικής σταθερότητας και της διαφάνειας. Τέλος, μπορούμε, να είμαστε ευτυχείς με τη συναίνεση που κατέστη δυνατό να επιτευχθεί στην Επιτροπή Οικονομικών και Νομισματικών Θεμάτων σχετικά με την αναγκαιότητα μαζικών επενδύσεων στην έρευνα, την εκπαίδευση και την κατάρτιση.
<P>
Τούτων λεχθέντων, θα επανέλθω στο θέμα των συναλλαγματικών ισοτιμιών διότι, αντίθετα με τη μοιρολατρία και τον επικρατούντα υπερσυντηρητισμό, θα θέλαμε να επισημάνουμε ότι τα μέσα με τα οποία μπορούμε να αναλάβουμε δράση υπάρχουν. Το άρθρο 111 της Συνθήκης προβλέπει, παραθέτω, ότι "εφόσον δεν υπάρχει σύστημα συναλλαγματικών ισοτιμιών έναντι ενός ή περισσοτέρων μη κοινοτικών νομισμάτων (...), το Συμβούλιο μπορεί, αποφασίζοντας με ειδική πλειοψηφία είτε μετά από σύσταση της Επιτροπής και διαβούλευση με την ΕΚΤ, είτε μετά από σύσταση της ΕΚΤ, να διατυπώνει γενικούς προσανατολισμούς για την πολιτική των συναλλαγματικών ισοτιμιών έναντι αυτών των νομισμάτων". Αυτό σας ζητούμε, κύριε Juncker, κύριε Trichet και κύριε Almunia: γενικούς προσανατολισμούς για την πολιτική συναλλαγματικών ισοτιμιών έναντι των νομισμάτων των κυριοτέρων εταίρων και ανταγωνιστών μας, αντί ενός γενικού laissez-faire και ελάχιστα αξιόπιστων δηλώσεων σχετικά με την απουσία οικονομικού αντικτύπου ενός ευρώ σημαντικά υπερτιμημένου.
<P>
Τέλος, θα ήθελα να πω μερικά λόγια για ένα θέμα για το οποίο εξακολουθεί να υφίσταται σημαντική διαφωνία μεταξύ των δύο πλευρών αυτού του Σώματος: τη μισθολογική πολιτική. Όπως και εσείς, κύριε Juncker, διαπιστώνουμε ότι το μερίδιο των μισθών στο ΑΕγχΠ της ευρωζώνης συνεχίζει να μειώνεται και ότι, παράλληλα με αυτό, οι μισθοί, τα χρυσά αλεξίπτωτα και άλλα πριμ με τη μορφή δικαιωμάτων αγοράς ή πώλησης μετοχών (stock options) των διευθυντών και των στελεχών μεγάλων επιχειρήσεων αποτελούν πραγματική πρόκληση για τους ευρωπαίους εργαζόμενους των οποίων η αγοραστική δύναμη βαίνει εξασθενούμενη.
<P>
Όπως εσείς, κύριε Almunia, ζητούμε ένα νομικά κατοχυρωμένο κατώτατο μισθό σε εκάστη χώρα της ΕΕ ή τουλάχιστον στην ευρωζώνη. Το να ενθαρρύνουμε τους κοινωνικούς εταίρους να συμφωνήσουν για σημαντικές αυξήσεις μισθών, όπως έκαναν οι κοινωνικοί εταίροι της γερμανικής μεταλλουργίας, σημαίνει όχι μόνον ότι κατευθυνόμαστε προς μια καλύτερη κατανομή των καρπών της ανάπτυξης, αλλά ότι επίσης, κατά τη γνώμη μας, συμβάλλουμε στη διαιώνιση της ανάπτυξης μέσω της ενίσχυσης της εμπιστοσύνης των νοικοκυριών και της αύξησης της κατανάλωσης.

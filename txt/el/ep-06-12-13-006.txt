<CHAPTER ID="006">
Ημερήσια διάταξη: βλ. Συνοπτικά Πρακτικά
<SPEAKER ID="086" NAME="Πρόεδρος">
Πρέπει επίσης να σας ενημερώσω ότι, όσον αφορά την έκθεση του κ. Leinen σχετικά με την τροποποίηση των άρθρων 15 και 182, παράγραφος 1 του Κανονισμού του Ευρωπαϊκού Κοινοβουλίου: Εκλογή των Κοσμητόρων και του Προεδρείου των Επιτροπών, η ψηφοφορία της οποίας ήταν προγραμματισμένη για αύριο, Πέμπτη, τελικά η Επιτροπή Συνταγματικών Υποθέσεων δεν την ενέκρινε σύμφωνα με τη διαδικασία που προβλέπεται στο άρθρο 131 και, ως εκ τούτου, θα διεξαγάγουμε συζήτηση σχετικά με αυτό το θέμα ως τελευταίο σημείο της ημερήσιας διάταξης της αποψινής συνεδρίασης.
<SPEAKER ID="087" NAME="Renato Brunetta" AFFILIATION="PPE-DE">
(IT) Κύριε Πρόεδρε, κυρίες και κύριοι, κατανοώ ότι υπάρχουν ανάγκες ασφαλείας, δεν μπορώ όμως να μην καταγγείλω την απρεπή και ουσιαστικά βίαιη συμπεριφορά με την οποία ορισμένα όργανα ασφαλείας επενέβησαν και υπέβαλαν σε έλεγχο εμάς τους βουλευτές μπροστά από την είσοδο του Κοινοβουλίου.
<P>
" συμπεριφορά αυτή είναι ανεπίτρεπτη. Κατανοώ πως υπάρχουν λόγοι ασφαλείας, θεωρώ ωστόσο ότι πρέπει να υπάρχει ευπρέπεια και σεβασμός στους ρόλους μας και από τις δύο πλευρές.
<SPEAKER ID="088" NAME="Πρόεδρος">
Ο Γενικός Γραμματέας με ενημερώνει ότι έχουμε προβλήματα με ορισμένους βοηθούς που εμπλέκονται σε μια διένεξη. Οι υπάλληλοι ασφαλείας προσπαθούν να διασφαλίσουν ότι όλα διεξάγονται ομαλά, αλλά αντιμετωπίζουμε δυσκολίες λόγω της συμπεριφοράς ορισμένων συμβασιούχων εργαζομένων που επηρεάζονται από εργασιακές ρυθμίσεις.
<SPEAKER ID="089" NAME="Tadeusz Zwiefka" AFFILIATION="PPE-DE">
(PL) Κύριε Πρόεδρε, η χθεσινή ημέρα ήταν πολύ σημαντική για το Ευρωπαϊκό Κοινοβούλιο. Ήταν μια πολύ σημαντική ημέρα για όλους μας, καθώς το βραβείο Ζαχάρωφ απονεμήθηκε στον κ. Alexander Milinkevich.
<P>
Θέλω να σας ενημερώσω ότι, όταν ο κ. Alexander Milinkevich ξεκίνησε την ομιλία του ενώπιον του Ευρωπαϊκού Κοινοβουλίου, το εσωτερικό σύστημα αναμετάδοσης των κτηρίων του Ευρωπαϊκού Κοινοβουλίου έπαψε να λειτουργεί, όπως και το σύστημα αναμετάδοσης μέσω Διαδικτύου. Στη Λευκορωσία το Διαδίκτυο ήταν ο μόνος τρόπος με τον οποίο μπορούσε κανείς να ακούσει την ομιλία. Αυτό σημαίνει ότι δεν υπήρχε πρόσβαση στην ομιλία και, ως εκ τούτου, οι πολίτες της Λευκορωσίας δεν ενημερώθηκαν για τη χθεσινοβραδινή εκδήλωση στο Κοινοβούλιο.
<P>
Θέλω να ζητήσω από τον Πρόεδρο να διερευνήσει τα αίτια αυτού του περιστατικού και να ενημερώσει το Σώμα σχετικά με τα ευρήματά του.
<P>
(Χειροκροτήματα)
<SPEAKER ID="090" NAME="Πρόεδρος">
Κύριε Zwiefka, η πρόθεσή μου ήταν να δώσω τον λόγο στον κ. Florenz. Δεν θέτετε θέμα επί της διαδικασίας σχετικά με τη σημερινή συνεδρίαση.
<P>
(Διαμαρτυρίες)
<P>
Ωστόσο, αυτό το θέμα είναι σημαντικό και μπορώ να σας πω ότι το πρόβλημα στο οποίο αναφέρεστε οφείλεται και στις αλλαγές στον τρόπο λειτουργίας των υπηρεσιών λόγω της εργασιακής σύγκρουσης που αντιμετωπίζουμε με ορισμένα μέλη του βοηθητικού προσωπικού της συνόδου. Αυτό το πρόβλημα εκδηλώθηκε με τον τρόπο που περιέγραψε ο προηγούμενος ομιλητής. " εικόνα αποκαταστάθηκε το συντομότερο δυνατό, και στην συνέντευξη Τύπου είχα την ευκαιρία να εξηγήσω τι είχε συμβεί στα μέσα μαζικής ενημέρωσης, τα οποία είχαν εκφράσει την ίδια ανησυχία με εσάς.

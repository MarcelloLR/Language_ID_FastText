<CHAPTER ID="002">
Δήλωση της Προεδρίας
<SPEAKER ID="006" NAME="Πρόεδρος">
Κυρίες και κύριοι, καθώς μου έχουν υποβληθεί πολλά αιτήματα να το πράξω, επιτρέψτε μου να προβώ σε μια σύντομη δήλωση σχετικά με την απελευθέρωση της Ingrid Betancourt και άλλων ομήρων.
<P>
Οι Ingrid Betancourt, Keith Stansell, Thomas Howes, Marc Gonsalves, Juan Carlos Bermeo, Raimundo Malagón, José Ricardo Marulanda, William Pérez, Erasmo Romero, José Miguel Arteaga, Armando Florez, Julio Buitrago, Armando Castellanos, Vianey Rodríguez και John Jairo Duran απήχθησαν και κρατούνταν όμηροι για πολλά χρόνια από την κολομβιανή τρομοκρατική οργάνωση FARC. Απελευθερώθηκαν εν τέλει την Τετάρτη, 2 Ιουλίου 2008, χάρη σε επιτυχή στρατιωτική επιχείρηση του στρατού της Κολομβίας.
<P>
Το Ευρωπαϊκό Κοινοβούλιο συγχαίρει την κ. Betancourt και όλους τους υπολοίπους απαχθέντες που απελευθερώθηκαν, καθώς και τις οικογένειές τους. " απελευθέρωσή τους τερματίζει μια πολύ βασανιστική περίοδο γι' αυτούς και υπενθυμίζει σε όλους μας ότι δεν πρέπει ποτέ να απελπιζόμαστε.
<P>
Την περασμένη Πέμπτη μίλησα με τον Πρόεδρο Uribe και συνεχάρην την κυβέρνηση και τον στρατό της χώρας του καθώς και τον κολομβιανό λαό γι' αυτή την επιτυχή επιχείρηση. Υπογραμμίζω και πάλι ότι η δημοκρατία δεν πρέπει ποτέ να ενδίδει στην τρομοκρατία και ότι η επιβολή του νόμου είναι πολιτική και ηθική υποχρέωση όλων.
<P>
Πρέπει να συνεχίσουμε να καταβάλλουμε κάθε δυνατή προσπάθεια για να διασφαλίσουμε την απελευθέρωση όλων των ομήρων. " κ. Betancourt απήχθη την 23η Φεβρουαρίου 2002. Έκτοτε, το Ευρωπαϊκό Κοινοβούλιο μετείχε σε επανειλημμένες πρωτοβουλίες με σκοπό την απελευθέρωσή της. Το 2006, μαζί με το Ίδρυμα País Libre, το όνομά της περιλαμβανόταν μεταξύ των τριών τελικών υποψηφιοτήτων για το βραβείο Ζαχάρωφ για την ελευθερία της σκέψης.
<P>
Κυρίες και κύριοι, το Ευρωπαϊκό Κοινοβούλιο πιστεύει ότι η αφοσίωση της Ingrid Betancourt είχε και συνεχίζει να έχει θεμελιώδη σημασία για την επίτευξη μόνιμης ειρήνης στην Κολομβία. Τώρα έχουμε τη διαρκή υποχρέωση να διατηρήσουμε στο επίκεντρο του ενδιαφέροντος της κοινής γνώμης την τραγική κατάσταση των ομήρων που συνεχίζουν να κρατούνται στην Κολομβία και να εργαστούμε για την απελευθέρωσή τους.
<P>
Την περασμένη εβδομάδα, προσκάλεσα την κ. Betancourt να επισκεφθεί το Ευρωπαϊκό Κοινοβούλιο - τη χρονική στιγμή που θα την εξυπηρετεί και αφού θα έχει αναρρώσει. Θέλω δε στο σημείο αυτό να καλέσω την οργάνωση FARC και όλες τις άλλες τρομοκρατικές οργανώσεις να καταθέσουν τα όπλα και να εγκαταλείψουν την άλογη και άσκοπη βία. Ποτέ δεν θα υποκύψουμε στην τρομοκρατία! Απευθύνω έκκληση να απελευθερωθούν όλοι οι όμηροι και οι εμπλεκόμενοι να αποδεχτούν την προσφορά της κολομβιανής κυβέρνησης για συνεργασία με σκοπό την εξεύρεση μιας ειρηνικής λύσης.
<P>
(Χειροκροτήματα)
<P>
Κυρίες και κύριοι, καλωσορίζω θερμά στο Σώμα τον γάλλο υπουργό Ευρωπαϊκών Υποθέσεων και εκπρόσωπο της νέας Προεδρίας, Jean-Pierre Jouyet. Αυτή είναι η πρώτη φορά που ένας εκπρόσωπος κυβέρνησης παρίσταται από την αρχή των εργασιών μας. Ευελπιστώ ότι θα μπορέσουμε να συνεχίσουμε εξίσου επιτυχώς τη συνεργασία μας, η οποία ξεκίνησε εξαιρετικά ευοίωνα.
<P>
(Χειροκροτήματα)

<CHAPTER ID="1">
<SPEAKER ID="1" LANGUAGE="" NAME="" AFFILIATION="Αντιπροέδρου">
<P>
(1) 
<SPEAKER ID="2" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0035/2004) του κ. Brie, εξ ονόματος της Επιτροπής Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής, σχετικά με το Αφγανιστάν: προκλήσεις και προοπτικές για το μέλλον (2003/2121(INI)). 
<SPEAKER ID="3" LANGUAGE="DE" NAME="Brie (GUE/NGL )," AFFILIATION="εισηγητής">
<P>
Παρά τα ανώτερα –καθώς και άλλα– βήματα προόδου, η κατάσταση στο Αφγανιστάν είναι εξαιρετικά ασταθής. Τα πιο πιεστικά προβλήματα είναι: η ανύπαρκτη ή ελάχιστη ασφάλεια πολλών περιοχών· το ενδεχόμενο συγκρούσεων είναι άρρηκτα συνδεδεμένο με το γεγονός ότι οι πολέμαρχοι, οι κυβερνήτες και οι έμποροι ναρκωτικών διατηρούν αμείωτη την ισχύ τους· η διαδικασία αφοπλισμού που έχει σταματήσει, καθώς αποδείχτηκε δύσκολη η αποστράτευση των στρατιωτών από τους ιδιωτικούς στρατούς και η επανένταξή τους στην κοινωνία, οι Ταλιμπάν οργανώνονται και πάλι σε ορισμένα μέρη της νότιας και νοτιοανατολικής χώρας· καθώς και η δραματική αύξηση της καλλιέργειας της παπαρούνας οπίου και της διακίνησης ναρκωτικών. Δεδομένου ότι δεν πρέπει να επιτρέψουμε σε αυτά τα προβλήματα να εμποδίσουν την επιτυχή διεξαγωγή των προσεχών προεδρικών εκλογών, ζητώ από όλους τους βουλευτές αυτού του Σώματος και, ιδιαίτερα, από όσους ανήκουν στην Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών να μην υποστηρίξουν τις τροπολογίες που επιδιώκουν τη διαγραφή της περιγραφής αυτών των προβλημάτων. Πιστεύω ότι, πράττοντας κατ’ αυτόν τον τρόπο δεν πρόκειται να κάνουμε χάρη στον λαό του Αφγανιστάν, ούτε όμως και στον εαυτό μας, εάν θέλουμε να συνεχίσει το Αφγανιστάν να αποτελεί προτεραιότητα της διεθνούς πολιτικής. Επιτρέψτε μου επίσης να σας υπενθυμίσω σε αυτό το πλαίσιο ότι, όταν τιμήσαμε πρόσφατα τον Γενικό Γραμματέα του ΟΗΕ απονέμοντας σε αυτόν και στον οργανισμό του το βραβείο Ζαχάρωφ, το πράξαμε εις μνήμην του προσωπικού του ΟΗΕ που σκοτώθηκε στο Ιράκ· πρέπει να ληφθεί σοβαρά υπόψη η προειδοποίηση σχετικά με την επιδείνωση της κατάστασης στον τομέα της ασφάλειας, την οποία απηύθυνε στις 15 Ιανουαρίου ο κ. Μπραχίμι, ειδικός απεσταλμένος του ΟΗΕ τότε στο Αφγανιστάν και τώρα στο Ιράκ.
<P>
Θα ήθελα να ευχαριστήσω όλους τους συναδέλφους μου βουλευτές στην επιτροπή, καθώς και όλες τις Ομάδες. Πιστεύω ότι κοινή επιθυμία όλων ήταν να καταστήσουμε σαφές πόσο μεγάλη προτεραιότητα αποτελεί το Αφγανιστάν. Ευχαριστώ πολύ επίσης την Επιτροπή της ΕΕ, το προσωπικό της στην Καμπούλ και τον Francesc Vendrell, ειδικό εκπρόσωπό της εκεί.
<SPEAKER ID="4" LANGUAGE="" NAME="Patten," AFFILIATION="Επιτροπή">
<P>
Χαιρετίζω ιδιαίτερα την ευκαιρία αυτή για συζήτηση σχετικά με το Αφγανιστάν μια εβδομάδα πριν μεταβώ εκεί ξανά και σε συνέχεια του πιο δύσκολου στόχο που όρισε η Συμφωνία της Βόννης του 2001 – την ελεύθερη και δίκαιη εκλογή δημοκρατικής κυβέρνησης στο Αφγανιστάν. Επικρατούσε μεγάλη αισιοδοξία στη Βόννη όσον αφορά την οικοδόμηση ενός ισχυρού και δημοκρατικού Αφγανιστάν και την είσπραξη μερίσματος ειρήνης από το σύνολο του πληθυσμού. Από τότε, έγιναν τεράστια βήματα μπροστά, αλλά μας περιμένουν ακόμη τεράστιες προκλήσεις.
<P>
Το προηγούμενο έτος, ανέφερα ότι το Αφγανιστάν βρισκόταν σε κρίσιμο σταυροδρόμι και ότι η διεθνής κοινότητα θα έπρεπε να διπλασιάσει τις προσπάθειές της παρέχοντας βοήθεια στον Πρόεδρο Karzai, ώστε να επεκτείνει την εξουσία του σε όλη τη χώρα. Γίνεται σταδιακά σαφές ότι αυτό σημαίνει επίσης πάταξη της παραγωγής οπίου. Η έρευνα του ΟΗΕ για την παραγωγή οπίου το 2003 είναι εξαιρετικά ανησυχητική: όχι μόνο αυξήθηκε η παραγωγή κατά 6% από τα επίπεδα ασφαλείας του 2002, αλλά η καλλιέργεια εξαπλώθηκε σε νέες περιοχές – τώρα επηρεάζει σχεδόν το 90% των επαρχιών. Αυτό το ολέθριο εμπόριο –το οποίο εκτιμάται ότι ανέρχεται σε 2,5 εκατομμύρια ευρώ– υπονομεύει τις προσπάθειες οικοδόμησης ενός λειτουργικού πλουραλιστικού δημοκρατικού κράτους και επίσης ενισχύει τη συνεχή αστάθεια και διαμάχη.
<P>
Πριν όμως συζητήσουμε τον τρόπο με τον οποίο η διεθνής κοινότητα συνεργάζεται με την αφγανική κυβέρνηση για την αντιμετώπιση αυτής της κατάστασης, θα ήθελα να υπογραμμίσω όσα πέτυχε το Αφγανιστάν τους τελευταίους δώδεκα μήνες. Πρώτον, συμφωνήθηκε ένα νέο σύνταγμα –το οποίο αναγνωρίζει την ισότητα μεταξύ ανδρών και γυναικών– στη Συνταγματική Εθνοσυνέλευση (Loya Jirga). Στη συνέχεια, ξεκίνησε η διαδικασία αφοπλισμού, αποστράτευσης και επανένταξης και υπήρξαν ορισμένα ενθαρρυντικά πρώιμα αποτελέσματα για τη μείωση των βαρέων όπλων στην Καμπούλ και την κοιλάδα Panshir. Ξεκίνησε επίσης η διαδικασία κατάρτισης εκλογικών καταλόγων, παρόλο που ο ρυθμός της πρέπει να επιταχυνθεί.
<P>
Στο οικονομικό μέτωπο, το ΑΕγχΠ αυξήθηκε κατά 30% το 2002, ενώ για το 2003 αναμένεται ποσοστό αύξησης 20%. Το νέο νόμισμα που κυκλοφόρησε στα τέλη του 2002 παρέμεινε σταθερό και η αφγανική κυβέρνηση κατάφερε να αυξήσει τη ροή των φορολογικών εισπράξεων στην Καμπούλ.
<P>
Η διεθνής κοινότητα συνέχισε επίσης “να κάνει περισσότερα” από αυτά που υποσχεθήκαμε στο Τόκιο. Το σύνολο των δεσμεύσεων της Ευρωπαϊκής Ένωσης το 2003 ξεπέρασε τα 835 εκατομμύρια ευρώ, εκ των οποίων μόνο τα 300 εκατομμύρια ευρώ προήλθαν από την Επιτροπή. Όπως και το 2002, συμφωνήθηκε το 70% της ενίσχυσης από την Επιτροπή, ποσοστό που αποτελεί εντυπωσιακό ρεκόρ σε κάθε περίπτωση.
<P>
Το πρόγραμμα για την ανάπτυξη της Επιτροπής διασφάλισε την παροχή υπηρεσιών υγείας σε έξι επαρχίες, οι οποίες καλύπτουν το 20% του πληθυσμού. Οι χρόνοι μετακίνησης στο δρόμο Καμπούλ-Τζαλαλαμπάντ έχουν ήδη μειωθεί στο μισό και τώρα ξεκινούν οι εργασίες για την πλήρη ανακατασκευή του δρόμου. Εργαζόμενοι που κατέχουν ζωτικές θέσεις του δημόσιου τομέα –συμπεριλαμβανομένων ιατρών, δασκάλων και αστυνομικών– επέστρεψαν στα καθήκοντά τους. Η αγροτική οικονομία συνεχίζει να αναπτύσσεται, αντανακλώντας την παροχή βελτιωμένων σπόρων, τον εμβολιασμό των ζώων και την ευρεία ανασυγκρότηση των υποδομών άρδευσης. Η διαδικασία εκκαθάριση ναρκοπεδίων συνεχίζει να παρέχει στους ανθρώπους τη δυνατότητα επιστροφής στα σπίτια τους. Επιπλέον, η χρηματοδότηση των 127 εκατομμυρίων ευρώ από την ECHO συνέβαλε στη στήριξη της επιστροφής 2,5 εκατομμυρίων προσφύγων στο Αφγανιστάν από το 2002.
<P>
Ωστόσο, το μέλλον του Αφγανιστάν εξαρτάται σε μεγάλο βαθμό από την ασφάλεια. Η κλιμακούμενη βία το 2003, όπως ανέφερε ο αξιότιμος βουλευτής, κόστισε τις ζωές εργαζομένων για την παροχή αναπτυξιακής βοήθειας, μελών των στρατιωτικών σωμάτων της ISAF και πολλών αφγανών πολιτών. Περιόρισε την πρόσβαση σε μεγάλα τμήματα του νότου και της νοτιοανατολικής περιοχής για τα διεθνή επιτελεία. Μέχρι το τέλος του 2003, ανεστάλησαν προσωρινά 13 εκατομμύρια ευρώ από σχέδια της Επιτροπής σε περιοχές υψηλού κινδύνου. Πρέπει να αναγνωρίσουμε ότι η έλλειψη ασφάλειας και η άνθιση της παραγωγής οπίου είναι δύο πλευρές του ίδιου νομίσματος. Χωρίς καλύτερη ασφάλεια, η ανασυγκρότηση ασφαλώς θα καθυστερήσει και θα χρειαστεί να αγωνιστούμε προκειμένου να διεξαχθούν ανοιχτές και αξιόπιστες εκλογές. Για τον λόγο αυτό, χαιρετίζω θερμά τη συμμετοχή των κρατών μελών στις περιφερειακές ομάδες ανασυγκρότησης, καθώς και τη συνεχή στήριξή τους προς τη διεθνή δύναμη συνδρομής για την ασφάλεια (ISAF). Ελπίζω το NATO να καταφέρει να παράσχει περισσότερα στρατιωτικά σώματα.
<P>
Χαιρετίζω επίσης το ρόλο της Γαλλίας, της Γερμανίας, της Ιταλίας και του Ηνωμένου Βασιλείου στην προσπάθειά τους να βοηθήσουν την αφγανική κυβέρνηση να αναπτύξει αποτελεσματικό στρατό, αστυνομική δύναμη και δικαστικό σύστημα, καθώς και να εφαρμόσει μια αποτελεσματική πολιτική κατά των ναρκωτικών. Χωρίς ισχυρά θεσμικά όργανα και καλύτερη εφαρμογή της νομοθεσίας, δεν θα καταλήξουμε πουθενά στη μάχη κατά των ναρκωτικών. Για αυτόν ακριβώς το λόγο η Επιτροπή δέσμευσε 50 επιπλέον εκατομμύρια ευρώ για τη στήριξη της αστυνομίας στα τέλη του 2003 και για τον λόγο αυτό θα συνεχίσουμε να διαδραματίζουμε τον ρόλο μας στην προσπάθεια να υπάρξει ασφάλεια, συμπεριλαμβανομένης της αντιμετώπισης της παραγωγής οπίου.
<P>
Όπως ασφαλώς γνωρίζει το Κοινοβούλιο, τον Μάιο του 2003 η αφγανική κυβέρνηση ενέκρινε μια σθεναρή πολιτική κατά των ναρκωτικών, υποστηρίζοντας τους εναλλακτικούς τρόπους επιβίωσης, την ανάπτυξη θεσμικών οργάνων, την αποτελεσματική επιβολή του νόμου και τη μείωση της ζήτησης. Η Επιτροπή συνεργάστηκε στενά με την αφγανική κυβέρνηση, το Ηνωμένο Βασίλειο –τον βασικό χορηγό του αγώνα κατά των ναρκωτικών– και τον ΟΗΕ, προκειμένου να συμβάλει στην ανάπτυξη και την εφαρμογή αυτής της στρατηγικής.
<P>
Συγκεκριμένα, το 2003 η Επιτροπή δέσμευσε 9 εκατομμύρια ευρώ για την προώθηση εναλλακτικών τρόπων επιβίωσης στην ανατολική περιοχή, 3 εκατομμύρια ευρώ για την ενίσχυση του ελέγχου στα σύνορα κατά μήκος των συνόρων Αφγανιστάν-Ιράν και 65,5 εκατομμύρια ευρώ για την ενίσχυση της αστυνομίας για την επίτευξη αποτελεσματικής επιβολής του νόμου στο Αφγανιστάν. Επιπλέον, τα ευρύτερα 100 εκατομμύρια ευρώ που δεσμεύτηκαν για την ανάπτυξη της υπαίθρου την περίοδο 2003-2004 θα συμβάλουν στην παροχή μακροπρόθεσμης νόμιμης απασχόλησης σε όσους ασχολούνται επί του παρόντος με την παραγωγή οπίου. Αυτό υπογραμμίζει την τεράστια σημασία που δίνουμε στον περιορισμό της οικονομίας των ναρκωτικών. Ζήτησα από τις υπηρεσίες της Επιτροπής να καταρτίσουν έκθεση για τον τρόπο με τον οποίο το θέμα αυτό θα προωθηθεί μετά τη Διάσκεψη κατά των Ναρκωτικών – πριν λίγες ημέρες στις 8 και 9 Φεβρουαρίου. Ελπίζω να διεξαγάγουμε ουσιαστικές συζητήσεις με την υπουργική τρόικα για το θέμα αυτό, όταν επιστρέψω από την Καμπούλ την επόμενη εβδομάδα.
<P>
Η οικοδόμηση ενός ασφαλούς Αφγανιστάν δεν θα επιτευχθεί σε μια νύχτα. Όλοι γνωρίζουμε ότι ο δρόμος μπροστά μας δεν είναι καθόλου εύκολος. Αλλά δεν έχουμε περιθώριο να επιτρέψουμε την αποτυχία της ανασυγκρότησης στο Αφγανιστάν και είναι σημαντικό για τη διεθνή κοινότητα να υπογραμμίσει την έντονη και συνεχή στήριξή της στον Πρόεδρο Karzai στη επερχόμενη Διεθνή Διάσκεψη.
<SPEAKER ID="5" LANGUAGE="DE" NAME="Zissener (PPE-DE )," AFFILIATION="συντάκτρια γνωμοδότησης της Επιτροπής Δικαιωμάτων των Γυναικών και Ίσων Ευκαιριών">
<P>
   – Κυρία Πρόεδρε, όπως όλοι γνωρίζουμε, το Αφγανιστάν είναι μια χώρα που έχει περισσότερα προβλήματα από ό,τι βουνά και κοιλάδες. Είναι η πατρίδα πάνω από 30 διαφορετικών εθνοτικών ομάδων, μεταξύ αυτών οι Παστούν, οι Χαζάρα και οι Τατζίκοι, οι οποίοι συνυπάρχουν σε μια ισορροπία που έχει διαμορφωθεί στη διάρκεια της Ιστορίας, αλλά είναι πολύ ασταθής. Συνεπώς, είναι σαφές σε όλους μας ότι τα προβλήματα του Αφγανιστάν μπορούν να επιλυθούν μόνο εάν οι προτεινόμενες λύσεις και τα προγράμματα παροχής βοήθειας είναι εναρμονισμένα με την κουλτούρα και την Ιστορία του Αφγανιστάν. Όπως ανέφερε ο εισηγητής, η κατάσταση των γυναικών στο Αφγανιστάν είναι ιδιαίτερα τραγική. Τα ποσοστά μητρικής θνησιμότητας είναι μεταξύ των υψηλότερων στον κόσμο· το ίδιο ισχύει και για τους θανάτους βρεφών και παιδιών. Σύμφωνα με επίσημους υπολογισμούς, το ποσοστό του αναλφαβητισμού μεταξύ των γυναικών ανέρχεται στο 90%. Πιστεύω ότι η θέση των γυναικών μπορεί να βελτιωθεί, μόνο εάν εμπλέξουμε τους άνδρες σε αυτό. Οι γυναίκες δεν μπορούν να βοηθηθούν, εάν δεν πείσουν τους συζύγους τους, τους πατέρες τους, τους αδελφούς τους και, επίσης, τους αρχηγούς τους φατριών τους. Εάν θέλουμε να βοηθήσουμε τις γυναίκες του Αφγανιστάν, πρέπει να σεβαστούμε την κουλτούρα τους, και, σε μια χώρα όπου οι γυναίκες έχουν υποφέρει χρόνια καταπίεσης, πρέπει να εξηγήσουμε στους άνδρες ότι, εάν η κατάσταση είναι καλή για τις συζύγους και τα παιδιά τους, τότε θα είναι και αυτοί καλά και, έτσι, η κοινωνία συνολικά θα είναι πολύ καλύτερα.
<SPEAKER ID="6" LANGUAGE="FR" NAME="De Sarnez (PPE-DE )." AFFILIATION="">
<P>
    Κυρία Πρόεδρε, θα ήθελα καταρχάς να ευχαριστήσω τον κ. Brie για την έκθεσή του η οποία μας έδωσε μια ακριβή εικόνα της κατάστασης που επικρατεί στο Αφγανιστάν, μια εικόνα που μοιάζει πολύ με την εικόνα που είχαμε τη δυνατότητα να δούμε μαζί επιτόπου, όταν επισκεφτήκαμε τη χώρα τον περασμένο Ιούνιο, με την εξαιρετική καθοδήγηση του κ. Morillon.
<P>
Από το 2001 και μετά την πτώση των Ταλιμπάν, το Αφγανιστάν, με την αρωγή της Ευρωπαϊκής Ένωσης και τη διεθνή βοήθεια, είχε να αντιμετωπίσει πολλές προκλήσεις για να εξασφαλίσει τόσο την οικονομική όσο και την πολιτική ανασυγκρότησή του. Χαίρομαι βεβαίως για το γεγονός ότι στις 4 Ιανουαρίου η εθνοσυνέλευση Loya Jirga ενέκρινε ένα νέο σύνταγμα για το Αφγανιστάν. Αυτό το νέο σύνταγμα σηματοδοτεί ένα βήμα προόδου, προς την κατεύθυνση του εκδημοκρατισμού, ενώ ταυτόχρονα αποτελεί θεμελιώδη προϋπόθεση για τη διοργάνωση των προσεχών προεδρικών και βουλευτικών εκλογών.
<P>
Η υποστήριξή μας θα πρέπει να επεκταθεί στη διαδικασία αφοπλισμού, αποστράτευσης και επανένταξης των πρώην μαχητών στην κοινωνία. Τέλος, οφείλουμε να υποστηρίξουμε την αφγανική κυβέρνηση στην καταπολέμηση της καλλιέργειας του οπίου, ώστε να τη βοηθήσουμε να αναζητήσει εναλλακτικές αποτελεσματικές λύσεις. Θα πρέπει να γνωρίζουμε ότι η παραγωγή οπίου έχει αυξηθεί κατά 6% από το 2002, γεγονός το οποίο καθιστά τη χώρα τον πρώτο παγκόσμιο προμηθευτή με 77% της παγκόσμιας παραγωγής.
<SPEAKER ID="7" LANGUAGE="FR" NAME="Poos (PSE )." AFFILIATION="">
<P>
Η έκθεση Brie για το Αφγανιστάν μάς θέτει μπροστά σε αυτήν την πραγματικότητα, υπενθυμίζοντάς μας ορισμένες ουσιώδεις αλήθειες, περιλαμβανομένης της αναγκαιότητας επιτάχυνσης του ρυθμού των μεταρρυθμίσεων και της ανασυγκρότησης. Επικρίνει, δικαίως, τις ασάφειες του νέου συντάγματος που ενέκρινε το ανώτατο συμβούλιο των εθνοτήτων, ιδιαίτερα όσον αφορά τον περιορισμό της ελευθερίας έκφρασης και το καθεστώς των γυναικών. Όταν το 2004, βλέπουμε ακόμη γυναικείες σκιές φυλακισμένες στην μπούρκα τους να περιφέρονται με φόντο τα ερείπια και τη δυστυχία, τότε η βελτίωση ως προς με το προηγούμενο καθεστώς δεν είναι προφανής. Η πρόκληση για την οικοδόμηση του έθνους απέχει πολύ από την επίτευξή της. Ωστόσο, όπως και ο εισηγητής μας, πιστεύω ότι για την ώρα τα Ηνωμένα Έθνη, η Ευρωπαϊκή Ένωση και το ΝΑΤΟ δεν έχουν άλλη επιλογή από το να συνεχίσουν τον αγώνα τους, καταβάλλοντας μεγάλες προσπάθειες για να οικοδομήσουν ένα δημοκρατικό Αφγανιστάν που θα σέβεται τα δικαιώματα ανδρών και γυναικών. Είναι ουσιώδες να επιταχυνθεί η εγκαθίδρυση αποκεντρωμένων θεσμών και η αποχώρηση των ξένων στρατευμάτων. Στη συνέχεια, θα εναπόκειται στο Αφγανιστάν να πάρει τη μοίρα του στα δικά του χέρια. 
<SPEAKER ID="8" LANGUAGE="ES" NAME="Vallvé (ELDR )." AFFILIATION="">
<P>
    Κυρία Πρόεδρε, κύριε Επίτροπε, κύριε εισηγητή, καταρχάς θέλω να συγχαρώ τον εισηγητή για την εξαιρετική έκθεσή του σχετικά με το Αφγανιστάν, μια χώρα η οποία απασχόλησε τα πρωτοσέλιδα το φθινόπωρο του 2001.
<P>
Θα ήθελα να αναφερθώ στην έκθεση που παρουσίασε πριν από έναν περίπου χρόνο ο ειδικός εκπρόσωπος της Ευρωπαϊκής Ένωσης στο Αφγανιστάν, Francesc Vendrell, στην Επιτροπή Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής, ο οποίος –αντλώντας από την εμπειρία του ως απεσταλμένου των Ηνωμένων Εθνών στο Αφγανιστάν– μας περιέγραψε την έλλειψη ασφάλειας που επικρατούσε στο μεγαλύτερο μέρος της χώρας.
<P>
Σήμερα το Αφγανιστάν, αντιμετωπίζει ένα εξαιρετικά σημαντικό πρόβλημα: το εμπόριο ναρκωτικών. Το εμπόριο αυτό, σύμφωνα με τον Επίτροπο Patten, φτάνει τα δυόμισι εκατομμύρια δολάρια ετησίως, ποσό που αντιστοιχεί περίπου στο μισό του ακαθάριστου εγχώριου προϊόντος του Αφγανιστάν. Γίνεται λόγος για 70 000 έως 80 000 εκτάρια καλλιεργειών που ανήκουν στα “αφεντικά” που ελέγχουν την περιοχή. Οι καλλιέργειες αυτές δεν περιορίζονται στην ακατέργαστη παραγωγή, αφού υπάρχουν επίσης και εργοστάσια “επεξεργασίας”, που στοχεύουν στην άμεση εξαγωγή του ναρκωτικού.
<SPEAKER ID="9" LANGUAGE="FR" NAME="Fraisse (GUE/NGL )." AFFILIATION="">
<P>
Κύριε Επίτροπε, η Επιτροπή για τα Δικαιώματα της Γυναίκας και τις Ίσες Ευκαιρίες σάς είχε απευθύνει επιστολή σχετικά με την προσοχή που δίδεται στο ζήτημα των γυναικών στο πλαίσιο της ανασυγκρότησης και σε σχέση με το ποσοστό βοήθειας που προορίζει η Ευρωπαϊκή Ένωση για το θέμα αυτό. Θέλαμε 20%. Αναγνωρίζω ότι είναι ένα τεράστιο ποσό και ότι το νούμερο είναι μάλλον αυθαίρετο. Πράγματι, φαίνεται ότι ένα ποσοστό ύψους 2% διατίθεται για το κεφάλαιο αυτό. Η ενσωμάτωση στη νομοθετική και πολιτική μεταρρύθμιση μέτρων, κυρίως στον τομέα της υγείας, διαδραματίζει πλήρως τον ρόλο της. Δεν θα μιλήσουμε λοιπόν για αριθμούς.
<SPEAKER ID="10" LANGUAGE="NL" NAME="Lagendijk (Verts/ALE )." AFFILIATION="">
<P>
    Κυρία Πρόεδρε, η εξαιρετική έκθεση του κ. Brie δεν χρειάζεται σχολιασμό. Κατά τη γνώμη μου, περιγράφει ορθώς τα προβλήματα που αφορούν το νέο σύνταγμα. Καθιστά σαφές ότι υπάρχουν επαρκείς λόγοι για πιθανή καθυστέρηση των εκλογών κατά λίγους μήνες και τονίζει για άλλη μια φορά την ανάγκη για περαιτέρω βελτίωση της κατάστασης των γυναικών. Ωστόσο, είναι τραγικό ότι, με αυτήν την έκθεση στα χέρια μας και με τις καλές προθέσεις της Επιτροπής, βρισκόμαστε στη δυσάρεστη θέση να βρίθουμε από καλές προθέσεις και εξαιρετικά σχέδια, και όμως ούτε το Ευρωπαϊκό Κοινοβούλιο ούτε η Ευρωπαϊκή Επιτροπή να μην μπορούν να επηρεάσουν τις συνθήκες υπό τις οποίες πρέπει να διεξαχθούν αυτά τα σχέδια, ήτοι την έλλειψη ασφάλειας. Υπάρχει αυξανόμενος αριθμός εκθέσεων από ΜΚΟ που δηλώνουν, για παράδειγμα, ότι είκοσι εργαζόμενοι στον τομέα της ανθρωπιστικής βοήθειας σκοτώθηκαν κατά το προηγούμενο έτος,. Ένας αυξανόμενος αριθμός εκθέσεων από ΜΚΟ αποκαλύπτει ένα πλήθος από καλά σχέδια που δεν μπορούν να πραγματοποιηθούν. Ο Επίτροπος, επίσης, αναφέρθηκε στα έργα των 30 εκατ. ευρώ που, δυστυχώς, δεν μπορούν να πραγματοποιηθούν λόγω της έλλειψης ασφάλειας.
<SPEAKER ID="11" LANGUAGE="NL" NAME="Belder (EDD )." AFFILIATION="">
<P>
    Κυρία Πρόεδρε, κύριε Επίτροπε, πολύ πρόσφατα, εμφανίστηκε στο Middle East Intelligence Bulletin μια ενδιαφέρουσα ανάλυση με τίτλο “Αφγανιστάν: το Χάσμα μεταξύ Εκθέσεων και Πραγματικότητας”. Σε αυτήν, ο συντάκτης, ένας πολυταξιδεμένος βετεράνος δημοσιογράφος του Αφγανιστάν, έδωσε μια εικόνα αντίθετη από τη συνήθη εικόνα που επικρατεί στη Δύση σχετικά με την Καμπούλ και τα περίχωρά της. Κυρίες και κύριοι, κύριε Επίτροπε, να είστε βέβαιοι ότι αυτή η αναφορά με έκανε να σκεφτώ πολύ επί του θέματος. Θα ήθελα, συνεπώς, να σας παραθέσω περιληπτικά το άρθρο και να προσθέσω μια ερώτηση σχετικά με τη στρατηγική μας στο Αφγανιστάν. Ελπίζω επίσης ότι αργότερα θα δώσω το άρθρο στον Επίτροπο και ότι αυτός θα έχει τον χρόνο να το μελετήσει.
<P>
Ο εν λόγω δημοσιογράφος, ο John Jennings, ανασκευάζει το φάντασμα της επαρχίας του Αφγανιστάν ως μιας Άγριας Δύσης της Ανατολής, βάσει των δικών του παρατηρήσεων. Με λίγες περιορισμένες εξαιρέσεις, βλέπει μια ασφαλή, ειρηνική κοινωνία· εν ολίγοις, δεν υπάρχουν ντόπιοι στρατιωτικοί που συνεχώς κάνουν ο ένας τη ζωή του άλλου και τη ζωή του πληθυσμού ανυπόφορη. Αντιθέτως, βλέπει ενθαρρυντικά σημάδια ανοικοδόμησης, καθώς και την επιστροφή εκατοντάδων χιλιάδων αφγανών μεταναστών από το γειτονικό Πακιστάν και το Ιράν. Σύμφωνα με τον Jennings, αυτή η τεράστια πλειονότητα των συνηθισμένων Αφγανών που ζουν σε περιοχές τις οποίες δεν διεκδικούν ενεργά οι εναπομείναντες Ταλιμπάν ζουν σήμερα καλύτερα από οποιαδήποτε άλλη περίοδο από το 1978.
<P>
Αυτό είναι προς το συμφέρον του προσωρινού Προέδρου Καρζάι. Ωστόσο, εξετάζοντας το σενάριο που περιγράφει ο Jennings, φαίνεται ότι αληθεύει το αντίθετο: με τη βοήθεια της ISAF και του ΝΑΤΟ, οι τεχνοκράτες της Καμπούλ επιδιώκουν τη στρατιωτική και πολιτική απομάκρυνση των επαρχιακών ομάδων που αντιτίθενται στους Ταλιμπάν. Αυτή ακριβώς η ατζέντα των Παστούν εγείρει τον μεγάλο κίνδυνο μιας γενικής εξέγερσης ενάντια στο καθεστώς που επιβάλλεται από το εξωτερικό: μια αφγανική παράδοση.
<P>
Σύμφωνα με τον Jennings, θα ήταν πολύ πιο ωφέλιμο για το μέλλον του Αφγανιστάν ως εθνικού κράτους να οικοδομηθεί προσεκτικά και σταδιακά από κάτω προς τα πάνω, και να επιτευχθεί πολιτική συναίνεση μεταξύ των de facto περιφερειακών αρχών, οι οποίες, εξάλλου, εγκρίνουν μια αδύναμη κεντρική αρχή. Η παρέμβαση σε αυτήν την εύθραυστη διαδικασία θα έδινε μια δεύτερη ευκαιρία στους Ταλιμπάν και στους αντιδυτικούς πακιστανούς προστάτες τους. Αυτό θα σήμαινε την ολοκληρωτική ήττα της Δύσης στην καταπολέμηση της ισλαμικής τρομοκρατίας.
<P>
Οι παράγραφοι 12 και 13 αυτής της έκθεσης αποκαλύπτουν ότι ο συνάδελφός μου κ. Brie αναγνωρίζει το οξύ πρόβλημα, αυτό το σημείο έντασης. Δυστυχώς, δεν προβαίνει σε εις βάθος εξέταση αυτού του θεμελιώδους προβλήματος όσον αφορά το μέλλον του Αφγανιστάν ως έθνους: το θέμα αυτό υποβιβάζεται. Πρέπει να αρκεστούμε σε αυτό. Ποιες είναι οι απόψεις του Συμβουλίου και της Επιτροπής επί του θέματος; Θα ήθελα να επιστήσω την προσοχή του Επιτρόπου Patten σε αυτό το άρθρο, ιδιαίτερα δεδομένων των σχεδίων του να αναχωρήσει για την Καμπούλ στο άμεσο μέλλον. Θα σας το παραδώσω αργότερα. Εξάλλου, το θέμα δεν είναι ασήμαντο: αφορά μια δίκαιη, λογική διεθνή στρατηγική για μια περιοχή που τροφοδοτεί διεθνή τρομοκρατικά δίκτυα. 
<SPEAKER ID="12" LANGUAGE="DE" NAME="Brok (PPE-DE )." AFFILIATION="">
<P>
    Κυρία Πρόεδρε, ένας λόγος για τον οποίο το Αφγανιστάν αποτελεί θέμα εξαιρετικής σημασίας είναι η ανάγκη να αποδείξουμε όχι μόνο ότι μπορεί καταπολεμηθεί η τρομοκρατία που συνδέεται με το κράτος, αλλά επίσης ότι μπορούμε να κερδίσουμε την ειρήνη. Τα πράγματα δεν είναι πολύ θετικά στο Αφγανιστάν επί του παρόντος. Φημολογείται ότι οι ομάδες των Ταλιμπάν που βρίσκονται στον Νότο σημειώνουν μεγάλη πρόοδο, ακούγεται –όπως είπε την προηγούμενη εβδομάδα στο Μόναχο ο ρώσος υπουργός Άμυνας, κ. Ivanov– ότι η καλλιέργεια ναρκωτικών έχει αυξηθεί εννέα φορές μετά την έναρξη του πολέμου, και βλέπουμε πως οι στρατιώτες από την Ευρώπη, που υποτίθεται ότι εργάζονται για τη μελλοντική ασφάλεια της χώρας, δεν είναι σε θέση να αναλάβουν δράση για την καταπολέμηση του φαινομένου. Φαίνεται ότι προφυλάσσουν τις διαδρομές από όπου περνούν τα ναρκωτικά και καταλήγουν στην Ευρώπη και στα παιδιά μας. Κατά τη γνώμη μου, πρόκειται για μια πολύ προβληματική κατάσταση, και για τον λόγο αυτόν πρέπει επειγόντως να καταβάλουμε κάθε δυνατή προσπάθεια, ώστε να διευκολύνουμε την εδραίωση του κράτους δικαίου και της δημοκρατίας υπό μια ισχυρή και εγγυημένη κεντρική εξουσία που θα λαμβάνει επίσης υπόψη τις εθνικές διαφορές και τη διαφορετικότητα. Δεν θα υπάρξει ειρήνη στο Αφγανιστάν εφόσον –όπως συμβαίνει σήμερα– η παροχή βοήθειας και ο καταμερισμός της εξουσίας είναι μονόπλευρος, με τους Παστούν να βρίσκονται σε μειονεκτική θέση. Πιστεύω ότι πρόκειται για κάτι που πρέπει επίσης να υπογραμμίσουμε.
<SPEAKER ID="13" LANGUAGE="FR" NAME="Zrihen (PSE )." AFFILIATION="">
<P>
    Κυρία Πρόεδρε, κύριε Επίτροπε, κυρίες και κύριοι, εξ ονόματος της πολιτικής ομάδας μου, θα ήθελα να ευχαριστήσω τον κ. Brie για τη θαυμάσια εργασία που έκανε, δίνοντάς μας μια σαφή και ακριβή εικόνα του έργου ανασυγκρότησης το οποίο οφείλει να αναλάβει το Αφγανιστάν, καθώς και των προκλήσεων τις οποίες οφείλει να αντιμετωπίσει τα επόμενα χρόνια.
<P>
Θα πρέπει επίσης να εργαστούμε ώστε η πρόοδος η οποία συντελείται προς όφελος του πληθυσμού να είναι ορατή, έτσι ώστε οι άνθρωποι να μην βυθιστούν και πάλι στην απελπισία μετά από 25 χρόνια πολέμου. Εάν χάσουμε αυτό το στοίχημα, τότε κινδυνεύουμε να χάσουμε όχι μόνο την αξιοπιστία μας, αλλά και ένα χώρο ειρήνης από τον οποίο εξαρτάται η σταθερότητα της περιοχής. 
<SPEAKER ID="14" LANGUAGE="" NAME="Nicholson of Winterbourne (ELDR )." AFFILIATION="(ΕΝ)">
<P>
Υπενθυμίζω στους συναδέλφους ότι, τον Οκτώβριο του 2001, η καταπίεση των αφγανών γυναικών έτυχε παγκόσμιας προβολής. Τότε θεωρήθηκε ότι η απομάκρυνση του καθεστώτος των Ταλιμπάν θα διευκόλυνε τη δύσκολη κατάσταση που αντιμετωπίζουν οι γυναίκες. Σήμερα, δυόμισι χρόνια αργότερα, η Αμνηστία υποστηρίζει ότι η διεθνής κοινότητα και η αφγανική διοίκηση δεν κατάφεραν να προασπίσουν τα δικαιώματα των γυναικών. Ο βιασμός και η σεξουαλική βία από μέλη των στρατιωτικών δυνάμεων κατοχής εξακολουθούν να υφίστανται. Στη δυτική επαρχία του Χεράτ, διατάγματα παρόμοια με των Ταλιμπάν είναι ακόμη ευρέως διαδεδομένα και, ως αποτέλεσμα αυτής της καταπίεσης, περισσότερες γυναίκες αυτοκτονούν σήμερα στο Αφγανιστάν παρά κατά τη διάρκεια του καθεστώτος των Ταλιμπάν. Το Παρατηρητήριο Ανθρωπίνων Δικαιωμάτων αναφέρει πολλές σεξουαλικές επιθέσεις εναντίον παιδιών.
<P>
Παρά τον διάλογο και τη δημιουργία του Υπουργείου Γυναικών, η κυβέρνηση Karzai ακολουθεί πολιτικές κατά των γυναικών, δεν υπάρχει νομική προστασία, ενώ τα παλαιότερα νομικά συστήματα εξακολουθούν να τις εμποδίζουν να ζητήσουν βοήθεια. Η αντίσταση των γυναικών στο καθεστώς πρέπει ακόμη να κινείται λάθρα. Απαγορεύεται να ανοίξει γραφείο η Επαναστατική Ένωση των Γυναικών του Αφγανιστάν και να διανέμει το περιοδικό της. Μάλιστα, εξακολουθεί να κινδυνεύει σωματική ακεραιότητα όσων συλλαμβάνονται να διαβάζουν τα έντυπά της. 
<P>
Ο Επίτροπος Patten ανέφερε ότι το Αφγανιστάν έχει φτάσει σε ένα σταυροδρόμι. Όπως και η Αμνηστία, το Παρατηρητήριο Ανθρωπίνων Δικαιωμάτων και η Επαναστατική Ένωση Γυναικών του Αφγανιστάν, έτσι και εγώ πιστεύω ότι η κυβέρνηση έχει ξεφύγει από την ορθή πορεία και ότι η θέση των γυναικών είναι χειρότερη από ό,τι στο παρελθόν.
<SPEAKER ID="15" LANGUAGE="" NAME="Πατάκης (GUE/NGL )" AFFILIATION="">
<P>
Δυστυχώς, στο προτεινόμενο ψήφισμα όλα αυτά αποσιωπούνται. Λέξη δεν αναφέρεται για την εγκληματική ευθύνη των Αμερικανών και στην ουσία δίνεται στήριξη στην ξενόφερτη κυβέρνηση Καρζάι της οποίας, ως γνωστόν, το κύρος είναι ανύπαρκτο. Η έκθεση αποδέχεται αυτές τις επεμβάσεις και προσπαθεί να προτείνει λύσεις χωρίς να αμφισβητεί τη σημερινή κατάσταση. Θεωρεί θετικό το πέρασμα της ευθύνης των δυνάμεων κατοχής στο ΝΑΤΟ και προτείνει νέες χρηματοδοτήσεις, που θα ισχυροποιήσουν τη θέση του στις ελεγχόμενες περιοχές, ενώ δεν υπάρχει καμιά εγγύηση για τη διαχείριση αυτών των χρηματοδοτήσεων προς όφελος του αφγανικού λαού και ιδιαίτερα των γυναικών. Χαιρετίζει το νέο σύνταγμα που ενέκρινε η Λόγια Ζίρκα, ενώ την ίδια στιγμή αναδείχνει τις αρνητικές πλευρές του, που το καθιστούν απαράδεκτο. Τρέφει φρούδες ελπίδες για δημοκρατικές εκλογές, ενώ αναγνωρίζει ότι δεν υπάρχουν οι συνθήκες για κάτι τέτοιο. Ταυτόχρονα, ενώ διαπιστώνει ότι και σήμερα η κύρια πηγή εισοδήματος είναι η καλλιέργεια όπιου από το οποίο τα πρωτογενή έσοδα πηγαίνουν στους τοπικούς πολέμαρχους, δεν ασχολείται καθόλου με την παραπέρα διακίνησή του στον κόσμο και την εμπλοκή της CIA σ’ αυτή.
<P>
Να γιατί ενώ συγχαίρουμε και ευχαριστούμε τον εισηγητή André Brie για την τεράστια προσπάθεια που έκανε, δεν μπορούμε δυστυχώς να στηρίξουμε την έκθεσή του, γιατί από τα παραπάνω συνάγεται ότι η έκθεση δεν θέτει τον δάκτυλο επί τον τύπο των ήλων.
<SPEAKER ID="16" LANGUAGE="NL" NAME="Maes (Verts/ALE )." AFFILIATION="">
<SPEAKER ID="17" LANGUAGE="" NAME="Sandbæk (EDD )." AFFILIATION="(ΕΝ)">
<P>
    Κυρία Πρόεδρε, θα ήθελα να ξεκινήσω συγχαίροντας τον κ. Brie για την εξαιρετική έκθεσή του.
<P>
Θα ήθελα τώρα να απευθυνθώ στον Επίτροπο Patten: υπάρχουν δύο ζητήματα τα οποία θα ήθελα να θέσει. Το Νοέμβριο του 2003, η κυβέρνηση του κ. Karzai επέτρεψε την επιβολή ενός νόμου του 1970, ο οποίος απαγόρευε την παρουσία έγγαμων γυναικών στις αίθουσες διδασκαλίας και, σύμφωνα με τον αναπληρωτή υπουργό Παιδείας, οδήγησε δύο με τρεις χιλιάδες περίπου γυναίκες στον αποκλεισμό. Μπορείτε να αναφερθείτε στο ζήτημα αυτής της επιβολής του νόμου; Το άρθρο 3 του αφγανικού συντάγματος αναφέρει ότι “Κανένας νόμος δεν πρέπει να αντίκειται στις πεποιθήσεις και τις υπαγορεύσεις της ιερής θρησκείας του Ισλάμ”. Η διατύπωση αυτή –στόχος της οποίας είναι η διασφάλιση μιας σχετικά ομαλής αποδοχής του νέου αφγανικού συντάγματος– συνεπάγεται υψηλό κόστος για τις γυναίκες στο μέλλον. Ο έλεγχος της εκπαίδευσης από τις θρησκευτικές αρχές αποτελεί ασφαλώς ένα πολύ ανησυχητικό φαινόμενο και ένα θέμα που πρέπει να συζητηθεί.
<P>
Πολλές εκθέσεις επιβεβαιώνουν ότι, σε πολλές περιοχές του Αφγανιστάν, δεν υπάρχει ασφάλεια για τις γυναίκες και η εκπαίδευση των κοριτσιών απειλείται. Από το Σεπτέμβριο του 2002, έχουν καταγραφεί 16 επιθέσεις εναντίων σχολείων θηλέων, από επιθέσεις με ρουκέτες έως εμπρησμούς ή καταναγκαστικό κλείσιμο των σχολείων από οπλοφόρους. Τα αποτελέσματα είναι καταστροφικά. Σύμφωνα με το Πρόγραμμα του ΟΗΕ για την Ανάπτυξη, το συνολικό ποσοστό εγγραφών στην πρωτοβάθμια εκπαίδευση εκτιμήθηκε πρόσφατα ότι είναι 39% για τα αγόρια, ενώ το αντίστοιχο ποσοστό για τα κορίτσια να φτάνει μόλις το 3%.
<P>
Το πρόγραμμα της UNICEF “Επιστροφή στο Σχολείο”, το οποίο ξεκίνησε το Μάρτιο του 2002, δημιούργησε μεγάλες προσδοκίες. Περισσότερα από τρία εκατομμύρια παιδιά –εκ των οποίων το ένα τρίτο κορίτσια– πλημμύρισαν τις αίθουσες διδασκαλίας στο Αφγανιστάν. Ωστόσο, στην Κανταχάρ, διανεμήθηκαν φυλλάδια με το μήνυμα “Σταματήστε να στέλνετε τις γυναίκες σας στα γραφεία και τις κόρες σας στο σχολείο. Έτσι εξαπλώνεται η απρέπεια και η χυδαιότητα. Προετοιμαστείτε για τις συνέπειες, εάν δεν λάβετε υπόψη τη συμβουλή”. Πέντε μήνες μετά, ξεκίνησαν αυτές οι βίαιες επιθέσεις στα σχολεία θηλέων.
<SPEAKER ID="18" LANGUAGE="" NAME="Tannock (PPE-DE )." AFFILIATION="(ΕΝ)">
<P>
Με απασχολεί η έλλειψη ασφάλειας και η απαραίτητη συγκέντρωση δυνάμεων της ISAF στην Καμπούλ για την προστασία της κυβέρνησης. Σημειώθηκαν σημαντικές ανασυστάσεις ομάδων των Ταλιμπάν, και οι δυνάμεις της Αλ Κάιντα είναι αποφασισμένες να δολοφονήσουν τους εργαζομένους των διεθνών οργανώσεων ανθρωπιστικής βοήθειας στις επαρχίες, γεγονός που θα καθυστερήσει τη διαδικασία. Πιστεύω ότι ο Πρόεδρος Μουσάραφ δεν κάνει αρκετά για να χαλιναγωγήσει τις τρομοκρατικές ομάδες στις περιοχές των φυλών του Πακιστάν και στις επαρχίες των βορειοδυτικών συνόρων, επειδή θεωρητικά η εντολή του Ισλαμαμπάντ δεν ισχύει σε αυτές τις περιοχές. Ωστόσο, πρέπει να κάνει περισσότερα, εάν θέλει να αποκτήσει αξιοπιστία στον αγώνα ενάντια στη διεθνή τρομοκρατία.
<SPEAKER ID="19" LANGUAGE="" NAME="Stihler (PSE )." AFFILIATION="(ΕΝ)">
<P>
    Κυρία Πρόεδρε, η κατάσταση στο Αφγανιστάν ενδιαφέρει ιδιαίτερα το Κοινοβούλιο. Αυτή η σημαντική έκθεση, στο πλαίσιο της ανάπτυξης της δημοκρατίας στο Αφγανιστάν, είναι εξαιρετικά επίκαιρη. Όπως τονίζει η έκθεση, η κατάσταση μετά το τέλος του καθεστώτος των Ταλιμπάν έχει βελτιωθεί, αλλά απαιτούνται περαιτέρω προσπάθειες. Για παράδειγμα, όπως πολλοί ανέφεραν σήμερα, πρέπει να υπογραμμιστεί η κατάσταση των γυναικών. Το ποσοστό των γυναικών που γνωρίζουν γραφή και ανάγνωση είναι υπερβολικά χαμηλό, καθώς ανέρχεται μόλις στο 10% με 15%. Μόνο το ένα τρίτο των μαθητών είναι κορίτσια. Συχνά, η επάνοδός τους στο σχολείο παρεμποδίζεται. Ακόμη και εάν κάποιες από αυτές τις γυναίκες πηγαίνουν στο σχολείο, αντιμετωπίζουν βία για τον λόγο και μόνο ότι παρακολουθούν τα μαθήματα. Οι τάσεις αυτές είναι εντονότερες έξω από την Καμπούλ, στις νότιες και ανατολικές περιοχές της χώρας, όπου η κατάσταση των γυναικών δεν είναι τόσο γνωστή, αλλά είναι πολύ χειρότερη από ό,τι στο πολιτικό κέντρο.
<P>
Το Σύνταγμα που καταρτίστηκε τον Ιανουάριο, αναγνωρίζει ρητώς την ισότητα μεταξύ ανδρών και γυναικών. Το 25% των εδρών της Εθνοσυνέλευσης προορίζονται για γυναίκες, ωστόσο παραμένει αβέβαιο εάν η διάταξή αυτή, μαζί με άλλα θεσπισμένα δικαιώματα των γυναικών, θα συμβάλουν στην εφαρμογή των δικαιωμάτων των γυναικών ή θα βοηθήσουν την εκλογή γυναικών στις προσεχείς εκλογές.
<P>
Πολλοί βουλευτές αναφέρθηκαν στο ζήτημα των ναρκωτικών. Στον κόσμο που ζούμε, το όπιο που παράγεται στο Αφγανιστάν μπορεί να καταλήξει να πωλείται παράνομα ως ηρωίνη στη Σκοτία. Ο ανθρώπινος πόνος που προκαλείται από το πρόβλημα των ναρκωτικών, καθώς και η διασύνδεσή του με το έγκλημα στις κοινωνίες μας, μας αφορά όλους. Για τον λόγο αυτόν, πρέπει να στηρίξουμε την Αφγανική Εθνική Στρατηγική για τον Έλεγχο των Ναρκωτικών, η οποία θέτει ως στόχο την πλήρη εξάλειψη της παραγωγής οπίου μέχρι το 2013. Είναι θετικό ότι η κυβέρνηση του Ηνωμένου Βασιλείου σκοπεύει να αναπτύξει μια ομάδα κατά των ναρκωτικών στην Καμπούλ και την Κανταχάρ μέχρι το τέλος του έτους και διέθεσε 70 εκατομμύρια στερλίνες, σε περίοδο τριών ετών, για την επιβολή του νόμου, την ανάπτυξη δυνατοτήτων εναλλακτικών τρόπων διαβίωσης για όσους συμμετέχουν στην καλλιέργεια οπίου και πρωτοβουλιών μείωσης της ζήτησης.
<SPEAKER ID="20" LANGUAGE="SV" NAME="Gahrton (Verts/ALE )." AFFILIATION="New York">
<P>
    Κυρία Πρόεδρε, τα στρατεύματα της ISAF και πολλές ακόμα οργανώσεις παροχής βοήθειας πραγματοποιούν πολλά θετικά έργα στο Αφγανιστάν. Ωστόσο, το έργο τους σαμποτάρεται από την παρουσία των αμερικανικών δυνάμεων.
<P>
Είναι δύσκολο να αναγνωριστεί ότι στο Αφγανιστάν, όπως και σε πολλά ακόμα μέρη, οι αμερικανοί στρατιώτες είναι γκάνγκστερ που χρησιμοποιούν όλα τα μέσα που διαθέτουν, προκειμένου να υπερασπιστούν τα αμερικανικά συμφέροντα αδιαφορώντας πλήρως για τον πληθυσμό της περιοχής. Ας απομακρύνουμε τους Αμερικανούς και ας τους αντικαταστήσουμε με λογικούς ανθρώπους από την ISAF και οργανώσεις παροχής βοήθειας. Υπάρχουν τόσοι άνθρωποι που μπορούν να καταβάλουν εποικοδομητικές προσπάθειες. Οι Αμερικανοί απλώς επιδεινώνουν μια ήδη άσχημη κατάσταση. 
<SPEAKER ID="21" LANGUAGE="DE" NAME="Stenzel (PPE-DE )." AFFILIATION="">
<P>
    Κυρία Πρόεδρε, επικροτούμε την έκθεση σχετικά με το Αφγανιστάν στο μέτρο που αποδεικνύει ότι η περιοχή του Χίντου Κους, έχοντας γίνει το επίκεντρο της διεθνούς προσοχής μετά την 11η Σεπτεμβρίου 2001, δεν πρόκειται να ξεχαστεί ξανά, και ότι η Ευρωπαϊκή Ένωση διατηρεί τη χρηματοδοτική και πολιτική της δέσμευση, προκειμένου να βοηθήσει στην επίτευξη της σταθερότητας.
<P>
Η γενική εικόνα που μας δίνει η έκθεση είναι πολύ απαισιόδοξη και, κατά την άποψή μου, λαμβάνει πολύ λίγο υπόψη τα θετικά στοιχεία – ένα εκ των οποίων ήταν, αναμφίβολα, η έγκριση του συντάγματος από το Loya Jirga τον προηγούμενο Δεκέμβριο. Το σύνταγμα στοχεύει κυρίως στην ενίσχυση της κεντρικής κυβέρνησης, χωρίς την οποία η χώρα αυτή, που είναι διαιρεμένη σε εθνικές ομάδες και κατεστραμμένη από δεκαετίες πολέμων και από τη σοβιετική κατοχή, δεν έχει καμία πιθανότητα να γίνει έθνος ή να έχει φυσιολογική ανάπτυξη.
<P>
Η κατάσταση ασφαλείας είναι εξίσου άσχημη με το παρελθόν. Οι μαχόμενοι Ταλιμπάν έχουν προφανώς επαναδιοργανωθεί στα νοτιοανατολικά, και οι Αμερικανοί δεν αποκλείουν την πιθανότητα χρησιμοποίησης στρατευμάτων ξηράς σε μια αιφνιδιαστική επίθεση. Μολονότι είναι ευπρόσδεκτη η διεύρυνση των επιχειρήσεων της ISAF εκτός της Καμπούλ, η εντολή της δύναμης είναι τόσο περιορισμένη, ώστε τα γερμανικά στρατεύματα που έχουν σταθμεύσει στο Kundus –που είναι, παρεμπιπτόντως, η πιο ασφαλής περιοχή– είναι στην πραγματικότητα θεατές, ενώ το λαθρεμπόριο οπίου συνεχίζει να αποτελεί μια από τις βασικές πηγές εσόδων της χώρας που, με τη σειρά του έχει κάνει το Αφγανιστάν τον μεγαλύτερο παραγωγό οπίου στον κόσμο. Το εμπόριο οπίου βρίσκεται σε πλήρη άνθιση, βοηθώντας ακόμα στη διατήρηση των πολέμαρχων και των στρατευμάτων τους, και αυτό αποτελεί ένα από τα βασικά προβλήματα. 
<SPEAKER ID="22" LANGUAGE="" NAME="" AFFILIATION="Αντιπροέδρου">
<SPEAKER ID="23" LANGUAGE="" NAME="Ford (PSE )." AFFILIATION="(ΕΝ)">
<P>
    Κυρία Πρόεδρε, πρώτον, θα ήθελα να ζητήσω συγγνώμη από το Κοινοβούλιο, διότι απουσίασα από ένα μεγάλο μέρος της συζήτησης, αλλά δυστυχώς έπρεπε να παρευρεθώ στην επιτροπή STOA, στην ψηφοφορία για την παρεμπόδιση της απόρριψης μιας επιστημονικής έκθεσης κατά διαταγή των πολυεθνικών σοκολατοβιομηχανιών της Ευρώπης για τα τρόφιμα που περιέχουν μη εδώδιμα στοιχεία. Δυστυχώς, επίσης, η έκθεση απορρίφθηκε με 11 ψήφους έναντι 8.
<P>
Σχετικά με το Αφγανιστάν, συγχαίρω τον κ. Brie για την έκθεσή του όσον αφορά ένα δύσκολο θέμα σε μια δύσκολη χώρα. Είχα το προνόμιο να συμμετάσχω στην αντιπροσωπεία της Επιτροπής Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής τον Ιούνιο του 2003. Ήταν σαφές ότι η ασφάλεια αποτελούσε ζήτημα ύψιστης σημασίας. Δυστυχώς, το ποτήρι φαίνεται μάλλον όλο και περισσότερο μισοάδειο παρά μισογεμάτο.
<P>
Τα συμμαχικά στρατεύματα κατοχής και οι Ηνωμένες Πολιτείες χάνουν τον καιρό τους στα σταθερά και κινητά τους φρούρια, ενώ στους δρόμους επιδεικνύουν τον ίδιο αδέξιο τρόπο συμπεριφοράς όπως και στο Ιράκ. Η ISAF διαθέτει ένα τμήμα της στο κέντρο της Καμπούλ, περιορίζοντας τις δραστηριότητές της στο 2% του εδάφους του Αφγανιστάν. Το υπόλοιπο της χώρας έχει ουσιαστικά εγκαταλειφθεί στους αντιμαχόμενους πολέμαρχους που μονοπωλούν τα έσοδα και αποδίδουν αυθαίρετα δικαιοσύνη στις ιδιωτικές τους φυλακές, κάνοντας πολλές φορές τον Πρόεδρο Karzai να μοιάζει με απλό δήμαρχος της Καμπούλ που υποστηρίζεται από τις Ηνωμένες Πολιτείες.
<P>
Μετά από τη δολοφονία τριών αφγανών στρατιωτών του εθνικού στρατού από τους πεζοναύτες σε ανταλλαγή φιλικών πυρών, η ISAF μεσολάβησε για τη διασφάλιση της ειρήνης μεταξύ των δύο ομάδων, οι οποίες υποτίθεται ότι ανήκουν στην ίδια πλευρά. Ωστόσο, για πολλούς στον αφγανικό εθνικό στρατό, τα στρατεύματα της ISAF και των Ηνωμένων Πολιτειών είναι ουσιαστικά το ίδιο πράγμα.
<P>
Οι εκστρατείες χωρίς πόρους για την εξάπλωση της παρουσίας της ISAF έξω από την Καμπούλ συνιστούν ευσεβή και ανεκπλήρωτο πόθο. Κανείς δεν φαίνεται ικανός ή πρόθυμος να αυξήσει τον αριθμό των στρατιωτικών σωμάτων – παρότι για την εθνική κάλυψη χρειάζεται δύναμη περίπου 40 000 ανδρών.
<SPEAKER ID="24" LANGUAGE="SV" NAME="Sacrédeus (PPE-DE )." AFFILIATION="">
<P>
    Κύριε Πρόεδρε, θα ήθελα να ευχαριστήσω τον εισηγητή, κ. Brie, για την πολύ καλογραμμένη και σημαντική περιγραφή της κατάστασης στο Αφγανιστάν και των ενεργειών που πρέπει να αναλάβουμε ώστε να την βελτιώσουμε.
<P>
Υπάρχουν τέσσερις παρατηρήσεις που θα ήθελα να απευθύνω προς το Κοινοβούλιο και τον Επίτροπο Patten. Η πρώτη αφορά τα ναρκωτικά. Ενώ η διεθνής κοινότητα εργάζεται για την πρόληψη της χρήσης ναρκωτικών, η παράνομη παραγωγή οπίου στο Αφγανιστάν αποθαρρύνει τις μεμονωμένες κυβερνήσεις της γύρω περιοχής από τη χρηματική συμβολή στην ανοικοδόμηση της χώρας. Σύμφωνα με μια έρευνα που διεξήγαγαν τα όργανα του ΟΗΕ για τον έλεγχο των ναρκωτικών και την πρόληψη του εγκλήματος, το Αφγανιστάν ευθύνεται το 2003 για τα τρία τέταρτα ή το 75% της παγκόσμιας συνολικής παραγωγής παράνομου οπίου. Αυτό είναι, τουλάχιστον, εξαιρετικά ανησυχητικό.
<SPEAKER ID="25" LANGUAGE="EN" NAME="Deva (PPE-DE )." AFFILIATION="">
<P>
    Κύριε Πρόεδρε, θα ήθελα να συγχαρώ τον κ. Brie για την εξαιρετική του έκθεση. Είχα και εγώ την τιμή να συμμετάσχω στην αντιπροσωπεία για το Αφγανιστάν. Ξέρω ότι ορισμένοι με έχουν συγχαρεί για το γεγονός ότι ήμουν πρώτος σε πολλά ζητήματα. Μια άλλη πρωτιά που μου ανήκει πλέον είναι ότι ήπια τσάι με κάποιους από τους μεγαλύτερους εμπόρους και παραγωγούς ναρκωτικών στον κόσμο.
<P>
Απευθύνω ειδικά τα σχόλιά μου στον αξιότιμο βουλευτή, ο οποίος γνωρίζω ότι πολύ σύντομα θα εξαφανιστεί από το προσκήνιο, αλλά που θα μπορούσε ίσως να συμβάλει σημαντικά στην ευρωπαϊκή ασφάλεια, εάν –στους λίγους μήνες που του απομένουν– λάβει υπόψη κάποια από τα ζητήματα που ανέφερα. Η συνολική αξία της παραγωγής οπίου στο Αφγανιστάν εκτιμάται στα 700 εκατομμύρια ευρώ. Η αξία της ηρωίνης στην αγορά εκτιμάται στα 12,5 δισεκατομμύρια ευρώ.
<P>
Το ποσό των εσόδων που δαπανούν οι αστυνομικές δυνάμεις των κρατών μελών, οι τελωνειακές υπηρεσίες και οι ομάδες καταπολέμησης των ναρκωτικών μόνο για τον έλεγχο των εισαγωγών και της χρήσης ηρωίνης ανέρχεται στα 4 δισεκατομμύρια ευρώ το χρόνο. Ο αριθμός συλλήψεων για παραβάσεις που αφορούν ναρκωτικά σε όλη την Ευρωπαϊκή Ένωση είναι περίπου 700 000 άτομα το χρόνο. Από αυτούς οι 60 000 φυλακίζονται κάθε χρόνο για παραβάσεις που αφορούν ναρκωτικά, με αποτέλεσμα ένα ετήσιο κόστος κράτησης 1,5 δισεκατομμυρίου ευρώ.
<P>
Χρειαζόμαστε μια εναλλακτική προσέγγιση ανάπτυξης για το Αφγανιστάν, η οποία να ενσωματώνει την πολιτική της ΕΕ για τα ναρκωτικά στην πολιτική για την ανάπτυξη. Πρέπει να προσφέρουμε στον πληθυσμό της υπαίθρου οικονομικά βιώσιμα και σταθερά μέσα για την εξασφάλιση εισοδήματος. Συνεπώς, δεν είναι πολύ καλύτερα να σταματήσουμε αυτό το εμπόριο στη φάση της καλλιέργειας, αντί για τη φάση της κατανάλωσης ή της διακίνησης; Εάν το κάνουμε αυτό, θα εξοικονομήσουμε 4 δισεκατομμύρια ευρώ στην ΕΕ μόνο από το κόστος της αστυνόμευσης και 1,5 δισεκατομμύρια ευρώ από το κόστος κράτησης.
<SPEAKER ID="26" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί, απόψε στις 12.00. 
<SPEAKER ID="27" LANGUAGE="" NAME="" AFFILIATION="βλ. συνοπτικά πρακτικά"/>
<SPEAKER ID="28" LANGUAGE="" NAME="Πρόεδρος." AFFILIATION="">
<SPEAKER ID="29" LANGUAGE="" NAME="Patten," AFFILIATION="Επιτροπή">
<P>
Η ανακοίνωση προτείνει τη χρήση της ρήτρας ουσιωδών στοιχείων μας με πολύ καλύτερο τρόπο μέσω του πολιτικού διαλόγου μας με τις χώρες εταίρους. Εξηγεί τον βαθμό περαιτέρω συμμετοχής της κοινωνίας των πολιτών. Καλεί τους μεσογειακούς εταίρους μας να αναπτύξουν εθνικές στρατηγικές για τα δικαιώματα του ανθρώπου. Πρόκειται για καινοτομία και δεν είναι η μόνη. Οι χώρες που σημειώνουν πρόοδο θα ανταμείβονται με πρόσθετα κεφάλαια MEDA, επιπλέον των σχεδίων MEDA που βρίσκονται ήδη σε εξέλιξη για τη μεταρρύθμιση του δικαστικού κλάδου και την προώθηση της χρηστής διακυβέρνησης – οι οποίες χρηματοδοτούνται σήμερα με 100 εκατομμύρια ευρώ.
<P>
Είναι εύκολο να αποκλείουμε χωρίς δεύτερη σκέψη την πιθανότητα επιτυχίας αυτών των σχεδίων. Ωστόσο, όπως όλοι γνωρίζουμε, η κύρια ευθύνη για την ενίσχυση και την προστασία των δικαιωμάτων του ανθρώπου και του κράτους δικαίου εναπόκειται πλήρως στις κυβερνήσεις. Όποια στρατηγική αγνοεί το γεγονός αυτό είναι καταδικασμένη σε αποτυχία. Αυτός είναι και ο λόγος για τον οποίο η διάσκεψη του Sana’a –στην οποία γνωρίζω ότι συμμετείχε ο αξιότιμος βουλευτής– αποτέλεσε αποφασιστικό βήμα που πρέπει να αναπτύξουμε περαιτέρω. Χαίρομαι για το γεγονός ότι ο Γενικός Διευθυντής του τμήματός μου, κ. Landaburu, κατάφερε να συμμετάσχει επίσης σε μια τόσο σημαντική διάσκεψη.
<P>
Δεν θα σημειωθεί πραγματική πρόοδος χωρίς μια ζωντανή κοινωνία των πολιτών που να λειτουργεί ελεύθερα. Εδώ έρχεται η σειρά της Ευρωπαϊκής Πρωτοβουλίας για τη Δημοκρατία και τα Δικαιώματα του Ανθρώπου. Εικοσιπέντε εκατομμύρια ευρώ έχουν χορηγηθεί στην περιοχή αυτή για την περίοδο 2002-2004. Επιπλέον, ένα σημαντικό τμήμα των 17,5 εκατομμυρίων ευρώ, τα οποία ψηφίστηκαν από το Κοινοβούλιο για την Ευρωπαϊκή Πρωτοβουλία στο τέλος του περασμένου έτους, θα χρησιμοποιηθούν για την ενίσχυση της στήριξης των οργανώσεων σε επίπεδο βάσης που αγωνίζονται για την υπεράσπιση των δικαιωμάτων του ανθρώπου και τον εκδημοκρατισμό σε αυτήν την περιοχή του κόσμου.
<P>
Στο πλαίσιο αυτό, θα ήθελα να υπενθυμίσω ότι έχουμε προχωρήσει πάρα πολύ σε σχέση με το 1994. Το 1994 ήταν το οικονομικό έτος κατά το οποίο, για πρώτη φορά, συνδέθηκαν εννέα ξεχωριστές γραμμές του προϋπολογισμού σε μία κατηγορία. Πέντε χρόνια αργότερα το 1999, η εφαρμογή αυτών των γραμμών του προϋπολογισμού τέθηκε σε σταθερή νομική βάση με δύο κανονισμούς, έναν για τις αναπτυσσόμενες χώρες και έναν για τις ‘υπόλοιπες χώρες’ – την ευρύτερη Ευρώπη, τις χώρες του προγράμματος MEDA, τις βαλκανικές χώρες και άλλες. Αυτά τα βασικά γεγονότα θέτουν τους στόχους της Ευρωπαϊκής Πρωτοβουλίας, διαμορφώνουν τα θεσμικά της όργανα και ορίζουν τις διοικητικές διαδικασίες. Το Ευρωπαϊκό Κοινοβούλιο συμμετείχε πλήρως στη δημιουργία των κανονισμών αυτών. Ελπίζω το Κοινοβούλιο να στηρίξει την επέκταση της Πρωτοβουλίας πέρα από το 2004, σύμφωνα με το ισχύον νομοθετικό της πλαίσιο.
<P>
Η Επιτροπή κρατούσε ανέκαθεν ενήμερο το Κοινοβούλιο για τις απόψεις μας. Η ανακοίνωσή μας τον Μάιο του 2001 σχετικά με το ρόλο της Ευρωπαϊκής Ένωσης στην προώθηση των δικαιωμάτων του ανθρώπου και του εκδημοκρατισμού σε τρίτες χώρες, η οποία πρότεινε μια πιο στρατηγική προσέγγιση για την Πρωτοβουλία, έλαβε την έγκριση και την πλήρη στήριξη του Ευρωπαϊκού Κοινοβουλίου. Με την ίδια διάθεση, από το 2002 η Επιτροπή ενημερώνει το Κοινοβούλιο για τον πολυετή προγραμματισμό της Πρωτοβουλίας και τις ετήσιες επικαιροποιήσεις του και επιδιώκει τη συζήτηση με το Κοινοβούλιο για τις προτεραιότητές μας.
<P>
Θα ήθελα να προβώ σε δύο ακόμη σχόλια. Το έργο που επιτελούμε στον τομέα του εκδημοκρατισμού και των δικαιωμάτων του ανθρώπου στην ευρύτερη Μέση Ανατολή είναι κρίσιμο, όχι μόνο για τη βιώσιμη οικονομική και πολιτική ανάπτυξη των χωρών της περιοχής, αλλά και για τις σχέσεις της Ευρώπης με τον ισλαμικό κόσμο, και ειδικά με εκείνα τα μέρη του ισλαμικού κόσμου που είναι εγγύτερα στα γεωγραφικά μας σύνορα. Πρόκειται για έναν τομέα στον οποίο εργαζόμαστε για αρκετό διάστημα. Διάβασα πρόσφατα μια δήλωση ενός πολύ αξιόλογου αμερικανού δημόσιου αξιωματούχου σχετικά με τα στοιχεία που απαιτούνται για την ανάπτυξη μιας πιο σταθερής, ασφαλούς και πλουραλιστικής περιοχής στη Μέση Ανατολή. Διάβασα τα σχόλια αυτά με ενδιαφέρον και ευχόμουν να μπορούσα να του πω αμέσως ότι είναι πολύ καλές ιδέες – τις ονομάζουμε Διαδικασία της Βαρκελώνης και τις εξετάζουμε από τα μέσα της δεκαετίας του 1990.
<P>
Πρέπει να αναγνωρίσουμε ότι αυτή δεν είναι απλά μια φαεινή ιδέα που έρχεται το πρωί της Δευτέρας και ξεχνιέται μέχρι το τέλος της εβδομάδας. Πρόκειται για μια μακροπρόθεσμη διαδικασία και πρέπει να δεσμευτούμε για την επίτευξή της – ελπίζω με περισσότερο σθένος και επιμονή. Οφείλουμε να αναγνωρίσουμε ότι πρέπει να υπάρχουν συνδέσεις ανάμεσα στην οικονομική βοήθεια και τη συμπεριφορά ad hoc. Πρέπει επίσης να αναγνωρίσουμε ότι εργαζόμαστε ακολουθώντας το πνεύμα των κοινωνιών και των ανθρώπινων προσδοκιών.
<SPEAKER ID="30" LANGUAGE="DE" NAME="Brok (PPE-DE )." AFFILIATION="">
<P>
    Κύριε Πρόεδρε, κύριε Επίτροπε, κυρίες και κύριοι, η Ομάδα μου χαιρετίζει τη δήλωση της Επιτροπής. Πιστεύω ότι είναι ένα σημαντικό βήμα και ότι μπορεί επίσης να αποτελέσει μια ολοκληρωμένη προσέγγιση διαφόρων πολιτικών. Όπως ανέφερε ο Επίτροπος, πρόκειται για την ενσωμάτωση της διαδικασίας της Βαρκελώνης στη στρατηγική της “Ευρύτερης Ευρώπης” και τα ζητήματα που αφορούν τη χρηματοδότηση του προγράμματος MEDA και άλλων προγραμμάτων. Πιστεύω ότι τα ανωτέρω πρέπει επίσης να περιλαμβάνουν τα ανθρώπινα δικαιώματα και τη δημοκρατία, διότι η διαρκής ειρήνη μπορεί να γίνει πραγματικότητα μόνο εάν το κράτος, η κοινωνία των πολιτών, οι πολιτικές δυνάμεις και τα κόμματα εγγυηθούν, μακροπρόθεσμα, βαθιές ρίζες για τη δημοκρατία και το κράτος δικαίου, που πάντα παρέχει τη μεγαλύτερη βεβαιότητα για ειρηνική ανάπτυξη.
<SPEAKER ID="31" LANGUAGE="IT" NAME="Napoletano (PSE )." AFFILIATION="">
<P>
   – Κύριε Πρόεδρε, Επίτροπε Patten, είναι σημαντικό η συζήτηση για τις σχέσεις ανάμεσα στην Ευρωπαϊκή Ένωση και τις χώρες της Μεσογείου να επικεντρωθεί στο ζήτημα των δικαιωμάτων του ανθρώπου και της δημοκρατίας. Σχεδόν δέκα χρόνια μετά από τη διαδικασία της Βαρκελώνης παρατηρούμε ότι εξακολουθεί να υπάρχει μεγάλη έλλειψη δημοκρατίας στις χώρες αυτές, κάτι που επισημαίνεται επίσης σε πολλές εκθέσεις του Προγράμματος των Ηνωμένων Εθνών για την Ανάπτυξη. Τελικά, πρέπει να αναρωτηθούμε εάν η πολιτική που έχουμε εφαρμόσει μέχρι σήμερα, και κυρίως τα όργανα που προτάθηκαν σε αυτόν τον τομέα, ήταν επαρκή σε σχέση με τους φιλόδοξους στόχους της στρατηγικής της Βαρκελώνης.
<P>
Το άρθρο 2 της ρήτρας των συμφωνιών διμερούς σύνδεσης αποδείχθηκε γενικά ανεπαρκές. Εγώ, ωστόσο, θέτω ένα πιο περίπλοκο ερώτημα: οι διμερείς συμφωνίες είναι επαρκή μέσα για την προώθηση της ανάπτυξης των δικαιωμάτων του ανθρώπου; Πιστεύω ότι αυτές οι συμφωνίες συνέβαλαν στη διεθνή αναγνώριση καθεστώτων που διαφορετικά δεν θα είχαν νομιμότητα. Πρέπει να είμαστε πολύ προσεκτικοί σχετικά με αυτό το ζήτημα, και πιστεύω ότι η ανακοίνωση της Επιτροπής θέτει αυτό το ερώτημα.
<P>
Τέλος, κατέθεσα μια τροπολογία στο άρθρο 11, διότι νομίζω ότι η ανάθεση αυτής της πολιτικής σε μια εξωτερική υπηρεσία είναι κάπως αντιφατική με τη συζήτηση που έχουμε κάνει μέχρι τώρα, καθώς πρέπει τα ευρωπαϊκά θεσμικά όργανα να έχουν τη δύναμη να εφαρμόσουν αυτήν την πολιτική. Επομένως, όσον αφορά στις χρηματοοικονομικές διαδικασίες, δεν πρέπει η Επιτροπή να έχει τα κατάλληλα όργανα για την υλοποίηση αυτών των στόχων; 
<SPEAKER ID="32" LANGUAGE="NL" NAME="Van den Bos (ELDR )." AFFILIATION="">
<SPEAKER ID="33" LANGUAGE="FR" NAME="Flautre (Verts/ALE )." AFFILIATION="">
<P>
    Κύριε Πρόεδρε, κύριε Επίτροπε, πιστεύω ότι αυτό που καθιστά τα πράγματα τόσο πολύ πολύπλοκα, είναι το γεγονός ότι ουδέποτε μπορούμε να είμαστε βέβαιοι για οτιδήποτε. Σας άκουσα να εκφράζετε ικανοποίηση για τις προσπάθειες των μαροκινών αρχών. Από την πλευρά μου, μόλις διάβασα την πολύ πρόσφατη έκθεση του της ΔΟΑΑ η οποία παρουσιάστηκε χθες και η οποία δείχνει σε ποιο βαθμό η 11η Σεπτεμβρίου έχει τρομερές συνέπειες στις χώρες αυτές – με τη μορφή πολλών αυθαίρετων φυλακίσεων προς κάθε κατεύθυνση· οι οποίες προφανώς συνιστούν αληθινή παραβίαση του σεβασμού των ανθρωπίνων δικαιωμάτων. Έτσι, ενώ χαιρετίζουμε τις πολύ ενδιαφέρουσες και αξιοσημείωτες προόδους αναφορικά με το οικογενειακό δίκαιο, ορισμένα εξαιρετικά ανησυχητικά στοιχεία εξακολουθούν να παραμένουν . Τα λέγω αυτά για να αποδείξω ότι αυτές οι πολύ σημαντικές προσπάθειες που έχουν καταβληθεί από την Επιτροπή και από αυτό το Κοινοβούλιο –γεγονός που υπογραμμίζετε και εσείς ο ίδιος– για την ενίσχυση όλων των μηχανισμών δράσης και αποτίμηση αναφορικά με τον σεβασμό των ανθρωπίνων δικαιωμάτων προσδιορίζονται όχι μόνον από το διεθνές περιβάλλον, αλλά επίσης και από τις σχέσεις τις οποίες κάθε κράτος μέλος ξεχωριστά διατηρεί με αυτές τις συγκεκριμένες χώρες.
<P>
Αλλά θέλω να σας ρωτήσω ευθέως, κύριε Επίτροπε, σχετικά με οποιαδήποτε ευθύνη την οποία ενδέχεται να έχετε επί του θέματος. Πώς θα εξηγήσουμε στον λαό της Τυνησίας, το γεγονός, ότι, ενώ η κυβέρνηση του Ben Ali ετοιμάζεται να παρακρατήσει τα κονδύλια που έχουν χορηγηθεί στον Τυνησιακό Σύνδεσμο Ανθρωπίνων Δικαιωμάτων, η Επιτροπή εφαρμόζει ένα σαφώς ψευδεπίγραφο πρόγραμμα για να προσφέρει υποστήριξη σε μέσα ενημέρωσης τα οποία δεν υπάρχουν, τα οποία έχουν σφραγιστεί και βρίσκονται στον απόλυτο έλεγχο του Ben Ali; Όλοι γνωρίζουμε ότι με αυτό το όχι αμελητέο ποσό, ο Ben Ali θα χρηματοδοτήσει την προεδρική προπαγάνδα του. Αυτό το αντιλαμβάνεστε ή όχι; Είναι δυνατόν να συμβαίνει ένα τέτοιο πράγμα; Είναι κάτι για το οποίο πραγματικά απορώ, αφού μια τέτοια απόφαση εξαρτάται ακριβώς από εμάς. 
<SPEAKER ID="34" LANGUAGE="NL" NAME="Claeys, Philip (NI )." AFFILIATION="">
<SPEAKER ID="35" LANGUAGE="" NAME="McMillan-Scott (PPE-DE )." AFFILIATION="(ΕΝ)">
<P>
Είναι χαρά μου να είμαι ο εισηγητής της ανακοίνωσης“Νέα ώθηση στις δράσεις της Ευρωπαϊκής Ένωσης στον τομέα των δικαιωμάτων του ανθρώπου και του εκδημοκρατισμού σε συνεργασία με τους εταίρους της Μεσογείου”. Χαιρετίζουμε την ανακοίνωση και τα δέκα σημεία δράσης της, σημειώνοντας ότι δημοσιεύθηκε το 2003. Έκτοτε, η διαδικασία MEDA παρατάθηκε με τις συμφωνίες του Δεκεμβρίου για την καθιέρωση του Ευρωμεσογειακού Κοινοβουλευτικού Φόρουμ. Το Δεκέμβριο, επίσης, το Συμβούλιο, μολονότι δεν συμφώνησε για το ευρωπαϊκό Σύνταγμα, συμφώνησε τουλάχιστον ότι το έγγραφο που παρουσιάστηκε από την Επιτροπή και τον Ύπατο Εκπρόσωπο με τίτλο “Ενίσχυση των σχέσεων της ΕΕ με τον αραβικό κόσμο” θα εγκριθεί το Μάρτιο. Χαιρετίζουμε αυτήν την απόφαση.
<P>
Είμαι επίσης εισηγητής δύο κανονισμών που αφορούν τη συνέχιση της Ευρωπαϊκής Πρωτοβουλίας για τη Δημοκρατία και τα Δικαιώματα του Ανθρώπου το 2005 και το 2006. Προσυπογράφουμε την ανακοίνωση για τη “Νέα ώθηση στις δράσεις της Ευρωπαϊκής Ένωσης στον τομέα των δικαιωμάτων του ανθρώπου και του εκδημοκρατισμού σε συνεργασία με τους εταίρους της Μεσογείου”, και συγχρόνως εξετάζουμε αυτούς τους δύο κανονισμούς. Το Κοινοβούλιο θα ψηφίσει σήμερα για το εάν θα έχει συμμετοχή στις προτεραιότητες και τη λειτουργία αυτού του προγράμματος, της ευρωπαϊκής πρωτοβουλίας για τη δημοκρατία, καθώς το ψήφισμα που υποβλήθηκε από την Επιτροπή Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής σήμερα επισημαίνει ότι αυτό το ταμείο, το οποίο δεν απαιτεί τη συναίνεση καμίας χώρας υποδοχής, θα πρέπει να εστιάζεται περισσότερο σε αυτό που περιγράφω ως “τόξο αστάθειας” από τη Ρωσία μέχρι το Μαρόκο, όπου η δημοκρατία είναι εύθραυστη, ή στον αραβικό κόσμο, όπου η δημοκρατία είναι ανύπαρκτη.
<P>
Οι αναφορές του Επιτρόπου στην έκθεση του Προγράμματος των Ηνωμένων Εθνών για την Ανάπτυξη υπογραμμίζουν τη σημασία που αποδίδει στο πρόγραμμα η Επιτροπή, αλλά δυστυχώς η Επιτροπή πρέπει να χρηματοδοτήσει αποτελεσματικά όσα υποστηρίζει θεωρητικά. Πρέπει να εξετάσουμε πολύ προσεκτικά τον τρόπο με τον οποίο η Ευρωπαϊκή Ένωση χρηματοδοτεί τα προγράμματα σε αυτήν την περιοχή. Για παράδειγμα, ο Επίτροπος ανέφερε ένα ποσό 100 εκατομμυρίων ευρώ για τη χρηστή διακυβέρνηση στην περιοχή MEDA. Μάλιστα, στην ευρύτερη Μεσόγειο, πιστεύω ότι διατίθενται 500 εκατομμύρια για τη χρηστή διακυβέρνηση. Αλλά από το ποσό αυτό, μόνο 7 εκατομμύρια ευρώ προέρχονται από τον προϋπολογισμό της Ευρωπαϊκής Πρωτοβουλίας για τη Δημοκρατία και τα Δικαιώματα του Ανθρώπου. Έγινε σήμερα αναφορά στο Κοινοβούλιο για τις επερχόμενες εκλογές στην Αλγερία και την Τυνησία, όπου δόθηκαν ελάχιστα χρήματα στις ΜΚΟ και τους ακτιβιστές που επιδιώκουν την ελευθερία των μέσων ενημέρωσης και την ανάπτυξη των δικαιωμάτων του ανθρώπου. Από την εμπειρία μου ως δημιουργού αυτού του προγράμματος για τη δημοκρατία, θεωρώ ότι δυστυχώς είναι πλέον σε μεγάλο βαθμό γραφειοκρατικό και τείνει εσφαλμένα προς την πλευρά της ασφάλειας. Ο μόνος τρόπος να το αντιμετωπίσουμε είναι να προσπαθήσουμε να το προσαρμόσουμε στην τρέχουσα πραγματικότητα. Ένας ασταθής κόσμος στα ανατολικά και τα δυτικά εμάς απαιτεί ειδικές δράσεις. Έχοντας εμπειρία από τη συνεργασία μου με την πρώην Σοβιετική Ένωση στον τομέα αυτό κατά τη δεκαετία του 1990 –στο πλαίσιο ενός εξωτερικού οργανισμού που διέθετε μια ευελιξία και μια ελευθερία ελιγμών την οποία δεν διέθετε η Επιτροπή, αλλά και μια δυνατότητα άρνησης την οποία αντίστοιχα δεν διέθετε το Συμβούλιο– μπορώ να πω ότι, με το πλεονέκτημα της συμμετοχής του Κοινοβουλίου, έχουμε ένα πολύ πιο αποτελεσματικό πρόγραμμα.
<SPEAKER ID="36" LANGUAGE="ES" NAME="Obiols i Germà (PSE )." AFFILIATION="">
<SPEAKER ID="37" LANGUAGE="FR" NAME="Mayol i Raynal (Verts/ALE )." AFFILIATION="">
<P>
    Κύριε Πρόεδρε, η λεγόμενη διαδικασία της Βαρκελώνης συγκεντρώνει βεβαίως όλη τη συμπάθεια των καλόπιστων ανδρών και γυναικών. Η πρωτεύουσα του καταλανικού έθνους άξιζε πραγματικά να είναι ο τόπος όπου αποφασίστηκε η θέσπιση της πολιτικής που αποσκοπούσε στην οικοδόμηση γεφυρών πάνω από τη Μεσόγειο. Στο σημείο αυτό οφείλω παρεμπιπτόντως να αναφέρω δύο επιφανείς Καταλανούς οι οποίοι, καθένας με τον τρόπο του, είχαν προβλέψει ήδη από τον Μεσαίωνα αυτήν την πολιτική: τον Raymond Lulle και τον Anselme Turmeda. Χαιρετίζω την ευφυή και καλοπροαίρετη προσπάθεια που καταβάλλεται με αυτήν την πολιτική, και κυρίως τα κείμενα τα οποία αποτελούν αντικείμενο της συζήτησής μας.
<P>
Ωστόσο, λαμβανομένης υπόψη της γενικής κατάστασης, αναρωτιέμαι ποιες είναι οι πιθανότητες επιτυχίας της πολιτικής αυτής. Για να υψώσουμε το λάβαρο της δημοκρατίας και των ανθρωπίνων δικαιωμάτων, θα πρέπει να είμαστε υποδειγματικοί. Απέχουμε παρασάγγες. Μόλις χθες, κάποιοι δικηγόροι σε αυτήν την όμορφη πόλη του Στρασβούργου κατέθεταν δημόσια επικήδειο στεφάνι μπροστά στη νομαρχία εκφράζοντας με τον τρόπο αυτό τη λύπη τους για τον θάνατο του τεκμηρίου αθωότητας, εξαιτίας ενός νόμου που ψηφίστηκε πρόσφατα στη Γαλλία. Πριν από έναν χρόνο, κάποιος ισπανός δικαστής διέταξε το κλείσιμο της εφημερίδας Egunkaria, της μόνης ημερήσιας εφημερίδας στη βασκική γλώσσα, και έστελνε στη φυλακή πολλούς δημοσιογράφους –ορισμένοι βρίσκονται ακόμη εκεί. Σήμερα, ένα έτος αργότερα, καμία διαλογική συζήτηση δεν έχει διοργανωθεί για να δικαιολογήσει αυτήν την κατάφωρη παραβίαση της ελευθερίας του τύπου. Ο εγκληματικός πόλεμος που διεξάγεται από τις Ηνωμένες Πολιτείες εναντίον του Ιράκ είχε την ενεργή ή παθητική συνενοχή της πλειοψηφίας των κρατών μελών της διευρυμένης Ευρωπαϊκής Ένωσης. Αυτή η φρικτή πληγή αιμορραγεί ακόμη, και θα αιμορραγεί για πολύ καιρό. Για πολλούς μουσουλμάνους ο πόλεμος αυτός συνιστά μια ακόμη ταπείνωση.
<SPEAKER ID="38" LANGUAGE="" NAME="Bonino (NI )." AFFILIATION="(ΙΤ)">
<P>
   – Κύριε Πρόεδρε, Επίτροπε Patten, κυρίες και κύριοι, νομίζω ότι εάν θέλουμε να εφαρμόσουμε μια πολιτική σε αυτόν τον τομέα, είναι σημαντικό να γνωρίζουμε τι συμβαίνει στη Μεσόγειο και στον αραβικό κόσμο. Οι ενδείξεις που λαμβάνουμε είναι περιορισμένες, ίσως επιφανειακές, ίσως επινοημένες, με απώτερο κίνητρο να μην αναλαμβάνεται δράση, όμως το βέβαιο είναι ότι τα τελευταία δύο χρόνια υπήρξαν ενδείξεις, τις οποίες καλό είναι να συλλέξουμε και να ακολουθήσουμε. Έχω την εντύπωση ότι τα κράτη μέλη μας γνωρίζουν πολύ λίγα για αυτό το θέμα.
<P>
Η κ. Flautre, που μίλησε πριν από εμένα, για παράδειγμα, υπογράμμισε ήδη το ζήτημα της Τυνησίας, με μια σειρά από ιδιαίτερα αντικρουόμενες θέσεις, και ίσως δεν είναι τυχαίο ότι αποτράπηκε η συμμετοχή δύο εκπροσώπων της τυνησιακής κοινωνίας των πολιτών στην προαναφερθείσα Διάσκεψη της Σαναά: αυτό είναι το μοναδικό που μπόρεσα να παρατηρήσω στην οργάνωση αυτής της διάσκεψης.
<P>
Από αυτήν την άποψη, Επίτροπε Patten, κυρίες και κύριοι, πιστεύω ότι πρέπει να σταματήσουμε να είμαστε υπερβολικά προσεκτικοί, διότι οι πράξεις μας πρέπει να είναι αξιόπιστες. Χάνουμε την αξιοπιστία μας, για παράδειγμα, όταν δεν επιβάλλουμε τις ρήτρες του άρθρου 2: δεν είμαστε αξιόπιστοι ούτε απέναντι στις κυβερνήσεις –που στην πραγματικότητα μας θεωρούν αρκετά ελαστικούς εταίρους– ούτε απέναντι στους μη κυβερνητικούς παράγοντες, την εμπιστοσύνη των οποίων χάνουμε. Το λέω αυτό επειδή, για παράδειγμα, πλησιάζει η συνάντηση επικύρωσης της συμφωνίας με τον Λίβανο και πιστεύω, κύριε Επίτροπε, ότι είναι σημαντικό να επισημάνουμε στο Σώμα την έλλειψη προόδου ως προς την ανεξαρτησία του δικαστικού σώματος του Λιβάνου, καθώς και το γεγονός ότι οι σχέσεις με την Ευρωπαϊκή Ένωση θα πρέπει να υπάγονται στην πλήρωση αυτής της προϋπόθεσης.
<SPEAKER ID="39" LANGUAGE="SV" NAME="Sacrédeus (PPE-DE )." AFFILIATION="">
<P>
    Κύριε Πρόεδρε, λυπούμαι που ο Επίτροπος Patten πρέπει να ακούσει πολλές ομιλίες στη σειρά, χωρίς να μπορεί να κάνει σχόλια μετά από κάθε ομιλητή. Ίσως αυτό το είδος συζήτησης ή, καλύτερα, αυτή η σειρά μονολόγων που έχουμε στο Ευρωπαϊκό Κοινοβούλιο θα μπορούσε να είναι λίγο πιο ζωντανή. Καθώς είμαι ένας από τους τελευταίους ομιλητές, ελπίζω ότι ο Επίτροπος θα καταφέρει, παρόλα αυτά, να ακούσει άλλον έναν ομιλητή.
<P>
Συνεπώς, θα ήθελα να αναφερθώ σε όσα είπε ο Επίτροπος Patten σχετικά με τις σχέσεις μας με τον ισλαμικό κόσμο και σχετικά με την έκθεση του κ. van den Bos για τα ανθρώπινα δικαιώματα, την οποία ενέκρινε το Κοινοβούλιο τον Ιούλιο του 2003. Εγκρίθηκαν πολλές τροπολογίες, οι οποίες τονίζουν το δικαίωμα του κάθε ανθρώπου να αναζητεί την πίστη του, το δικαίωμα αλλαγής θρησκείας και το δικαίωμα να μην ανήκει κάποιος σε καμία θρησκεία.
<SPEAKER ID="40" LANGUAGE="" NAME="Μπαλτάς (PSE )." AFFILIATION="">
<SPEAKER ID="41" LANGUAGE="" NAME="Καραμάνου (PSE )." AFFILIATION="">
<SPEAKER ID="42" LANGUAGE="" NAME="Patten," AFFILIATION="Επιτροπή">
<P>
Είναι σημαντικό να θυμόμαστε ότι το αντικείμενο της συζήτησης δεν συνιστά αρνητική προϋπόθεση, αλλά θετική ενθάρρυνση. Αναφερόμαστε στην αποθεματοποίηση μέρους των κεφαλαίων MEDA κάθε χρόνο και τη διάθεσή τους σε αυτές τις χώρες που συνάπτουν συγκεκριμένες εταιρικές συμφωνίες μαζί μας για την ανάπτυξη της δημοκρατίας και των δικαιωμάτων του ανθρώπου. Πρόκειται για σημαντική μετατόπιση της έμφασης και για σημαντικό τρόπο προσπάθειας να χρησιμοποιήσουμε την αναπτυξιακή βοήθεια και τη συνεργασία, προκειμένου να προωθήσουμε τους πολιτικούς στόχους που όλοι γνωρίζουμε ότι είναι κρίσιμοι, όχι μόνο για τη σταθερότητα και την ευημερία των κοινωνιών, αλλά και για την μακροπρόθεσμη οικονομική τους ανάπτυξη.
<P>
Επιδείξαμε προσοχή στον τρόπο με τον οποίο προχωρούμε σε αυτήν τη συζήτηση. Είναι επίσης σημαντικό να αναγνωρίσουμε ότι πρόκειται για μια μακρά διαδικασία και ότι, όπως είπε η κ. Bonino, πρέπει να είμαστε συνεπείς. Πρέπει να δείξουμε ότι εννοούμε αυτά που λέμε. Πρέπει να προσέχουμε την αξιοπιστία μας και να διασφαλίσουμε ότι η συζήτηση αυτή διεξάγεται με βάση την αμοιβαία εκτίμηση, με βάση το γεγονός ότι είμαστε όλοι ίσοι.
<P>
Τέλος, θα ήθελα να επαναλάβω ξανά στον κ. McMillan-Scott ότι μπαίνουμε σε αυτές τις συζητήσεις με ανοικτό πνεύμα. Αναγνωρίζουμε την εμπειρία και τη σοφία του Κοινοβουλίου και είμαστε βέβαιοι ότι από κοινού, το Κοινοβούλιο, η Επιτροπή και το Συμβούλιο, θα καταφέρουμε να σχεδιάσουμε το πλαίσιο μιας πολιτικής που δεν θα συνεχίσει απλώς να συγκεντρώνει την προσοχή όλου του Σώματος, αλλά θα οδηγήσει πραγματικά στις ευεργετικές συνέπειες που ελπίζουμε να δούμε.
<SPEAKER ID="43" LANGUAGE="" NAME="Πρόεδρος." AFFILIATION="">
<P>
   Σας ευχαριστώ, κύριε Patten, για τη συνεισφορά σας και τις προσπάθειες που καταβάλατε σε ένα κλίμα που δεν ήταν πάντα ιδιαίτερα εύκολο.
<P>
Έχω λάβει την πρόταση ψηφίσματος B5-0049/2004, που κατατέθηκε βάσει του άρθρου 37, παράγραφος 2, του Κανονισμού.
<SPEAKER ID="44" LANGUAGE="" NAME="" AFFILIATION="Αντιπροέδρου">
<SPEAKER ID="45" LANGUAGE="" NAME="Ford (PSE )." AFFILIATION="(ΕΝ)">
<P>
    Κύριε Πρόεδρε, μια ένσταση επί της διαδικασίας, η οποία θεμελιώνεται στο άρθρο 9α και το παράρτημα ΧΙ του Κανονισμού: θα ήθελα να ρωτήσω τον Πρόεδρο εάν θα αναφέρει στην υπηρεσία καταπολέμησης της απάτης τα γεγονότα που διαδραματίστηκαν σήμερα στην επιτροπή διαχείρισης STOA, προκειμένου να ερευνηθούν . Η επιτροπή ψήφισε με 11 ψήφους έναντι 8 την απόρριψη μιας επιστημονικής έκθεσης για τα μη εδώδιμα στοιχεία, για την οποία η συμβουλευτική επιτροπή της Ευρωπαϊκή Ακαδημίας Επιστημών δήλωσε: “Η έκθεση αυτή, συνολικά, είναι ένα μετριοπαθές, αμερόληπτο έργο για ένα πολύ δύσκολο θέμα”. Αυτή η αξιολόγηση από ομοτίμους θα με οδηγούσε στο συμπέρασμα ότι σαφέστατα θα έπρεπε να δημοσιευθεί.
<SPEAKER ID="46" LANGUAGE="" NAME="Πρόεδρος." AFFILIATION="">
<P>
   Θα διαβιβάσουμε το σχόλιό σας στον Πρόεδρο, κύριε Ford.(1) 
<SPEAKER ID="47" LANGUAGE="" NAME="" AFFILIATION="Προθεσμίες κατάθεσης"/>
<SPEAKER ID="48" LANGUAGE="" NAME="Πρόεδρος." AFFILIATION="(Το Σώμα εγκρίνει την πρόταση)">
<P>
(1)
<P>
(2)
<SPEAKER ID="49" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
   . Με δεδομένη τη σπουδαιότητα των στόχων του προγράμματος MEDIA, επικροτούμε θερμά την έκθεση και την παράταση που ζήτησε η Επιτροπή έως το 2006. Ωστόσο, όπως και ο εισηγητής, λυπούμαστε για το γεγονός ότι δεν υπάρχει, έως τώρα, κάποια τελική έκθεση που να αξιολογεί την εφαρμογή του προγράμματος. Πιστεύουμε ότι μια τέτοια έκθεση θα δοθεί σύντομα στο Κοινοβούλιο. Πρέπει να διεξαχθεί μια ποιοτική, ευρεία συζήτηση σχετικά με την οπτικοακουστική πολιτική σε ευρωπαϊκό επίπεδο, πριν τη λήψη αποφάσεων όσον αφορά τις βάσεις οποιουδήποτε μελλοντικού προγράμματος. Συνεπώς, είναι επίσης σημαντικό οι φορείς του οπτικοακουστικού τομέα –ήτοι οι παράγοντες, τα διάφορα δίκτυα και οργανώσεις– καθώς επίσης και οι εργαζόμενοι και οι εκπρόσωποι του κοινού, να προσκληθούν να συμμετάσχουν σε αυτήν τη συζήτηση. 
<SPEAKER ID="50" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   . Όπως όλοι γνωρίζουμε, τα προγράμματα MEDIA PLUS και MEDIA-Κατάρτιση αποτελούν έναν από τους πυλώνες της ευρωπαϊκής οπτικοακουστικής πολιτικής. Αποτελούν τον υποστηρικτικό μηχανισμό της Κοινότητας για τον οπτικοακουστικό τομέα και αντικαθιστούν τα προγράμματα MEDIA I και MEDIA II, τα οποία ξεκίνησαν, το 1991 και το 1996 αντίστοιχα. Η εμπειρία που αποκτήθηκε από τα προηγούμενα προγράμματα βοήθησε σημαντικά στη βελτίωση της λειτουργίας των σημερινών MEDIA.
<P>
Στόχος του MEDIA-Κατάρτιση είναι να υποστηριχθεί η εκμάθηση της εφαρμογής των νέων τεχνολογιών, της οικονομικής, εμπορικής και δημοσιονομικής διαχείρισης, των τεχνικών χρηματοδότησης της παραγωγής και διανομής οπτικοακουστικών προγραμμάτων, καθώς και των τεχνικών ανάπτυξης νέων οπτικοακουστικών προγραμμάτων και προγραμμάτων συγγραφής και σκηνοθεσίας.
<P>
Πέρα από τη θέσπιση μιας αφοσιωμένης κοινοβουλευτικής επιτροπής, χαιρετίζω επίσης την πρόθεση της Επιτροπής να εγγυηθεί, για το 2006, μια συνέχεια στους παράγοντες και επαγγελματίες τους οποίους αφορά το πρόγραμμα το οποίο, κατ’ αυτόν τον τρόπο, παρατείνεται χωρίς να μεταβάλλεται η δομή του έως την 31η Δεκεμβρίου 2006, με αυξημένη προικοδότηση. Ψήφισα υπέρ, παρακινούμενος από την ομόφωνη έγκριση εκ μέρους της κοινοβουλευτικής επιτροπής των προτάσεων σχετικά με τη σύσταση ενός προγράμματος κατάρτισης για τους επαγγελματίες των ευρωπαϊκών οπτικοακουστικών προγραμμάτων. 
<SPEAKER ID="51" LANGUAGE="" NAME="" AFFILIATION="">
<SPEAKER ID="52" LANGUAGE="" NAME="De Rossa (PSE )," AFFILIATION="γραπτώς">
<P>
Μετά το ναυάγιο του Prestige και τις πολλές άλλες καταστροφές που αντιμετωπίσαμε, μπορούμε όλοι να συμφωνήσουμε ότι οι θαλάσσιες μεταφορές πρέπει να γίνουν ασφαλέστερες και ότι πρέπει να υπάρξει πολύ καλύτερος συντονισμός των δράσεων σε όλα τα κράτη μέλη. Ένας Ευρωπαϊκός Οργανισμός Ασφάλειας της Ναυσιπλοΐας με τους κατάλληλους πόρους θα μπορούσε να υλοποιήσει τον συντονισμό αυτό, αποδίδοντας τον δέοντα σεβασμό στην ανάγκη διαφύλαξης της αρχής της επικουρικότητας και αναγνωρίζοντας ότι καταρχήν αρμόδια είναι τα παραθαλάσσια κράτη μέλη.
<SPEAKER ID="53" LANGUAGE="PT" NAME="Marques (PPE-DE )," AFFILIATION="γραπτώς">
<SPEAKER ID="54" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   . Ο κανονισμός αριθ. 1406/2002, σχετικά με τη σύσταση ενός Ευρωπαϊκού Οργανισμού Ασφάλειας της Ναυσιπλοΐας, εγκρίθηκε από το Κοινοβούλιο και το Συμβούλιο στις 27 Ιουνίου 2002 και τέθηκε σε ισχύ μετά τη δημοσίευσή του στην Επίσημη Εφημερίδα τον Αύγουστο του 2002.
<SPEAKER ID="55" LANGUAGE="PT" NAME="Vairinhos (PSE )," AFFILIATION="γραπτώς">
<P>
Πρέπει να εξασφαλίσουμε ότι ο Οργανισμός θα έχει την έδρα του στην Πορτογαλία και –προς το συμφέρον της αποκέντρωσης και της καταπολέμησης της εγγενούς ανισορροπίας της ανάπτυξης της Πορτογαλίας που επικεντρώνεται στη Λισαβόνα– πρέπει να καταστήσουμε δυνατόν για τον Οργανισμό, ή για ένα από τα παραρτήματά του, να εδρεύει στη Sagres, στην περιοχή Algarve της Νότιας Ευρώπης. 
<SPEAKER ID="56" LANGUAGE="" NAME="" AFFILIATION="">
<SPEAKER ID="57" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
Έχοντας αυτό υπόψη, η Επιτροπή επεσήμανε τις δυσκολίες που συναντούν οι χρήστες των τρεχουσών διατροπικών μονάδων φόρτωσης (UCI) –με άλλα λόγια, εμπορευματοκιβώτια ή κιβώτια που χρησιμοποιούνται συνήθως στις μεταφορές– από την ποικιλία χειρισμών και διατάξεων ασφαλείας έως ζητήματα ασφάλειας και μεθόδων ελέγχου.
<P>
Στόχος αυτής της πρότασης είναι να συστήσει τη χρήση μιας προαιρετικής ευρωπαϊκής UCI που θα υπερκεράσει τέτοιες δυσκολίες με τον συνδυασμό των πλεονεκτημάτων των ανταλλασσόμενων κιβωτίων και εμπορευματοκιβωτίων, τα οποία θα μπορούσαν να χρησιμοποιηθούν στις σιδηροδρομικές, οδικές, θαλάσσιες και ποτάμιες μεταφορές.
<P>
Χαιρετίζω τη μέθοδο που επιλέγει για την προώθηση του νέου συστήματος, το οποίο παραμένει προαιρετικό για τα κράτη μέλη, παρέχοντας χρηματοπιστωτικά οφέλη και άλλα κίνητρα για την ενθάρρυνση των κοινοτικών έργων ή προγραμμάτων που αποδεικνύουν σαφώς την πρόθεση της χρήσης UCI.
<SPEAKER ID="58" LANGUAGE="" NAME="" AFFILIATION="">
<SPEAKER ID="59" LANGUAGE="FR" NAME="Berthu (NI )," AFFILIATION="γραπτώς">
<P>
    Δεν μπορούμε παρά να εκφράσουμε την ικανοποίησή μας για το νέο πρωτόκολλο, το οποίο αυξάνει στα 930 εκατομμύρια ευρώ τη δυνατότητα αποζημίωσης του Διεθνούς Ταμείου για την Αποζημίωση Ζημιών από Πετρελαϊκή Ρύπανση (IOPCF). Για τον λόγο αυτό υπερψήφισα την έκθεση Gil-Robles Gil-Delgado.
<P>
Ωστόσο, δεν μπορούμε να αποφύγουμε τη διαπίστωση ότι οι ζημιές που προκλήθηκαν από το ναυάγιο του Prestige εκτιμώνται τουλάχιστον στα 5 δισεκατομμύρια ευρώ. Συνεκτιμώντας το μέγεθος των πετρελαιοφόρων, και άρα το μέγεθος των καταστροφών που μπορούν να προκαλέσουν, συνάγουμε ότι απέχουμε πολύ από τον στόχο μας.
<P>
Για τον λόγο αυτό θεωρώ ότι είναι απαραίτητη η προοδευτική αύξηση του ανώτατου ορίου αποζημίωσης του IOPCF, καθώς και ότι απαιτείται ένα ευρωπαϊκό συμπληρωματικό ταμείο, υπό την προϋπόθεση ότι αυτό δεν θα χρησιμεύσει ως πρόσχημα για να αναβάλουμε τις αναγκαίες προσαρμογές του IOPCF .
<SPEAKER ID="60" LANGUAGE="" NAME="De Rossa (PSE )," AFFILIATION="γραπτώς">
<P>
    Θα ήθελα να επιβεβαιώσω την υποστήριξή μου σε αυτήν την έκθεση που εξουσιοδοτεί την Αυστρία και το Λουξεμβούργο να υπογράψουν το πρωτόκολλο του 2003 μέχρι τις 30 Ιουνίου 2004.
<P>
Πιστεύω ότι σε απάντηση του ατυχήματος με το Prestige υπάρχει σαφής ανάγκη να διασφαλιστεί η πλήρης και ταχεία αποζημίωση των θυμάτων μελλοντικών πετρελαιοκηλίδων, πέρα από την υποχρέωσή μας να κάνουμε ό,τι είναι δυνατό, ώστε να αποτρέψουμε τέτοιου είδους ατυχήματα στο μέλλον. Καλώ τα κράτη μέλη να υπογράψουν, να επικυρώσουν ή να προσχωρήσουν στο πρωτόκολλο το συντομότερο δυνατό. 
<SPEAKER ID="61" LANGUAGE="FR" NAME="Esclopé (EDD )," AFFILIATION="γραπτώς">
<P>
Ωστόσο, θα ήθελα να διατυπώσω ορισμένες επιφυλάξεις. Καταρχάς, είναι απαράδεκτο οι ζημιές σε ανθρώπινο, οικονομικό και περιβαλλοντικό επίπεδο, οι οποίες προκύπτουν από το ναυάγιο του Prestige, να μην λαμβάνονται υπόψη στην προσαύξηση των αποζημιώσεων. Έπειτα, είναι λυπηρό να μην μπορεί κανείς να προσφύγει στο Ταμείο COPE, ένα ευρωπαϊκό συμπληρωματικό ταμείο αποζημίωσης ανώτατου ύψους ενός δισεκατομμυρίου ευρώ, μέσω του οποίου θα είχε επισπευσθεί η διαδικασία αποζημίωσης των θυμάτων τα οποία δεν μπορούσαν να αποζημιωθούν πλήρως στο πλαίσιο του διεθνούς συστήματος. Αυτός ο φάκελος, ο οποίος λησμονηθεί, δείχνει να φέρει λάθος ως προς το συμπληρωματικό ταμείο! Τέλος, τα κράτη μέλη οφείλουν, το συντομότερο δυνατό, να μεταφέρουν στο εσωτερικό τους δίκαιο τα μέτρα που προωθούνται σε ευρωπαϊκό και διεθνές επίπεδο μετά τα ατυχήματα του Erika και του Prestige.
<SPEAKER ID="62" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
   . Υπερψηφίσαμε αυτήν την έκθεση, διότι πιστεύουμε πως το νέο συμπληρωματικό ταμείο θα συντελέσει σε μεγάλο βαθμό στην πλήρη και ταχεία αποζημίωση των θυμάτων μελλοντικών εκροών πετρελαίου. Η πρόταση αυτή προέκυψε μετά την απόφαση του Συμβουλίου που εξουσιοδοτεί τα κράτη μέλη να υπογράψουν ή να επικυρώσουν, προς το συμφέρον της Ευρωπαϊκής Κοινότητας, το Πρωτόκολλο του 2003 στη Διεθνή Σύμβαση περί ιδρύσεως Διεθνούς Ταμείου Αποζημίωσης Ζημιών από Πετρελαϊκή Ρύπανση, του 1992. Το πρωτόκολλο του Διεθνούς Ναυτιλιακού Οργανισμού (ΔΝΟ) αυξάνει τη χρηματοδότηση που διατίθεται για την αποζημίωση των θυμάτων εκροών πετρελαίου. Τα κράτη μέλη κλήθηκαν να υπογράψουν αυτό το πρωτόκολλο όσο το δυνατόν συντομότερα και, ει δυνατόν, πριν από τις 30 Ιουνίου 2004.
<P>
Η απόφαση αυτή ακολούθησε το ατύχημα του Prestige, τον Νοέμβριο του 2002, όταν το Συμβούλιο έλαβε σθεναρότερη στάση υπέρ της ανάγκης για προσαυξημένη αποζημίωση. Πιο πρόσφατα, η Ευρωπαϊκή Σύνοδος Κορυφής της 21ης Μαρτίου 2003 επιβεβαίωσε τις απόψεις προηγούμενων συνεδριάσεων του Συμβουλίου ζητώντας από τα κράτη μέλη: “όσον αφορά την αποζημίωση των θυμάτων της ρύπανσης, καθώς και της περιβαλλοντικής ζημίας (·) να επιδιώξουν κατά την επικείμενη διπλωματική διάσκεψη στα πλαίσια του ΔΝΟ, τον Μάιο, αύξηση του ήδη ισχύοντος ανώτατου ορίου αποζημίωσης σε 1 δισεκατομμύριο ευρώ”.
<P>
Στις 16 Μαΐου 2003, ο ΔΝΟ ενέκρινε νέο πρωτόκολλο για τις ήδη υπάρχουσες συμβάσεις σχετικά με την ευθύνη και την αποζημίωση σε περίπτωση ρύπανσης από πετρέλαιο. Με το πρωτόκολλο αυτό ιδρύεται ένα συμπληρωματικό ταμείο χάρις στο οποίο το ποσό που αντιστοιχεί στο ανώτατο όριο αποζημίωσης πολλαπλασιάζεται επί 5 ·
<SPEAKER ID="63" LANGUAGE="PT" NAME="Marques (PPE-DE )," AFFILIATION="γραπτώς">
<P>
   . Συγχαίρω τον κ. Gil-Robles για τη σύστασή του σχετικά με την ίδρυση Διεθνούς Ταμείου Αποζημίωσης Ζημιών από Πετρελαϊκή Ρύπανση.
<P>
Συμμερίζομαι την άποψη ότι το μέγιστο ύψος αποζημίωσης σε αυτό το ταμείο δεν επαρκεί για τη διασφάλιση επαρκούς προστασίας των θυμάτων από μελλοντικές εκροές πετρελαίου μεγάλης κλίμακας. Το συμπληρωματικό ταμείο θα αποζημιώνει τα θύματα με την προϋπόθεση ότι οι αξιώσεις των αποζημιώσεων κρίνονται δικαιολογημένες και εάν το άτομο δεν μπορεί να λάβει πλήρη και επαρκή αποζημίωση στο πλαίσιο της Σύμβασης του 1992 για το Ταμείο.
<SPEAKER ID="64" LANGUAGE="PT" NAME="Queiró (UEN )," AFFILIATION="γραπτώς">
<P>
Το νέο συμπληρωματικό ταμείο θα διασφαλίσει ότι τα θύματα των εκροών επιζήμιων ουσιών θα λαμβάνουν ταχεία και πλήρη αποζημίωση, προλαμβάνοντας έτσι συμβάντα όπως αυτά του Erikaκαι του Prestige. Δεδομένου ότι ορισμένα μέρη του Πρωτοκόλλου σχετικά με το συμπληρωματικό ταμείο εμπίπτουν στην πλήρη αρμοδιότητα της Κοινότητας, τα κράτη μέλη πρέπει να το επικυρώσουν, προκειμένου να υπάρξει συμμόρφωση με το Πρωτόκολλο, η οποία θα οδηγήσει έτσι στην εφαρμογή, που θα λάβει φυσικά την υποστήριξη της θετικής μας ψήφου. 
<SPEAKER ID="65" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   . Η πρόταση απόφασης που υποβλήθηκε προς έγκριση από το Κοινοβούλιο εξουσιοδοτεί και καλεί τα κράτη μέλη να προσχωρήσουν στο Πρωτόκολλο σχετικά με το ταμείο αποζημιώσεων του Διεθνούς Ναυτιλιακού Οργανισμού (ΔΝΟ), που αυξάνει τη χρηματοδότηση που διατίθεται για την αποζημίωση των θυμάτων εκροών πετρελαίου. Ζητείται από τα κράτη μέλη να υπογράψουν αυτό το πρωτόκολλο όσο το δυνατόν συντομότερα. Το πρωτόκολλο θεσπίζει ένα Διεθνές Ταμείο Αποζημίωσης Ζημιών από Πετρελαϊκή Ρύπανση, του 1992, προκειμένου να διασφαλίσει την ταχεία και πλήρη αποζημίωση των θυμάτων εκροών πετρελαίου από πετρελαιοφόρα. Αυξάνοντας τα ανώτατα όρια της αποζημίωσης που ορίζει το υπάρχον διεθνές σύστημα, το Πρωτόκολλο καλύπτει ένα από τα πιο σημαντικά κενά των διεθνών κανονισμών σχετικά με την ευθύνη πετρελαϊκής ρύπανσης, καθώς θα διευθετηθεί το ανώτατο όριο αποζημίωσης από το συμπληρωματικό ταμείο. Θα υπάρχουν ίσως πολύ λιγότερα μέρη στο νέο ταμείο σε σχέση με το ταμείο του 1992, καθώς αρκετά κράτη που συμμετείχαν στο ταμείο του 1992 πιστεύουν ότι δεν είναι αναγκαία η συμπληρωματική προστασία. Πιστεύω ότι το νέο ταμείο θα βοηθήσει πολύ στη διασφάλιση της πλήρους και ταχείας αποζημίωσης των θυμάτων εκροών πετρελαίου. Ψήφισα υπέρ. 
<SPEAKER ID="66" LANGUAGE="" NAME="" AFFILIATION="">
<SPEAKER ID="67" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
   . Η εξαιρετικά προκαθορισμένη κατάσταση του τομέα της μεταλλουργίας είναι γνωστή, όπως είναι και η έλλειψη ενός συνολικού σχεδίου για την αναζωογόνηση του τομέα σε ευρωπαϊκό επίπεδο. Η Πορτογαλία έχει επίσης υποφέρει λόγω αυτού. Εξ ου και η αλληλέγγυα ψήφος μας με τους εργαζόμενους, τα σωματεία και τον πληθυσμό του Terni, ελπίζοντας ότι θα διατηρήσουμε έναν πόλο παραγωγής υψηλής τεχνολογίας.
<SPEAKER ID="68" LANGUAGE="" NAME="" AFFILIATION="">
<SPEAKER ID="69" LANGUAGE="" NAME="De Rossa (PSE )," AFFILIATION="γραπτώς">
<P>
Μετά το οικονομικό σκάνδαλο που αφορά τον ιταλικό όμιλο τροφίμων Parmalat, το οποίο ξέσπασε το Δεκέμβριο του 2003 με την αποκάλυψη μιας μαύρης τρύπας 4 δισεκατομμυρίων ευρώ χαμένων κεφαλαίων και 14 εκατομμυρίων ευρώ εκκρεμών χρεών, πιστεύω ότι η Επιτροπή πρέπει ασφαλώς να συντάξει μια αναθεωρημένη οδηγία για την εταιρική διαχείριση που θα ενισχύει τους κανόνες λογιστικού ελέγχου.
<P>
Ο τομέας των χρηματοοικονομικών υπηρεσιών πρέπει να τακτοποιήσει τις υποθέσεις του και να διασφαλίσει ηθική συμπεριφορά και επιμέλεια για την προστασία των θέσεων εργασίας και των αποταμιεύσεων εκατομμυρίων ανθρώπων. Είναι εξωφρενικό ότι δεν ήχησαν προειδοποιητικά σήματα όταν γινόταν η κατάχρηση των κεφαλαίων της Parmalat.
<SPEAKER ID="70" LANGUAGE="FR" NAME="Krivine και Vachetta (GUE/NGL )," AFFILIATION="γραπτώς">
<P>
   Η εταιρεία Parmalat εμφανίστηκε ως παράδειγμα επιτυχίας της φιλελεύθερης παγκοσμιοποίησης.
<P>
Η Parmalat ήταν κάποτε μια μικρή οικογενειακή επιχείρηση παστεριωμένου γάλακτος, η οποία αναπτύχθηκε εν μέρει χάρη στις επιδοτήσεις της Ευρωπαϊκής Ένωσης. Από το 1974, αυτή η επιχείρηση είχε πολλαπλασιάσει τις θυγατρικές της, ενώ ταυτόχρονα ίδρυσε εικονικές εταιρείες σε φορολογικούς παραδείσους. Αυτό το σύστημα κράτησε μέχρι τις 11 Νοεμβρίου 2003, όταν οι ελεγκτές διατύπωσαν αμφιβολίες σχετικά με επένδυση ύψους 500 εκατομμυρίων ευρώ στα νησιά Καϋμάν.
<P>
Η Parmalat –όπως η Enron, η Tyco, η World Com ή η Ahold– δεν είναι στην ουσία παρά το πρωτότυπο αυτού του ύποπτου καπιταλισμού. Επί 30 χρόνια, τα αφεντικά της Parmalat εισέπρατταν κρατικές επιδοτήσεις, συγκάλυπταν τους λογαριασμούς και ανακοίνωναν φανταστικά κέρδη. Αυτές οι πρακτικές είχαν σαν συνέπεια την κατάργηση αρκετών χιλιάδων θέσεων απασχόλησης. Ωστόσο, η προτεινόμενη πρόταση ψηφίσματος δεν αντιμετωπίζει αυτές τις μαφιόζικες πρακτικές και περιορίζεται υπερβολικά σε παρατηρήσεις. Για τους λόγους αυτούς, απείχαμε από την ψηφοφορία.
<SPEAKER ID="71" LANGUAGE="NL" NAME="Meijer (GUE/NGL )," AFFILIATION="γραπτώς">
<P>
   . Στο τέλος της χθεσινής συζήτησης, ο Επίτροπος Bolkestein αγνόησε τα δύο βασικά προβλήματα: τους νόμιμους οικονομικούς παραδείσους και τις επιπτώσεις της απάτης στους απασχολούμενους και τους μικροαποταμιευτές. Είναι θετικό το γεγονός ότι εισάγει αυστηρές απαιτήσεις όσον αφορά την υποχρέωση αποκάλυψης στοιχείων τον Σεπτέμβριο, κάτι που θα έχει ως συνέπεια την καταγραφή σε καταλόγους των ειδικών λειτουργιών και συναλλαγών και την αιτιολόγηση της χρήσης ειδικών μέσων· αυτό έπρεπε να γίνει πολύ νωρίτερα. Είναι αναγκαίο να έχουμε ένα λογιστικό σύστημα που δεν θα αποκρύπτει την πραγματική κατάσταση και τους λόγους για αυτήν. Αυτό που θεωρώ τώρα πιο ανησυχητικό είναι το γεγονός ότι οι ευρωπαϊκές χώρες προσφέρουν στις εταιρείες την ευκαιρία να παρακάμπτουν κανόνες που ορίζουν άλλες χώρες. Πάντα πίστευα ότι τα προβλήματα της τραπεζικής μυστικότητας, των εταιρειών-γραμματοκιβωτίων και των φορολογικών παραδείσων περιορίζονταν στο Λουξεμβούργο, την Αυστρία και τα καντόνια Zug και Schwyz της Ελβετίας, αλλά φαίνεται τώρα ότι χιλιάδες δισεκατομμύρια από την περιουσία της Parmalat κρατούνταν στις Κάτω Χώρες με τη βοήθεια 181 εταιρειών λογιστικής πραγματογνωμοσύνης, πέντε ιδιωτικών εταιρειών και ενός ιδρύματος. Το ευνοϊκό επενδυτικό κλίμα για τις ξένες εταιρείες που δημιούργησε η ολλανδική κυβέρνηση στη δεκαετία του 1990 παρέχει ελευθερία κινήσεων στους απατεώνες και τους φοροφυγάδες. Ο ολλανδός Επίτροπος δεν ανέφερε τίποτα σχετικά με τη δράση που αναλαμβάνει ενάντια σε αυτήν την πολιτική, στην προώθηση της οποίας βοήθησε το κόμμα του. Συνεπώς, θα θέσω πολύ σύντομα το θέμα αυτό στην ημερήσια διάταξη, σε ερωτήσεις μου προς την Ευρωπαϊκή Επιτροπή. 
<SPEAKER ID="72" LANGUAGE="" NAME="" AFFILIATION="">
<SPEAKER ID="73" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="74" LANGUAGE="" NAME="" AFFILIATION="">
<SPEAKER ID="75" LANGUAGE="SV" NAME="Arvidsson, Cederschiöld, Grönfeldt Bergman, Stenmarck και Wachtmeister (PPE-DE )," AFFILIATION="γραπτώς">
<SPEAKER ID="76" LANGUAGE="PT" NAME="Figueiredo (GUE/NGL )," AFFILIATION="γραπτώς">
<SPEAKER ID="77" LANGUAGE="NL" NAME="Meijer (GUE/NGL )," AFFILIATION="γραπτώς">
<P>
   . Υπάρχει μεγάλη διαφορά μεταξύ της πραγματικότητας στο Αφγανιστάν και της άποψης που έχουν οι τρίτοι για αυτήν τη χώρα. Πρόκειται για ένα σύνολο απομονωμένων κοιλάδων, με διαφορετικές γλώσσες και κουλτούρες, που δεν έχουν πολλά κοινά πέρα από τη μουσουλμανική θρησκεία, την καταπίεση των γυναικών, και το γεγονός ότι ενώθηκαν σε ένα ενιαίο κράτος τον 19ο αιώνα, προκειμένου να δημιουργηθεί μια ουδέτερη ζώνη ασφαλείας μεταξύ της βρετανικής και της ρωσικής σφαίρας επιρροής. Μολονότι οι Τατζίκοι, οι Ουσμπέκοι και οι Μπαλούτσι ζουν επίσης σε γειτονικές χώρες, το ζήτημα της απαγόρευσης ή όχι της γλώσσας τους εντός του Αφγανιστάν συζητείται ως μέρος της θέσπισης του αφγανικού συντάγματος. Ο έξω κόσμος επιβάλλει στη χώρα έναν ανώτατο Πρόεδρο και έναν κεντρικό στρατό με στόχο την επίτευξη ενότητας, ενώ, στην πραγματικότητα, ο Πρόεδρος και ο στρατός δεν έχουν καμία εξουσία εκτός της πρωτεύουσας. Αυτή η αυταπάτη ενότητας θα πείσει τον έξω κόσμο να διατηρήσει μια μόνιμη στρατιωτική παρουσία στον αγώνα ενάντια στους λαούς που δεν επιθυμούν μια τέτοια ενότητα. Η μόνη πιθανότητα διαρκούς ειρήνης φαίνεται ότι υπάρχει σε ένα σύνταγμα ελβετικού στυλ που θα αποτελείται από καντόνια με μεγάλη αυτονομία και διαφορετικές γλώσσες. Χαιρετίζω την ένδειξη του προτεινόμενου κείμενου ότι η Επιτροπή Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής αρχίζει να το κατανοεί αυτό και συνηγορεί υπέρ της αποκέντρωσης, υπέρ ενός ισχυρότερου κοινοβουλίου και υπέρ ενός ανεξάρτητου δικαστικού συστήματος. Μπορώ απλώς να υποστηρίξω την πρόταση υπό την απουσία των τροπολογιών της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, οι οποίες επιδιώκουν την απομάκρυνση από αυτά τα στοιχεία. 
<SPEAKER ID="78" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
Η ΕΕ πρέπει να επιμείνει ότι η βελτίωση της κατάστασης των γυναικών είναι προτεραιότητα για τη χώρα. Είναι αλήθεια ότι έχει σημειωθεί κάποια πρόοδος, όπως η επικύρωση από τη μεταβατική κυβέρνηση του Αφγανιστάν της σύμβασης για την εξάλειψη κάθε μορφής διάκρισης εις βάρος των γυναικών και η αναφορά στην ίση μεταχείριση γυναικών και ανδρών στο νέο σύνταγμα που εγκρίθηκε στις 4 Ιανουαρίου.
<SPEAKER ID="79" LANGUAGE="" NAME="Πρόεδρος." AFFILIATION="">
<SPEAKER ID="80" LANGUAGE="DE" NAME="Gröner (PSE )." AFFILIATION="">
<SPEAKER ID="81" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 12.25 και επαναλαμβάνεται στις 15.00)">
<P>
   Θα ζητήσω από τις υπηρεσίες να κάνουν ό,τι μπορούν, κύριε Gröner.(3)
<SPEAKER ID="82" LANGUAGE="" NAME="" AFFILIATION="Αντιπροέδρου">
<SPEAKER ID="83" LANGUAGE="" NAME="" AFFILIATION="Σύνθεση των πολιτικών ομάδων"/>
<SPEAKER ID="84" LANGUAGE="" NAME="Πρόεδρος." AFFILIATION="">
<SPEAKER ID="85" LANGUAGE="DE" NAME="Rübig (PPE-DE )." AFFILIATION="">
<P>
    Κύριε Πρόεδρε, ήθελα απλώς να πω ότι ο κ. Hans-Peter Martin ανακοίνωσε την απόσυρση της έκθεσης σχετικά με την άσκηση πιέσεων στη βιομηχανία, προς ίδιον όφελος. Είναι κάτι που δεν επικροτεί η Επιτροπή Βιομηχανίας, Εξωτερικού Εμπορίου, Έρευνας και Ενέργειας· συνέβη ενάντια στις προθέσεις της αρμόδιας επιτροπής και του συντονιστή. Ήθελα απλώς να καταγραφεί στα πρακτικά του Σώματος ότι απέσυρε προσωπικά την έκθεση αυτήν ενάντια στις προθέσεις της αρμόδιας επιτροπής και ενάντια στη δήλωση που είχε κάνει. 
<SPEAKER ID="86" LANGUAGE="DE" NAME="Swoboda (PSE )." AFFILIATION="">
<P>
    Κύριε Πρόεδρε, ήθελα απλώς να πω ότι ελπίζω –όπως και ο κ. Rübig, νομίζω– πως αυτή η έκθεση θα συζητηθεί στην Ολομέλεια όσο το δυνατόν συντομότερα, όπως πρέπει σίγουρα να γίνει. 
<SPEAKER ID="87" LANGUAGE="" NAME="Πρόεδρος." AFFILIATION="(Το Σώμα εγκρίνει τα συνοπτικά πρακτικά)">
<SPEAKER ID="88" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της προφορικής ερώτησης (B5-0012/2004) του κ. Herzog, εξ ονόματος της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστεράς των Πρασίνων των Βορείων Χωρών, προς την Επιτροπή, σχετικά με τη στρατηγική της Ευρωπαϊκής Επιτροπής στον τομέα των Υπηρεσιών Κοινής Ωφελείας (SIG). 
<SPEAKER ID="89" LANGUAGE="FR" NAME="Herzog (GUE/NGL )." AFFILIATION="">
<P>
    Κύριε Πρόεδρε, κύριε Επίτροπε, είμαστε εξαιρετικά ανήσυχοι για τη στρατηγική που ανέπτυξε η Επιτροπή στον τομέα των Υπηρεσιών Κοινής Ωφέλειας Καταρχάς, καταγγέλλουμε την έλλειψη διαφάνειας και σεβασμού έναντι της κοινωνίας και του Κοινοβουλίου. Πράγματι, αναφορικά με τις υπηρεσίες κοινής ωφέλειας, η Επιτροπή προχώρησε σε διαβουλεύσεις σε όλη τη διάρκεια του 2003, αλλά επρόκειτο για χωριστές διαβουλεύσεις.
<P>
Κατά συνέπεια, η Επιτροπή, στο Λευκό Βιβλίο το οποίο θα πρέπει να δημοσιεύσει πριν από τον Απρίλιο, οφείλει να απαντήσει με ένα καθαρό “ναι” ή ένα καθαρό “όχι” στο αίτημα για νομοθετική πράξη. Λέγοντας “όχι”, με το να μην απαντήσει με σαφήνεια και παίρνοντας το δικαίωμα να επιβάλει ουσιώδεις ορισμούς και κανόνες, θα διέπραττε κατάχρηση εξουσίας. Για την ώρα, με βάση τις πληροφορίες που διαθέτω, διαπιστώνω ότι στο πακέτο που ετοιμάζεται, η Επιτροπή θεωρεί ότι έχει την εξουσία να ορίζει κανόνες, και ότι πολλές από αυτές τις επιλογές βρίσκονται σε σαφή αντίθεση με την απόφαση του Ευρωπαϊκού Κοινοβουλίου. Η απόφαση που εγκρίναμε στις 14 Ιανουαρίου αυτού του έτους, λέγει ότι “το καθήκον, σε κοινοτικό επίπεδο, των υπηρεσιών κοινής ωφέλειας είναι να διασφαλίζουν την παροχή τους στο πλαίσιο της εσωτερικής αγοράς και, κυρίως, να εξασφαλίζουν ότι οι κανόνες περί ανταγωνισμού είναι συμβατοί με τις υποχρεώσεις περί παροχής υπηρεσιών κοινής ωφέλειας”. Όμως διαπιστώνω ότι το πακέτο Monti του οποίου είχα γνώση, καθιστά αυστηρότερες, προς την αντίθετη κατεύθυνση, τις δυνατότητες χρηματοδότησης, στο όνομα του πλήρους σεβασμού των κανόνων του ανταγωνισμού.
<P>
Θα επιμείνω, σε αυτές τις συνθήκες, και σας το είπαμε ήδη –θυμάμαι εν προκειμένω τις παρεμβάσεις του κ. Langen και της κ. Flautre, το περασμένο έτος –σχετικά με το γεγονός ότι δεν θέλουμε νέα ανακοίνωση σχετικά με την ερμηνεία της Συνθήκης και της νομολογίας. Θέλουμε η Επιτροπή να ετοιμάσει νομοθετική πράξη που θα αφορά τη διαδικασία συναπόφασης. Ωστόσο, η Επιτροπή είναι αρμόδια στον τομέα εφαρμογής κανόνων. Έχει λοιπόν δικαίωμα να ετοιμάσει μια απόφαση και ένα πλαίσιο, αλλά αυτές οι εκτελεστικές πράξεις εξαρτώνται –όπως όλοι γνωρίζουμε– από την ερμηνεία των κανόνων. Αυτός είναι ο λόγος για τον οποίο σας ζητούμε να πείτε ρητώς σήμερα, όταν θα έχετε προβεί σε διορθώσεις σύμφωνα με τη διαβούλευση, ότι τα κείμενα που ετοιμάζονται δεν θα τεθούν σε ισχύ παρά προσωρινά, εν αναμονή της έγκρισης νομοθετικής πράξης.
<P>
Θα ήθελα τώρα να επιστήσω την προσοχή σας στην ουσία των προτάσεων Monti, οι οποίες έρχονται σε αντίθεση με το ψήφισμά μας, και οι οποίες αντί να ενισχύουν τη νομική βεβαιότητα, εντείνουν την ανασφάλεια. Πολλές υπηρεσίες κοινής οικονομικής ωφέλειας, ιδιαίτερα κοινωνικής, οι οποίες προηγουμένως δεν προέβαιναν σε γνωστοποίηση, τώρα θα γνωστοποιούν. Για την αποδοχή των αντισταθμίσεων, οι απαιτήσεις για διαδικασίες διαγωνισμών θα γίνονταν αυστηρότερες. Τα αιτήματά μας, όσον αφορά τα κριτήρια για τον υπολογισμό του κόστους, αγνοούνται. Η έννοια της υπεραντιστάθμισης θα διευρυνόταν σε μεγάλο βαθμό. Όσον αφορά τις υπηρεσίες, οι οποίες ουσιαστικά παρέχονται σε εταιρείες, θα θεωρούνταν ως μη περιλαμβανόμενες στην έννοια της υπηρεσίας κοινής οικονομικής ωφέλειας, κάτι το οποίο αποτελεί σαφή ανάμιξη στον τομέα των ορισμών.
<SPEAKER ID="90" LANGUAGE="" NAME="Patten," AFFILIATION="Επιτροπή">
<P>
     Κύριε Πρόεδρε, θα ήθελα να εκφράσω τη χαρά μου που βρίσκομαι σήμερα εδώ. Έχοντας πολλές ακόμη ώρες περαιτέρω συζητήσεων μπροστά μου, θα καταφέρω να περάσω ολόκληρη την ημέρα μου στο Ημικύκλιο, και τι άλλο θα μπορούσε να είναι πιο ευχάριστο για κάποιον – εκτός ίσως από το να βρίσκεται σε μια παραλία στο Langkawi;!
<SPEAKER ID="91" LANGUAGE="DE" NAME="Karas (PPE-DE )." AFFILIATION="(Χειροκροτήματα)">
<SPEAKER ID="92" LANGUAGE="DE" NAME="Swoboda (PSE )." AFFILIATION="">
<P>
    Κύριε Πρόεδρε, κύριε Επίτροπε, πρέπει να ομολογήσω ότι προτιμώ να συζητώ για θέματα εξωτερικής πολιτικής μαζί σας, διότι είναι ένα θέμα που σας αρέσει. Ωστόσο, είναι γεγονός ότι πρέπει να αδράξετε και εσείς αυτήν την ευκαιρία. Φρονώ ότι στη δήλωση που έπρεπε να κάνετε, δεν μου άρεσε –νομίζω– το γεγονός ότι δεν αναγνωρίσατε πως το σημερινό ευρωπαϊκό κοινωνικό μοντέλο στηρίζεται από την πλειοψηφία αυτού του Σώματος. Μια ίσως μικρή πλειοψηφία, αλλά παρόλα αυτά πλειοψηφία. Πιστεύω ότι στηρίζεται επίσης από την πλειοψηφία του ευρωπαϊκού πληθυσμού, που θεωρεί ότι οι υπηρεσίες κοινής ωφέλειας διαφέρουν από τα υπόλοιπα προσφερόμενα αγαθά και υπηρεσίες. Πιστεύω ότι η βάση οποιασδήποτε θεώρησης των υπηρεσιών κοινής ωφέλειας είναι ο προσδιορισμός των συγκεκριμένων συμφερόντων του κοινού, και σε αυτό το σημείο συμφωνώ φυσικά με τον κ. Karas. Σε αντίθεση με πολλές άλλες υπηρεσίες, ο κόσμος μπορεί επίσης να βοηθήσει, με τον τρόπο που ψηφίζει στις εκλογές, στον καθορισμό του συνόλου των υπηρεσιών κοινής ωφέλειας που έχει στη διάθεσή του, ιδιαίτερα εάν αυτές οι υπηρεσίες παρέχονται από ή εκ μέρους των περιφερειακών ή τοπικών αρχών.
<P>
Ο κόσμος επιθυμεί επαρκείς και υψηλής ποιότητας δημόσιες υπηρεσίες σε λογικές τιμές. Η αγορά μπορεί να είναι ένα μέσο με το οποίο μπορεί να επιτευχθεί αυτός ο στόχος –σίγουρα δεν το αποκλείω– εάν αυτή η δραστηριότητα διέπεται από σωστές κατευθυντήριες γραμμές. Συνεπώς, οι βασικές κατευθυντήριες γραμμές πρέπει να οριστούν μέσω μιας νομικής πράξης που θα εγκρίνουν από κοινού το Συμβούλιο και το Κοινοβούλιο. Αναμφίβολα, κατά την άποψή μου, πρέπει σίγουρα να συμφωνεί και η Επιτροπή. Μπορούμε ακόμα να συζητήσουμε τις ακριβείς λεπτομέρειες του νομικού πλαισίου, αλλά πρέπει να υπάρχει ένα νομικό πλαίσιο που θα λαμβάνει υπόψη την ιδιαίτερη φύση των υπηρεσιών κοινής ωφέλειας και τις ανάγκες που είναι σχεδιασμένες να εξυπηρετούν. Βεβαίως, η καλύτερη επιλογή για εμάς είναι ο πλαίσιο που οραματίζεται το σχέδιο συντάγματος. Μολονότι δεν διαθέτουμε ακόμα ένα σύνταγμα, αυτή είναι η κατεύθυνση προς την οποία πρέπει να κινηθούμε. Πολλοί από τους πολίτες μας ανακαλύπτουν ότι η ελευθέρωση –η οποία, αναμφίβολα, συνοδεύεται συχνά από ιδιωτικοποιήσεις– συνεπάγεται τη διάσπαση των υπηρεσιών. Έχω πληροφορηθεί, για παράδειγμα, ότι, στο Μάντσεστερ, έως και 28 εταιρείες δραστηριοποιούνται σε γραμμές λεωφορείων μετά την απορύθμιση. Πολύ συχνά, η μείωση των τιμών που προέρχεται από την ελευθέρωση είναι βραχυπρόθεσμη, και συχνά εμφανίζονται νέα μονοπώλια – ιδιωτικά μονοπώλια, τα οποία δεν είναι καλύτερα από τα δημόσια. Αντίθετα, είναι χειρότερα, διότι δεν μπορούν να επηρεαστούν από την κάλπη.
<SPEAKER ID="93" LANGUAGE="PT" NAME="Figueiredo (GUE/NGL )." AFFILIATION="">
<SPEAKER ID="94" LANGUAGE="FR" NAME="Flautre (Verts/ALE )." AFFILIATION="">
<P>
    Κύριε Πρόεδρε, πιστεύω ότι στην παρούσα συζήτηση, αυτό που έχει σημασία δεν είναι να ξαναρχίσουμε όλες τις συζητήσεις, τις οποίες εξάλλου έχουμε ήδη κάνει αμέτρητες φορές, σχετικά με την έννοια και την ουσία των υπηρεσιών κοινής ωφέλειας, αλλά να αντιμετωπίσουμε το θέμα της ασφάλειας και του πλαισίου, και ακριβέστερα, το ζήτημα της δημοκρατικής ασφάλειας και του δημοκρατικού πλαισίου, μέσα στο πλαίσιο της συζήτησης σχετικά με τις υπηρεσίες κοινής ωφέλειας. Η σημερινή σας ομιλία, κύριε Patten, ήταν μάλλον καθησυχαστική, αλλά γνωρίζετε ότι το ίδιο μπορούμε να πούμε και για την ομιλία του Επίτροπου Lamy, πριν από ένα μήνα. Μιλούσαμε τότε για συζήτηση, για ευρύτατη διαβούλευση –τριακόσιες συμμετοχές–, προγραμματίζαμε να πραγματοποιήσουμε μια ανάλυση, μιλούσαμε για τις διαθέσιμες επιλογές μας, για την οδηγία πλαίσιο, για τη συναίνεση στους κόλπους της Συνέλευσης υπέρ μιας ευρωπαϊκής νομοθεσίας. Και η Επιτροπή σκεπτόταν, σκεπτόταν·
<P>
Η προσωπική μου εκτίμηση είναι ότι οι συζητήσεις έχουν μπει σχεδόν σε έναν ρυθμό μέχρι το Λευκό Βιβλίο, τον Απρίλιο, και ότι στο διάστημα αυτό ο κ. Monti παρουσιάζει τα “πακέτα” του, όπου αποφασίζει αστραπιαία για τα θέματα, και δη χωρίς διάλογο και χωρίς συζήτηση. Πιστεύω ότι αυτός ο τρόπος δράσης είναι απαράδεκτος, διότι δεν είναι ο κ. Monti ο οποίος θα κάνει την εκστρατεία για μια δημοκρατική Ευρώπη, με στόχο την προβολή της υπεραξίας των κοινοτικών πολιτικών, αλλά εμείς. Ωστόσο, εάν ο κ.Monti επιθυμεί να διεξαγάγει ο ίδιος την εκστρατεία αντ’ εμών, τότε ας τον αφήσουμε να διεξαγάγει εκείνος την προεκλογική εκστρατεία για την υπεράσπιση της κοινωνικής Ευρώπης. 
<SPEAKER ID="95" LANGUAGE="FR" NAME="Berthu (NI )." AFFILIATION="">
<P>
    Κύριε Πρόεδρε, ένα μήνα μετά την έγκριση της έκθεσης Herzog σχετικά με τις υπηρεσίες κοινής ωφέλειας, η οποία προβλέπει τη θέσπιση ενός ευρωπαϊκού νομικού πλαισίου, το οποίο θα εγκρινόταν με συναπόφαση, είμαστε ήδη σε πλήρη σύγχυση, όπως μπορείτε να διαπιστώσετε από την προφορική ερώτηση του Philippe Herzog. Ο εισηγητής διαπιστώνει πράγματι ότι ταυτόχρονα η Επιτροπή ετοίμαζε –εντελώς μόνη της και κάνοντας χρήση των δικών της εξουσιών, κανονισμό σχετικά με τις οικονομικές αντισταθμίσεις από τις οποίες μπορούν να επωφελούνται υπηρεσίες κοινής ωφέλειας. Σήμερα, η Επιτροπή σχεδόν το παραδέχτηκε, και υπόσχεται ότι θα περιμένει το πέρας των διαβουλεύσεων σχετικά με το Πράσινο Βιβλίο πριν λάβει οποιαδήποτε απόφαση. Τόσο το καλύτερο! Θα έλεγα, ωστόσο, στον κ Herzog, ότι τα επόμενα χρόνια, θα δείτε και άλλα παρόμοια γεγονότα και μάλιστα χειρότερα. 
<SPEAKER ID="96" LANGUAGE="DE" NAME="Langen (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, ακούγοντας τη συζήτηση σε αυτήν την Αίθουσα, αρχίζω να αναρωτιέμαι για ποιο λόγο συζητούμε στην πραγματικότητα. Εδώ και δύο χρόνια, το Κοινοβούλιο ζητεί μεγαλύτερη νομική σαφήνεια, και ο Επίτροπος Monti θέλει να δημιουργήσει νομική σαφήνεια σε βασικά ζητήματα. Είναι σίγουρα αυταπάτη να πιστεύουμε ότι μπορούμε τώρα να θεσπίσουμε αίφνης από μόνοι μας τις τροπολογίες που οραματίζεται το Σύνταγμα και να ευθυγραμμίσουμε τη νομοθεσία περί ανταγωνισμού με το προτεινόμενο άρθρο σχετικά με την εσωτερική αγορά. Είναι γεγονός, κύριε Herzog, ότι συζητούμε το θέμα εδώ και μήνες και ότι δεν λάβατε την πλειοψηφία για τις προτάσεις σας. Δεν λάβατε τη στήριξη της πλειοψηφίας για την ιδέα της άρσης της τομεακής ελευθέρωσης. Δεν λάβατε την πλειοψηφία όσον αφορά το ανανεωμένο αίτημα για μια οδηγία πλαίσιο. Δεν υπήρχε πλειοψηφία όσον αφορά το αίτημά σας για τυποποιημένες ευρωπαϊκές υπηρεσίες κοινής ωφέλειας. Τώρα, εκφράζετε αυτές τις ιδέες από την αρχή. Το μόνο που μπορώ να πω είναι ότι είτε δεν έχετε ιδέα σχετικά με αυτό που ο κ. Monti προσπαθεί να κάνει είτε επιδιώκετε να ανατρέψετε την ήττα που σημειώσατε πριν από τέσσερις εβδομάδες. Δεν μπορώ να διανοηθώ άλλους λόγους.
<P>
Ο κ. Swoboda, όπως είπε και ο ίδιος, είναι πραγματικά πολύ έμπειρος όσον αφορά τις εξωτερικές σχέσεις. Παρόλα αυτά, κύριε Swoboda, όσον αφορά τα ζητήματα της νομοθεσίας περί ανταγωνισμού, θα ήταν καλύτερο να κρατήσετε χαμηλό προφίλ διότι δεν αντιληφθήκατε τις απόψεις του Σώματος όπως απεικονίστηκαν στα αποτελέσματα της ψηφοφορίας. Εάν ζητούμε νομική σαφήνεια, όπως συμβαίνει, και ο κ. Monti παρουσιάζει μια πρόταση –η οποία λαμβάνει πλήρως υπόψη την επικουρικότητα, κυρία Flautre– οι ενστάσεις σας με κάνουν να αναρωτιέμαι τι πραγματικά επιθυμείτε. Ο κ. Monti προτείνει ότι οι επιδοτήσεις ύψους μικρότερου από 15 εκατ. ευρώ ετησίως, οι οποίες δίνονται σε επιχειρήσεις με ετήσιο τζίρο μικρότερο από 40 εκατ. ευρώ, θα πρέπει μελλοντικά να αποτελούν αποκλειστική ευθύνη των κρατών μελών. Εάν δεν απαιτούν πλέον έγκριση, αυτό σημαίνει βεβαίως μεγαλύτερη ελευθερία για τα κράτη μέλη. Αυτή είναι η νομική σαφήνεια που επιθυμούμε. Δεν μπορώ να κατανοήσω το νόημα όλης αυτής της συζήτησης που διεξάγεται εδώ.
<P>
Δεν χρειάζεται πλέον να επιδιώκεται η έγκριση για τη χορήγηση ενίσχυσης για την οικοδόμηση σπιτιών και νοσοκομείων. Δεν μπορώ να κατανοήσω τη συζήτηση, διότι σίγουρα αποτελεί μέρος όσων ζητούμε. Για τον λόγο αυτόν, το μόνο που μπορώ να πω είναι ότι, εάν η πρόταση του κ. Monti, όπως την αντιλαμβάνομαι, τεθεί σε ισχύ, αυτό θα γίνει βάσει της Συνθήκης ΕΚ υπό την παρούσα μορφή της, η οποία τον εξουσιοδοτεί να θεσπίσει τέτοια νομοθεσία, χωρίς να την υποβάλει σε συναπόφαση. Ενεργεί για να διασφαλίσει την ενίσχυση της επικουρικότητας, καθώς και ότι μέχρι το τέλος της παρούσας νομοθετικής περιόδου του Ευρωπαϊκού Κοινοβουλίου η νομική σαφήνεια θα έχει επικρατήσει σε σημαντικούς τομείς . Δεν θέλουμε εδώ να επικροτήσουμε την κρατική ενίσχυση προς όφελος της Electricité de France και της Volkswagen, αλλά οι επιδοτήσεις προς μικρομεσαίες επιχειρήσεις, συμπεριλαμβανομένων περιφερειακών επιδοτήσεων, θα εμπίπτουν μελλοντικά στην αρμοδιότητα των κρατών μελών, και ο κ. Monti σκοπεύει να καταστήσει εφικτή αυτήν την πιθανότητα. Πριν περάσουμε άλλα τρία χρόνια συζητώντας για ένα Λευκό Βιβλίο και ένα νομοθετικό πλαίσιο, κάνει τα σχέδια πραγματικότητα. Μπορώ απλώς να χαιρετίσω θερμά το γεγονός ότι θα επικρατήσει τελικά μεγαλύτερη νομική σαφήνεια σε αυτά τα ζητήματα, πριν από το τέλος αυτής της κοινοβουλευτικής θητείας.
<SPEAKER ID="97" LANGUAGE="FR" NAME="Désir (PSE )." AFFILIATION="">
<P>
    Κύριε Πρόεδρε, κύριε Επίτροπε, σας ευχαριστώ, διότι ξεφύγατε από τα συνήθη θέματά σας για να ενδιαφερθείτε για το θέμα των υπηρεσιών κοινής ωφέλειας, που είναι τόσο σημαντικό για τους ευρωπαίους πολίτες. Μετά την ολοκλήρωση των διαβουλεύσεων σχετικά με το Πράσινο Βιβλίο, αναφερθήκατε στη γενική συναίνεση και στην ανάγκη διευκρινίσεων και νομικής σαφήνειας, όπως είπε και ο προηγούμενος ομιλητής, κ. Langen. Το ερώτημα ωστόσο είναι το εξής: έχει επιτευχθεί κάποια συναίνεση όσον αφορά την ανάγκη για δημοκρατική σαφήνεια, στην οποία αναφέρθηκε η κ. Flautre;
<P>
Αυτό το οποίο το Κοινοβούλιο ζητούσε με το ψήφισμά του –το οποίο πράγματι, όλοι, νομίζω, συμφωνούμε, δεν συγκέντρωσε ομοφωνία– είναι ότι η ερμηνεία του Δικαστηρίου ή της Επιτροπής, δεν θα πρέπει να είναι η μόνη υπερισχύουσα σχετικά με τη διευκρίνιση της έννοιας των αποδεκτών κρατικών επιδοτήσεων, ή με τον καθορισμό της ορθής ερμηνείας του άρθρου 86. Αυτό το οποίο χρειαζόμαστε, είναι μια συζήτηση, στο πλαίσιο της διαδικασίας συναπόφασης, η οποία καθιστά δυνατή τη διενέργεια αποτίμησης κατά περίπτωση, δεδομένου ότι είναι αλήθεια πως ο καθένας αντιλαμβάνεται τα στοιχεία σε συνάρτηση με την ιστορική ή την εθνική του εμπειρία. Έτσι, όσον αφορά όλες τις υπηρεσίες κοινής ωφέλειας, οι οποίες είναι ευθύνη περιφερειακών ή τοπικών οντοτήτων, είναι σαφές ότι δεν είναι αρμοδιότητα της Κοινότητας να παρέμβει.
<P>
Πιστεύουμε λοιπόν ότι θα πρέπει να υπάρξει μια δημοκρατική συζήτηση. Ο κ. Langen και οι φίλοι του πολύ συχνά επικαλούνται το άρθρο 86, παράγραφος 3, για να αποδείξουν την αρμοδιότητα της Επιτροπής, αλλά παραλείπουν να αναφέρουν το άρθρο 86, παράγραφος 2, που προβλέπει ότι οι επιχειρήσεις οι οποίες είναι επιφορτισμένες με την παροχή υπηρεσιών γενικού οικονομικού συμφέροντος υπόκεινται στους κανόνες του ανταγωνισμού, στον βαθμό που η εφαρμογή αυτών των κανόνων δεν εμποδίζει την εκπλήρωση – νομικά ή στην πράξη– της συγκεκριμένης ανατεθείσας αποστολής. Αυτό είναι το αντικείμενο των μεταξύ μας συζητήσεων, το οποίο, ωστόσο, θα έπρεπε να αποτελέσει αντικείμενο τομεακής συζήτησης ανάμεσα στο Ευρωπαϊκό Κοινοβούλιο, το Συμβούλιο και την Επιτροπή. 
<SPEAKER ID="98" LANGUAGE="DE" NAME="Rübig (PPE-DE )." AFFILIATION="">
<P>
    Κύριε Πρόεδρε, κυρίες και κύριοι, επιτρέψτε μου να ξεκινήσω συγχαίροντας τον Επίτροπο Monti, διότι πιστεύω ότι μεριμνεί για τα δικαιώματα των καταναλωτών και των πολιτών της Ευρώπης, οι οποίοι δικαιούνται ευπρεπή ποιότητα υπηρεσιών και, κυρίως, λογικές τιμές για αυτές τις υπηρεσίες. Ένα από ουσιαστικά χαρακτηριστικά των υπηρεσιών κοινής ωφέλειας είναι ότι υπόκεινται σε μια διαφανή διαδικασία δημόσιων προσφορών. Πιστεύω εδώ ότι εξακολουθεί να υπάρχει μεγάλη σύγχυση μεταξύ της ελευθέρωσης και της ιδιωτικοποίησης. Φρονώ ότι η ελευθέρωση προσφέρει ένα δίκαιο πλαίσιο ανταγωνισμού. Στη Σουηδία, για παράδειγμα, έχουμε παρατηρήσει ότι πολλές μεγάλες και μικρές πόλεις, οι οποίες διοικούνται συχνά από το ίδιο κόμμα, ανταγωνίζονται μεταξύ τους σε προσφορές για την παροχή των καλύτερων δυνατών υπηρεσιών και ότι η πόλη ή η δημοτική αρχή που δίνει την καλύτερη προσφορά προς το κοινό, προς τον καταναλωτή, λαμβάνει το αποκλειστικό προνόμιο να παράσχει τις υπηρεσίες της σε άλλες μικρές ή μεγάλες πόλεις. Σε διαδικασίες δημόσιων προσφορών, είναι δυνατόν να προσδιοριστεί με μεγάλη ακρίβεια αυτό που χρειάζεται. Εάν προκηρυχθεί διαγωνισμός για μια σιδηροδρομική υπηρεσία, για παράδειγμα, τότε η δημόσια αρχή μπορεί να πει ότι θα υπάρχουν τρεις άνθρωποι στις έξι το πρωί, δώδεκα στις δέκα το πρωί και ξανά τρεις τα μεσάνυχτα. Έτσι η προκήρυξη της υπηρεσίας μπορεί να πραγματοποιηθεί σωστά από το Α στο Β. Είμαι επίσης υπέρ της χρήσης δημόσιων πόρων εδώ, διότι είμαστε όλοι υπέρ του κοινωνικού στοιχείου της κυβερνητικής δράσης. Θέλουμε να διασφαλίσουμε ότι οι υπηρεσίες κοινής ωφέλειας θα είναι προσβάσιμες σε όσους δεν έχουν δίπλωμα οδήγησης ή σε όσους αντιμετωπίζουν οικονομικά προβλήματα, προβλήματα κινητικότητας ή άλλα μειονεκτήματα.
<P>
Παρόλα αυτά, πρέπει να πω ότι η ελευθέρωση και ο δίκαιος ανταγωνισμός είναι η μία οδός, ενώ η ιδιωτικοποίηση είναι η δεύτερη. Θα ζητήσω να προσπαθήσουμε να αποφύγουμε τη σύγχυση αυτών των δύο και να επικεντρωθούμε. Εν προκειμένω, στη συστηματική επιδίωξη της στρατηγικής του ελεύθερου ανταγωνισμού. Σε αυτό το πλαίσιο, θα ήθελα να συγχαρώ και πάλι τον Επίτροπο Monti για την διαμόρφωση της πρότασής του σύμφωνα με αυτές τις γραμμές. Αναμφίβολα, τα δημοτικά συμβούλια και οι δημόσιες αρχές που παρέχουν υπηρεσίες γενικής ωφέλειας θα πρέπει να ανταγωνιστούν τις μικρομεσαίες επιχειρήσεις μας. Για τον λόγο αυτόν, οι δημόσιοι φορείς προκηρύσσουν διαγωνισμό για τις υπηρεσίες. Επί του παρόντος, δύο στους τρεις απασχολούμενους εργάζονται σε μικρομεσαίες επιχειρήσεις. Υπάρχουν 18 εκατομμύρια επιχειρήσεις εδώ, οι οποίες μπορούν να δώσουν προσφορά για την ανάθεση του προνομίου της παροχής δημόσιων υπηρεσιών προς όφελος των καταναλωτών. Οι μικρομεσαίες επιχειρήσεις καταβάλλουν το 80% των συνολικών φορολογικών εισφορών· με άλλα λόγια, αυτές κυρίως παρέχουν τα χρήματα που μας δίνουν τη δυνατότητα να ανταποκρινόμαστε οικονομικά σε αυτές τις κοινωνικές υπηρεσίες προς το δημόσιο συμφέρον. Για τον λόγο αυτόν, πιστεύω ότι ο όρος “κοινωνική οικονομία”, ο οποίος κάποτε χρησιμοποιείτο ευρέως, είναι ακατάλληλος, όπως επίσης και ο γερμανικός όρος Daseinsvorsorge, κατά λέξη “παροχή διαβίωσης”, ο οποίος χρησιμοποιείται ευρέως για τη μετάφραση του όρου “υπηρεσίες κοινής ωφέλειας”. Αυτό που επιθυμούμε είναι οι βέλτιστες υπηρεσίες για τους πολίτες μας. Αυτό μπορεί να εξασφαλιστεί μόνο στο πλαίσιο του δίκαιου ανταγωνισμού. 
<SPEAKER ID="99" LANGUAGE="PT" NAME="Casaca (PSE )." AFFILIATION="">
<SPEAKER ID="100" LANGUAGE="FR" NAME="Herzog (GUE/NGL ). –" AFFILIATION="">
<P>
   Κύριε Πρόεδρε, καταρχάς, απαντώντας στον κ. Langen, θα πω τούτο. Με τη συνήθη σας σφοδρότητα, καλύπτετε την ίδια σας την αποτυχία, διότι θα σας υπενθυμίσω ότι απαρνηθήκατε το ίδιο το ψήφισμά σας του 2001, το οποίο υποστήριζε μια οδηγία πλαίσιο, και τον Ιανουάριο αναγκαστήκατε να αποδεχθείτε το γεγονός ότι επαναλαμβάναμε το αίτημά μας για νομοθετική πράξη μέσα από τη διαδικασία συναπόφασης. Μην προσπαθείτε λοιπόν να καλύψετε την αποτυχία σας.
<P>
Κύριε Patten, είστε διπλωμάτης και κατανοείτε την έννοια των λέξεων. Μιλήσατε για σύγχυση. Όμως πού βρίσκεται αυτή η σύγχυση, όταν η Επιτροπή στο Πράσινο Βιβλίο της είναι εντελώς ασαφής όσον αφορά το θεμελιώδες θέμα της χρηματοδότησης και όταν τώρα, μόλις λίγες εβδομάδες πριν από το πέρας της συζήτησης, μας λέγει ότι θα οργανώσει τώρα διαβουλεύσεις σχετικά με τη χρηματοδότηση; Πού είναι η σύγχυση; Πού είναι η διαφάνεια; Πού είναι η δημοκρατία;
<P>
Το μόνο πράγμα που ζητούμε από εσάς, δεν είναι να οργανωθούν σήμερα διαβουλεύσεις σχετικά με τις οικονομικές αντισταθμίσεις, αλλά να βγει ένα κείμενο που να ανταποκρίνεται στα αιτήματα της κοινωνίας των πολιτών και του Ευρωπαϊκού Κοινοβουλίου. Το παρόν κείμενο, το οποίο θα παρουσιάσετε στην Επιτροπή σε τρεις ημέρες, δεν ανταποκρίνεται σε αυτά τα αιτήματα. Μιλάτε επίσης για ασφάλεια, ασφάλεια δικαίου. Πολύ καλά, αλλά εδώ υπάρχει μια παρεξήγηση. Όντως, το κείμενο του κ. Monti θα βελτιώσει την ασφάλεια δικαίου, με την έννοια ότι οι κανόνες θα είναι σαφέστεροι, αλλά θα τους καταστήσει αυστηρότερους σε θέματα οικονομικών αντισταθμίσεων όσον αφορά την οικονομική αντιστάθμιση, η οποία αποτελεί αντικείμενο αυτού του κειμένου. Θα υπάρξει μεγαλύτερη βεβαιότητα, αλλά σε τελική ανάλυση, θα υπάρξουν λιγότερες δυνατότητες χρηματοδότησης των δημόσιων υπηρεσιών. Αυτό είναι η ουσία του κειμένου. Ας μην προσπαθούμε να εξαπατήσουμε τον εαυτό μας σχετικά με το κείμενο.
<SPEAKER ID="101" LANGUAGE="" NAME="Πρόεδρος." AFFILIATION="">
<P>
   Σας ευχαριστώ, κύριε Herzog.
<SPEAKER ID="102" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της προφορικής ερώτησης (B5-0010/2004) του κ. Perry, εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, προς την Επιτροπή σχετικά με την εφαρμογή της Οδηγίας 73/239/ΕΟΚ από το Ηνωμένο Βασίλειο μεταξύ του 1978 και του 2001. 
<SPEAKER ID="103" LANGUAGE="" NAME="Perry (PPE-DE )." AFFILIATION="(ΕΝ)">
<P>
    Κύριε Πρόεδρε, καθώς εξετάζουμε ακόμη μια φορά το ζήτημα του κανονισμού των Lloyd's του Λονδίνου, 63 ασφαλιστές αντιμετωπίζουν αυτήν τη στιγμή το ενδεχόμενο να κηρυχθούν σε πτώχευση από τα αγγλικά δικαστήρια. Για αυτούς δεν πρόκειται για ένα αφηρημένο ζήτημα, ούτε για ένα θέμα που έχει επιλυθεί. Είναι ένα πολύ ρεαλιστικό ζήτημα που θα συνεχίσει να είναι σοβαρό για πολλά χρόνια ακόμη.
<P>
Αυτά τα 63 άτομα δεν έγιναν ασφαλιστές υπό το ισχύον κανονιστικό καθεστώς, αλλά την περίοδο πριν από το 2001. Οι απώλειες που αντιμετωπίζουν αυτήν τη στιγμή και που τους ωθούν προφανώς στην πτώχευση προέκυψαν υπό το κανονιστικό καθεστώς που ίσχυε κατά την περίοδο 1978-2001. Αυτά τα 63 άτομα που υπέβαλαν αναφορά στο Κοινοβούλιο και χιλιάδες άλλοι ασφαλιστές από πολλές ευρωπαϊκές χώρες έχουν μια απλή ερώτηση, την ερώτηση που περιλαμβάνεται στο ψήφισμά μας του περασμένου Σεπτεμβρίου και εκφράστηκε σήμερα: εφάρμοσε το Ηνωμένο Βασίλειο μεταξύ των ετών 1978 και 2001 πλήρως και κανονικά την οδηγία 73/239/ΕΟΚ σε σχέση με τους Lloyd's;
<P>
Η ερώτηση αυτή τέθηκε στο Κοινοβούλιο από τους αναφέροντες. Είναι μια εύλογη ερώτηση. Την έχουμε θέσει επανειλημμένως στην Επιτροπή. Η Επιτροπή μέχρι τώρα, περιέργως, δεν φαίνεται πρόθυμη να απαντήσει. Ο φάκελος που παρουσιάστηκε στο Κοινοβούλιο τον Δεκέμβριο ως απάντηση του ψηφίσματός μας του Σεπτεμβρίου 2003 είναι τελείως ανεπαρκής και, προκλητικώς, δεν παρέχει καμία απάντηση στο κεντρικό ερώτημα.
<P>
Ο Επίτροπος Bolkestein, ο οποίος κίνησε δύο διαδικασίες επί παραβάσει εναντίον της βρετανικής κυβέρνησης για τον κανονισμό των Lloyd's, μας αναφέρει τακτικά ότι αποκλειστική ευθύνη του είναι να διασφαλίζει τη συμμόρφωση ενός κράτους μέλους. Αυτό είναι σωστό, αλλά μόνο εν μέρει. Έχει και άλλες ευθύνες. Η ζωή θα ήταν πιο εύκολη για όλους μας, εάν υπήρχε μόνο μία ευθύνη. Αυτό όμως δεν συμβαίνει ποτέ.
<P>
Επιτρέψτε μου να θυμίσω στην Επιτροπή ότι έχει υποχρέωση να απαντά σε ερωτήσεις που θέτει το Κοινοβούλιο, και η οποία απορρέει από το άρθρο 197 της Συνθήκης,. Σκοπός αυτού του άρθρου δεν είναι να επιτρέπει έξυπνες σοφιστείες, όπως η ερώτηση που τέθηκε κάποτε σε μια συνέντευξη για την εισαγωγή στο Πανεπιστήμιο της Οξφόρδης: “Είναι αυτή σωστή ερώτηση;”, η έξυπνη απάντηση στην οποία είναι “Ναι, εάν αυτή είναι σωστή απάντηση”. Αυτό μπορεί να αρκεί για μια συνέντευξη πανεπιστημίου, αλλά όχι για το Κοινοβούλιο. Εάν ήταν αρκετή μία μη-απάντηση, δεν θα είχε νόημα η υποχρέωση του άρθρου 197 της Συνθήκης. Οι πολίτες έχουν το δικαίωμα που απορρέει από τη Συνθήκη να υποβάλλουν αναφορές προς το Κοινοβούλιο σχετικά με το εάν οι κανόνες γίνονται σεβαστοί. Η Επιτροπή έχει την ευθύνη που απορρέει από τη Συνθήκη να διασφαλίζει ότι οι οδηγίες και οι κανόνες της ΕΕ γίνονται σεβαστοί. Το Κοινοβούλιο έχει το δικαίωμα που απορρέει από τη Συνθήκη να λαμβάνει σωστές απαντήσεις στις ερωτήσεις που υποβάλλει. Το μόνο που μπορώ να υποθέσω είναι ότι, για λόγους που δεν κατανοώ, η Επιτροπή θεωρεί υποτιμητικό να απαντήσει σε αυτήν την ερώτηση.
<P>
Όταν η αναφορά αυτή διαβιβάστηκε στην Επιτροπή, θεωρώ ότι η Επιτροπή την αντιμετώπισε σωστά. Διερεύνησε τις καταγγελίες των αναφερόντων. Ασφαλώς, δεν έμεινε ικανοποιημένη με την κατάσταση και απέστειλε ένα λεπτομερές ερωτηματολόγιο στη βρετανική κυβέρνηση. Εάν και δεν επιτρέπεται στο Κοινοβούλιο να δει τις απαντήσεις, είναι προφανές ότι η Επιτροπή εξακολουθεί να μην είναι ικανοποιημένη, καθώς κίνησε διαδικασία επί παραβάσει. Στη συνέχεια, κίνησε νέα, ξεχωριστή διαδικασία επί παραβάσει που καλύπτει το ρυθμιστικό καθεστώς μετά το 2001.
<P>
Η Επιτροπή τώρα κρίνει ότι το τρέχον καθεστώς έχει συμμορφωθεί. Βεβαίως, γνωρίζει τα γεγονότα ενώ εμείς δεν τα γνωρίζουμε, οπότε δεν είμαστε σε θέση να σχολιάσουμε επί του παρόντος το γεγονός αυτό. Αλλά η ικανοποίηση της Επιτροπής με το καθεστώς μετά το 2001 δεν μας αφαιρεί το δικαίωμα να υποβάλουμε ερώτηση στην Επιτροπή σχετικά με το κανονιστικό καθεστώς πριν από το 2001, ούτε και την υποχρέωση της Επιτροπής να μας απαντήσει.
<P>
Η ΕΕ πρέπει να βασίζεται σε ένα σύστημα κανόνων και νόμων. Δεν είναι δυνατό να υπάρχει ένα σύστημα επιλογής όσων εμείς επιθυμούμε. Οι κάτοχοι ασφαλιστηρίων των Lloyd's έχουν δικαίωμα και πρέπει να γνωρίζουν εάν έγιναν σεβαστοί οι κανόνες φερεγγυότητας. Οι άνθρωποι που επένδυσαν στους ασφαλιστές των Lloyd's έχουν επίσης αυτό το δικαίωμα. Όπως μου είπε ένας από αυτούς, είχαμε δικαίωμα να υποθέσουμε ότι οι κανόνες φερεγγυότητας ήταν σεβαστοί και ότι δεν λειτουργούσαμε, όπως απεδείχθη, στην Άγρια Δύση, όπου οι κανόνες μπορούσαν να αγνοηθούν.
<P>
Εάν η Επιτροπή επιμένει να αρνείται να δώσει σαφή απάντηση στο Κοινοβούλιο, έχουμε μεγάλη διαφορά στην ερμηνεία του άρθρου 197 της Συνθήκης και μεγάλο διοργανικό πρόβλημα. Κατά τη γνώμη μου, το Κοινοβούλιο πρέπει να παραπέμψει το θέμα αυτό στο Ευρωπαϊκό Δικαστήριο για απόφαση δυνάμει του άρθρου 232 της Συνθήκης. Σύμφωνα με το άρθρο αυτό, εάν η Επιτροπή δεν έχει δράσει κατά παράβαση της συνθήκης, τότε το Κοινοβούλιο δύναται να ασκήσει προσφυγή στο Δικαστήριο και να ζητήσει τη διαπίστωση της παράβασης αυτής.
<P>
Ελπίζω σήμερα το απόγευμα ο Επίτροπος, τον οποίο σέβομαι ιδιαιτέρως, όπως και τον Επίτροπο Bolkestein, να μας δώσει επιτέλους μια ευθεία απάντηση σε ένα ευθύ ερώτημα. Εφάρμοσε το Ηνωμένο Βασίλειο μεταξύ των ετών 1978 και 2001 πλήρως και κανονικά την οδηγία 73/239/ΕΟΚ, ναι ή όχι; 
<SPEAKER ID="104" LANGUAGE="" NAME="Patten," AFFILIATION="Επιτροπή">
<P>
    Κύριε Πρόεδρε, θα ήθελα να πω ευθύς αμέσως ότι ενώ κατανοώ τη διαφωνία που υφίσταται ανάμεσα στην Επιτροπή και τον αξιότιμο βουλευτή για αυτό το ιδιαίτερα σημαντικό ζήτημα, αναγνωρίζουμε την παραδειγματική επιμέλεια με την οποία παρακολούθησε ένα ζήτημα τόσο σημαντικό για τόσο πολλούς ανθρώπους. Παρακολούθησε την υπόθεση με μεγάλη ευσυνειδησία, και είμαι βέβαιος ότι χαίρει –και θα έπρεπε να χαίρει της ευγνωμοσύνης– πολλών ασφαλιστών των Lloyd's.
<P>
Επιτρέψτε μου να πω λίγα λόγια για το ιστορικό αυτού του πολύπλοκου ζητήματος. Όπως γνωρίζει το Κοινοβούλιο, μετά από πολλές αναφορές προς το Ευρωπαϊκό Κοινοβούλιο που κατήγγειλαν τον κανονισμό του Ηνωμένου Βασιλείου και την εποπτεία της αγοράς των Lloyd's και αρκετές μεμονωμένες καταγγελίες, η Επιτροπή αποφάσισε να κινήσει διαδικασία επί παραβάσει εναντίον του Ηνωμένου Βασιλείου το Δεκέμβριο του 2001. Ως αποτέλεσμα αυτών των διαδικασιών, το Ηνωμένο Βασίλειο άλλαξε τον νομικό του πλαίσιο για την εποπτεία και τον κανονισμό των Lloyd's, οι οποίοι διέπονται πλέον από τον νόμο περί χρηματοοικονομικών υπηρεσιών και Χρηματαγορών του 2000.
<P>
Μετά την έκδοση συμπληρωματικής επίσημης προειδοποίησης τον Ιανουάριο του 2003, σκοπός της οποίας ήταν η αποσαφήνιση της συγκεκριμένης λειτουργίας του νέου καθεστώτος, η Επιτροπή αποφάσισε τον Οκτώβριο του 2003 ότι όλες οι πτυχές τού υπό εξέταση καθεστώτος των Lloyd's συμμορφώνονται με τις σχετικές οδηγίες της Ευρωπαϊκής Ένωσης για τις ασφάλειες. Συγκεκριμένα, σε ένα δελτίο τύπου που δημοσιεύθηκε στις 15 Οκτωβρίου 2003, η Επιτροπή επιβεβαιώνει τη συμβατότητα του κανονιστικού και εποπτικού καθεστώτος για τους Lloyd's –όπως θεσπίστηκε με το Νόμο περί Χρηματοοικονομικών Υπηρεσιών και Χρηματαγορών– με τις απαιτήσεις των άρθρων 8 παράγραφος 1ε, 13, 15 παράγραφος 1, 16 παράγραφος 1, 19 παράγραφος 1 και 19 παράγραφος 2 της οδηγίας 73/239/ΕΟΚ, όπως τροποποιήθηκε.
<P>
Όσον αφορά στο καθεστώς που ίσχυε για τους Lloyd's πριν από την εφαρμογή του νόμου περί χρηματοοικονομικών υπηρεσιών και αγορών, η Επιτροπή πιστεύει σταθερά –σε πλήρη συμμόρφωση με τη νομολογία του Ευρωπαϊκού Δικαστηρίου– ότι ο στόχος της διαδικασίας επί παραβάσει, σύμφωνα με την κοινοτική νομοθεσία, είναι η καθιέρωση ή η αποκατάσταση της συμβατότητας της ισχύουσας κρατικής νομοθεσίας με την κοινοτική νομοθεσία και η απόφαση με βάση το προηγούμενο ασυμβίβαστο της εθνικής νομοθεσίας, η οποία στο μεταξύ έχει συμμορφωθεί με την κοινοτική νομοθεσία.
<P>
Στο ψήφισμά του της 25ης Σεπτεμβρίου 2003, το Κοινοβούλιο ζήτησε να του επιτραπεί η πρόσβαση στο φάκελο της Επιτροπής σύμφωνα με τον κανονισμό (ΕΚ) 1049/2001 – δηλαδή με τις διατάξεις πρόσβασης του κοινού. Επίσης, ζήτησε από την Επιτροπή να προβεί σε δήλωση σχετικά με τη συμβατότητα του κανονισμού και της εποπτείας των Lloyd's για την περίοδο από το 1978 μέχρι το 2001 – δηλαδή πριν από την εφαρμογή του Νόμου του 2000. Καθώς η διαδικασία επί παραβάσει είχε στο μεταξύ ολοκληρωθεί, το Κολλέγιο των Επιτρόπων έδωσε εντολή στον συνάδελφο και φίλο μου, Επίτροπο Bolkestein, να προωθήσει τα σχετικά έγγραφα στον Πρόεδρο Cox, και αυτό έγινε μέσω επιστολής με ημερομηνία 15 Δεκεμβρίου 2003.
<P>
Όσον αφορά την εκτίμηση του προηγούμενου καθεστώτος του ΗΒ, οι απόψεις της Επιτροπής περιγράφονται λεπτομερώς στην πρώτη επίσημη ειδοποίηση που εστάλη τον Δεκέμβριο του 2001, η οποία αποτελεί μέρος του φακέλου που προωθήθηκε στο Κοινοβούλιο. Μετά την απάντηση της βρετανικής κυβέρνησης, η οποία ανέφερε ότι ο νόμος του 2000 τέθηκε σε εφαρμογή τον Δεκέμβριο του 2001, η έρευνα της Επιτροπής ασχολήθηκε αποκλειστικά με το νέο καθεστώς στο Ηνωμένο Βασίλειο. Επομένως, επειδή το καθεστώς που ίσχυε μεταξύ του 1978 και του 2001 δεν ισχύει πλέον, η Επιτροπή δεν θεωρεί ότι υπάρχει λόγος για άλλες ενέργειες.
<SPEAKER ID="105" LANGUAGE="ES" NAME="Medina Ortega (PSE )." AFFILIATION="">
<P>
    Κύριε Πρόεδρε, γνωρίζω τον κ. Perry σε αυτό το Κοινοβούλιο εδώ και καιρό –και τον θεωρώ έναν από τους καλύτερους φίλους μου – και πραγματικά παρακολούθησα με μεγάλο ενδιαφέρον το θέμα που τέθηκε στην Επιτροπή Νομικών Θεμάτων και Εσωτερικής Αγοράς.
<P>
Ωστόσο, αφού εξέτασα την υπόθεση, δεν μπορώ παρά να συμφωνήσω με τον κ. Patten. Δηλαδή, στη διαδικασία επί παραβάσει, η Επιτροπή δεν είναι το Δικαστήριο, αλλά εκπρόσωπος του κοινοτικού δικαίου που προσπαθεί να διασφαλίσει την εφαρμογή του, απαιτώντας από το κράτος να συμμορφωθεί με την κοινοτική νομοθεσία. Στη συγκεκριμένη περίπτωση –μολονότι ίσως αργά– θεωρώ ότι η Επιτροπή το έχει ήδη κάνει.
<P>
Το αποτέλεσμα μιας διαδικασίας επί παραβάσει, όταν το εν λόγω κράτος έχει συμμορφωθεί με το κοινοτικό δίκαιο, είναι το κλείσιμο της υπόθεσης, διότι –όπως επίσης δήλωσε ο κ. Patten– υπάρχει μια επαναλαμβανόμενη απόφαση του Δικαστηρίου των Ευρωπαϊκών Κοινοτήτων σύμφωνα με την οποία δεν υφίσταται περίπτωση παραβίασης, όταν το εν λόγω κράτος μέλος έχει συμμορφωθεί με το κοινοτικό δίκαιο.
<P>
Θεωρώ αξιέπαινο το ενδιαφέρον του κ. Perry για την ορθή λειτουργία των κοινοτικών θεσμικών οργάνων και, ασφαλώς, θα ήταν ευχής έργο, εάν κάναμε όλοι το ίδιο για όλες τις οδηγίες που δεν έχουν μεταφερθεί από τα κράτη μέλη στην εθνική νομοθεσία. Αυτό που δεν λειτουργεί στην προκειμένη περίπτωση είναι ένας μηχανισμός προστίμων και ποινών από την Επιτροπή. Η Επιτροπή δεν έχει τέτοιου είδους εξουσίες. Μόνο το Δικαστήριο θα έπρεπε να τις έχει, και, συγκεκριμένα, θα παρέπεμπα τον κ. Perry στο βρετανικό δίκαιο. Το διοικητικό δίκαιο της ηπειρωτικής Ευρώπης επιτρέπει την αναζήτηση ευθυνών από ένα κράτος σε περίπτωση μη συμμόρφωσης με τις υποχρεώσεις του, συμπεριλαμβανομένης, παραδείγματος χάρη, της μη έγκαιρης μεταφοράς μιας κοινοτικής οδηγίας στο εθνικό δίκαιο. Ωστόσο, έχω την εντύπωση ότι η διαδικασία που επιχειρείται εδώ δεν θα οδηγήσει πουθενά, διότι δεν βλέπω πώς θα μπορούσε τελικά η Επιτροπή να επικαλεστεί για το παρελθόν τη μη συμμόρφωση ενός κράτους σε κάποια κοινοτική οδηγία προκειμένου να του ζητήσει ευθύνες. Από νομικής άποψης, τέτοιος μηχανισμός δεν υφίσταται.
<P>
Με άλλα λόγια, δεδομένου ότι ο κ. Perry έχει μάλλον δίκιο να ανησυχεί για τη συμμόρφωση με την κοινοτική νομοθεσία και αναγνωρίζοντας ότι μάλλον προκλήθηκε ζημιά σε άτομα, η δικαστική διαδικασία δεν αφορά την επανάληψη της δράσης της Επιτροπής –η οποία εκπλήρωσε τις υποχρεώσεις της– αλλά, εάν κριθεί απαραίτητο, μια εσωτερική διαδικασία της βρετανικής διοίκησης, στην περίπτωση που –σύμφωνα με τη βρετανική νομοθεσία– υπάρχουν τα άτομα που έχουν θιγεί λόγω της μη έγκαιρης μεταφοράς μιας κοινοτικής οδηγίας στο εθνικό δίκαιο.
<SPEAKER ID="106" LANGUAGE="EN" NAME="Wallis (ELDR )." AFFILIATION="(Χειροκροτήματα)">
<P>
    Κύριε Πρόεδρε, θα ήθελα να ευχαριστήσω τον Επίτροπο για αυτήν την πολύ προσεκτική απάντηση, την οποία συσχετίζει σε μεγάλο βαθμό με αυτήν τη συγκεκριμένη ερώτηση, το ζήτημα των Lloyd's. Θα ήθελα να το εξετάσω αυτό βάσει δύο πολύ γενικών αρχών: πρώτον, την εφαρμογή της νομοθεσίας από τα κράτη μέλη και την ανάληψη δράσης από την Επιτροπή για τη διασφάλιση αυτής της εφαρμογής, δεύτερον, το δικαίωμα ενημέρωσης μεταξύ του Κοινοβουλίου και της Επιτροπής κατά την εφαρμογή των μέτρων επιβολής. Θα ήθελα να προσθέσω λίγη κοινή λογική σε αυτές τις δύο αρχές. Εξετάζοντας με κοινή λογική τη διαδικασία που ακολουθήθηκε στο συγκεκριμένο ζήτημα, έχει κανείς την αίσθηση ότι κάτι δεν πάει καλά, ότι υπάρχει μια περίοδος 20 ετών όπου φαίνεται να μην συμβαίνει και να μην εφαρμόζεται τίποτα.
<P>
Λυπάμαι, κύριε Επίτροπε, για το γεγονός ότι ο συνάδελφός σας, Επίτροπος Bolkestein, δεν είναι παρών. Γνωρίζω ότι έχει τις ίδιες βαθύτατες ανησυχίες με εμάς για την εφαρμογή της νομοθεσίας από τα κράτη μέλη και τη διασφάλιση ότι η εφαρμογή αυτή είναι αποτελεσματική, προκειμένου η εσωτερική αγορά, για την οποία όλοι είμαστε υπερήφανοι, να λειτουργεί σωστά. Ωστόσο, εάν απαιτούνται 20 χρόνια για να εφαρμοστεί μια οδηγία από ένα κράτος μέλος και εάν ένα κράτος μέλος μπορεί να μην την εφαρμόζει για ένα τόσο μεγάλο χρονικό διάστημα, τότε η κοινή λογική μάς υπαγορεύει ότι κάτι δεν πάει καλά.
<SPEAKER ID="107" LANGUAGE="" NAME="Cashman (PSE )." AFFILIATION="(ΕΝ)">
<P>
    Κύριε Πρόεδρε, θα ήθελα να ξεκινήσω με τον ισχυρισμό που περιλαμβάνεται στην έκθεση του κ. Perry, ότι κάποιες οδηγίες δεν έχουν εφαρμοστεί, και ο οποίος έγινε αποδεκτός από το Κοινοβούλιο. Ωστόσο, η θέση αυτή και ο ισχυρισμός αυτός δεν έχουν αποδειχθεί.
<P>
Ο κ. Bolkestein υπέδειξε σε πολλές περιπτώσεις –τόσο στην επιτροπή όσο και στο Κοινοβούλιο– ότι δεν είναι σε θέση να εξετάσει καθεστώτα του παρελθόντος: μπορεί μόνο να αποφανθεί για τη συμβατότητα της ισχύουσας νομοθεσίας. Ορισμένοι από εμάς το άκουσαν αυτό, αλλά κάποιοι άλλοι δεν το άκουσαν.
<P>
Εάν υπάρχει υπόνοια για μη συμμόρφωση κατά το παρελθόν, τότε αρμόδια για την επιδίκαση αποζημίωσης είναι τα εθνικά δικαστήρια. Τούτο έχει συμβεί πλειστάκις στα εθνικά δικαστήρια σε πολλές περιπτώσεις και οι αποφάσεις δεν δικαίωσαν τους προσφεύγοντες. Πράγματι, αυτήν τη στιγμή, το Ανώτατο Δικαστήριο της Αγγλίας εξετάζει την υπόθεση μιας θεωρούμενης παράβασης θεσπισμένου καθήκοντος του υπουργείου Οικονομικών και του υπουργού Εμπορίου και Βιομηχανίας. Ωστόσο, ο κ. Perry ζητεί τα έγγραφα που απέστειλε η βρετανική κυβέρνηση στην Επιτροπή, ενώ δεν αναγνωρίζει ότι τα ίδια αυτά έγγραφα αποτελούν ενδεχομένως μέρος της υπεράσπισής της. Η υπεράσπιση πρέπει να εκθέσει τα επιχειρήματά της στο αρμόδιο δικαστήριο. Ομοίως, έμαθα, ως μέλος της Επιτροπής Αναφορών, ότι ένας από τους αναφέροντες πρόκειται να φέρει την υπόθεσή του ενώπιον του Ευρωπαϊκού Δικαστηρίου.
<P>
Επιτρέψτε μου να αναφερθώ τώρα στον κανονισμό (ΕΚ)1049/2001. Επικρατεί ένας βαθμός άγνοιας ή αφέλειας που με τρομοκρατεί. Οι βουλευτές δεν χρειάζεται να επικαλούνται τον κανονισμό (ΕΚ)1049/2001 για να εξασφαλίζουν πρόσβαση σε έγγραφα. Υπάρχει μια διοργανική συμφωνία πλαίσιο για την κοινοβουλευτική πρόσβαση. Αλλά, εάν διάβαζε κανείς αυτόν τον κανονισμό, θα διαπίστωνε ότι προβλέπει, στο άρθρο 4, ειδική εξαίρεσης για τις διαδικασίες επί παραβάσει.
<P>
Επιτρέψτε μου να αναφερθώ σε κάτι που είπε ο κ. Perry. Όλοι εμείς που διάγουμε δημόσιο βίο οφείλουμε να είμαστε συνεπείς στην εφαρμογή των αρχών. Ο κ. Perry ανέφερε ότι θεωρεί ατιμωτικό το γεγονός ότι η βρετανική κυβέρνηση ήταν τόσο μυστικοπαθής, ώστε να αποσύρει τα έγγραφα. Τι έχει να κρύψει; Σήμερα το πρωί, παρευρέθηκα στην επιτροπή STOA, συμμετέχοντας σε συζήτηση και ψηφοφορία για μια έκθεση σχετικά με τα μη εδώδιμα στοιχεία στις συσκευασίες των τροφίμων. Ο κ. Perry ψήφισε υπέρ της απόρριψης ενός δημόσιου εγγράφου. Δεν το καταλαβαίνω αυτό. Πρέπει να είμαστε συνεπείς στην εφαρμογή των αρχών. Η Επιτροπή εκπλήρωσε τις υποχρεώσεις της. Εάν το Κοινοβούλιο θέλει να οδηγηθεί στον αδιέξοδο δρόμο προς το Ευρωπαϊκό Δικαστήριο, αφήστε το να φανεί ανόητο. 
<SPEAKER ID="108" LANGUAGE="" NAME="Πρόεδρος." AFFILIATION="">
<SPEAKER ID="109" LANGUAGE="" NAME="" AFFILIATION="">
<SPEAKER ID="110" LANGUAGE="" NAME="Πρόεδρος." AFFILIATION="">
<P>
- B5-0080/2004 του βουλευτή Bob van den Bos, εξ ονόματος της Ομάδας του Ευρωπαϊκού Κόμματος των Φιλελευθέρων, Δημοκρατών και Μεταρρυθμιστών, σχετικά με τις εκλογές στο Ιράν·
<P>
- B5-0083/2004 του βουλευτή Gerard Collins, εξ ονόματος της Ομάδας Ένωσης για την Ευρώπη των Εθνών σχετικά με τις γενικές εκλογές στο Ιράν·
<P>
- B5-0084/2004 των βουλευτών Pedro Marset Campos και Esko Olavi Seppänen, εξ ονόματος της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστεράς των Πρασίνων των Βόρειων Χωρών, σχετικά με τις εκλογές στο Ιράν·
<P>
- B5-0088/2004 των βουλευτών Enrique Barón Crespo, Άννα Καραμάνου, Jannis Sakellariou, Johannes (Hannes) Swoboda και Margrietus J. van den Berg, εξ ονόματος της Ομάδας του Κόμματος των Ευρωπαίων Σοσιαλιστών, σχετικά με την πολιτική κατάσταση στο Ιράν πριν από τις βουλευτικές εκλογές της 20ης Φεβρουαρίου του 2004·
<P>
- B5-0094/2004 των βουλευτών Michael Gahler, Arie M. Oostlander, Bernd Posselt, Lennart Sacrédeus και Ilkka Suominen, εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, σχετικά με τις βουλευτικές εκλογές στο Ιράν·
<P>
- B5-0098/2004 των βουλευτών Alima Boumediene-Thiery, Daniel Marc Cohn-Bendit, Monica Frassoni, Per Gahrton, Marie Anne Isler Béguin, Nelly Maes, Matti Wuori και Eurig Wyn, εξ ονόματος της Ομάδας των Πρασίνων/ Ευρωπαϊκής Ελεύθερης Συμμαχίας, σχετικά με τις εκλογές στο Ιράν·
<P>
- B5-0099/2004 του βουλευτή Bastiaan Belder, εξ ονόματος της Ομάδας για την Ευρώπη της Δημοκρατίας και της Διαφοράς, σχετικά με τις βουλευτικές εκλογές στο Ιράν. 
<SPEAKER ID="111" LANGUAGE="DE" NAME="Gahler (PPE-DE )." AFFILIATION="">
<SPEAKER ID="112" LANGUAGE="NL" NAME="Van den Bos (ELDR )." AFFILIATION="">
<P>
    Οι αγιατολάχ στο Συμβούλιο των Φυλάκων κάνουν ό,τι μπορούν, προκειμένου να διατηρήσουν τη θρησκευτική, πολιτική και οικονομική εξουσία τους. Η αποκλειστική εξουσία τους να ερμηνεύουν το Κοράνι γίνεται συνεχώς αντικείμενο κατάχρησης για πολιτικούς λόγους. Εμποδίζουν οτιδήποτε δεν τους αρέσει ή οτιδήποτε θα μπορούσε να έρθει σε σύγκρουση με τη δική τους θέση εξουσίας. Έχουν τώρα θέσει βέτο σε περισσότερο από το ένα τρίτο των νόμων που ενέκρινε το κοινοβούλιο. Πάνω από 2 500 υποψήφιοι που ενθαρρύνουν τις μεταρρυθμίσεις έχουν τώρα αποκλειστεί από τις εκλογές, μεταξύ αυτών και περίπου 80 ενεργοί βουλευτές. Ενώ μια μεγάλη μερίδα της κοινωνίας, κυρίως οι νέοι, επιθυμούν τον εκσυγχρονισμό και την ελευθερία, οι σκληροπυρηνικοί που βρίσκονται στην εξουσία προσκολλώνται σε μεσαιωνικές ιδέες και καταπιεστικές πρακτικές. Η νεότερη γενιά αποτελεί τη μεγάλη πλειοψηφία του πληθυσμού στο Ιράν. Επιπλέον, ακόμα και πολλοί πρώην επαναστάτες έχουν απογοητευθεί από την κατάχρηση εξουσίας εκ μέρους του κλήρου. Ο ίδιος ο Πρόεδρος Χαταμί αποκαλεί τον αποκλεισμό των υποψηφίων απειλή για το έθνος και το σύστημα. Η σύγκρουση μεταξύ των μεταρρυθμιστών και του συντηρητικού κλήρου οδηγείται όλο και περισσότερο σε κρίση. Εάν δεν γίνει κάτι, φαίνεται ότι η ανάφλεξη της κατάστασης είναι θέμα χρόνου, με ό,τι αυτό συνεπάγεται. Τα ανθρώπινα δικαιώματα και η κατάσταση της δημοκρατίας στο Ιράν εξακολουθούν να προκαλούν μεγάλη ανησυχία. Εάν δεν γίνουν ορισμένες βελτιώσεις, η Ευρωπαϊκή Ένωση θα δεν μπορέσει να δημιουργήσει μια εταιρική σχέση. Είναι εξαιρετικά αμφίβολο, εάν είναι ακόμα ενδεδειγμένη η συνέχιση των διαπραγματεύσεων. Ποια είναι η άποψη του Επιτρόπου Patten επ’ αυτού; Εξακολουθεί να πιστεύει ότι υπάρχουν προοπτικές εταιρικής σχέσεις με το Ιράν τώρα που η κατάσταση επιδεινώνεται τόσο δραματικά; Επίσης, ο διάλογος για τα ανθρώπινα δικαιώματα με το Ιράν δεν έχει μεγάλη σημασία, όπως γνωρίζω από προσωπική πείρα. Δεν θα βελτιώσει καθόλου την κατάσταση, εάν οι κοινοβουλευτικές εκλογές αποδειχθούν φάρσα. Η Ευρωπαϊκή Ένωση δεν πρέπει να συμμετάσχει σε έναν διάλογο που στην πραγματικότητα χρησιμοποιείται ως πρόσχημα για μη πραγματοποίηση μεταρρυθμίσεων. Το Ιράν είναι μια εν δυνάμει πλούσια χώρα με αρχαίο πολιτισμό και έχει τη δυνατότητα να διαδραματίσει έναν εξαιρετικά σημαντικό, εποικοδομητικό ρόλο στην περιοχή. Ωστόσο, δεν θα μετατραπεί σε έναν νέο πολιτισμό, εάν οι αγιατολάχ συνεχίσουν να καταχρώνται την απεριόριστη εξουσία τους, αλλά, αντίθετα, θα είναι καταδικασμένο να παραμείνει διεθνής παρίας. 
<SPEAKER ID="113" LANGUAGE="FR" NAME="Isler Béguin (Verts/ALE )." AFFILIATION="">
<SPEAKER ID="114" LANGUAGE="" NAME="" AFFILIATION="Αντιπροέδρου">
<SPEAKER ID="115" LANGUAGE="NL" NAME="Meijer (GUE/NGL )." AFFILIATION="">
<P>
Ο έξω κόσμος δεν εμπιστεύτηκε ποτέ τις νέες αρχές. Μετά από μερικά χρόνια μεγάλου ενθουσιασμού, πειραματισμών όσον αφορά την κοινωνική πολιτική και τη δημοκρατία, και αυτό το καθεστώς προκάλεσε το μίσος στο εσωτερικό της χώρας. Η πολυπληθής νεότερη γενιά θέλει να θέσει τέλος στον αποκλεισμό των πολιτικών οι απόψεις των οποίων διαφέρουν από αυτές του συντηρητικού κλήρου, στους κανόνες που περιορίζουν τις γυναίκες, στην αποβολή μαθητών, και στον συχνό απαγχονισμό, λιθοβολισμό και ακρωτηριασμό όσων δεν συμφωνούν με την άποψη των αρχών για τον κόσμο. Πολλοί έχουν δραπετεύσει από την τυραννία, συχνά ερχόμενοι στην Ευρώπη. Παρόλα αυτά, τα τελευταία χρόνια, η Ευρώπη, παρακινημένη από οικονομικά συμφέροντα, κάνει προτάσεις προς αυτό το καθεστώς. Οι Ηνωμένες Πολιτείες ήταν διστακτικές, αλλά φαίνεται ότι κάνουν το ίδιο μετά τον σεισμό που έγινε στην πόλη Μπαμ του Ιράν και την ένδειξη ετοιμότητας για τον έλεγχο των πυρηνικών σχεδίων του. Το 2002, ένα μέρος της αντιπολίτευσης, που υπερασπιζόταν τα δικαιώματα και τις ελευθερίες που θεωρούμε δεδομένες στην Ευρώπη, εγγράφηκε στον κατάλογο των τρομοκρατικών οργανώσεων. Αυτό ενίσχυσε την πεποίθηση των πραγματικών αρχών για την παύση των πρότερων πρωτοβουλιών για τον εκδημοκρατισμό και την ομαλοποίηση. Ο αποκλεισμός των πιο επικριτικών υποψηφίων άλλαξε εντελώς την πολιτική σύνθεση του κοινοβουλίου, μετατρέποντας τη μεγάλη πλειοψηφία σε μικρή μειοψηφία. Η Ομάδα μου ελπίζει ότι η Ευρώπη θα διδαχθεί από αυτό και θα τεθεί εφεξής στο πλευρό του ιρανικού λαού και των αντιστασιακών οργανώσεών του. 
<SPEAKER ID="116" LANGUAGE="NL" NAME="Belder (EDD )." AFFILIATION="">
<P>
    Κύριε Πρόεδρε, τα σαφή μηνύματα από την Τεχεράνη είναι πάντα ευπρόσδεκτα, και ο Πρόεδρος Χαταμί απέστειλε εχθές προσωπικά ένα μήνυμα. Στην ομιλία του επ’ ευκαιρία της 25ης επετείου από την ισλαμική επανάσταση του Ιράν, ο αρχηγός του κράτους άσκησε ιδιαίτερα οξεία κριτική στον αποκλεισμό πλήθους υποψηφίων που ενθαρρύνουν τις μεταρρυθμίσεις από τις κοινοβουλευτικές εκλογές της 20ης Φεβρουαρίου. Ο Πρόεδρος Χαταμί είπε –πως και ο συνάδελφός μου κ. van den Bos– ότι οι εκλογές είναι σύμβολο της δημοκρατίας. Ο Πρόεδρος προειδοποίησε ότι “εάν περιοριστεί αυτό (το δικαίωμα), θα απειληθεί το έθνος και το σύστημα”. Το μήνυμά του προς τις συντηρητικές δυνάμεις της ισλαμικής δημοκρατίας είναι προφανές. Οι καταπιεστικές τους δράσεις αποσταθεροποιούν τόσο το κράτος όσο και την κοινωνία. Η δημόσια πικρία είναι ήδη μεγάλη και θα αυξηθεί ακόμα περισσότερο. Ποιο είναι το δίδαγμα που πρέπει να αντλήσει το Ευρωπαϊκό Κοινοβούλιο από αυτές τις άδικες εκλογές για το ιρανικό κοινοβούλιο, το Ματζλίς; Εάν τελικά η μεγάλη πλειοψηφία του νέου κοινοβουλίου αποτελείται από κακόβουλους συντηρητικούς, ακόμα και από ριζοσπάστες ισλαμιστές, δεν πρέπει να αποδώσουμε μεγάλη σημασία στις στενές σχέσεις. Ένας γερμανός ειδικός για το Ιράν, ο οποίος είναι επίσης ψηφοφόρος, μου έκανε πριν από μία ώρα το εξής σχόλιο: “Καθαρή σπατάλη φόρων”. Φρονώ ότι αυτό είναι απολύτως σωστό. 
<SPEAKER ID="117" LANGUAGE="DE" NAME="Swoboda (PSE )." AFFILIATION="">
<SPEAKER ID="118" LANGUAGE="DE" NAME="Rübig (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, κυρίες και κύριοι, συμμετείχα και εγώ στην επίσκεψη στο Ιράν. Με ικανοποιεί το γεγονός ότι το Ιράν επιδιώκει τον διάλογο και τη συνεργασία. Έκανε σε εμάς τους Ευρωπαίους μια προσφορά, η οποία ήρθε από Ανώτατο Εθνικό Συμβούλιο Ασφαλείας, για τη σύσταση μιας κοινής επιτροπής που θα συμμετέχει σε έναν διμερή διάλογο Ευρώπης-Ιράν, ο οποίος θα επικεντρωθεί στην καταπολέμηση των ναρκωτικών. Επί του παρόντος, υπάρχουν στο Ιράν περίπου δύο εκατομμύρια εξαρτημένοι χρήστες ναρκωτικών ουσιών και περίπου οκτώ εκατομμύρια περιστασιακοί χρήστες. Τα νούμερα αυτά είναι πολύ υψηλά σε μια χώρα με πληθυσμό 60 εκατομμυρίων. Ο μεγαλύτερος όγκος των ναρκωτικών που εξέρχονται της χώρας καταλήγουν στην Αμερική, αλλά αναμένουμε ότι και η Ευρώπη θα αποτελέσει σύντομα στόχο ενός μαζικού κύματος λαθρεμπορίου ναρκωτικών. Για τον λόγο αυτόν, αισθάνομαι ιδιαίτερη ευγνωμοσύνη προς τον επικεφαλής του Ανωτάτου Εθνικού Συμβουλίου Ασφαλείας για την προσφορά που έκανε προς την Ευρωπαϊκή Ένωση όσον αφορά τη συνεργασία με αυτόν και την οργάνωσή του, προκειμένου να σταματήσει αυτή η ροή ναρκωτικών από τους στρατιωτικούς στο Αφγανιστάν.
<SPEAKER ID="119" LANGUAGE="" NAME="Καραμάνου (PSE )." AFFILIATION="">
<P>
    Κύριε Πρόεδρε, το Ιράν γιορτάζει τα 25 χρόνια της ισλαμικής επανάστασης μέσα σε μια βαθιά πολιτική κρίση, με χιλιάδες προοδευτικούς υποψήφιους να έχουν αποκλεισθεί από τις επικείμενες εκλογές και με εκατομμύρια Ιρανών που ψήφισαν υπέρ των μεταρρυθμίσεων να αναρωτιούνται πού βαδίζει η χώρα. Η έκταση των αποκλεισμών περιλαμβάνει επίσης και αρκετές σημαντικές γυναίκες που πρωτοστάτησαν στις νομοθετικές μεταρρυθμίσεις και αυτό έχει ως αποτέλεσμα την περαιτέρω επιδείνωση της θέσης των γυναικών στο Ιράν. Πρόκειται για γυναίκες με τις οποίες έχουμε συνεργασθεί εποικοδομητικά στο πλαίσιο της Επιτροπής Γυναικών του Κοινοβουλίου μας.
<P>
“Οι εκλογές είναι ένα σύμβολο της δημοκρατίας μόνο όταν διεξάγονται κατά άψογο τρόπο” δήλωσε ο Πρόεδρος Χαταμί. Ωστόσο, φαίνεται πως πάνω από τον Πρόεδρο Χαταμί και τους δημοκρατικά εκλεγμένους εκπροσώπους του λαού είναι το πανίσχυρο Συμβούλιο των Φρουρών της Επανάστασης, το οποίο επιχειρεί να αποστερήσει από το Κοινοβούλιο που θα προκύψει από τις εκλογές της 20ης Φεβρουαρίου κάθε δημοκρατική και μεταρρυθμιστική φωνή. Είναι γνωστό ότι από το 2000 πάνω από το ένα τρίτο των νομοσχεδίων που ψήφισε η Βουλή δεν επικυρώθηκαν από το Συμβούλιο.
<P>
Και με αυτήν την ευκαιρία θα ήθελα να προσθέσω κάτι ακόμα. Ελπίζω ότι το Ιράν, στην αθλητική αντιπροσωπεία που θα στείλει στην Αθήνα για τους Ολυμπιακούς του 2004, θα συμπεριλάβει και γυναίκες. 
<SPEAKER ID="120" LANGUAGE="DA" NAME="Sandbæk (EDD )." AFFILIATION="">
<SPEAKER ID="121" LANGUAGE="NL" NAME="Beysen (NI )." AFFILIATION="">
<SPEAKER ID="122" LANGUAGE="EN" NAME="Tannock (PPE-DE )." AFFILIATION="">
<P>
Ακριβώς για τον λόγο αυτό, σε αυτήν την κρίσιμη στιγμή του συνεχούς αγώνα εξουσίας, η ΕΕ πρέπει να κρατήσει ανοικτό τον υποστηρικτικό διάλογο που διεξάγει τόσο με την κυβέρνηση όσο και με τους μεταρρυθμιστές και ειδικά με τους εκσυγχρονιστές μέσα στην κυβέρνηση. Έχουμε ήδη δει τη θετική αναστολή της βάρβαρης μεσαιωνικής τιμωρίας του λιθοβολισμού των γυναικών για μοιχεία και το Ιράν συμφώνησε τώρα να υπογράψει το συμπληρωματικό Πρωτόκολλο ΜΔΠΟ για τη διακοπή του συγκαλυμμένου προγράμματος πυρηνικών όπλων, το οποίο αποκαλύφθηκε πλέον μετά την ομολογία του Abdul Qadeer Khan στο Πακιστάν.
<SPEAKER ID="123" LANGUAGE="PT" NAME="Casaca (PSE )." AFFILIATION="">
<P>
    Κύριε Πρόεδρε, σίγουρα κανείς δεν μπορεί να αμφιβάλει ότι η ψευδαίσθηση της δημοκρατίας στο Ιράν έχει πεθάνει και ότι μόνο η λεπτομερής εξέταση του πολιτικού συστήματος θα βοηθήσει κάποια μέρα τη δημοκρατία ανθίσει και πάλι στο Ιράν να. Σε αυτό το σημείο, θα ήθελα να ζητήσω, όπως και η κ. Sandbæk, τη διεξαγωγή διαλόγου με την αντιπολίτευση, και όχι με τη θρησκευτική ιεραρχία, με αυτούς που ηγούνται του εγκληματικού καθεστώτος που καταπιέζει το Ιράν. Ακόμα πιο επείγουσα είναι η ανάγκη να διαγραφούν οι Μουτζαχεντίν που βρίσκονται σήμερα στο Ιράν από τον κατάλογο των τρομοκρατών και να μην εκδοθούν στο Ιράν. Μέσω του διαλόγου με όσους θέλουν πραγματικά τη δημοκρατία, με τις λαϊκές δυνάμεις, θα μπορέσει να αλλάξει η κατάσταση προς τον εκδημοκρατισμό αυτών των πολύ σημαντικών χωρών, όπως αναγνωρίζουν όσοι παρευρίσκονται εδώ. 
<SPEAKER ID="124" LANGUAGE="SV" NAME="Sacrédeus (PPE-DE )." AFFILIATION="">
<P>
    Κύριε Πρόεδρε, το Ισλαμικό Συμβούλιο των Φυλάκων λειτουργεί μια μη εκλεγμένη οργάνωση που αποτελείται από ισλαμιστές θεολόγους έργο των οποίων είναι, σύμφωνα με τις ισλαμικές αρχές, η διατήρηση της κληρονομιάς της επανάστασης που έγινε πριν από 25 χρόνια. Το θέμα είναι εάν αυτό το Συμβούλιο των Φυλάκων δυσφημίζει, αντ’ αυτού, τη θρησκεία, τον ρόλο των ιερωμένων και των θεολόγων στην κοινωνία και, σε αυτήν την περίπτωση, ολόκληρη την κυρίαρχη θρησκεία, ήτοι το σιιτικό Ισλάμ. Αυτές είναι οι συνέπειες που έχουν στην ισλαμική επανάσταση στο Ιράν οι δραστηριότητες του Συμβουλίου των Φυλάκων, η νομοθεσία που έχουν προαγάγει και η νομοθεσία που έχουν παρακωλύσει. Εμείς οι Ευρωπαίοι και τα μέλη της Ευρωπαϊκής Ένωσης πρέπει να δηλώσουμε ότι, εάν ο κόσμος έχει δικαίωμα ψήφου, πρέπει να έχει και δικαίωμα υποψηφιότητας. Είναι εντελώς απαράδεκτο το γεγονός ότι οι θεολόγοι μπορούν να απαγορεύουν την ψήφο και την υποψηφιότητα του κόσμου. 
<SPEAKER ID="125" LANGUAGE="FR" NAME="De Keyser (PSE )." AFFILIATION="">
<P>
    Κύριε Πρόεδρε, το Ιράν μας θέτει ενώπιον των δικών μας αντιφάσεων. Πρόκειται βέβαια, όπως είπε και ο κ.Tannock, για μια μεγάλη χώρα με ένδοξο παρελθόν. Είναι επίσης μια δυνητικά πλούσια χώρα, η οποία διαθέτει πετρέλαιο και έχει εκφράσει τη βούλησή της να επιστρέψει στους κόλπους της διεθνούς κοινότητας, εγκαταλείποντας το πυρηνικό πρόγραμμά της για στρατιωτική χρήση και υιοθετώντας ένα μορατόριουμ όσον αφορά τη θανατική ποινή. Το Ιράν είναι στρατηγικής σημασίας, δεδομένου ότι έχει σύνορα με το Αφγανιστάν καθώς και με το Ιράκ. Με λίγα λόγια, το Ιράν μάς είναι απαραίτητο και ωστόσο, μέσα σε ένα μήνα, κατέστρεψε τις ελπίδες μας να το δούμε να σημειώνει πρόοδο όσον αφορά τη δημοκρατία..
<SPEAKER ID="126" LANGUAGE="EN" NAME="Patten," AFFILIATION="Επιτροπή">
<P>
Πρώτον, όπως ανέφερε ο κ. Tannock, το Ιράν είναι ένας μεγάλος προϊσλαμικός πολιτισμός, στον οποίο εμείς οι Δυτικοί έχουμε επέμβει κατά καιρούς με πολλούς τρόπους, όχι πάντα –για να το θέσω ήπια– συνετούς. Δεύτερον, το Ιράν είναι πρωταγωνιστικό κράτος τεράστιας σημασίας στην περιοχή. Αρκεί να κοιτάξει κανείς τις όμορες χώρες του, για να καταλάβει τη σημασία του και να αναγνωρίσει ότι δεν είναι δυνατό να έχουμε αξιόπιστη πολιτική στην ευρύτερη Μέση Ανατολή η οποία δεν θα δέχεται και δεν θα συμπεριλαμβάνει το Ιράν. Τρίτον –και πραγματικά το πιστεύω αυτό– βλέπουμε στο Ιράν, κατά τη γνώμη μου, τις πρώτες εκλάμψεις της αυθεντικής ισλαμικής δημοκρατίας. Μάλιστα, για τους σκληρούς συντηρητικούς, εδώ εντοπίζεται το πρόβλημα. Πιστεύω ότι η δημογραφία είναι σαφώς υπέρ της δημοκρατίας στο Ιράν. Ωστόσο, οι θεολόγοι, οι οποίοι προσπαθούν να εμποδίσουν την πρόοδο, δεν είναι οι πρώτοι θεολόγοι που έχουμε δει –ακόμη και από τη δική μας εμπειρία– οι οποίοι δεν είναι πλήρως υπέρ της δημοκρατίας και της ενίσχυσης των πολιτικών ελευθεριών. Θα επιστρέψω στο ζήτημα αυτό αργότερα.
<P>
Μας απασχόλησαν οι εκθέσεις του ΔΟΑΕ το περασμένο καλοκαίρι και φθινόπωρο. Είμαστε ικανοποιημένοι με την πρόοδο που επιτεύχθηκε μετά την επίσκεψη των τριών υπουργών εξωτερικών της Ευρωπαϊκής Ένωσης στην Τεχεράνη, αλλά η προσοχή μας θα στραφεί τώρα στην επόμενη έκθεση του Δρ. ElBaradei, για τις συζητήσεις στη Βιέννη και στη σαφή δέσμευση του Ιράν για την εκπλήρωση των υποχρεώσεων που ανέλαβε στην Τεχεράνη κατά την επίσκεψη των ευρωπαίων υπουργών εξωτερικών. Ελπίζουμε επίσης να μπορέσουμε να αναπτύξουμε έναν διάλογο για την τρομοκρατία, καθώς και για τα όπλα μαζικής καταστροφής και για την ειρηνευτική διαδικασία στη Μέση Ανατολή.
<SPEAKER ID="127" LANGUAGE="" NAME="Πρόεδρος. –" AFFILIATION="">
<SPEAKER ID="128" LANGUAGE="" NAME="Πρόεδρος. –" AFFILIATION="">
<P>
– (B5-0095/2004) των βουλευτών Thomas Mann, Hartmut Nassauer και Bernd Posselt, εξ ονόματος της Ομάδας του ΕΛΚ-ΕΔ, σχετικά με τις πολιτικές δολοφονίες στην Καμπότζη,
<P>
– (B5-0082/2004) του βουλευτή.Margrietus J. van den Berg, εξ ονόματος της Ομάδας του ΕΣΚ, σχετικά με την Καμπότζη,
<P>
– (B5-0079/2004) των βουλευτών Graham R. Watson και Bob van den Bos, εξ ονόματος της Ομάδας των ΦΙΛ, σχετικά με τις πολιτικές δολοφονίες στην Καμπότζη,
<P>
– (B5-0097/2004) των βουλευτών Marie Anne Isler Béguin, Patricia McKenna και Matti Wuori, εξ ονόματος της Ομάδας των ΠΡΣ/ΕΕΣ, σχετικά με την Καμπότζη,
<P>
– (B5-0085/2004) των βουλευτών Herman Schmid και Luigi Vinci, εξ ονόματος της Συνομοσπονδιακής Ομάδας ΕΕΑ/ΑρΠρΒΧ, σχετικά με την Καμπότζη. 
<SPEAKER ID="129" LANGUAGE="DE" NAME="Mann, Thomas (PPE-DE )." AFFILIATION="">
<P>
    Κύριε Πρόεδρε, τις τελευταίες εβδομάδες, δολοφονήθηκαν τρεις πολιτικοί από το κόμμα Sam Rainsy. Ο Chea Vichea, ιδρυτικό μέλος του κόμματος και Πρόεδρος των ελεύθερων συνδικαλιστικών ενώσεων, δολοφονήθηκε στις 22 Ιανουαρίου. Είναι το τελευταίο θύμα μιας μακράς σειράς δολοφονιών. Η ατιμωρησία για τις πολιτικές δολοφονίες ισοδυναμεί με πρόσκληση για νέες θηριωδίες Η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών καταδικάζει απερίφραστα αυτές τις δολοφονίες, αλλά και την αργοπορία της διερεύνησης των εγκλημάτων. Η Καμπότζη χρειάζεται ρωμαλέα πολιτική ηγεσία. Οι στρατιωτικοί της πρέπει να εφαρμόσουν μεταρρυθμίσεις που θα θέτουν τέλος στις συνεχείς καταπατήσεις των ανθρωπίνων δικαιωμάτων. Στο πλαίσιο αυτό, αναφέρομαι επίσης στα στοιχεία που αφορούν την παιδική πορνεία και την αναγκαστική εργασία στη χώρα αυτή. Εδώ και καιρό, υπάρχει μια συμφωνία μεταξύ της κυβέρνησης της Καμπότζης και των Ηνωμένων Εθνών σχετικά με την ίδρυση ενός δικαστηρίου για εγκλήματα πολέμου. Αυτό που παρακωλύει την ίδρυσή του είναι η επικύρωση της συμφωνίας από το κοινοβούλιο της Καμπότζης, και αυτό πρέπει να γίνει χωρίς καθυστέρηση. Συνεπώς, ζητούμε την αποστολή μιας αντιπροσωπείας του ΟΗΕ στην Καμπότζη. Πρέπει να βοηθήσουμε, και θέλουμε να βοηθήσουμε, ώστε να πραγματοποιηθεί μια βιώσιμη διαδικασία ομαλοποίησης. 
<SPEAKER ID="130" LANGUAGE="DE" NAME="Junker (PSE )." AFFILIATION="">
<P>
    Κύριε Πρόεδρε, κυρίες και κύριοι, η Καμπότζη, και λυπούμαι που το λέω, σίγουρα δεν σημειώνει καμία πρόοδο. Στις εκλογές, ο πληθυσμός της Καμπότζης επέδειξε μεγαλύτερη πολιτική και δημοκρατική ωριμότητα από αυτήν που επέδειξαν οι ηγετικές πολιτικές δυνάμεις της χώρας. Παρεμπιπτόντως, κύριε Mann, δεν δολοφονούνται στον δρόμο μόνο πολιτικοί από το κόμμα Sam-Rainsy· η έρευνά μου αποκαλύπτει ότι τρία μέλη του κυβερνώντος κόμματος Funcinpec είχε την ίδια μοίρα. Με άλλα λόγια, επικρατούν μάλλον σκληρές συνήθειες, και δεν τηρούνται οι συνήθεις εθιμοτυπικοί κανόνες στις σχέσεις μεταξύ κυβέρνησης και αντιπολίτευσης, γεγονός που σημαίνει ότι όποιος, για οποιοδήποτε λόγο, δεν είναι δημοφιλής κινδυνεύει θανάσιμα.
<SPEAKER ID="131" LANGUAGE="EN" NAME="Watson (ELDR )." AFFILIATION="">
<P>
Ο Chea Vichea, συνδικαλιστικής και μέλος της αντιπολίτευσης της Καμπότζης, δολοφονήθηκε από πυροβολισμό στις 22 Ιανουαρίου στο κέντρο της πόλης της Πνομ Πενχ, μέρα μεσημέρι. Ο δολοφόνος του ήταν τόσο αναίσχυντος, που οι περαστικοί νόμισαν πως οι σφαίρες ήταν κροτίδες. Ο κ. Vichea είναι το πέμπτο μέλος του αντιπολιτευτικού κόμματος της Συμμαχίας των Δημοκρατών που δολοφονείται το 2004 και το τελευταίο θύμα ενός έτους βίας. Η κηδεία του ήταν η αφορμή για να κατέβει στους δρόμους ένα πλήθος 30 000 ατόμων. Καταλαβαίνω τον λόγο, καθώς γνώρισα τον κ. Vichea τον περασμένο Απρίλιο και εντυπωσιάστηκα βαθύτατα από την αφοσίωσή του στη δημοκρατία, την χρηστή διακυβέρνηση και τη βελτίωση της ζωής των συμπολιτών του.
<P>
Ο κ. Vichea ήταν ιδρυτικό μέλος του κόμματος Sam Rainsy. Ήταν πιστός υπερασπιστής των δικαιωμάτων 200 000 εργατών του κλάδου της κλωστοϋφαντουργίας. Η δολοφονία του, όπως και η δολοφονία ακτιβιστών από το κόμμα Funcinpec, βαρύνει το κλίμα πολιτικού εκφοβισμού στην Καμπότζη που επιδεινώνεται από την αποτυχία της υπηρεσιακής κυβέρνησης να απαντήσει σε αυτές τις δολοφονίες. Ανεξάρτητα από το εάν το Λαϊκό Κόμμα της Καμπότζης είναι υπεύθυνο για τις δολοφονίες αυτές ή όχι, η συνεχής αδυναμία του να συλλάβει και να τιμωρήσει τους δολοφόνους το καθιστά υπεύθυνο για το αυξανόμενο κύμα φόβου που επικρατεί στην πολιτική ζωή της Καμπότζης.
<P>
Η κυβέρνηση του Hun Sen συνεχίζει να κυβερνά στην Καμπότζη χωρίς πλήρη νομική και συνταγματική εξουσία. Είναι σημαντικό να επιτευχθεί μια συμφωνία διαπραγμάτευσης, ώστε να δοθεί η δυνατότητα νόμιμης διακυβέρνησης. Ωστόσο, οι διαπραγματεύσεις δεν είναι δυνατό να διεξαχθούν υπό το βάρος μιας πολιτικής δολοφονίας, η οποία καταστρέφει τις προσπάθειες δημιουργίας μιας βιώσιμης συμμαχίας και απειλεί να προκαλέσει φαινόμενα βίαιης αντεκδίκησης.
<P>
Το Ευρωπαϊκό Κοινοβούλιο πρέπει να καταδικάσει, όχι μόνο αυτήν τη δολοφονία, αλλά και την επικράτηση του κλίματος εκφοβισμού και ατιμωρησίας που επιτρέπουν οι αρχές της Καμπότζης. Το ψήφισμά μας απευθύνει έκκληση να ανασταλεί η αποστολή μη ανθρωπιστικής βοήθειας προς την Καμπότζη, και να αρνηθεί η Ευρωπαϊκή Επιτροπή τις συναλλαγές με την κυβέρνηση του Hun Sen. Η ΕΕ δεν πρέπει να διατηρεί συναλλαγές με μια κυβέρνηση η οποία δεν είναι σε θέση να διαφυλάξει τη ζωή δημοκρατικών ηγετών.
<SPEAKER ID="132" LANGUAGE="FR" NAME="Isler Béguin (Verts/ALE )." AFFILIATION="">
<P>
Αυτή είναι σήμερα η περίπτωση του Chea Vichea, Προέδρου της Ελεύθερης Συνδικαλιστικής Ένωσης Εργατών Καμπότζης και ιδρυτικού μέλους του κόμματος Sam Rainsy, προς τον οποίο η κυριότερη συμβολή της Ευρωπαϊκής Ένωσης θα είναι να απευθύνει επιμνημόσυνο χαιρετισμό. Όμως, αυτός ο συνδικαλιστής ηγέτης αγωνιζόταν για την υπεράσπιση των δικαιωμάτων περισσότερων από 38 000 από αυτούς τους σύγχρονους κατάδικους στα καταναγκαστικά έργα της παγκοσμιοποίησης, οι οποίοι εργάζονται στις υφαντουργικές βιομηχανίες της Νοτιοανατολικής Ασίας. Το γεγονός ότι οι απειλές που εκτοξεύονταν εναντίον του δεν είχαν κινητοποιήσει την καμποτζιανή αστυνομία ή την κυβέρνηση είναι κατανοητό, δεδομένης της κατάρρευσης του κράτους δικαίου και της δημοκρατίας στην Καμπότζη. Το γεγονός ότι η ακεραιότητα των ηγετών αυτών –της κοινωνίας, του συνδικαλισμού ή της πολιτικής– δεν προστατεύεται παρά μόνο από τον διάλογο μεταξύ της Ευρωπαϊκής Ένωσης και της περιοχής της Ασίας που διέρχεται πολιτική κρίση θα πρέπει να το δούμε σαν πρόκληση. Χρειάζεται μήπως να τονίσουμε εδώ ότι η δολοφονία του Chea Vichea δεν είναι παρά η πιο πρόσφατη από μια σειρά αιματηρών εγκλημάτων εις βάρος προσωπικοτήτων της αντιπολίτευσης και ότι το 2003 υπήρξε το βιαιότερο έτος από το 1998; Θα πρέπει μήπως να προσθέσουμε ότι κανένα από αυτά τα εγκλήματα δεν αποτέλεσε αντικείμενο δίκης και ότι, επομένως, οι αυτουργοί τους δεν καταδικάστηκαν; Πως είναι δυνατόν, σε ένα τέτοιο πλαίσιο, να εορταστεί η 25η επέτειος της πτώσης του δεσποτικού καθεστώτος των Ερυθρών Χμερ, όταν τόσο αίμα και τρόμος βασανίζουν ακόμη αυτόν τον μαρτυρικό λαό της Καμπότζης;
<P>
Θα ήθελα επίσης, κύριε Πρόεδρε, να τονίσω ότι είναι σημαντικό να τεθεί τέλος στην απαράδεκτη, ανυπόφορη καταναγκαστική εργασία των παιδιών είτε πρόκειται για τα παιδιά που εργάζονται στη χωματερή της Πνομ Πενχ για τα οποία όλοι γνωρίζουμε, είτε για τα παιδιά που πωλούνται για να οδηγηθούν στην πορνεία ή εκείνα τα οποία πέφτουν θύματα του εμπορίου ανθρωπίνων οργάνων, τροφοδοτώντας ένα από τα ελεεινότερα δίκτυα. Μολονότι είναι επείγον, κύριε Πρόεδρε, να αποσταλεί στην Καμπότζη μια ευρωπαϊκή αντιπροσωπεία ad hoc ως πρώτο μέτρο, θα πρέπει να μην ξεχνούμε ότι το θεμελιώδες καθήκον της Ευρωπαϊκής Ένωσης έγκειται σε μια μόνιμη και εθελοντική βοήθεια στην Πνομ Πενχ από κοινού με όλους αυτούς τους εμπλεκόμενους φορείς. 
<SPEAKER ID="133" LANGUAGE="DE" NAME="Posselt (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, στο πεδίο των δολοφονιών στην Καμπότζη οι Χμερ δολοφόνησαν εκατομμύρια δικούς τους ανθρώπους, και τώρα η χώρα παλεύει να βρει τη σταθερότητα και την ισορροπία. Ισορροπεί μεταξύ του βασιλιά και των πολιτικών κομμάτων, υπάρχει κάποια ισορροπία μεταξύ των κομμάτων –άλλοτε μεγαλύτερη, άλλοτε μικρότερη– και η χώρα προσπαθεί επίσης να διατηρήσει μια ισορροπία μεταξύ των διαφόρων εξωτερικών επιρροών. Ωστόσο, μια συνεχής εξισορροπητική δράση δεν αποτελεί συνταγή για μακροπρόθεσμη σταθερότητα, η οποία δεν μπορεί να επιτευχθεί εάν δεν θεμελιωθεί το κράτος δικαίου. Για τον λόγο αυτόν, οι παράγραφοι 4 και 6 του ψηφίσματος είναι εξαιρετικά σημαντικές: η άμεση δίωξη –μέσω των σωστών διαδικασιών– των δολοφόνων που απειλούν την ίδια την ύπαρξη της δημοκρατίας, και κυρίως η πολύ καθυστερημένη δημιουργία ενός ειδικού ποινικού δικαστηρίου, από κοινού με τα Ηνωμένα Έθνη, με στόχο να δοθεί η δυνατότητα στους καμποτζιανούς και διεθνείς δικηγόρους να συνεργαστούν, προκειμένου να εξασφαλιστεί ότι όσοι έχουν διαπράξει εγκλήματα κατά της ανθρωπότητας θα μπορέσουν τελικά να παραπεμφθούν στη δικαιοσύνη και να τιμωρηθούν δεόντως. Με αυτόν τον τρόπο, μετά από ένα αιματηρό και ταραχώδες παρελθόν, η χώρα θα μπορέσει επιτέλους να βρει τη σταθερότητα, υποστηριζόμενη από το κράτος δικαίου, που θα της δώσει τη δυνατότητα να γίνει σημαντικός εταίρος της Ευρωπαϊκής μας Ένωσης.
<SPEAKER ID="134" LANGUAGE="FR" NAME="Dupuis (NI )." AFFILIATION="">
<P>
Πιστεύω, ωστόσο, ότι η κατάσταση είναι σήμερα εξαιρετικά λεπτή και συμφωνώ με τον κ.Watson. Παρότι δεν γνωρίζουμε, εάν ο κ. Hun Sen και το κόμμα του ήταν εκείνοι που έδωσαν την εντολή για τον τεράστιο αριθμό εγκλημάτων τα οποία διαπράχθηκαν, γνωρίζουμε ότι δεν έκαναν τίποτε –ούτε αυτοί ούτε η κυβέρνηση του κ.Hun Sen– για να συλλάβουν έστω και ένα από τους ενόχους αυτών των εγκλημάτων.
<P>
Γνωρίζουμε επίσης ότι η σημερινή Καμπότζη δεν είναι πλουσιότερη από την Καμπότζη της προηγούμενης δεκαετίας και ότι για δέκα χρόνια, η Ευρωπαϊκή Ένωση και η διεθνής κοινότητα χορήγησαν στη χώρα εκατομμύρια και εκατομμύρια ευρώ. Γνωρίζοντας όλα αυτά, λοιπόν, οφείλουμε ίσως να προβούμε σε κάποια συμπεράσματα. Ο άνθρωπος, ο οποίος δεν ήξερε να δράσει ως αρχηγός κυβέρνησης για να εμποδίσει τα εγκλήματα, να συλλάβει τους ενόχους και να πετύχει ένα ελάχιστο επίπεδο ευημερίας στην Καμπότζη, ονομάζεται Hun Sen.
<P>
Πιστεύω ότι, εάν η Επιτροπή επρόκειτο να ζητήσει από το Συμβούλιο να αναθέσει μια εντολή διεξαγωγής συζητήσεων για το θέμα με τους Αμερικανούς, τους Αυστραλούς και τους Ιάπωνες, ώστε ο παραμερισμός του κ. Hun Sen να αποτελέσει την προϋπόθεση επανάληψης των δανείων της Ασιατικής Τράπεζας, του Διεθνούς Νομισματικού Ταμείου και της Παγκόσμιας Τράπεζας, θα ήταν δυνατόν να αποδείξει και να κάνει κατανοητό στους Βιετναμέζους και τους Κινέζους οι οποίοι το έχουν κατανοήσει, νομίζω, σε μεγάλο βαθμό, ότι το πρόβλημα της αλλαγής στην Καμπότζη μπορεί να λυθεί, μόνο εάν απομακρυνθεί ο κ. Hun Sen και ανατεθεί η εντολή σε άλλο μέλος του κόμματός του το οποίο, ούτως ή άλλως, κέρδισε τις εκλογές, ακόμη και εάν αυτές δεν ήταν εντελώς δημοκρατικές, κάθε άλλο. 
<SPEAKER ID="135" LANGUAGE="EN" NAME="Patten," AFFILIATION="Επιτροπή">
<P>
Υπήρξαν ανησυχίες κατά τη διάρκεια της προεκλογικής περιόδου για διάφορες εικαζόμενες πολιτικές δολοφονίες. Όπως ανέφερε ο κ. Watson, είδαμε τη δολοφονία αρκετών μελών του κόμματος του πρίγκιπα Norodom και πιο πρόσφατα είδαμε την αποτρόπαιη δολοφονία του Chea Vichea. Συμφωνώ απολύτως με όσα ειπώθηκαν σχετικά με τη σημασία του πολιτικού του ρόλου ως ιδρυτικό μέλος του κόμματος Sam Rainsy και τη σημασία του ρόλου του ως αξιόλογου και θαρραλέου ηγέτη συνδικαλιστικής ένωσης. Καταδικάζω έντονα αυτήν τη δολοφονία. Υποστηρίζω πλήρως την έκκληση του Κοινοβουλίου για λεπτομερή διερεύνηση και για τη δίωξη των δραστών σύμφωνα με την ισχύουσα νομική διαδικασία.
<SPEAKER ID="136" LANGUAGE="" NAME="Πρόεδρος. –" AFFILIATION="">
<P>
   Ευχαριστώ, κύριε Patten. 
<SPEAKER ID="137" LANGUAGE="" NAME="Πρόεδρος. –" AFFILIATION="">
<P>
– (B5-0096/2004) των βουλευτών Thomas Mann και Χρήστου Ζαχαράκι, εξ ονόματος της Ομάδας του ΕΛΚ-ΕΔ, σχετικά με τους έλληνες ναυτικούς που κρατούνται στο Καράτσι,
<P>
– (B5-0081/2004) των βουλευτών Γεωργίου Κατηφόρη και Margrietus J. van den Berg, εξ ονόματος της Ομάδας του ΕΣΚ, σχετικά με τους έλληνες ναυτικούς στο Καράτσι,
<P>
– (B5-0078/2004) του βουλευτή Bob van den Bos, εξ ονόματος της Ομάδας του ΦΙΛ, σχετικά με το πλοίο Tasman Spirit και το πλήρωμά του,
<P>
– (B5-0086/2004) των βουλευτών Αλέξανδρου Αλαβάνου, Εμανουήλ Μπακόπουλου και Ευσταθίου Κόρακα, εξ ονόματος της Συνομοσπονδιακής Ομάδας της ΕΕΑ/ΑρΠρΒΧ, σχετικά με τους έλληνες ναυτικούς που κρατούνται στο Καράτσι,
<P>
– (B5-0087/2004) της βουλευτού.Cristiana Muscardini, εξ ονόματος της Ομάδας ΕΕΕ, σχετικά με τους έλληνες ναυτικούς που κρατούνται στο Καράτσι, 
<SPEAKER ID="138" LANGUAGE="" NAME="Χατζηδάκης (PPE-DE )." AFFILIATION="">
<P>
    Κύριε Πρόεδρε, θα ήθελα να εκφράσω την απορία μου και ταυτόχρονα την οργή μου για την κατάσταση την οποία έχουμε ενώπιόν μας και αφορά τους τέσσερις Έλληνες και τους τρεις φιλιππινέζους ναυτικούς του δεξαμενόπλοιου Tasman Spirit.
<SPEAKER ID="139" LANGUAGE="" NAME="Μαστοράκης (PSE )." AFFILIATION="">
<P>
    Κύριε Πρόεδρε, πέρα από αυτά που είπε ο κ. Χατζηδάκης, υπάρχει σχετικά πρόσφατη έκθεση για τις συνθήκες του ατυχήματος του πλοίου από το αρμόδιο υπουργείο του Πακιστάν, στην οποία δεν αναφέρονται στοιχεία ώστε, έστω στοιχειωδώς, να μπορεί κανείς να τεκμηριώσει κατηγορία σε βάρος των ναυτικών. Επίσης, οι ασφαλιστές του πλοίου έχουν προ πολλού υποβάλει προτάσεις για αποζημίωση χωρίς να λάβουν καμιά επίσημη απάντηση από τις πακιστανικές αρχές, ενώ έχουν ξοδέψει για το ατύχημα αυτό, για μεταφορά του ναυαγίου κλπ, πάνω από 20 εκατομμύρια δολάρια.
<P>
Ξέρουμε ότι την επόμενη βδομάδα, στις 18 του μηνός, η Τρόικα της Ευρωπαϊκής Ένωσης με τον Επίτροπο κ. Patten θα πάνε στο Ισλαμαμπάντ και ότι κατάφεραν να βάλουν αυτό το θέμα ως πρώτο θέμα της ατζέντας για τις σχέσεις Ευρωπαϊκής Ένωσης-Πακιστάν. Ελπίζουμε ότι θα έχει αποτελέσματα αυτή η συζήτηση, που πολύ καιρό τώρα ταλαιπωρεί τα συναισθήματα και τη λογική μας, αλλά κυρίως αθώους βιοπαλαιστές της θάλασσας.
<P>
Ζητούμε, κύριε Πρόεδρε, να επικρατήσει επιτέλους σ' αυτήν την υπόθεση η ανθρωπιά, η λογική και η νομιμότητα και βασιζόμαστε πάρα πολύ στις προσπάθειες του Επιτρόπου κ. Patten μεθαύριο στο Ισλαμαμπάντ. 
<SPEAKER ID="140" LANGUAGE="" NAME="Πατάκης (GUE/NGL )." AFFILIATION="">
<P>
    Κύριε Πρόεδρε, θα ήθελα και εγώ να προσθέσω μερικά πράγματα εκ μέρους των ευρωβουλευτών του Κομμουνιστικού Κόμματος Ελλάδας και του συνόλου της Συνομοσπονδιακής Ομάδας της Ενωτικής Ευρωπαϊκής Αριστεράς που προσυπογράφουν και υποστηρίζουν μαζί με άλλες ομάδες το κοινό ψήφισμα που ζητάει την άμεση απελευθέρωση των μελών του πληρώματος του Tasman Spirit που κρατούνται παράνομα από τον Ιούλιο του 2003 στο Καράτσι από τις πακιστανικές αρχές.
<P>
Πρόκειται για μια καθαρή περίπτωση ομηρίας με στόχο το οικονομικό όφελος. Χαρακτηριστικό είναι ότι μαζί με το πλήρωμα κρατείται επίσης στο Πακιστάν και ο μηχανικός κύριος Παππάς που έφτασε στο Καράτσι 20 μέρες μετά την προσάραξη του πλοίου ως επικεφαλής της επιχείρησης διάσωσης, που έγινε μάλιστα με επιτυχία. Είναι αδιανόητο να κρατείται όλο το πλήρωμα με αφορμή την οικολογική καταστροφή που προκλήθηκε από την προσάραξη του πλοίου στην είσοδο του λιμανιού του Καράτσι και να επιρρίπτονται ευθύνες ακόμα και στον μάγειρα του πλοίου. Άλλωστε, η εν λόγω προσάραξη έγινε όταν το πλοίο βρισκόταν υπό την ευθύνη των λιμενικών αρχών του ντόπιου πλοηγού. Η κατάσταση είναι ιδιαίτερα ανησυχητική για την υγεία των κρατουμένων ναυτικών στους οποίους, χωρίς να έχουν καμιά ευθύνη, απαγορεύεται να γυρίσουν στα σπίτια τους, γεγονός που έχει οδηγήσει ακόμα και σε απόπειρες αυτοκτονίας. Πρέπει να υπογραμμίσουμε για άλλη μια φορά ότι δεν μπορεί να συνεχισθεί αυτή η απαράδεκτη τακτική που χρησιμοποιούν πολλές κυβερνήσεις και που συμφέρει τους πλοιοκτήτες και τις ασφαλιστικές εταιρίες, να χρησιμοποιούνται δηλαδή οι ναυτεργάτες ως εξιλαστήρια θύματα για την επίλυση οικονομικών διαφορών και να φορτώνουν στις πλάτες τους ευθύνες, που δεν έχουν, για ό,τι συμβαίνει στη θάλασσα.
<SPEAKER ID="141" LANGUAGE="DE" NAME="Mann, Thomas (PPE-DE )." AFFILIATION="(Χειροκροτήματα)">
<P>
Ο πρέσβης του Πακιστάν με ενημέρωσε ότι θα ξεκινήσει σύντομα η δικαστική δίωξη των ναυτικών. Σύντομα; Σύμφωνα με αναφορές των μέσων ενημέρωσης, βρίσκονται σε κατ’ οίκον περιορισμό από τον Οκτώβριο του 2002 και δεν τους επιτρέπεται η έξοδος από το Πακιστάν. Κυβερνητικές πηγές με διαβεβαίωσαν ότι οι ναυτικοί έχουν απεριόριστη ελευθερία κινήσεων εντός της χώρας. Αυτό πρέπει να εξακριβωθεί.
<P>
Το διεθνές δίκαιο πράγματι καλύπτει ανεπίλυτα ζητήματα αποζημίωσης. Στον τομέα της πετρελαϊκής μόλυνσης υπάρχει η Διεθνής Σύμβαση περί Αστικής Ευθύνης για Ζημιές από Πετρελαϊκή Ρύπανση, στην οποία έχουν τώρα προσχωρήσει 124 χώρες. Ελπίζω ότι το Πακιστάν θα κάνει σύντομα το ίδιο. Από ανθρωπιστική και νομική άποψη, η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών απευθύνει έκκληση προς την πακιστανική κυβέρνηση να επιτρέψει στα μέλη του πληρώματος να επιστρέψουν στα σπίτια και τις οικογένειές τους, με την υπόσχεση ότι θα επιστρέψουν στο Πακιστάν για τη διεξαγωγή των δικαστικών διαδικασιών. Τέτοιες υποσχέσεις δίνονται λόγω τιμής και πρέπει να τηρούνται.
<SPEAKER ID="142" LANGUAGE="EN" NAME="Patten," AFFILIATION="Επιτροπή">
<P>
     Κύριε Πρόεδρε, ας είμαστε σαφείς, πρόκειται για μια θλιβερή κατάσταση. Θα ήταν ιδιαίτερα δυσάρεστο εάν οι πακιστανικές αρχές θεωρούσαν ότι θα μπορούσαν να επιλύσουν την υπόθεση του Tasman Spirit με την κράτηση του πληρώματος. Όπως ανέφερε νωρίτερα ο αξιότιμος βουλευτής, η Τρόικα της ΕΕ θα επισκεφθεί την προσεχή εβδομάδα το Ισλαμαμπάντ. Για άλλη μια φορά θα απευθύνω έκκληση προς τις πακιστανικές αρχές να απελευθερώσουν το πλήρωμα για ανθρωπιστικούς λόγους, έναντι της εγγύησης που γνωρίζω ότι δόθηκε από την ελληνική κυβέρνηση, ότι το πλήρωμα θα συνεργαστεί στις έρευνες που θα διεξαχθούν. Πρόκειται για έναν λογικό τρόπο αντιμετώπισης και δεν ξέρω τι περισσότερο θα μπορούσαν να περιμένουν οι πακιστανικές αρχές από την ελληνική κυβέρνηση.
<P>
Έχω ήδη θέσει το ζήτημα του Tasman Spirit στον υπουργό Εξωτερικών του Πακιστάν, κ. Kasuri, κατά τη διάρκεια της επίσκεψής του στις Βρυξέλλες, στις 5 Νοεμβρίου 2003. Οι επικεφαλής των αποστολών της Ευρωπαϊκής Ένωσης στο Ισλαμαμπάντ συζήτησαν το ζήτημα αρκετές φορές με τις πακιστανικές αρχές, καθώς και με τον κ. Kasuri. Όπως αναφέρθηκε νωρίτερα, συμφώνησα με τους υπουργούς Εξωτερικών της Ιρλανδίας και των Κάτω Χωρών να θέσουμε εκ νέου το ζήτημα κατά τη διάρκεια της επίσκεψής μας στο Πακιστάν στις 18 Φεβρουαρίου – εάν η κατάσταση παραμείνει ίδια. Θα ήταν προφανώς έξοχο, εάν η υπόθεση μπορούσε να διευθετηθεί, πριν από την επόμενη εβδομάδα.
<SPEAKER ID="143" LANGUAGE="" NAME="Πρόεδρος. –" AFFILIATION="">
<P>
Προχωρούμε τώρα στην ψηφοφορία.(1)
<SPEAKER ID="144" LANGUAGE="" NAME="" AFFILIATION="Ανακοίνωση – Κοινές θέσεις του Συμβουλίου:"/>
<SPEAKER ID="145" LANGUAGE="" NAME="" AFFILIATION="">
<SPEAKER ID="146" LANGUAGE="" NAME="" AFFILIATION="– Πριν από την ψηφοφορία για την παράγραφο 5">
<P>
(1)
<SPEAKER ID="147" LANGUAGE="DE" NAME="Gahler (PPE-DE )." AFFILIATION="">
<P>
    Κύριε Πρόεδρε, πιστεύω ότι η παράγραφος 5 του ψηφίσματος δηλώνει ότι δεν υπήρξαν παρατηρητές των εκλογών λόγω της άρνησης των ιρανικών αρχών. Αυτό πρέπει να διορθωθεί, καθ’ όσον το αίτημα αυτό απευθύνθηκε και από το Κοινοβούλιο. Συνεπώς, πρέπει να διατυπωθεί με κάπως πιο ουδέτερο τρόπο, δηλαδή η φράση “οι αρχές” πρέπει να αντικατασταθεί από τη φράση “η ιρανική πλευρά”. Ζητώ αυτήν τη διόρθωση. Πρόκειται απλώς για ζήτημα τεκμηριωμένης αποσαφήνισης. 
<SPEAKER ID="148" LANGUAGE="" NAME="" AFFILIATION="(Το Σώμα εγκρίνει την προφορική τροπολογία)">
<SPEAKER ID="149" LANGUAGE="" NAME="" AFFILIATION="– Πριν από την ψηφοφορία">
<P>
(2)
<SPEAKER ID="150" LANGUAGE="DE" NAME="Swoboda (PSE )." AFFILIATION="">
<P>
    Κύριε Πρόεδρε, θα ήθελα απλώς να προτείνω δύο τροπολογίες επί των αιτιολογικών σκέψεων Δ και ΣΤ. Στην αιτιολογική σκέψη Δ και επίσης στην παράγραφο 7, πρέπει να γίνεται αναφορά σε πολιτικές προσωπικότητες και όχι σε μέλη της αντιπολίτευσης, καθώς τρία από τα πέντε θύματα δολοφονιών ανήκαν σε κυβερνητικό κόμμα. Επίσης, η ημερομηνία στην αιτιολογική σκέψη ΣΤ θα πρέπει να είναι 7 Ιανουαρίου και όχι 4 Φεβρουαρίου. Πρόκειται περισσότερο για τεχνικές παρά για ουσιαστικές τροπολογίες. 
<SPEAKER ID="151" LANGUAGE="" NAME="Watson (ELDR )." AFFILIATION="(ΕΝ)">
<SPEAKER ID="152" LANGUAGE="" NAME="" AFFILIATION="(Το Σώμα εγκρίνει τις προφορικές τροπολογίες)">
<SPEAKER ID="153" LANGUAGE="" NAME="" AFFILIATION="– Πριν από την ψηφοφορία">
<P>
(3)
<SPEAKER ID="154" LANGUAGE="DE" NAME="Posselt (PPE-DE )." AFFILIATION="(Χειροκροτήματα)">
<SPEAKER ID="155" LANGUAGE="" NAME="" AFFILIATION="(Το Σώμα εγκρίνει την προφορική τροπολογία στον τίτλο)">
<SPEAKER ID="156" LANGUAGE="" NAME="Πρόεδρος. –" AFFILIATION="(Η συνεδρίαση λήγει στις 17.10)">
<P>
   Το Κοινοβούλιο εξάντλησε την ημερήσια διάταξη.(1)
<SPEAKER ID="157" LANGUAGE="" NAME="" AFFILIATION="Σύνθεση επιτροπών –Εξουσιοδότηση για τη σύνταξη εκθέσεων πρωτοβουλίας –Γραπτές δηλώσεις καταχωρούμενες στο πρωτόκολλο (άρθρο 51 του Κανονισμού) – Διαβίβαση των κειμένων που εγκρίθηκαν κατά τη σημερινή συνεδρίαση– Χρονοδιάγραμμα των προσεχών συνεδριάσεων:"/>

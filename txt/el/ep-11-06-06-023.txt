<CHAPTER ID="023">
Εξωτερική διάσταση της κοινωνικής πολιτικής, προαγωγή των εργασιακών και κοινωνικών προτύπων και ευρωπαϊκή εταιρική κοινωνική ευθύνη (σύντομη παρουσίαση) 
<SPEAKER ID="221" NAME="Πρόεδρος">
" ημερήσια διάταξη προβλέπει τη συζήτηση της έκθεσης (Α7-0172/2011) του κ. Falbr, εξ ονόματος της Επιτροπής Απασχόλησης και Κοινωνικών Υποθέσεων, σχετικά με την εξωτερική διάσταση της κοινωνικής πολιτικής, την προαγωγή των εργασιακών και κοινωνικών προτύπων και την ευρωπαϊκή εταιρική κοινωνική ευθύνη.
<SPEAKER ID="222" NAME="Richard Falbr" LANGUAGE="CS">
Κύριε Πρόεδρε, όπως είπα στην ομιλία μου προ ολίγου, η εξωτερική διάσταση της κοινωνικής πολιτικής καλύπτει μέτρα και πρωτοβουλίες της ΕΕ οι οποίες στοχεύουν στην προαγωγή των εργασιακών και κοινωνικών προτύπων σε τρίτες χώρες. Παρότι η στρατηγική της Λισαβόνας και η πρωτοβουλία Ευρώπη 2020 δίδουν πολύ μεγαλύτερη έμφαση στην κοινωνική πολιτική από ό, τι συνέβαινε σε οιαδήποτε περίοδο στο παρελθόν, η ανταγωνιστικότητα και οι οικονομικοί παράγοντες εξακολουθούν να είναι το κέντρο της προσοχής. Συνεπώς υιοθέτησα μια πολύ επικριτική προσέγγιση στη σύνταξη αυτής της έκθεσης. Αν θέλουμε οι τρίτες χώρες με τις οποίες διαπραγματευόμαστε συμφωνίες να τηρούν τις αρχές και αυτή την ίδια τη βάση του ευρωπαϊκού κοινωνικού μοντέλου, πρέπει να σεβόμαστε αυτό το μοντέλο εντός της Ευρωπαϊκής Ένωσης. Αν θέλουμε οι χώρες με τις οποίες διαπραγματευόμαστε διεθνείς συμφωνίες να τηρούν τις θεμελιώδεις συμβάσεις της Διεθνούς Οργάνωσης Εργασίας, τότε πρέπει να τις τηρούμε εμείς οι ίδιοι. Ωστόσο, μπορεί εύκολα να διαπιστώσει κανείς ότι οι συμβάσεις της ΔΟΕ παραβιάζονται σε ορισμένα κράτη μέλη.
<P>
Όσον αφορά την εταιρική κοινωνική ευθύνη, είναι αναμφισβήτητα μια καλή ιδέα, και συζητείται από τις αρχές της δεκαετίας του 1970. Ωστόσο, το πρόβλημα είναι ότι αυτή δεν μπορεί να επιβληθεί. Όταν συζητούσαμε τα σχόλια και τις τροπολογίες επί αυτής της έκθεσης , μια από τις απόψεις η οποία διατυπώθηκε ήταν ότι έπρεπε να συνταχθεί οδηγία, δεδομένου ότι ορισμένες επιχειρήσεις απλά δεν συμπεριφέρονται με κοινωνικά υπεύθυνο τρόπο. Στην έκθεση έχουν κατατεθεί περισσότερες από 150 τροπολογίες, όμως πιστεύω ότι παρά ταύτα εξακολουθεί να υιοθετεί κριτική προσέγγιση. " Ευρωπαϊκή Ένωση χρειάζεται να κάνει περισσότερα για να στηρίξει τη Διεθνή Οργάνωση Εργασίας, δεδομένου ότι είναι παράλογο, ενώ πρεσβεύουμε στήριξη, ολοένα και λιγότερες χώρες να κυρώνουν και να τηρούν τις συμβάσεις. Κατά τη διάρκεια της τελευταίας κοινοβουλευτικής περιόδου, η Επιτροπή έφθασε ακόμη στο σημείο να παρουσιάσει προτάσεις, επί παραδείγματι, αναφορικά με την οδηγία για τις ώρες εργασίας, οι οποίες αντίβαιναν εντελώς στη Σύμβαση της ΔΟΕ αριθ. 1 σχετικά με τις ώρες εργασίας, η οποία εγκρίθηκε το 1919 και όριζε εβδομάδα εργασίας 48 ωρών. Είμαι πολύ ευτυχής για το γεγονός ότι το Κοινοβούλιο απέρριψε αυτή την οδηγία.
<P>
Με αυτό ολοκληρώνω την αιτιολογική έκθεσή μου. Δεν χρειάζεται να πω τίποτε περισσότερο, δεδομένου ότι είναι ένα ζήτημα το οποίο όλοι αντιλαμβάνονται. Αυτό το οποίο θέλω, προπαντός, είναι σεβασμός για τα κοινωνικά δικαιώματα, και σεβασμός για κάτι το οποίο διακηρύσσουμε ως σημαντικό επίτευγμα της Ευρωπαϊκής Ένωσης.
<SPEAKER ID="223" NAME="Vasilica Viorica Dăncilă" AFFILIATION="S&amp;D">
(RO) Κύριε Πρόεδρε, σύμφωνα με τις ευρωπαϊκές στατιστικές, αρκετά πάνω από το ήμισυ των εργαζομένων στην Ευρωπαϊκή Ένωση, ιδιαίτερα οι μετανάστες, δεν απολαμβάνουν κοινωνικής προστασίας. Γι' αυτό πιστεύω ότι σε ό, τι αφορά την κοινωνική προστασία για τους εργαζόμενους στην Ευρωπαϊκή Ένωση, χρειάζεται να προαχθούν βασικά κοινά πρότυπα, μαζί με την επιβολή κυρώσεων αν η ισχύουσα νομοθεσία παραβιάζεται. " κύρωση του αναθεωρημένου Ευρωπαϊκού Κοινωνικού Χάρτη θα ενθαρρύνει τις εσωτερικές κοινωνικές μεταρρυθμίσεις σε επίπεδο κρατών μελών της ΕΕ, ενώ επίσης θα διευκολύνει τη διαδικασία εναρμόνισης της εθνικής νομοθεσίας με τους κανονισμούς της ΕΕ. Είναι σημαντικό ως πολιτική δέσμευση να προάγουμε και να διασφαλίζουμε τα κοινωνικά πρότυπα και να προσαρμόζουμε τους νομικούς και θεσμικούς μηχανισμούς στα ειδικά πρότυπα και αξίες των ευρωπαϊκών δημοκρατιών. Τα κοινωνικά δικαιώματα τα οποία ορίζονται με αυτήν τη συμφωνία συμμορφώνονται με την κοινοτική κοινωνική νομοθεσία και τα σχετικά πρότυπα στα κράτη μέλη της Ευρωπαϊκής Ένωσης.
<SPEAKER ID="224" NAME="Tatjana Ždanoka" AFFILIATION="Verts/ALE">
(EN) Κύριε Πρόεδρε, ως σκιώδης εισηγήτρια εξ ονόματος της Ομάδας των Πρασίνων/Ευρωπαϊκή Ελεύθερη Συμμαχία, θα ήθελα η θέση μας επί αυτής της έκθεσης να είναι αρκετά σαφής. Καταρχάς, ενώ εκτιμούμε ότι το τελικό κείμενο μπορεί να βελτιωθεί με τις αυριανές ψηφοφορίες, εντούτοις είναι αρκετά ισχυρό, και θα θέλαμε μόνο να υπογραμμίσουμε ότι ο ρόλος της Διεθνούς Οργάνωσης Εργασίας πρέπει να ενισχυθεί. Επί αυτού συμφωνούμε με τον εισηγητή.
<P>
" εθελοντική εταιρική κοινωνική ευθύνη είναι θετικό πράγμα όμως ο πρωταρχικός ρόλος στην προαγωγή και την προστασία των ανθρωπίνων δικαιωμάτων ανήκει στα κράτη και τους διεθνείς οργανισμούς. Δεν πιστεύουμε ότι πρέπει να αποφεύγονται νομικά δεσμευτικά πρότυπα στον τομέα της εταιρικής ευθύνης.
<P>
" παραβίαση θεμελιωδών αρχών και δικαιωμάτων στην εργασία δεν μπορεί να χρησιμοποιείται ως νόμιμο συγκριτικό πλεονέκτημα και πρέπει να επιμείνουμε, σε διμερείς και πολυμερείς σχέσεις με τους εταίρους μας, να υπάρχει η προσήκουσα συμμόρφωση προς αξιοπρεπή εργασιακά πρότυπα.
<SPEAKER ID="225" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, έχοντας κατά νου ότι η έκθεση για την παγκόσμια κοινωνική ασφάλιση 2010 της Διεθνούς Οργάνωσης Εργασίας (ΔΟΕ) αναφέρει ότι άνω του 50% των εργαζομένων δεν έχουν κοινωνική ασφάλιση, είναι εύκολο να συμπεράνουμε ότι, στις περισσότερες περιπτώσεις, δεν υπάρχει εταιρική κοινωνική ευθύνη.
<P>
Παρά ταύτα, η Επιτροπή συνεχίζει να διαπραγματεύεται εμπορικές συμφωνίες οι οποίες κατά γενικό κανόνα εξυπηρετούν μόνον τα συμφέροντα των μεγάλων εταιρειών και χρηματοπιστωτικών ιδρυμάτων, δεν δίδουν τη δέουσα προσοχή στα εργασιακά δικαιώματα, και δεν προάγουν την ελευθερία του συνεταιρίζεσθαι και το δικαίωμα της συλλογικής διαπραγμάτευσης. Δεν λαμβάνουν τα αναγκαία μέτρα για την αποτελεσματική εξάλειψη των διακρίσεων στον χώρο εργασίας ή τα επαγγέλματα, ή για την εξάλειψη της καταναγκαστικής εργασίας ή της επισφαλούς ή της χαμηλά αμειβόμενης εργασίας, περιλαμβανομένης της παιδικής εργασίας.
<P>
Συνεπώς αυτή η έκθεση θα πρέπει να καταγγέλλει όλα αυτά τα ζητήματα, όμως υπολείπεται αυτών τα οποία απαιτούνται, και ελπίζουμε ότι η Επιτροπή θα προχωρήσει περαιτέρω αύριο στην ενίσχυση της προσέγγισής της σε αυτά τα ζητήματα ...
<P>
(Ο Πρόεδρος διακόπτει την ομιλήτρια)
<SPEAKER ID="226" NAME="Jaroslav Paška" AFFILIATION="EFD">
(SK) Κύριε Πρόεδρε, είναι ακριβές ότι η κοινωνική προστασία για τους εργαζόμενους είναι συχνά πολύ ασθενέστερη από ό, τι θα έπρεπε να είναι, ακόμη και εντός της Ευρωπαϊκής Ένωσης.
<P>
Αυτό είναι ιδιαίτερα ακριβές για τις διακινούμενες ομάδες του πληθυσμού, οι οποίες ταξιδεύουν στο εξωτερικό για να εργαστούν σε χώρες όπου δεν είναι εξοικειωμένοι με τη γλώσσα και τους τοπικούς κανονισμούς και επομένως, φυσικά, αδυνατούν να παρακολουθήσουν επαγγελματικά τους ντόπιους εργαζόμενους.
<P>
Παρά ταύτα, πιστεύω ότι είναι σημαντικό η Ευρωπαϊκή Ένωση να επιδιώκει την εφαρμογή των κανόνων και συμφωνιών της Διεθνούς Οργάνωσης Εργασίας στις διεθνείς συμβάσεις με τρίτες χώρες, επειδή εκτιμώ, όπως μαθαίνουμε σχετικά με την αγορά εργασίας και τις συνθήκες εργασίας στην Ασία, την Αφρική και άλλα σημεία του κόσμου, ότι πρέπει να αγωνιζόμαστε για να διασφαλίζουμε ότι γίνονται σημαντικές βελτιώσεις στην κατάσταση των εργαζομένων και σε αυτές τις περιοχές και τόπους.
<P>
Συνεπώς, προσωπικά στηρίζω τον κ. Falbr και την έκθεσή του. Είμαι βέβαιος ότι αυτή θα οδηγήσει επίσης στη βελτίωση αυτών των κανόνων και στην Ευρώπη.
<SPEAKER ID="227" NAME="Silvia-Adriana Ţicău" AFFILIATION="S&amp;D">
(RO) Κύριε Πρόεδρε, και εγώ, επίσης, θέλω να συγχαρώ τον εισηγητή, ενώ ζητώ επίσης από την Ευρωπαϊκή Επιτροπή να εγκρίνει τα αναγκαία μέτρα έτσι ώστε οι ευρωπαϊκές εταιρείες να τηρούν τις ευρωπαϊκές αρχές και αξίες ακόμη και όταν δραστηριοποιούνται σε άλλες χώρες.
<P>
" Ευρωπαϊκή Ένωση πρέπει να προάγει το ευρωπαϊκό κοινωνικό μοντέλο. Γι' αυτό είναι εξαιρετικά σημαντική η τήρηση των αρχών και αξιών της Ευρωπαϊκής Ένωσης. Λυπούμαστε για το γεγονός ότι η Ευρωπαϊκή Ένωση δεν έχει ομοιογενή διατύπωση για κοινωνική ρήτρα η οποία να περιλαμβάνεται σε όλες τις διμερείς εμπορικές συμφωνίες. Θέλω να επισημάνω, κυρία Επίτροπε, ότι πρόσφατα ψηφίστηκε μια οριζόντια συμφωνία για την πολιτική αεροπορία μεταξύ Ευρωπαϊκής Ένωσης και Καναδά. Είναι η πλέον φιλόδοξη συμφωνία του είδους της η οποία υπεγράφη από την Ευρωπαϊκή Ένωση, παρότι δεν προβλέπει οιεσδήποτε κοινωνικές ρήτρες. Αμφότερες οι πλευρές έχουν δεσμευτεί να εργαστούν και να αναπτύξουν πράγματα σε αυτόν τον τομέα. Δυστυχώς, ωστόσο, πρέπει να τονίσω ότι λυπούμαστε για το γεγονός ότι η Ευρωπαϊκή Ένωση δεν έχει ομοιογενή διατύπωση για μια κοινωνική ρήτρα η οποία να ενσωματώνεται στις διεθνείς συμφωνίες.
<SPEAKER ID="228" NAME="Richard Howitt" AFFILIATION="S&amp;D">
(EN) Κύριε Πρόεδρε, συγχαίρω τον Richard Falbr για τη συνολική προσέγγιση στα διεθνή εργασιακά πρότυπα στην έκθεσή του. Είμαι ευτυχής που συνεισέφερα στο έργο του σχετικά με το ειδικό ζήτημα της εταιρικής κοινωνικής ευθύνης.
<P>
Απόψε, αυτή η έκθεση μας δίδει την ευκαιρία να επηρεάσουμε την Επιτροπή πριν από την ανακοίνωσή της για την ΕΚΕ ζητώντας της καταρχάς να διατηρήσει ανοικτό τον ορισμό της ΕΚΕ που υιοθετήθηκε πρόσφατα στο Ευρωπαϊκό Πλειονομερές Φόρουμ· να επιστρέψει στην αρχή της σύγκλισης σε ιδιωτικές και εθελοντικές πρωτοβουλίες ΕΚΕ, που ήταν η προηγούμενη πολιτική της· να κάνει συγκεκριμένες προτάσεις για την εφαρμογή παγκόσμιων προτύπων ΕΚΕ, ειδικά δε τις επικαιροποιημένες κατευθυντήριες γραμμές του ΟΟΣΑ για τις πολυεθνικές επιχειρήσεις και το νέο πλαίσιο Ruggie για τα επαγγελματικά και ανθρώπινα δικαιώματα· να δεσμευτεί όσον αφορά την αρχή των ολοκληρωμένων αναφορών από τις επιχειρήσεις για τα οικονομικά, περιβαλλοντικά, κοινωνικά και ανθρώπινα δικαιώματα - ανοίγοντας πράγματι τον δρόμο προς τη δυνατότητα μελλοντικής νομοθεσίας σε αυτόν τον τομέα· και να προωθήσει την ευθύνη των ευρωπαϊκών επιχειρήσεων στην παγκόσμια αλυσίδα εφοδιασμού αποκρινόμενη στα κενά διακυβέρνησης τα οποία εντοπίστηκαν στην ίδια την πρόσφατη μελέτη Εδιμβούργου της Επιτροπής.
<P>
Το Κοινοβούλιο πάντοτε θέλει να βοηθά την Επιτροπή, κυρία Reding. Ελπίζω αυτές οι προτάσεις απόψε να βοηθήσουν.
<SPEAKER ID="229" NAME="Viviane Reding" LANGUAGE="EN">
Κύριε Πρόεδρε, εξ ονόματος του συναδέλφου μου, László Andor, θα ήθελα να χαιρετίσω το γεγονός ότι η πρόταση ψηφίσματος που συζητούμε σήμερα πραγματεύεται τόσες πολλές κρίσιμες πτυχές της εξωτερικής διάστασης της κοινωνικής πολιτικής.
<P>
" Επιτροπή στηρίζει σθεναρά την στενότερη συνεργασία σε παγκόσμιο επίπεδο, με τους στόχους απασχόλησης και τους κοινωνικούς στόχους να συνδέονται με τους οικονομικούς στόχους. Ιδιαίτερα, στηρίζουμε τη συνέχιση της συζήτησης και τον συντονισμό των προσπαθειών εντός της G20. Σε σχέση με αυτό, οι προπαρασκευές για μια σύνοδο υπουργών εργασίας και απασχόλησης των χωρών της G20 παρέχουν ένα καλό παράδειγμα της αυξημένης συνοχής η οποία αναδύεται σε παγκόσμιο επίπεδο.
<P>
" Επιτροπή στηρίζει επίσης την στενή συνεργασία με τους διεθνείς οργανισμούς και μεταξύ των διεθνών οργανισμών, η οποία -και παραθέτω τα λόγια του ΟΟΣΑ και της Διεθνούς Οργάνωσης Εργασίας- είναι ζωτική για την επίτευξη ισότιμων όρων διεθνώς και, ιδιαίτερα, για τη θέσπιση διεθνών εργασιακών προτύπων.
<P>
" 100ή σύνοδος της ΔΟΕ ξεκίνησε την τελευταία εβδομάδα: θα εστιάσει στη νέα σύμβαση της ΔΟΕ για τους οικιακούς εργαζόμενους, ένα θέμα το οποίο αυτό το Σώμα συζήτησε πρόσφατα. " κοινωνική προστασία, περιλαμβανομένης της ανάπτυξης της πρωτοβουλίας για Ελάχιστη Κοινωνική Προστασία (SFP), είναι ένας άλλος τομέας ενδιαφέροντος για τη φετινή διάσκεψη της ΔΟΕ. Θα παρακολουθούμε στενά τις συζητήσεις σχετικά με την εφαρμογή των εργασιακών προτύπων τα οποία περιέχονται στη Σύμβαση της ΔΟΕ, και θα επισημάνω ότι η Επιτροπή χαιρετίζει την έμφαση στη σημερινή πρόταση ψηφίσματος για την ανάγκη η ΕΕ να προαγάγει παγκοσμίως τα βασικά εργασιακά πρότυπα της ΔΟΕ και την ατζέντα αξιοπρεπούς εργασίας, περιλαμβανομένης της ισότητας των φύλων και της πολιτικής μη διακρίσεων ως οριζόντιο ζήτημα.
<P>
" Επιτροπή θα συνεχίσει επίσης να προάγει τη βιώσιμη ανάπτυξη, την αξιοπρεπή εργασία, τα εργασιακά πρότυπα και την εταιρική κοινωνική ευθύνη σε άλλους τομείς πολιτικής, όπως η εμπορική και η αναπτυξιακή πολιτική. Το 2011, η Επιτροπή προτίθεται να παρουσιάσει ανακοίνωση σχετικά με την εταιρική κοινωνική ευθύνη περιγράφοντας προτάσεις για περαιτέρω δράση σε διεθνές επίπεδο, περιλαμβανομένης της προαγωγής της εταιρικής κοινωνικής ευθύνης στις σχέσεις με χώρες εταίρους.
<P>
Κατά τη γνώμη μας, η συμμετοχή των επιχειρήσεων είναι επίσης ουσιώδης για να αντιμετωπιστούν ζητήματα όπως η απασχόληση των νέων, η κατάρτιση, οι δεξιότητες του εργατικού δυναμικού, η υγεία και η ποικιλομορφία, η υπεύθυνη αναδιάρθρωση και η τοπική ανάπτυξη, ειδικά δεδομένων των τρεχουσών οικονομικών και κοινωνικών δυσκολιών τις οποίες αντιμετωπίζει η Ευρώπη.
<SPEAKER ID="230" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη 7 Ιουνίου στις 12.00 το μεσημέρι.
<P>
Γραπτές δηλώσεις (άρθρο 149 του Κανονισμού)
<SPEAKER ID="230" NAME="Siiri Oviir" LANGUAGE="ET">
Αποδίδω μεγάλη σημασία στις δραστηριότητες και πρωτοβουλίες που συνδέονται με την εξωτερική διάσταση της κοινωνικής πολιτικής της Ευρωπαϊκής Ένωσης, στόχος της οποίας είναι η προαγωγή κοινωνικών προτύπων σε τρίτες χώρες με σκοπό την πρόληψη, μεταξύ άλλων, της σημερινής σκλαβιάς όπου τους ανθρώπους τους μεταχειρίζονται καθαρά ως "μηχανές παραγωγής", παρά ως πολύτιμα άτομα.
<P>
Ως αποτέλεσμα του επικρατούντος και αυξανόμενου οικονομικού ανταγωνισμού στον κόσμο, οι συνθήκες για τους εργαζόμενους επιδεινώνονται περαιτέρω, με την αμοιβή των εργαζομένων να είναι το βασικό θύμα περικοπών και η ηλικία εργασίας να παρατείνεται, σε μια προσπάθεια επίτευξης κερδών. Συνεπώς, για να αλλάξει η παρούσα τάση, πρέπει να περάσουμε από τα λόγια στα έργα και να εφαρμόσουμε την ατζέντα για αξιοπρεπή εργασία της Διεθνούς Οργάνωσης Εργασίας και τις σχετικές συμβάσεις. Αν κρίνεται απαραίτητο, πρέπει επίσης να εφαρμόσουμε ακραία μέτρα - διάφορες οικονομικές κυρώσεις και περιορισμούς- κατά χωρών και εταιρειών οι οποίες σε σταθερή βάση τις αγνοούν. Φυσικά, οι σχετικές κυρώσεις δεν πρέπει να εφαρμόζονται επιπόλαια ή να βασίζονται στην επιθυμία εξάλειψης του οικονομικού ανταγωνισμού.
<P>
Οι παραβιάσεις των κανόνων εργασίας από τρίτες χώρες συμβάλλει επίσης σε υπερβολικά υψηλούς δασμούς στις ανεπτυγμένες χώρες και στην ενιαία αγορά της Ευρωπαϊκής Ένωσης, για αυτό δεν πρέπει να παραλείπουμε να τηρούμε τους όρους της ΔΟΕ αν θέλουμε να είμαστε ανταγωνιστικοί. " Ευρωπαϊκή Ένωση δεν πρέπει εδώ να κάνει υποδείξεις· αντίθετα, πρέπει να καταθέτει τις δικές της λύσεις και συμβιβασμούς για να βελτιωθεί η κατάσταση.
<P>
Χαιρετίζω την ενίσχυση της κοινωνικής ευθύνης και της ευσεβούς συμπεριφοράς που επιδεικνύουν οι εταιρείες προς τους δικούς τους εργαζόμενους. Ωστόσο, δεν μπορούμε να δεχθούμε μια κατάσταση όπου οι υποχρεώσεις χωρών και αυτοδιοικήσεων μετατοπίζονται στις εταιρείες. Μια τέτοια συμπεριφορά μοιάζει με το είδος πολιτικής που συνδέεται με την πρώην Σοβιετική Ένωση και τις τωρινές χώρες της ΚΑΚ, όπου οι αρχές είναι αυτές οι οποίες ουσιαστικά διοχετεύουν τα χρήματα των επιχειρήσεων.
<SPEAKER ID="230" NAME="Sirpa Pietikäinen" LANGUAGE="FI">
Θα ήθελα να συγχαρώ τον κ. Falbr για το εξαίρετο έργο του για την έκθεση σχετικά με την εξωτερική διάσταση της κοινωνικής πολιτικής, την προαγωγή των εργασιακών και κοινωνικών προτύπων και την ευρωπαϊκή εταιρική κοινωνική ευθύνη. Μια πολιτικά και οικονομικά ολοκληρωμένη ΕΕ χρειάζεται επίσης μια κοινωνική διάσταση, κάτι το οποίο επείγει περισσότερο από ποτέ. Είναι σημαντική η εγγύηση της ύπαρξης βασικών υπηρεσιών, βασικής ασφάλειας και αξιοπρεπών συνθηκών εργασίας για όλους τους πολίτες της ΕΕ, ειδικά τώρα κατά τη διάρκεια αυτής της οικονομικής κρίσης. Όπως λέγει ο εισηγητής, η προσέγγιση στην κοινωνική πολιτική την οποία η Ευρώπη επιλέγει πρέπει να υιοθετείται επίσης στις σχέσεις μας με τρίτες χώρες. " Ένωση πρέπει να επιμένει σθεναρότερα ότι προϋπόθεση για μελλοντικές εμπορικές και επενδυτικές συμφωνίες θα πρέπει να είναι η κύρωση, η εφαρμογή και η παρακολούθηση των διεθνών συμφωνιών. Επιπλέον, από τις ευρωπαϊκές εταιρείες, επίσης, πρέπει να ζητείται να είναι περισσότερο ανοικτές αναφορικά με τους λογαριασμούς τους και τις αλυσίδες υπεργολαβίας, έτσι ώστε οι ισχυρές κοινωνικοπολιτικές αξίες της Ευρωπαϊκής Ένωσης να μην παραμένουν μόνο οφθαλμαπάτη.

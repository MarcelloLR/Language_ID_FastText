<CHAPTER ID="019">
Παράνομο κυνήγι πτηνών στη Μάλτα (συζήτηση) 
<SPEAKER ID="357" NAME="Πρόεδρος">
" ημερήσια διάταξη προβλέπει τη συζήτηση της προφορικής ερώτησης προς την Επιτροπή σχετικά με το παράνομο κυνήγι πτηνών στη Μάλτα του Marcin Libicki, εξ ονόματος της Επιτροπής Αναφορών (Ο-0013/2007 - Β6-0015/2007).
<SPEAKER ID="358" NAME="Marcin Libicki " LANGUAGE="PL">
Κυρία Πρόεδρε, είμαι πρόεδρος της Επιτροπής Αναφορών. Εδώ και πολύ καιρό, αυτή η επιτροπή ασχολείται με το θέμα του παράνομου κυνηγιού πτηνών στη Μάλτα. Λάβαμε μια αναφορά από πολλές οργανώσεις προστασίας των πτηνών που αριθμούν συνολικά πολλές εκατοντάδες χιλιάδες μέλη.
<P>
" κυνηγετική δραστηριότητα είναι κατακριτέα για τρεις λόγους. Πρώτον, διότι λαμβάνει χώρα την άνοιξη. Δεύτερον, διότι χρησιμοποιούνται παγίδες. Τρίτον, διότι γίνεται από μηχανοκίνητα σκάφη στη θάλασσα.
<P>
Υπάρχει πολύ έντονη αντίδραση για το κυνήγι και η Επιτροπή Αναφορών έλαβε πρόσφατα δύο ογκώδεις τόμους που αναφέρουν λεπτομερώς τις τελευταίες παραβιάσεις των αρχών στις οποίες υποτίθεται ότι θα έπρεπε να στηρίζεται το κυνήγι. Όπως βλέπετε, υπάρχει η φωτογραφία ενός ψαραετού στο εξώφυλλο. Ο ψαραετός είναι είδος υπό εξαφάνιση στην Ευρώπη, ωστόσο γίνεται στόχος κυνηγιού και θανατώνεται στη Μάλτα.
<P>
Πρέπει να ληφθεί υπόψη ότι οι κυνηγετικές εκστρατείες που περιγράφονται έχουν αποκλειστικά στόχο τα αποδημητικά πτηνά. Αυτό οφείλεται στο γεγονός ότι κανένα είδος πτηνών δεν παραμένει για ένα χρονικό διάστημα στη Μάλτα. Όλα αυτά είναι πτηνά που διανύουν τεράστιες αποστάσεις, συχνά από τη νότια Αφρική μέχρι τη βόρεια Ευρώπη και το αντίστροφο. Προσγειώνονται στη Μάλτα μόνο για να ξεκουραστούν για λίγο, αλλά πεθαίνουν στα χέρια των κυνηγών.
<P>
Κυρίες και κύριοι, έχουμε διαπιστώσει ότι οι περισσότεροι κάτοικοι της Μάλτας είναι κατά αυτού του κυνηγιού. " Επιτροπή Αναφορών διεξήγαγε ειδική διερευνητική αποστολή στη Μάλτα πέρυσι για να δώσει αναφορά σχετικά με την κατάσταση. Σχηματίσαμε την εντύπωση ότι μόνο μια μικρή μερίδα του πληθυσμού ασχολείται με το κυνήγι. Αυτοί οι άνθρωποι, ωστόσο, προέρχονται από πολλά διαφορετικά πολιτικά κόμματα και, ως εκ τούτου, απολαμβάνουν την υποστήριξη διαφόρων πολιτικών και από τις δύο πλευρές του πολιτικού χάσματος. Αυτό σημαίνει ότι αν και η αδελφότητα των κυνηγών είναι μια μικρή μειοψηφία, βρίσκεται σε ισχυρή θέση διότι γνωρίζει ότι όλα τα πολιτικά κόμματα θα προστατεύσουν τα συμφέροντά της. Με άλλα λόγια, όλα τα κόμματα είναι διατεθειμένα να υποστηρίξουν αυτούς τους κυνηγούς που στόχος τους είναι να θανατώνουν πτηνά.
<P>
Μάθαμε πρόσφατα ότι η κυβέρνηση επιθυμεί τώρα να επιτρέψει για άλλη μια φορά το εαρινό κυνήγι. Τα εαρινά κυνήγια είναι αυτά που έχουν τις πιο επιζήμιες επιπτώσεις στον πληθυσμό πτηνών της Μάλτας, αλλά και στον πληθυσμό των πτηνών ολόκληρης της Ευρώπης διότι έχουμε να κάνουμε με αποδημητικά πτηνά, όπως είπα προηγουμένως. Οι επιπτώσεις είναι αισθητές στους πληθυσμούς των πτηνών σε όλη τη ήπειρο. " Μάλτα μάλιστα επηρεάζεται λιγότερο από τις άλλες χώρες, καθώς δεν υπάρχουν πτηνά που να κατοικούν μόνιμα εκεί.
<P>
Συνεπώς, υπέβαλα μια ερώτηση στην Ευρωπαϊκή Επιτροπή. " ουσία της ερώτησης είναι η εξής: Παρά την έναρξη από την Επιτροπή των διαδικασιών για παράβαση κατά της Μάλτας και παρά τις συστάσεις της Επιτροπής Αναφορών μετά την επίσκεψη πραγματογνωμοσύνης τον περασμένο Μάιο η κυβέρνηση της Μάλτας ετοιμάζεται να επιτρέψει το κυνήγι αγρίων πτηνών την άνοιξη του 2007. " τακτική αυτή της Μάλτας εφαρμόζεται κάθε χρόνο από τότε που εντάχθηκε στην Ευρωπαϊκή Ένωση το 2004. " ερώτηση είναι: ποια επείγοντα μέτρα σκοπεύει να λάβει η Επιτροπή για να πεισθούν οι αρχές της Μάλτας να θέσουν αποτελεσματικά εκτός νόμου την πρακτική του κυνηγιού αγρίων πτηνών κατά τη διάρκεια, ειδικότερα, της αποδημητικής περιόδου της άνοιξης; Υπενθυμίζεται ότι πολλά από τα πτηνά αυτά, όπως τα αρπακτικά πτηνά, μεταξύ των οποίων ο ψαραετός, είναι είδη υπό εξαφάνιση. Με ποιον τρόπο σκοπεύει η Επιτροπή να υποχρεώσει την κυβέρνηση της Μάλτας να σεβαστεί τις δεσμεύσεις της; Με ποιον τρόπο σκοπεύει να διασφαλίσει ότι η οδηγία για τα άγρια πτηνά εφαρμόζεται σωστά και τηρείται στη Μάλτα;
<P>
Περιμένω με ανυπομονησία την απάντησή σας, κύριε Επίτροπε, όπως και η Επιτροπή Αναφορών και το σύνολο του Σώματος.
<SPEAKER ID="359" NAME="Σταύρος Δήμας">
Μέλος της Επιτροπής. Κυρία Πρόεδρε, θα ήθελα να ευχαριστήσω τον κ. Libicki, που δίνει την ευκαιρία να διατυπώσω τη θέση της Επιτροπής σχετικά με το κυνήγι πτηνών στη Μάλτα. Πρόκειται για ζήτημα συμμόρφωσης προς το κοινοτικό δίκαιο.
<P>
" οδηγία για την προστασία των αγρίων πτηνών απαγορεύει σαφώς το κυνήγι των αποδημητικών πτηνών κατά την επιστροφή τους στους τόπους αναπαραγωγής, πράγμα που περιλαμβάνεται στο Παράρτημα ΙΙ της οδηγίας. Όπως είπε και ο κ. Libicki, αυτό το ανοιξιάτικο κυνήγι είναι η χειρότερη μορφή κυνηγιού.
<P>
Το άρθρο 9 της οδηγίας προβλέπει τη δυνατότητα για παρεκκλίσεις εκ μέρους των κρατών μελών. Ωστόσο η δυνατότητα αυτή αφορά μόνο σε εξαιρετικές περιστάσεις και προϋποθέτει την τήρηση των πολύ αυστηρών κριτηρίων που αναφέρονται στο άρθρο αυτό. Εν προκειμένω δυνατότητα παρεκκλίσεων υπάρχει ουσιαστικά μόνον εφόσον δεν προσφέρονται άλλες ικανοποιητικές λύσεις.
<P>
Το 2004 η κυβέρνηση της Μάλτας αποφάσισε να ασκήσει το δικαίωμα εφαρμογής παρέκκλισης σχετικά με το κυνήγι του ορτυκιού και του τρυγονιού κατά την εαρινή τους αποδημία. Ωστόσο από τις πληροφορίες που διαβίβασαν οι αρχές της Μάλτας στην Επιτροπή δεν προέκυψε ότι η εν λόγω παρέκκλιση ήταν σύμφωνη με τις προϋποθέσεις της οδηγίας για τα πτηνά. Ειδικότερα, οι αρχές της Μάλτας δεν μπόρεσαν να θεμελιώσουν ότι δεν υπάρχουν άλλες ικανοποιητικές λύσεις. Ούτε ότι η εαρινή θήρα πραγματοποιείται κάτω από συνθήκες αυστηρής επιτήρησης. Για τους λόγους αυτούς η Επιτροπή κατέληξε στο συμπέρασμα ότι η παρέκκλιση για το 2004 έγινε κατά παράβαση των άρθρων 7 και 9 της οδηγίας για τα πτηνά. Τον Ιούλιο του 2006 κινήθηκε διαδικασία παράβασης σύμφωνα με το άρθρο 226 της Συνθήκης και η Επιτροπή δεν έχει ακόμη λάβει επίσημη απάντηση από τις αρχές της Μάλτας.
<P>
" υπό συζήτηση υπόθεση αφορά στην παρέκκλιση για το έτος 2004. Ωστόσο η Επιτροπή γνωρίζει ότι η Μάλτα επέτρεψε την εαρινή θήρα κατά τα επόμενα χρόνια επίσης , δηλαδή το 2005 και το 2006, και φαίνεται ότι την έχει επιτρέψει και κατά το τρέχον έτος 2007. " συνέχιση της εαρινής θήρας όλα αυτά τα χρόνια κατά παράβαση της νομοθεσίας αποτελεί συστηματική περίπτωση κακής εφαρμογής της οδηγίας για τα πτηνά. Για το λόγο αυτό, προκειμένου να διευρύνουμε το αντικείμενο της τρέχουσας διαδικασίας παραβίασης έχουμε την πρόθεση να αποστείλουμε στις αρχές της Μάλτας συμπληρωματική προειδοποιητική επιστολή, η οποία θα αφορά στη γενικευμένη πλέον πρακτική των αρχών της Μάλτας όλα αυτά τα χρόνια από το 2004 και μετά. " απόφαση της Επιτροπής αναμένεται να ληφθεί στη συνεδρίαση της 21ης Μαρτίου. Εάν η Μάλτα δεν συμμορφωθεί με την οδηγία για τα πτηνά, η Επιτροπή θα συνεχίσει την προβλεπόμενη νομική διαδικασία ώς το τέλος. Παρ' όλα αυτά δεν φθάσαμε ακόμη σε αυτό το στάδιο και διατηρώ την ελπίδα ότι οι αρχές της Μάλτας θα συμμορφωθούν με την κοινοτική νομοθεσία. Εντός των ορίων των αρμοδιοτήτων της η Επιτροπή λαμβάνει και θα εξακολουθήσει να λαμβάνει τα απαραίτητα μέτρα, ούτως ώστε η Μάλτα, όπως και κάθε άλλο κράτος μέλος, να συμμορφωθεί με την οδηγία για τα πτηνά.
<SPEAKER ID="360" NAME="Simon Busuttil">
εξ ονόματος της Ομάδας PPE-DE. - (MT) Θα ήθελα να αρχίσω υπενθυμίζοντας σε όλους όσοι παρίστανται σε αυτή την Αίθουσα, και ειδικά στον κύριο Επίτροπο, ότι, κατά τη διάρκεια των διαπραγματεύσεων μεταξύ της Μάλτας και της Ευρωπαϊκής Ένωσης, η Ευρωπαϊκή Επιτροπή αναγνώρισε γραπτώς ότι, μετά την προσχώρηση στην Ευρωπαϊκή Ένωση, η Μάλτα θα εφάρμοζε μια παρέκκλιση που επιτρέπει το εαρινό κυνήγι. Μάλιστα, εδώ μπροστά μου έχω το έγγραφο με ημερομηνία 27 Σεπτεμβρίου 2002 που αποδεικνύει αυτό το γεγονός. " Επιτροπή γνωρίζει καλά ότι οι διαπραγματεύσεις με τη Μάλτα δεν ήταν εύκολες διότι η απόφαση για την προσχώρηση ή όχι της Μάλτας αφορούσε το σύνολο της χώρας, ωστόσο, ακόμα και τότε, η Μάλτα δεν διεκδίκησε επίμονα το δικαίωμά της σε μια παρέκκλιση. Ως εκ τούτου, δεν περιμένω να έρθει εδώ ο Επίτροπος και να πει, την πρώτη φορά που η Μάλτα ζητά να κάνει χρήση της παρέκκλισής της, ότι "τώρα δεν μπορεί να τη χρησιμοποιήσει". Πώς δέχθηκε η Επιτροπή γραπτώς τη χρήση μιας παρέκκλισης κατά τη διάρκεια των διαπραγματεύσεων και κατόπιν, την πρώτη φορά που πρόκειται να χρησιμοποιηθεί, λέει ότι αυτό δεν επιτρέπεται; Επιπροσθέτως, πώς μπορεί η Επιτροπή να λέει ότι υπάρχουν εναλλακτικές λύσεις στο εαρινό κυνήγι; Γιατί δεν αναφέρθηκε αυτό κατά τη διάρκεια των διαπραγματεύσεων; Αυτές τις απαντήσεις περιμένουμε από εσάς, κύριε Επίτροπε.
<P>
Συμφωνώ απολύτως μαζί σας ότι αυτή η παρέκκλιση δεν δίνει στους κυνηγούς απόλυτη ελευθερία και θέλω να σας ενημερώσω σχετικά με ορισμένα μέτρα που λαμβάνει η Μάλτα για να αντιμετωπίσει όσους παραβιάζουν τους κυνηγετικούς κανόνες. Καταρχάς, κατά τη διάρκεια της άνοιξης επιτρέπεται το κυνήγι μόνο για δύο είδη πτηνών. Πριν από την προσχώρηση της Μάλτας, το εαρινό κυνήγι επιτρεπόταν για 32 είδη πτηνών, συνεπώς μειώσαμε τον αριθμό από 32 σε 2. Δεύτερον, η εποχή του εαρινού κυνηγιού μειώθηκε κατά 18 μέρες. Το τρίτο και πιο σημαντικό σημείο είναι ότι οι ποινές για όσους παραβιάζουν τους κανόνες αυξήθηκαν σε πρόστιμο 14 000 ευρώ, δύο χρόνια φυλάκιση και μόνιμη αφαίρεση των κυνηγετικών αδειών για τους παραβάτες κατ' εξακολούθηση. Με άλλα λόγια, τη δεύτερη φορά παίρνουν κόκκινη κάρτα και αποβάλλονται. Ελπίζω ότι η Επιτροπή θα αναγνωρίσει ότι αυτά είναι θετικά βήματα προόδου. Δυστυχώς, ο Επίτροπος δεν αναφέρθηκε σ' αυτά.
<P>
Ας καταδικάσουμε λοιπόν την παραβίαση των κανόνων, αλλά όσοι δεν παραβιάζουν τους κανόνες δεν πρέπει να μπαίνουν στο ίδιο σακί με τους παραβάτες. Γι' αυτό διαφωνώ με όσους βρίσκονται στο εντελώς αντίθετο άκρο και θέλουν να απαγορεύσουν το κυνήγι τελείως. Επίσης, και ολοκληρώνω, η Επιτροπή πρέπει να είναι προσεκτική, παρά την έντονη πολιτική πίεση, ώστε να μην αγνοεί όσα συμφωνήθηκαν κατά τη διάρκεια των διαπραγματεύσεων.
<SPEAKER ID="361" NAME="Anne Van Lancker">
εξ ονόματος της Ομάδας PSE. - (NL) Κύριε Επίτροπε, ως βελγίδα βουλευτής της Σοσιαλιστικής Ομάδας στο Ευρωπαϊκό Κοινοβούλιο, η συμμετοχή μου στη σημερινή συζήτηση έχει μεγάλη σημασία για μένα, ειδικά διότι αυτή η συζήτηση διεξάγεται σε απάντηση μιας αναφοράς από τη Βελγική Βασιλική Ένωση για την Προστασία των Πτηνών, η οποία συγκέντρωσε πάνω από 20 000 υπογραφές για το θέμα του κυνηγιού πτηνών στη Μάλτα.
<P>
Πρόκειται πραγματικά για ένα διεθνές πρόβλημα. Στη Μάλτα, χιλιάδες αποδημητικά πτηνά θανατώνονται ή αιχμαλωτίζονται κάθε χρόνο. Αυτό είναι ιδιαίτερα κακό καθώς η Μάλτα είναι ένας από τους λίγους τόπους ανάπαυσης για τα αποδημητικά πτηνά όταν διασχίζουν τη Μεσόγειο. Εξάλλου, ποιο το νόημα της επένδυσης χρημάτων και ενέργειας από τις ευρωπαϊκές χώρες σε μέτρα προστασίας στο πλαίσιο της οδηγίας για τα πτηνά και τους οικοτόπους αν τα ίδια αυτά πτηνά θανατώνονται κατά τη διάρκεια του ταξιδιού τους σε άλλες χώρες;
<P>
Στους Μαλτέζους συναδέλφους μου, θα ήθελα να απαντήσω ότι, αν και είναι αλήθεια ότι η Μάλτα εξασφάλισε, μέχρι το 2008, διάφορα προσωρινά μέτρα στη συνθήκη προσχώρησης, αυτά τα μέτρα ισχύουν μόνο για την αιχμαλώτιση πτηνών με σκοπό την αναπαραγωγή τους για τη διατήρηση του είδους. Με άλλα λόγια, πρόκειται για μέτρα προστασίας των ζώων. Σε καμία περίπτωση αυτό το προσωρινό μέτρο δεν επιτρέπει το εαρινό κυνήγι των αποδημητικών πτηνών. Στην κοινοποίησή της, η Επιτροπή κατέστησε σαφές ότι η Μάλτα, σε αυτή την περίπτωση, καταπατά την οδηγία για τα πτηνά και ότι δεν μπορούν να γίνουν εξαιρέσεις γι' αυτή.
<P>
Επιπλέον, η έκθεση του κ. Libicki τον Ιούνιο του 2006 για την ομάδα διερεύνησης της Επιτροπής Αναφορών καταδικάζει τον τρόπο με τον οποίο τα αποδημητικά πτηνά γίνονται θύματα κυνηγιού μεγάλης κλίμακας και καταλήγει ότι η παρέκκλιση από την οδηγία για τα πτηνά, την οποία η Μάλτα αποφάσισε από μόνη της, πρέπει να καταργηθεί. Συνεπώς, πιστεύω ότι είναι μεγίστης σημασίας να υποστηρίξει το Κοινοβούλιο την Επιτροπή στη διαδικασία και να πείσει τη Μάλτα να σεβαστεί την οδηγία για τα πτηνά και επομένως να μην επιτρέψει το κυνήγι το αποδημητικών πτηνών τη φετινή άνοιξη. Αυτή η υπόθεση, μάλιστα, θα μπορούσε να αποδειχθεί ζωτικής σημασίας σε περίπτωση που διαπιστωθεί ότι η οδηγία για τα πτηνά παραβιάζεται και αλλού στην Ευρωπαϊκή Ένωση.
<SPEAKER ID="362" NAME="David Hammerstein Mintz">
εξ ονόματος της Ομάδας Verts/ALE. - (ES) Κυρία Πρόεδρε, εξετάζουμε ένα θέμα που είναι πολύ σημαντικό από την άποψη της προστασίας του περιβάλλοντος, αλλά και από την άποψη της διασφάλισης της σωστής εφαρμογής του κοινοτικού δικαίου.
<P>
Σήμερα έχουμε μπει σχεδόν στην άνοιξη και το κυνήγι συνεχίζεται στη Μάλτα. Παράνομοι κυνηγοί έχουν καταλάβει ένα σημαντικό τμήμα του εδάφους της χώρας. " οδηγία σχετικά με τα άγρια πτηνά παραβιάζεται κατάφωρα ενώ οι αρχές της Μάλτας παραμένουν εντελώς παθητικές.
<P>
Οι κυνηγοί, οι οποίοι προστατεύονται από την κυβέρνηση, καταφεύγουν ακόμα και στη βία. Τρεις μαλτέζοι δημοσιογράφοι νοσηλεύτηκαν αφού δέχτηκαν άγρια επίθεση από κυνηγούς ενώ έκαναν απλά τη δουλειά τους στο πλευρό ανθρώπων που διαμαρτύρονταν κατά αυτής της παράνομης πρακτικής.
<P>
Ωστόσο, η πλειονότητα της κοινωνίας της Μάλτας είναι αντίθετη στο εαρινό κυνήγι. Σύμφωνα με μια πρόσφατη δημοσκόπηση, πάνω από το 80% του λαού της Μάλτας είναι κατά αυτής της παράνομης πρακτικής. Ακόμη και οι ιδιοκτήτες ξενοδοχείων και εστιατορίων της Μάλτας είναι αντίθετοι, επειδή λένε ότι είναι κακή για τον τουρισμό και για την οικονομία.
<P>
Γιατί η κυβέρνηση της Μάλτας είναι αποφασισμένη να προστατέψει αυτή την παράνομη και βάρβαρη πρακτική; Μόνο το "Δημοκρατικό Εναλλακτικό" κόμμα της Μάλτας -οι Πράσινοι- υπερασπίζονται το κοινοτικό δίκαιο στη Μάλτα. " κυβέρνηση της Μάλτας επιδεικνύει μια σκανδαλώδη έλλειψη τήρησης της ευρωπαϊκής Συνθήκης που υπέγραψε πολύ πρόσφατα, πριν ενταχθεί στην Ευρωπαϊκή Ένωση. Πώς είναι δυνατό αυτό;
<P>
Καλούμε την Επιτροπή να ενεργήσει αυστηρά και αποφασιστικά μπροστά σε αυτή την πρόκληση στο κοινοτικό δίκαιο.
<SPEAKER ID="363" NAME="David Casa" AFFILIATION="PPE-DE">
(MT) Το ανά χείρας ψήφισμα σήμερα απειλεί να δημιουργήσει ένα πολύ σοβαρό και επικίνδυνο προηγούμενο. Υπονοεί ότι μια συμφωνία που έχει ήδη εγκριθεί από την Ευρωπαϊκή Ένωση, το Κοινοβούλιο και τον λαό της Μάλτας σε ένα δημοψήφισμα και σε γενικές εκλογές πρέπει να αθετηθεί. Αυτό το ψήφισμα έχει επιπτώσεις πέρα από την υποστήριξή ή την αντίθεση στο κυνήγι, διότι, αν περάσει, θα έχουμε στείλει το μήνυμα προς όλους τους Ευρωπαίους ότι η Ευρωπαϊκή Ένωση δεν κρατά τον λόγο της. Αυτού του είδους τα ψηφίσματα υπονομεύουν την αξιοπιστία των ευρωπαϊκών θεσμικών οργάνων. Τι εγγυήσεις έχουμε, ως Μαλτέζοι, ότι η Ευρωπαϊκή Ένωση θα κρατήσει τον λόγο της σχετικά με τις υπόλοιπες διαπραγματεύσεις; Τι εγγυήσεις έχει κάθε Ευρωπαίος ότι η Ευρωπαϊκή Ένωση θα συνεχίσει να τιμά το αποτέλεσμα των διαπραγματεύσεων που διεξήχθησαν με τη χώρα του;
<P>
Οι πολιτικές ομάδες του Κοινοβουλίου έχουν κάθε δικαίωμα να προωθούν τα προγράμματά τους. Ωστόσο, αυτό πρέπει να γίνεται με τις σωστές παραμέτρους και καμία συμφωνία δεν μπορεί να αθετηθεί για τον απλό λόγο ότι υπάρχουν άνθρωποι με διαφορετικές πολιτικές ατζέντες. Αν υπάρχει κάποιος που διαφωνεί με το παράνομο κυνήγι, αυτός είμαι εγώ. Είμαι επίσης ο πρώτος που καταδικάζει τις βίαιες πράξεις που έλαβαν χώρα στην πορεία διαμαρτυρίας στη Μάλτα. Ωστόσο, αν πρόκειται να μιλήσουμε για βάρβαρες πράξεις που διαπράττονται στις χώρες της Ευρωπαϊκής Ένωσης, αρκεί μόνο να αναφέρω τι συμβαίνει στην Ισπανία ή στην Ιταλία, οι οποίες αποτελούν παραδείγματα άλλων χωρών στην Ευρωπαϊκή Ένωση όπου λαμβάνει χώρα το παράνομο κυνήγι. Λέω λοιπόν, ας καταπολεμήσουμε το παράνομο κυνήγι στην Ευρωπαϊκή Ένωση με κάθε μέσο, αλλά ας το κάνουμε σε όλη την Ευρωπαϊκή Ένωση και ας μην ενοχλούμε μόνο τη Μάλτα.
<P>
Οι δεσμεύσεις που αναλήφθηκαν απέναντί μας κατά τη διάρκεια των διαπραγματεύσεων πρέπει να συνεχίσουν να ισχύουν και καλώ όλους τους συναδέλφους μου βουλευτές, περιλαμβανομένων και όσων δεν είναι μέλη της πολιτικής ομάδας μου, να δεσμευτούν για την προστασία όσων, δικαιωματικά, ανήκουν στον ευρωπαίο πολίτη. Θέλω να επαναλάβω τα λόγια του συναδέλφου μου βουλευτή κ. Schultz, Προέδρου της Σοσιαλιστικής Ομάδας στο Ευρωπαϊκό Κοινοβούλιο, ο οποίος, σήμερα το πρωί, αν και σε διαφορετικό πλαίσιο, δήλωσε ότι πρέπει να τηρούμε κάθε συμφωνία που υπογράφουμε. Αυτό πρέπει να ισχύει και στην περίπτωση της Μάλτας. Πρέπει λοιπόν να σεβαστούμε τα συμφωνηθέντα.
<SPEAKER ID="364" NAME="Louis Grech" AFFILIATION="PSE">
(MT) Πιστεύουμε ότι οι κυβερνήσεις όλων των κρατών μελών, όπως και της Μάλτας, είναι υποχρεωμένες να διασφαλίζουν ότι οι περιβαλλοντικές διατάξεις, συμπεριλαμβανομένων και των διατάξεων για το κυνήγι, συμμορφώνονται με τις οδηγίες της Ένωσης, τις συνθήκες προσχώρησης και κάθε άλλη συνθήκη που έχει συναφθεί. Συμφωνούμε επίσης ότι καθήκον των αρχών είναι να διασφαλίζουν ότι αυτές οι οδηγίες και οι νόμοι τηρούνται από όλους και σε καμία περίπτωση δεν μπορούμε να συγχωρήσουμε την πρακτική του παράνομου κυνηγιού. Για τον σκοπό αυτό, μία από τις τροπολογίες που πρότεινε η Σοσιαλιστική Ομάδα στο Ευρωπαϊκό Κοινοβούλιο ζητά πιο διαφανή προσέγγιση και προτείνει η Επιτροπή και η κυβέρνηση της Μάλτας να δημοσιεύσουν τις τεχνικές θέσεις τους επί του θέματος, καθώς και τα πρακτικά των αποφάσεων που λήφθηκαν στις συνεδριάσεις που διεξήχθησαν ή που θα διεξαχθούν.
<P>
Αυτό καθίσταται πιο σχετικό αν θυμηθεί κανείς ότι, πριν από την προσχώρηση της Μάλτας στην Ευρωπαϊκή Ένωση, η κυβέρνηση της Μάλτας είχε δηλώσει, μαζί με την Ευρωπαϊκή Επιτροπή, ότι διαπραγματεύτηκε μια παρέκκλιση σχετικά με το θέμα του εαρινού κυνηγιού. Μολονότι άλλες πολιτικές δυνάμεις και ο τομέας της κοινωνίας των πολιτών εξέφρασαν σοβαρές ανησυχίες σχετικά με την ερμηνεία από την κυβέρνηση της Μάλτας της χρήσης αυτής της παρέκκλισης, η Ευρωπαϊκή Επιτροπή επέλεξε, για λόγους που είναι γνωστοί μόνο στην ίδια, να σιωπήσει και να υιοθετήσει μια διφορούμενη στάση. Δυστυχώς, αυτό πρόσθεσε περαιτέρω σύγχυση στο θέμα. Αν, τότε, υπήρχε μεγαλύτερη διαφάνεια και από τις δύο πλευρές, θα οδηγούμασταν σε λιγότερη αμφισημία και θα υπήρχαν λιγότερες πιθανότητες να επιβαρυνθεί άδικα η κοινωνία της Μάλτας με οικονομικές επιπτώσεις. Πρόκειται επίσης για θέμα αξιοπιστίας.
<SPEAKER ID="365" NAME="Joseph Muscat" AFFILIATION="PSE">
(MT) Είναι πιο σαφές από ποτέ ότι η κυβέρνηση της Μάλτας εξαπάτησε τους οικολόγους, τους κυνηγούς και τα άτομα που τοποθετούν παγίδες όταν, πριν από την προσχώρηση της Μάλτας στην Ευρωπαϊκή Ένωση, προσπάθησε να δώσει την εντύπωση ότι είχε καταφέρει να πετύχει τα πάντα για όλους. Οι περιβαλλοντικές διατάξεις πρέπει να συμμορφώνονται με τις οδηγίες της Ευρωπαϊκής Ένωσης και με τους όρους της συνθήκης προσχώρησης. Αυτό είναι σαφές και εμείς, από την πλευρά μας, το τονίζουμε αυτό εδώ και πολύ καιρό. " κυβέρνηση της Μάλτας, επαναλαμβάνω, παραπλάνησε τους πολίτες.
<P>
Ωστόσο, κυρίες και κύριοι της Επιτροπής, πριν συμφωνήσετε κουνώντας το κεφάλι, πρέπει να ειπωθεί ότι το σφάλμα είναι εν μέρει δικό σας. Πριν από τη διεξαγωγή του δημοψηφίσματος, όταν η κυβέρνηση της Μάλτας διακήρυττε παντού ότι πέτυχε συμφωνία μαζί σας σχετικά με το εαρινό κυνήγι, εσείς επιλέξατε να μείνετε σιωπηλοί. Όταν το Κόμμα των Εργατικών, εμείς και ορισμένοι οικολόγοι και ενώσεις κυνηγών εκφράζαμε αμφιβολίες για αυτό το υποτιθέμενο επίτευγμα, εσείς σιωπούσατε - αν και πολλοί από εσάς είχατε έρθει στη Μάλτα. Το λιγότερο που μπορούν να κάνουν τώρα η κυβέρνηση της Μάλτας και η Επιτροπή είναι να δημοσιεύσουν τις τεχνικές θέσεις τους διότι δεν αρκεί απλώς να ισχυρίζεστε πως ό,τι συζητήθηκε έχει δημοσιοποιηθεί. Υπάρχουν ορισμένα έγγραφα που, μέχρι σήμερα, δεν μπορούμε να τα βρούμε, όσο και αν ψάξαμε. Υπάρχουν παραπομπές σε αυτά, αλλά είναι σαν να προσπαθεί κανείς να βγει από έναν τεράστιο λαβύρινθο. Αυτά τα έγγραφα πρέπει να τεθούν στη διάθεση όλων και τα πρακτικά κάθε συνεδρίασης, από το παρελθόν και το μέλλον, πρέπει να δημοσιευθούν, συμπεριλαμβανομένων και των πρακτικών της πρόσφατης συνεδρίασης στις Βρυξέλλες, από την οποία όλοι βγήκαν και ισχυρίζονταν ότι είχαν επιτύχει νίκη. Δεν μπορώ απλώς να καταλάβω πώς όλοι μπορούν να βγουν νικητές από την ίδια συνεδρίαση. Ωστόσο, αν αυτά τα πρακτικά δεν δημοσιευθούν, τελικά εκείνοι που παραπλανούν τους πολίτες θα συνεχίσουν να το κάνουν.
<SPEAKER ID="366" NAME="John Attard-Montalto" AFFILIATION="PSE">
(MT) Χωρίς αμφιβολία, ακόμα και τώρα, η Επιτροπή δηλώνει σαφώς ότι υπάρχει παραβίαση της ευρωπαϊκής νομοθεσίας. Οι συνάδελφοί μου βουλευτές από το άλλο κόμμα ισχυρίζονται ότι υπάρχει μια επιστολή που αναφέρει ότι η κυβέρνηση μπορεί να χρησιμοποιήσει μια παρέκκλιση. Δεν είναι περίεργο λοιπόν που όλοι αισθάνονται κάπως μπερδεμένοι, αν αναλογιστεί κανείς ότι είμαστε μόνο μια μικρή ομάδα ανθρώπων σε αυτή την Αίθουσα αλλά παρόλ' αυτά δεν μπορούμε να συμφωνήσουμε για τα στοιχεία. Όπως επεσήμαναν οι δύο συνάδελφοί μου στη Σοσιαλιστική Ομάδα στο Ευρωπαϊκό Κοινοβούλιο, υπάρχει ανάγκη για μεγαλύτερη διαφάνεια και, τουλάχιστον, μια ανάγκη να συμφωνήσουμε για τα στοιχεία. Το πρόβλημα είναι ότι, στην πραγματικότητα, υπάρχει ασάφεια και σύγχυση. Ωστόσο, αυτό δεν προκλήθηκε τυχαία. Αντίθετα, πιστεύω ότι αυτή η κατάσταση παρέμεινε συγκεχυμένη διότι, αν και για τους κυνηγούς και τους παγιδευτές το κυνήγι είναι ένα πάθος, για την Ορνιθολογική Εταιρεία Μάλτας, αποτελεί το αντικείμενο μιας αποστολής και τελικά αποτελεί ένα πολιτικό θέμα. Έχει να κάνει με το ποιος θα εξασφαλίσει τις ψήφους από τις ομάδες εκείνες που θα μπορούσαν να καθορίσουν το αποτέλεσμα ενός δημοψηφίσματος ή των γενικών βουλευτικών εκλογών. Όπως οι συνάδελφοί μου βουλευτές που μίλησαν πριν από μένα, ζητώ να παρουσιαστούν τα στοιχεία των συμφωνιών διαπραγμάτευσης μεταξύ της Μάλτας και της Ευρώπης και να εξηγηθούν με όσο το δυνατό περισσότερη σαφήνεια έτσι ώστε όλες οι εμπλεκόμενες πλευρές να τα γνωρίζουν. Εν κατακλείδι, θέλω να πω ότι, αν δεν μπορούμε να συμφωνήσουμε για τα στοιχεία, δεν υπάρχει ελπίδα να συμφωνήσουμε για μια λύση στο πρόβλημα.
<SPEAKER ID="367" NAME="Σταύρος Δήμας">
Μέλος της Επιτροπής. Κυρία Πρόεδρε, αν και οι ψήφοι έχουν φτερά και πάνε από το ένα κόμμα στο άλλο, εμένα με ενδιαφέρει περισσότερο, όχι το θέμα των ψήφων, αλλά το θέμα του παράνομου κυνηγιού.
<P>
Νομίζω ότι οι κύριοι ευρωβουλευτές αποκλείεται να μην ξέρουν τις απαντήσεις στα ερωτήματα που έθεσαν ήδη. Ξέρουν πως ό,τι έχει συμφωνηθεί για την ένταξη χωρών στην Ευρωπαϊκή Ένωση είναι δημόσιο. Δεν υπάρχουν μυστικές συμφωνίες και είμαι βέβαιος ότι οι κύριοι ευρωβουλευτές αυτό το ξέρουν πλήρως, διότι είναι πλέον πάνω από δύο χρόνια στην Ευρωβουλή. Επομένως δεν μπορώ να καταλάβω ακριβώς ποια είναι αυτά τα απόρρητα έγγραφα. Δεν υπάρχει καμία μυστικότητα εδώ. Ό,τι έχει συμφωνηθεί είναι δημόσιο. Για τη Μάλτα συμφωνήθηκε ότι θα υπάρχει μεταβατική περίοδος για το θέμα της παγίδευσης πτηνών, το λεγόμενο "trapping". Για οτιδήποτε άλλο δεν υπάρχει καμία συμφωνία.
<P>
Όσον αφορά τις παρεκκλίσεις, το δικαίωμα να ζητήσουν παρεκκλίσεις παρέχεται από το άρθρο 9 για όλα τα κράτη μέλη. Μπορεί να ζητήσει παρέκκλιση και η Μάλτα σύμφωνα με τις διατάξεις του άρθρου 9. " Μάλτα δεν ζήτησε παρέκκλιση, απλώς έκανε την παρέκκλιση μόνη της, την πήγαμε στο Δικαστήριο και περιμένουμε από τον Ιούλιο του 2006 να μας στείλει απάντηση. Ούτε απάντηση δεν μας έχει στείλει ακόμη.
<P>
Κυρία Πρόεδρε, η Επιτροπή χαιρετίζει ιδιαίτερα την ενεργό παρέμβαση της Επιτροπής Αναφορών του Κοινοβουλίου. " επίσκεψη των μελών της Επιτροπής Αναφορών στη Μάλτα, το Μάιο του 2006, απέδωσε καρπούς, η δε έκθεση από την επίσκεψη επιβεβαιώνει ότι εν προκειμένω συμπίπτουν οι απόψεις της Επιτροπής και του Ευρωπαϊκού Κοινοβουλίου.
<P>
" Επιτροπή χρησιμοποίησε τη διαδικασία των παραβιάσεων, επειδή οι αρχές της Μάλτας εξακολουθούν να επιτρέπουν την εαρινή θήρα κατά παράβαση της κοινοτικής νομοθεσίας. " παραβατική συμπεριφορά της Μάλτας είναι εμφανής! Ξεκίνησε με την παρέκκλιση της κυνηγετικής περιόδου του 2004 αλλά συνεχίστηκε και στα μετέπειτα χρόνια και, απ' ό,τι φαίνεται, συνεχίζεται και φέτος.
<P>
Για την Επιτροπή αποτελεί προτεραιότητα να αποτραπεί η συστηματική και γενικευμένη παραβίαση της κοινοτικής νομοθεσίας για τα πτηνά. Για το λόγο αυτό σκοπεύουμε να διευρύνουμε την υπάρχουσα -όπως είπα και προηγουμένως- ανοικτή διαδικασία παραβίασης, που αφορά την υπόθεση του 2004, και να την επεκτείνουμε στη γενικευμένη παραβατική πρακτική της Μάλτας. Με τον τρόπο αυτό θα είμαστε σε θέση να αντιμετωπίσουμε και να αποτρέψουμε τις μελλοντικές παραβάσεις, πράγμα που θα γίνει στη συνεδρίαση της Επιτροπής στις 21 Μαρτίου.
<P>
Όσον αφορά την παρούσα κατάσταση, στις 28, 29 και 30 Μαρτίου αντιπροσωπεία της Επιτροπής θα μεταβεί στη Μάλτα, για να συζητήσει την υπόθεση πιο αναλυτικά. Θα ζητηθούν εξηγήσεις από τις αρμόδιες εθνικές αρχές και θα τους καταστεί σαφές ότι πρέπει να συμμορφωθούν με την κοινοτική νομοθεσία χωρίς καθυστέρηση. Αν οι αρχές της Μάλτας εμμείνουν στις θέσεις τους, η Επιτροπή θα προχωρήσει στο επόμενο στάδιο της διαδικασίας, που είναι η έκδοση αιτιολογημένης γνώμης και, αμέσως μετά θα μπορεί να προσφύγει στο Ευρωπαϊκό Δικαστήριο.
<P>
" διαδικασία την οποία μπορεί να ακολουθήσει η Επιτροπή -για οποιαδήποτε υπόθεση, δεν μιλάω μόνο για τη Μάλτα!- είναι, στο πλαίσιο της κύριας προσφυγής και, αφού εκδώσει σύμφωνα με το άρθρο 228 την αιτιολογημένη γνώμη, να ζητήσει ασφαλιστικά μέτρα, προκειμένου να διαταχθεί το κράτος μέλος να θέσει τέλος στην παραβατική συμπεριφορά. Το Δικαστήριο μπορεί να διατάξει ασφαλιστικά μέτρα αν κρίνει ότι υπάρχει επείγουσα ανάγκη να αποφευχθεί ανεπανόρθωτη ζημιά η οποία προέρχεται από εμφανή και αυταπόδεικτη παράβαση του κοινοτικού δικαίου.
<P>
Στην περίπτωση της Μάλτας, η Επιτροπή δεν θα μπορούσε να ζητήσει ασφαλιστικά μέτρα σήμερα, αν δεν επέκτεινε προηγουμένως -όπως είπα και πριν ότι θα κάνει- το αντικείμενο της υπόθεσης του 2004 ώστε να καλύπτει και τα μετέπειτα χρόνια (2005, 2006 και, ενδεχομένως, 2007). Το Δικαστήριο θα απέρριπτε το αίτημα, δεδομένου ότι ο κίνδυνος ανεπανόρθωτης βλάβης θα είχε ήδη παρέλθει. " αίτηση ασφαλιστικών μέτρων θα ήταν άνευ αντικειμένου εφόσον θα αφορούσε μόνον την παράβαση του 2004. Γι' αυτόν ακριβώς το λόγο -από νομική άποψη και για να προληφθούν μέλλουσες παραβάσεις- κρίνεται σκόπιμο να επεκταθεί η τρέχουσα διαδικασία κατά τη συνεδρίαση της Επιτροπής στις 21 Μαρτίου.
<P>
Ελπίζω ότι οι αρχές της Μάλτας, με την επίσκεψη των στελεχών της Γενικής Διεύθυνσης Περιβάλλοντος, θα πειστούν να συμμορφωθούν πλήρως προς τις διατάξεις της κοινοτικής νομοθεσίας.
<SPEAKER ID="368" NAME="Πρόεδρος">
Έχω λάβει επτά προτάσεις ψηφίσματος σύμφωνα με το άρθρο 108, παράγραφος 5, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί αύριο, Τετάρτη, στις 12.30 μ.μ.

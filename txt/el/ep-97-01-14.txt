<CHAPTER ID=1>
Eκλογή του Προέδρου
<SPEAKER ID=1 NAME="Πρόεδρος">
Προχωρούμε τώρα, σύμφωνα με τους όρους του Kανονισμού, στην εκλογή του Προέδρου. Φάκελοι και ψηφοδέλτια έχουν διανεμηθεί. Σύμφωνα με τους όρους που προβλέπει ο Kανονισμός, έλαβα, όπως είπα και χθες, τις ακόλουθες υποψηφιότητες: του κ. Gil-Robles Gil-Delcado και της κ. Lalumiθre. Yπενθυμίζω ότι, σύμφωνα με το άρθρο 14 του Kανονισμού, ένας υποψήφιος για να εκλεγεί, θα πρέπει να λάβει την απόλυτη πλειοψηφία των βουλευτών που ψήφισαν, σε τρεις ψηφοφορίες. Tα λευκά ή τα άκυρα ψηφοδέλτια δεν λογίζονται ως ψήφοι. H πρώτη ψηφοφορία αρχίζει.
<P>
(Tα μέλη του Eυρωπαϊκού Kοινοβουλίου προσέρχονται στις κάλπες)
<P>
(H συνεδρίαση διακοπείσα στις 10.30, επαναλαμβάνεται στις 11.45)

<SPEAKER ID=2 NAME="Πρόεδρος">
Παρακαλώ όλους να καθήσουν στις θέσεις τους. Σεβαστό Σώμα, έχουμε τώρα το αποτέλεσμα της εκλογής του Προέδρου. Tο αποτέλεσμα είναι:
<P>
Ψήφισαν: 548 Λευκά ή άκυρα ψηφοδέλτια: 33 Έγκυρα: 515
<P>
Συνεπώς, η απόλυτη πλειοψηφία είναι 258 ψήφοι. Έλαβαν:
<P>
O κ. Gil-Robles Gil-Delcado: 338 ψήφους
<P>
(Zωηρά και παρατεταμένα χειροκροτήματα) H κ. Lalumiθre: 177 ψήφους
<P>
(Zωηρά χειροκροτήματα)
<SPEAKER ID=3 NAME="Πρόεδρος">
Κύριε Πρόεδρε, τα συγχαρητήριά μου· σας εύχομαι όλες τις ευλογίες του Θεού και μεγάλες επιτυχίες στην εργασία σας. Σας παρακαλώ να λάβετε τη θέση του Προέδρου.
<P>
(Χειροκροτήματα)

<SPEAKER ID=4 NAME="Πρόεδρος">
Κυρίες και κύριοι βουλευτές, αξιότιμοι συνάδελφοι, πριν εκπληρώσω την παράδοση απευθύνοντάς σας μερικές σύντομες ευχαριστίες, επιτρέψτε μου, αξιότιμοι κύριοι βουλευτές, να τονίσω τη σημασία αυτής της γαλάζιας κορδέλας. Είναι ένα σύμβολο που έχουν υιοθετήσει στη Χώρα των Βάσκων εκείνοι που είναι υπέρ της ειρηνικής συνύπαρξης και της ελευθερίας και απορρίπτουν αποφασιστικά την εγκληματική βία της ΕΤΑ.
<P>
Ως νέος Πρόεδρος, πιστεύω ότι αυτή η κορδέλα αντανακλά χωρίς αμφιβολία τη θέση αυτού του Κοινοβουλίου, που έχει αποφανθεί επανειλημμένως υπέρ εκείνων που έχουν άδικα στερηθεί την ελευθερία τους, και έχει απαιτήσει από όλους εκείνους, στην Ένωση και έξω από αυτήν, που καταπιέζουν, δολοφονούν, απαγάγουν και βασανίζουν, να αλλάξουν τη στάση τους. Και η πρώτη μου μεγάλη ευχή δε μπορεί να είναι άλλη από αυτή.
<P>
(Χειροκροτήματα) Πέραν αυτού, αξιότιμοι κύριοι βουλευτές, εκπληρώνω το ευχάριστο καθήκον να ευχαριστήσω εκείνους που με ψήφισαν για την εμπιστοσύνη με την οποία με τίμησαν· εκείνους που δεν με ψήφισαν, τους ευχαριστώ για τη συμμετοχή τους, και ιδιαίτερα την κ. Lalumiθre, η οποία απέδειξε για μιαν ακόμα φορά, με την κομψότητα της στάσης της και το εξαιρετικό αποτέλεσμα που πέτυχε, πόσο της αξίζει το κύρος της.
<P>
(Χειροκροτήματα) Ευχαριστώ επίσης θερμά το Πρεσβύτερο Μέλος για τα συγκινητικά του λόγια. Θα προσπαθήσω να φανώ αντάξιός τους.
<P>
Αξιότιμοι κύριοι βουλευτές, θα ήταν αχαριστία να μην ευχαριστήσω επίσης όλους εκείνους με τους οποίους είχα την ευκαιρία να συνεργαστώ στον επαγγελματικό και πολιτικό μου βίο για τα πολλά που μου δίδαξαν όσον αφορά την εκπλήρωση του καθήκοντος. Οι άνθρωποι αυτοί υπήρξαν πολλοί και διάφοροι, σε αυτό το Σώμα και έξω από αυτό, και δε μπορώ να τους αναφέρω όλους. Θα ήταν όμως ασυγχώρητο να μην ευχαριστήσω τον προκάτοχό μου, τον Πρόεδρο Hδnsch, για την αφοσίωσή του στην υπηρεσία αυτού του Κοινοβουλίου και για την απαράμιλλη ευγένεια και υπομονή με τις οποίες έκανε να εργαστούμε ως ομάδα εμείς που είχαμε τη χαρά και την τιμή να τον συντροφεύουμε στο Προεδρείο του Σώματος.
<P>
(Χειροκροτήματα) Αξιότιμοι κύριοι βουλευτές, μεταξύ αυτών των ευχαριστιών, ιδιαίτερα προνομιούχο θέση κατέχουν η σύζυγος και η μητέρα μου. Και οι δύο σύζυγοι πολιτικών, μοιράστηκαν, όπως και οι σύζυγοι πολλών από εσάς, χαρές και λύπες, επιτυχίες και αποτυχίες, δίνοντας πάντοτε ένα αμίμητο παράδειγμα ακεραιότητας και σύνεσης, δύναμης και μετριοπάθειας. Θα ήταν επίσης ασυγχώρητο από πλευράς μου να μην το υπογραμμίσω αυτό.
<P>
(Χειροκροτήματα) Όπως επίσης θα ήταν και το να μην ευχαριστήσω για την υποστήριξή τους συγγενείς και φίλους -πολιτικούς και προσωπικούς-, ορισμένοι από τους οποίους είχαν τη γενναιοδωρία να με συντροφεύουν σε αυτές τις στιγμές χαράς. Θα ήθελα επίσης να ευχαριστήσω τα μέσα επικοινωνίας για την προσοχή με την οποία παρακολούθησαν αυτήν την εκστρατεία.
<P>
Και τελειώνω ευχαριστώντας για τη μαρτυρία τους τους άνδρες και τις γυναίκες οι οποίοι, στη διάρκεια της μεγάλης νύχτας που πέρασε η πατρίδα μου, μπόρεσαν να παραμείνουν πιστοί στις πεποιθήσεις τους, να αντιταχθούν στο καθεστώς του Φράνκο και να μεταδώσουν στη γενιά μου το ιδεώδες μιας ενωμένης Ευρώπης και τις αξίες της δημοκρατίας και της κοινωνικής δικαιοσύνης.
<P>
(Ζωηρά χειροκροτήματα) Γιος και μαθητής ενός από τους ανθρώπους αυτούς, άμεσος μάρτυρας των προσπαθειών, των κινδύνων και των θυσιών που συνεπαγόταν αυτός ο μακροχρόνιος αγώνας, να είστε βέβαιοι, αξιότιμοι κύριοι βουλευτές, ότι θα προσπαθήσω να φέρω σε πέρας αυτήν την Προεδρία με το πνεύμα υπηρεσίας προς το λαό με το οποία γαλουχήθηκα. Ευχαριστώ πολύ.
<P>
(Παρατεταμένα χειροκροτήματα)
<SPEAKER ID=5 LANGUAGE="EN" NAME="Green">
Κύριε Πρόεδρε, εξ ονόματος της Σοσιαλιστικής Ομάδας σας απευθύνω τα συγχαρητήριά μας με την ευκαιρία της εκλογής σας στην προεδρία του Σώματος τούτου. Έχοντας υπόψη όλα εκείνα που θα παρουσιαστούν εμπρός μας κατά τα ερχόμενα χρόνια, αναλαμβάνετε την προεδρία σε μια στιγμή μεγάλων ευθυνών. Θα πρέπει να ακολουθήσετε το λαμπρό παράδειγμα του πολύ καλού συναδέλφου μας Klaus Hδnsch.
<P>
Μόλις πριν από λίγο ερωτήθηκα από τα μέσα ενημέρωσης τι αναμένω από τον Πρόεδρο του Κοινοβουλίου. Θα ήθελα να επαναλάβω εκείνα που εδήλωσα διότι πιστεύω ότι θα μπορέσετε να εκπληρώσετε σε μεγάλο βαθμό αυτές τις ελπίδες, κάτι που εμείς από αυτή την πτέρυγα του Σώματος αναμένουμε με ανυπομονησία. Είπα ότι αναμένω από τον Πρόεδρο του Κοινοβουλίου να προεδρεύει του Σώματος με ακεραιότητα. Πιστεύουμε ότι θα το κάνετε. Είπα επίσης ότι αναμένουμε από τον Πρόεδρο του Κοινοβουλίου να προσπαθήσει να επιτύχει την εκπλήρωση των απαιτήσεων του Σώματος με μεγάλη δραστηριότητα, ιδιαίτερα υπό το φως της Διακυβερνητικής Διάσκεψης. Και πάλιν, γνωρίζουμε και αναμένουμε ότι θα το κάνετε.
<P>
Τρίτον, αναμένω από τον Πρόεδρο του Σώματος να φέρει το Κοινοβούλιο τούτο πιο κοντά στους ευρωπαίους πολίτες και να το κάνει πιο ανοικτό και πιο προσβάσιμο σ' αυτούς με τη διαμόρφωσή του σε ένα πιο φιλικό και διαφανές θεσμικό όργανο. Γνωρίζουμε και είμαστε βέβαιοι ότι θα το κάνετε. Έχετε τις καλύτερες ευχές μας και, εκεί που θα εργαζόσαστε σύμφωνα με τα τρία προαναφερόμενα, γεγονός που γνωρίζω ότι θα το κάνετε, θα έχετε την απόλυτη υποστήριξή μας. Ελπίζουμε και πιστεύουμε ότι εκτελώντας τα καθήκοντά σας θα αισθανθείτε κάθε ικανοποίηση από τη θέση την οποία αναλάβατε. Κύριε Πρόεδρε, έχετε τις θερμότερες ευχές μας.
<P>
(Χειροκροτήματα)

<SPEAKER ID=6 LANGUAGE="NL" NAME="Martens">
Κύριε Πρόεδρε, για την πολιτική μας ομάδα η εκλογή σας ως Προέδρου του Ευρωπαϊκού Κοινοβουλίου ήταν μία ιδιαίτερα συγκινητική στιγμή. Θαυμάζαμε ανέκαθεν την ακεραιότητα του χαρακτήρα σας και γι'αυτό το λόγο πιστεύουμε, είμαστε σίγουροι, ότι θα αναπληρώσετε πλήρως τον Klaus Hδnsch ως Πρόεδρος. Το Ευρωπαϊκό Κοινοβούλιο φέρει μία πολύ συγκεκριμένη ευθύνη όσον αφορά την προσπάθεια ολοκλήρωσης της Ευρώπης, ιδιαιτέρως μετά την Ενιαία Ευρωπαϊκή Πράξη και τη Συνθήκη του Μάαστριχτ. Αυτοί που σας εξέλεξαν, και δεν κρύψαμε ποτέ ότι επί του θέματος αυτού υπήρχε συμφωνία απόψεων μεταξύ της σοσιαλιστικής παράταξης και της πολιτικής ομάδας του ΕΛΚ, σας εξέλεξαν επειδή πρόκειται να μορφοποιήσετε αυτή τη βούληση για περαιτέρω ενσωμάτωση καθώς και τις σχετικές πρωτοβουλίες του Κοινοβουλίου. Αισθανόμαστε επίσης εντυπωσιασμένοι, και το υπενθυμίσατε, για τον ακέραιο τρόπο με τον οποίο συμβάλατε στον εκδημοκρατισμό της χώρας σας. Γνώρισα προσωπικώς τον πατέρα σας σε συνεδριάσεις, τη δεκαετία του '70, στη Μαδρίτη. Αισθανόμαστε ιδιαίτερη ικανοποίηση και είμαστε πεπεισμένοι ότι όσοι σας προτίμησαν από την άλλη υποψήφιο, την κ. Lalumiθre, θα ανακαλύψουν στο πρόσωπό σας έναν ακέραιο, ακριβοδίκαιο και ιδιαίτερα ικανό Πρόεδρο.
<P>
Εξ ονόματος της πολιτικής ομάδας του ΕΛΚ σας εύχομαι κάθε επιτυχία στο ρόλο σας ως Προέδρου του Ευρωπαϊκού Κοινοβουλίου κατά τη διάρκεια των αποφασιστικής σημασίας μηνών που μας χωρίζουν από την ολοκλήρωση της Διακυβερνητικής Διάσκεψης και, όπως ελπίζω, την εφαρμογή των θετικών αποτελεσμάτων αυτής.
<P>
(Χειροκροτήματα)

<SPEAKER ID=7 LANGUAGE="FR" NAME="Pasty">
Κύριε Πρόεδρε, εξ ονόματος της ομάδας Ένωση για την Ευρώπη, σας απευθύνω τα άκρως ειλικρινή και εγκάρδια συγχαρητήριά μου για τη λαμπρή εκλογή σας, η οποία μας χαροποιεί ιδιαιτέρως. Η προσωπικότητά σας, η εντιμότητά σας, το ανάστημά σας ως επιφανούς νομικού, το προσωπικό θάρρος που επιδείξατε σε μια δύκολη στιγμή της ιστορίας της χώρας σας είναι για μας ισάριθμες εγγυήσεις επιτυχίας στο υψηλό αξίωμα που πρόκειται να ασκήσετε.
<P>
Αλλά κατανοείτε, κύριε Πρόεδρε, ότι, λαμβάνοντας το λόγο μετά την πρόεδρο της σοσιαλιστικής ομάδας και τον πρόεδρο της ομάδας του Ευρωπαϊκού Λαϊκού Κόμματος, εκφράζω σθεναρά το αίσθημα απογοήτευσης που διακατέχει το σύνολο των υπολοίπων πολιτικών ομάδων όσον αφορά την ανακήρυξη υποψηφίων για τις υπεύθυνες θέσεις του Σώματος. Από το 1989, μια συμφωνία αμοιβαιότητας μεταξύ των δύο σημαντικότερων ομάδων του Ευρωπαϊκού Κοινοβουλίου τους εγγυάται την εκλογή του προέδρου ήδη από τον πρώτο γύρο, μειώνοντας τις ενδεχόμενες υποψηφιότητες από άλλες ομάδες σε απλό ρόλο βωβών προσώπων. Συνεπώς, η πραγματική εκλογή δεν διεξάγεται πλέον στο επίπεδο του Κοινοβουλίου στο σύνολό του, αλλά στο επίπεδο κάθε μιας από τις δύο σημαντικότερες ομάδες, σύμφωνα με μια άριστα ρυθμισμένη εναλλαγή.
<P>
(Χειροκροτήματα) Επιπλέον, στο εσωτερικό των δύο σημαντικότερων ομάδων, το αποτέλεσμα των ψηφοφοριών καθορίζεται από τις περισσότερο πολυάριθμες αντιπροσωπίες, πράγμα που έχει ως αποτέλεσμα να περιορίζεται ακόμα περισσότερο η πραγματική εκλογική εξουσία. Το αποκορύφωμα ήταν ότι το σύστημα αυτό επεκτάθηκε το 1994 στην επιλογή των κοσμητόρων, στερώντας από τις πολιτικές ομάδες, εκτός των δύο μεγάλων, τη δυνατότητα να εκλέξουν κοσμήτορα. Ένα τέτοιο σύστημα καταλήγει να θέσει εκτός παιχνιδιού, με τη βαλλιστική έννοια του όρου, έξι από τις οκτώ πολιτικές ομάδες, παρόλο που συγκεντρώνουν 40 % των μελών του Σώματος.
<P>
(Χειροκροτήματα) Ένα τέτοιο σύστημα καταλήγει εξάλλου να μειώνει αλύπητα τις υπεύθυνες θέσεις των εκλεγμένων εκπροσώπων των λιγότερο πολυάριθμων εθνικοτήτων στο εσωτερικό του Κοινοβουλίου, πράγμα αντίθετο προς την ευρωπαϊκή ηθική, η οποία αποδίδει ίσα δικαιώματα σε κάθε έθνος που εκπροσωπείται στο Σώμα.
<P>
Σας υποβάλλω λοιπόν, κύριε Πρόεδρε, μετ' επιτάσεως το ακόλουθο αίτημα: με το ηθικό κύρος που σας προσδίδει η εκλογή σας, σας ζητώ να αναλάβετε πρωτοβουλία για να βρεθεί, μετά από συμφωνία με όλους τους προέδρους ομάδων, μια διαδικασία που να μην διαιωνίζει το ισχύον σύστημα, το οποίο, επιθυμώντας να οργανώσει υπερβολικά την εσωτερική δημοκρατία, κατέληξε να την στραγγαλίσει. Θα ήταν, πράγματι, παράδοξο, το Ευρωπαϊκό Κοινοβούλιο, το οποίο δεν σταματά να καταγγέλλει το δημοκρατικό έλλειμμα που επηρεάζει τη λειτουργία των ευρωπαϊκών θεσμικών οργάνων, να συμβάλλει το ίδιο στην επιδείνωσή του με τις εσωτερικές του διαδικασίες.
<P>
Στο ίδιο πνεύμα εξάλειψης του δημοκρατικού ελλείμματος των ευρωπαϊκών θεσμικών οργάνων μας, κύριε Πρόεδρε, σας υποβάλλω σύντομα άλλα δύο αιτήματα. Το πρώτο είναι να μεριμνήσετε αποφασιστικά οι αποφάσεις που θα λαμβάνονται από τα πολιτικά όργανα του Σώματος, δηλαδή από το Προεδρείο και τη διάσκεψη των προέδρων, να εφαρμόζονται με ακρίβεια και ταχύτητα από τη διοίκηση, πράγμα που δεν συνέβαινε πάντα κατά το παρελθόν. Το δεύτερο είναι να αναλάβετε πρωτοβουλία ενίσχυσης της συνεργασίας, η οποία έχει ήδη αρχίσει, αλλά θα πρέπει να αναπτυχθεί πολύ περισσότερο, με το σύνολο των εθνικών κοινοβουλίων, με τα οποία μοιραζόμαστε τη δημοκρατική νομιμότητα που αποδίδει η καθολική εκλογή. Γιατί να μην μελετηθεί το ενδεχόμενο σύγκλησης νέας διάσκεψης, όπως αυτή που είχαμε συγκαλέσει πριν λίγα χρόνια στη Ρώμη, με τους εκπροσώπους των εθνικών κοινοβουλίων της Ένωσης.
<P>
Κύριε Πρόεδρε, μπορώ να σας διαβεβαιώσω ότι η ομάδα μας θα υποστηρίξει την καθημερινή σας δράση και ότι μπορείτε να υπολογίζετε σε μας για την επιτυχή υλοποίηση των μεταρρυθμίσεων τις οποίες προσδοκούμε. Καλή τύχη, κύριε Πρόεδρε!
<P>
(Χειροκροτήματα)
<SPEAKER ID=8 LANGUAGE="NL" NAME="De Vries">
Πρόεδρε, εξ ονόματος της πολιτικής μου ομάδας σας εύχομαι κάθε επιτυχία και σας συγχαίρω για την εκλογή σας σ'αυτή την υψηλή θέση.
<P>
Πρόεδρε, όπως ανέφεραν ήδη η κ. Green και ο κ. Martens, σας γνωρίζουμε ως χαρακτήρα ακέραιο και αφοσιωμένο. Έχω απόλυτη εμπιστοσύνη ότι υπό τη νέα ιδιότητά σας θα είστε ο Πρόεδρος όλου του Σώματος, όλων των εκπροσώπων, ανεξαρτήτως ιθαγένειας ή πολιτικής παράταξης. Όταν προσήλθατε στην πολιτική μας ομάδα, κύριε Πρόεδρε, δηλώσατε: είμαι ένας ελεύθερος άνθρωπος. Δεν νομίζω, είπατε τότε, ότι πρόκειται να υποβάλω και πάλι υποψηφιότητα. Συνεπώς, είμαι ελεύθερος και ανεξάρτητος. Πρόεδρε, αυτές πρέπει να είναι δύο από τις σημαντικότερες ιδιότητες που θα χαρακτηρίσουν τον τρόπο με τον οποίο θα ασκήσετε το λειτούργημά σας. Το Σώμα χρειάζεται έναν Πρόεδρο που θα είναι ανεξάρτητος και δυναμικός. Η ανεξαρτησία και ο δυναμισμός των απόψεων του Προέδρου του Κοινοβουλίου είναι αυτό που χρειάζεται η Ευρώπη. Το λειτούργημά σας, Πρόεδρε, είναι ένα από τα ωραιότερα που μπορεί να ασκήσει κανείς στην ευρωπαϊκή πολιτική. Επειδή το Σώμα αυτό, και ιδιαιτέρως το πρόσωπό σας, αποτελεί έκφραση της θέλησης για ανεκτικότητα και της θέλησης για συμφιλίωση των λαών μας. Ας μεταφέρετε λοιπόν στους αρχηγούς των κυβερνήσεων το μήνυμά μας για την ενίσχυση της θέλησης για συμφιλίωση, ανεκτικότητα και συνεργασία. Κύριε Πρόεδρε, σας καλούμε να δράσετε ως υπερασπιστής των συμφερόντων των εκλογέων μας, οι οποίοι σε τόσες πολλές περιπτώσεις θεωρούνται ως αμελητέα ποσότητα στις κυβερνητικές διασκέψεις. Σας ζητούμε να είστε ο εκφραστής των ανησυχιών των πολιτών της Ευρώπης, 20 εκατομμύρια των οποίων είναι άνεργοι. Σας ζητούμε να είστε ο εκφραστής της ελπίδας του πληθυσμού μας για μία ενιαία Ευρώπη, από τη Δύση ώς την Ανατολή, μίας Ευρώπης που αντιμετωπίζει με ομόνοια τις προκλήσεις της εποχής, την ανεργία, την εγκληματικότητα, τη ρύπανση του περιβάλλοντος, το ρατσισμό, τον εθνικισμό. Πάνω απ'όλα όμως, Πρόεδρε, σας ζητούμε να έχετε το θάρρος να κατονομάζετε τα πράγματα με το όνομά τους, να μην περιορίζεστε στην τήρηση μίας στάσης του είδους business as usual , αλλά να είστε ένα από τα δύο πρόσωπα που εκπροσωπούν την Ευρώπη στα μάτια των πολιτών. Εσείς και ο Πρόεδρος της Επιτροπής είστε ο mister Ευρώπη . Είμαι βέβαιος ότι θα φανείτε άξιος της θέσης σας.
<P>
Πρόεδρε, θα ήθελα να ολοκληρώσω με μία προειδοποίηση, την οποία απευθύνω στους φίλους και συνάδελφους των δύο μεγάλων πολιτικών ομάδων. Σχεδόν ένα τρίτο των μελών του Σώματος εξέφερε στις εκλογές αυτές ψήφο διαμαρτυρίας και τίμησε το θάρρος της κ. Lalumiθre να υποβάλει υποψηφιότητα. Συνάδελφοι, πρέπει να συνειδητοποιήσετε ότι η ουσία της δημοκρατίας δεν είναι ο κανόνας ότι η πλειοψηφία αποφασίζει. Η ουσία της δημοκρατίας έγκειται στον τρόπο με τον οποίο η πλειοψηφία αντιμετωπίζει τις μειοψηφίες και καλώ το Σώμα να αποκτήσει επίγνωση της παράδοσης αυτής. Συνάδελφοι, σε εμάς πέφτει η ευθύνη της διαμόρφωσης της δημοκρατίας σ'αυτό το μέρος του κόσμου, και αυτό θα πρέπει να αντανακλάται και στην εσωτερική λειτουργία του Σώματος.
<P>
Κύριε Πρόεδρε, σας εμπιστευόμαστε και εναποθέτουμε τις ελπίδες μας σ'εσάς. Σας ευχόμαστε μία προεδρία που θα χαρακτηρίζεται από αίσθηση του χιούμορ, σοφία και θάρρος.
<P>
(Χειροκροτήματα)

<SPEAKER ID=9 LANGUAGE="ES" NAME="Puerta">
Κύριε Πρόεδρε, θα ήθελα κατ' αρχήν να σας μεταφέρω τα συγχαρητήρια ολόκληρης της Ομάδας μας καθώς και τη δέσμευσή μας για την ανάπτυξη των σωστών ενεργειών που προέρχονται από την προηγούμενη Προεδρία του κ. Hδnsch, τις οποίες έχουμε αξιολογήσει θετικά. Τα λόγια μου έχουν ίσως μικρή, πλην διπλή σημασία, εφόσον είμαι Πρόεδρος μιας εκ των Ομάδων της μειοψηφίας η οποία άκουσε και τους δύο υποψηφίους: εκείνον που εξελέγη Πρόεδρος, καθώς και την εξαίρετη υποψήφια, την κ. Catherine Lalumiθre. Τους ακούσαμε, συζητήσαμε με τους υποψηφίους και δώσαμε ελευθερία ψήφου σε όλους τους βουλευτές της Ομάδας μας. Ήταν μια ψήφος ιδιαίτερα ελεύθερη και ιδιαίτερα στοχαστική και φαντάζομαι επίσης μια ψήφος μοιρασμένη. Από την Ομάδα μας, ορισμένοι ψηφίσαμε τον υποψήφιο που εξελέγη Πρόεδρος, και άλλοι ψήφισαν την υποψήφια Catherine Lalumiθre, και με βάση αυτήν την πολυφωνία, πιστεύω ότι έχουμε κάποιο κύρος ώστε να μπορούμε να επικρίνουμε το εκλογικό σύστημα, το οποίο επικρίθηκε ήδη σήμερα εδώ. Πρόκειται για ένα πρότυπο που προκαθορίζει σε υψηλό βαθμό τις πιθανότητες να εκλεγεί κανείς Πρόεδρος του Κοινοβουλίου. Πρόκειται για ένα πρότυπο μηχανικής εναλλαγής των δύο Ομάδων της πλειοψηφίας του Σώματος. Πρόκειται για μια ερμηνεία του άρθρου 17 στην οποία πρέπει να επανέλθουμε, την οποία πρέπει να επεξεργαστούμε, ώστε να διασφαλιστεί στο μέγιστο μια αποφασιστική εκλογή του Προέδρου του Ευρωπαϊκού Κοινοβουλίου που να τον υποστηρίζει στο μέγιστο στην πολιτική του θέση ως ανώτατου εκπροσώπου του Ευρωπαίων πολιτών.
<P>
Θα πρέπει όμως επίσης να πω, ως Πρόεδρος αυτής της Ομάδας, ότι τελικά, εμείς οι βουλευτές ψηφίσαμε ελεύθερα, με μυστική ψηφοφορία, με υπεύθυνη ψηφοφορία, και ο υποψήφιος που εξελέγη συγκέντρωσε την πλειοψηφία στον πρώτο γύρο. Και εδώ είναι που προσθέτω εγώ τη θέση μου και σας μιλώ ισπανικά, προερχόμενος από μια εμπειρία της Ισπανίας, και ελπίζω ότι θα το θεωρήσουν καλό οι συνάδελφοί μου από την Ομάδα, που ανήκουν σε τόσο διαφορετικές εθνικότητες.
<P>
Λάβαμε πολύ σοβαρά υπόψη όλη την πορεία του βίου του κ. Gil-Robles, καθώς και την πολιτική και επαγγελματική του πορεία. Από πλευράς της ισπανικής αριστεράς, επιβεβαιώνω, σε αυτό το ημικύκλιο της ανώτατης ευρωπαϊκής εκπροσώπησης, την ενεργό δέσμευση του κ. Gil-Robles ενάντια στη δικτατορία του Φράνκο που διήρκεσε 40 χρόνια στην Ισπανία· ενεργό δέσμευση από την εξορία και από το εσωτερικό της χώρας.
<P>
Αυτό όμως δεν αρκεί για να εκλεγεί κανείς Πρόεδρος του Ευρωπαϊκού Κοινοβουλίου. Ως ευρωβουλευτής και ως Πρόεδρος της Ομάδας μου, μπορώ να επιβεβαιώσω την εργασία του υποψηφίου Gil-Robles ως Προέδρου της Επιτροπής Θεσμικών Θεμάτων, ως Αντιπροέδρου του Κοινοβουλίου, η οποία αποτελεί μια διάσταση της ευρωπαϊστικής του δέσμευσης εδώ και πολλά χρόνια στο ευρωπαϊκό Ομοσπονδιακό Κίνημα -πιστεύω ενός κριτικού ευρωπαϊσμού- που θέτει τον άνθρωπο στο επίκεντρο της σπουδαιότητας της ευρωπαϊκής οικοδόμησης.
<P>
Γι' αυτό και σήμερα, και εν συντομία -διότι δεν πρόκειται εμείς οι Πρόεδροι των Ομάδων να κάνουμε το πολιτικό πορτρέτο του νεοεκλεγμένου Προέδρου και να τον αντικαταστήσουμε, αφού εκείνος θα εκφωνήσει αύριο την προεδρική του ομιλία- θα ήθελα να πω ότι η δέσμευσή μας και τα συγχαρητήριά μας συναντώνται στο διπλό αίτημα που πρόκειται να σας εκφράσω: να εκπροσωπήσετε το Κοινοβούλιο με τη μεγαλύτερη αξιοπρέπεια και αποτελεσματικότητα απέναντι σε άλλα θεσμικά όργανα. Είναι η στιγμή του Ευρωπαϊκού Κοινοβουλίου σε αυτήν τη δύσκολη ευρωπαϊκή οικοδόμηση, όπου πρέπει να πληρωθούν διάφοροι κοινωνικοοικονομικοί και πολιτικοί λογαριασμοί προκειμένου να κατορθώσουμε να εναρμονιστούν όλοι οι λαοί και όλα τα θεσμικά όργανα της Ευρώπης. Τέλος, σας ζητώ επίσης να προασπίσετε τη συμμετοχική δημοκρατία, να προσεγγίσετε το Κοινοβούλιο στους πολίτες, να μη γίνεται προπαγάνδα, αλλά να γίνεται διασταυρούμενη ενημέρωση, ώστε να μπορούμε να έχουμε πίσω μας τους ευρωπαϊκούς λαούς, από όλες τις θεωρήσεις περί Ευρώπης, από όλες τις χώρες και από οποιαδήποτε ιδεολογικοπολιτική δέσμευση.
<P>
Γνωρίζοντας ότι ο νεοεκλγεμένος Πρόεδρος δεν είναι διόλου σεκταριστής, ξέρω ότι θα δεχτεί τη δέσμευση των πολιτικών Ομάδων που σκέφτονται με διαφορετικό τρόπο από τη δική του. Τον συγχαίρουμε και δεσμευόμαστε σε αυτό το έργο. Καλή τύχη και καλή επιτυχία στον Πρόεδρο, στο Κοινοβούλιο και στην Ευρωπαϊκή Ένωση!
<P>
(Χειροκροτήματα)

<SPEAKER ID=10 LANGUAGE="DE" NAME="Roth">
Kύριε Πρόεδρε, κύριε νεοεκλεγέντα Πρόεδρε, λέχθηκαν ήδη πολλά και σωστά πράγματα. Για να κάνω το χατίρι αυτών των ισχυρών κυρίων, πίσω από την πλάτη μου, θα είμαι σύντομη. Σας συγχαίρω θερμά, εξ ονόματος της ομάδας μας, για την εκλογή σας. Eλπίζω να καταφέρετε, κατ' αρχήν, ένα πράγμα κυρίως, να δώσετε δηλαδή στο Kοινοβούλιό μας, αυτή την εποχή της Διακυβερνητικής Διάσκεψης ένα δικό του προφίλ, ένα ιδιαίτερο προφίλ που θα διαφέρει ξεκάθαρα και έντονα από τα εθνικά κυβερνητικά συμφέροντα. Σ' αυτό σας ευχόμαστε καλή δύναμη. Θα έχετε την υποστήριξή μας στην έντονη εκπροσώπηση των συμφερόντων μας, των συμφερόντων αυτού του δημοκρατικά εκλεγμένου οργάνου, κατά της επανεθνικοποίησης της πολιτικής, κατά της προσπάθειας του Συμβουλίου να προσεταιριστεί περισσότερες αρμοδιότητες και κατά της μυστικότητας που με ευχαρίστηση, ως γνωστόν, καλλιεργεί το Συμβούλιο και στην Eυρωπαϊκή Ένωση.
<P>
Δεύτερον, ελπίζω, κύριε Πρόεδρε, να προωθήσετε πράγματι τις αναγκαίες εσωτερικές μεταρρυθμίσεις στο Σώμα μας, τις επειγόντως αναγκαίες εσωτερικές μεταρρυθμίσεις. Γνωρίζουμε ότι αυτό δεν είναι πολύ εύκολο, αλλά οι μεταρρυθμίσεις αυτές είναι αναγκαίες. Έχουν να κάνουν με την αξιοπιστία μας και με τη διαφάνεια του Σώματος. Συνεπώς, ας είμαστε θαρραλέοι και επιθετικοί. Δεν θα πρέπει να κρυβόμαστε. Έχουμε αρκετό χρόνο; δυόμισι χρόνια ακόμη. Aς αρχίσουμε αμέσως με τις μεταρρυθμίσεις αυτές.
<P>
Tρίτον - αυτό το ανέφεραν ήδη ορισμένοι συνάδελφοι - ελπίζω να δώσετε προσοχή και αξία στην αρχή της εσωτερικής δημοκρατίας του Σώματός μας, να σεβαστείτε τις διάφορες πολιτικές ομάδες και να τις δώσετε το περιθώριο να εκφράσουν τις διαφορές αυτές, έναντι των ευκαιριακών προσπαθειών των δύο μεγάλων και ισχυρών μπλοκ να εξαλείψουν μικρότερες, αλλά όχι λιγότερο σημαντικές και ουσιώδεις, διαφορετικές πολιτικές απόψεις.
<P>
Tέταρτον - κι εδώ τώρα παίρνω το βλέμμα μου λιγάκι από σας - θα ήθελα να ευχαριστήσω θερμά την κ. Lalumiθre που έβαλε υποψηφιότητα, που είχε το θάρρος να βάλει υποψηφιότητα. Aυτό για μας, και για μένα, ήταν και μια ένδειξη εσωτερικής δημοκρατίας.
<P>
(Xειροκροτήματα) Έχω την πεποίθηση ότι το πολύ καλό, γι' αυτήν, αποτέλεσμα ήταν έκφραση της δυσαρέσκειας του Σώματός μας για την επιλεγείσα διαδικασία, τις παραμονές, δηλαδή, να διαπραγματεύεται το αξίωμα του Προέδρου μεταξύ των μεγάλων πολιτικών ομάδων και οι μικρότερες να θεωρούνται σαν ένα είδος κομπάρσων στο Σώμα αυτό. Aυτό δεν έχει καμιά σχέση με τη δημοκρατία. Δημοκρατία σ' αυτό το Σώμα θα πρέπει επίσης να σημαίνει το να μπορούν να καταλάβουν και οι γυναίκες το αξίωμα αυτό.
<P>
(Xειροκροτήματα) Δημοκρατία σ' αυτό το Σώμα θα πρέπει να σημαίνει το να έχουν την ευκαιρία βουλευτές από όλες τις πολιτικές ομάδες να καταλάβουν το αξίωμα αυτό. Δημοκρατία σ' αυτό το Σώμα θα πρέπει επίσης να σημαίνει το να μπορούν να κατέχουν το αξίωμα αυτό και βουλευτές από διαφορετικές πολιτικές ομάδες. Eυχαριστώ και πάλι την κ. Lalumiθre που έστειλε το μήνυμα αυτό.
<P>
Tώρα στρέφομαι και πάλι σ' εσάς. Σας υπόσχομαι την υποστήριξή μας. Σας υπόσχομαι μια πολύ πολεμική σχέση, μια σχέση αλληλεγγύης, μια πολύ αγωνιστική σχέση, με διαφορετικές απόψεις, αλλά πάντα στον κοινό στόχο να κάνουμε το παν στον αγώνα κατά κάθε μορφής ρατσισμού, αντισημιτισμού και ξενοφοβίας και υπέρ περισσότερης δημοκρατίας στην Eυρωπαϊκή Ένωση.
<P>
(Xειροκροτήματα)
<SPEAKER ID=11 LANGUAGE="FR" NAME="Lalumiθre">
Κύριε Πρόεδρε, ως πρόεδρος της ομάδας της Ευρωπαϊκής Ριζοσπαστικής Συμμαχίας, θα ήθελα να σας συγχαρώ με τη σειρά μου για την εκλογή σας και να σας ευχηθώ καλή τύχη.
<P>
Είμαι πεπεισμένη ότι θα είστε ένας πρόεδρος αντικειμενικός, ανοικτός και ανεκτικός, και ότι θα σέβεστε τις μειοψηφίες στο εσωτερικό του Κοινοβουλίου μας. Αλλά οι ψήφοι που έλαβα, ο αριθμός των οποίων υπερβαίνει κατά πολύ, θα συμφωνήσετε, τις διαστάσεις της ομάδας μου, επιθυμούν να εκφράσουν μια δυσαρέσκεια, μια διαμαρτυρία, όχι για το πρόσωπό σας, κύριε Πρόεδρε, αλλά για ένα σύστημα που, όσο περνούν τα χρόνια, έγινε όλο και περισσότερο άκαμπτο, βαρύ, ή ακόμα και, πρέπει να πούμε, αντίθετο προς τους δημοκρατικούς κανόνες. Νομίζω ότι το μήνυμα αυτό πρέπει να ακουστεί. Αυτή ήταν, εξάλλου, η έννοια της υποψηφιότητάς μου.
<P>
Γνώριζα πολύ καλά ποιό θα ήταν το αποτέλεσμα αυτής της ψηφοφορίας, αλλά θεωρούσα, και συνεχίζω να θεωρώ απαραίτητο να μεταρρυθμίσουμε τους κανόνες, όχι μόνον στα κείμενα, αλλά και στην πρακτική η οποία θεσμοθετήθηκε τα τελευταία αυτά χρόνια. Διαπίστωσα, εξάλλου, ακούγοντας για παράδειγμα το συνάδελφό μας κ. Pasty, ότι η δυσαρέσκεια προέρχεται και από συναδέλφους οι οποίοι σας ψήφισαν. Αυτό σημαίνει ότι υπάρχει πραγματικό πρόβλημα και απευθύνω έκκληση στη σύνεση των μεγάλων κομμάτων, όπως και στη δική σας, κύριε Πρόεδρε, για να αρχίσουμε το συντομότερο δυνατόν τη μεταρρύθμιση αυτού του συστήματος.
<P>
Για το άμεσο μέλλον, σας εύχομαι κάθε επιτυχία για σας τον ίδιο, κύριε Πρόεδρε, για το Ευρωπαϊκό Κοινοβούλιο, το οποίο πρέπει να παγιώσει τον πολιτικό του ρόλο στη διεθνή σκηνή και σας εύχομαι επίσης κάθε επιτυχία για την Ευρωπαϊκή Ένωση, η οποία χρειάζεται εκπροσώπους οι οποίοι να υπερασπίζονται με κύρος την εικόνα της Ευρωπαϊκής Ένωσης σε ολόκληρο τον κόσμο.
<P>
(Χειροκροτήματα)

<SPEAKER ID=12 LANGUAGE="DA" NAME="Bonde">
Kύριε Πρόεδρε, θα ήθελα καταρχάς να σας συγχαρώ για την εκλογή σας εξ ονόματος των συναδέλφων μου της Ομάδας των Ανεξάρτητων για την Ευρώπη των Εθνών. Συμφωνώ εν μέρει με την πιστή υποστήριξη των αντιπάλων της Συνθήκης του Μάαστριχτ, όχι στη Συνθήκη του Μάαστριχτ ΙΙ, αλλά στη διεξαγωγή μιας δημοκρατικής συζήτησης για το θέμα αυτό μεταξύ όλων των μερών εδώ στο Κοινοβούλιο και στον καθορισμό δημοκρατικών κανόνων παιχνιδιού για την εν λόγω συζήτηση, ώστε τόσο οι οπαδοί του συγκεντρωτισμού και της αποκέντρωσης, όσο και οι οπαδοί του ομοσπονδιακού κράτους και της κοινοβουλευτικής δημοκρατίας να πραγματοποιήσουν μια αντικειμενική και ανοικτή συζήτηση, παρέχοντας τα ίδια μέσα στις διάφορες πλευρές, και στη συνέχεια να λάβουν μια δημοκρατική απόφαση για τη διεξαγωγή δημοψηφισμάτων στις διάφορες χώρες. Τάσσομαι επίσης υπέρ του να μπει μία τάξη όσον αφορά τις αποζημιώσεις και τις επιστροφές των εξόδων ταξιδίου, καθώς επίσης και να δημιουργηθεί ένα κλίμα δημοκρατίας και αντικειμενικότητας στο ίδιο το Κοινοβούλιο, συμπεριλαμβανόμενης και της απαραίτητης μεταρρύθμισης του συστήματος d΄Hondt, ώστε οι δύο μεγάλες Ομάδες, δηλαδή η Ομάδα του Ευρωπαϊκού Λαϊκού Κόμματος και η Ομάδα του Ευρωπαϊκού Σοσιαλιστικού Κόμματος, να έχουν το ίδιο ακριβώς ποσοστό θέσεων προέδρων και αντιπροέδρων με εκείνο των μελών τους, και ώστε το συνολικό ποσοστό που δικαιούνται οι μικρές Ομάδες να παραχωρείται σε αυτές και στη συνέχεια να κατανέμεται μεταξύ τους. Η μέθοδος d΄Hondt που συνίσταται στην κατανομή των θέσεων στις Ομάδες με τρόπο ώστε να μην απομένει σχεδόν καμία θέση για τις μικρές Ομάδες είναι απόλυτα αντιδημοκρατική και ελπίζω ότι εσείς, που έχετε συμμετάσχει στον αγώνα για την αποκατάσταση της δημοκρατίας στην Ισπανία, είστε ικανός να ορίσετε δημοκρατικούς και αντικειμενικούς κανόνες παιχνιδιού για τις μεγάλες Ομάδες.
<P>
Δυστυχώς σήμερα δεν εκλεγήκατε μόνο για τις προσωπικές σας ικανότητες. Θα ήθελα να σας συγχαρώ για την εκλογή σας, αλλά ο τρόπος με τον οποίο αυτό συνέβη είναι συνήθης σε άλλα μέρη του κόσμου και όχι σε εκλεγμένες από το λαό Συνελεύσεις. Πρόκειται για μία μέθοδο που είναι γνωστή στον επιχειρηματικό κόσμο ως μέθοδος της «ελέγχουσας εταιρείας». Εξασφαλίζεται η υποστήριξη των δύο μεγαλύτερων υποομάδων στις δύο μεγαλύτερες Ομάδες και έτσι λαμβάνεται απόφαση από μία μειοψηφία μελών που δεν συμφωνεί απαραίτητα με τις επιθυμίες της πλειοψηφίας των μελών. Η μέθοδος της «ελέγχουσας εταιρείας» δεν προσιδιάζει σε μία εκλεγμένη από το λαό Συνέλευση και ελπίζω ότι την επόμενη φορά θα χρησιμοποιηθεί μία άλλη δημοκρατική μέθοδος εκλογής, ώστε να είναι δυνατό, π.χ. εσείς, να εκλεγείτε με βάση τις προσωπικές σας ικανότητες. Η σημερινή κατάσταση είναι τέτοια ώστε για να έχει κάθε μέλος τις ίδιες πιθανότητες να εκλεγεί στη θέση σας, να πρέπει να εναποθέσει τις ελπίδες του στην τύχη ή σε συμβολαιογράφο.
<P>
Σας συγχαίρω ωστόσο για την εκλογή σας στο αξίωμα του Προέδρου του Κοινοβουλίου. Σας θεωρώ κοινό εκπρόσωπο όλων και δηλώνω την υποστήριξη της Ομάδας μου στο έργο σας κατά τα επόμενα δυόμισυ χρόνια.

<SPEAKER ID=13 LANGUAGE="FR" NAME="Le Pen">
Κύριε Πρόεδρε, κυρίες και κύριοι, λαμβάνω το λόγο ως πρόεδρος της ομάδας μου, η οποία δεν αναγνωρίζεται ως ομάδα, εφόσον δεν διαθέτει επαρκή αριθμό βουλευτών, αλλά θα ήθελα να σας πω πόσο ευαίσθητοι είμαστε στις υποχρεώσεις που αναλάβατε ενώπιον του Σώματος.
<P>
Ωστόσο, ο μεγάλος αριθμός ψήφων που έλαβε η κ. Lalumiere εξέφρασε, όπως υπογράμμισαν πολλοί προηγηθέντες αγορητές, το βαθύ αίσθημα απογοήτευσης του Σώματος. Είναι βέβαιο ότι η συνενοχή που έχει δημιουργηθεί μεταξύ των δύο μεγάλων ομάδων, οι οποίες θα έπρεπε φυσιολογικά να είναι ανταγωνίστριες στο Σώμα, ασφαλώς θολώνει την αίσθηση που μπορεί να έχει κανείς για την καλή λειτουργία του οργάνου. Και θα ήθελα να υπενθυμίσω ότι κάθε βουλευτής του Σώματος έχει την ίδια αξιοπρέπεια και τα ίδια δικαιώματα λόγω των εκλογέων του και δικαιούται της ίδιας μεταχείρισης με οποιονδήποτε άλλο. Οι κοινοβουλευτικές ομάδες είναι, στην ουσία, όργανα διαδικασίας, καλής λειτουργίας του Σώματος, αλλά ο μεγάλος αριθμός των μη εγγεγραμμένων τους στερεί το δικαίωμα να εκφράζουν τα αισθήματα των εκλογέων τους.
<P>
Αυτός είναι ο λόγος για τον οποίο θελήσαμε, παρά τα αισθήματα εκτίμησης που τρέφουμε για το πρόσωπό σας, να εκφράσουμε την αντίθεσή μας σε αυτή τη μέθοδο, ψηφίζοντας υπέρ της κ. Lalumiere και στο πλαίσιο όσων είχε δηλώσει η ίδια σχετικά με την υποψηφιότητά της. Σημειώνω ότι, δυστυχώς, οι ελπίδες που τρέφαμε για καλύτερες δημοκρατικές συνθήκες διαλύθηκαν από την κατανομή των αντιπροσωπιών και των επιτροπών η οποία μας ανακοινώθηκε. Ιδού ένα απλό παράδειγμα. Έχουμε στην ομάδα μας έναν παλαιό κοσμήτορα πανεπιστημιακής σχολής, καθηγητή ιαπωνικού πολιτισμού και ιαπωνικής. Ήταν μέλος της αντιπροσωπίας για τις σχέσεις με την Ιαπωνία. Τώρα, αποκλείστηκε από την αντιπροσωπία. Δεν νομίζω ότι αυτό είναι απόδειξη καλής λειτουργίας και δημοκρατικής βούλησης.
<P>
Ωστόσο, κύριε Πρόεδρε, σας συγχαίρουμε, εφόσον υπάρχει μια παράδοση φιλοφροσύνης, για την εκλογή σας, ελπίζοντας ότι θα δείξετε την ίδια εκτίμηση προς όλους τους βουλευτές του Κοινοβουλίου αυτού, ανεξαρτήτως της εθνικότητάς τους και ανεξαρτήτως της πολιτικής γνώμης που εκφράζουν. Δεν είναι μυστικό για κανέναν ότι είμαστε αντίθετοι στην ομοσπονδιακή Ευρώπη και υπερασπιζόμεθα τη συνομοσπονδιακή Ευρώπη. Πιστεύουμε ότι αυτό το συναίσθημα πρέπει να έχει εδώ τη δυνατότητα να εκφράζεται.
<P>
(Χειροκροτήματα)

<SPEAKER ID=14 NAME="Santer">
Κύριε Πρόεδρε, κυρίες και κύριοι, θα ήθελα και εγώ να εκφράσω, εξ ονόματος της Επιτροπής και εμού προσωπικώς, τα ειλικρινή συγχαρητήριά μου επ' ευκαιρία της εκλογής σας ως πρόεδρος του Ευρωπαϊκού Κοινοβουλίου. Διαδέχεστε τον Klaus Hansch, ένα μεγάλο πρόεδρο, στον οποίο θα ήθελα επίσης να απευθύνω τα θερμά και ειλικρινή συγχαρητήριά μου για την ουσιαστική, αποτελεσματική, αποφασιστική και θαρραλέα προεδρία του.
<P>
Κύριε Πρόεδρε, εξελέγητε στο υψηλό σας αξίωμα σε μια στιγμή κατά την οποία η Ευρωπαϊκή Ένωση καλείται να αντιμετωπίσει μεγάλες προκλήσεις. Η θητεία σας θα πρέπει να διαρκέσει μέχρι τις επόμενες ευρωπαϊκές εκλογές του 1999, όπου όλοι οι πολίτες της Ευρώπης θα κληθούν να εκλέξουν τους βουλευτές τους. Μια Ευρώπη κοντά στους πολίτες, αυτή είναι η φιλοδοξία μας, αυτή είναι η βούλησή μας. Και είμαι βέβαιος ότι, με τη δυναμική που θα δώσετε, οι πολίτες της Ευρώπης θα μπορέσουν να ταυτιστούν με αυτό το θεσμικό όργανο που πρέπει να βρεθεί στο επίκεντρο μιας δημοκρατικής ευρωπαϊκής οικοδόμησης.
<P>
Στην εκπλήρωση των καθηκόντων σας, κύριε Πρόεδρε, να είστε πάντα βέβαιος για την πιστή, έντιμη, άμεση συνδρομή, για τη βοήθεια και τη συνεργασία των μελών και του προέδρου της Επιτροπής.
<P>
(Χειροκροτήματα)

<SPEAKER ID=15 LANGUAGE="EN" NAME="Green">
Κύριε Πρόεδρε, έχοντας υπόψη ορισμένες από τις ομιλίες που ακούστηκαν σήμερα εδώ πιστεύω ότι είναι σημαντικό να εγερθώ και πάλι διότι εκείνοι που παρευρίσκονται στα θεωρεία και τα μέσα ενημέρωσης άκουσαν σήμερα μερικές πολύ περίεργες ερμηνείες για την αντιπροσωπευτική δημοκρατία.
<P>
Θα πρέπει να σας πω ότι με την εκ μέρους τους αποδοχή της χρήσεως του συστήματος d΄Hondt καθώς και με τις άλλες εθελοντικές τους παραχωρήσεις προς τις μικρότερες ομάδες του Σώματος, οι δύο μεγαλύτερες ομάδες είναι...
<P>
(Θόρυβος) Θα περιμένουμε να σταματήσουν οι φωνασκίες.

<SPEAKER ID=16 NAME="Πρόεδρος">
Αξιότιμοι κύριοι βουλευτές, σέβομαι τις απόψεις σας. Διατηρήστε τον ίδιο σεβασμό και για τις απόψεις των άλλων. Συνεχίστε, κυρία Green.

<SPEAKER ID=17 LANGUAGE="EN" NAME="Green">
Οι δύο μεγαλύτερες ομάδες του Σώματος έχουν ήδη προβεί σε σημαντικές παραχωρήσεις προς τις μικρότερες. Είμαι απογοητευμένη από το γεγονός ότι στις ομιλίες των ηγετών των άλλων ομάδων δεν υπήρξε καμία αναγνώριση του γεγονότος αυτού, παρά τις συζητήσεις που είχαμε κατά τις τελευταίες εβδομάδες.
<P>
Θα ήθελα επίσης να πω ότι σε όλες τις κοινοβουλευτικές δημοκρατίες η πλειοψηφία είναι εκείνη που καθορίζει το ποιος θα είναι Πρόεδρος. Αυτό είναι εκείνο που έγινε σήμερα εδώ.
<P>
(Χειροκροτήματα) Θα ήθελα να καταλήξω λέγοντας στον κ. Pasty ιδιαίτερα ότι όταν παρουσίασε τους αριθμούς, οι οποίοι ήσαν εντελώς παραπλανητικοί, προφανώς δεν είχε υπόψη του τις υποψηφιότητες που προτάθηκαν, ιδιαίτερα εκ μέρους της ομάδας μου, διότι θα παρατηρούσε ότι από τις τρεις θέσεις των κοσμητόρων που διαθέταμε παραχωρήσαμε τη μία σε μια μικρότερη ομάδα του Σώματος και θα υποστηρίξουμε τον υποψήφιο της Συνομοσπονδιακής Ομάδας της Ευρωπαϊκής Ενωτικής Αριστεράς. Θα σας πω επίσης ότι, όταν αναφέρεστε σε μικρές αντιπροσωπείες, η ομάδα μου προτείνει ως κοσμήτορα ένα μέλος της τετραμελούς φινλανδικής αντιπροσωπείας σ' αυτήν. Επομένως, όταν ο κ. Pasty λέει ότι οι μικρότερες αντιπροσωπείες εντός των μεγάλων ομάδων στερούνται των δικαιωμάτων τους, έχει απόλυτα λάθος.
<P>
Σας λέγω συνάδελφοι ότι προτείνουμε έναν φινλανδό όπως και ένα άλλο Μέλος για μία από τις θέσεις των κοσμητόρων του Σώματος. Υποθέτω λοιπόν εξ εκείνων που είπε ο κ. Pasty υπέρ των μικρότερων αντιπροσωπειών ότι τόσο ο ίδιος όσο και η ομάδα του θα υποστηρίξουν τον δικό μας φινλανδό για μία από τις θέσεις των κοσμητόρων.
<P>
(Χειροκροτήματα)
<SPEAKER ID=18 NAME="Πρόεδρος">
Κύριε Martens, δεν πρόκειται να γίνει συζήτηση σχετικά με αυτό. Θα σας δώσω ένα μόνο λεπτό, λαμβανομένων υπόψη των υπαινιγμών που έγιναν.

<SPEAKER ID=19 LANGUAGE="NL" NAME="Martens">
Δεν γνωρίζω αν ο σκοπός ήταν να διεξαχθεί μία συζήτηση σχετικά με τους βασικούς κανόνες που ισχύουν στο Κοινοβούλιο και που δεν έχουν καμία σχέση με μία δικτατορία της πλειοψηφίας, αντίθετα μάλιστα. Δεν εφαρμόζουμε το σύστημα «ο νικητής τα παίρνει όλα », αλλά ένα σύστημα αναλογικής εκπροσώπησης των διαφόρων πολιτικών ομάδων στην κατανομή των εντολών. Η ψηφοφορία που θα διεξάγουμε αργότερα για τους αντιπροέδρους του Κοινοβουλίου το αποδεικνύει αυτό, υπό τον όρο ότι θα δοθεί μία ευκαιρία και στους υποψηφίους από τις μικρότερες πολιτικές ομάδες με τη σύναψη μίας συμφωνίας μεταξύ διαφόρων παρατάξεων. Πιστεύω λοιπόν ότι δεν είναι σωστό να απορριφθεί αυτή η αρχή, αυτό το σύστημα, σύμφωνα με το οποίο προσφέρεται μία ευκαιρία και στις μικρότερες πολιτικές ομάδες και μέσα σ'αυτές στις μικρότερες αντιπροσωπείες. Δηλώναμε πάντοτε ότι θα δεχόμαστε μία πιθανή αλλαγή των κανόνων που ισχύουν στο Κοινοβούλιο. Θα ήθελα όμως να τονίσω ότι σ'αυτό το πολυπολιτισμικό Κοινοβούλιο, στο οποίο συμμετέχουν εκπρόσωποι 15 κρατών μελών, εφαρμόζουμε ένα σύστημα το οποίο είναι δίκαιο, ισορροπημένο. Κατά συνέπεια, είμαι της άποψης ότι, σε αντίθεση με άλλα συστήματα, η μέθοδος αυτή είναι η καλύτερη που μπορεί να εφαρμοστεί από το Κοινοβούλιο.

<SPEAKER ID=20 NAME="Πρόεδρος">
Αξιότιμοι κύριοι βουλευτές, ας μη συνεχίσουμε με αυτό το θέμα. Λόγω παράδοσης, έγιναν αυτές οι παρεμβάσεις για τα τυπικά συγχαρητήρια στον νεοεκλεγμένο Πρόεδρο. Φυσικά, ο νεοεκλεγμένος αυτός Πρόεδρος δε μπορούσε να σταματήσει τις εκδηλώσεις εκείνων που δε συμφωνούν ακριβώς με τη μέθοδο εκλογής του και δεν το έπραξε. Θα ήταν όμως απαράδεκτο να απομακρυνθούμε από την ημερήσια διάταξη, η οποία τώρα απαιτεί να προχωρήσουμε στην εκλογή Αντιπροέδρων. Συνεπώς, κηρύσσω περαιωμένη την ώρα αυτών των παρεμβάσεων, και με την έγκριση όλων, προχωρούμε στην εκλογή των Αντιπροέδρων.

<CHAPTER ID=2>
Εκλογή των Αντιπροέδρων
<SPEAKER ID=21 NAME="Πρόεδρος">
Η ημερήσια διάταξη προβλέπει την εκλογή των Αντιπροέδρων.
<P>
Έλαβα τις εξής υποψηφιότητες:
<P>
κύριος Αναστασόπουλος κύριος Αυγερινός κύριος Capucho κυρία Fontaine κύριος Gutiιrrez Dνaz κύριος Haarder κυρία Hoff κύριος Imbeni κύριος Marinho κύριος Martin κυρία Pιry κύριος Podestΰ κυρία Schleicher κύριος Verde i Aldea
<P>
Οι υποψήφιοι μου γνωστοποίησαν ότι αποδέχονται τις αντίστοιχες υποψηφιότητές τους.
<P>
(Διεξάγεται η ψηφοφορία) Προχωρούμε στην καταμέτρηση των ψήφων.
<P>
Το αποτέλεσμα της ψηφοφορίας θα ανακοινωθεί το απόγευμα στις 15.00 μ.μ.
<P>
(Η συνεδρίαση, διακοπείσα στις 12.55 μ.μ., επαναλαμβάνεται στις 15.00 μ.μ.)
<SPEAKER ID=22 NAME="Πρόεδρος">
Ιδού το αποτέλεσμα του πρώτου γύρου της ψηφοφορίας για την εκλογή των Αντιπροέδρων:
<P>
Ψήφισαν: 544 Λευκά ή άκυρα ψηφοδέλτια: 51 Έγκυρα: 493 Απόλυτη πλειοψηφία: 247
<P>
Έλαβαν:
<P>
κ. Αναστασόπουλος: 296 ψήφους κ. Αυγερινός: 198 ψήφους κ. Capucho: 210 ψήφους κ. Fontaine: 345 ψήφους κ. Gutiιrrez Dνaz: 275 ψήφους κ. Haarder: 187 ψήφους κ. Hoff: 241 ψήφους κ. Imbeni: 258 ψήφους κ. Marinho: 166 ψήφους κ. David W. Martin: 298 ψήφους κ. Pιry: 303 ψήφους κ. Podestΰ: 173 ψήφους κ. Schleicher: 261 ψήφους κ. Verde i Aldea: 205 ψήφους
<P>
Συγκέντρωσαν την απόλυτη πλειοψηφία των έγκυρων ψηφοδελτίων, με την ακόλουθη σειρά, η κ. Fontaine, η κ. Pιry, ο κ. Martin, ο κ. Αναστασόπουλος, ο κ. Gutiιrrez Dνaz, η κ. Schleicher και ο κ. Imbeni.
<P>
Συγχαίρω τους συναδέλφους για την εκλογή τους.
<P>
(Χειροκροτήματα) Υπολείπονται ακόμη να πληρωθούν επτά έδρες Αντιπροέδρου, γι' αυτό και είναι απαραίτητο να προχωρήσουμε σε δεύτερο γύρο της ψηφοφορίας. Πριν προχωρήσουμε σε αυτόν, μου ζήτησε το λόγο ο κ. Falconer για ένα ζήτημα επί της διαδικασίας.
<P>
Κύριε Falconer, έχετε το λόγο.

<SPEAKER ID=23 LANGUAGE="EN" NAME="Falconer">
Κύριε Πρόεδρε, σας συγχαίρω για την εκλογή σας. Επί διαδικαστικού, μπορείτε να διασφαλίσετε ότι οι κάλπες θα ανοίγονται όλες συγχρόνως αντί ορισμένες να ανοίγονται πριν από άλλες; Το ζήτημα αυτό προκάλεσε κάποιες προστριβές σήμερα μεταξύ εμού και ορισμένων μελών του προσωπικού, κάτι που δεν θα ήθελα να επαναληφθεί.

<SPEAKER ID=24 NAME="Πρόεδρος">
Ευχαριστώ πολύ, κύριε Falconer. Έχετε απόλυτο δίκιο και σας ευχαριστώ που εφιστάτε την προσοχή μας σε αυτό το σημείο. Ζητώ από τους πέντε ψηφολέκτες, που καθένας τους είναι υπεύθυνος για μία κάλπη, να προσέξουν να μην την ανοίξουν πριν κηρύξει ο Πρόεδρος την έναρξη της ψηφοφορίας, οπότε, εκείνη τη στιγμή, θα ανοίξουν όλες ταυτοχρόνως.
<P>
Πριν κηρύξω την έναρξη της ψηφοφορίας, σας υπενθυμίζω ότι, σε περίπτωση που δεν εκλεγούν οι επτά Αντιπρόεδροι που υπολείπονται στον δεύτερο γύρο, θα πρέπει να προχωρήσουμε σε τρίτο γύρο. Θεωρείται ότι διατηρούνται οι υποψηφιότητες για τις έδρες που θα απομένουν. Ωστόσο, αν υπάρξει κάποια αλλαγή, σας ανακοινώνω ότι η προθεσμία κατάθεσης υποψηφιοτήτων λήγει στις 4.45 μ.μ.
<P>
Όσον αφορά την εκλογή των Κοσμητόρων, προτείνω στους αξιότιμους κυρίους βουλευτές να καθοριστεί η λήξη της προθεσμίας κατάθεσης υποψηφιοτήτων για τις 4 σήμερα το απόγευμα. Υπάρχει αντίρρηση; Εφόσον δεν υπάρχει, συμφωνούμε.
<P>
(Διεξάγεται η ψηφοφορία) Ζητώ από τους κ.κ. ψηφολέκτες να κατευθυνθούν στην αίθουσα 3 του δευτέρου ορόφου για να προχωρήσουν στην καταμέτρηση των ψήφων.
<P>
(Η συνεδρίαση, διακοπείσα στις 15.25 μ.μ., επαναλαμβάνεται στις 18.00 μ.μ.)
<SPEAKER ID=25 NAME="Πρόεδρος">
Ιδού το αποτέλεσμα του δεύτερου γύρου της ψηφοφορίας για την εκλογή των Αντιπροέδρων:
<P>
Ψήφισαν: 503 Λευκά ή άκυρα ψηφοδέλτια: 34 Έγκυρα: 469 Απόλυτη πλειοψηφία: 235
<P>
Έλαβαν:
<P>
κ. Αυγερινός: 271 ψήφους κ. Capucho: 219 ψήφους κ. Haarder: 205 ψήφους κ. Hoff: 296 ψήφους κ. Marinho: 245 ψήφους κ. Podestΰ 199 ψήφους κ. Verde i Aldea: 275 ψήφους
<P>
Συγκέντρωσαν την απόλυτη πλειοψηφία των έγκυρων ψηφοδελτίων η κ. Hoff, ο κ. Verde i Aldea, ο κ. Αυγερινός και ο κ. Marinho, τους οποίους και συγχαίρω για την εκλογή τους.
<P>
(Χειροκροτήματα) Υπολείπονται ακόμη να πληρωθούν τρεις έδρες Αντιπροέδρου. Είναι απαραίτητο να προχωρήσουμε σε τρίτο γύρο της ψηφοφορίας.
<P>
Αξιότιμοι κύριοι βουλευτές, το άρθρο 15 του Κανονισμού απαιτεί σαφώς και ρητώς για τους δύο πρώτους γύρους της ψηφοφορίας να διεξάγονται με ψηφοδέλτιο. Αυτό δεν ισχύει όσον αφορά τον τρίτο γύρο, για τον οποίο αναφέρεται απλώς ότι οι έδρες που υπολείπονται θα πληρωθούν με σχετική πλειοψηφία.
<P>
Γι' αυτό, επιτρέψτε μου να προχωρήσουμε, αν οι αξιότιμοι κύριοι βουλευτές είναι σύμφωνοι -στην αντίθετη περίπτωση δεν θα γίνει έτσι- σε μυστική και ηλεκτρονική ψηφοφορία.
<P>
(Χειροκροτήματα) Κυρία Ewing, έχετε το λόγο για ένα ζήτημα επί της διαδικασίας σχετικά με αυτό το θέμα.

<SPEAKER ID=26 LANGUAGE="EN" NAME="Ewing">
Κύριε Πρόεδρε, εγείρομαι σχετικά με το άρθρο 13(3) του Κανονισμού το οποίο αναφέρει: »Κατά την εκλογή του Προέδρου, των Αντιπροέδρων και των Κοσμητόρων, πρέπει να λαμβάνεται υπόψη μια δίκαιη εκπροσώπηση των κρατών μελών καθώς και των πολιτικών τάσεων». Με τον τρόπο που προχωρούμε τώρα, στο Προεδρείο δεν θα υπάρχουν εκπρόσωποι της Ολλανδίας, της Ιρλανδίας, του Βελγίου, του Λουξεμβούργου, της Σουηδίας και της Αυστρίας. Θα ήθελα να ζητήσω από όλα τα Μέλη του Κοινοβουλίου να διερωτηθούν εάν αυτός είναι ο κατάλληλος τρόπος άσκησης της δημοκρατίας στην Ευρώπη. Σας λέω ότι δεν είναι ο κατάλληλος!

<SPEAKER ID=27 NAME="Πρόεδρος">
Αξιότιμε κύριε βουλευτά, όλα τα μέλη αυτού του Σώματος γνωρίζουν το σημείο 3 του άρθρου 13 του Κανονισμού που ξεκινά με τα λόγια «Κατά την εκλογή του Προέδρου, ...». Κατά κάποιον τρόπο απαιτεί όλα τα Κράτη μέλη να εκπροσωπούνται στην Προεδρία αυτού του Σώματος. Συνεπώς, αυτή είναι μια γενική αρχή η οποία στη συνέχεια εφαρμόζεται στην πράξη με μια μέθοδο που υιοθετείται από την πλειοψηφία του Σώματος, δηλαδή σύμφωνα με έναν δημοκρατικά εγκεκριμένο κανόνα.
<P>
Πριν συνεχίσουμε, θα ήθελα να κάνω μια ερώτηση στους αξιότιμους κυρίους βουλευτές: Υπάρχει κανείς που αντιτίθεται στη χρησιμοποίηση της ηλεκτρονικής ψηφοφορίας; Φαίνεται πως όχι.
<P>
Συνεπώς, αυτήν τη στιγμή έχουμε τρεις υποψηφιότητες -των κ.κ. Capucho, Haarder και Podestΰ- και θα ψηφίσουμε με αυτήν τη σειρά.
<P>
Σύμφωνα με το άρθρο 121, παράγραφος 1, εδάφιο 2 του Κανονισμού, θα υπολογιστούν μόνον οι θετικές ψήφοι, δηλαδή το αριστερό κουμπί.
<P>
Παρακαλώ τους ψηφολέκτες να κατευθυνθούν στο Προεδρείο για να επιβλέψουν την ψηφοφορία.

<SPEAKER ID=28 LANGUAGE="EN" NAME="Miller">
Κύριε Πρόεδρε, εάν σας κατάλαβα καλά όταν αναφερθήκατε στην ηλεκτρονική ψηφοφορία, είπατε ότι μπορούμε να ψηφίσουμε μόνο υπέρ. Ασφαλώς σε μια δημοκρατική κοινωνία μπορεί κάποιος τουλάχιστον να απόσχει.

<SPEAKER ID=29 NAME="Πρόεδρος">
Κύριε Miller, σας ευχαριστώ για την παρέμβασή σας. Προφανώς, κάθε βουλευτής μπορεί να χρησιμοποιήσει οποιοδήποτε από τα τρία κουμπιά. Το ζήτημα είναι ότι, καθώς απαιτείται απλώς μια σχετική πλειοψηφία, θα λάβουμε υπόψη αποκλειστικά τις θετικές ψήφους, εφόσον οι υπόλοιπες δεν είναι απαραίτητο να υπολογιστούν και να ληφθούν υπόψη. Αν δεν έγινα καλώς αντιληπτός, ευχαρίστως να το διευκρινίσω: Μπορεί κανείς να ψηφίσει με οποιοδήποτε από τα τρία κουμπιά. Θα υπολογιστούν μόνον οι θετικές ψήφοι, διότι, υπενθυμίζω σε όλα τα μέλη του Σώματος, το ζήτημα είναι απλώς να καθοριστεί η σειρά εκλογής.
<P>
Σας υπενθυμίζω επίσης ότι αν οι πολιτικές Ομάδες είχαν συμφωνήσει σχετικά με αυτήν τη σειρά, δε θα χρειαζόταν να ψηφίσουμε, εφόσον δεν υπάρχουν περισσότεροι υποψήφιοι από τον απαραίτητο αριθμό. Δηλαδή, όλοι εκλέγονται με αυτήν την ψηφοφορία.

<SPEAKER ID=30 LANGUAGE="DE" NAME="Wolf">
Eίναι δυνατόν ο μεν ή ο δε υποψήφιος να έχει περισσότερες αρνητικές ψήφους από θετικές; Στην προκειμένη περίπτωση δεν έχει εκλεγεί, διότι περισσότερες αρνητικές από θετικές ψήφοι, δεν αποτελεί σχετική πλειοψηφία.

<SPEAKER ID=31 NAME="Πρόεδρος">
Κύριε Wolf, σας ευχαριστώ που κοιτάζετε με προσοχή τον Κανονισμό. Πρόκειται απλώς για τον καθορισμό του προβαδίσματος μεταξύ αυτών των υποψηφίων. Συνεπώς, είναι απολύτως αδιάφορο ποιός θα είναι ο αριθμός των σχετικών ψήφων. Αν διεξαχθεί μυστική ψηφοφορία με ψηφοδέλτιο και ένας υποψήφιος έχει 3 ψήφους, ένας άλλος 2 και ένας άλλος 1, και πάλι εκλέγονται. Ο σκοπός της ψηφοφορίας είναι αποκλειστικά και μόνο να καθοριστεί το προβάδισμα. Φυσικά, αν οι αξιότιμοι κύριοι βουλευτές αντιτίθενται, θα σας ζητήσω να έχετε το θάρρος να σηκωθείτε και να πείτε «αντιτίθεμαι», και έτσι, θα προχωρήσουμε αυτομάτως σε ψηφοφορία με ψηφοδέλτιο. Εφόσον όμως κανείς δεν αντιτάχθηκε, ας κερδίσουμε λίγο χρόνο σε αυτό το Σώμα, και φυσικά, θα ψηφίσουμε με ηλεκτρονική ψηφοφορία.

<SPEAKER ID=32 LANGUAGE="EN" NAME="Elliott">
Κύριε Πρόεδρε, δεν είναι η πρώτη φορά που συμβαίνει αυτό, φαίνεται όμως να διαμορφώνει κάποια περίεργη τακτική που έχουμε υιοθετήσει. Όπως εγώ καταλαβαίνω αυτά που προτείνατε ουσιστικά λέτε ότι όσο όλοι οι υποψήφιοι λάβουν έστω και μία ψήφο, που μπορεί να είναι η δική τους, θα πρέπει να εκλεγούν. Ασφαλώς έχουν προταθεί από τις πολιτικές ομάδες αλλά βεβαίως η κατάσταση κατά την οποία μπορεί κάποιος να εκλεγεί αντιπρόεδρος χωρίς να τον θέλει η πλειοψηφία των Μελών δεν είναι ικανοποιητική. Μολονότι αμφιβάλλω για το εάν μπορούμε να κάνουμε κάτι αυτή τη στιγμή - και είμαι βέβαιος ότι ακολουθείτε πιστά τον Κανονισμό - πιστεύω ότι θα πρέπει να επανεξετάσουμε την τακτική αυτή στο μέλλον.

<SPEAKER ID=33 NAME="Πρόεδρος">
Ευχαρίστως, κύριε Elliott, θα παραπέμψω στην Επιτροπή Κανονισμού την πρόταση που διατυπώνετε σχετικά με την αλλαγή του συστήματος.

<SPEAKER ID=34 LANGUAGE="EN" NAME="Falconer">
Κύριε Πρόεδρε, δεν μπορώ να θυμηθώ ούτε μία φορά στα δωδεκάμιση χρόνια που είμαι εδώ να έχουμε χρησιμοποιήσει αυτή τη μέθοδο για να επιλύσουμε το συγκεκριμένο πρόβλημα. Ούτε μία φορά. Αυτό είναι το πρώτο σημείο που θα ήθελα να θέσω.
<P>
Το δεύτερο σημείο είναι το εξής: την τελευταία φορά που εμφανίστηκε το ίδιο πρόβλημα, δηλ. την τελευταία φορά που ψηφίσαμε σ' αυτή την Αίθουσα για την εκλογή Προέδρου και Αντιπροέδρων, προχωρήσαμε σε ψηφοφορία διά βοής. Επομένως δεν βλέπω κανένα λόγο για να μην κάνουμε ψηφοφρία διά βοής και σ' αυτή την περίπτωση. Κατά συνέπεια ενίσταμαι, ως αρχή, στη μέθοδο που προτείνετε στο Κοινοβούλιο.

<SPEAKER ID=35 NAME="Πρόεδρος">
Αξιότιμοι κύριοι βουλευτές, σας υπενθυμίζω ότι σε μια τόσο σημαντική περίπτωση όπως ήταν η εκλογή του Ευρωπαίου Διαμεσολαβητή χρησιμοποιήθηκε, στον τελευταίο γύρο, αυτή η μέθοδος. Δεύτερον, ότι υπάρχει το άρθρο 13, παράγραφος 1 του Κανονισμού, όπου αναφέρεται ότι: »Όταν όμως ο αριθμός των υποψηφιοτήτων δεν υπερβαίνει τον αριθμό των προς πλήρωση εδρών -είναι η περίπτωσή μας-, οι υποψήφιοι μπορούν να εκλεγούν και δια βοής». Δηλαδή, χωρίς ψηφοφορία. Αν αυτήν τη στιγμή οι πολιτικές Ομάδες συμφωνούσαν σχετικά με τη σειρά, αυτομάτως θα έληγε και οποιοδήποτε ζήτημα περί ψηφοφορίας. Σας πρότεινα, αν δεν υπάρχει αντίρρηση -και εκείνη τη στιγμή δεν διατυπώθηκε καμιά- να προχωρήσουμε με αυτό το σύστημα. Και εφόσον εκείνη τη στιγμή κανείς δεν αντιτάχθηκε, θα προχωρήσουμε με αυτό το σύστημα, με την άδειά σας, χωρίς περαιτέρω συζητήσεις.
<P>
(Χειροκροτήματα) Αρχίζει η ψηφοφορία.
<P>
Κατ' αρχήν θα ψηφίσουμε για τον κ. Capucho. Σας υπενθυμίζω ότι ο συνολικός αριθμός των ψήφων που θα συγκεντρώσει καθένας θα είναι εκείνος που θα καθορίσει τη σχετική σειρά, και θα ήθελα να ζητήσω από όλα τα μέλη του Σώματος, παρακαλώ, να απέχουν από το να κάνουν υποδείξεις ψήφου. Πρόκειται για μυστική ψηφοφορία. Καθένας θα πρέπει να γνωρίζει επαρκώς ποιά είναι η έννοια της ψήφου του.
<P>
(Διεξάγεται η ψηφοφορία) Το αποτέλεσμα της ψηφοφορίας αυτής, όπως θα μπόρεσαν να επαληθεύσουν και οι κύριοι ψηφολέκτες που βρίσκονται εδώ πίσω, είναι 254 ψήφοι.
<P>
Χειροκροτήματα
<P>
Δεν χρειάζεται να γνωρίζουμε πόσοι βουλευτές ψήφισαν, εφόσον αυτή τη στιγμή απλώς καθορίζουμε τη σειρά εκλογής. Αυτός είναι ο λόγος για τον οποίο ανακοίνωσα μόνον τις ψήφους, διότι πρόκειται απλώς για τον καθορισμό της σειράς προτεραιότητας μεταξύ των τριών υποψηφίων. Αλλά δεν έχω κανένα πρόβλημα να διευκρινίσω ότι ψήφισαν 470 βουλευτές. Δεν υπάρχει κανένας λόγος να αποκρυβεί το στοιχείο αυτό από το Σώμα.
<P>
Θα προχωρήσουμε στην ίδια ψηφοφορία σχετικά με τον κ. Haarder.
<P>
(Διεξάγεται η ψηφοφορία) Το αποτέλεσμα της ψηφοφορίας είναι το εξής:
<P>
Ψήφισαν: 475 Θετικές ψήφοι: 235
<P>
Προχωρούμε στη συνέχεια στον τρίτο και τελευταίο γύρο αυτής της ψηφοφορίας για τον κ. Podestΰ.
<P>
(Διεξάγεται η ψηφοφορία) Το αποτέλεσμα της ψηφοφορίας είναι το εξής:
<P>
Ψήφισαν: 478 Θετικές ψήφοι: 211
<P>
(Χειροκροτήματα) Συνεπώς, οι τρεις κύριοι βουλευτές εκλέγονται με την εξής σειρά:
<P>
κ. Capucho κ. Haarder κ. Podestΰ
<P>
Κύριε Telkδmper, έχετε το λόγο για ένα ζήτημα επί της διαδικασίας.

<SPEAKER ID=36 LANGUAGE="DE" NAME="Telkδmper">
Kύριε Πρόεδρε, νομίζω ότι, σύμφωνα με το άρθρο 13, η εκλογή που κάνατε τώρα είναι απαράδεκτη, επειδή την επηρεάσατε. Aν έχουμε τρίτη ψηφοφορία, μπορούμε να την κάνουμε ηλεκτρονικά, όπως ψηφίσαμε. Aυτό είναι το σωστό. Έτσι ψηφίσαμε. Aλλά ενδιαμέσως γνωστοποιούσατε πάντα τα διάφορα αποτελέσματα. Έτσι, μετά το πρώτο αποτέλεσμα της ψηφοφορίας, ασκήσατε έμμεση επιρροή στη δεύτερη. Σε μια μυστική ψηφοφορία - κι αυτό κάναμε στην πρώτη και στη δεύτερη ψηφοφορία - εκλέγονται όλοι οι υποψήφιοι την ίδια ώρα και στο τέλος εσείς ανακοινώνετε το αποτέλεσμα. Kατ' αυτήν την έννοια δεν ήταν μια μυστική ψηφοφορία, παρόλο που έγινε ηλεκτρονικά. Nομίζω πως εδώ κάνατε μια χειραγώγηση την οποία δεν μπορούμε να ανεχθούμε.
<P>
(Xειροκροτήματα, θόρυβος)

<SPEAKER ID=37 NAME="Πρόεδρος">
Κύριε Telkδmper, η παρατήρησή σας θα ληφθεί υπόψη και θα διαβιβαστεί στην Επιτροπή Κανονισμού. Προσωπικά, δεν έχω ποτέ την αξίωση να έχω τον τελευταίο λόγο. Προσπάθησα να διευκολύνω την έκφραση της βούλησης αυτού του Σώματος όσον αφορά το προβάδισμα τριών Αντιπροέδρων, φυσικά όμως, η ερμηνεία του Προέδρου εμπίπτει πάντοτε στην Επιτροπή Κανονισμού, και έτσι και θα διαβιβαστεί σε εύθετο χρόνο.

<SPEAKER ID=38 NAME="Αναστασόπουλος">
Κυρίες και κύριοι συνάδελφοι, επιτρέψτε μου να μην συμφωνήσω καθόλου με την παρατήρηση του κ. Telkδmper ότι προσπαθήσατε να «μανιπουλάρετε» την ψηφοφορία. Δεν είναι ακριβές αυτό. Η ψηφοφορία ήταν μυστική.
<P>
Βεβαίως, είναι μία πρωτότυπη εμπειρία και καλό θα ήταν σε τέτοιες περιπτώσεις τα αποτελέσματα να ανακοινώνονται στο τέλος. Αλλά, βεβαίως, ήταν μυστική η ψηφοφορία και δεν υπήρχε καμμία πρόθεση από την πλευρά σας.

<SPEAKER ID=39 LANGUAGE="FR" NAME="Fabre-Aubrespy">
Κύριε Πρόεδρε, νομίζω ότι ορθώς παραπέμπετε στην επιτροπή κανονισμού ορισμένα θέματα που τίθενται σχετικά με την παρούσα ψηφοφορία.
<P>
Θα ήθελα να προσθέσω ένα άλλο θέμα, διότι αφορά ένα στοιχείο που αποδεικνύει ότι η εκλογή, όπως διεξάγεται τόσο για τον πρόεδρο, όσο και για τους αντιπροέδρους, δεν είναι επαρκώς δημοκρατική.
<P>
Τα ψηφοδέλτια που χρησιμοποιήθηκαν για την εκλογή σας, κύριε Πρόεδρε, την εκλογή του προέδρου του Κοινοβουλίου μας, καθώς και τα ψηφοδέλτια που χρησιμοποιήθηκαν για την εκλογή των αντιπροέδρων δεν ήσαν ομοιόμορφα.
<P>
Σας ζητώ να διενεργήσετε έρευνα για να γίνει γνωστό πώς εξηγείται η ύπαρξη αυτών των διαφορετικών ψηφοδελτίων, ο τρόπος που διανεμήθηκαν και να παραπεμφθεί το θέμα αυτό στην επιτροπή κανονισμού.

<SPEAKER ID=40 NAME="Πρόεδρος">
Κύριε Fabre-Aubrespy, αναφέρεστε σε δύο διαφορετικά πράγματα. Αφενός συμμερίζεστε τα όσα εξέφρασε η Προεδρία και δεν επιμένω σε αυτό. Δεύτερον, αν πράγματι υπήρξαν διαφορετικά ψηφοδέλτια, θα σας ευχαριστούσα αν παρείχατε στις αρμόδιες υπηρεσίες τα στοιχεία και τις απαραίτητες αποδείξεις, διότι αυτή είναι μια πολύ σοβαρή κατηγορία και θα πρέπει να στηρίζεται σε πολύ συγκεκριμένα στοιχεία. Βεβαίως, αν τα παρέχετε, θα διενεργηθεί σχετική έρευνα.

<CHAPTER ID=3>
Εκλογή κοσμητόρων
<SPEAKER ID=41 NAME="Πρόεδρος">
Η ημερήσια διάταξη προβλέπει την εκλογή των Κοσμητόρων του Ευρωπαϊκού Κοινοβουλίου
<P>
Έλαβα τις εξής υποψηφιότητες:
<P>
κ. Balfe κ. Bardong κ. Killilea κ. Paasio κ. Ribeiro κ. Viola
<P>
Οι υποψήφιοι μου γνωστοποίησαν ότι αποδέχονται τις αντίστοιχες υποψηφιότητές τους. Καθώς ο αριθμός των υποψηφίων υπερβαίνει τον αριθμό των προς πλήρωση εδρών, θα προχωρήσουμε σε μυστική ψηφοφορία. Υπενθυμίζω στους αξιότιμους κυρίους βουλευτές ότι, όπως επισημαίνεται στο άρθρο 16 του Κανονισμού, οι Κοσμήτορες είναι 5 τον αριθμό. Οι βουλευτές θα πρέπει να ψηφίσουν το πολύ πέντε ονόματα. Τα ψηφοδέλτια που θα περιέχουν περισσότερα από πέντε ονόματα θα είναι άκυρα. Οι ψηφολέκτες παραμένουν οι ίδιοι όπως και για τις προηγούμενες εκλογές και σας παρακαλώ να μεταβείτε κοντά στις κάλπες.
<P>
(Διεξάγεται η ψηφοφορία)

<SPEAKER ID=42 NAME="Πρόεδρος">
Η ψηφοφορία έληξε.
<P>
(Η συνεδρίαση διακόπτεται στις 18.45 και επαναλαμβάνεται στις 20.000) Θα σας ανακοινώσω το αποτέλεσμα της εκλογής κοσμητόρων: Ψήφισαν: 507 Λευκά ή άκυρα ψηφοδέλτια: 29 Έγκυρα: 478 Απόλυτη πλειοψηφία: 240.
<P>
Έλαβαν: ο κ. Balfe, 313 ψήφους,
<P>
(Χειροκροτήματα) ο κ. Bardong 176 ψήφους, ο κ. Killilea 190 ψήφους, ο κ. Ribeiro 250 ψήφους, ο κ. Viola 181 ψήφους, ο κ. Paasio 237 ψήφους.
<P>
Συνεπώς, οι κκ. Balfe και Ribeiro έλαβαν την απόλυτη πλειοψηφία των εγκύρων ψηφοδελτίων.
<P>
Τους ανακηρύσσω κοσμήτορες του Ευρωπαϊκού Κοινοβουλίου και τους συγχαίρω για την εκλογή τους.
<P>
(Χειροκροτήματα) Απομένουν συνεπώς τρεις έδρες κοσμήτορα για να πληρωθούν.
<P>
Θα διεξαχθεί δεύτερος γύρος ψηφοφορίας.
<P>
(Διεξαγωγή ψηφοφορίας)
<SPEAKER ID=43 NAME="Πρόεδρος">
Η ψηφοφορία έληξε. Το αποτέλεσμα αυτού του δεύτερου γύρου θα ανακοινωθεί αύριο το πρωί στις 9.00, με την έναρξη της συνεδρίασης. Αν χρειαστεί, θα προχωρήσουμε αμέσως στον τρίτο γύρο.
<P>
(Η συνεδρίαση λήγει στις 20.25)


<CHAPTER ID="005-01">
1. Συμφωνία-πλαίσιο για τις σχέσεις μεταξύ του Ευρωπαϊκού Κοινοβουλίου και της Επιτροπής (
<P>
- Πριν από την ψηφοφορία:
<SPEAKER ID="086" NAME="José Manuel Barroso" LANGUAGE="EN">
Κύριε Πρόεδρε, πριν από μερικούς μήνες στις πολιτικές κατευθυντήριες γραμμές μου και εδώ στην Ολομέλεια, πρότεινα την αναβάθμιση αυτής της ειδικής σχέσης μεταξύ του Κοινοβουλίου και της Επιτροπής σε ένα νέο επίπεδο. Πρότεινα την περαιτέρω ενίσχυση και ανάπτυξη των σχέσεών μας με θετικό τρόπο, ώστε να αντικατοπτρίζουν τη νέα συνθήκη και την κοινή μας αίσθηση σκοπού για την από κοινού διαμόρφωση της Ευρώπης.
<P>
Τις τελευταίες εβδομάδες, συμμετείχα σε εις βάθος συζητήσεις με την ομάδα των διαπραγματευτών με επικεφαλής τον κ. Lehne, τον οποίο διορίσατε, με θέμα την αναθεώρηση της συμφωνίας-πλαίσιο. Επιτρέψτε μου να εκμεταλλευτώ αυτήν την ευκαιρία για να τους ευχαριστήσω όλους για τις πολύ εντατικές συζητήσεις, αλλά και για την εποικοδομητική προσέγγισή τους.
<P>
Είμαι ιδιαίτερα ικανοποιημένος για το γεγονός ότι έχουμε πλέον καταλήξει σε συνεννόηση σχετικά με τις αρχές που θα διέπουν τη σχέση μας τα επόμενα χρόνια. Οι αρχές αυτές πρέπει να ενισχύουν τη συνεργασία μας με πλήρη σεβασμό της θεσμικής ισορροπίας που έχει διαμορφωθεί από τις συνθήκες.
<P>
Ως Πρόεδρος της Ευρωπαϊκής Επιτροπής, θα συνυπογράψω τις αρχές που καθορίζονται στο ψήφισμα που μόλις εγκρίνατε. Σε αυτές τις αρχές θα βασιστώ για να αναπτύξω τη θέση του νέου Σώματος των Επιτρόπων σχετικά με την αναθεώρηση της πλήρους συμφωνίας-πλαίσιο.
<P>
Με την έγκριση αυτού του ψηφίσματος με τόσο εντυπωσιακή πλειοψηφία από το Σώμα, έχω την πεποίθηση ότι διαθέτουμε μια εξαιρετική βάση για την ενίσχυση της σχέσης μας. Όσον αφορά εκείνα τα θέματα που αφορούν όχι μόνο τα δύο θεσμικά μας όργανα αλλά και το Συμβούλιο, ελπίζω ειλικρινά ότι το Συμβούλιο θα συμμετάσχει στην κοινή μας προσπάθεια να βελτιώσουμε το έργο όλων των θεσμικών οργάνων προς όφελος της Ευρώπης.
<P>
Εάν εγκρίνετε το νέο Σώμα των Επιτρόπων αργότερα σήμερα, θα ζητήσω από τον Αντιπρόεδρο να διορίσει τον κ. Šefčovič επικεφαλής των διαπραγματεύσεων από την πλευρά της Επιτροπής για την αναθεώρηση της συμφωνίας-πλαίσιο. Θα ήθελα να σας διαβεβαιώσω ότι είναι το ίδιο αφοσιωμένος με εμένα -όπως, είμαι σίγουρος, είναι ολόκληρο το νέο Σώμα των Επιτρόπων- στο να επιτύχει αποτελεσματικές και ταχείες διαπραγματεύσεις.
<SPEAKER ID="087" NAME="Πρόεδρος">
Σας ευχαριστώ πολύ, Πρόεδρε Barroso, για την ιδιαίτερα θετική προσέγγισή σας όσον αφορά τις διαπραγματεύσεις μας. Εξ ονόματος όλων μας, θα ήθελα να ευχαριστήσω την ομάδα διαπραγματεύσεών μας, με πρόεδρο τον κ. Lehne, και όλους τους συναδέλφους που επέδειξαν τόση αφοσίωση στις διαπραγματεύσεις.
<P>
(Χειροκροτήματα)
<P>
Δεν διαθέτουμε ακόμη μια νομοθετική πρωτοβουλία με βάση τη Συνθήκη της Λισαβόνας, αλλά έχουμε λάβει την υπόσχεση μιας απάντησης όσον αφορά τις προσδοκίες μας από την Επιτροπή. Έχουμε "Ώρα των Ερωτήσεων" όχι μόνο με τον Πρόεδρο της Ευρωπαϊκής Επιτροπής, αλλά και με τους Επιτρόπους, μια πρόσκληση από τον Πρόεδρο της Ευρωπαϊκής Επιτροπής προς τον Πρόεδρο του Ευρωπαϊκού Κοινοβουλίου και προς το Σώμα των Επιτρόπων, καθώς και την κοινή συνεργασία μας με τα εθνικά κοινοβούλια, η οποία είναι πολύ σημαντική.
<P>
Σκεφτόμαστε την αρχή της επικουρικότητας. Χρειαζόμαστε μια εκτίμηση επιπτώσεων για να την βελτιώσουμε όσο είναι δυνατόν, και ελπίζουμε ότι θα καταστεί πολύ ισχυρότερη από τη συγκεκριμένη άποψη σε σχέση με την ισχύ που είχε αρχικά στη συμφωνία μας, αλλά πιστεύω ότι υπάρχει ακόμη μεγάλο περιθώριο ελπίδας να κάνουμε όλοι μας ό,τι είναι απαραίτητο για τους πολίτες μας στο μέλλον.
<P>
(" συνεδρίαση διακόπτεται στις 12.10 και συνεχίζεται στις 13.30)

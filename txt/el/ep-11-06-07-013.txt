<CHAPTER ID="013">
Ώρα των ερωτήσεων με τον Πρόεδρο της Επιτροπής
<SPEAKER ID="219" NAME="Πρόεδρος">
" ημερήσια διάταξη προβλέπει την Ώρα των ερωτήσεων με τον Πρόεδρο της Επιτροπής.
<SPEAKER ID="220" NAME="Manfred Weber" LANGUAGE="DE">
Κύριε Πρόεδρε, επιτρέψτε μου να ξεκινήσω με ένα χαμόγελο, συγχαίροντας όλους τους βουλευτές για το γεγονός ότι διασωθήκαμε από τον συναγερμό και καταφέραμε να επιστρέψουμε στην Αίθουσα σώοι και αβλαβείς και να λάβουμε τις θέσεις μας.
<P>
Ως εκπρόσωπος της Ομάδας του Ευρωπαϊκού Λαϊκού Κόμματος (Χριστιανοδημοκράτες), θα ήθελα να θέσω ένα ερώτημα στον Πρόεδρο της Επιτροπής, ο οποίος ήταν ιδιαίτερα απασχολημένος με τις εικόνες που αντικρίσαμε τις τελευταίες εβδομάδες στην περιοχή της Μεσογείου, όπου πολλοί άνθρωποι, στην προσπάθεια τους να διαφύγουν από την κατάσταση που επικρατεί στην Αφρική, κατέφθασαν στην Ευρώπη, ενώ κάποιοι άλλοι επίσης δεν κατόρθωσαν να φθάσουν στον προορισμό τους. Αναγκαστήκαμε να παρακολουθήσουμε στις ειδήσεις εικόνες αβοήθητων και νεκρών ανθρώπων.
<P>
Γνωρίζουμε όλοι πως πρόκειται για μια κοινή ευρωπαϊκή πρόκληση, η οποία απαιτεί την εξεύρεση λύσης εκ μέρους μας για το δράμα και τη δυστυχία που βιώνουν οι πρόσφυγες. Ως εκπρόσωπος της Ομάδας του Ευρωπαϊκού Λαϊκού Κόμματος, θα ήθελα να ζητήσω από τον Πρόεδρο της Επιτροπής να προβεί σε εκτίμηση σχετικά με τον βαθμό επάρκειας των πόρων που έχει στη διάθεσή της η Επιτροπή -και πρωτίστως ο Frontex-, σχετικά με το κατά πόσον εμείς, ως Ευρωπαϊκή Ένωση, πληρούμε τις κατάλληλες προϋποθέσεις ώστε να αντιδράσουμε στο συγκεκριμένο θέμα και εάν διαθέτουμε τις απαιτούμενες νομοθετικές βάσεις για την κοινή ανάληψη δράσης εκ μέρους της Ευρώπης στην περιοχή της Μεσογείου.
<P>
Θα ήταν επίσης ενδιαφέρον να ενημερωθούμε για τις συζητήσεις που διεξάγονται ενδεχομένως με τις χώρες προέλευσης (όπως για παράδειγμα η Τυνησία και η Αίγυπτος), καθώς και για την πρόοδο που πιθανώς σημειώνουμε ως Ευρωπαίοι σε αυτόν τον τομέα.
<SPEAKER ID="221" NAME="José Manuel Barroso" LANGUAGE="EN">
Κύριε Weber, όλοι λυπούμαστε για τα πρόσφατα γεγονότα, τα οποία προκάλεσαν την απώλεια πολλών ζωών. Συμφωνώ μαζί σας ως προς την ανάγκη λήψης δραστικότερων μέτρων στον συγκεκριμένο τομέα.
<P>
Υπήρξε άμεση ανταπόκριση για την παροχή βοήθειας στις χώρες της βορείου Αφρικής -ποσό άνω του ενός εκατομμυρίου ευρώ υπό τη μορφή ανθρωπιστικής βοήθειας- η οποία, μάλιστα, θα συνεχιστεί. Μέσω της κοινής επιχείρησης "Ερμής", ο διασυνοριακός οργανισμός Frontex συντονίζει τη διαδικασία ανταπόκρισης στις έντονες μεταναστευτικές πιέσεις. Εντούτοις, είναι πολύ σημαντικό το γεγονός ότι τα κράτη μέλη της περιοχής της Μεσογείου, μαζί με τις τρίτες χώρες, συνεχίζουν να συνεργάζονται και να συντονίζουν τις προσπάθειές τους. Απαιτούνται περαιτέρω ενέργειες.
<P>
Επομένως, η ειλικρινής απάντησή μου στο ερώτημά σας είναι ότι, όντως, χρειαζόμαστε περισσότερους πόρους για τον Frontex. Οι προτάσεις για την ενίσχυση του Frontex πρέπει να εγκριθούν κατεπειγόντως. Επίσης, τα κράτη μέλη πρέπει να επιδείξουν πολιτική βούληση και, προπαντός, αλληλεγγύη μεταξύ τους, προσφέροντας τους απαιτούμενους τεχνικούς και ανθρώπινους πόρους. Όπως γνωρίζετε, η Ευρωπαϊκή Ένωση, αυτή καθαυτή, δεν διαθέτει όλους τους απαραίτητους πόρους, οπότε χρειαζόμαστε τη συνεργασία των κρατών μελών ώστε να τους καταστήσουμε διαθέσιμους.
<SPEAKER ID="222" NAME="Manfred Weber" LANGUAGE="DE">
Κύριε Πρόεδρε, σας ευχαριστώ θερμά για τις εκτιμήσεις σας σχετικά με την κατάσταση. Δεδομένης της δήλωσής σας ότι χρειαζόμαστε στην παρούσα φάση περισσότερους πόρους για τον Frontex, θα ήθελα επίσης να μάθω εάν συμμερίζεστε εξίσου την άποψη ότι τα κράτη μέλη έχουν επιδείξει μέχρι στιγμής εξαιρετική απροθυμία να παράσχουν πόρους για την ενίσχυση του οργανισμού. Μάλιστα, είχαμε ήδη στη διάθεσή μας τα κατάλληλα μέσα. Πρόκειται όντως περί απροθυμίας των κρατών μελών να παράσχουν την ανάλογη ενίσχυση στον οργανισμό;
<SPEAKER ID="223" NAME="José Manuel Barroso" LANGUAGE="EN">
Έχει ξεκινήσει συζήτηση σχετικά με το συγκεκριμένο θέμα, η οποία βρίσκεται σε εξέλιξη. Στην πραγματικότητα, πρόκειται για ένα από τα θέματα του Ευρωπαϊκού Συμβουλίου που θα διεξαχθεί αυτόν τον μήνα, στις 23 και 24 Ιουνίου. Τα κράτη μέλη δεν θα πρέπει μόνο να εγκρίνουν την πρόταση που έχει υποβληθεί για την ενίσχυση του Frontex, αλλά είναι εξίσου σημαντικό να αυξηθεί η υλικοτεχνική υποστήριξη: απαιτείται η αύξηση του αριθμού των αεροσκαφών και των πλοίων, στόχος ο οποίος, όμως, δεν μπορεί να επιτευχθεί επί του παρόντος στο πλαίσιο του προϋπολογισμού μας σε ευρωπαϊκό επίπεδο.
<P>
Θεωρώ πως υπάρχει πολιτική βούληση για να πραγματοποιηθεί κάτι τέτοιο, αλλά πρέπει να γίνει με συντονισμένο τρόπο, και η Επιτροπή έχει ξεκινήσει μια προσπάθεια προς αυτήν την κατεύθυνση: η Επίτροπος κ. Malmstrom συνεργάζεται με τα κράτη μέλη επί του θέματος, και ευελπιστώ επίσης το Ευρωπαϊκό Συμβούλιο να εγκρίνει το σκεπτικό μας προς το τέλος του μήνα.
<P>
Ταυτοχρόνως, φυσικά, χρειαζόμαστε και τη συνεργασία των τρίτων χωρών. Εγώ προσωπικά μετέβην στην Τυνησία και πραγματοποίησα συνομιλίες με τον πρωθυπουργό, ο οποίος μας υποσχέθηκε συνεργασία. " αλήθεια είναι ότι συνεργάζονται ήδη μαζί μας, και προς το παρόν προσπαθούμε να καταλήξουμε σε κάποια μορφή συμφωνιών πρακτικής υλικοτεχνικής υποστήριξης μεταξύ των τυνησιακών αρχών και των ευρωπαϊκών οργανισμών.
<SPEAKER ID="224" NAME="Πρόεδρος">
Δεν έχουν επιστρέψει όλοι οι βουλευτές στην Αίθουσα μετά την άσκηση εκκένωσης του κτιρίου.
<SPEAKER ID="225" NAME="Guy Verhofstadt" LANGUAGE="EN">
Όντως, παρατήρησα ότι ορισμένοι συνάδελφοι βουλευτές βρίσκονται ακόμα στην άσκηση.
<P>
Εχθές, ο Επίτροπος κ. Olli Rehn ανακοίνωσε στην Επιτροπή μια σημαντική δέσμη μέτρων. Καταρχάς, ζήτησε μια σειρά αλλαγών για τη δημιουργία ενός μηχανισμού διάσωσης. Ανέφερε ότι είναι σημαντικό για τον συγκεκριμένο μηχανισμό να μπορεί να παρέχει στις χώρες ευέλικτους πιστωτικούς όρους. Επεσήμανε, επίσης, ότι θα πρέπει να είναι σε θέση να εισχωρεί στις δευτερογενείς αγορές και, προπαντός, τόνισε ότι αυτό μπορεί να επιτευχθεί μέσω μειωμένων συμβάσεων αντιστάθμισης με τα δικά του ομόλογα άριστης πιστοληπτικής ικανότητας (διαβάθμιση ΑΑΑ). Αυτό είναι πολύ σημαντικό, διότι προβλέπει την ανταλλαγή ομολόγων κατώτερης αξίας από χώρες με οικονομικές δυσκολίες με ομόλογα διαβάθμισης ΑΑΑ από τον μηχανισμό διάσωσης.
<P>
Δεύτερον, ανέφερε ακόμα ότι η Επιτροπή θα πρέπει να αρχίσει να εξετάζει το ενδεχόμενο έκδοσης ευρωομολόγων - επιτέλους, επιτρέψτε μου να πω.
<P>
" ερώτησή μου προς εσάς, κύριε Barroso, είναι η εξής: μπορείτε να επιβεβαιώσετε ότι αυτή είναι και η θέση της Επιτροπής; Δεύτερον, υπό την πίεση του χρόνου, θα προτείνετε αυτές τις αλλαγές που αφορούν τον μηχανισμό διάσωσης στην προσεχή συνεδρίαση του Ευρωπαϊκού Συμβουλίου, σε δύο εβδομάδες από σήμερα;
<SPEAKER ID="226" NAME="José Manuel Barroso" LANGUAGE="EN">
Θα ήθελα να σας διαβεβαιώσω ότι όλες οι απόψεις που διατυπώθηκαν από τον Επίτροπο κ. Rehn έχουν την πλήρη στήριξη και έγκρισή μου, οπότε δεν θα επαναλάβω τα λεγόμενά του.
<P>
Όσον αφορά τον ΕΜΣ, βρισκόμαστε επί του παρόντος στη διαδικασία θέσπισής του. Όπως γνωρίζετε, ευελπιστώ οι κυβερνήσεις να συμφωνήσουν πολύ σύντομα επί αυτού του θέματος, ούτως ώστε να προκύψει σχετική πολιτική απόφαση στο Ευρωπαϊκό Συμβούλιο για την επικύρωση των αποφάσεων σχετικά με τον ευρωπαϊκό μηχανισμό στήριξης, και, φυσικά, η θέση μας είναι γνωστή σε όλους.
<P>
Όσον αφορά τα ευρωομόλογα, δεν πρόκειται για καινούρια ιδέα. " Επιτροπή πρότεινε επί σειρά ετών την ιδέα των ευρωομολόγων, όπως επίσης και ένας από τους προκατόχους μου. " αλήθεια είναι ότι, μέχρι στιγμής, τα κράτη μέλη δεν έχουν αποδεχθεί την ιδέα· για παράδειγμα, στο πλαίσιο της αντιμετώπισης της κρίσης στην Ελλάδα, η Επιτροπή πρότεινε την ιδέα της αμοιβαίας κάλυψης του χρέους, πρόταση η οποία απορρίφθηκε από τα περισσότερα κράτη μέλη της ευρωζώνης. Θεωρώ ότι, στην παρούσα φάση, σημειώνεται κάποια πρόοδος από πλευράς αποδοχής της ιδέας για την εξέταση διαφόρων επιλογών, και, ασφαλώς, η Επιτροπή θα τις παρουσιάσει. Θεωρούσαμε ανέκαθεν ενδιαφέρουσα την ιδέα των ευρωομολόγων, υπό την προϋπόθεση ότι τα κράτη μέλη θα μπορούσαν να τη στηρίξουν, αλλά, για να είμαστε ειλικρινείς, δεν έχουμε φθάσει ακόμα σε αυτό το σημείο. Ως εκ τούτου, εκτιμώ ότι αυτό που πρέπει να πράξουμε τώρα είναι να εστιάσουμε την προσοχή μας στον ΕΜΣ.
<SPEAKER ID="227" NAME="Guy Verhofstadt" LANGUAGE="EN">
Δεν θεωρώ ότι η κρίση της Ελλάδας και του ευρώ έχει τελειώσει. Δεν έχει τελειώσει. Πρέπει, συνεπώς, να αναζητήσουμε επιπλέον μηχανισμούς. Ένας από αυτούς είναι, πράγματι, η πρόταση του Olli Rehn - ανταλλαγή ομολόγων ορισμένων χωρών, κατώτερης αξίας, με μια μικρότερη δέσμη ευρωομολόγων διαβάθμισης AAA. Αυτή είναι η οδός που πρέπει να ακολουθήσουμε. Τα εν λόγω ευρωομόλογα μπορούν να εκδοθούν είτε από το Ευρωπαϊκό Ταμείο Χρηματοοικονομικής Σταθερότητας είτε από τον ευρωπαϊκό μηχανισμό σταθερότητας είτε από έναν νέο μελλοντικό ευρωπαϊκό οργανισμό. Αυτό δεν έχει σημασία. Σημασία έχει ο μηχανισμός αυτός καθαυτόν και το γεγονός ότι για πρώτη φορά, νομίζω, ο Olli Rehn και η Επιτροπή αναγνωρίζουν ότι αυτή είναι η οδός που πρέπει να ακολουθήσουμε.
<SPEAKER ID="228" NAME="José Manuel Barroso" LANGUAGE="EN">
Κύριε Verhofstadt, η Επιτροπή ενεργεί ως συλλογικό όργανο. Έχω την εντύπωση ότι σας είναι πιο εύκολο να συμφωνήσετε με τα λεγόμενα του Olli Rehn παρά με τα δικά μου, αλλά, στην πραγματικότητα, ομιλούμε ακριβώς περί του ιδίου πράγματος.
<P>
Στην ετήσια επισκόπηση της οικονομικής ανάπτυξης, η Επιτροπή υπερασπίστηκε και πρότεινε συλλογικά ενισχυμένη παρέμβαση αυτού του είδους στο εσωτερικό των αγορών· δυστυχώς, τα κράτη μέλη δεν συμφώνησαν με τη συγκεκριμένη πρόταση. Αυτό, λοιπόν, που μπορώ να επιβεβαιώσω είναι ότι ακολουθούμε τη συγκεκριμένη γραμμή δράσης· προσπαθούμε να διαθέτουμε αυξημένη ευελιξία παρέμβασης στο εσωτερικό των αγορών, όμως, ειλικρινά, θεωρώ ότι, στην παρούσα φάση, θα πρέπει να εστιάσουμε την προσοχή μας στον ΕΜΣ και να εξετάσουμε, φυσικά, επιλογές για το μέλλον των ευρωομολόγων, εφόσον τα κράτη μέλη είναι διατεθειμένα να πραγματοποιήσουν αυτό το περαιτέρω βήμα.
<SPEAKER ID="229" NAME="Jan Zahradil" LANGUAGE="CS">
Κύριε Πρόεδρε, όπως γνωρίζετε, η Ομάδα μου απαρτίζεται κυρίως από μέλη εκτός της ευρωζώνης, αλλά σίγουρα δεν επιθυμούμε την αποτυχία του ευρώ, όπως έχω επαναλάβει πολλές φορές ενώπιον του Σώματος. Οι οικονομίες μας είναι σε μεγάλο βαθμό αλληλοεξαρτώμενες για να επιθυμούμε να συμβεί κάτι τέτοιο, και οφείλω να τονίσω, επομένως, ότι έχουμε ανάμεικτα συναισθήματα για όσα συμβαίνουν.
<P>
Γινόμαστε αποδέκτες ποικίλων μηνυμάτων επί του συγκεκριμένου θέματος. Το Ευρωπαϊκό Συμβούλιο εκφέρει μία άποψη, η Ευρωπαϊκή Κεντρική Τράπεζα μια άλλη και το Διεθνές Νομισματικό Ταμείο κάποια άλλη. Πρωτίστως, έχω την αίσθηση ότι οι πολιτικές απόψεις εξακολουθούν να κατισχύουν έναντι των οικονομικών απόψεων, σαν να ήταν δυνατόν να εξαπατήσουμε τις αγορές με μερικές υποσχέσεις και να αποφύγουμε την πραγματική επίλυση του ζητήματος.
<P>
Θα ήθελα να ρωτήσω ποια είναι η θέση της Ευρωπαϊκής Επιτροπής σε σχέση με την αναδιάρθρωση του δημοσίου χρέους. Φαίνεται όντως να εξακολουθείτε να προτιμάτε τη διοχέτευση ογκούμενων χρηματικών ποσών και ατελείωτων δανείων σε οικονομίες που αντιμετωπίζουν πολύ σοβαρά προβλήματα και βρίσκονται πραγματικά στο χείλος της καταστροφής ή μήπως αρχίζουμε να διαβλέπουμε ενέργειες κοινής λογικής και την επισταμένη εξέταση της ενδεχόμενης αναδιάρθρωσης των δημοσίων χρεών τους; Διότι, κατά την άποψή μου, δεν μπορούμε να αποφύγουμε μακροπρόθεσμα αυτήν την επιλογή.
<SPEAKER ID="230" NAME="José Manuel Barroso" LANGUAGE="EN">
Κύριε Zahradil, καταρχάς, τα οικονομικά προβλήματα που αντιμετωπίζουμε στην Ευρώπη δεν διαπιστώνονται μόνο στην ευρωζώνη. Ορισμένα κράτη μέλη που δεν ανήκουν στην ευρωζώνη έχουν επίσης υπαχθεί σε προγράμματα στήριξης του ισοζυγίου πληρωμών τους μέσω της Επιτροπής και του ΔΝΤ.
<P>
Όσον αφορά την ευρωζώνη, όπως είπατε, βρίσκονται σε εξέλιξη συζητήσεις μεταξύ των κρατών μελών, του Συμβουλίου, της Επιτροπής και της Ευρωπαϊκής Κεντρικής Τράπεζας για την παροχή της καλύτερης δυνατής ολοκληρωμένης απάντησης. Όπως γνωρίζετε, δεν υπάρχει πάντα συμφωνία μεταξύ των εμπειρογνωμόνων όσον αφορά τον βέλτιστο τρόπο διαμόρφωσης αυτής της απάντησης. Οι εργασίες βρίσκονται σε εξέλιξη.
<P>
Αξίζει να αναγνωρίσουμε την εξαιρετική δυσκολία και πολυπλοκότητα αυτών των ζητημάτων. Το μέγεθος της πρόκλησης είναι άνευ προηγουμένου και απαιτεί διαδικασίες σύγκλισης. Αυτός είναι και ο λόγος για τον οποίο η Επιτροπή έχει επιδείξει εξαιρετική σύνεση στον τρόπο χειρισμού του ζητήματος, διότι μερικά ζητήματα αυτής της φύσης είναι ευαίσθητα σε επίπεδο αγορών. Ένα πράγμα είναι βέβαιο: όπως έχουμε ήδη δηλώσει, η αναδιάρθρωση δεν αποτελεί εναλλακτική λύση στις επίπονες προσπάθειες δημοσιονομικής εξυγίανσης, τις οποίες οφείλουν να καταβάλουν όλα τα κράτη μέλη εάν επιθυμούν να διορθώσουν τις ανισορροπίες τους σε επίπεδο ελλείμματος και χρέους.
<SPEAKER ID="231" NAME="Daniel Cohn-Bendit" LANGUAGE="FR">
Κύριε Πρόεδρε, κύριε Barroso, η αλήθεια είναι ότι δεν κατανοούμε πάντα τη θέση της Ευρωπαϊκής Ένωσης, αλλά μόλις μας απαντήσατε επ' αυτού του θέματος. Θα ήθελα να διατυπώσω τρεις παρατηρήσεις.
<P>
Πρώτον, δεν θα πρέπει να προβούμε σε περαιτέρω αναδιάρθρωση. Όλοι γνωρίζουμε ότι θα υπάρξει αναδιάρθρωση χρέους έως κάποιον βαθμό, όπως, για παράδειγμα, στην περίπτωση της Ελλάδας, και τούτο για τον απλό λόγο ότι πρέπει να δοθεί στην ελληνική κυβέρνηση η ευκαιρία να επανακτήσει την αυτοπεποίθησή της, όπως πρέπει επίσης να αναδιαρθρωθεί και η ελληνική κοινωνία. Όπως έχει διαμορφωθεί η κατάσταση στην Ελλάδα, κανείς δεν εμπιστεύεται κανέναν, πόσω μάλλον την κυβέρνηση. Εάν η κυβέρνηση δεν κατορθώσει να προσφέρει στον λαό της διαφορετική προοπτική για το μέλλον, πέραν της προοπτικής της λιτότητας, δεν θα καταστεί δυνατή η αναζωογόνηση της οικονομίας της χώρας.
<P>
Το πιο σημαντικό στοιχείο που χρήζει συζήτησης από την Επιτροπή και τους ενεχόμενους φορείς θα πρέπει να είναι η τόνωση της εμπιστοσύνης του ελληνικού λαού, χωρίς την οποία δεν μπορεί να εφαρμοστεί κανένα μέτρο. Πλην όμως, η το υφιστάμενο καθεστώς λιτότητας δεν αφήνει στην ελληνική κοινωνία χρονικά περιθώρια για να σκεφτεί. Αυτός είναι και ο λόγος για τον οποίο την απορρίπτει, στοιχείο που μπορεί να αποβεί εξαιρετικά επικίνδυνο.
<P>
Θα ήθελα να θέσω ένα τελευταίο ερώτημα: το ζήτημα της φοροδιαφυγής. Δεν θα μπορούσε η Ευρώπη να τείνει χείρα βοηθείας στην Ελλάδα εν προκειμένω; Οι ελληνικοί τραπεζικοί λογαριασμοί βρίσκονται σε τράπεζες της Αυστρίας, του Λουξεμβούργου, της Κύπρου και της Ελβετίας. Γιατί να μην δεσμευθούν οι εν λόγω λογαριασμοί ή έστω να αρθεί το τραπεζικό απόρρητο, ούτως ώστε η ελληνική κυβέρνηση να μπορέσει να εξακριβώσει πού ακριβώς εντοπίζεται το πρόβλημα της φοροδιαφυγής; Ζητούμε από την Ελλάδα να θέσει τέρμα στη φοροδιαφυγή, χωρίς όμως να προσφέρουμε καμία απολύτως βοήθεια. Ουσιαστικά, οι δικές μας τράπεζες, οι ευρωπαϊκές τράπεζες, συγκαλύπτουν αυτήν τη φοροδιαφυγή.
<SPEAKER ID="232" NAME="José Manuel Barroso" LANGUAGE="FR">
Κύριε Cohn-Bendit, έχετε δίκαιο όταν αναφέρετε ότι υπάρχει πρόβλημα φοροδιαφυγής στην Ελλάδα, αν και, κατά τη γνώμη μου, δεν είναι η φοροδιαφυγή η αιτία που προκάλεσε το ελληνικό διαρθρωτικό πρόβλημα.
<P>
Επί του παρόντος, εξετάζουμε το θέμα του τραπεζικού απορρήτου. Όπως γνωρίζετε, τον Μάρτιο του 2009, όλα τα κράτη μέλη και η Ελβετία συμφώνησαν επί της εφαρμογής του προτύπου του Οργανισμού Οικονομικής Συνεργασίας και Ανάπτυξης (ΟΟΣΑ), το οποίο ορίζει ρητά ότι ένα κράτος δεν μπορεί να αρνηθεί την παροχή πληροφοριών, κατόπιν αιτήματος άλλου κράτους, με την αιτιολογία ότι αυτές οι πληροφορίες βρίσκονται στην κατοχή κάποιας τράπεζας ή οποιουδήποτε άλλου χρηματοπιστωτικού οργανισμού. " συγκεκριμένη αρχή συμπεριλήφθηκε από την Επιτροπή στην οδηγία σχετικά με τη διοικητική συνεργασία στον τομέα της φορολογίας, η οποία τέθηκε σε ισχύ στις 11 Μαρτίου 2011 και, δυστυχώς, δεν θα εφαρμοστεί νωρίτερα από την 1η Ιανουαρίου του 2013.
<P>
Από νομικής πλευράς, επομένως, το ζήτημα του τραπεζικού απορρήτου έχει αντιμετωπιστεί και δεν μπορεί να αποτελέσει φραγμό στην πλήρη ανταλλαγή πληροφοριών, κατόπιν αιτήματος, μεταξύ των φορολογικών αρχών. Εκτιμώ ότι τα κράτη μέλη της ΕΕ πληρούν όλα τα κριτήρια, βάσει της διοικητικής συνεργασίας, ώστε να παράσχουν άμεσα στην Ελλάδα πληροφορίες σχετικά με οιαδήποτε υπόθεση απάτης ή φοροδιαφυγής.
<SPEAKER ID="233" NAME="Lothar Bisky" LANGUAGE="DE">
Κύριε Barroso, θα ήθελα να υποβάλω μια σύντομη ερώτηση. Εκφράζω την ικανοποίησή μου για το γεγονός ότι η σύνοδος κορυφής των G8 και το φόρουμ των e-G8, το οποίο προηγήθηκε της συνόδου, συμπεριέλαβαν στα θέματα συζήτησης το Διαδίκτυο. Εξακολουθούν να εγείρονται προβληματισμοί σχετικά με τον λόγο ενασχόλησης των "ισχυρών" με το θέμα του Διαδικτύου. Γνωρίζουμε πόσο ευαίσθητος είναι ο συγκεκριμένος τομέας. Υπάρχει κάτι επιπλέον που θα μπορούσατε να μας πείτε σε σχέση με το εν λόγω θέμα; Πρόκειται για κάτι συγκυριακό ή προβλέπεται η διεξαγωγή περαιτέρω συζητήσεων; Θα συμπεριληφθεί εκ νέου στην ημερήσια διάταξη;
<SPEAKER ID="234" NAME="José Manuel Barroso" LANGUAGE="FR">
Εκτιμώ ότι η ιδέα του προέδρου κ. Sarkozy ήταν εξαιρετική, διότι το Διαδίκτυο αποτελεί παγκόσμιο φαινόμενο. Όλοι επιθυμούμε ένα ανοικτό Διαδίκτυο. Θεωρούμε τεράστια τη συμβολή του στη γνώση και την ελευθερία. Ταυτόχρονα, όμως, το Διαδίκτυο είναι συχνά ανοικτό και στην κακομεταχείριση: παρατηρούνται κρούσματα εκμετάλλευσης ανηλίκων, για παράδειγμα, και εγκληματικών ενεργειών μέσω της κατάχρησης των ελευθεριών που προσφέρει.
<P>
Διεξήχθη, συνεπώς, μια πολύ σημαντική συζήτηση με μερικά από τα μεγαλύτερα ονόματα στον χώρο της δημιουργίας πρωτοβουλιών στο Διαδίκτυο, από τον επικεφαλής της Google μέχρι τον κύριο Zuckerberg, τον επικεφαλής του Facebook, και άλλους. Συζητήσαμε σχετικά με το κατάλληλο είδος ρύθμισης που θα μπορούσε να προβλεφθεί για το Διαδίκτυο, διαφυλάσσοντας, όμως, ταυτόχρονα την ελευθερία και τις δυνατότητες καινοτομίας που προσφέρει το Διαδίκτυο. Διεξήχθη, λοιπόν, μια συζήτηση, της οποίας επακολούθησε η επιβεβαίωση ότι το συγκεκριμένο θέμα του Διαδικτύου θα συμπεριληφθεί σε κάποια μελλοντική ημερήσια διάταξη της G8.
<SPEAKER ID="235" NAME="Lothar Bisky" LANGUAGE="DE">
" περιέργειά μου παραμένει ελαφρώς ανικανοποίητη όσον αφορά το εν λόγω θέμα, και θα ήθελα να σας ρωτήσω εάν είστε σε θέση να αναφερθείτε, σε γενικές γραμμές, σε αυτές τις περαιτέρω διαπραγματεύσεις που αφορούν το Διαδίκτυο, δεδομένου ότι πρόκειται για ένα σημαντικό και δραστικό μελλοντικό μέτρο.
<SPEAKER ID="236" NAME="José Manuel Barroso" LANGUAGE="FR">
Ουσιαστικά δεν υπήρξε καμία διαπραγμάτευση. Επρόκειτο περισσότερο για μια γενικότερη ανταλλαγή απόψεων, ένα είδος κατιδεασμού. Πραγματοποιήθηκε ένα συνέδριο, το οποίο έλαβε εκ των προτέρων την ειδική ονομασία "e-G8", και στο οποίο παρευρέθηκαν ορισμένοι από τους μεγαλύτερους επιχειρηματικούς παράγοντες στον χώρο του Διαδικτύου και των διαδικτυακών αρχών. Δεν επρόκειτο ακριβώς για διαπραγμάτευση· δεν το εκλαμβάνω κατ' αυτόν τον τρόπο. Ζητήσαμε από τους εν λόγω επικεφαλής των σημαντικότερων εταιρειών του Διαδικτύου να καταθέσουν τις απόψεις τους σχετικά με το μέλλον αυτού του τομέα και, επιπλέον, μοιραστήκαμε τις ανησυχίες μας, τα ενδιαφέροντα μας και την αντίληψή μας για το Διαδίκτυο με τα διάφορα μέλη της ομάδας των G8. Δεν έλαβε, όμως, χώρα καμία διαπραγμάτευση από πλευράς συγκεκριμένων αποτελεσμάτων.
<SPEAKER ID="237" NAME="Nigel Farage" LANGUAGE="EN">
Κύριε Barroso, παρακολουθήσαμε μια σειρά συζητήσεων φαρσοκωμωδίας σε σχέση με το ευρώ. Κάθε φορά που προβλέπω ότι μια χώρα θα χρειαστεί πιθανώς κάποια δέσμη μέτρων διάσωσης, σπεύδετε να δηλώσετε ότι σε καμία περίπτωση δεν είναι αναγκαίο κάτι τέτοιο και ότι όλα βαίνουν καλώς. Παρ' όλα αυτά, βρισκόμαστε τώρα ενώπιον της τέταρτης δέσμης μέτρων διάσωσης -και της δεύτερης δέσμης όσον αφορά την Ελλάδα-, εκτός εάν σκοπεύετε, φυσικά, να μας αναγγείλετε σήμερα ότι ούτε αυτή είναι αναγκαία. Ωστόσο, το ερώτημα που θα ήθελα να σας υποβάλω σήμερα είναι ίσως πολύ πιο σοβαρό από οτιδήποτε άλλο έχει συμβεί μέχρι στιγμής στην Ελλάδα ή στην Ιρλανδία και την Πορτογαλία. Αφορά την πραγματική κρίση δημοσίου χρέους με την οποία ενδέχεται να βρεθούμε αντιμέτωποι κατά τις προσεχείς εβδομάδες, και η οποία αφορά την ακεραιότητα της ίδιας της Ευρωπαϊκής Κεντρικής Τράπεζας.
<P>
Σε μηνιαία βάση, σας προειδοποιώ ότι δεν μπορείτε να συνεχίσετε να αγοράζετε τεράστια ποσά των δικών σας επισφαλών χρεών. Κύριε Barroso, συμφωνείτε ότι η κατάσταση των οικονομικών και της ακεραιότητας της Ευρωπαϊκής Κεντρικής Τράπεζας είναι σοβαρή και ανησυχητική;
<SPEAKER ID="238" NAME="José Manuel Barroso" LANGUAGE="EN">
Όχι, δεν συμφωνώ. Θεωρώ ότι η Ευρωπαϊκή Κεντρική Τράπεζα είναι ένας πολύ αξιόπιστος οργανισμός, ο οποίος έχει τύχει, σε μεγάλο βαθμό, συνετής και έξυπνης μεταχείρισης. " ανεξαρτησία της ΕΚΤ αναγνωρίζεται από όλα τα κράτη μέλη της ευρωζώνης. Βεβαίως, γνωρίζουμε ότι υπάρχουν ορισμένες δυσκολίες εντός της ευρωζώνης. Όπως ήδη προανέφερα, υπάρχουν δυσκολίες οι οποίες, για να είμαστε δίκαιοι, δεν σχετίζονται αποκλειστικά με την ευρωζώνη.
<P>
Δυστυχώς, η κριτική που ασκείτε στην ευρωζώνη είναι πάντα ιδεολογική. Τα προβλήματα χρέους δεν είναι μεμονωμένα. Κατά μέσο όρο, το χρέος της ευρωζώνης είναι χαμηλότερο από εκείνο του "νωμένου Βασιλείου, παραδείγματος χάριν. Όμως, στην πραγματικότητα, αντιμετωπίζουμε διαφορετικά προβλήματα, επειδή αυτή είναι η πρώτη φορά που λειτουργεί νομισματική ένωση αυτού του είδους απουσία πιο ολοκληρωμένου θεσμικού πλαισίου. Αυτός είναι ο ακριβής λόγος για τον οποίο προσπαθούμε να διαμορφώσουμε μια ολοκληρωμένη απάντηση, και η ΕΚΤ αποτελεί μέρος της προσπάθειας αυτής που καταβάλλουμε για τη διασφάλιση χρηματοπιστωτικής σταθερότητας στην ευρωζώνη.
<SPEAKER ID="239" NAME="Nigel Farage" LANGUAGE="EN">
Προς επίρρωση ορισμένων σημείων της ρητορικής μου, μόλις εχθές, η έγκριτη ομάδα προβληματισμού με την ονομασία "Open Europe" δημοσίευσε κάποια στοιχεία επί του συγκεκριμένου θέματος. Ανέφερε ότι ένα δυσθεώρητο άνοιγμα της ΕΚΤ, ύψους 190 δισεκατομμυρίων ευρώ, αντιστοιχεί στο άνοιγμα προς το ελληνικό κράτος και τις ελληνικές τράπεζες. Σε περίπτωση που σημειωθεί πτώση της αξίας του ενεργητικού της ΕΚΤ κατά 4,25%, η κεφαλαιουχική της βάση θα καταστραφεί ολοσχερώς. Συμφωνείτε με τα πορίσματα της "Open Europe" ή συμφωνείτε με τον ισχυρισμό που διατύπωσε ο κ. Juncker προ ολίγων εβδομάδων, σύμφωνα με τον οποίο είστε υποχρεωμένοι να ψεύδεστε δημοσίως, λόγω της κρισιμότητας της κατάστασης του ευρώ;
<SPEAKER ID="240" NAME="José Manuel Barroso">
Πρόεδρος της Επιτροπής. - (ΕΝ) Καταρχάς δεν ψεύδομαι, και η Επιτροπή ήταν πάντα συνεπής στις πληροφορίες που έχει δημοσιεύσει για όλες τις υποθέσεις. " κατάσταση είναι δύσκολη· το έχουμε ξεκαθαρίσει εξαρχής και δεν ισχυριζόμαστε ότι είναι ρόδινη.
<P>
Εντούτοις, η αξιοπιστία της Ευρωπαϊκής Κεντρικής Τράπεζας εναπόκειται αποκλειστικά στην αποφασιστικότητα των κυβερνήσεων της ευρωζώνης να πράξουν οτιδήποτε είναι αναγκαίο για τη διασφάλιση της χρηματοπιστωτικής σταθερότητας της ευρωζώνης, οπότε δεν έχω καμία απολύτως αμφιβολία σχετικά με την ικανότητα του συστήματος, τις προσπάθειες που καταβάλλονται εντός της ευρωζώνης και την αξιοπιστία της Ευρωπαϊκής Κεντρικής Τράπεζας. Δεν αμφιβάλλω καθόλου για την ικανότητα της Ευρωπαϊκής Κεντρικής Τράπεζας να υπερασπιστεί τα ευρωπαϊκά συμφέροντα, ούτε για τη δέσμευση των κρατών μελών της ευρωζώνης ώστε να παράσχουν όλες τις εγγυήσεις που χρειάζεται η Ευρωπαϊκή Κεντρική Τράπεζα για να φέρει εις πέρας τον ρόλο της ως κεντρικής τράπεζας της ΕΕ.
<P>
Όσον αφορά το άνοιγμα των κεντρικών τραπεζών, υπάρχουν άλλες κεντρικές τράπεζες, εντός και εκτός Ευρώπης, οι οποίες βρίσκονται σε πολύ πιο δυσχερή και ευάλωτη κατάσταση από την Ευρωπαϊκή Κεντρική Τράπεζα, η οποία αποτελεί διεθνώς αξιόπιστο και απολύτως έγκυρο οργανισμό της Ευρωπαϊκής Ένωσης.
<SPEAKER ID="241" NAME="Nicole Sinclaire" AFFILIATION="NI">
(EN) " ΕΕ διευρύνεται ακόμα περισσότερο και, με την εμφάνιση των πανευρωπαϊκών πολιτικών κομμάτων, φαίνεται να εδραιώνεται περισσότερο από ποτέ, ενώ αποδεικνύεται επανειλημμένως η αδυναμία της για την επίτευξη συναίνεσης. " αντίθετη θέση της Γερμανίας στο θέμα της Λιβύης και η ιταλογαλλική διαφωνία ως προς την αναγνώριση των θεωρήσεων Σένγκεν απέδειξαν του λόγου το αληθές.
<P>
Θα μπορούσατε να εξηγήσετε σε εμένα προσωπικά και στους ψηφοφόρους μου πώς είναι δυνατόν να θεσπίσουμε κοινή πολιτική σε σημαντικούς τομείς, όπως οι διεθνείς σχέσεις και η ασφάλεια, χωρίς συναίνεση, εάν δεν καταργήσουμε τα δημοκρατικά δικαιώματα των κρατών μελών να προβάλλουν μονομερώς τις δικές τους φιλοδοξίες;
<SPEAKER ID="242" NAME="José Manuel Barroso" LANGUAGE="EN">
Ειλικρινά, δεν κατανοώ την ανησυχία που κρύβεται πίσω από την ερώτησή σας. Στην πραγματικότητα, είμαστε μια Ένωση 27 δημοκρατικών κρατών και έχουμε αποφασίσει ότι θα πρέπει να λαμβάνονται ομόφωνες αποφάσεις επί της κοινής εξωτερικής πολιτικής και της πολιτικής ασφαλείας. Εάν τα κράτη μέλη δεν καταλήξουν σε πλήρη ομοφωνία, δεν μπορούμε να προβούμε στην επιβολή καμίας απόφασης, και σεβόμαστε, κατ' αυτόν τον τρόπο, απολύτως τον δημοκρατικό χαρακτήρα τόσο της Ένωσής μας όσο και των επιμέρους κρατών μελών μας.
<P>
Εκτιμώ ότι είναι προς το συμφέρον μας ως Ευρωπαίων, ως ευρωπαίων πολιτών, το γεγονός ότι τα κράτη μέλη ενεργούν από κοινού όσον αφορά τα εξωτερικά ζητήματα. Είναι προφανές ότι, στην Ευρώπη σήμερα, ακόμα και τα μεγαλύτερα κράτη μέλη δεν διαθέτουν την απαιτούμενη δύναμη επιρροής ή μόχλευσης για να συζητούν επί ίσοις όροις με τις "νωμένες Πολιτείες ή την Κίνα και τις άλλες δυνάμεις, αλλά, ως ενιαίο σύνολο, η Ευρωπαϊκή Ένωση μπορεί να κάνει τη διαφορά. Επομένως, ελπίζω ότι η εν λόγω διαδικασία θα οδηγήσει σε αυξημένη σύγκλιση ως προς τα ζητήματα εξωτερικής πολιτικής μεταξύ των κρατών μελών.
<SPEAKER ID="243" NAME="Nicole Sinclaire" AFFILIATION="NI">
(EN) Το πρώτο στοιχείο που επεσήμανα αφορούσε τα πανευρωπαϊκά κόμματα. Θα μπορούσατε να μου εξηγήσετε για ποιον λόγο θα πρέπει οι φορολογούμενοι να χρηματοδοτούν τα πολιτικά κόμματα, ανεξαρτήτως κλίμακας; Μήπως θα μπορούσατε να μου εξηγήσετε ποια είναι η χρησιμότητά τους για την επίτευξη των στόχων της ΕΕ;
<P>
Μια πρόσθετη ερώτηση που θα ήθελα να σας θέσω αφορά την Cathy Ashton. Διαπιστώνω ότι η συμμετοχή της στις συνεδριάσεις της Επιτροπής είναι εξαιρετικά περιορισμένη. Εκπροσωπείται δεόντως στην Επιτροπή το "νωμένο Βασίλειο;
<SPEAKER ID="244" NAME="José Manuel Barroso" LANGUAGE="EN">
Θέσατε δύο ερωτήματα εν προκειμένω. Καταρχάς, όπως γνωρίζετε, τα ευρωπαϊκά κόμματα αναγνωρίζονται ως σημαντικές οντότητες βάσει της Συνθήκης που επικυρώθηκε ομόφωνα από τα κράτη μέλη της ΕΕ. Συνεπώς, συντρέχουν λόγοι για την ενίσχυση των ευρωπαϊκών κομμάτων, διότι αποτελούν, πράγματι, ευρωπαϊκές οντότητες, οι οποίες αναγνωρίζονται ως τέτοιες από τη Συνθήκη μας.
<P>
Δεύτερον, όσον αφορά την Cathy Ashton, δεν εκτελεί μόνο καθήκοντα Αντιπροέδρου της Επιτροπής, αλλά και καθήκοντα Υπάτης Εκπροσώπου της Ένωσης για θέματα εξωτερικής πολιτικής και πολιτικής ασφάλειας. Κατέχει μια εξαιρετικά απαιτητική θέση, στην οποία καλείται να εκπροσωπεί την Ευρωπαϊκή Ένωση, οπότε είναι λογικό να έχει περισσότερες επαγγελματικές ταξιδιωτικές υποχρεώσεις από οποιοδήποτε άλλο μέλος της Επιτροπής. Καταβάλλει επίπονες προσωπικές προσπάθειες ώστε να παρευρίσκεται σχεδόν σε όλες τις συνεδριάσεις της Επιτροπής. Δεν μπορεί να είναι παρούσα σε όλες.
<P>
Παρ' όλα αυτά, θα ήθελα να επισημάνω ότι δεν αποτελεί καθήκον των μελών της Επιτροπής να εκπροσωπούν χώρες. Μπορεί οι χώρες να διορίζουν τα εν λόγω μέλη, αλλά τα τελευταία δεν διορίζονται στη συγκεκριμένη θέση για να εκπροσωπούν την Ευρωπαϊκή Ένωση. Κατά την ορκωμοσία μας, στο πλαίσιο της ανάληψης των καθηκόντων μας, δηλώνουμε ότι δεν βρισκόμαστε στην εν λόγω θέση για να εκπροσωπούμε χώρες, και, στην πραγματικότητα, η αξιοπιστία του θεσμικού μας οργάνου έγκειται ακριβώς στο γεγονός ότι προσπαθούμε να είμαστε ανεξάρτητοι και να εξυπηρετούμε το γενικό ευρωπαϊκό συμφέρον. Μπορώ να σας διαβεβαιώσω ότι τα κράτη μέλη, συμπεριλαμβανομένου του "νωμένου Βασιλείου, εκπροσωπούνται άρτια στο Ευρωπαϊκό Συμβούλιο από τους πρωθυπουργούς τους, όπως και στο Συμβούλιο, από τους διάφορους υπουργούς τους.
<SPEAKER ID="245" NAME="Martin Schulz" LANGUAGE="DE">
Κύριε Πρόεδρε, ζητώ συγγνώμη για την καθυστερημένη άφιξή μου. Ως εκ τούτου, περίμενα μέχρι το τέλος.
<P>
Κύριε Barroso, θα ήθελα να σας θέσω ένα ερώτημα σχετικά με την ανησυχητική κατάσταση την οποία αντιμετωπίζουμε ως Ευρωπαϊκή Ένωση. Το 2008 ήταν ένα έτος βαθιάς κρίσης του τραπεζικού τομέα. Το 2009, η εν λόγω κρίση οδήγησε σε βαθιά οικονομική κρίση της πραγματικής οικονομίας. " ανάληψη του κόστους των τραπεζικών ελλειμμάτων από τα δημόσια ταμεία οδήγησε εντέλει, το 2010, σε βαθιά κρίση των εθνικών προϋπολογισμών. " κρίση αυτή συνοδεύεται από καταιγισμό περικοπών, οι οποίες οδηγούν πολλά κράτη μέλη της Ευρωπαϊκής Ένωσης σε δραματικές καταστάσεις, εν μέρει ως αποτέλεσμα των μέτρων που επιβάλλει η Ευρωπαϊκή Ένωση. Μετά την τραπεζική, την οικονομική κρίση και την κρίση των εθνικών προϋπολογισμών, ελλοχεύει ο κίνδυνος τα έτη 2011 και 2012 να χαρακτηριστούν ως έτη κοινωνικής κρίσης στην Ευρώπη.
<P>
Συνεπώς, θα ήθελα να σας ρωτήσω, κύριε Barroso, κατά πόσον η Επιτροπή είναι διατεθειμένη να συζητήσει μαζί μας πώς μπορούμε να αντιπαρέλθουμε το πρόβλημα της υποχρηματοδότησης του δικτύου κοινωνικής πρόνοιας -των συστημάτων κοινωνικής ασφάλισης- στα κράτη μέλη της Ευρωπαϊκής Ένωσης, ειδικότερα δε στα κράτη μέλη που επλήγησαν βαρύτερα από τη δημοσιονομική κρίση.
<P>
Επιπλέον, είστε πρόθυμοι να διεξαγάγουμε μια τελική συζήτηση σχετικά με τα ευρωομόλογα, ενόψει της άντλησης των αναγκαίων πόρων για την υλοποίηση επενδύσεων στην οικονομία και τη στήριξη της ανάπτυξης και της δημιουργίας θέσεων εργασίας στα κράτη μέλη που έχουν πληγεί περισσότερο;
<SPEAKER ID="246" NAME="José Manuel Barroso" LANGUAGE="FR">
Κύριε Schulz, ήδη σήμερα, η Επιτροπή ενέκρινε ειδικές ανά χώρα συστάσεις για καθένα από τα 27 κράτη μέλη, συμπεριλαμβανομένου ενός εισαγωγικού σημειώματος, στο οποίο εκφράζουμε με ξεκάθαρο τρόπο τον συγκεκριμένο προβληματισμό που μόλις αναφέρατε, και ο οποίος είναι εξαιρετικής σημασίας για εμάς. Γνωρίζουμε πολύ καλά ότι τα μέτρα λιτότητας, που είναι απαραίτητα στην παρούσα φάση λόγω της ανάγκης μείωσης των ελλειμμάτων και των χρεών, συνιστούν πραγματικά μείζονα δυσκολία.
<P>
Παράλληλα, θεωρούμε ότι κάθε ευρώ που δαπανάται για την καταβολή τοκοχρεολυσίων συνεπάγεται ένα ευρώ λιγότερο για τα νοσοκομεία, τη δημόσια υγεία, τη δημόσια εκπαίδευση και την κοινωνική ασφάλιση. Πρόκειται, συνεπώς, για πραγματική λιτότητα. Για αυτόν τον λόγο, πρέπει να προβούμε σε σοβαρή διαβούλευση επί του προϋπολογισμού, προκειμένου να αποκαταστήσουμε την εμπιστοσύνη και, ταυτοχρόνως, να εφαρμόσουμε τις διαρθρωτικές μεταρρυθμίσεις που απαιτούνται για τη διασφάλιση της ανταγωνιστικότητας, προστατεύοντας, παράλληλα, τις πλέον ευάλωτες ομάδες.
<P>
Νομίζω ότι θα βρείτε ικανοποιητικό το έγγραφο που εγκρίθηκε σήμερα. Άπτεται όλων των ζητημάτων που αφορούν την αγορά εργασίας: τον τρόπο προσέλκυσης περισσότερων ατόμων στην αγορά εργασίας και τον τρόπο ενσωμάτωσης της συγκεκριμένης κοινωνικής συνιστώσας σε όλους τους τομείς πολιτικής.
<P>
Στο σημείο αυτό, όμως, επιβάλλεται να εξετάσουμε τα περιθώρια ελιγμών που έχει στη διάθεσή της η κάθε χώρα για την επίτευξη των εν λόγω στόχων. Παρ' όλα αυτά, θεωρώ ότι συμφωνούμε ως προς τους στόχους.
<SPEAKER ID="247" NAME="Marco Scurria" AFFILIATION="PPE">
(IT) Κύριε Πρόεδρε, για να είμαι ειλικρινής, δεν επιθυμούσα να συμμετάσχω στη συζήτηση σχετικά με την ομάδα των G8, αλλά θα ήθελα πραγματικά να υποβάλω μια ερώτηση στον Πρόεδρο κ. Barroso, η οποία αφορά τον πολιτισμό.
<P>
Στην Ευρωπαϊκή Ένωση υπάρχουν πολλά προγράμματα τα οποία ενθαρρύνουν τις συναντήσεις μεταξύ νέων, αλλά και άλλων ομάδων, προκειμένου να μπορούμε να μιλούμε για πραγματική Ένωση. Για πολλούς νέους και επαγγελματίες, προγράμματα, όπως τα προγράμματα "Comenius", "Διά βίου μάθησης", "Νεολαία εν δράσει" κ.λπ., σηματοδοτούν ουσιαστικά τη στενότερη γνωριμία με την Ευρωπαϊκή Ένωση, εμπνέοντας αληθινά ευρωπαϊκά αισθήματα.
<P>
(Ο Πρόεδρος διακόπτει τον ομιλητή για να διευκρινίσει ότι δεν είναι αυτό το θέμα της συζήτησης, αλλά κατόπιν του επιτρέπει να συνεχίσει ...)
<P>
Θα ήθελα να μάθω, λοιπόν, τι πρόκειται να συμβεί με τα εν λόγω προγράμματα, τουλάχιστον στον βαθμό που μπορεί να απαντήσει η Επιτροπή, δεδομένου ότι πλησιάζουν οι ημερομηνίες λήξης τους και θα έπρεπε να είχαμε ήδη επιληφθεί του θέματος στην Επιτροπή Πολιτισμού και Παιδείας. Με ποιον τρόπο σκοπεύει η Επιτροπή να αξιοποιήσει το επόμενο πρόγραμμα, από το 2014 και μετά; Θεωρώ ότι αυτό το ζήτημα είναι ιδιαίτερης σημασίας για πολλά άτομα που ασχολούνται ενεργά με θέματα της Ευρωπαϊκής Ένωσης, αλλά και για πολλούς νέους στις χώρες μας.
<SPEAKER ID="248" NAME="José Manuel Barroso" LANGUAGE="FR">
" Επιτροπή εκδηλώνει έντονο ενδιαφέρον για οτιδήποτε σχετίζεται με την προώθηση της πολιτιστικής διάστασης στην Ευρώπη και τις ανταλλαγές κάθε είδους. Προσωπικά, έχω αφοσιωθεί στο συγκεκριμένο έργο και έχω ήδη προβεί σε συναντήσεις με ορισμένους από τους κυριότερους φορείς που δραστηριοποιούνται στον εν λόγω τομέα.
<P>
Στο τέλος του μήνα, θα εισηγηθούμε προτάσεις για τη μελλοντική χρηματοδότηση όλων των τομέων, συμπεριλαμβανομένου του πολιτισμού. Φυσικά, θα υποβάλουμε ουσιαστικές προτάσεις για τον συγκεκριμένο τομέα. Εξετάζουμε τον εξορθολογισμό των μέσων, προασπιζόμενοι ταυτόχρονα τους στόχους του προγράμματος, όπως αυτούς που αναφέρατε. Πρόκειται για πρωτοπόρα προγράμματα και είναι εξαιρετικής σημασίας για τη δημιουργία της Ευρώπης των πολιτών και της Ευρώπης που αναγνωρίζει την αξία του πολιτισμού.
<SPEAKER ID="249" NAME="Sarah Ludford" AFFILIATION="ALDE">
(EN) Θα επιμείνω επί του εν λόγω θέματος. Εχθές, η Επιτροπή ενέκρινε μια αποφασιστική δέσμη εκθέσεων και μέτρων για την καταπολέμηση της διαφθοράς, η οποία κοστίζει ετησίως στην ΕΕ 120 δισεκατομμύρια ευρώ -ποσό που αντιστοιχεί χονδρικά στον συνολικό προϋπολογισμό της ΕΕ-, αλλά οκτώ κράτη μέλη αξιολογούνται με βαθμό χαμηλότερο του 5 στα 10 από τον δείκτη της Transparency International. " Επιτροπή αναφέρει ότι η εφαρμογή των πράξεων για την καταπολέμηση της δωροδοκίας δεν είναι ικανοποιητική.
<P>
Επομένως, δεν θα ήταν καλή ιδέα να τεθεί το ζήτημα της διαφθοράς στο πλαίσιο της συνόδου κορυφής της G8; " μοναδική αναφορά που μπορώ να εντοπίσω, η οποία μάλιστα είναι έμμεση, αφορούσε τις αναπτυσσόμενες χώρες. Δεν έγινε καμία απολύτως αναφορά στην ανάγκη επίδειξης πολιτικής βούλησης και ηγετικών ικανοτήτων εκ μέρους των εύπορων χωρών για την αντιμετώπιση του προβλήματος στην περιοχή μας. Δεν αποτελεί η σύνοδος κορυφής των G8 χαμένη ευκαιρία για τη συζήτηση των προβλημάτων της διαφθοράς και της δωροδοκίας, λαμβάνοντας, μάλιστα, υπόψη το γεγονός ότι ένα από τα μέλη της G8, η Ρωσία, κατέχει μεταξύ των 178 χωρών την 154η θέση, και ότι πολλά από τα κράτη μέλη μας αξιολογούνται αρνητικά από τον δείκτη της Transparency International;
<SPEAKER ID="250" NAME="José Manuel Barroso" LANGUAGE="EN">
Το θέμα της διαφθοράς συζητήθηκε στο πλαίσιο της προσεγγιστικής συνάντησης με τους αφρικανούς ηγέτες, αλλά μπορώ να σας διαβεβαιώσω ότι τα θέματα της καταπολέμησης της διαφθοράς αναμένεται να συμπεριληφθούν στην κορυφή της ημερήσιας διάταξης της συνόδου της ομάδας των G20 τον Νοέμβριο. Εντούτοις, θεωρώ ότι η συζήτηση που διεξήχθη ήταν ικανοποιητική, διότι, στις περιπτώσεις διαφθοράς, υπάρχει μεν κάποιος που διαφθείρεται, αλλά υπάρχει και κάποιος άλλος που διαφθείρει· επομένως, υποβλήθηκαν, κατά κάποιον τρόπο, και τα μέλη της G8 σε εξονυχιστικό έλεγχο στο πλαίσιο της συζήτησης σχετικά με την περίπτωση της Αφρικής.
<P>
Παρεμπιπτόντως, τους μεταβίβασα πολύ ευχάριστα νέα, διότι ανακοίνωσα ότι η Επιτροπή πρόκειται να εισηγηθεί πρωτοβουλίες που σχετίζονται με τη διαφάνεια στον τομέα των πρώτων υλών - κατά πόσον εκλαμβάνονται ως ευχάριστα ή δυσάρεστα νέα εξαρτάται από την οπτική γωνία που το βλέπει κανείς: η περιορισμένη διαφάνεια διευκολύνει ορισμένα καθεστώτα να χρησιμοποιούν τα έσοδα από τους εθνικούς τους πόρους και τις πρώτες ύλες με αδιαφανή τρόπο, μερικές φορές με τη συνέργεια, οφείλουμε να επισημάνουμε, του επονομαζόμενου ανεπτυγμένου κόσμου. Αυτή ήταν η οπτική γωνία που υιοθετήθηκε επί του εν λόγω θέματος στην τελευταία σύνοδο ομάδας των G8.
<SPEAKER ID="251" NAME="Peter van Dalen" AFFILIATION="ECR">
(NL) Κύριε Barroso, μόλις πριν ολίγου αναφερθήκατε στην Ευρωπαϊκή Κεντρική Τράπεζα (ΕΚΤ), την οποία χαρακτηρίσατε ανεξάρτητη. Το πρόβλημα είναι ότι η ΕΚΤ δεν είναι ανεξάρτητη στην περίπτωση της ελληνικής κρίσης· έχει επιλέξει "στρατόπεδο". Ως εμπορική τράπεζα, η ΕΚΤ αγόρασε δεκάδες εκατομμύρια ασθενή ομόλογα και, τώρα, καθυστερεί την αναδιάρθρωση των ελληνικών οφειλών.
<P>
" ερώτησή μου είναι συγκεκριμένη και έχει ως εξής: τι προτίθεστε να κάνετε για να εμποδίσετε την ΕΚΤ, η οποία ασκεί διπλά καθήκοντα, να στέκεται εμπόδιο στον δρόμο των δύσκολων, αλλά αναγκαίων μέτρων για την αναδιάρθρωση της ελληνικής οικονομίας;
<SPEAKER ID="252" NAME="José Manuel Barroso" LANGUAGE="EN">
" Ευρωπαϊκή Κεντρική Τράπεζα (ΕΚΤ) είναι σαφέστατα ανεξάρτητη, και η ανεξαρτησία της δεν κατοχυρώνεται μόνο από τη Συνθήκη -πρόκειται, επομένως, για νόμιμη και βασισμένη σε Συνθήκη ανεξαρτησία- αλλά μπορώ επίσης να σας αναφέρω ότι έχω επτά χρόνια εμπειρίας στη συγκεκριμένη θέση, η οποία μου επέτρεψε να ασχολούμαι πολύ συχνά με θέματα της ΕΚΤ, και ήμουν παρών σε πολλές περιπτώσεις στις οποίες η ΕΚΤ απέδειξε ότι δεν χρειάζεται την υποστήριξή μας για να επιβεβαιώσει την ανεξαρτησία της. Θέλω να σας διαβεβαιώσω για αυτό.
<P>
Όσον αφορά το ζήτημα της αναδιάρθρωσης, όπως γνωρίζετε, εξετάζονται διάφορες επιλογές. Λαμβάνουμε υπόψη όλες τις διαβουλεύσεις, αλλά η θέση της Επιτροπής είναι ήδη ξεκάθαρα διατυπωμένη: θεωρούμε ότι η αναδιάρθρωση δεν αποτελεί εναλλακτική λύση στις προσπάθειες που καταβάλλουν τα κράτη μέλη για δημοσιονομική εξυγίανση και διαρθρωτική μεταρρύθμιση. Αυτή είναι η πάγια θέση μας και θα την υποστηρίζουμε.
<SPEAKER ID="253" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, επίσης σχετικά με τη σύνοδο κορυφής των G8, θα ήθελα να μάθω εάν αναβάλλεται για ακόμα μία φορά το όλο ζήτημα της ρύθμισης των χρηματοπιστωτικών αγορών, συγκεκριμένα, μέσω της επιβολής φόρου επί της κίνησης κεφαλαίων και της κεφαλαιακής υπεραξίας, της κατάργησης των φορολογικών παραδείσων, του τερματισμού των παράγωγων προϊόντων και των οργανισμών αξιολόγησης της πιστοληπτικής ικανότητας, δεδομένης της παρούσας παντελούς έλλειψης αξιοπιστίας και διαφάνειας. Τέλος, θα ήθελα επίσης να σας ρωτήσω σχετικά με ένα θέμα το οποίο αφορά την κατάσταση που επικρατεί στο εσωτερικό της ΕΕ, στην Ελλάδα, την Πορτογαλία και την Ιρλανδία, στο πλαίσιο της οποίας επιβάλλεται, διά εξαναγκασμού, μια διαδικασία που στοχεύει κυρίως στην εφαρμογή μηχανισμών και διεργασιών που επιτείνουν την εκμετάλλευση και την οικονομική αποδυνάμωση εργαζομένων και χωρών, ενώ αναμένεται επίσης να συμβάλουν, βραχυπρόθεσμα ή μεσοπρόθεσμα, στην αύξηση της φτώχειας, της ανεργίας και της ανισότητας.
<P>
Δεν θεωρείτε ότι όλη αυτή η κατάσταση αντιβαίνει σε όλες τις αρχές που έχουν διατυπωθεί, μεταξύ άλλων, και από την ίδια τη Συνθήκη;
<SPEAKER ID="254" NAME="José Manuel Barroso" LANGUAGE="PT">
Καταρχάς, κυρία Figueiredo, όσον αφορά τα θέματα της παγκόσμιας χρηματοπιστωτικής ρύθμισης, όπως γνωρίζετε, με τη καθιέρωση της ομάδας των G20 ως του κατεξοχήν οικονομικού φόρουμ για την παγκόσμια διακυβέρνηση επί των χρηματοπιστωτικών ζητημάτων, τον πρώτο λόγο έχει αποκλειστικά η ομάδα των G20.
<P>
Ορισμένα από αυτά τα θέματα έχουν εξεταστεί έως κάποιον βαθμό. Εγώ προσωπικά ... μπορώ να σας διαβεβαιώσω ... ξεκίνησα τη συζήτηση για την επιβολή φόρου επί των χρηματοπιστωτικών συναλλαγών, ενώ συζητούσαμε ταυτόχρονα το πρόβλημα της αναπτυξιακής βοήθειας, και τάσσομαι σαφέστατα υπέρ αυτής της φορολόγησης. Εργαζόμαστε προς αυτήν την κατεύθυνση στην Επιτροπή και θα καταθέσουμε ορισμένες προτάσεις πολύ σύντομα.
<P>
Σχετικά με το γενικότερο θέμα που θίξατε, συζητήθηκε και η κατάσταση στην ευρωζώνη. Επί αυτού του θέματος έχουμε ενδεχομένως εκ διαμέτρου αντίθετες απόψεις. Εκτιμούμε ότι, χωρίς τη δημοσιονομική εξυγίανση και τις διαρθρωτικές μεταρρυθμίσεις, δεν θα μπορέσουμε να προωθήσουμε τον στόχο μας: μια κοινωνική οικονομία της αγοράς.
<SPEAKER ID="255" NAME="Jacek Saryusz-Wolski" AFFILIATION="PPE">
(EN) Κύριε Barroso, στη σύνοδο κορυφής των G8, οι συμμετέχοντες συζήτησαν τις δεσμεύσεις τους απέναντι στην πολιτική γειτονίας για την περιοχή της Μεσογείου. Εσείς ο ίδιος, δεσμευθήκατε, εξ ονόματος της Ευρωπαϊκής Ένωσης, για τη χορήγηση του ποσού του 1,24 δισεκατομμυρίου ευρώ, αναφέροντας ότι προορίζεται για τη γειτονία, κάτι το οποίο εκλήφθηκε ενδεχομένως ως βοήθεια μόνο προς τον Νότο.
<P>
Από τις διάφορες ενδιάμεσες εκδόσεις του εγγράφου της Επιτροπής, γνωρίζουμε ότι, σε πρώτη φάση, από το ποσό του 1,24 δισεκατομμυρίου ευρώ, τα 150 εκατομμύρια ευρώ προορίζονταν για την Ανατολή και όλα τα υπόλοιπα χρήματα για τον Νότο. Κάτι τέτοιο αντιβαίνει στην αρχή της συμμετρίας και της ισότιμης μέριμνας για τις δύο γειτονίες. Πώς το δικαιολογείτε αυτό; Ποιες ακριβώς είναι οι πραγματικές και τεκμηριωμένες δεσμεύσεις σας για την πολιτική γειτονίας της νοτίου Μεσογείου στο πλαίσιο των δηλώσεών σας σχετικά με τη μία και μοναδική δέσμη χρηματοδότησης;
<SPEAKER ID="256" NAME="José Manuel Barroso" LANGUAGE="EN">
Φίλτατε κύριε Saryusz-Wolski, επιτρέψτε μου να σας απαντήσω ότι κατανοώ ειλικρινά τις ανησυχίες σας σε σχέση με την ανατολική γειτονία, αλλά πιστεύω ότι το ζητούμενο δεν είναι να θέσουμε σε ανταγωνισμό την Ανατολή με τον Νότο: χρειαζόμαστε και τους δύο εταίρους. Εκείνο που προέχει αυτήν τη στιγμή είναι να βοηθήσουμε όσους ζητούν τη βοήθειά μας, και να το πράξουμε αποτελεσματικά.
<P>
Πράγματι, η προσέγγιση την οποία έχουμε εισηγηθεί στην αναθεώρηση της πολιτικής γειτονίας είναι σαφής. Δεν κατανέμουμε πόρους βάσει μιας διαχωριστικής γραμμής μεταξύ Ανατολής-Νότου, αλλά βάσει προϋποθέσεων και σύμφωνα με την πρόοδο που σημειώνουν οι εταίροι μας στον τομέα των μεταρρυθμίσεων ή, αν προτιμάτε, βάσει της αρχής "όσο περισσότερο τόσο περισσότερο". Εκείνοι που επιτυγχάνουν περισσότερα, εκείνοι που αποδεικνύουν ότι αξίζουν περισσότερα, θα λάβουν και περισσότερα. Επομένως, δεν διαθέτουμε εκ των προτέρων καθορισμένο κονδύλιο -το οποίο προορίζεται για τη χώρα Α ή τη χώρα Β-, αντιθέτως, κάθε χώρα πρέπει να αποδείξει ότι αξίζει να λάβει βοήθεια.
<P>
Θεωρώ ότι αυτή είναι η ορθή προσέγγιση και, στην προκειμένη περίπτωση, θα εκπληρώσουμε, φυσικά, τις υποσχέσεις μας τόσο έναντι των εταίρων μας στην ανατολική Ευρώπη -κάτι το οποίο είναι υψίστης σημασίας- όσο και έναντι των γειτόνων μας στη Μεσόγειο.
<SPEAKER ID="257" NAME="Marielle De Sarnez" AFFILIATION="ALDE">
(FR) Κύριε Barroso, η ερώτησή μου συνδέεται άμεσα με την τελευταία ερώτηση που υποβλήθηκε και την απάντηση που δώσατε.
<P>
Αναφερθήκατε μόλις τώρα στη βοήθεια που υποσχεθήκατε κατά τη σύνοδο κορυφής των G8 στην Deauville, συγκεκριμένα, προς τις αναδυόμενες αραβικές οικονομίες: 40 δισεκατομμύρια δολάρια "ΠΑ, κυρίως με τη μορφή δανείων από το Διεθνές Νομισματικό Ταμείο (ΔΝΤ), την Ευρωπαϊκή Τράπεζα Ανασυγκρότησης και Ανάπτυξης (ΕΤΑΑ) και την Ευρωπαϊκή Τράπεζα Επενδύσεων (ΕΤΕπ), συν περίπου 15 δισεκατομμύρια ευρώ από την Ευρωπαϊκή Ένωση και τα κράτη μέλη.
<P>
Μιλήσατε για παροχή βοήθεια υπό όρους, στοιχείο με το οποίο συνδέεται η ερώτησή μου. " εν λόγω βοήθεια παρέχεται πράγματι υπό όρους και βασίζεται σε ορισμένα κριτήρια, τα οποία γνωρίζετε πολύ καλά: τακτικές και ελεύθερες εκλογές, ελευθερία του συνεταιρίζεσθαι, ελευθερία του Τύπου, ελευθερία της έκφρασης, καταπολέμηση της διαφθοράς, ανεξαρτησία του δικαστικού συστήματος και μεταρρύθμιση των στρατιωτικών και αστυνομικών δυνάμεων.
<P>
Θα ήθελα να μάθω ποιο θεσμικό όργανο θα αξιολογεί πράγματι τον βαθμό συμμόρφωσης προς τα εν λόγω κριτήρια, κυρίως όσον αφορά τις συγκεκριμένες αναδυόμενες αραβικές δημοκρατίες. Θα συμμετάσχει πλήρως το Σώμα μας στη διαδικασία αξιολόγησης της συμμόρφωσης προς τους όρους που έχουν καθοριστεί ή θα πρόκειται για διακριτική εξουσία του Συμβουλίου;
<SPEAKER ID="258" NAME="José Manuel Barroso" LANGUAGE="FR">
Σύμφωνα με την πρότασή μας, την οποία ελπίζω να συμμερίζεστε, ο συντονισμός αυτού του καθήκοντος θα πρέπει να ανατεθεί στην Επιτροπή. Είμαι πραγματικά πολύ υπερήφανος για το γεγονός ότι η Επιτροπή, σε συνεργασία με την Ύπατη Εκπρόσωπο, παρουσίασε άμεσα το σχέδιο δράσης μας: εταιρική σχέση για τη δημοκρατία στη βόρειο Αφρική και τη νότια Μεσόγειο, αλλά και εταιρική σχέση για κοινή ευημερία. Το Συμβούλιο αναγνωρίζει πλέον ότι θα ήταν θετικό να αναλάβει τον συντονισμό της δραστηριότητας η Επιτροπή, η οποία θα οφείλει, βεβαίως, να τηρεί ενήμερο το Κοινοβούλιο επί του θέματος. Συνεπώς, δεν μπορώ παρά να εκφράσω την ικανοποίησή μου για όλες τις εκδηλώσεις ενδιαφέροντος και τις προσπάθειες ενεργού συμμετοχής του Κοινοβουλίου.
<P>
Τα γεγονότα που εκτυλίσσονται αυτήν την περίοδο σε μερικές αραβικές χώρες είναι εξαιρετικής στρατηγικής σημασίας, όχι μόνο για τις εν λόγω χώρες, αυτές καθαυτές, αλλά και για την παγκόσμια δημοκρατία, για την εξέλιξη του μουσουλμανικού κόσμου και για εμάς, στην Ευρώπη. Συνεπώς, κρίνεται σημαντική κάθε δυνατή συμβολή μας για την κινητοποίηση όχι μόνο των θεσμικών οργάνων της ΕΕ, αλλά και των κοινωνιών μας, ούτως ώστε να συνδράμουμε στη μετάβαση των γειτόνων μας προς τη δημοκρατία, και δεν μπορώ παρά να εκφράσω την ικανοποίησή μου για το ενδιαφέρον που εκδηλώνει το Ευρωπαϊκό Κοινοβούλιο.
<SPEAKER ID="259" NAME="Νικόλαος Σαλαβράκος" AFFILIATION="EFD">
Κύριε Πρόεδρε, επ' ευκαιρία της Συνόδου των G8 διάβασα οικονομικά στοιχεία του 2009 σύμφωνα με τα οποία το παγκόσμιο ΑΕΠ ήταν 58 τρισεκατομμύρια δολάρια, ενώ το χρηματοοικονομικό χρήμα ανερχόταν στα 615 τρισεκατομμύρια δολάρια. Παράλληλα, στο θέμα "νομισματική πολιτική" που σας απασχόλησε, επιβεβαιώθηκε ότι οι "ΠΑ εκδίδουν νέο χρήμα, νέα δολάρια, ενώ η Ένωσή μας δεν εκδίδει νέο νόμισμα.
<P>
Οι οικονομολόγοι διαφωνούμε σε πολλά πράγματα· όμως δύο πράγματα μας έχει διδάξει η ιστορία: πρώτον, ότι τον πτωχευμένο δεν τον σώζεις δίνοντάς του ακριβά δάνεια και, δεύτερον, ότι τη βαριά λιτότητα δεν μπορεί ποτέ να τη μειώσει το έλλειμμα μιας μακροοικονομίας που βρίσκεται σε ύφεση και η οποία δεν μπορεί να υποτιμήσει το νόμισμά της. Το ευρωομόλογο, κύριε Πρόεδρε, καθίσταται επιτακτικό. Το βλέπετε ως μέσον αντισταθμίσεως της ραγδαίας εκδόσεως νέου νομίσματος από τις "ΠΑ;
<SPEAKER ID="260" NAME="José Manuel Barroso" LANGUAGE="EN">
" συγκεκριμένη ερώτηση θα έπρεπε ουσιαστικά να υποβληθεί κατά το πρώτο μέρος της συζήτησης, αλλά μπορώ να δώσω απάντηση στον αξιότιμο βουλευτή, δηλώνοντας ότι η θέση της Επιτροπής ήταν ανέκαθεν ιδιαίτερα ανοικτή και, μάλιστα, θετική απέναντι στην ιδέα του ευρωομολόγου. Ο πρώτος που εισηγήθηκε την ιδέα των ευρωομολόγων ήταν ένας εκ των προκατόχων μου.
<P>
" αλήθεια είναι ότι δεν προέκυψε καμία συμφωνία μεταξύ των κρατών μελών. Αυτό επί του οποίου έχουν συμφωνήσει προς το παρόν τα κράτη μέλη είναι η δημιουργία ενός ευρωπαϊκού μηχανισμού σταθερότητας. Εφόσον τεθεί σε εφαρμογή, θα αποτελέσει τον νούμερο ένα διεθνή χρηματοπιστωτικό οργανισμό παγκοσμίως - τον σημαντικότερο στον κόσμο από άποψη οικονομικής ισχύος. Θεωρώ ότι αυτός είναι ο στόχος επί του οποίου θα πρέπει να επικεντρώσουμε τώρα τις προσπάθειές μας.
<P>
Παράλληλα, είμαστε πρόθυμοι να συζητήσουμε με τα κράτη μέλη -και με το Κοινοβούλιο, φυσικά- διάφορες επιλογές σχετικά με την ενδεχόμενη έκδοση ευρωομολόγων, υπό την προϋπόθεση ότι τα κράτη μέλη είναι διατεθειμένα να εξετάσουν αυτό το ενδεχόμενο. Πρόκειται, ασφαλώς, για εξαιρετικά σημαντικό και αποφασιστικό βήμα.
<SPEAKER ID="261" NAME="Andrew Henry William Brons" AFFILIATION="NI">
(EN) " πρόσφατη σύνοδος κορυφής της G8 θέλησε να γνωστοποιήσει την παροχή βοήθειας ύψους 40 δισεκατομμυρίων δολαρίων "ΠΑ στην Αίγυπτο και την Τυνησία για την ανατροπή των δικτατοριών και τη μετάβαση προς τη δημοκρατία. Εντούτοις, η δήλωση της G8 ανέφερε ότι θα παράσχει στήριξη στις χώρες της περιοχής που δεν προσανατολίζονται μόνο προς τον εκδημοκρατισμό τους, αλλά και προς τη δημιουργία μιας οικονομίας της αγοράς. " ομάδα των G8 επιθυμεί οι συγκεκριμένες χώρες να "αποκομίσουν τα οφέλη της παγκοσμιοποίησης" και να προβούν σε "επενδυτική ενοποίηση", στοιχείο το οποίο συνεπάγεται για τα μέλη της G8 την ευχερέστερη παραγωγή κερδών στις εν λόγω χώρες και, κατόπιν, την εκ νέου εξαγωγή αυτών των κερδών.
<P>
Δεν θα είχα καμία αντίρρηση για την προσδοκία δημιουργίας και διατήρησης δημοκρατικών θεσμών και διαδικασιών εκ μέρους των αποδεκτών της βοήθειας. Αυτό είναι σωστό. Παρ' όλα αυτά, δεν είναι μοχθηρό να τους υποδεικνύουμε ποιες οικονομικές πολιτικές θα πρέπει να ακολουθήσουν και ποιες να απορρίψουν; Είναι βέβαιο ότι οι χώρες χορηγοί δεν έχουν το δικαίωμα να υπαγορεύσουν στις νέες αυτές δημοκρατίες τις δημοκρατικές επιλογές στις οποίες πρέπει να προβούν;
<SPEAKER ID="262" NAME="José Manuel Barroso" LANGUAGE="EN">
Συμφωνώ με τη θέση που εγκρίθηκε στο πλαίσιο της G8. Θεωρώ πως είναι προς το κοινό μας συμφέρον να μην διαθέτουμε μόνο ανοικτές κοινωνίες, αλλά και ανοικτές οικονομίες. Οι εν λόγω χώρες είναι γείτονες μας και φρονώ ότι ο καλύτερος τρόπος με τον οποίο μπορούμε να τις βοηθήσουμε είναι οι εμπορικές συναλλαγές.
<P>
Δεν θα μπορέσουμε ποτέ να τους παράσχουμε το ποσό των χρημάτων που χρειάζονται εάν παραμείνουν κλειστές. Για παράδειγμα, η εμπορική δραστηριότητα μεταξύ των χωρών του Μαγκρέμπ είναι -όπως πιθανόν γνωρίζετε- ουσιαστικά μηδαμινή. Ζητούν από εμάς να ανοίξουμε τις αγορές μας, αλλά δεν πραγματοποιούν μεταξύ τους εμπορικές συναλλαγές. Θεωρώ ότι είναι σημαντικό να τους επισημάνουμε το εξής: ναι, είμαστε πρόθυμοι να σας στηρίξουμε, αλλά θα πρέπει και εσείς να ανοίξετε την οικονομία σας και να ενταχθείτε στην παγκόσμια οικονομία.
<P>
Στην πραγματικότητα, διαπιστώνουμε ότι η πρόοδος μιας χώρας συνδέεται άρρηκτα με την ικανότητα ένταξής της στην παγκόσμια οικονομία. Εξετάστε μόνο το παράδειγμα της Ασίας και των χωρών της που δεν έχουν εγκαθιδρύσει ακόμα τη δημοκρατία· αυτό οφείλεται στο γεγονός ότι έκαναν αυτό το άνοιγμα, με στόχο να συμμετάσχουν στην παγκόσμια οικονομία και να αποκομίσουν ορισμένα οφέλη για τους λαούς τους.
<SPEAKER ID="263" NAME="Gabriele Albertini" AFFILIATION="PPE">
(IT) Κύριε Πρόεδρε, κύριε Barroso, η τελική δήλωση της συνόδου κορυφής των G8 σχετικά με τη Μέση Ανατολή αναφέρει: "Οι διαπραγματεύσεις αποτελούν τη μοναδική οδό προς την ολοκληρωμένη και μόνιμη επίλυση της σύγκρουσης. Καλούμε το Ισραήλ και την Παλαιστινιακή Αρχή να τηρήσουν τις υφιστάμενες συμφωνίες συνεργασίας και να αποφύγουν τη λήψη μονομερών μέτρων, τα οποία θα μπορούσαν να παρακωλύσουν την πρόοδο και τις περαιτέρω μεταρρυθμίσεις".
<P>
Συντάσσεται με την εν λόγω δήλωση η Ευρωπαϊκή Ένωση, ως σημαντικός συνομιλητής στο πλαίσιο των G8; Εάν ναι, έχετε συνομιλήσει με την παλαιστινιακή πλευρά, η οποία σχεδιάζει να αναλάβει μονομερή δράση κατά τη διάρκεια της Γενικής Συνέλευσης των "νωμένων Εθνών, η οποία θα διεξαχθεί τον Σεπτέμβριο;
<SPEAKER ID="264" NAME="José Manuel Barroso" LANGUAGE="EN">
Όσον αφορά την ειρηνευτική διαδικασία στη Μέση Ανατολή, δεν θυμάμαι ούτε μία διεθνή συνεδρίαση κατά τα τελευταία τριάντα χρόνια, στην οποία να μην έχει αναφερθεί το συγκεκριμένο θέμα. Έχουμε επαναλάβει την επείγουσα έκκλησή μας για την επανεκκίνηση της ειρηνευτικής διαδικασίας, και παροτρύναμε αμφότερες τις δύο πλευρές να ξεκινήσουν ουσιαστικές συνομιλίες για την επιτυχή ολοκλήρωσή της.
<P>
Όλοι μας επιδοκιμάσαμε το νέο όραμα των "ΠΑ για την επίτευξη μιας καινοτόμου και μελλοντοστραφούς συμφωνίας πλαισίου. Εντούτοις, υπήρξαν διάφορες αντιδράσεις ως προς τα επιμέρους στοιχεία αυτού του νέου οράματος. Για να είμαι ειλικρινής μαζί σας, διατυπώθηκαν διαφορετικές προσεγγίσεις μεταξύ των εταίρων της ομάδας των G8 όσον αφορά τη συνεργασία μεταξύ της Χαμάς και της ΟΑΠ, καθώς και το ζήτημα των συνόρων του 1967.
<P>
Εκφράστηκαν επίσης μερικές ανησυχίες σχετικά με τους κινδύνους που συνεπάγεται η πιθανή απόπειρα των Παλαιστινίων να επιδιώξουν μονομερή αναγνώριση στο πλαίσιο της Γενικής Συνέλευσης των "νωμένων Εθνών. Μπορώ επίσης να σας διαβεβαιώσω ότι συζητούμε το συγκεκριμένο θέμα με τα κράτη μέλη και ευελπιστώ εμείς, στην Ευρώπη, να καταλήξουμε στη διαμόρφωση κοινής θέσης εν προκειμένω.
<SPEAKER ID="265" NAME="Malika Benarab-Attou" AFFILIATION="Verts/ALE">
(FR) Κύριε Πρόεδρε, κύριε Barroso, όπως προαναφέρθηκε, οι χώρες της ομάδας των G8 αποφάσισαν να χορηγήσουν το ποσό των 40 δισεκατομμυρίων δολαρίων "ΠΑ στην Τυνησία και την Αίγυπτο. Παρ' όλα αυτά, η Ευρωπαϊκή Ένωση πρέπει να υποβάλει σχέδιο για την εξασφάλιση μεγαλύτερης διαφάνειας, προβολής και ανιχνευσιμότητας· με λίγα λόγια, για την καλύτερη διαχείριση της συγκεκριμένης βοήθειας.
<P>
Πρέπει να επικεντρωθούμε σε τέσσερις στόχους: πρώτον, τη διασφάλιση της αναπτυξιακής συνεργασίας σε πλήρη συμφωνία με τις αρχές της δημοκρατίας και της απόλυτης διαφάνειας· δεύτερον, την εγγύηση του σεβασμού των ανθρωπίνων δικαιωμάτων· την ενδυνάμωση του ρόλου και των δυνατοτήτων των οργανώσεων της κοινωνίας των πολιτών· και τη βελτίωση του συστήματος διαχείρισης που εφαρμόζεται για αυτήν τη δέσμη μέτρων βοήθειας, σε συνδυασμό με τη δυναμικότερη συμμετοχή του Ευρωπαϊκού Κοινοβουλίου.
<P>
Κύριε Barroso, η ΕΕ πρέπει να είναι σε θέση να εγγυάται ότι η εν λόγω βοήθεια φθάνει στους ανθρώπους για τους οποίους προορίζεται. Ποια συγκεκριμένα μέτρα σχεδιάζει προς αυτήν την κατεύθυνση η ΕΕ;
<SPEAKER ID="266" NAME="José Manuel Barroso" LANGUAGE="FR">
Αξιότιμη κυρία βουλευτά, τα λεγόμενά σας αποτυπώνουν επακριβώς τις απόψεις μου. Συμφωνώ απόλυτα μαζί σας. Θα προβούμε άμεσα στο συγκεκριμένο εγχείρημα, συνεπικουρούμενοι, βεβαίως, από διάφορους μηχανισμούς, ούτως ώστε να μπορούμε να ελέγχουμε τη δραστική εφαρμογή και συμμόρφωση ως προς τις δεσμεύσεις που έχουν αναλάβει όλες οι χώρες εταίροι. Μπορώ να σας διαβεβαιώσω ότι όλα αυτά τα προγράμματα δεν θα επιτηρούνται μόνο από τις υπηρεσίες της Επιτροπής, αλλά και από την Ύπατη Εκπρόσωπο, η οποία πρόκειται να διορίσει ειδικό εντεταλμένο στην περιοχή. Θεωρούμε ότι αυτό ακριβώς το είδος διαλόγου θα μας επιτρέψει να βοηθήσουμε τις εν λόγω χώρες, ενισχύοντας δε ιδιαιτέρως τη συμμετοχή της κοινωνίας των πολιτών.
<P>
Βρέθηκα στην Τυνησία πρόσφατα, όπου είχα την ευκαιρία να συναντήσω όχι μόνο με την κυβέρνηση και τον πρόεδρο της δημοκρατίας, αλλά και εκπροσώπους της κοινωνίας των πολιτών, γυναικείων οργανώσεων και συνδικάτων. Διαπίστωσα πόσο σημαντική θεωρούν τη δέσμευσή μας, όχι μόνο υπό τη μορφή στήριξης που παρέχουν οι κυβερνήσεις, αλλά και μέσω της στήριξης της κοινωνίας των πολιτών. Για μία ακόμα φορά, όπως προανέφερα στην κ. Sarnez, η δέσμευση του Ευρωπαϊκού Κοινοβουλίου θα είναι πολύ σημαντική εν προκειμένω, στο πλαίσιο των σχέσεων μας με τα αναδυόμενα κοινοβούλια και τα πολιτικά κόμματα αυτών των νεανικών και καινούριων δημοκρατιών.
<SPEAKER ID="267" NAME="Γεώργιος Κουμουτσάκος" AFFILIATION="PPE">
Κύριε Πρόεδρε, στην πρόσφατη συνάντηση των G8 συζητήσατε για την παγκόσμια οικονομία και συμφωνήσατε ότι οι προσπάθειες επικεντρώνονται στους στόχους της βιωσιμότητας των δημοσίων οικονομικών, της ανάρρωσης των οικονομιών, της αντιμετώπισης της ανεργίας. Και όλα αυτά γίνονται προς όφελος της κοινωνίας και των πολιτών.
<P>
Όμως, κύριε Πρόεδρε, αν δούμε το παράδειγμα της Ελλάδας, πρόσφατα δεκάδες και εκατοντάδες χιλιάδες πολίτες βγαίνουν στις πλατείες και στους δρόμους γύρω-γύρω από την Ελληνική Βουλή αυθόρμητα χωρίς καθοδήγηση, αλλά με αγανάκτηση, αναζητώντας αξιοπρέπεια και προοπτική. Και πρέπει, κύριε Πρόεδρε, να συμφωνήσετε ότι καμία πολιτική δεν μπορεί να είναι αποτελεσματική εάν δεν έχει τη στήριξη ή έστω την ανοχή της κοινωνίας. Αυτή η πολιτική στην Ελλάδα ουσιαστικά περιορίζεται σε ένα δίλημμα μεταξύ εξαντλητικής λιτότητας ή χρεοκοπίας.
<P>
Σας ανησυχούν αυτές οι κοινωνικές εξελίξεις; Είναι ένα μείζον πολιτικό θέμα. Τι μήνυμα έχετε να στείλετε σε αυτούς τους ανθρώπους που με μεγάλη αξιοπρέπεια, με ειρηνικό τρόπο, διεκδικούν μια προοπτική και ένα καλύτερο μέλλον για τους ίδιους, τις οικογένειές τους και τα παιδιά τους;
<SPEAKER ID="268" NAME="José Manuel Barroso" LANGUAGE="EN">
Καταρχάς, θα ήθελα να εκφράσω την αλληλεγγύη μου προς τον ελληνικό λαό. Κατανοώ πόσο δύσκολη είναι η συγκεκριμένη περίοδος για την Ελλάδα. Ωστόσο, πιστεύω επίσης πως το καθήκον των πολιτικών ηγετών σε ευρωπαϊκό ή εθνικό επίπεδο, είτε βρίσκονται στην κυβέρνηση είτε στην αντιπολίτευση, είναι να υποδεικνύουν στις χώρες τους τι πρέπει να πράξουν. " αλήθεια είναι ότι, χωρίς δημοσιονομική εξυγίανση και διαρθρωτικές μεταρρυθμίσεις, η Ελλάδα δεν θα κατορθώσει να εξέλθει από την κρίση.
<P>
Είναι γεγονός ότι η λήψη ορισμένων επώδυνων μέτρων είναι αναπόφευκτη για την Ελλάδα, και οποιοσδήποτε ισχυρίζεται το αντίθετο ψεύδεται απέναντι στον ελληνικό λαό. " έκκλησή μου προς τους έλληνες ηγέτες είναι να εξηγήσουν με πλήρη ειλικρίνεια στον ελληνικό πληθυσμό τις δύσκολες επιλογές στις οποίες πρέπει να προβεί η χώρα. Θα στηρίξουμε όλοι μας αυτήν την προσπάθεια.
<P>
Στο Ευρωπαϊκό Συμβούλιο, εγώ ο ίδιος πρότεινα τη μείωση των επιτοκίων για τα δάνεια που χορηγούνται στην Ελλάδα. Παράλληλα, όμως, πρέπει να είμαστε ειλικρινείς. " Ελλάδα πρέπει να καταβάλει ένα μέρος της προσπάθειας από μόνη της, διότι καμία χώρα δεν μπορεί να πορεύεται ες αεί με τόσο υψηλά επίπεδα χρέους.
<P>
Αυτό είναι το μήνυμα το οποίο θα πρέπει να κομίσουμε στην ελληνική κυβέρνηση και την αντιπολίτευση, και το οποίο πρέπει να αποδεχθούμε όλοι στην Ευρώπη, εφόσον επιθυμούμε πραγματικά να βοηθήσουμε τη συγκεκριμένη χώρα.
<SPEAKER ID="269" NAME="John Bufton" AFFILIATION="EFD">
(EN) Κύριε Πρόεδρε, με χαροποιεί το γεγονός ότι θίξατε τα θέματα που αφορούν τα προβλήματα της ευρωζώνης στη σύνοδο κορυφής των G8. Πρόκειται για μια κρίση, και όλοι γνωρίζουμε ότι περί αυτού ακριβώς πρόκειται. Όπως ανέφερε και ο προηγούμενος ομιλητής, πλήττονται πολλά κράτη μέλη. Είχαμε προσφάτως τα περιστατικά των διαδηλώσεων στους δρόμους της Μαδρίτης. Διαδηλώσεις πραγματοποιήθηκαν και στη Λισαβόνα, σε πάρα πολλά μέρη, ενώ παρακολουθήσαμε τα γεγονότα και στην Ελλάδα.
<P>
Κύριε Barroso, μήπως είναι πλέον καιρός -διότι μιλήσατε προ ολίγου για ψέματα- να αναλάβετε να πείτε την αλήθεια, ότι δηλαδή υπάρχει μόνο μία επιλογή: να επιτραπεί στις συγκεκριμένες χώρες η έξοδος από την ευρωζώνη; Αυτή είναι η μοναδική διέξοδος.
<SPEAKER ID="270" NAME="José Manuel Barroso" LANGUAGE="EN">
Τρέφω μεγάλο σεβασμό για όλα τα δημοκρατικά μας κράτη, επομένως δεν είναι δικό μου καθήκον να τους υποδείξω τι πρέπει να πράξουν στο συγκεκριμένο ζήτημα. Ωστόσο, γνωρίζουμε ότι η Ελλάδα δεν προτίθεται να εγκαταλείψει την ευρωζώνη. Βρίσκομαι σε συνεχή επαφή τόσο με τις ελληνικές αρχές όσο και με το κόμμα της αξιωματικής αντιπολίτευσης, και γνωρίζω πολύ καλά πως δεν επιθυμούν να αποχωρήσουν από την ευρωζώνη.
<P>
Πιθανόν μερικοί από εσάς, αξιότιμοι βουλευτές, θα επιθυμούσατε η χώρα σας να εγκαταλείψει την ευρωζώνη, ή μπορεί η χώρα σας να μην ανήκει καν στην ευρωζώνη, και το σεβόμαστε αυτό, αλλά η Ελλάδα είναι εξαιρετικά προσηλωμένη στο ευρωπαϊκό εγχείρημα. " εν λόγω χώρα αντιμετωπίζει δυσκολίες και προσπαθούμε να τη στηρίξουμε. Σας παρακαλώ, όμως, να μην επιτίθεστε στο ευρώ για ιδεολογικούς λόγους.
<P>
" αλήθεια είναι ότι υπάρχουν χώρες εκτός της ευρωζώνης, οι οποίες αντιμετωπίζουν τουλάχιστον ανάλογα προβλήματα. " Ισλανδία δεν αποτελεί μέλος της ευρωζώνης και τελικώς χρεοκόπησε. Ας θέσουμε το ζήτημα ξεκάθαρα: πριν από τη χρηματοπιστωτική κρίση, η Ισλανδία ήταν μία από τις πλουσιότερες σε κατά κεφαλή εισόδημα χώρες παγκοσμίως.
<P>
Υπάρχουν και στο εσωτερικό της Ευρωπαϊκής Ένωσης χώρες που αντιμετωπίζουν δυσκολίες αυτού του είδους, εξαιτίας των υψηλών επιπέδων δαπανών που παρουσιάζουν. Επομένως, το πρόβλημα δεν έγκειται ουσιαστικά στο ευρώ· το πρόβλημα έγκειται στο υπερβολικά υψηλό επίπεδο χρέους ή ελλείμματος της αντίστοιχης οικονομίας.
<SPEAKER ID="271" NAME="Πρόεδρος">
" Ώρα των Ερωτήσεων με τον Πρόεδρο της Επιτροπής έληξε.

<CHAPTER ID="007-07">
7. Προστασία των οικονομικών συμφερόντων των Κοινοτήτων και την καταπολέμηση της απάτης - Ετήσια έκθεση 2007 (
<P>
-Πριν από την ψηφοφορία
<SPEAKER ID="121" NAME="Antonio De Blasio">
εισηγητής. - (HU) Δεν θα χρειαστεί να χρησιμοποιήσω τα δύο λεπτά. Κυρίες και κύριοι, θα ήθελα να επιστήσω την προσοχή σας σε δύο πολύ σημαντικά γεγονότα σχετικά με την έκθεση. Οι εκθέσεις αυτές συντάσσονται εδώ και χρόνια, αλλά το Συμβούλιο δεν τις έχει συμπεριλάβει ούτε μία φορά στην ημερήσια διάταξή του. Θεωρώ ότι θα ήταν πολύ σημαντικό για το Συμβούλιο να ενημερώσει τα κράτη μέλη για το περιεχόμενο αυτής της έκθεσης. Αυτό θα συνέβαλε επίσης, σε μεγάλο βαθμό, στην επιτυχή λειτουργία της διαδικασίας απαλλαγής του Συμβουλίου και των άλλων θεσμικών οργάνων. Γι' αυτό πρότείνω η αναβολή της φθινοπωρινής διαδικασίας απαλλαγής του Συμβουλίου να καταστεί αποδεκτή μόνο υπό την προϋπόθεση ότι το Συμβούλιο θα συμπεριλάβει και αυτή την έκθεση στην ημερήσια διάταξή του. Αυτό θα ήταν εξαιρετικά σημαντικό προκειμένου να διασφαλισθεί ότι το Συμβούλιο αποδέχεται τους κανονισμούς οι οποίοι εκκρεμούν και θα εξασφάλιζε διαφάνεια όσον αφορά τη δαπάνη ευρωπαϊκών κονδυλίων. Θα ήθελα να εκφράσω τις ειλικρινείς μου ευχαριστίες σε όσους βοήθησαν στη σύνταξη αυτής της έκθεσης, συμπεριλαμβανομένου του σκιώδη εισηγητή και όσων κατέθεσαν τις προτεινόμενες τροπολογίες. " έκθεση αυτή εγκρίθηκε ομόφωνα στην επιτροπή.

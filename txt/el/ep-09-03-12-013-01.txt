<CHAPTER ID="013-01">
1. Γουινέα Μπισάου
<SPEAKER ID="308" NAME="Πρόεδρος">
Το επόμενο σημείο είναι η συζήτηση επί έξι προτάσεων ψηφίσματος σχετικά με την κατάσταση στη Γουινέα Μπισάου.
<SPEAKER ID="309" NAME="José Ribeiro e Castro" LANGUAGE="PT">
Κυρία Πρόεδρε, Επίτροπε, κυρίες και κύριοι, για άλλη μια φορά και με αφορμή ένα λυπηρό γεγονός, το Σώμα εξετάζει την κατάσταση στη Γουινέα-Μπισάου, μια κατάσταση πραγματικά οδυνηρή. Πρόκειται για μια χώρα που υποφέρει από χρόνια αστάθεια και προσπάθησε να πάρει το δρόμο του εκδημοκρατισμού στις αρχές της δεκαετίας του 1990. Τίποτα δεν πήγε κατ' ευχήν, έγινε στρατιωτικό πραξικόπημα και μικρής έκτασης εμφύλιος πόλεμος, και από τότε η χώρα ζει σε συνθήκες μείζωνος πολιτικής και στρατιωτικής αστάθειας, εντάσεων και μεγάλων αντιπαλοτήτων. Πρόσφατα, παρατηρήθηκε η πολύ ανησυχητική και όλο και πιο προφανής σε όλους τους παρατηρητές παρουσία συμφερόντων λαθρεμπορίου ναρκωτικών.
<P>
Καταδικάζουμε έντονα τις πρόσφατες επιθέσεις: τη βομβιστική επίθεση κατά την οποία σκοτώθηκε, ο Στρατηγός Tagme Na Waie και την εξίσου βάρβαρη, για να μην πω θηριώδη δολοφονία του Προέδρου Nino Vieira. Ανεξάρτητα από το ρόλο τους στο παρελθόν, εκφράζουμε την αλληλεγγύη μας προς τις οικογένειές τους και προς το λαό της Γουινέας-Μπισάου. Λυπούμεθα και καταδικάζουμε έντονα αυτές τις επιθέσεις.
<P>
Επιθυμούμε την επαναφορά της ομαλότητας. Το μάθημα που πήρα και θα ήθελα να υπογραμμιστεί σε αυτό το ψήφισμα είναι ότι η ατιμωρησία δεν είναι απάντηση. Πώς μπορέσαμε στο παρελθόν να κλείσουμε τα μάτια στο γεγονός ότι οι αυτουργοί της δολοφονίας του Ansumane Mané και του Στρατηγού Veríssimo Seabra, ουδέποτε εντοπίστηκαν και προσήχθησαν στη δικαιοσύνη; Σίγουρα αυτό δεν αποτελεί απάντηση. Πρέπει, συνεπώς, να καταστήσουμε σαφές στην κυβέρνηση της Γουινέας-Μπισάου ότι οι υπεύθυνοι πρέπει να εντοπιστούν. Οι ένοχοι πρέπει να οδηγηθούν στη δικαιοσύνη και οφείλουμε να παρέχουμε κάθε αναγκαία συνδρομή.
<P>
Τειλειώνοντας, θα ήθελα να υπογραμμίσω την ανησυχία μας για την εμφάνιση του λαθρεμπορίου ναρκωτικών στην περιοχή. " απαράδεκτη και τόσο προφανής παρουσία του, στη Γουινέα-Μπισάου συνιστά απειλή και για την Ευρωπαϊκή Ένωση. Θα ήθελα επίσης, σ' αυτό το πλαίσιο, ν' απευθύνω έκκληση για μια στενότερη σχέση με το Πράσινο Ακρωτήριο. Έχουμε εγκαθυδρίσει ειδική εταιρική σχέση με το Πράσινο Ακρωτήριο, το οποίο διατηρεί πολύ στενές σχέσεις με τη Γουινέα-Μπισάου και έχει βαθιά γνώση των πραγμάτων της τελευταίας, είναι όμως και πολύ ευάλωτο. Τίθεται, συνεπώς ζήτημα και για τη δική μας Ευρωπαϊκή ασφάλεια. " ενίσχυση, επομένως, της ειδικής εταιρικής σχέσης με το Πράσινο Ακρωτήριο σ'αυτή το συγκυρία είναι εξίσου σημαντική.
<SPEAKER ID="310" NAME="Justas Vincas Paleckis">
συντάκτης. - (LT) Οι δολοφονίες στην Γουινέα-Μπισάου συνιστούν ουσιαστικό πλήγμα όχι μόνο για τη δημοκρατία σε ένα κράτος εξαθλιωμένο από το λαθρεμπόριο ναρκωτικών, αλλά και για ολόκληρη την περιοχή της Δυτικής Αφρικής. " δολοφονία του Προέδρου και του αρχηγού του γενικού επιτελείου στρατού ώθησε τη χώρα βαθύτερα στο τέλμα των αποτυχημένων θεσμών, της ολοένα και πιο ευάλωτης δημοκρατίας, της αυξανόμενης διαφθοράς και της προσωπολατρείας. Οι κάτοικοι του κράτους αυτού ζουν σε συνθήκες χάους και υπάρχουν ελλείψεις σε νερό, φάρμακα και σχολεία. Το λαθρεμπόριο ναρκωτικών δεν γνωρίζει όρια ή σύνορα και συνιστά απειλή για ολόκληρη την περιοχή, αγγίζοντας και αυτά τα κράτη της Ευρωπαϊκής Ένωσης.
<P>
Μολονότι οι αρχηγοί των ενόπλων δυνάμεων τήρησαν, μέχρι σήμερα, την υπόσχεσή τους και δεν αναμείχθηκαν στις εσωτερικές υποθέσεις της χώρας, υπάρχει το ενδεχομένο τα πρόσφατα περιστατικά να καταπνίξουν κάθε ίχνος δημοκρατίας στη Γουινέα-Μπισάου. " νέα κυβέρνηση πρέπει να σεβαστεί τη συνταγματική τάξη, να επιλύσει τις διαμάχες με ειρηνικό τρόπο και να διερευνήσει ενδελεχώς τις δολοφονίες. Με τη συνδρομή της αποστολής στο πλαίσιο της πολιτικής Ασφάλειας και Άμυνας της Ευρωπαϊκής Ένωσης, πρέπει να φτάσουμε σε σημείο καμπής όσον αφορά την ανάπτυξη της χώρας, προσφέροντας σταθερότητα και αξιοπρεπείς συνθήκες διαβίωσης. Ευελπιστούμε ότι οι προεδρικές εκλογές θα διενεργηθούν σε μερικούς μήνες και σύμφωνα πάντα με τα διεθνή πρότυπα διοργάνωσης εκλογών. Καλούμε τα κράτη της Ευρωπαϊκής Ένωσης και ολόκληρη τη διεθνή κοινότητα να παράσχουν την απαιτούμενη για τη διοργάνωση δημοκρατικών εκλογών, οικονομική και τεχνική βοήθεια. Οι αντίπαλες πολιτικές δυνάμεις της Γουινέας-Μπισάου θα πρέπει να καταλήξουν σε συμφωνία και συμβιβασμό σ' αυτήν τη δύσκολη στιγμή για τη χώρα και να λάβουν κατεπειγόντως αποφάσεις για την ασφάλεια της χώρας, τις εκλογικές διαδικασίες και τη δημόσια διοίκηση. Τους καλούμε να καταπολεμήσουν αποτελεσματικότερα τη διαφθορά και να προβούν σε διαβουλεύσεις με την κοινωνία των πολιτών και άλλες οργανώσεις προκειμένου να επιτευχθεί εθνική συμφιλίωση.
<SPEAKER ID="311" NAME="Ewa Tomaszewska" LANGUAGE="PL">
Κυρία Πρόεδρε, στις 2 Μαρτίου του τρέχοντος έτους, ο Πρόεδρος της Γουινέας-Μπισάου João Bernardo Vieira έπεσε νεκρός σε επίθεση που δέχθηκε από στρατιωτικούς, αφοσιωμένους στον Αρχηγό του Γενικού Επιτελείου Στρατού. Την προηγούμενη ημέρα, ο Στρατηγός Batista Tagme Na Waie, ο Αρχηγός του Γενικού Επιτελείου Στρατού, είχε τραυματιστεί θανάσιμα σε βομβιστική έκρηξη. Και οι δύο θάνατοι συνδέονται με την πολυετή πολιτική διένεξη στη Γουινέα-Μπισάου, η οποία κατέληξε σε τραγωδία και αποσταθεροποίηση της χώρας. Μολονότι οι εκλογές του 2008 διεξήχθησαν εύρυθμα, μία πρώτη απόπειρα δολοφονίας έγινε λίγο αργότερα κατά του Πρόεδρου, ο οποίος επέζησε. " Γουινέα-Μπισάου, είναι πρώην πορτογαλική αποικία και μία από τις φτωχότερες χώρες του πλανήτη. Επιπροσθέτως, ένας από τους δρόμους του λαθρεμπορίου κοκαΐνης διασχίζει τη χώρα.
<P>
Καταδικάζουμε τις προσπάθειες επίλυσης διενέξεων μέσω πραξικοπήματος και ζητούμε τη διενέργεια προεδρικών εκλογών στη Γουινέα-Μπισάου εντός δύο μηνών. Ζητούμε οι εκλογές να ανταποκρίνονται στα δημοκρατικά πρότυπα και να αποκατασταθεί η συνταγματική τάξη.
<SPEAKER ID="312" NAME="Ilda Figueiredo" LANGUAGE="PT">
Όταν αναλύουμε την πολιτική κατάσταση της Γουινέας-Μπισάου, δεν πρέπει να λησμονούμε ότι ο λαός αυτής της νεοσύστατης αφρικανικής χώρας υπήρξε θύμα της πορτογαλικής αποικιοκρατίας, εναντίον της οποίας διεξήγαγε ένα πολύ γενναίο αγώνα. Αναφορικά με όσα συμβαίνουν εκεί και ειδικά με τις δολοφονίες του Προέδρου και του αρχηγού του Γενικού Επιτελείου Στρατού, για τις οποίες εκφράζουμε τη λύπη μας, ας μην ξεχνάμε ότι είναι η απόρροια όλων των πολυετών δυσκολιών και διχασμών που υφίστανται ακόμα, και έχουν τις ρίζες τους στο αποικιοκρατικό παρελθόν. Πρέπει επίσης να έχουμε κατά νουν ότι η χώρα είναι μία από τις φτωχότερες της Αφρικής, πράγμα που σημαίνει ότι η Ευρωπαϊκή Ένωση πρέπει να δώσει μεγαλύτερη βαρύτητα σε ό,τι αφορά τη συνεργασία στους τομείς της δημόσιας υγείας και της παιδείας, προκειμένου να βελτιωθούν οι συνθήκες διαβίωσης του πληθυσμού και να υπερκεραστούν οι δυσκολίες που αντιμετωπίζει ακόμα σημαντικό τμήμα του πληθυσμού της Γουϊνέας-Μπισάου, ιδιαίτερα οι γυναίκες, οι μητέρες και τα παιδιά.
<P>
" Ευρωπαϊκή Ένωση πρέπει οπωσδήποτε να παράσχει περαιτέρω φιλανθρωπική βοήθεια προς τους ανθρώπους αυτούς. Πρέπει, επιπλέον, να στηριχθεί η παιδεία, τα προγράμματα ασφαλούς παροχής πόσιμου ύδατος και, σε ορισμένες περιπτώσεις, ακόμα και αυτή η γεωργική παραγωγή, προκειμένου να διασφαλιστεί ότι το σύνολο του πληθυσμού θα έχει πρόσβαση στα τρόφιμα. Ωστόσο, η στήριξη αυτή πρέπει να παρασχεθεί χωρίς έξωθεν επεμβάσεις και με απόλυτο σεβασμό της εθνικής κυριαρχίας και των επιλογών του λαού της χώρας αυτής.
<SPEAKER ID="313" NAME="Μάριος Ματσάκης">
συντάκτης - Κυρία Πρόεδρε, η πληγείσα από τη φτώχεια πρώην αποικία υφίσταται την πολιτική αστάθεια και κρίση δεκαετιών, που οδήγησαν στα μεγάλα και χρόνια δεινά που βασανίζουν τους πολίτες της.
<P>
" μετάβαση της χώρας σε δημοκρατικό καθεστώς και σε καλύτερες ημέρες για το λαό της, εμφανίστηκε ως μία πολλά υποσχόμενη προοπτική, μετά τη διεξαγωγή των βουλευτικών εκλογών του 2008 που διεξήχθησαν, κατά τα φαινόμενα, με αδιάβλητο και εύρυθμο τρόπο. Ωστόσο, τα μαύρα σύννεφα του διχαστικού μίσους και της βίας έκαναν πάλι την εμφάνισή τους στον ορίζοντα της χώρας, μετά τη δολοφονία του Προέδρου Vieira από αποστάτες στρατιωτικούς στις 2 Μαρτίου, μία ημέρα μετά τη δολοφονία του αρχηγού στρατού. Καταδικάζουμε και τις δύο δολοφονίες και ευελπιστούμε, απλώς, ότι τα αντίπαλα μέρη της Γουινέας-Μπισάου θα εξεύρουν την αναγκαία βούληση και δύναμη να καθίσουν στο τραπέζι των διαπραγματεύσεων και να επιλύσουν τη διένεξή τους μέσω του διαλόγου, στο όνομα της ευημερίας των συμπολιτών τους. Επιπλέον, επειδή η Γουινέα-Μπισάου έχει εξελιχθεί τα τελευταία χρόνια σε σημαντική χώρα όσον αφορά το λαθρεμπόριο ναρκωτικών, καλούμε μετ' επιτάσεως, όχι μόνο τις αρχές της χώρας, αλλά και τη διεθνή κοινότητα, να καταβάλουν κάθε δυνατή προσπάθεια για την αποτελεσματική καταπολέμηση της θανάσιμης αυτής μάστιγας.
<SPEAKER ID="314" NAME="Marie Anne Isler Béguin">
συντάκτρια. - (FR) Κυρία Πρόεδρε, Επίτροπε, κυρίες και κύριοι, η Ομάδα των Πράσινων/Ευρωπαϊκή Ελεύθερη Συμμαχία καταδικάζει έντονα τη δολοφονία του Προέδρου της Γουινέας-Μπισάου, João Bernardo Vieira και του επικεφαλής των ενόπλων δυνάμεων, General Tagme Na Waie, την 1η και 2η Μαρτίου του 2009.
<P>
Απαιτούμε τη διεξοδική διερεύνηση της υπόθεσης και τη δίωξη των αυτουργών, όχι μόνον της παρούσας δολοφονίας, αλλά και των δολοφονιών των Στρατηγών Mané και Correia το 2000 και 2004, οι οποίοι δεν έχουν ώς σήμερα εντοπιστεί.
<P>
Μία από τις φτωχότερες των φτωχών χωρών, με χαμηλό προσδόκιμο ζωής, η Γουινέα-Μπισάου βρίσκεται σήμερα αντιμέτωπη με το λαθρεμπόριο ναρκωτικών. Ως προγεφύρωμα των λαθρεμπόρων ναρκωτικών της Νοτίου Αμερικής, η Γουινέα-Μπισάου έχει καταστεί διαμετακομιστικός κόμβος ναρκωτικών με προορισμό την Ευρώπη, όπου υπάρχει και η μεγαλύτερη κατανάλωση. Γνωρίζουμε εξάλλου ότι αυτό επηρεάζει όλοκληρη την υποπεριφέρεια, όπως για παράδειγμα τη Μαυριτανία, όπου μεγάλες ποσότητες ναρκωτικών εντοπίστηκαν ακόμα και στο αεροδρόμιο. " Ευρωπαϊκή Ένωση πρέπει να βοηθήσει τη χώρα αυτή να γυρίσει την πλάτη της στα ναρκωτικά, μέσω της καταπολέμησης του λαθρεμπορίου και στις δύο περιοχές και της επιστροφής σε ένα μοντέλο ανάπτυξης που στηρίζεται στις πλουτοπαραγωγικές πηγές της χώρας.
<P>
Παρότι οι προηγούμενες εκλογές χαιρετίστηκαν από τη διεθνή κοινότητα και η Ευρωπαϊκή Ένωση εξέφρασε την υποστήριξή της στη διαδικασία εκδημοκρατισμού της Γουινέας-Μπισάου, τα γεγονότα απλώς ενισχύουν την άποψη ότι η χώρα χρήζει βοήθειας και αρρωγής.
<P>
Αλλά και ο στρατός, ο οποίος δεν παρενέβη στην εκλογική διαδικασία, πρέπει να τηρήσει την υπόσχεσή του και να παραμείνει αποκλειστικά στο ρόλο του παρατηρητή της συνταγματικής τάξης.
<P>
Σε μία περίοδο που οι γειτονικές Δυτικοαφρικανικές χώρες έχουν, μετά από χρόνια προβλημάτων και χάους, ξαναβρεί την οδό του εκδημοκρατισμού και του σεβασμού των θεσμών και των ανθρωπίνων δικαιωμάτων, η Γουινέα-Μπισάου δεν πρέπει να πέσει στην παγίδα των επίμεμπτων πρακτικών. " Ευρωπαϊκή Ένωση πρέπει να δηλώσει παρούσα, να χρησιμοποιήσει την επιρροή της και να αποτελέσει παράδειγμά προκειμένου να βοηθήσει τη χώρα αυτή να παραμείνει στην οδό του εκδημοκρατισμού.
<SPEAKER ID="315" NAME="Laima Liucija Andrikienė">
εξ ονόματος της Ομάδας PPE-DE. - Κυρία Πρόεδρε, πέραν των όσων έχουν ήδη αναφερθεί σχετικά με την κατάσταση στη Γουινέα-Μπισάου, θα ήθελα να σχολιάσω δύο θέματα.
<P>
Πρώτον, οι δολοφονίες του Προέδρου της Γουινέας-Μπισάου, João Bernardo Vieira, και του αρχηγού των ενόπλων δυνάμεων, Στρατηγού Tagme Na Waie, πρέπει να διερευνηθούν ενδελεχώς και οι υπεύθυνοι να προσαχθούν στη δικαιοσύνη.
<P>
Δεύτερον, στο σημερινό μας ψήφισμα, εκφράζουμε την ελπίδα ότι οι προεδρικές εκλογές στη χώρα αυτή θα διεξαχθούν εντός 60 ημερών. Θα πρέπει σήμερα να καλέσουμε τα Κράτη Μέλη της ΕΕ και τη διεθνή κοινότητα να εξασφαλίσουν ότι η Γουινέα-Μπισάου θα λάβει την οικονομική και τεχνική βοήθεια που είναι αναγκαία για τη διενέργεια αξιόπιστων εκλογών.
<SPEAKER ID="316" NAME="Leopold Józef Rutowicz">
εξ ονόματος της Ομάδας UEN. - (PL) Κυρία Πρόεδρε, η αποσταθεροποίηση, με τραγικές συνέπειες, μιας φτωχής αφρικανικής χώρα όπως η Γουινέα-Μπισάου, είναι εύκολη υπόθεση. Οι δολοφονίες του Προέδρου João Bernardo Vieira και του επικεφαλής των ενόπλων δυνάμεων, Στρατηγού Tagme Na Waie, τον εφετινό Μάρτιο, συνιστά σίγουρα απόπειρα αποσταθεροποίησης της χώρας, πιθανώς ενορχηστρωμένη από τη μαφία των ναρκωτικών. " έλλειψη ενός αποτελεσματικού τομέα ασφάλειας στη χώρα αυτή είχε ως αποτέλεσμα να παραμένει ουσιαστικά ατιμώρητος ένας αριθμός ανθρωποκτονιών. Πρέπει να παράσχουμε όλη τη ζωτική και αναγκαία για την κυβέρνηση της χώρας αυτής βοήθεια και αυτό είναι ένα θέμα του οποίου επιλαμβάνεται το παρόν ψήφισμα.
<P>
Επιπλέον, και προκειμένου να αποτρέπονται ανάλογα περιστατικά, πρέπει να κηρύξουμε ανελέητο πόλεμο στο λαθρεμπόριο ναρκωτικών, το οποίο συνιστά αποσταθεροποιητικό παράγοντα σε πολλές χώρες της Αφρικής, της Ασίας και της Νότιας Αμερικής, στηρίζει την τρομοκρατία και, μέσω της εξάρτησης που προκαλούν τα ναρκωτικά, καταστρέφει τις ζωές εκατοντάδων εκατομμυρίων ανθρώπων στον κόσμο. Θα πρέπει να επιλύσουμε το πρόβλημα αυτό, ειδεμή θα πληρώνουμε όλο και μεγαλύτερο τίμημα εξ αιτίας της αδυναμίας μας.
<SPEAKER ID="317" NAME="Benita Ferrero-Waldner">
Μέλος της Επιτροπής. - Κυρία Πρόεδρε, επιτρέψτε μου κατ' αρχάς, να εκφράσω εξ ονόματος της Ευρωπαϊκης Επιτροπής τη βαθιά μας λύπη για τη δολοφονία της Αυτού Εξοχότητας του Προέδρου της Δημοκρατίας της Γουινέας-Μπισάου, João Bernardo Vieira. Καταδικάζουμε με τον εντονότερο δυνατό τρόπο την εν λόγω δολοφονία, καθώς και τις επιθέσεις που προκάλεσαν το θάνατο του Αρχηγού του Γενικού Επιτελείου Στρατού, Στρατηγού Batista Tagme Na Waie και άλλων στρατιωτικών. Θα ήθελα επίσης να συλλυπηθώ τις οικογένειές τους.
<P>
" παρουσία των λαθρεμπόρων ναρκωτικών και τόσων άλλων μορφών εγκλήματος είναι σήμερα κάτι παραπάνω από ανησυχητική. Στο πλαίσιο του όγδοου ΕΤΑ και άλλων μέσων, αλλά και με την συνεισφορά ποσού ύψους 2 εκατομμυρίων Ευρώ στο UNODC, η Επιτροπή συμμετέχει σε ένα ιδιαίτερα φιλόδοξο σχέδιο με στόχο την καταπολέμηση των ναρκωτικών. Θεωρούμε ότι αυτό είναι ιδιαιτέρως σημαντικό, δεδομένων των παραπάνω περιστατικών.
<P>
Απευθύνουμε κατεπειγόντως έκκληση για ηρεμία και αυτοσυγκράτηση και προτρέπουμε τις εθνικές αρχές της Γουινέας-Μπισάου να διερευνήσουν ενδελεχώς τα εν λόγω συμβάντα ώστε να προσαχθούν στη δικαιοσύνη οι υπαίτιοι. Δε θα πρέπει να υπάρξει ατιμωρησία. Δυστυχώς, αυτές οι βίαιες πράξεις συνέβησαν μετά την επιτυχή διενέργεια των βουλευτικών εκλογών που είχαν προλειάνει το έδαφος για ενισχυμένη Κοινοτική και διεθνή στήριξη των προσπαθειών της χώρας με στόχο την οικοδόμηση της ειρήνης. Επιπλέον, οι επιθέσεις αυτές επέρχονται σε μια στιγμή αυξημένης διεθνούς κινητοποίησης για την οικοδόμηση μιας δημοκρατικής και σταθερής Γουινέας-Μπισάου.
<P>
Υπό αυτές τις εξαιρετικά δυσχερείς περιστάσεις, η Επιτροπή παραμένει απόλυτα προσηλωμένη στη συνεχή υποστήριξη των προσπαθειών που καταβάλλουν οι εθνικές αρχές για την επαναφορά της σταθερότητας και την αειφόρο ανάπτυξη. Αναφέρομαι στην παιδεία, στους ενδεέστερους μεταξύ ενδεών, στην ανάγκη για βασικά αγαθά και υπηρεσίες, αλλά και στην οικονομική ανάπτυξη της χώρας. Αρχίζουμε τώρα να εκμεταλλευόμαστε μία πληθώρα μέσων που έχουμε στη διάθεσή μας, προκειμένου να συνδράμουμε τη Γουινέα-Μπισάου στην προσπάθειά της για επίτευξη βιώσιμης ειρήνης και παγίωση, ελπίζουμε, της δημοκρατικής διαδικασίας.
<P>
Εγκρίθηκε πέρυσι ένα φιλόδοξο εθνικό στρατηγικό έγγραφο ύψους 100 εκατομμυρίων Ευρώ, για την περίοδο 2008-2013, το οποίο εστιάζεται στη μεταρρύθμιση του τομέα της ασφάλειας - συμπεριλαμβανομένου του αγώνα ενάντια στα ναρκωτικά στον οποίο αναφέρθηκα προηγουμένως - και στην ενδυνάμωση των κυρίαρχων εθνικών θεσμών.
<P>
Επιπλέον, το Συμβούλιο αποφάσισε πέρυσι τη σύσταση Ευρωπαϊκής αποστολής με σκοπό τη στήριξη της μεταρρύθμισης του τομέα της ασφάλειας στο πλαίσιο της Ευρωπαϊκής πολιτικής ασφάλειας και άμυνας. Οι επερχόμενες προεδρικές εκλογές - οι οποίες προβλέπονται 60 ημέρες μετά το διορισμό του νέου Προέδρου - θα διεξαχθούν, κατά πάσα πιθανότητα, πριν από τις θερινές διακοπές. Δεδομένου ότι το χρονοδιάγραμμα είναι εξαιρετικά σφιχτό, εξετάζεται προσεχτικά από την Επιτροπή κατά πόσον είναι εφικτό να αναπτυχθεί αποστολή εκλογικών παρατηρητών. Ανεξάρτητα απ' αυτό, βασικές προτεραιότητές μας παραμένουν η παροχή μετεκλογικής βοήθειας με στόχο την υποστήριξη των απαιτούμενων μεταρρυθμίσεων του εκλογικού πλαισίου, σύμφωνα με τις συστάσεις των ΕΕ-Ο"Ε του 2008, καθώς και η υποστήριξη της παρακολούθησης των προσεχών εκλογών από περιφερειακούς οργανισμούς.
<SPEAKER ID="318" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί μετά τη λήξη των συζητήσεων.

<CHAPTER ID="012-01">
1. Αιθιοπία
<SPEAKER ID="171" NAME="Πρόεδρος">
" ημερήσια διάταξη προβλέπει τη συζήτηση έξι προτάσεων ψηφίσματος σχετικά με την Αιθιοπία.
<SPEAKER ID="172" NAME="Adam Jerzy Bielan " AFFILIATION="UEN">
συντάκτης. - (PL) Κύριε Πρόεδρε, οι ειδήσεις σχετικά με τις συνεχείς συλλήψεις, τις ταπεινώσεις και τους εκφοβισμούς σε βάρος στελεχών της αντιπολίτευσης και φοιτητών στην Αιθιοπία, έχουν προκαλέσει οργή και αυτές οι πράξεις πρέπει να καταδικαστούν με αποφασιστικό τρόπο. " πρόσφατη σύλληψη και απέλαση από την Αιθιοπία δυο υπαλλήλων της Επιτροπής με την κατηγορία ότι προσπάθησαν να βοηθήσουν την Yalemzewd Bekele, δικηγόρο και στέλεχος της εκστρατείας για τα δικαιώματα των γυναικών, εργαζόμενη για την Επιτροπή στην Αντίς Αμπέμπα, χρησιμεύει απλώς στο να υπογραμμίσει τη σοβαρότητα της κατάστασης. Επιπλέον δεν πρέπει να λησμονήσουμε το γεγονός ότι 111 άνθρωποι εξακολουθούν να κρατούνται μετά τη μαζική σύλληψη αντιπολιτευόμενων κατά τη διάρκεια διαδηλώσεων που πραγματοποιήθηκαν τον Ιούνιο και τον Νοέμβριο του 2005.
<P>
Ζητώ από την Επιτροπή και το Συμβούλιο να καταβάλουν κάθε δυνατή προσπάθεια για να ξεκινήσει μια εκτενής συζήτηση στην Αιθιοπία, η οποία θα περιλαμβάνει τη συμμετοχή των πολιτικών κομμάτων, οργανώσεων της κοινωνίας των πολιτών και των αρχών, προκειμένου να συμφωνηθεί μια μόνιμη λύση για την παρούσα πολιτική κρίση. Πρέπει να καταβάλουμε κάθε δυνατή προσπάθεια για να διασφαλίσουμε ότι οι μόνιμες αρχές του σεβασμού των ανθρωπίνων δικαιωμάτων και του κράτους δικαίου έχουν αποκατασταθεί σε αυτή τη χώρα. Προκειμένου να επιτευχθεί αυτό, οι αρχές της Αιθιοπίας πρέπει να αποδείξουν στον κόσμο ότι είναι πρόθυμες να επιλύσουν την παρούσα κρίση. " άμεση και άνευ όρων απελευθέρωση όλων των πολιτικών κρατουμένων θα αποτελέσει ασφαλώς μια κίνηση καλής θέλησης.
<SPEAKER ID="173" NAME="Μάριος Ματσάκης " AFFILIATION="ALDE">
συντάκτης. - (ΕΝ) Κύριε Πρόεδρε, το ζήτημα των ανθρωπίνων δικαιωμάτων στην Αιθιοπία αποτέλεσε το θέμα πολυάριθμων προτάσεων ψηφίσματος στο Κοινοβούλιο κατά το παρελθόν. Δυστυχώς, φαίνεται ότι οι συμβουλευτικές σοφές κουβέντες μας και η έντονη καταδίκη μας έπεσαν στο κενό όσον αφορά την κυβέρνηση της Αιθιοπίας. Ωστόσο, ποιος μπορεί να την κατηγορήσει για έναν τόσο αυθαίρετο και απολύτως απαράδεκτο τρόπο αντιμετώπισης του Κοινοβουλίου, όταν η Επιτροπή, για λόγους που μόνο η ίδια γνωρίζει, προσκάλεσε τον Πρωθυπουργό Meles Zenawi για να μιλήσει στις Ευρωπαϊκές "μέρες Ανάπτυξης, ειδικά επί θεμάτων διακυβέρνησης; Αυτό αναπόφευκτα στέλνει λάθος μήνυμα ως προς την πολιτική της ΕΕ στο θέμα του σεβασμού των ανθρωπίνων δικαιωμάτων, των δημοκρατικών αρχών, του κράτους δικαίου και της χρηστής διακυβέρνησης. Ίσως ο Επίτροπος θα είχε την καλοσύνη να μας εξηγήσει σήμερα ποια λογική υπήρχε πίσω από αυτή την πρόσκληση.
<P>
Κατανοούμε όλοι τις δυσκολίες που αντιμετώπισε η Αιθιοπία στην ταραχώδη μετα-αποικιακή ιστορία της και αντιλαμβανόμαστε ότι μερίδιο της ευθύνης φέρουν σαφώς και απόλυτα οι πρώην αποικιστές. Όλοι επιθυμούμε να βοηθήσουμε τον λαό της Αιθιοπίας να επιτύχει ένα αποδεκτό βιοτικό επίπεδο, απαλλαγμένο από δεινά εσωτερικών μαχών και περιφερειακών συγκρούσεων. Ωστόσο, το κυβερνητικό καθεστώς της Αντίς Αμπέμπα πρέπει να αντιληφθεί πλήρως και απερίφραστα ότι η τόσο επιθυμητή πολιτική σταθερότητα δεν πρόκειται να επιτευχθεί με συνεχείς συλλήψεις, παρενοχλήσεις, αυθαίρετες κρατήσεις, ταπεινώσεις και εκφοβισμό των πολιτικών της αντιπολίτευσης, ακτιβιστών της κοινωνίας των πολιτών, φοιτητών και άλλων απλών πολιτών. Παρόμοιες πράξεις πρόκειται, αντίθετα, να οδηγήσουν σε επιδείνωση της ήδη εύθραυστης πολιτικής κατάστασης στην Αιθιοπία και η επίφοβη περαιτέρω επιδείνωση της κατάστασης θα αποτελέσει βεβαιότητα και όχι ενδεχόμενο.
<P>
Ζητώ από τους συναδέλφους να υποστηρίξουν αυτή την πρόταση ψηφίσματος και αναμένω με ενδιαφέρον να ακούσω τις παρατηρήσεις του Επιτρόπου σχετικά με το ζήτημα της πρόσκλησης στον κ. Meles Zenawi.
<SPEAKER ID="174" NAME="Ana Maria Gomes " AFFILIATION="PSE">
συντάκτρια. - (PT) " καταστολή των φοιτητών και της Ορόμο, της Αμχάρα και άλλων εθνοτικών ομάδων στην Αιθιοπία· οι συνεχείς φυλακίσεις και οι ψευδείς δίκες εκλεγμένων ηγετών της αντιπολίτευσης, επικεφαλής συνδικαλιστών, δημοσιογράφων, δασκάλων, ακτιβιστών των ανθρωπίνων δικαιωμάτων και της ανάπτυξης και πολλών άλλων πολιτών της Αιθιοπίας που μάχονται για την ελευθερία και τη δημοκρατία· η χειραγώγηση από την κυβέρνηση του Meles Zenawi των συμπερασμάτων στα οποία κατέληξε η επιτροπή ερευνών για τη σφαγή 193 ανθρώπων τον Ιούνιο και τον Νοέμβριο του 2005, που ακολούθησε τις διαμαρτυρίες για την εκλογική νοθεία και η δίωξη των δικαστών αυτής της επιτροπής οι οποίοι αρνήθηκαν να μεταβάλουν τις διαπιστώσεις τους και για αυτόν τον λόγο αναγκάστηκαν να εγκαταλείψουν τη χώρα· η κράτηση της δικηγόρου Yalemzewd Bekele η οποία εργαζόταν για την αντιπροσωπεία της Ευρωπαϊκής Ένωσης και η αδικαιολόγητη απέλαση των ευρωπαίων διπλωματών κατά παραβίαση της σύμβασης της Βιέννης - όλα αυτά τα γεγονότα δεν αποδεικνύουν απλώς πόσο αντιδημοκρατικό και ολοκληρωτικό είναι το καθεστώς του Meles Zenawi, αλλά αποδεικνύουν επιπλέον πόσο εύθραυστο είναι, καθώς και τον βαθμό απόγνωσής του.
<P>
Από τη στιγμή την ανακοίνωσης των συμπερασμάτων της αποστολής παρατηρητών της ΕΕ για τις εκλογές το 2005, οι κυβερνήσεις των κρατών μελών στο Συμβούλιο και την Επιτροπή θα έπρεπε να εργάζονται από κοινού προκειμένου να λάβουν μέτρα σχετικά με το καθεστώς του κ. Meles Zenawi. Όπως ανέφερε ο Teshale Aberra, ένας από τους δικαστές που έπρεπε να εγκαταλείψουν τη χώρα, η κυβέρνηση του Meles Zenawi είναι το ίδιο κακή, ή ακόμα χειρότερη από το καθεστώς Mengistu.
<P>
" Αιθιοπία λαμβάνει χρηματοδοτική ενίσχυση από την Ευρωπαϊκή Ένωση και επομένως η Ευρωπαϊκή Ένωση πρέπει να απαιτήσει την άμεση απελευθέρωση όλων των πολιτικών κρατουμένων. Πρέπει επίσης να απαιτήσει να διεξαχθεί διεθνής έρευνα σχετικά με τις σφαγές του 2005 και να παραπεμφθούν στη δικαιοσύνη αυτοί που ευθύνονται για τις σφαγές. " ΕΕ πρέπει να λάβει τα κατάλληλα μέτρα, τα οποία προβλέπονται στο άρθρο 96 της Συμφωνίας του Κοτονού της οποίας είναι μέλος η Αιθιοπία, σύμφωνα με απαίτηση του Κοινοβουλίου.
<P>
Τα μέτρα αυτά περιλαμβάνουν τη δέσμευση των περιουσιακών στοιχείων του κ. Meles Zenawi και των μελών της κυβέρνησής του και την άρνηση των θεωρήσεων εισόδου τους στην Ευρώπη. Όλα αυτά τα μέτρα πρέπει να σχεδιαστούν έτσι, ώστε να πλήξουν αυτούς που είναι πρωτίστως υπεύθυνοι και να μην βλάψουν τον λαό της Αιθιοπίας. Οι κυβερνήσεις μας και η Επιτροπή πρέπει να πάψουν να δικαιολογούνται για την ανεκτική στάση τους προς αυτό το αντιδημοκρατικό καθεστώς το οποίο παραβιάζει τα ανθρώπινα δικαιώματα, με το πρόσχημα ότι αποτελεί σύμμαχο για την καταπολέμηση της τρομοκρατίας.
<P>
Εμείς στην Ευρώπη και τις "νωμένες Πολιτείες πρέπει να σταματήσουμε να παραπλανούμε τους εαυτούς μας. " παρέμβαση της Αιθιοπίας στη Σομαλία με το πρόσχημα της καταπολέμησης της τρομοκρατίας συνέβαλε απλώς στην εδραίωση των ισλαμικών δικαστηρίων του Mogadishu και οι καταστροφικές συνέπειες δεν σταματούν εδώ: ανυπόληπτο και με την έλλειψη της λαϊκής υποστήριξης, το καθεστώς του κ. Meles Zenawi άφησε μόνη την Αιθιοπία, τη δεύτερη μεγαλύτερη σε πληθυσμό χώρα της Αφρικής, ορθάνοιχτη για την παρείσφρηση τρομοκρατών.
<SPEAKER ID="175" NAME="Michael Gahler " AFFILIATION="PPE-DE">
συντάκτης. - (DE) Κύριε Πρόεδρε, κυρίες και κύριοι, τον προηγούμενο μήνα η κ. Kinnock και εγώ, μαζί με δύο αφρικανούς συναδέλφους, είχαμε την τιμή να ηγηθούμε μιας αντιπροσωπείας στην Αιθιοπία, όπου είχαμε συνομιλίες τόσο με την κυβέρνηση όσο και με την αντιπολίτευση καθώς και με συγγενείς αντιφρονούντων που είχαν συλληφθεί.
<P>
Ανησυχούμε πολύ για την κατάσταση που επικρατεί εκεί. Διαπιστώσαμε μια παντελή έλλειψη βούλησης -ιδίως εκ μέρους της κυβέρνησης- να αντλήσει τα πραγματικά διδάγματα από τα αποτελέσματα των εκλογών ή, αφετέρου, από τα πορίσματα μιας εξεταστικής επιτροπής στο κοινοβούλιο, την οποία είχε συστήσει η ίδια η κυβέρνηση.
<P>
Απευθύναμε έκκληση στον πρωθυπουργό να θεωρήσει τα εν λόγω πορίσματα της εξεταστικής επιτροπής ως βάση για έναν εθνικό διάλογο. Δεν μας έδωσε μια σαφή απάντηση εν προκειμένω· αντιθέτως, ανακαλύψαμε ότι στην πραγματικότητα τα μέλη αυτής της επιτροπής δέχθηκαν πιέσεις και ότι ορισμένοι εξ αυτών διέφυγαν στο εξωτερικό. Δεν υπάρχει αμφιβολία ότι η έκθεση, αν δημοσιευτεί καν, θα παρουσιαστεί σε εξωραϊσμένη και διαστρεβλωμένη μορφή.
<P>
Είμαστε ευγνώμονες στον Πρόεδρο της Επιτροπής διότι μίλησε στον πρωθυπουργό με εξαιρετική ευθύτητα επ' ευκαιρία της επίσκεψής του, αλλά δυστυχώς ο Επίτροπος για το περιβάλλον υπονόμευσε τη στάση της Επιτροπής, καλώντας τον κ. Meles να επισκεφθεί τις Βρυξέλλες.
<P>
Θεωρώ ότι είναι σημαντικό εμείς, τώρα που εφοδιαζόμαστε με ένα νέο μέσο για τη δημοκρατία και τα ανθρώπινα δικαιώματα, να διασφαλίσουμε ότι θα είναι αποτελεσματικό και ότι θα μας επιτρέπει να υποστηρίζουμε δημοκρατικές πολιτικές δυνάμεις. Ο νέος κανονισμός πρέπει να περιλαμβάνει μια διατύπωση για αυτόν τον σκοπό, αλλιώς πώς θα παράσχουμε στην αντιπολίτευση νομικές συμβουλές ή θα βοηθήσουμε τους νεοεκλεγμένους βουλευτές που δεν διαθέτουν τα χρήματα για να ασκήσουν τα συνταγματικά τους δικαιώματα; Για αυτόν τον λόγο, καλώ όχι μόνο την Επιτροπή, αλλά και ιδίως τα κράτη μέλη να σταματήσουν να αντιτίθενται σε ένα αποτελεσματικό μέσο για τη δημοκρατία και τα ανθρώπινα δικαιώματα που σχεδιάστηκε με αυτούς τους όρους.
<SPEAKER ID="176" NAME="Alyn Smith " AFFILIATION="Verts/ALE">
συντάκτης. - (EN) Κύριε Πρόεδρε, σε αυτές τις συζητήσεις συνήθως επισημαίνουμε τη σημασία του διαλόγου και της ειλικρινούς συζήτησης. Στην περίπτωση της Αιθιοπίας ο διάλογος θα είναι κρίσιμος, τόσο υπό την έννοια ότι είναι σημαντικός όσο και υπό την έννοια των επικρίσεων που διατυπώνουμε για τις τρέχουσες πρακτικές της Κυβέρνησης της Αιθιοπίας.
<P>
Οι οιωνοί δεν είναι καλοί. Περίπου 193 πολίτες σκοτώθηκαν στις ταραχές του Ιουνίου και του Νοεμβρίου 2005. " έκθεση σχετικά με αυτήν την έρευνα παραμένει αδημοσίευτη, ωραιοποιημένη και ασαφής. Από τότε αρκετοί Αιθίοπες φυλακίστηκαν και πρόσφατα δύο υπάλληλοι της ΕΕ απελάθηκαν από τη χώρα. Όλα αυτά δεν αποτελούν είδηση για οποιονδήποτε συμμετέχει σε αυτήν τη συζήτηση, αλλά η κατάσταση έχει φτάσει στο απροχώρητο και δεν δείχνει καλή για την Αιθιοπία.
<P>
Ο διάλογος θα είναι πράγματι κρίσιμος και, όπως λέει ο κ. Ματσάκης, στην παράγραφο 7 αυτού του ψηφίσματος εκφράζεται η λύπη του Κοινοβουλίου για την επικείμενη επίσκεψη του πρωθυπουργού Zenawi στις Βρυξέλλες για να μας μιλήσει για τη χρηστή διακυβέρνηση. Πρόκειται για μια ειρωνεία που θα ήταν αστεία αν δεν ήταν τόσο τραγική. Ωστόσο, ας είμαστε θετικοί. Ελπίζουμε ότι ο Επίτροπος θα μας πει σήμερα ότι αυτό θα μας δώσει την ευκαιρία να μιλήσουμε στον πρωθυπουργό Zenawi και να του εκφράσουμε ειλικρινά τις ανησυχίες μας. Ελπίζω ότι ο Επίτροπος θα επιβεβαιώσει ότι αυτή η ευκαιρία δεν θα πάει χαμένη όταν ο κ. Zenawi έρθει στις Βρυξέλλες.
<P>
" Αιθιοπία διαδραματίζει σημαντικό ρόλο στην Αφρικανική Ένωση και σημαντικό ρόλο για την ανάπτυξη. Θα εργαστούμε πολύ καλύτερα αν συνεργαστούμε. Ωστόσο αυτή η συνεργασία, όπως ανέφεραν ορισμένοι συνάδελφοι, δεν πρέπει να θεωρείται δεδομένη και πρέπει να βασιστεί σε αμοιβαίες αρχές και, το πιο σημαντικό, στην τήρησή τους.
<P>
Αν δεν επιμείνουμε στις αρχές μας είναι δύσκολο να περιμένουμε από τους άλλους να το κάνουν, ελπίζω επομένως ότι μπορούμε να έχουμε μια ειλικρινή και ανοιχτή συζήτηση με τον πρωθυπουργό όταν έρθει στις Βρυξέλλες.
<SPEAKER ID="177" NAME="Karin Scheele">
εξ ονόματος της Ομάδας PSE. - (DE) Κύριε Πρόεδρε, το αποτέλεσμα των κοινοβουλευτικών εκλογών της 15ης Μαΐου 2005 συνοδεύτηκε από κλίμα πολιτικής καταπίεσης που κατέκλυσε για μία ακόμα φορά την Αιθιοπία, και, για ακόμη μία φορά, συγκεντρωθήκαμε εδώ στο Σώμα για να συζητήσουμε γι' αυτήν τη χώρα.
<P>
" υπόγεια καθοδήγηση των εκλογών και η κατασταλτική αντίδραση στις λαϊκές αναταραχές εκ μέρους της κυβέρνησης της Αιθιοπίας τής κόστισαν τον σεβασμό στο εσωτερικό αλλά και στο εξωτερικό της χώρας, και στοίχισαν στην ίδια τη χώρα την σταθερότητά της. Ο μόνος τρόπος να ανατρέψουμε αυτήν την εξέλιξη είναι να συνεχίσουμε τη διαδικασία του εκδημοκρατισμού με τη συμμετοχή των κομμάτων της αντιπολίτευσης. Πριν από έναν χρόνο, το κοινοβούλιο της Αιθιοπίας συνέστησε μια επιτροπή για να διερευνήσει τους φόνους που διαπράχθηκαν τον Ιούνιο και τον Νοέμβριο του 2005. Καλούμε την αιθιοπική κυβέρνηση να δημοσιεύσει την τελική έκθεση της επιτροπής χωρίς καθυστέρηση, χωρίς αλλαγές και σε όλη της την έκταση. Τα πορίσματα πρέπει να τεθούν ενώπιον των αρμοδίων δικαστηρίων και να χρησιμοποιηθούν ως βάση για δίκαιες δίκες στα συγκεκριμένα δικαστήρια.
<P>
Επίσης, καλούμε την αιθιοπική κυβέρνηση να απελευθερώσει όλους τους πολιτικούς κρατούμενους αμέσως και χωρίς όρους.
<SPEAKER ID="178" NAME="Marcin Libicki">
εξ ονόματος της ομάδας UEN. - (PL) Κύριε Πρόεδρε, έχουμε όλοι επίγνωση του γεγονότος ότι όλες οι χώρες και κοινωνίες ανά τον κόσμο έχουν δικαίωμα στην ελευθερία και την ανεξαρτησία. Θα ήθελα να τονίσω πως σήμερα συζητάμε για μια πολύ συγκεκριμένη χώρα, μια χώρα της οποίας η ιστορία είναι παλαιότερη από την ιστορία αρκετών, ή ακόμη των περισσότερων, ευρωπαϊκών χωρών, που θεωρούν πως οι ρίζες τους βρίσκονται στην εποχή των αρχόντων της Παλαιάς Διαθήκης, του βασιλιά Δαβίδ και της βασίλισσας του Σαββά.
<P>
Αυτή η χώρα, η οποία ασπάστηκε τον Χριστιανισμό νωρίτερα από αρκετές, αν όχι από τις περισσότερες, ευρωπαϊκές χώρες, είναι μια χώρα που είναι επίσης μοναδική στην Αφρικανική Ήπειρο. Διατήρησε την κυριαρχία της κατά τη διάρκεια της ιστορίας της, με εξαίρεση ένα σύντομο διάστημα τη δεκαετία του 1930, όταν κατακτήθηκε από ένα ευρωπαϊκό κράτος. Ακόμη και τότε, διατήρησε την ανεξαρτησία της από νομικής άποψης. Ακόμη και κατά τη διάρκεια αυτής της εισβολής, η οποία αποτέλεσε μια απόπειρα να επιβληθεί η αποικιοκρατία, ο αυτοκράτορας Haile Selassie, ο αξιότιμος άρχοντας της χώρας ο οποίος τύγχανε εξαιρετικά μεγάλου σεβασμού τόσο σε παγκόσμιο επίπεδο όσο και στην Αιθιοπία, εκπροσώπησε τη χώρα του όταν ήταν εκπατρισμένος και εξόριστος.
<P>
Κατά τη δεκαετία του 1970, η Αιθιοπία υπήρξε το θύμα κομμουνιστικής συνομωσίας, που ενέπλεκε το Κρεμλίνο και την Κούβα. Από τότε δεν κατάφερε να επανέλθει στην ομαλότητα. Δεν θέλω να επαναλάβω όσα ειπώθηκαν ήδη σχετικά με τα δεινά του λαού της Αιθιοπίας αυτή τη στιγμή, αλλά αποτελεί πραγματικά καθήκον μας να βοηθήσουμε αυτή τη χώρα και την κοινωνία της.
<SPEAKER ID="179" NAME="Ryszard Czarnecki" AFFILIATION="NI">
(PL) Κύριε Πρόεδρε, κύριε Επίτροπε, η Ευρωπαϊκή Επιτροπή συμπεριφέρθηκε δυστυχώς με εξαιρετική αδεξιότητα καλώντας τον πρωθυπουργό της Αιθιοπίας στις Ευρωπαϊκές "μέρες Ανάπτυξης. Αυτό το γεγονός, στο οποίο συμμετείχε ο πρωθυπουργός της Αιθιοπίας ως καλεσμένος, ξεκίνησε την ίδια ημέρα που ξεκίνησε η κοινοβουλευτική σύνοδος και θα λήξει αύριο. Ο πρωθυπουργός της Αιθιοπίας εμφανίστηκε μάλιστα και ως ομιλητής. " Ευρωπαϊκή Επιτροπή αποφάσισε ότι θα ήταν προτιμότερο να αγνοήσει τις καταγγελίες διώξεων που προέρχονται από την Αιθιοπία.
<P>
Ωστόσο, εμείς στην Ευρωπαϊκή Ένωση δεν μπορούμε να διατεινόμαστε ότι ασχολούμαστε με μια φυσιολογική χώρα. Στην πραγματικότητα, συμβαίνει το αντίθετο. Ασχολούμαστε με μια χώρα η οποία αποτελεί πολιτική φυλακή για πολλούς δημοσιογράφους, συνδικαλιστές και υπερασπιστές των ανθρωπίνων δικαιωμάτων. Δεν γνωρίζουμε καν πόσο μεγάλη είναι αυτή η φυλακή, καθώς η κυβέρνηση της Αιθιοπίας αρνείται συστηματικά να αποκαλύψει πόσοι είναι οι πολιτικοί κρατούμενοι ή πόσοι άνθρωποι έχουν συλληφθεί.
<P>
Πρόσφατα, μέλη μιας ακόμη επαγγελματικής κατηγορίας, των δασκάλων δηλαδή, συνελήφθησαν. Αναμφίβολα, η στάση της Ευρωπαϊκής Επιτροπής και του Συμβουλίου έναντι της Αιθιοπίας πρέπει να εξαρτηθεί από το αν η Αιθιοπία υπερασπίζεται τα ανθρώπινα δικαιώματα και πάνω από όλα, αν συμφωνήσει ή όχι να απελευθερώσει τους πολιτικούς κρατούμενους. Ωστόσο, πρέπει επίσης να καταστεί σαφές ότι δεν πρόκειται απλώς για ένα θέμα που αφορά την Ευρωπαϊκή Ένωση. " Αφρικανική Ένωση πρέπει επίσης να αναλάβει δράση. Αυτός είναι ο λόγος για τον οποίο επισημαίνω ότι και οι δύο ενώσεις πρέπει να αντιμετωπίσουν το ζήτημα.
<SPEAKER ID="180" NAME="Olli Rehn">
Επιτροπή. (EN) Κύριε Πρόεδρε, μετά την κρίση ύστερα από τις εκλογές του 2005, η Επιτροπή, σε στενή συνεργασία με τα κράτη μέλη της ΕΕ και τη διεθνή κοινότητα, κατέβαλε προσπάθειες για την άμβλυνση των εντάσεων και ζήτησε από την κυβέρνηση της Αιθιοπίας να αποκαταστήσει την εμπιστοσύνη στη διαδικασία εκδημοκρατισμού απελευθερώνοντας τους πολιτικούς κρατουμένους. " ΕΕ, ευθυγραμμιζόμενη με την κοινότητα των διεθνών δωρητών, έδωσε προτεραιότητα στη διατήρηση ενός ανοιχτού και δομημένου διαλόγου με την κυβέρνηση της Αιθιοπίας, θεωρώντας αυτόν τον τρόπο ως τον περισσότερο ενδεδειγμένο για τη βελτίωση της κατάστασης.
<P>
Μετά την επίσκεψη στους βασικούς πολιτικούς κρατούμενους, ο Επίτροπος Michel έλαβε διαβεβαιώσεις από τον πρωθυπουργό Meles Zenawi κατά τη διάρκεια ενός διαλόγου τον Φεβρουάριο για τη σύντομη και δίκαιη δίκη τους. Ο πρόεδρος Barroso συνάντησε τον πρωθυπουργό Zenawi στην Αντίς Αμπέμπα τον προηγούμενο Οκτώβριο και εξέφρασε τις ανησυχίες της Επιτροπής για τη δίκη και τους κρατούμενους. Ο πρόεδρος Barroso επεσήμανε ότι αναμένει η δίκη να είναι σύντομη, δίκαιη και διαφανής. Επίσης τόνισε ότι δεν θεωρεί ότι μια δίκη αποτελεί την προσήκουσα απάντηση στις πολιτικές διαφορές της Αιθιοπίας. Αντί για αυτό, πρότεινε τη συνδιαλλαγή και τον διάλογο ως τους μοναδικούς τρόπους για να προχωρήσει η οικοδόμηση εμπιστοσύνης.
<P>
Όταν δύο μέλη της αντιπροσωπείας της Επιτροπής συνελήφθησαν και απελάθηκαν από την Αιθιοπία και ένας τοπικός υπάλληλος της αντιπροσωπείας συνελήφθη, ο πρόεδρος Barroso, ο Επίτροπος Michel και τα κράτη μέλη της ΕΕ εξέφρασαν αμέσως την έντονη ανησυχία τους για αυτά τα γεγονότα, τα οποία παραβίασαν σαφώς τη Σύμβαση της Βιέννης. " Επιτροπή αντέκρουσε κατηγορηματικά την κατηγορία εναντίον της αντιπροσωπείας της Επιτροπής και του προσωπικού της. " κεντρική διοίκηση της Επιτροπής εξέφρασε την υποστήριξη και την αλληλεγγύη της στο προσωπικό της αντιπροσωπείας και αισθανθήκαμε ικανοποίηση που αυτή η άμεση και αποφασιστική αντίδραση είχε ως αποτέλεσμα την απελευθέρωση του τοπικού υπαλλήλου έναντι εγγύησης.
<P>
Υπήρξαν κάποιες αμφιβολίες όσον αφορά τη σκοπιμότητα της πρόσκλησης του Πρωθυπουργού Zenawi στις Ευρωπαϊκές "μέρες Ανάπτυξης. " Επιτροπή πιστεύει ότι ο διάλογος και οι περαιτέρω προσπάθειες πρέπει να συνεχιστούν για να μεταδοθούν οι ανησυχίες στην κυβέρνηση της Αιθιοπίας και για να παρασχεθούν διαβεβαιώσεις για δημοκρατικές μεταρρυθμίσεις και χρηστή διακυβέρνηση. Οι συνεδριάσεις και οι συζητήσεις που έχουν προγραμματιστεί για τις Ευρωπαϊκές "μέρες Ανάπτυξης θα παράσχουν μια ευκαιρία να μεταδοθούν άμεσα αυτά τα μηνύματα και να εκφραστούν οι έντονες ανησυχίες μας.
<SPEAKER ID="181" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί στο τέλος της συζήτησης.

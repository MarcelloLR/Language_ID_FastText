<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="Πρόεδρος." AFFILIATION="">
<P>
   Κυρίες και κύριοι, θα πρέπει να αλλάξουμε την ημερήσια διάταξη, διότι, όπως υποθέτω ότι γνωρίζετε ήδη, ο Πρόεδρος της Ουκρανίας, κ. Yuschenko, δεν μπορεί να είναι μαζί μας σήμερα όπως ήταν προγραμματισμένο, λόγω των δυσμενών καιρικών συνθηκών που επηρεάζουν όλη την Κεντρική Ευρώπη και οι οποίες τον εμπόδισαν να ταξιδέψει σήμερα το πρωί. 
<SPEAKER ID="3" LANGUAGE="" NAME="Πρόεδρος." AFFILIATION="(Το Σώμα, όρθιο, τηρεί ενός λεπτού σιγή)">
<P>
Κυρίες και κύριοι, σήμερα είναι μια λυπηρή μέρα μνήμης για όλη την ανθρωπότητα. Σαν σήμερα, το 1945, οι στρατιώτες του Ερυθρού Στρατού απελευθέρωσαν το στρατόπεδο εξόντωσης των Ναζί το όνομα του οποίου χαράχτηκε βαθιά στη συλλογική μνήμη της ανθρωπότητας. Χαράχτηκε βαθιά στη συλλογική μας μνήμη ως το όνομα του απόλυτου τρόμου, του κακού στην πιο ακραία μορφή του, του βιομηχανοποιημένου, προσχεδιασμένου και τεκμηριωμένου εγκλήματος.
<P>
Κυρίες και κύριοι, έχουμε την υποχρέωση να εργαζόμαστε κάθε μέρα, όχι μόνο όταν η γοητεία των στρογγυλών αριθμών, 60 χρόνια – γιατί 60 και όχι 59; – αναβιώνει τη μνήμη, αλλά κάθε μέρα, ούτως ώστε οι αξίες του Συντάγματός μας –ειρήνη, ανθρώπινα δικαιώματα, σεβασμός, και ανοχή– που είναι εντελώς αντίθετες με αυτό που συνέβη στο Άουσβιτς, να διαδοθούν και να υποστηρίζονται σε σχολεία, στην εργασία, στις σκάλες, στο δρόμο, στα μπαρ, στην κοινή καθημερινότητα όλων. Η μνήμη του Άουσβιτς μας προσφέρει μία ευκαιρία να υπερασπιστούμε τις αξίες του Συντάγματός μας και να εκμεταλλευτούμε αυτή την ευκαιρία για να υπερασπιστούμε την ανθρώπινη αξιοπρέπεια, η οποία παραβιάστηκε τόσο τρομερά σε εκείνο το μέρος.
<SPEAKER ID="4" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 9.10 και συνεχίζεται στις 10.00)">
<SPEAKER ID="5" LANGUAGE="" NAME="" AFFILIATION="Αντιπροέδρου">
<SPEAKER ID="6" LANGUAGE="" NAME="" AFFILIATION="">
<SPEAKER ID="7" LANGUAGE="FR" NAME="Wurtz (GUE/NGL )." AFFILIATION="">
<SPEAKER ID="8" LANGUAGE="" NAME="McMillan-Scott (PPE-DE )." AFFILIATION="(ΕΝ)">
<P>
   Κύριε Πρόεδρε, όπως αντιλαμβάνονται οι συνάδελφοι, το ψήφισμα αυτό αφορά κυρίως τα αποτελέσματα των πολύ επιτυχημένων εκλογών στην Παλαιστίνη στις 9 Ιανουαρίου, όπου 28 συνάδελφοι παρακολούθησαν τις εκλογές, με πρόεδρο εμένα και αντιπρόεδρο την κ. Napoletano. Το ψήφισμα για το οποίο ψηφίζουμε δεν αφορά μόνον την έγκριση των εκλογών αυτών καθαυτών, αλλά και τη συνέχεια στην οποία αναμένουμε να προβούν οι διάφοροι οργανισμοί και τα θεσμικά όργανα. Η παράγραφος 15 δεν εντάσσεται στο πλαίσιο αυτό. Αφορά τις εσωτερικές διαδικασίες του Ευρωπαϊκού Κοινοβουλίου. Συζήτησα με την κ. Napoletano και άλλους την ανάγκη διαγραφής της παραγράφου 15. Η έκκλησή μου προς το Σώμα είναι να διαγραφεί η παράγραφος 15.
<SPEAKER ID="9" LANGUAGE="" NAME="" AFFILIATION="">
<SPEAKER ID="10" LANGUAGE="PL" NAME="Sonik (PPE-DE )." AFFILIATION="">
<P>
    Η τροπολογία αυτή θα επηρέαζε το κείμενο ως εξής. Καταρχάς, θα γινόταν συγκεκριμένη αναφορά στον υπολογιζόμενο αριθμό των θυμάτων που πέθαναν στο Άουσβιτς, ο οποίος ανέρχεται περίπου σε 1,5 εκατομμύριο άτομα. Δεύτερον, η τροπολογία προβλέπει την αναφορά στους 15 000 ρώσους κρατούμενους που πέθαναν εκεί. Σας ζητώ να στηρίξετε αυτήν την τροπολογία. 
<SPEAKER ID="11" LANGUAGE="" NAME="Ludford (ALDE )." AFFILIATION="(ΕΝ)">
<P>
    Κύριε Πρόεδρε, ο κ. Sonik αναφέρεται σε λάθος παράγραφο. Θα έπρεπε να αναφέρεται στην παράγραφο 5, 2η παύλα, που περιέχει τη διατύπωση για το Μουσείο Άουσβιτς-Μπίρκεναου στα πολωνικά. Ο κ. Sonik μόλις αναφέρθηκε στην αιτιολογική σκέψη Α, όμως θα έπρεπε να αναφέρεται στην παράγραφο 5, 2η παύλα. 
<SPEAKER ID="12" LANGUAGE="" NAME="Πρόεδρος." AFFILIATION="">
<P>
   Κύριε Sonik, δημιουργήθηκε κάποια σύγχυση. Αυτό που πρέπει να μας παρουσιάσετε τώρα είναι η προφορική σας τροπολογία για την παράγραφο 5, δεύτερη παύλα, αλλά παρουσιάσατε κάτι άλλο. Επομένως, παρακαλώ παρουσιάστε τώρα την προφορική σας τροπολογία για την παράγραφο 5, δεύτερη παύλα. 
<SPEAKER ID="13" LANGUAGE="PL" NAME="Sonik (PPE-DE ) –" AFFILIATION="">
<P>
   Όντως, αυτό συνέβη. Ζητώ συγγνώμη για το λάθος. Η τροπολογία αφορά πράγματι τη συμπερίληψη στο ψήφισμα της αναφοράς στο Εθνικό Μουσείο Άουσβιτς-Μπίρκεναου στο Oświęcim ως ένα ειδικό κέντρο παιδείας και μνήμης για το Ολοκαύτωμα, παράλληλα με το Κέντρο Ολοκαυτώματος του Βερολίνου. 
<SPEAKER ID="14" LANGUAGE="DE" NAME="Schulz (PSE )." AFFILIATION="(Χειροκροτήματα)">
<P>
Ασφαλώς είμαστε όλοι σε δύσκολη θέση διότι μία ημέρα σαν τη σημερινή, κάθε λέξη πρέπει να ζυγίζεται προσεκτικά και –ανεξάρτητα από τη διατύπωση– πρέπει να έχουμε πρώτα απ’ όλα στον νου μας την αξιοπρέπεια των θυμάτων και την ευθύνη των δραστών. Έτσι, για να ληφθούν όλοι υπόψη, προτείνω να τροποποιήσουμε την δεύτερη πρόταση του πρωτοτύπου της αιτιολογικής σκέψης Α που λέει: «ο εορτασμός της 60ής επετείου της ελευθέρωσης των κρατουμένων του στρατοπέδου θανάτου των Ναζί του Χίτλερ στο Άουσβιτς-Μπίρκεναου...»
<SPEAKER ID="15" LANGUAGE="DE" NAME="Poettering (PPE-DE )." AFFILIATION="">
<SPEAKER ID="16" LANGUAGE="EN" NAME="Ludford (ALDE )." AFFILIATION="">
<P>
    Κύριε Πρόεδρε, θα μπορούσαμε να είμαστε περισσότερο σαφείς όσον αφορά το θέμα αυτό; Εδώ υπάρχουν δύο χωριστές τροπολογίες. Η πρώτη –η προφορική τροπολογία της Ομάδας ΕΛΚ-ΕΔ, την οποία πρότεινε ο κ. Sonik– είναι να αλλάξει η διατύπωση, η οποία, στα αγγλικά, θα γίνει: «ένα γενικό σύνολο που έφθασε το 1,5 εκατομμύριο Εβραίους, Ρόμα, Πολωνούς, Ρώσους και φυλακισμένους διαφόρων άλλων εθνικοτήτων και ομοφυλόφιλους».
<P>
Θα μπορούσαμε, παρακαλώ, να ψηφίσουμε πρώτα για αυτό, πριν περάσουμε στο χωριστό θέμα, για το οποίο μόλις μίλησε ο κ. Schulz, της τροπολογίας 1 της Ομάδας ΕΕΕ για την αντικατάσταση, στα αγγλικά, της φράσης «στρατόπεδα θανάτου των Ναζί του Χίτλερ» με τη φράση «στρατόπεδα θανάτου της ναζιστικής Γερμανίας»;
<P>
Εδώ απαιτούνται δύο χωριστές ψηφοφορίες. Με κάθε σεβασμό, η σύγχυση που προέκυψε οφείλεται κυρίως στις υπηρεσίες, που τα τοποθέτησαν όλα στην ίδια γραμμή: την αιτιολογική σκέψη A, την προφορική τροπολογία της Ομάδας ΕΛΔ-ΕΔ και την τροπολογία της Ομάδας ΕΕΕ, για την οποία μίλησε ο κ. Schulz.
<P>
Θα μπορούσαμε, παρακαλώ, να έχουμε δύο χωριστές ψηφοφορίες, η πρώτη για την προφορική τροπολογία του κ. Sonik και η δεύτερη για τη δέσμη ΕΕΕ-Schulz-Poettering; 
<SPEAKER ID="17" LANGUAGE="" NAME="Πρόεδρος." AFFILIATION="">
<P>
   Ναι, κυρία Ludford, έχουμε τρία πράγματα: την τροπολογία του κ. Sonik, την τροπολογία που πρότεινε μόλις ο κ. Schulz και την τροπολογία αριθ. 1 της Ομάδας ΕΕΕ. 
<SPEAKER ID="18" LANGUAGE="DE" NAME="Cohn-Bendit (Verts/ALE )." AFFILIATION="">
<P>
    Κύριε Πρόεδρε, ο κ. Schulz έχει δίκιο: όλα μας τα λόγια και όλες οι συνέπειές τους έχουν τεράστια σημασία. Είναι σαφές ότι η τροπολογία του κ. Schulz δεν έχει καμία σχέση με την τροπολογία της Ομάδας Ένωση για την Ευρώπη των Εθνών και πρέπει να θεωρηθεί εντελώς ξεχωριστό θέμα γιατί στην τροπολογία της Ομάδας Ένωση για την Ευρώπη των Εθνών περιλαμβάνονται απαράδεκτα πράγματα που δεν μπορούμε και δεν θέλουμε να υποστηρίξουμε. Γι’ αυτό παρακαλούμε να μην γίνει σύγχυση εδώ. Αυτό είναι το πρώτο.
<SPEAKER ID="19" LANGUAGE="DE" NAME="Schulz (PSE )." AFFILIATION="">
<P>
    Κύριε Πρόεδρε, νομίζω ότι τα είπαμε ήδη όλα. Αν θέσετε τώρα σε ψηφοφορία την προφορική τροπολογία του κ. Sonik και τη δική μου –παρενθετικά, η δική μου απλώς συμπλήρωνε το πρωτότυπο κείμενο και σκόπευε επίσης στην οριστική απόρριψη της τροπολογίας της Ομάδας Ένωση για την Ευρώπη των Εθνών– θα φθάναμε ακριβώς εκεί που θέλουμε, δηλαδή να έχουμε ένα κείμενο αντάξιο της σημασίας της σημερινής ημέρας. 
<SPEAKER ID="20" LANGUAGE="DE" NAME="Voggenhuber (Verts/ALE )." AFFILIATION="(Χειροκροτήματα)">
<P>
    Κύριε Πρόεδρε, ο κ. Schulz είπε ότι σήμερα πρέπει να ζυγίζουμε κάθε μας λέξη ώστε να αποδίδει δικαιοσύνη στα θύματα και να ανταποκρίνεται στην ευθύνη των δραστών. Η πατρίδα μου, η Αυστρία, χρειάστηκε πάρα πολύν καιρό για να ομολογήσει την συνυπευθυνότητά της για τα εγκλήματα του εθνικοσοσιαλισμού. Στην πρώτη διατύπωση του παρόντος ψηφίσματος –«των Ναζί του Χίτλερ»– λαμβάνεται υπόψη αυτή η συνυπευθυνότητα, γιατί φαίνεται ότι δεν πρόκειται μόνο για Γερμανούς. Στην διατύπωση που προτείνεται τώρα, η συνυπευθυνότητα αυτή συγκαλύπτεται και πάλι.
<SPEAKER ID="21" LANGUAGE="PL" NAME="Kamiński (UEN )." AFFILIATION="">
<P>
    Κύριε Πρόεδρε, θα ήθελα να διαμαρτυρηθώ έντονα ενάντια σε όσα μόλις είπε ο κ. Cohn-Bendit. Έχω την εντύπωση ότι οι δηλώσεις του βασίστηκαν σε κάποια παρανόηση, καθώς είπε ότι ένα μέρος της τροπολογίας μας, την οποία κατέθεσα εγώ προσωπικά, ήταν απαράδεκτο. Δεν μπορώ να καταλάβω τι εννοούσε, καθώς η τροπολογία μου αφορούσε μία μόνο λέξη. Πρότεινα την αντικατάσταση της φράσης «του Χίτλερ» με τη λέξη «γερμανικός». Η Ομάδα Ένωση για την Ευρώπη των Εθνών δεν έχει καταθέσει άλλες τροπολογίες. Μπορεί κάποιος να μην είναι υπέρ της τροπολογίας, αλλά θα ήθελα να διαμαρτυρηθώ για τον χαρακτηρισμό της ως απαράδεκτης, διότι δεν θεωρώ ότι ισχύει κάτι τέτοιο. Πρέπει να καταστήσω σαφές ότι η τροπολογία μου αφορούσε μόνο τη συμπερίληψη της λέξης «γερμανικός». Ο λόγος είναι ότι τις τελευταίες ημέρες ο λαός της Πολωνίας αναστατώθηκε πολύ από αναφορές που έγιναν σε γνωστές ευρωπαϊκές εφημερίδες για πολωνικά στρατόπεδα συγκέντρωσης και πολωνικές αίθουσες αερίων. Τέτοιες αναφορές είναι απλά εσφαλμένες και βαθιά προσβλητικές για το πολωνικό έθνος. Αυτός ήταν και ο μόνος λόγος για την τροπολογία μου. 
<SPEAKER ID="22" LANGUAGE="" NAME="Πρόεδρος." AFFILIATION="">
<SPEAKER ID="23" LANGUAGE="" NAME="Ludford (ALDE )." AFFILIATION="(ΕΝ)">
<P>
    Κύριε Πρόεδρε, μπορώ να ξεκαθαρίσω τη σύγχυση του κ. Cohn-Bendit. Όπως το αντιλαμβάνομαι, η τροπολογία 1, της Ομάδας ΕΕΕ, συνίσταται απλώς στις λέξεις «των γερμανικών» αντί των λέξεων «του Χίτλερ». Η τροπολογία 1/αναθ. αποσύρθηκε, επειδή δεν έγινε δεκτή από τις υπηρεσίες. Νομίζω ότι σε αυτήν αναφέρεται ο κ. Cohn-Bendit – αν μου επιτρέπεται, μερικοί άνθρωποι προκαλούν μεγάλη σύγχυση εδώ, επειδή δεν προσέχουν τις λεπτομέρειες. Η τροπολογία 1/αναθ. αποσύρθηκε και, συνεπώς, το ζήτημα της διαγραφής λέξεων όπως «ομοφυλόφιλοι» δεν υπάρχει πλέον στην ημερήσια διάταξή μας. Τώρα ασχολούμαστε με την προφορική τροπολογία της Ομάδας ΕΛΔ-ΕΔ και κατόπιν με την τροπολογία της Ομάδας ΕΕΕ –την οποία φαίνεται ότι τροποποιεί εκ νέου ο κ. Schulz– όχι όμως με το υπόλοιπο της αναθεωρημένης τροπολογίας της Ομάδας UEN, στο οποίο νομίζω ότι αναφέρεται ο κ. Cohn-Bendit. 
<SPEAKER ID="24" LANGUAGE="DE" NAME="Swoboda (PSE )." AFFILIATION="(Χειροκροτήματα)">
<P>
    Κύριε Πρόεδρε, κυρίες και κύριοι, νομίζω ότι τελικά συμφωνούμε όλοι εδώ στο Σώμα ότι όλοι όσοι συμμετείχαν στο έγκλημα πρέπει να καταδικαστούν, είτε ήταν Γερμανοί, είτε Αυστριακοί είτε οτιδήποτε άλλο, και αυτό εκφράζεται με την έννοια «ναζιστική Γερμανία». Το κύριο είναι η ευθύνη όλων και αυτήν πρέπει να υπενθυμίσουμε στην κοινή γνώμη. Ως εκ τούτου, παρακαλώ να ψηφίσουμε τώρα και να το ξανασκεφτούμε. Δεν πρόκειται για Γερμανούς και μη-Γερμανούς, πρόκειται για όλους εκείνους που συνδέθηκαν με το εγκληματικό καθεστώς της ναζιστικής Γερμανίας. Αυτό δηλώνει η τροπολογία του κ. Schulz, η οποία υποστηρίχθηκε από τον κ. Poettering.
<SPEAKER ID="25" LANGUAGE="" NAME="Landsbergis (PPE-DE )." AFFILIATION="(ΕΝ">
<P>
    Κύριε Πρόεδρε, ύστερα από τόσο μεγάλη ενότητα και αλληλεγγύη σχετικά με τις τροπολογίες, θα σας ζητήσω να δεχθείτε μία πολύ μικρή προφορική τροπολογία στην τελευταία γραμμή της αιτιολογικής σκέψης A, η οποία αφορά μόνο δύο λέξεις. Ύστερα από την αναφορά στον κατατρεγμό εξαιτίας της φυλής, της εθνοτικής προέλευσης ή του θρησκεύματος, να προστεθεί η «κοινωνική κατάταξη». Αυτό επειδή επιμένουμε ότι η Ευρώπη δεν πρέπει να ξεχνά την ίδια της την Ιστορία. Εκατομμύρια άνθρωποι έχασαν όλα τους τα δικαιώματα, συμπεριλαμβανομένης της ζωής τους, για κοινωνικούς λόγους: η τελική λύση για τους «ταξικούς εχθρούς».
<SPEAKER ID="26" LANGUAGE="IT" NAME="Muscardini (UEN )." AFFILIATION="">
<P>
    Κύριε Πρόεδρε, ήθελα μόνο να πω ότι η βαρόνη Ludford είχε δίκιο και ότι η ερμηνεία της ήταν σωστή. Δεν μου επιτρέψατε ωστόσο να παρέμβω. Είναι προφανές ότι σε αυτό το Κοινοβούλιο κυριαρχούν προκαταλήψεις και διακρίσεις. Ο κ. Cohn-Bendit δεν ξέρει τι λέει, καθώς αναφέρθηκε σε μια τροπολογία που δεν κατατέθηκε. Θα ήθελα να απολαμβάνει η Ομάδα μας τον ίδιο σεβασμό με τις άλλες, διαφορετικά ρατσιστές είναι αυτοί που μιλούν εκτός τόπου και χρόνου. 
<SPEAKER ID="27" LANGUAGE="" NAME="Πρόεδρος." AFFILIATION="">
<P>
   Κυρία Muscardini, αυτή τη στιγμή δεν συζητάμε πλέον τις βασικές ιδέες. Διεξάγεται ψηφοφορία για τις τροπολογίες. Ας συνεχίσουμε λοιπόν με τη διαδικασία. 
<SPEAKER ID="28" LANGUAGE="" NAME="" AFFILIATION="">
<SPEAKER ID="29" LANGUAGE="PT" NAME="Queiró (PPE-DE )," AFFILIATION="γραπτώς">
<P>
   . Η σύναψη αυτού του πρωτοκόλλου, όπως και άλλων παρόμοιων πρωτοκόλλων από τον Μάιο του 2004 και εξής, αποδεικνύει σαφώς την παγκόσμια επίδραση της διεύρυνσης της ΕΕ.
<SPEAKER ID="30" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<SPEAKER ID="31" LANGUAGE="" NAME="" AFFILIATION="">
<SPEAKER ID="32" LANGUAGE="PT" NAME="Queiró (PPE-DE )," AFFILIATION="γραπτώς">
<P>
   . Η σύναψη αυτού του πρωτοκόλλου, όπως και άλλων παρόμοιων πρωτοκόλλων από τον Μάιο του 2004 και εξής, αποδεικνύει σαφώς την παγκόσμια επίδραση της διεύρυνσης της ΕΕ.
<SPEAKER ID="33" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<SPEAKER ID="34" LANGUAGE="" NAME="" AFFILIATION="">
<SPEAKER ID="35" LANGUAGE="SV" NAME="Goudin, Lundgren και Wohlin (IND/DEM )," AFFILIATION="γραπτώς">
<SPEAKER ID="36" LANGUAGE="PT" NAME="Queiró (PPE-DE )," AFFILIATION="γραπτώς">
<P>
Ωστόσο, το πιο σημαντικό είναι ότι το πρόγραμμα eContent –από κοινού με άλλες παρόμοιες πρωτοβουλίες– θα πρέπει να είναι ένα αποτελεσματικό μέσο ενίσχυσης της ενημέρωσης και της βασισμένης στη γνώση κοινωνίας. 
<SPEAKER ID="37" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<P>
Συνεπώς, είναι σημαντικό για την ανάπτυξη της ευρωπαϊκής οικονομίας να αυξηθεί η χρηματοδότηση που εγγράφεται στον προϋπολογισμό και αφορά το πρόγραμμα για τη βελτίωση της πρόσβασης από 135 εκατ. ευρώ σε 149 εκατ. ευρώ. Εάν συμβεί αυτό, το κοινοτικό πρόγραμμα δράσης θα έχει πολύ μεγαλύτερες πιθανότητες να εφαρμοστεί με επιτυχία.
<SPEAKER ID="38" LANGUAGE="" NAME="" AFFILIATION="">
<SPEAKER ID="39" LANGUAGE="SV" NAME="Cederschiöld, Fjellner και Ibrisagic (PPE-DE )," AFFILIATION="γραπτώς">
<SPEAKER ID="40" LANGUAGE="SV" NAME="Goudin, Lundgren και Wohlin (IND/DEM )," AFFILIATION="γραπτώς">
<SPEAKER ID="41" LANGUAGE="" NAME="Martin, David (PSE )," AFFILIATION="γραπτώς">
<P>
Ζητώ από το Ισραήλ να σεβαστεί πλήρως τα διεθνώς αναγνωρισμένα δικαιώματα των Παλαιστινίων και καλώ το Συμβούλιο και την Επιτροπή να προετοιμάσουν άλλη μία αποστολή παρατηρητών της ΕΕ στην Παλαιστίνη, καθώς είναι ανάγκη να επιβληθεί η συμμόρφωση με τη Συμφωνία Σύνδεσης ΕΕ-Ισραήλ, ιδίως δε με το Πρωτόκολλο IV της Συμφωνίας.
<SPEAKER ID="42" LANGUAGE="PL" NAME="Queiró (PPE-DE )," AFFILIATION="γραπτώς">
<SPEAKER ID="43" LANGUAGE="PL" NAME="Ribeiro e Castro (PPE-DE )," AFFILIATION="γραπτώς">
<SPEAKER ID="44" LANGUAGE="FR" NAME="Ries (ALDE )," AFFILIATION="γραπτώς.">
<P>
    Να τολμήσουμε να μιλήσουμε για αναθέρμανση; Κι όμως, θέλουμε να πιστέψουμε σε αυτή την αναθέρμανση των ισραηλινο-παλαιστινιακών σχέσεων. Τα σημάδια είναι υπαρκτά. Καταρχάς, είναι η επιτυχία των παλαιστινιακών εκλογών και η έλευση στην εξουσία του Μαχμούντ Αμπάς. Ο άνθρωπος που συντόνισε το 1993 τις συμφωνίες του Όσλο έκανε προεκλογικό του σύνθημα την αποστρατιωτικοποίηση της Ιντιφάντα. Αυτό συνιστά κάτι περισσότερο από πολιτικό λόγο· αποτελεί πεποίθηση που επιβεβαιώνεται ασταμάτητα. Είδαμε επίσης και τις θεαματικές δράσεις των παλαιστινιακών δυνάμεων ασφαλείας εναντίον των τρομοκρατών, την ανάπτυξή τους σε ολόκληρη τη Λωρίδα της Γάζας, το ισραηλινό μορατόριουμ όσον αφορά τις επιλεκτικές δολοφονίες και την αποκατάσταση των διπλωματικών σχέσεων, σήμερα δε, την ανακοίνωση του Αριέλ Σαρόν για συνάντηση με τον Μαχμούντ Αμπάς σε δύο εβδομάδες. Ούτε πρέπει να λησμονήσουμε την υποστήριξη των Ηνωμένων Πολιτειών, που είναι πιο σαφής, πιο εύληπτη, σε αυτή τη δεύτερη θητεία της κυβέρνησης του Προέδρου Μπους, που υποσχέθηκε να ολοκληρώσει τη διαδικασία πριν από το 2009. Υπάρχει, συνεπώς, μια προοπτική διεξόδου, όπου η Ευρωπαϊκή Ένωση επιλαμβάνεται πιο αποφασιστικά από ποτέ, όπως εμφαίνεται στην αποστολή εκλογικών παρατηρητών, την πλέον σημαντική που έχει ανατεθεί ποτέ από την ΕΕ. Αυτό ακριβώς υπενθυμίζει το ψήφισμά μας το οποίο υπερψήφισα, αφού απορρίφθηκε, κατόπιν αιτήματός μου, το απαράδεκτο τμήμα του σημείου 12, που καταδίκαζε την τρομοκρατική και τυφλή βία αμφοτέρων των πλευρών. 
<SPEAKER ID="45" LANGUAGE="" NAME="" AFFILIATION="">
<SPEAKER ID="46" LANGUAGE="NL" NAME="Vanhecke (NI )." AFFILIATION="">
<SPEAKER ID="47" LANGUAGE="" NAME="Giertych (IND/DEM )." AFFILIATION="(ΕΝ)">
<SPEAKER ID="48" LANGUAGE="PT" NAME="Coelho (PPE-DE )," AFFILIATION="γραπτώς">
<P>
   . Καθώς εορτάζουμε την 60ή επέτειο από την απελευθέρωση του στρατοπέδου συγκέντρωσης στο Άουσβιτς, θυμόμαστε και καταδικάζουμε την τρομακτική τραγωδία του Ολοκαυτώματος.
<P>
Υποστηρίζω την ιδέα ότι η 27η θα πρέπει να καθιερωθεί ως ημέρα στην οποία, σε ολόκληρη την Ευρώπη, θα θυμόμαστε το Ολοκαύτωμα και θα τιμούμε τη μνήμη των θυμάτων.
<SPEAKER ID="49" LANGUAGE="SV" NAME="Goudin, Lundgren και Wohlin (IND/DEM )," AFFILIATION="γραπτώς">
<SPEAKER ID="50" LANGUAGE="" NAME="Μανωλάκου (GUE/NGL )," AFFILIATION="γραπτώς.">
<P>
Οι Ευρωβουλευτές του ΚΚΕ δεν ψηφίσαμε το Κοινό Ψήφισμα, γιατί δεν κάνει καμία αναφορά στους δεκάδες χιλιάδες κομμουνιστές και άλλους αντιφασίστες αγωνιστές που δολοφονήθηκαν στα χιτλερικά στρατόπεδα συγκέντρωσης. Αυτό αποτελεί ιστορική ασέβεια. Το Ευρωκοινοβούλιο δεν παίρνει ξανά θέση για την επίσημη αναβίωση του φασισμού στις πρώην Βαλτικές χώρες, όπου αποδίδονται τιμές και στήνονται μνημεία στους συνεργάτες των Ναζί. Πολιτικές δυνάμεις που, όντας στη διακυβέρνηση των χωρών της ΕΕ, καλλιεργούν και υποθάλπουν το ρατσισμό, κατ’ επίφαση τον καταδικάζουν στο Ψήφισμα. Με την πολλή συζήτηση για τον αντισημιτισμό, επιχειρείται να συγκαλυφθεί η σιωνιστική πολιτική του Ισραηλινού κράτους, που εφαρμόζει γενοκτονία σε βάρος των Παλαιστινίων, παρόμοια με εκείνη που έζησαν οι Εβραίοι που μαρτύρησαν στα χιτλερικά στρατόπεδα. Οι λαοί της Ευρώπης πρέπει να τιμήσουν την 27η Γενάρη και την 9η Μάη όπως τους αξίζουν, μακριά από τις σκόπιμες παραχαράξεις του Ευρωκοινοβουλίου. 
<SPEAKER ID="51" LANGUAGE="" NAME="Martin, David (PSE )," AFFILIATION="γραπτώς">
<P>
    Είναι εξαιρετικά σημαντικό να θυμόμαστε πάντοτε με ακρίβεια τις ωμότητες που διαπράχθηκαν στο Άουσβιτς, το οποίο ελευθερώθηκε πριν από ακριβώς 60 χρόνια. Οφείλουμε να μοιραστούμε συλλογικά σε ολόκληρη την ΕΕ την ενοχή για όλες τις ταλαιπωρίες που υπέστησαν τα θύματα του Ολοκαυτώματος.
<SPEAKER ID="52" LANGUAGE="FR" NAME="Martinez (NI )," AFFILIATION="γραπτώς.">
<P>
    Το Άουσβιτς, αλλά και το Νταχάου, το Μαουτχάουζεν και αυτά τα 23 στρατόπεδα, που συμπαραδηλώνουν ανατριχιαστικές εκφάνσεις της ανθρώπινης φύσης, που χαρακτηρίζεται από ωκεανούς σκότους αλλά και φωτός, είναι το πραγματικό αντικείμενο του ψηφίσματος που υπερψήφισα. Για μια τέτοια στιγμή αλήθειας, όμως, χρειαζόταν η διαύγεια και το θεϊκό στοιχείο.
<SPEAKER ID="53" LANGUAGE="NL" NAME="Meijer (GUE/NGL )," AFFILIATION="γραπτώς">
<SPEAKER ID="54" LANGUAGE="PT" NAME="Queiró (PPE-DE )," AFFILIATION="γραπτώς">
<SPEAKER ID="55" LANGUAGE="PT" NAME="Ribeiro e Castro (PPE-DE )," AFFILIATION="γραπτώς">
<SPEAKER ID="56" LANGUAGE="FR" NAME="Ries (ALDE )," AFFILIATION="γραπτώς.">
<P>
    Δεν απομένουν παρά μερικές εκατοντάδες μέσα στο κρύο και στο χιόνι του Άουσβιτς. Οι επιβιώσαντες των επιβιωσάντων, οι τελευταίοι της παλαιάς φρουράς, πάντα εκεί, πάντα όρθιοι, για να περιγράψουν εκείνο που αντιπροσώπευσε το απόλυτο κακό, την πεμπτουσία του κακού. Σε αυτούς στρέφεται το βλέμμα του κόσμου και των κατοίκων αυτού του αιώνα, 60 χρόνια μετά το Ολοκαύτωμα. Η καρδιά και ο νους μου σήμερα είναι στο Άουσβιτς, μαζί τους και μαζί με όλους τους υπολοίπους, εκείνους που δεν επέστρεψαν. Την ώρα που αυτή η εποχή, η εποχή των τελευταίων επιζώντων φθάνει στο τέλος της, αποτελεί επιτακτικό καθήκον μας να σκεφθούμε πώς θα παραμείνει ζωντανή αυτή η μνήμη χωρίς αυτούς. Τους οφείλουμε την αλήθεια. Σε εκείνους καταρχάς, και στα παιδιά μας, και στις επερχόμενες γενιές, διότι οι αρνητές του Ολοκαυτώματος, ή ακόμα χειρότερα, όσοι προσπαθούν να το παρουσιάσουν ως κάτι κοινότοπο, δεν περίμεναν την εξαφάνιση των επιζώντων για να επιχειρήσουν να ευτελίσουν αυτή τη μοναδική, ξεχωριστή μνήμη. Αυτό ακριβώς ζητάμε, για αυτό αγωνιζόμαστε, για να συμπεριληφθεί το Ολοκαύτωμα στη σχολική εκπαίδευση, με τη γνώση να θέτει φραγμό στον ρατσισμό.
<P>
Το Άουσβιτς ήταν στην καρδιά της Ευρώπης πριν 60 χρόνια. Εκείνο το παρελθόν δεν πρέπει να το λησμονήσουμε ποτέ. 
<SPEAKER ID="57" LANGUAGE="" NAME="Van Orden (PPE-DE )," AFFILIATION="γραπτώς">
<SPEAKER ID="58" LANGUAGE="" NAME="Πρόεδρος." AFFILIATION="">
<SPEAKER ID="59" LANGUAGE="DE" NAME="Leinen (PSE )." AFFILIATION="">
<P>
    Κύριε Πρόεδρε, αυτήν την εβδομάδα ήταν εδώ ο πρωθυπουργός του Πακιστάν. Θα ήθελα να υπενθυμίσω ότι τα κοινοβούλια του Πακιστάν άσκησαν επανειλημμένα πίεση για υλοποίηση της δημοκρατίας και κάλεσαν τον πρόεδρο Musharraf να διαχωρίσει το πολιτικό από το στρατιωτικό του αξίωμα. Υποσχέθηκε ότι από την 1η Ιανουαρίου 2005 δεν θα εμφανίζεται πλέον δημόσια με στρατιωτική στολή. Όμως δεν έγινε τίποτα και συνεχίζει. Νομίζω ότι το Σώμα ήταν πάντα υπέρ της δημοκρατίας και κατά της δικτατορίας.
<P>
Γι’ αυτό πρέπει να υποστηρίξουμε το αίτημα των κοινοβουλίων του Πακιστάν για περισσότερη δημοκρατία και να πιέσουμε στο πλαίσιο των επαφών μας με τις πακιστανικές αρχές να τηρήσει ο πρόεδρος Musharraf την υπόσχεσή του. 
<SPEAKER ID="60" LANGUAGE="HU" NAME="Szájer (PPE-DE )." AFFILIATION="">
<P>
    Χύθηκε πολύ αίμα στη μάχη για την επίτευξη του δικαιώματος ελευθερίας του λόγου, το οποίο είναι ιερό για όλους τους δημοκράτες της Ευρώπης. Αυτό ισχύει κυρίως για τα ευρωπαϊκά έθνη που μόλις πρόσφατα πολέμησαν και κέρδισαν την ελευθερία του λόγου, μετά την απελευθέρωσή τους από την κομμουνιστική δικτατορία. Για αυτό το δικαίωμα θυσίασαν οι ούγγροι επαναστάτες το αίμα και τη ζωή τους το 1956, και απαιτείται μια πολύ βάσιμη και ασυνήθιστη ιστορική και συναισθηματική πολιτική αιτία προκειμένου να παραβιαστεί αυτό το ιερό δικαίωμα. Μια αιτία που θα ήταν αξιόλογη, όπως και πολλές από τις πρόσφατες προτάσεις υπέρ της απαγόρευσης της χρήσης του πολύ μισητού συμβόλου των Ναζί, της σβάστικας, ως φόρο τιμής για τα θύματα των θηριωδιών των Ναζί και με οδηγό την ευθύνη απέναντι στις μελλοντικές γενεές.
<P>
Δυστυχώς, η ιστορία της επανενωμένης Ευρώπης περιλαμβάνει άλλη μία διεφθαρμένη απολυταρχική δικτατορία, τον κόκκινο Κομμουνισμό, ο οποίος, κατά τη διάρκεια της σύντομης κυριαρχίας του τον 20ό αιώνα, ήταν επίσης υπεύθυνος για τη συστηματική δολοφονία εκατομμυρίων αθώων ανθρώπων. Συνεπώς, εάν η Ένωση επιθυμεί να προτείνει την απαγόρευση της σβάστικας, προτείνω να προστεθούν και τα σύμβολα της μισητής και αιματηρής κομμουνιστικής δικτατορίας. Αυτή η απαγόρευση υπάρχει στην Ουγγαρία εδώ και δέκα χρόνια. Όχι άλλος ναζισμός στην Ευρώπη, όχι άλλος κομμουνισμός στην Ευρώπη! 
<SPEAKER ID="61" LANGUAGE="PL" NAME="Tomczak (IND/DEM )." AFFILIATION="">
<P>
    Κυρίες και κύριοι, οι κοινότητες των εθνών δεν μπορούν να οικοδομούνται σε ψέματα και στην εσφαλμένη ερμηνεία της Ιστορίας. Εάν απαλλαγούμε από την ιστορική αλήθεια, ίσως αυξήσουμε την απειλή που θέτει σε ορισμένους η νέα ιδεολογία και ίσως αυξήσουμε και την περιφρόνηση για το άτομο. Επιτρέψτε μου να υπενθυμίσω στην Ευρώπη και στον κόσμο ότι ο Δεύτερος Παγκόσμιος Πόλεμος ξεκίνησε από τους Γερμανούς, τους οποίους κατέλαβαν ειδεχθείς πεποιθήσεις για τον ρατσισμό και τον θάνατο. Έξι εκατομμύρια Πολωνοί πέθαναν σε αυτόν τον πόλεμο. Στα εδάφη που κατέλαβαν, και κυρίως στην Πολωνία, οι Ναζί δημιούργησαν πολλά στρατόπεδα θανάτου όπου πραγματοποιούνταν βασανιστήρια και εξαναγκαστική εργασία. Το Άουσβιτς ήταν το μεγαλύτερο από αυτά τα στρατόπεδα και δημιουργήθηκε προκειμένου να περιοριστεί η άνθηση του πολωνικού έθνους. Περίπου τέσσερα εκατομμύρια άνθρωποι διαφορετικών εθνοτήτων, μεταξύ αυτών Εβραίοι, Πολωνοί, Ρόμα, Ρώσοι κλπ., πέθαναν σε αυτό το μέρος από ανείπωτες κακουχίες. Οι ζωές που χάθηκαν εκεί έχουν την ίδια αξία. Θα ήταν ευτελές εκ μέρους μας να παίξουμε βρώμικα παιχνίδια επάνω στους τάφους εκατομμυρίων αθώων αδερφών μας. Δεν πρέπει να εξευτελιστούμε επιδιώκοντας να επωφεληθούμε από τον θάνατό τους. Πάνω από όλα, έχουμε καθήκον να θυμόμαστε, να τιμούμε και να προσευχόμαστε για τα θύματα που δολοφονήθηκαν από τους Ναζί. Είθε ο ταπεινός συλλογισμός της τραγωδίας του Άουσβιτς να μας απαλλάξει από τις τύψεις και να αποτελέσει προειδοποίηση για τον σημερινό κόσμο. Πρέπει να διδαχθούμε από την αλήθεια για το Άουσβιτς. Εφόσον συνεχίζουμε να επιτρέπουμε τη σφαγή αθώων ανθρώπων στη σημερινή κοινωνία, δεν θα καταφέρουμε να επωφεληθούμε της αλήθειας. Αναφέρομαι επίσης στη σφαγή αγέννητων παιδιών. Η ζωή του κάθε ατόμου είναι ιερή. Πρέπει να διδαχθούμε από το παράδειγμα της αγάπης και της συμφιλίωσης των ιερών μαρτύρων του Άουσβιτς: του Maximilian Kolbe, ενός πολωνού μοναχού, και της Edith Stein, μιας εβραίας καλόγριας. Ο Άγιος Maximilian, η Αγία Edith, η αδερφή Βενεδίκτη του Σταυρού, προσεύχονται για εμάς. 
<SPEAKER ID="62" LANGUAGE="" NAME="Farage (IND/DEM )." AFFILIATION="(ΕΝ)">
<P>
   Κύριε Πρόεδρε, λυπάμαι που δεν προεδρεύει ο κ. Borrell. Ύστερα από την υπόθεση Barrot, γνωρίζω ότι υπάρχει μεγάλη επιθυμία να σταματήσουν οι συζητήσεις για τις όποιες δυσκολίες ενδεχομένως υπάρχουν με αυτήν την Επιτροπή, όμως, δεδομένου ότι το έχω καταλάβει καλά αυτό, θέλω να πιστεύω ότι ο κ. Borrell θα λάβει περισσότερο σοβαρά υπόψη την επιστολή που του παρέδωσα αυτοπροσώπως πριν από δύο περίπου εβδομάδες.
<P>
Υπάρχουν σοβαρότατες αμφιβολίες σχετικά με την ακρόαση του Επιτρόπου Kallas, ο οποίος, όπως γνωρίζετε, είναι επικεφαλής της εκστρατείας για την καταπολέμηση της απάτης στην Ευρωπαϊκή Ένωση. Έδωσε μία εσφαλμένη ημερομηνία, έγινε λανθασμένη μετάφραση μίας ερώτησης και, κατά την άποψή μου, έδωσε μερικές πολύ παραπλανητικές πληροφορίες στο Κοινοβούλιο.
<P>
Έγραψα στον κ. Kallas ζητώντας σωστές απαντήσεις και ο κ. Borrell έλαβε αντίγραφο της επιστολής αυτής. Επομένως, μέσω υμών, ζητώ από τον κ. Borrell να φροντίσει να λάβουμε σωστές απαντήσεις από τον Επίτροπο Kallas, διότι, εάν ο κ. Borrell δεν το κάνει αυτό, τότε το Ευρωπαϊκό Κοινοβούλιο και η όλη διαδικασία των ακροάσεων θα χάσουν ακόμη περισσότερο την αξιοπιστία τους. 
<SPEAKER ID="63" LANGUAGE="PL" NAME="Kudrycka (PPE-DE )." AFFILIATION="">
<SPEAKER ID="64" LANGUAGE="" NAME="McDonald (GUE/NGL )." AFFILIATION="(ΕΝ)">
<P>
    Κύριε Πρόεδρε, εδώ και 16 χρόνια η οικογένεια του δικηγόρου Pat Finucane από το Μπέλφαστ κάνει εκστρατεία για δημόσια έρευνα σχετικά με τις περιστάσεις υπό τις οποίες έλαβε χώρα η δολοφονία του. Έχουν προκύψει σαφή στοιχεία ότι η αστυνομία, ο βρετανικός στρατός και οι υπηρεσίες πληροφοριών συνωμότησαν για τη δολοφονία του. Ο πρώην δικαστής του Καναδικού Ανωτάτου Δικαστηρίου Peter Cory συνέστησε να διεξαχθεί δημόσια έρευνα σχετικά με τις περιστάσεις υπό τις οποίες έλαβε χώρα η δολοφονία του Pat Finucane και προσδιόρισε τις βασικές απαιτήσεις κάθε δημόσιας έρευνας.
<P>
Μία από αυτές ήταν ότι το δικαστήριο θα πρέπει να έχει πλήρη εξουσία για την κλήτευση μαρτύρων και εγγράφων, μαζί με όλες τις εξουσίες που συνήθως ασκεί ένας αστυνομικός διευθυντής σε μία δημόσια έρευνα. Ωστόσο, η βρετανική κυβέρνηση δημοσίευσε πρόσφατα σχέδιο νόμου για τις έρευνες. Το εν λόγω σχέδιο νόμου συνιστά ολική απομάκρυνση τόσο από τις συμφωνίες της ιρλανδικής και της βρετανικής κυβέρνησης όσο και από τις συστάσεις του Cory. Παρέχει σε έναν υπουργό της βρετανικής κυβέρνησης την εξουσία να καθορίζει εάν μία έρευνα είναι ιδιωτική και ποια στοιχεία αποκρύπτονται. Οι διατάξεις αυτές προσβάλλουν την ίδια την ανεξαρτησία που είναι ουσιώδης σε κάθε έρευνα. Η βρετανική κυβέρνηση εξακολουθεί να κρύβει την αλήθεια για τη δολοφονία του Pat Finucane για τους δικούς της πολιτικούς λόγους. Το Ευρωπαϊκό Κοινοβούλιο πρέπει να καταστήσει σαφές στη βρετανική κυβέρνηση ότι, προκειμένου να συμμορφωθεί με το άρθρο 2, κάθε δικαστήριο οφείλει να έχει ως ελάχιστη προϋπόθεση τα χαρακτηριστικά που προσδιόρισε ο δικαστής Cory.
<P>
Σήμερα θέτω αυτό το ζήτημα και προειδοποιώ τη βρετανική κυβέρνηση ότι δεν μπορεί να κρύβει για πολύ καιρό ακόμη την αλήθεια από την οικογένεια Finucane ή από το Ευρωπαϊκό Κοινοβούλιο. 
<SPEAKER ID="65" LANGUAGE="" NAME="Batten (IND/DEM )." AFFILIATION="(ΕΝ)">
<P>
Νωρίτερα αυτήν την εβδομάδα, ο κ. Michael Howard, αρχηγός του Συντηρητικού Κόμματος, ανακοίνωσε πολιτικές που υποτίθεται ότι θα σταματήσουν την ανεξέλεγκτη εισροή αιτούντων άσυλο στη Βρετανία. Ωστόσο, υπάλληλοι της EΕ έσπευσαν να πληροφορήσουν τον ίδιο και το βρετανικό κοινό ότι πρόκειται για έναν τομέα πολιτικής ο οποίος, όπως τόσοι άλλοι, τελεί πλέον υπό τον έλεγχο της Ευρωπαϊκής Ένωσης και όχι της βρετανικής κυβέρνησης. Όχι πως ο κ. Howard ήταν ειλικρινής κατά τα άλλα: συντηρητικοί ευρωβουλευτές ψήφισαν εδώ υπέρ της εισόδου Τούρκων και είναι επίσης υπέρ της εισόδου Βουλγάρων και Ρουμάνων. Στην πατρίδα, οι Συντηρητικοί ισχυρίζονται ότι είναι εναντίον της άνευ ορίων μετανάστευσης, όμως εδώ υποστηρίζουν τη χορήγηση του δικαιώματος εισόδου στη Βρετανία σε άλλα 94 εκατομμύρια ανθρώπους.
<SPEAKER ID="66" LANGUAGE="PL" NAME="Grabowska, Genowefa (PSE )." AFFILIATION="Rzeczpospolita">
<P>
    Κυρίες και κύριοι, θα ήθελα να επιστήσω την προσοχή σας σε ορισμένες δηλώσεις του κ. Buttiglione, υπουργού Ευρωπαϊκών Υποθέσεων της ιταλικής κυβέρνησης. Οι δηλώσεις αυτές ήταν επιβλαβείς για την εικόνα του Ευρωπαϊκού Κοινοβουλίου και έγιναν τον Ιανουάριο, όταν ο κ. Buttiglione μίλησε στο Πανεπιστήμιο του Λούμπλιν κατά τη διάρκεια επίσημης επίσκεψης στην Πολωνία. Η ομιλία του δημοσιεύτηκε εν συνεχεία στην , την πρώτη σε κυκλοφορία πολωνική εφημερίδα, με τον επιβλητικό τίτλο «Η ταπείνωση ενός χριστιανού». Ο κ. Buttiglione παραπονέθηκε ότι το Ευρωπαϊκό Κοινοβούλιο δεν ενέκρινε την υποψηφιότητά του για τη θέση του Επιτρόπου λόγω των απόψεών του για την ομοφυλοφιλία. Δεν ανέφερε τις απόψεις του για τον ρόλο των γυναικών, των ανύπαντρων μητέρων ή της πολιτικής ασύλου. Μας κατηγόρησε, ισχυριζόμενος ότι ένα ισχυρό λόμπι στις Βρυξέλλες θέλει να επιβάλει σε όλα τα κράτη μέλη την αναγνώριση των γάμων μεταξύ ατόμων του ιδίου φύλου και την ενεργό προώθηση ενός ομοφυλοφιλικού τρόπου ζωής από όλες τις χώρες. Δεν θα αναφερθώ στις υπόλοιπες κατηγορίες του και θα καταλήξω στο συμπέρασμά μου, το οποίο είναι το εξής. Ο κ. Buttiglione δηλώνει ότι είναι σημαντική η μεταρρύθμιση του Ευρωπαϊκού Κοινοβουλίου, ούτως ώστε να αποφευχθούν μελλοντικές αδικίες όπως αυτές που διαπράχθηκαν εναντίον του. Υπάρχει κάτι απειλητικό σε μια τέτοια δήλωση σχετικά με τον περιορισμό των δικαιωμάτων που δίνουν οι Συνθήκες στο Κοινοβούλιο, την οποία κάνει κάποιος που είναι υπουργός Ευρωπαϊκών Υποθέσεων και αποτυχών υποψήφιος Επίτροπος. Κυρίες και κύριοι, σας αφήνω να κάνετε τη δική σας ηθική και πολιτική αξιολόγηση της δήλωσης. 
<SPEAKER ID="67" LANGUAGE="PL" NAME="Krupa (IND/DEM )." AFFILIATION="">
<P>
    Στην 60ή επέτειο από την απελευθέρωση του στρατοπέδου συγκέντρωσης του Άουσβιτς, ο κόσμος, και κυρίως η Ευρώπη, επιλέγει να λησμονήσει τα λόγια του Χίτλερ όταν αυτός είπε στους οπαδούς του ότι πρωταρχικό καθήκον τους είναι να εξαφανίσουν την Πολωνία από προσώπου γης. Στόχος ήταν να γίνει αυτό με ωμή βία και έπρεπε να είναι βάναυσοι και να μην επιδείξουν οίκτο.
<P>
Οι Ναζί έστειλαν ανθρώπους στο Άουσβιτς απλά και μόνο διότι ήταν Εβραίοι, Πολωνοί, Ρόμα ή Ρώσοι. Αθώοι σφαγιάστηκαν στους δρόμους εις το όνομα μιας ειδεχθούς ιδεολογίας. Ολόκληρα έθνη εξολοθρεύτηκαν και, δυστυχώς, οι θηριωδίες συνεχίστηκαν και μετά το τέλος του φασισμού. Εξακολουθούν να σκοτώνονται καθημερινά άνθρωποι. Υπάρχουν πολλοί ιατροί που θέτουν τέλος στη ζωή χιλιάδων ασθενών, συμπεριλαμβανομένων αγέννητων εμβρύων. Οι δολοφονίες αγέννητων παιδιών είναι διαδεδομένες, και περίπου 50 εκατομμύρια αγέννητα παιδιά πεθαίνουν κάθε χρόνο. Ακόμη περισσότερα εκατομμύρια πεθαίνουν από την πείνα, και υπάρχουν πολλά θύματα σεξουαλικής εκμετάλλευσης. Στην πορεία προσαρμογής της στην ΕΕ, η Πολωνία μεταμορφώθηκε σε οικονομία της αγοράς. Η οικονομία καταστράφηκε, γεγονός που οδήγησε σε ανεργία, φτώχεια και κατάρρευση της υγειονομικής περίθαλψης. Αυτό θα έχει ως αποτέλεσμα τη σταδιακή εξόντωση του πολωνικού έθνους. Ταυτόχρονα, η Ιστορία διαστρεβλώνεται με συκοφαντικό τρόπο, και υπονοείται ότι ο πολωνικός λαός συμμετείχε στο Ολοκαύτωμα. Η Πολωνία επέζησε δύο απολυταρχικών καθεστώτων, και γι’ αυτό ανέλαβε να προειδοποιήσει για αυτό που ο Άγιος Πατέρας ονόμασε πολιτισμό του θανάτου. Προφυλαχθείτε από τη λατρεία του χρήματος και από το να θεωρείτε την αγορά ως τον μοναδικό σκοπό της ζωής, καθώς κάτι τέτοιο θα οδηγήσει στην εκμηδένιση του δυτικού πολιτισμού. 
<SPEAKER ID="68" LANGUAGE="PL" NAME="Pęk (IND/DEM )." AFFILIATION="">
<P>
    Κύριε Πρόεδρε, διεξάγεται επί του παρόντος μια μεγάλη συζήτηση σχετικά με το οικονομικό μέλλον της Ευρωπαϊκής Ένωσης. Συνεπώς, θα ήθελα να αδράξω την ευκαιρία για να διαμαρτυρηθώ έντονα και να απευθύνω έκκληση προς όλους τους έντιμους βουλευτές του Ευρωπαϊκού Κοινοβουλίου και των εθνικών κυβερνήσεων της Ευρώπης που ισχυρίζονται ότι επιθυμούν μια μεγάλη και ισχυρή Ευρώπη η οποία θα βασίζεται στις αρχές της εντιμότητας, της κοινωνικής δικαιοσύνης και της αλληλεγγύης. Οι κινήσεις προς την κατά 20% μείωση που σημερινού ευρωπαϊκού προϋπολογισμού θα σημαίνουν αναπόφευκτα ότι η μελλοντική ανάπτυξη της Ένωσης θα είναι εις βάρος των μικρότερων και λιγότερο αναπτυγμένων μελών της. Τα μέλη αυτά χρειάζονται πραγματικά σημαντικές επενδύσεις, ιδιαίτερα για τις υποδομές, ούτως ώστε να έχουν ίσες ευκαιρίες ανάπτυξης. Συνεπώς, πιστεύω ότι μια τέτοια πολιτική είναι αντίθετη σε όλα τα ιδανικά που υποτίθεται ότι στηρίζουν την Ευρωπαϊκή Ένωση. Δημιουργείται κοινωνική ανισότητα και αδικία και μεταφέρεται το κόστος στις φτωχότερες χώρες. Αυτό είναι άδικο, και ζητώ την επείγουσα επανεξέταση του θέματος. Εξάλλου, δεν μπορούμε να έχουμε περισσότερη Ευρώπη για λιγότερα χρήματα, και οι πλουσιότερες χώρες δεν μπορούν να αλλάξουν τις πολιτικές μετά την ένταξη των φτωχότερων χωρών, ενώ προηγουμένως τους είχαν υποσχεθεί σημαντικούς πόρους. 
<SPEAKER ID="69" LANGUAGE="PL" NAME="Rogalski (IND/DEM )." AFFILIATION="">
<P>
    Κύριε Πρόεδρε, η ευθανασία νομιμοποιήθηκε για πρώτη φορά στις Κάτω Χώρες, και άρρωστα νεογέννητα βρέφη δολοφονούνται εκεί με παντελή ανευθυνότητα. Οι αρχές είναι αδιάφορες ως προς αυτό. Η βρεφοκτονία πραγματοποιείται στο Ακαδημαϊκό Νοσοκομείο του Γκρόνινγκεν, και οι εκπρόσωποι του νοσοκομείου παραδέχτηκαν ότι έγινε εκεί ευθανασία σε τέσσερα παιδιά το 2003. Σύμφωνα με το ολλανδικό Υπουργείο Δικαιοσύνης, περίπου 30 παιδιά δολοφονήθηκαν με αυτόν τον τρόπο από το 1997. Οι ολλανδικές αρχές δεν αντέδρασαν. Η ευθανασία σε άρρωστα νεογέννητα βρέφη ισούται με φόνο και είναι ταυτόσημη με τις πράξεις των Ναζί, οι οποίοι απέκλειαν τους ασθενείς από την κοινωνία. Πρόκειται για παραβίαση του πιο θεμελιώδους ανθρώπινου δικαιώματος, του δικαιώματος της ζωής. Η δολοφονία άρρωστων παιδιών με τη χορήγηση θανατηφόρας δόσης ηρεμιστικών είναι μια πράξη ανείπωτης βαρβαρότητας. Η Ευρώπη έφτασε να διαμαρτύρεται ακόμη και για τα δικαιώματα των ζώων· ωστόσο, την ίδια στιγμή, δολοφονούνται ανυπεράσπιστα νεογέννητα παιδιά. Καλώ την Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων να ασχοληθεί με το θέμα και το Κοινοβούλιο να διεξαγάγει συζήτηση σχετικά με την ευθανασία παιδιών. 
<SPEAKER ID="70" LANGUAGE="" NAME="Ματσάκης (ALDE )." AFFILIATION="(ΕΝ)">
<SPEAKER ID="71" LANGUAGE="PL" NAME="Czarnecki, Ryszard (NI )." AFFILIATION="">
<SPEAKER ID="72" LANGUAGE="HU" NAME="Schöpflin (PPE-DE )." AFFILIATION="">
<SPEAKER ID="73" LANGUAGE="" NAME="Sinnott (IND/DEM )." AFFILIATION="(ΕΝ)">
<P>
Στην 60ή επέτειο του Άουσβιτς, είναι πολύ σημαντικό να θυμηθούμε και να τιμήσουμε τους Εβραίους και τα θύματα άλλης εθνικότητας, όπως οι Πολωνοί, οι Ρώσοι κ.ά., που πέθαναν στο Άουσβιτς. Ωστόσο, μία ομάδα έχει ξεχαστεί εντελώς – η ομάδα στην οποία ο Χίτλερ επιτέθηκε πρώτα και συνέχισε να επιτίθεται μέχρι το τέλος, σε κάθε στρατόπεδο συγκέντρωσης και σε πανεπιστήμια και νοσοκομεία σε ολόκληρο το Ράιχ: οι ανάπηροι. Στην πραγματικότητα –όχι στο Άουσβιτς, αλλά σε άλλα στρατόπεδα συγκέντρωσης– οι φούρνοι φτιάχτηκαν αρχικά για την εξόντωση των αναπήρων. Ανάπηροι όλων των εθνικοτήτων εξοντώθηκαν για τον απλό λόγο ότι ήταν ανάπηροι. Από όλες τις ομάδες, σε καμία δεν απειλείται σήμερα η ζωή κάποιου απλώς και μόνον επειδή ανήκει σε αυτήν την ομάδα – εκτός από τους ανάπηρους. Οι ανάπηροι παραμένουν ξεχασμένοι. Στις περισσότερες χώρες που επιτρέπουν την έκτρωση και σε εκείνες τις χώρες που επιτρέπουν την ευθανασία, οι άνθρωποι μπορούν πλέον να εξοντώνονται απλώς και μόνον επειδή είναι ανάπηροι.
<SPEAKER ID="74" LANGUAGE="" NAME="Πρόεδρος." AFFILIATION="">
<P>
   Κυρία Sinnott, η Προεδρία σας ζητά συγνώμη διότι δεν προσέξαμε ότι ζητήσατε το λόγο για μία προφορική τροπολογία. Σας παρακαλώ να κατανοήσετε ότι υπήρχε μεγάλη σύγχυση στην Αίθουσα εκείνη τη στιγμή και δεν σας είδα. Παρακαλώ συγχωρείστε με. 
<SPEAKER ID="75" LANGUAGE="" NAME="Sinnott (IND/DEM ). –" AFFILIATION="(ΕΝ)">
<SPEAKER ID="76" LANGUAGE="" NAME="" AFFILIATION="(Η συνεδρίαση λήγει στις 11.05)">

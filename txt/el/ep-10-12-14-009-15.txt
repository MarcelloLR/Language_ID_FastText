<CHAPTER ID="009-15">
15. Ενίσχυση της χημικής, βιολογικής, ραδιολογικής και πυρηνικής (ΧΒΡΠ) ασφάλειας στην Ευρωπαϊκή Ένωση - σχέδιο δράσης της ΕΕ στον ΧΒΡΠ τομέα (
<SPEAKER ID="137" NAME="Ana Gomes" LANGUAGE="PT">
Κύριε Πρόεδρε, οι χημικοί, βιολογικοί, ακτινολογικοί και πυρηνικοί κίνδυνοι (ΧΒΑΠ) είναι συνυφασμένοι με πιθανές τρομοκρατικές επιθέσεις, βιομηχανικά ατυχήματα ή φυσικές καταστροφές. Τα περιστατικά αυτού του είδους, είτε προκαλούνται από ατύχημα είτε από εγκληματική ενέργεια, δεν γνωρίζουν σύνορα και είναι ενδεχομένως καταστροφικά για τις ανθρώπινες ζωές, τις υποδομές, το περιβάλλον και τη δημόσια υγεία. Δεν συμβαίνουν μόνο σε απομονωμένες περιοχές: αρκεί να θυμηθούμε την πρόσφατη καταστροφή που προκλήθηκε από τη διαρροή τοξικής ιλύος από ένα εργοστάσιο στην Ουγγαρία και τη σειρά από επιστολές-βόμβες που εστάλησαν από την Υεμένη σε διάφορες διευθύνσεις στις "ΠΑ και την Ευρώπη.
<P>
Είναι ζωτικής σημασίας για την Ευρωπαϊκή Ένωση να καταβάλει κάθε προσπάθεια για να αναπτύξει την αναγκαία συνεργασία μεταξύ των πολιτικών και στρατιωτικών ικανοτήτων και πόρων των κρατών μελών για να αποτρέψει, να εντοπίσει και να αντιδράσει αποτελεσματικά σε επιθέσεις ΧΒΑΠ ή καταστροφές. Μια τέτοιου είδους συνεργασία απαιτεί έναν ειδικό ευρωπαϊκό μηχανισμό ανταπόκρισης σε περιπτώσεις κρίσεων, σε συνεργασία με μια ευρωπαϊκή δύναμη πολιτικής προστασίας. Στην πραγματικότητα, το Κοινοβούλιο ζητεί εδώ και καιρό τη δημιουργία μιας τέτοιας δύναμης.
<P>
Συνεπώς, το πρόγραμμα δράσης της ΕΕ χρειάζεται ενίσχυση. Το υφιστάμενο σχέδιο, το οποίο ενέκρινε το Συμβούλιο το 2009, είναι ασθενές και στην πράξη δεν εφαρμόζεται από όλα τα κράτη μέλη. Αρκεί να σπάσει ένα κρίκος για να διαλυθεί ολόκληρη η αλυσίδα παρέμβασης. Είναι σημαντικό να δοθεί στην Επιτροπή ένας πιο ισχυρός ρόλος παρακολούθησης, καθοδήγησης και συντονισμού, και το σχέδιο πρέπει να εφαρμοστεί επειγόντως σε όλα τα κράτη μέλη.
<P>
" παρούσα έκθεση προτείνει μεγαλύτερη πολιτική-στρατιωτική συνεργασία όσον αφορά τη συγκέντρωση προσπαθειών για την πρόληψη, τον εντοπισμό, την προετοιμασία και την ανταπόκριση σε καταστροφές ΧΒΑΠ. " ΕΕ πρέπει να κάνει τα κράτη μέλη να συνεργαστούν για να θέσουν σε εφαρμογή ολοκληρωμένα εθνικά συστήματα για την εφαρμογή του σχεδίου. Σε αυτό το πλαίσιο, το σχέδιο δράσης ΧΒΑΠ είναι μια ευκαιρία για να τεθεί σε λειτουργία η ρήτρα αλληλεγγύης της Συνθήκης της Λισαβόνας.

<CHAPTER ID="1">
<SPEAKER ID="1" LANGUAGE="" NAME="" AFFILIATION="Αντιπροέδρου">
<SPEAKER ID="2" LANGUAGE="" NAME="" AFFILIATION="(Η συνεδρίαση αρχίζει στις 15.05)">
<SPEAKER ID="3" LANGUAGE="" NAME="Πρόεδρος. –" AFFILIATION="">
<P>
   Η ημερήσια διάταξη προβλέπει την κοινή συζήτηση της δήλωσης του Συμβουλίου σχετικά με την άρση του εμπάργκο στον τομέα των πωλήσεων όπλων στην Κίνα και της έκθεσης του κ. Romeva i Rueda σχετικά με την Πέμπτη Ετήσια Έκθεση του Συμβουλίου δυνάμει της λειτουργικής διάταξης αριθ. 8 του Κώδικα Συμπεριφοράς της Ευρωπαϊκής Ένωσης για τις εξαγωγές όπλων.
<P>
Δίνω τον λόγο στον εκπρόσωπο του Συμβουλίου, κ. Nicolaï. 
<SPEAKER ID="4" LANGUAGE="EN" NAME="Nicolaï," AFFILIATION="Συμβούλιο.">
<P>
Ο Κώδικας Συμπεριφοράς για τις Εξαγωγές Όπλων εγκρίθηκε το 1998, και δεν είναι υπερβολή να πούμε ότι έχει αναδειχθεί σε ένα από τα πιο επιτυχή μέσα της κοινής εξωτερικής πολιτικής και πολιτικής ασφαλείας. Η πολιτική εξαγωγών όπλων καλύπτονταν παραδοσιακά από ένα πέπλο μυστικότητας. Εθεωρείτο θεμελιώδες στοιχείο απαράγραπτης εθνικής κυριαρχίας στην οποία η παρέμβαση τρίτων ήταν κάθε άλλο παρά ευπρόσδεκτη. Εντούτοις, από το 1998 και μετά, διαπιστώνουμε αυξανόμενη διαφάνεια, αυξανόμενη διακρατική διαβούλευση και αυξανόμενη εναρμόνιση στην Ευρωπαϊκή Ένωση.
<P>
Στις προσπάθειές της να ενισχύσει τη διαφάνεια, η προεδρία των Κάτω Χωρών τόνισε επίσης τη σημασία του αυξημένου διαλόγου με το Ευρωπαϊκό Κοινοβούλιο. Την 1η Σεπτεμβρίου η Επιτροπή Εξωτερικών Υποθέσεων συζήτησε με τον ολλανδό πρόεδρο της ομάδας εργασίας COARM για τον Κώδικα Συμπεριφοράς και την εν λόγω αναθεώρηση. Ο εισηγητής της επιτροπής, κ. Romeva i Rueda, συμμετείχε σε διάσκεψη σχετικά με την αναθεώρηση του Κώδικα στις 30 Σεπτεμβρίου στη Χάγη. Προσκαλέσαμε επίσης τον κ. Romeva i Rueda σε ανεπίσημη συνάντηση με την ομάδα εργασίας COARM στις 3 Δεκεμβρίου για να συζητήσουμε την έκθεση του Κοινοβουλίου. Επιπλέον, προσκαλέσαμε τον κ. Romeva i Rueda να συμμετάσχει σε συνάντηση την οποία διοργανώνει η Προεδρία, από κοινού με την τσεχική κυβέρνηση, στην Πράγα, για να ενημερώσει τις υποψήφιες χώρες και τη Νορβηγία σχετικά με την εφαρμογή του Κώδικα. Θεωρούμε σημαντικό να υπογραμμιστεί σχετικά ο ρόλος του Κοινοβουλίου στην πολιτική εξαγωγών όπλων.
<P>
Σε αυτό το σημείο θα ήθελα να κάνω ορισμένες ειδικότερες παρατηρήσεις όσον αφορά το προσχέδιο της έκθεσης και τη πρόταση ψηφίσματος. Η έκθεση του Ευρωπαϊκού Κοινοβουλίου αφορά την έκθεση του Συμβουλίου του 2003. Έκτοτε, πολλά έχουν συμβεί, και σημαντικότερο όλων η αναθεώρηση του Κώδικα Συμπεριφοράς. Ορισμένα από τα σημεία που θίγονται στην έκθεση αποτελούν αντικείμενο συζήτησης στο πλαίσιο αυτής της αναθεώρησης. Σχετικά, οφείλω να αναφέρω τα ακόλουθα σημεία.
<P>
Η έκθεση του κ. Romeva i Rueda τονίζει τη σημασία της αυξημένης διαφάνειας. Συμφωνώ και ως εκ τούτου εκφράζω την ικανοποίησή μου διότι η Ετήσια Έκθεση του Συμβουλίου του 2004 θα είναι πιο διαφανής από τις προηγούμενες. Ελπίζουμε να μπορέσουν να ληφθούν επιπλέον μέτρα, πιθανώς τον επόμενο χρόνο.
<P>
Η διαφάνεια των εθνικών εκθέσεων είναι εξίσου σημαντική. Η προεδρία των Κάτω Χωρών, από κοινού με το SIPRI, διοργάνωσε πρόσφατα συνάντηση με κράτη μέλη όσον αφορά το πώς μπορεί να βελτιωθεί η υποβολή των εθνικών εκθέσεων. Είμαι βέβαιος ότι οι επόμενες Προεδρίες θα συνεχίσουν αυτή την πρωτοβουλία.
<P>
Το ψήφισμα συνηγορεί επίσης υπέρ ενός συστήματος παρακολούθησης για τον έλεγχο της τελικής χρήσης. Αυτός είναι ένας τομέας στον οποίο μπορεί να γίνει περισσότερη δουλειά. Από πρόσφατη μελέτη της κυβέρνησης των ΗΠΑ προκύπτει ότι, στην περίπτωση των ΗΠΑ, το 15 με 20% των εγκεκριμένων εξαγωγών προς τους καλούμενους “ευάλωτους” προορισμούς δεν καταλήγουν στα χέρια του υποδεικνυόμενου τελικού αποδέκτη. Δεν διαθέτουμε στατιστικά στοιχεία για την ΕΕ, αλλά δεν υπάρχει λόγος να πιστέψουμε ότι υπάρχει δραματική διαφοροποίηση. Θα οργανώσουμε συνεπώς, σε πρώτη φάση, μία συνεδρίαση σχετικά με τους ελέγχους μετά την αποστολή στην οποία θα ενημερωθούμε από τις αρχές των Ηνωμένων Πολιτειών όσον αφορά την εμπειρία τους στα προγράμματα ελέγχου μετά την αποστολή.
<SPEAKER ID="5" LANGUAGE="" NAME="Patten," AFFILIATION="Επιτροπή.">
<P>
Όπως γνωρίζουν οι βουλευτές, δεδομένου του τρόπου με τον οποίο λειτουργεί η κοινή εξωτερική πολιτική και πολιτική ασφαλείας, αυτό δεν είναι ένα θέμα στο οποίο η Επιτροπή δεν διαδραματίζει ηγετικό ρόλο. Παρόλα ταύτα, εξετάζουμε με προφανές ενδιαφέρον τη συνολική εξέλιξη των σχέσεων μας με την Κίνα, οι οποίες είναι σε γενικές γραμμές εξαιρετικές, και το εμπάργκο όπλων λειτουργεί φυσικά σε αυτό το πλαίσιο. Όπως γνωρίζει το Κοινοβούλιο, το εμπάργκο επιβλήθηκε από το Ευρωπαϊκό Συμβούλιο το 1989, συνεπεία των γεγονότων στην Πλατεία Τιενανμέν, τα αρχικά στάδια των οποίων μπόρεσα να παρακολουθήσω ως ο τότε αντιπρόεδρος της Τράπεζας Ανάπτυξης της Ασίας.
<P>
Τα κράτη μέλη τα οποία υποστηρίζουν την άρση της απαγόρευσης χρησιμοποιούν τη λογική ότι οι έλεγχοι που εισήχθηκαν στον Κώδικα Συμπεριφοράς της ΕΕ του 1998 όσον αφορά τις πωλήσεις όπλων την καθιστούν άνευ αντικειμένου. Αναγνωρίζω ότι το εν λόγω επιχείρημα δεν είναι αβάσιμο.
<P>
Όλοι γνωρίζουμε τη σπουδαιότητα της Κίνας ως οικονομικού εταίρου και παγκόσμιου πολιτικού παράγοντα τις ερχόμενες δεκαετίες. Η Κίνα ανακτά, σε σημαντικό βαθμό, τη θέση που κατείχε στον κόσμο μέχρι τα μέσα του 19ου αιώνα, όταν ήταν ακόμη υπεύθυνη για το 30% του παγκόσμιου ΑΕγχΠ. Η ιστορική ανάκαμψη της οποίας είμαστε μάρτυρες είναι στο σύνολό της εξαιρετικά ωφέλιμη για τον υπόλοιπο κόσμο. Η ένταξη της Κίνας ως ανοιχτής οικονομίας στην παγκόσμια οικονομία είναι καλή για όλους μας.
<P>
Προσμένω με χαρά μία πιο στενή σχέση με την Κίνα τα επόμενα χρόνια. Ελπίζω ότι η Κίνα θα συνεχίσει να διαδραματίζει θετικό ρόλο στη διεθνή κοινότητα. Προσμένω με χαρά έναν σοβαρό διάλογο με την Κίνα σχετικά με τα ανθρώπινα δικαιώματα, ο οποίος θα οδηγήσει σε βελτιώσεις τις οποίες είμαι σίγουρος ότι ο Sun Yat-Sen θα ενέκρινε. 
<SPEAKER ID="6" LANGUAGE="" NAME="Πρόεδρος. –" AFFILIATION="">
<P>
   Σας ευχαριστώ, κύριε Patten, πρόκειται για ένα σημαντικό ζήτημα και πρέπει να προχωρήσουμε στη συζήτηση. Παρόλ’ αυτά, δεν μπορώ να μην σας πω ότι μοιάζετε λίγο με τον Φρανκ Σινάτρα: οι αποχαιρετισμοί σας δεν μας κουράζουν ποτέ. 
<SPEAKER ID="7" LANGUAGE="ES" NAME="Romeva i Rueda (Verts/ALE )," AFFILIATION="εισηγητής.">
<P>
    Κύριε Πρόεδρε, θα ήθελα να ευχαριστήσω για άλλη μία φορά τόσο τον κ. Nicolaï όσο και τον κ. Patten, όχι μόνο για την παρουσία τους εδώ σήμερα, αλλά και για τη σαφήνεια και την ειλικρίνεια με την οποία μίλησαν, και ελπίζω ότι θα δώσουν τον τόνο για τον επακόλουθο διάλογό μας.
<P>
Το 2000, 189 χώρες υπέγραψαν στη Νέα Υόρκη τη Δήλωση της Χιλιετίας και δεσμεύτηκαν, από το 2015 ως το 2050, να θέσουν τέλος στη φτώχεια, να διασφαλίσουν την παγκόσμια πρόσβαση σε βασικά φάρμακα και ίσες ευκαιρίες για άντρες και γυναίκες, όπως και να διασφαλίσουν παγκοσμίως την εκμάθηση γραφής και ανάγνωσης και την πρωτοβάθμια εκπαίδευση, μεταξύ πολλών άλλων πραγμάτων. Προκειμένου να επιτευχθούν αυτοί οι στόχοι, οι κυβερνήσεις πρέπει να διαθέσουν τουλάχιστον 60 δισ. δολάρια ετησίως για την εφαρμογή της εν λόγω Ατζέντας της Χιλιετίας. Ωστόσο, παρά το γεγονός ότι είναι εξαιρετικά δύσκολο να βρεθούν χρήματα για τους σκοπούς αυτούς, οι παγκόσμιες στρατιωτικές δαπάνες μεταξύ 2002 και 2003 αυξήθηκαν κατά 64 δισ. δολάρια, και μεταξύ του 2003 και 2004 έπρεπε να προστεθούν ακόμη 50 δισ. δολάρια.
<P>
Οι χώρες της Ευρωπαϊκής Ένωσης, που εξάγουν το ένα τρίτο των συμβατικών όπλων παγκοσμίως, έχουν μια σημαντική ευθύνη από αυτή την άποψη. Το 2002, στο οποίο αναφέρεται η έκθεση που συζητάμε, η Ευρωπαϊκή Ένωση πούλησε όπλα και στρατιωτικό εξοπλισμό αξίας 21 δισ. ευρώ σε χώρες όπως η Σαουδική Αραβία, το Μαρόκο, η Ινδία, το Πακιστάν, η Αγκόλα, η Τουρκία, το Ιράν, η Αλγερία, η Κολομβία, το Ισραήλ και ακόμη και το Ιράκ, όπως και σε πολλές άλλες χώρες, οι οποίες, σύμφωνα με μια αυστηρή ερμηνεία του Κώδικα Συμπεριφοράς της Ευρωπαϊκής Ένωσης, δεν θα έπρεπε να αγοράζουν ευρωπαϊκά όπλα. Πού είναι το πρόβλημα; Έχει αναφερθεί ήδη· το πρόβλημα έγκειται στο γεγονός ότι, αφενός, ο κώδικας εξακολουθεί να είναι υπερβολικά αόριστος και, αφετέρου, ότι δεν αποτελεί ακόμη νομικά δεσμευτικό μέσο και επομένως, δεν μπορούν να εφαρμοστούν ποινικές κυρώσεις σε περίπτωση παραβίασής του.
<SPEAKER ID="8" LANGUAGE="FR" NAME="Henin (GUE/NGL )," AFFILIATION="συντάκτης γνωμοδότησης της Επιτροπής Διεθνούς Εμπορίου">
<P>
   .  Κύριε Πρόεδρε, κυρίες και κύριοι, να εξοπλίζεται κανείς ή να αναπτύσσεται, ιδού το ερώτημα. Εκτιμούμε ότι οι εισαγωγές όπλων αντιστοιχούν σε ποσοστό μεγαλύτερο του 20% του χρέους των αναπτυσσόμενων χωρών. Σε αυτές τις χώρες, οι στρατιωτικές δαπάνες υπερβαίνουν συχνά τον προϋπολογισμό για την υγεία ή τον προϋπολογισμό για την εκπαίδευση, και ενίοτε υπερβαίνουν ακόμη και το σύνολο αυτών των δύο. Είναι, ως εκ τούτου, καθοριστικό για τη βιώσιμη ανάπτυξη των χωρών αυτών να περιορίσουν τις ροές των εισαγωγών όπλων. Δεν είναι δυνατόν να ζούμε για πολύ ακόμη σε έναν κόσμο στον οποίο 900 δισεκατομμύρια δολάρια διατίθενται στις στρατιωτικές δαπάνες, ενώ μόνο 325 δισεκατομμύρια δολάρια δαπανώνται για τις αγροτικές επιδοτήσεις και μόνο 60 δισεκατομμύρια δολάρια αφιερώνονται στην αναπτυξιακή βοήθεια.
<P>
Σε αυτή τη συγκυρία, για να αναφέρουμε μόνο ένα παράδειγμα, μεταξύ του 1995 και του 2001 στη νοτίως της Σαχάρας Αφρική, οι στρατιωτικές δαπάνες αυξήθηκαν κατά 47% και το προσδόκιμο επιβίωσης μειώθηκε κατά τέσσερα χρόνια. Ναι, ο Κώδικας Συμπεριφοράς της Ευρωπαϊκής Ένωσης για τις εξαγωγές όπλων υπάρχει από το 1998. Ναι, οι χώρες της ΕΕ έχουν σημειώσει πρόοδο. Ωστόσο, είναι επιτακτική ανάγκη να προχωρήσουμε περισσότερο, από τη στιγμή μάλιστα που άλλες δυνάμεις, όπως οι Ηνωμένες Πολιτείες, η Ρωσία και η Κίνα, δεν επιδεικνύουν τέτοια αυτοσυγκράτηση. Αισθάνομαι ότι τα μέτρα που προτείνει η Επιτροπή Διεθνούς Εμπορίου του Κοινοβουλίου θα μας δώσουν τη δυνατότητα να προχωρήσουμε περισσότερο, ακόμη και αν υπολείπονται από αυτό που κάποιοι από εμάς ελπίζαμε. Είναι σημαντικό να εγκριθούν αυτά τα μέτρα διότι θα μας βοηθήσουν να διαμορφώσουμε μια άλλη νοοτροπία. Θα ήθελα να αναφέρω ιδιαίτερα την πλήρη εναρμόνιση της πολιτικής των κρατών μελών για τις εξαγωγές όπλων σε μεσοπρόθεσμο ορίζοντα, που θα βοηθήσει τους κατασκευαστές όπλων να αλλάξουν κατεύθυνση και να διαφοροποιήσουν την παραγωγή τους προς άλλα προϊόντα προκειμένου να αποφευχθούν οι κοινωνικές κρίσεις και η απώλεια των δεξιοτήτων, η δημιουργία μιας ευρωπαϊκής υπηρεσίας ελέγχου των εξαγωγών όπλων και, σημαντικότερο όλων, η θέσπιση φόρου επί των εξαγωγών όπλων που θα καταβάλλεται υπέρ των θυμάτων των ενόπλων διενέξεων και γενικότερα υπέρ της μείωσης της φτώχειας.
<SPEAKER ID="9" LANGUAGE="DE" NAME="Von Wogau (PPE-DE )," AFFILIATION="εξ ονόματος της Ομάδας.">
<P>
    Κύριε Πρόεδρε, κυρίες και κύριοι, θα ήθελα να εκφράσω κι εγώ τη χαρά μου διότι έχουμε ακόμα την ευκαιρία να βλέπουμε τον κ. Patten στην Ολομέλεια. Αισθάνομαι όπως κι αυτός για τον Φρανκ Σινάτρα: ακούω πάντα την φωνή του, και το ίδιο και του κ. Patten.
<SPEAKER ID="10" LANGUAGE="PT" NAME="Gomes (PSE )" AFFILIATION="εξ ονόματος της Ομάδας.">
<P>
   ,  Κύριε Πρόεδρε, θα ήθελα να ευχαριστήσω και εγώ την Προεδρία και, ιδιαίτερα, τον κ. Patten. Λυπούμαστε πολύ διότι η ΕΕ θα μπορούσε ακόμη να επωφεληθεί από τον “τρόπο του”.
<P>
Το 2003, το Κοινοβούλιο γνωμοδότησε μέσω ενός συγκεκριμένου ψηφίσματος επί του θέματος και συνέστησε την τήρηση του εμπάργκο. Οι εκθέσεις του Κοινοβουλίου, από κοινού με τις εκθέσεις διαφόρων ΜΚΟ για τα ανθρώπινα δικαιώματα, επισημαίνουν, κάθε χρόνο, σοβαρές ανησυχίες για τις παραβιάσεις των ανθρωπίνων δικαιωμάτων στην Κίνα και το Θιβέτ. Ένα ψήφισμα για την καταλληλότητα του εμπάργκο όπλων ως μέσο για την επίτευξη σημαντικών αλλαγών δεν μπορεί να οδηγήσει σε άρση του εμπάργκο όπλων, τουλάχιστον εφόσον δεν υπάρχει δεσμευτικός Κώδικας Συμπεριφοράς για τις εξαγωγές όπλων και οργάνων που μπορούν να χρησιμοποιηθούν για εσωτερική καταστολή και βασανιστήρια. Ολόκληρο το σχέδιο πρέπει να έχει συνοχή σε αυτόν τον τομέα, ωστόσο η πρόσφατη απόφαση για την άρση του εμπάργκο όπλων στη Λιβύη είναι ασύμβατη και αφήνει την ΕΕ ακάλυπτη απέναντι σε κατηγορίες για διπλά μέτρα και σταθμά. 
<SPEAKER ID="11" LANGUAGE="NL" NAME="Van Hecke (ALDE )," AFFILIATION="εξ ονόματος της Ομάδας">
<P>
   .  Κύριε Πρόεδρε, κυρίες και κύριοι, η έκθεση του κ. Romeva Rueda είναι ιδιαίτερα ισορροπημένη και περιέχει αρκετές ενδιαφέρουσες συστάσεις σχετικά με τον τρόπο βελτίωσης του Κώδικα Συμπεριφοράς για τις εξαγωγές όπλων, και ελπίζουμε ότι το Συμβούλιο θα τις λάβει εγκαίρως υπόψη. Μόνο τότε θα μπορέσει ο Κώδικας να γίνει ένα αποδοτικό και αποτελεσματικό μέσο ελέγχου, νομικά δεσμευτικό και με κυρώσεις σε περίπτωση μη συμμόρφωσης. Επιτρέψτε μου να αναφερθώ ιδιαίτερα στην παράγραφο 20 της έκθεσης, η οποία ζητά από την ΕΕ να τηρήσει το εμπάργκο κατά της Κίνας. Η άρση του εμπάργκο τώρα θα αποτελούσε ένα ιδιαίτερα φτωχό μήνυμα· φρονώ ότι θα ήταν ένα κλασικό παράδειγμα υποκρισίας και επιλεκτικής προσέγγισης όσον αφορά την άμυνα και την προστασία των ανθρωπίνων δικαιωμάτων στον κόσμο. Οι αξίες και οι προδιαγραφές με τις οποίες ορίζει η ΕΕ αυτές τις προμήθειες θα ήταν και πάλι σε δεύτερη μοίρα απέναντι στον ωμό μερκαντιλισμό. Η προοπτική μεγάλων και κερδοφόρων παραγγελιών για γερμανικά υποβρύχια και γαλλικά αεροσκάφη αποτελεί για ορισμένους επαρκή λόγο για την άρση του εμπάργκο όπλων κατά της Κίνας. Κάτι τέτοιο θα έκανε την ΕΕ να μοιάζει με κάποιον που πάνω στο αλισβερίσι ξεπουλά τις αρχές του για μια χούφτα αργύρια, και αυτό, κύριε Nicolaï, είναι κάτι που δεν θα συμβεί στο πλαίσιο της ολλανδικής Προεδρίας.
<SPEAKER ID="12" LANGUAGE="FR" NAME="Flautre (Verts/ALE )," AFFILIATION="εξ ονόματος της Ομάδας">
<P>
Θα ήθελα να πω στον κ. von Wogau –τον οποίο συγχαίρω για τη θέση του σχετικά με την άρση του εμπάργκο, με άλλα λόγια, για την επιθυμία του να μην αρθεί– ότι την ίδια στιγμή ο περιοριστικός χαρακτήρας του Κώδικα δεν μπορεί να αφεθεί στη διακριτική ευχέρεια των κρατών μελών. Είναι σαφές ότι κάποιοι αρχηγοί κυβερνήσεων έχουν ορισμένους ηθικούς ενδοιασμούς όσον αφορά την Κίνα. Δεν ακούσαμε τον κ. Σιράκ να λέει το εμπάργκο ανήκε σε μια διαφορετική εποχή; Σε αυτό το πλαίσιο, καλώ τους αρχηγούς κρατών, που κοιτάνε προφανώς με ορθάνοιχτα μάτια την τεράστια αγορά της Κίνας, να κοιτάξουν πιο προσεκτικά τι συμβαίνει στα στάδια, τι συμβαίνει στα φορτηγά Iveco και τι συμβαίνει σε κάποια άλλα μέρη που πραγματοποιούνται συνοπτικές εκτελέσεις.
<SPEAKER ID="13" LANGUAGE="IT" NAME="Agnoletto (GUE/NGL )," AFFILIATION="εξ ονόματος της Ομάδας.">
<P>
Για να αποφύγουμε κάτι τέτοιο είναι απόλυτη ανάγκη να καταστεί ο κώδικας συμπεριφοράς ένας νομικά δεσμευτικός κώδικας και να θεσπισθούν συγκεκριμένες κυρώσεις κατά των εταιρειών που δεν τον τηρούν και έχουν έδρα στην Ευρωπαϊκή Ένωση. Είναι επίσης αναγκαίο η Ένωση να καταβάλει προσπάθειες και να ζητήσει από άλλες χώρες, όπως οι Ηνωμένες Πολιτείες, η Ρωσία και η Κίνα, να προσχωρήσουν στον κώδικα συμπεριφοράς, λαμβάνοντας μάλιστα υπόψη ότι το 50% και πλέον της παγκόσμιας παραγωγής όπλων προέρχεται από χώρες μέλη του Συμβουλίου Ασφαλείας του ΟΗΕ.
<P>
Τη στιγμή που εμείς συζητάμε, η χώρα μου, η Ιταλία, αύξησε κατά 25% σε ένα έτος τις εξαγωγές όπλων και προβλέπει αύξηση 40% για το μέλλον. Μεταξύ των μεγαλύτερων αγοραστών όπλων από την Ιταλία είναι και η Σαουδική Αραβία, η οποία δεν αποτελεί ασφαλώς παράδειγμα σεβασμού των δικαιωμάτων.
<P>
Μια τελευταία παρατήρηση: οι παγκόσμιες στρατιωτικές δαπάνες τον τελευταίο χρόνο έφτασαν τα 900 δισεκατομμύρια δολάρια, εκ των οποίων, 700 δισεκατομμύρια μόνο στις πολιτισμένες χώρες του πρώτου κόσμου. Δεν είναι αυτός ο πολιτισμός που θέλουμε! 
<SPEAKER ID="14" LANGUAGE="PL" NAME="Pęk (IND/DEM )," AFFILIATION="εξ ονόματος της Ομάδας.">
<SPEAKER ID="15" LANGUAGE="PL" NAME="Czarnecki, Ryszard (NI )." AFFILIATION="">
<P>
Η Ευρωπαϊκή Ένωση εξάγει θάνατο, μολονότι πρέπει να πούμε ότι τον εξάγει κυρίως εκτός Ευρώπης, καθώς, τα τελευταία πέντε χρόνια, το 80% των εξαγωγών όπλων της ΕΕ έγινε προς χώρες εκτός Ευρώπης. Δεν θα πρέπει να παρασυρθούμε από τους ευσεβείς πόθους των ειρηνιστών που θα ήθελαν να απαλλάξουν τον κόσμο από πολέμους και όπλα, καθώς τέτοια όνειρα δεν έχουν καμία πραγματική βάση. Ωστόσο, μπορούμε και πρέπει να ελέγχουμε την παραγωγή και πώληση όπλων στην ΕΕ. Πρέπει επίσης να το ζητάμε αυτό σταθερά από τα μελλοντικά κράτη μέλη της ΕΕ. Η Επιτροπή Εξωτερικών Υποθέσεων ενέκρινε τροπολογίες που κατέθεσα προς αυτόν τον σκοπό. Οι χώρες που εμπλέκονται είναι, βεβαίως, η Ρωσία και η Βουλγαρία, και επίσης η Κροατία και η Τουρκία.
<P>
Ως πολωνός πολίτης, θα ήθελα να επιστήσω την προσοχή σας σε μια πρωτοβουλία που έλαβε η πολωνική κυβέρνηση. Από κοινού με τη σουηδική κυβέρνηση, έχει ήδη οργανώσει πέντε άτυπες συναντήσεις COARM, ήτοι της Ομάδας Εργασίας “Εξαγωγές Συμβατικών Όπλων”, με τη συμμετοχή τόσο των παλιών όσο και των νέων κρατών μελών. Θα ήθελα επίσης να στηρίξω ανεπιφύλακτα το σημείο 28 της πρότασης ψηφίσματος, αναφορικά με την απαγόρευση εξαγωγής κάθε εξοπλισμού για τη θανατική ποινή ήγια βασανιστήρια. Ταυτόχρονα, ωστόσο, διατηρώ τις αμφιβολίες μου ως προς το εάν είναι ρεαλιστική η πρόταση στο σημείο 40, αναφορικά με τον ειδικό φόρο επί του εμπορίου όπλων. Δεν πιστεύω ότι ένας επιπλέον φόρος θα βοηθούσε στην επίτευξη της ειρήνης στην Ευρώπη και στον κόσμο, μολονότι μπορεί να κατευνάσει τις συνειδήσεις των γραφειοκρατών. 
<SPEAKER ID="16" LANGUAGE="IT" NAME="Gawronski (PPE-DE )." AFFILIATION="">
<SPEAKER ID="17" LANGUAGE="NL" NAME="Van Den Berg (PSE )." AFFILIATION="">
<P>
    Κύριε Πρόεδρε, η προμήθεια όπλων από τα κράτη μέλη της ΕΕ προς τρίτες χώρες πρέπει να συνάδει με ένα κοινό, σαφές και δεσμευτικό πλαίσιο που πρέπει να μπορεί να ελεγχθεί. Αυτό απαιτείται βεβαίως εάν θέλουμε να ασκήσουμε μια πραγματικά υπεύθυνη ευρωπαϊκή πολιτική. Είναι απλά κρίμα, όπως είπε ο κ. Nicolaï, ότι αρκετές χώρες παρεμποδίζουν ακόμα αποφασιστικά ένα τέτοιο δεσμευτικό πλαίσιο. Τρία σημαντικά κριτήρια ελέγχου είναι μια συμβατική πολιτική για τα ανθρώπινα δικαιώματα και, φυσικά, η επακόλουθη πρακτική σε μια δεδομένη χώρα, οι περιφερειακές εντάσεις σε μια συγκεκριμένη περιοχή και, επίσης, η αναλογία μεταξύ όσων δαπανά μια χώρα, αφενός, για την καταπολέμηση της φτώχειας και, αφετέρου, του αμυντικού προϋπολογισμού της. Με αυτό το μέτρο σύγκρισης, η προσπάθεια της Κίνας –και τώρα επίσης αρκετών χωρών της Ευρώπης– για την άρση του εμπάργκο όπλων πρέπει να μετριαστεί. Η κατάσταση των ανθρωπίνων δικαιωμάτων αποτελεί ακόμα, ορθώς, αιτία ανησυχίας για την ΕΕ. Η Κίνα έχει ίσως υπογράψει σημαντικές συνθήκες, αλλά στην πραγματικότητα το τι πράττει είναι άλλο θέμα. Η αντιμετώπιση των αντιφρονούντων, εθνικών και θρησκευτικών μειονοτήτων, και η μεγάλης κλίμακας επιβολή της θανατικής ποινής είναι, για να το θέσουμε απλά, πολύ ανησυχητικά φαινόμενα. Οι αυστηροί περιορισμοί όσον αφορά την ελευθερία έκφρασης και τα δικαιώματα των εργαζομένων, καθώς επίσης και το δικαίωμα δημιουργίας συνδικαλιστικών σωματείων και το δικαίωμα απεργίας εξακολουθούν να προκαλούν επίσης σοβαρές ανησυχίες.
<P>
Επιτρέψτε μου να ολοκληρώσω αναφερόμενος στην οικονομική πτυχή. Η Κίνα υφίσταται, βεβαίως, τεράστιες κοινωνικές αλλαγές και είναι, από οικονομικής άποψης, εξαιρετικά δυναμική· χαρακτηρίζεται επίσης από εργατικό καπιταλισμό ευρείας κλίμακας και από μαζική οικονομική ανάπτυξη. Παρόλα αυτά, πολλοί άνθρωποι έχουν αποτύχει· υπάρχει ανισότητα όσον αφορά τα περίπου 200 εκατομμύρια ανθρώπους που αναζητούν εργασία, ζουν κάτω από το όριο της φτώχειας και συνοδεύονται από την κοινωνική ανησυχία που απορρέει από αυτό. Σε μια τέτοια κατάσταση, η οικονομική αλλαγή πρέπει να συνοδεύεται από θεμελιώδεις πολιτικές μεταρρυθμίσεις και κοινωνική δημοκρατία, και έτσι στηρίζω ολόψυχα τη θέση της Ομάδας μου σε αυτό το Σώμα, ότι δηλαδή το εμπάργκο όπλων δεν πρέπει να αρθεί τώρα, τονίζοντας επίσης την ανάγκη διαλόγου με την Κίνα, η οποία είναι τεράστιος παράγοντας τόσο από οικονομική όσο και από πολιτική άποψη. Εμείς στην Ευρώπη πρέπει να προσπαθήσουμε να ενισχύσουμε τη διαδικασία εκδημοκρατισμού και να βοηθήσουμε στην επίλυση των κοινωνικών προβλημάτων. Πρέπει να βοηθήσουμε την Κίνα να διαδραματίσει αποτελεσματικά και δίκαια τον ρόλο της ως ένας παγκόσμιος παράγοντας, διότι αυτό είναι προς το συμφέρον του διεθνούς νομικού συστήματος. 
<SPEAKER ID="18" LANGUAGE="SV" NAME="Malmström (ALDE )." AFFILIATION="">
<P>
    Κύριε Προεδρεύων του Συμβουλίου, Επίτροπε Patten, είναι πάντα ευχάριστο να σας βλέπουμε. Το εμπάργκο όπλων κατά της Κίνας ήταν η απάντηση της ΕΕ στα γεγονότα της Πλατείας Τιενανμέν τον Ιούνιο του 1989. Ήταν ο τρόπος που είχαμε για να δείξουμε την αποστροφή μας για όσα συνέβησαν σε χιλιάδες φοιτητές που διαδήλωναν ειρηνικά. Έκτοτε, ο κόσμος έχει αλλάξει. Η Κίνα έχει αλλάξει, αλλά όχι και το καθεστώς της. Η Κίνα είναι η μεγαλύτερη δικτατορία του κόσμου. Εκατοντάδες χιλιάδες αντιφρονούντες καταπιέζονται ή φυλακίζονται σε στρατόπεδα εργασίας. Η χώρα αυτή έχει την παγκόσμια πρωτιά όσον αφορά τις εκτελέσεις· τα ανθρώπινα δικαιώματα παραβιάζονται καθημερινά· η ελευθερία έκφρασης απαγορεύεται αυστηρά και η αντιπολίτευση απαγορεύεται καταρχήν.
<P>
Όχι, πρέπει να είμαστε συνεπείς. Διακυβεύεται η αξιοπιστία μας και αυτό είναι πιο σημαντικό από τα γαλλικά αεροσκάφη μιράζ, τα σουηδικά JAS Gripen ή τα γερμανικά υποβρύχια. Η Ομάδα της Συμμαχίας Φιλελευθέρων και Δημοκρατών για την Ευρώπη στηρίζεται σε εσάς, κύριε Προεδρεύων του Συμβουλίου, ότι θα υπερασπιστείτε τα ανθρώπινα δικαιώματα, θα τηρήσετε το εμπάργκο και θα αποστείλετε αυτό το μήνυμα προς το Συμβούλιο. 
<SPEAKER ID="19" LANGUAGE="NL" NAME="Staes (Verts/ALE )." AFFILIATION="">
<P>
    Κύριε Πρόεδρε, κυρίες και κύριοι, θα ήθελα να τονίσω σήμερα σε αυτό το Σώμα ότι ο Κώδικας Συμπεριφοράς είναι, όπως ορθώς είπε ο κ. Nicolaï, ένα πολύ σημαντικό μέσο, αλλά ας είμαστε ρεαλιστές. Η καθημερινή πρακτική –και συμπεριλαμβάνω σε αυτό και τη χώρα μου– υποδεικνύει ότι υπάρχουν ακόμα αρκετά κενά, ότι οι ορισμοί είναι ασαφείς, ότι οι απαγορεύσεις ενίοτε αγνοούνται και ότι πολύ συχνά οι εμπορικοί παράγοντες προηγούνται του σεβασμού των ανθρωπίνων δικαιωμάτων. Ως αποτέλεσμα αυτού, υπάρχει μεγάλος πόνος, απαράδεκτος αριθμός ανθρώπων καταπιέζονται και απαράδεκτος αριθμός ανθρώπων σκοτώνονται. Συνεπώς, έτσι δικαιολογείται η απαίτηση του Σώματος για μια πιο αυστηρή διατύπωση· έτσι δικαιολογείται επίσης η απαίτηση να γίνει αυτός ο Κώδικας νομικά δεσμευτικός· έτσι δικαιολογείται επίσης η ανάγκη για μεγαλύτερο έλεγχο, συμπεριλαμβανομένων των τελικών χρηστών.
<P>
Κύριε Nicolaï, σταθείτε αμετακίνητος και μην άρετε το εμπάργκο ούτε στη Διάσκεψη Κορυφής ΕΕ-Κίνας στις 8 Δεκεμβρίου ούτε στο Ευρωπαϊκό Συμβούλιο της 17ης Δεκεμβρίου. Είμαστε όλοι στο πλευρό σας. 
<SPEAKER ID="20" LANGUAGE="NL" NAME="Claeys (NI )." AFFILIATION="">
<P>
Εάν η Γαλλία –για να κατονομάσω μία μόνο χώρα– πάρει αυτό που θέλει και αρθεί το εμπάργκο ενάντια στην Κίνα, η Ευρωπαϊκή Ένωση θα χάσει όλη την αξιοπιστία της. Δεν πρόκειται απλά για θέμα ανθρωπίνων δικαιωμάτων· πρόκειται επίσης για το γεγονός ότι η Κίνα απειλεί σημαντικά την Ταϊβάν, η οποία είναι μια δημοκρατική χώρα. Πάνω από 600 πύραυλοι κατευθύνονται προς την Ταϊβάν, και είναι επονείδιστο ακόμα και το γεγονός ότι εξετάζουμε τον εφοδιασμό νέου οπλισμού σε μια χώρα που απειλεί με τέτοιο τρόπο μια δημοκρατία. 
<SPEAKER ID="21" LANGUAGE="DE" NAME="Jarzembowski (PPE-DE )." AFFILIATION="">
<P>
    Κύριε Πρόεδρε, κύριε Nicolaï, κύριε Patten, ο εκπρόσωπος του Συμβουλίου είπε πολύ ανοιχτά ότι στο Συμβούλιο υπάρχει διαμάχη μεταξύ δύο ομάδων. Θεωρώ όμως ότι για εμάς το σημαντικό θα πρέπει να είναι να εξετάσουμε σωστά στη διάσκεψη κορυφής τις βάσεις της σχέσης με την Κίνα. Η Προεδρία θα έπρεπε να προσπαθήσει να συμφωνήσει τουλάχιστον γι’ αυτό και να παραδεχθεί ότι τα τελευταία χρόνια υπήρξαν βελτιώσεις ως προς τον σεβασμό των ανθρωπίνων δικαιωμάτων στην Λαϊκή Δημοκρατία της Κίνας, οι οποίες όμως δεν είναι σε καμία περίπτωση αρκετές. Όταν βλέπει κανείς τη βάναυση καταπίεση που υφίστανται εκεί ακόμα η θρησκευτική ελευθερία, η ελευθερία του συνέρχεσθαι και η ελευθερία του Τύπου, καταλαβαίνει ότι δεν αρκεί να καλύπτεται αυτό με το πέπλο του οικονομικού συμφέροντος.
<P>
Ο κ. Patten μας έδειχνε πάντα τον σωστό δρόμο. Πάντα λέγαμε ότι ζητάμε να γίνει πολιτικός διάλογος μεταξύ της Λαϊκής Δημοκρατίας της Κίνας και της Ταϊβάν, τον οποίο πρέπει να υιοθετήσουν και οι δύο πλευρές. Ελπίζω η πολιτική ηγεσία της Κίνας να επιλέξει τελικά την πρώτη προσέγγιση, δηλαδή να εγκαινιάσει διάλογο. Η άρση του εμπάργκο όταν η Λαϊκή Δημοκρατία της Κίνας απειλεί ειδικά την Ταϊβάν με ένοπλη βία θα ήταν ένα εντελώς εσφαλμένο μήνυμα. Θεωρώ ότι όλοι συμφωνούμε ως προς αυτό και το Συμβούλιο πρέπει να μιλήσει ξεκάθαρα γι’ αυτό στη διάσκεψη κορυφής. 
<SPEAKER ID="22" LANGUAGE="" NAME="De Rossa (PSE )." AFFILIATION="(ΕΝ)">
<P>
    Κύριε Πρόεδρε, θα ήθελα πρώτα από όλα να χαιρετίσω την πρόοδο που έχει σημειωθεί σε σχέση με τον Κώδικα Συμπεριφοράς για τις εξαγωγές όπλων, αλλά παραμένει θλιβερό το γεγονός ότι 500 000 άνθρωποι πεθαίνουν κάθε χρόνο ως αποτέλεσμα της χρήσης μικρών και ελαφρών όπλων. Αυτά είναι, κατά την άποψή μου, τα πραγματικά όπλα μαζικής καταστροφής στον κόσμο σήμερα.
<P>
Είναι εκπληκτικό ότι ενώ γνωρίζουμε πως το 20% των όπλων που πουλούν οι Ηνωμένες Πολιτείες καταλήγει σε λάθος χέρια, δεν έχουμε κανένα στατιστικό στοιχείο για τη ποσότητα των εξαγόμενων όπλων από την Ευρωπαϊκή Ένωση που καταλήγει σε λάθος χέρια. Δεν έχουμε ιδέα σε τι βαθμό είμαστε υπεύθυνοι για τους 500 000 θανάτους που οφείλονται στη χρήση, και στην πραγματικότητα στην κακή χρήση, των εξαγωγών μικρών όπλων.
<SPEAKER ID="23" LANGUAGE="" NAME="Coveney (PPE-DE )." AFFILIATION="(ΕΝ)">
<P>
Δεύτερον και σημαντικότερον, ο αποτελεσματικός έλεγχος των εξαγωγών όπλων αποτελεί θεμελιώδες μέρος μίας συνεκτικής πολιτικής που πληροί τους στόχους της ΕΕ για την ειρήνη, τον σεβασμό των ανθρωπίνων δικαιωμάτων και τη δημοκρατία. Όπως έχουν πει αρκετοί ομιλητές, τα συμβατικά όπλα σκοτώνουν περισσότερους από μισό εκατομμύριο ανθρώπους το χρόνο, δηλαδή ένα άτομο κάθε λεπτό. Υπάρχουν 639 εκατομμύρια μικρά όπλα σε κυκλοφορία παγκοσμίως τα οποία κατασκευάζονται από περισσότερες από χίλιες εταιρείες σε τουλάχιστον 98 χώρες. Είναι απαραίτητο συνεπώς η ΕΕ να έχει μία αυστηρή πολιτική κώδικα όπλων η οποία να ταυτίζεται με τις αξίες της ΕΕ εάν πρόκειται να ηγηθούμε παγκοσμίως σε αυτό το θέμα.
<SPEAKER ID="24" LANGUAGE="LT" NAME="Aloyzas Sakalas (PSE )." AFFILIATION="">
<SPEAKER ID="25" LANGUAGE="" NAME="Van Orden (PPE-DE )." AFFILIATION="(ΕΝ)">
<P>
    Κύριε Πρόεδρε οι Βρετανοί Συντηρητικοί πιστεύουν ότι ο Κώδικας Συμπεριφοράς για τις εξαγωγές όπλων λειτούργησε καλά ως πολιτικά δεσμευτικό μέσο από τη θέσπισή του το 1998, αλλά υπάρχει πεδίο για κάποια βελτίωση και τελειοποίηση.
<P>
Εάν εξετάσουμε την έκθεση του κ. Romeva i Rueda, κάποιες από τις διατάξεις θα ήταν απλώς αναποτελεσματικές αν υιοθετούντο. Για παράδειγμα, απαιτεί τη δημοσιοποίηση των πληροφοριών σχετικά με τον αριθμό των απορριφθεισών αδειών, δηλώνοντας τους λόγους της απόρριψης. Οι δημοσιευμένες λεπτομέρειες σχετικά με τις απορριφθείσες αιτήσεις θα προσφέρει στους ασυνείδητους κατασκευαστές και εμπόρους όπλων πληροφορίες όσον αφορά ποια εμπορεύματα ζητούνται και από ποιον – στη πραγματικότητα μία λίστα πελατών για λαθρέμπορους.
<SPEAKER ID="26" LANGUAGE="" NAME="Howitt (PSE )." AFFILIATION="(ΕΝ)">
<P>
Σύμφωνα με τις σύγχρονες τάσεις, μέχρι το 2020 ο αριθμός των θανάτων και των τραυματισμών σε εμπόλεμες καταστάσεις και καταστάσεις βίας θα ξεπεράσει τον αριθμό θανάτων που οφείλονται σε ασθένειες όπως η ελονοσία και η ιλαρά. Παρόλο που ο Κώδικας Συμπεριφοράς της ΕΕ χαιρετίστηκε ως ένα πρώτο βήμα, ο έλεγχος των εξαγωγών στην επικράτεια της ΕΕ έχει ακόμη αρκετές αδυναμίες και παραθυράκια και χρειαζόμαστε πολιτική βούληση προκειμένου να εφαρμόσουμε τις αλλαγές που απαιτούνται για να συμπληρώσουν και να καταστήσουν αυστηρότερα τα κριτήρια του Κώδικα, να ρυθμίσουν την υπερπόντια εγκεκριμένη παραγωγή, να εφαρμόσουν τον Κώδικα στα εξαρτήματα των όπλων, να ενισχύσουν τα εμπάργκο όπλων και να διασφαλίσουν ότι όλα τα κράτη μέλη της ΕΕ δημοσιεύουν ετήσιες εκθέσεις για τις εξαγωγές όπλων, κάτι το οποίο δεν έκανε η Αυστρία, η Ελλάδα και το Λουξεμβούργο. Ειδάλλως, οι κανόνες θα συνεχίσουν να παρακάμπτονται.
<P>
Για παράδειγμα, τα ελικόπτερα τα οποία χρησιμοποιούνται εναντίον αμάχων και ανταρτών από τις δυνάμεις ασφαλείας στο Νεπάλ περιέχουν εξαρτήματα από την ΕΕ. Οι κινητήρες ντήζελ της γερμανικής Deutsche AG παρακάμπτουν τα εμπάργκο της ΕΕ πηγαίνοντας στην Κίνα και τη Βιρμανία, ενώ η παραγωγή μικρών στρατιωτικών όπλων έχει μετακινηθεί στη Μαλαισία, μία χώρα με επιθετικά εξαγωγικά σχέδια των εν λόγω όπλων και η οποία δεν υπόκειται στον Κώδικα της ΕΕ.
<P>
Όπως αναφέρεται ήδη στη λειτουργική διάταξη 11, αυτό δεν πρέπει να σταματήσει στην Ευρώπη. Οι Βρετανοί Συντηρητικοί κηρύττουν υποκριτικά ότι οι άλλοι θα πρέπει να κάνουν ό,τι ισχυρίζονται ότι γίνεται στη Βρετανία. Είμαι περήφανος για αυτό που έχει κάνει η Βρετανία, αλλά θέλω να δω μία διεθνή συνθήκη για το εμπόριο όπλων. Δεν θα το υποστηρίξουν αυτό στο εν λόγω ψήφισμα.
<SPEAKER ID="27" LANGUAGE="" NAME="Nicolaï," AFFILIATION="Συμβούλιο.">
<P>
Έχουν εκφρασθεί σθεναρές απόψεις σχετικά με τα ανθρώπινα δικαιώματα καθώς και άλλες ανησυχίες, όπως οι τοπικές συρράξεις. Τονίστηκε ότι το Συμβούλιο δεν πρέπει να άρει το εμπάργκο όπλων κατά της Κίνας, άποψη με την οποία συμφώνησαν όλοι σχεδόν οι παρόντες βουλευτές. Ο κ. Van Hecke ανέφερε τη θέση των Κάτω Χωρών. Ωστόσο, όλοι γνωρίζουν ότι βρίσκομαι εδώ όχι ως εκπρόσωπος της κυβέρνησης των Κάτω Χωρών, αλλά της Προεδρίας του Συμβουλίου. Εντούτοις, η κυβέρνηση των Κάτω Χωρών είναι αντιμέτωπη με ένα πολύ επικριτικό ολλανδικό κοινοβούλιο, το οποίο συμφωνεί σχεδόν ομόφωνα με τη γνώμη αυτού του Κοινοβουλίου. Το ίδιο συμβαίνει και σε άλλες χώρες. Άκουσα πολύ προσεκτικά τις παρατηρήσεις σας και συμμερίζομαι πολλές από τις ανησυχίες σας για αυτό το θέμα. Αυτές οι ανησυχίες εκφράζονται τελευταία και στο Συμβούλιο, και πρέπει να το καταστήσω σαφές ότι και αν ακόμη αρθεί αυτό το εμπάργκο, θα εφαρμοστεί περιοριστική πολιτική εξαγωγών από την ΕΕ. Είναι σημαντικό να το αντιληφθούμε.
<P>
Όσον αφορά τον Κώδικα Συμπεριφοράς για τις Εξαγωγές Όπλων, πολλοί βουλευτές ανέφεραν το ζήτημα του καθεστώτος του Κώδικα και τόνισαν πόση σημασία έχει να καταστεί νομικά δεσμευτικός. Ο κ. Van Orden, από την άλλη πλευρά, ανέφερε το ζήτημα των δικαστικών συνεπειών και την ενδεχόμενη αύξηση του ρόλου των δικαστών, ο οποίος βρίσκεται και αυτός υπό συζήτηση στο Συμβούλιο. Κατανοώ τα επιχειρήματα, αλλά πρέπει να συνειδητοποιήσετε ότι οι απόψεις διίστανται στο Συμβούλιο. Το περιεχόμενο του Κώδικα και το πώς τον εφαρμόζουμε είναι μεγαλύτερης σπουδαιότητας από το νομικό καθεστώς του, το οποίο πιθανώς δεν θα έχει καμία επιρροή στην επιμέρους πολιτική εξαγωγών όπλων κάθε κράτους μέλους.
<P>
Συμφωνώ με τον κ. Czarnecki, ο οποίος τόνισε πόσο σημαντικό είναι να εφαρμόσουν τον Κώδικα τα υποψήφια κράτη μέλη. Αυτός είναι ένας από τους λόγους για τον οποίο η Προεδρία διοργάνωσε ένα σεμινάριο για να βοηθήσει αυτές τις χώρες προς αυτή την κατεύθυνση.
<P>
Ο κ. Agnoletto τόνισε πόσο σημαντικό είναι να προτρέψουμε άλλες χώρες –τη Ρωσική Ομοσπονδία και τις Ηνωμένες Πολιτείες– να εφαρμόσουν τον εν λόγω Κώδικα. Βρισκόμαστε σε τακτική επαφή με αυτές τις χώρες με στόχο τη μεγιστοποίηση της συνεργασίας σε αυτόν τον τομέα, καθιστώντας κατ’ αυτόν τον τρόπο την εξαγωγική πολιτική πιο αποτελεσματική.
<P>
Ο κ. von Wogau εγείρε το θέμα των διαφορών στην ερμηνεία των κριτηρίων, το οποίο είναι πράγματι ένα καίριο σημείο. Συμφωνώ και έχω ήδη πει στο Κοινοβούλιο ότι η εναρμόνιση της εφαρμογής των κριτηρίων είναι ένας σημαντικός στόχος.
<P>
Σε μία άλλη ερώτηση, ο κ. Henin ρώτησε για τους ελέγχους μετά την αποστολή. Όπως δήλωσα στις αρχικές μου παρατηρήσεις, οι έλεγχοι μετά την αποστολή είναι απαραίτητοι προκειμένου να διασφαλίζουν ότι τα όπλα πηγαίνουν εκεί που πρέπει να πάνε και δεν πέφτουν σε λάθος χέρια. Αντίθετα από τις ΗΠΑ, τα κράτη μέλη της ΕΕ δεν εφαρμόζουν τέτοιους ελέγχους, τουλάχιστον όχι σε τακτή και συστηματική βάση.
<P>
Υπήρξαν επίσης ερωτήσεις από τον κ. Romeva i Rueda και από την κ. Gomes σχετικά με τον εμπορικό κανονισμό για εξοπλισμό βασανισμών. Το προσχέδιο αυτού του κανονισμού συζητείται επί του παρόντος στο Συμβούλιο.
<P>
Η κ. Gomes ρώτησε επίσης για τη φορολογία του εμπορίου όπλων. Γνωρίζουμε τις διάφορες προτάσεις που έχουν γίνει σχετικά, συμπεριλαμβανομένων προτάσεων από κράτη μέλη της Ευρωπαϊκής Ένωσης. Ωστόσο, επί του παρόντος, δεν συζητούνται συγκεκριμένες λεπτομερείς προτάσεις στην Ευρωπαϊκή Ένωση.
<P>
Θα ήθελα να κλείσω σχολιάζοντας αυτά που είπε ο κ. Romeva i Rueda στην εισαγωγή του. Από τη μία πλευρά, εξήρε την Προεδρία για την αναθεώρηση του Κώδικα Συμπεριφοράς, αλλά από την άλλη, είπε ότι αυτό δεν αρκεί. Από μία άποψη, συμφωνώ ότι πρέπει να προχωρήσουμε, και ότι αυτό δεν πρέπει να είναι το τελικό βήμα. Πρόκειται για την πρώτη αναθεώρηση και πρέπει να συνεχίσουμε τις προσπάθειές μας. Εκτιμώ αφάνταστα την ισχυρή δέσμευση του Κοινοβουλίου σε αυτό το ζήτημα και τον ενεργό ρόλο που έχει παίξει το Κοινοβούλιο.
<SPEAKER ID="28" LANGUAGE="" NAME="Πρόεδρος. –" AFFILIATION="ΓΡΑΠΤΗ ΔΗΛΩΣΗ (ΆΡΘΡΟ 142)">
<P>
Η ψηφοφορία θα διεξαχθεί αύριο στις 12.30.
<SPEAKER ID="29" LANGUAGE="ES" NAME="Pomés Ruiz (PPE-DE )" AFFILIATION=",">
<SPEAKER ID="30" LANGUAGE="" NAME="Πρόεδρος. –" AFFILIATION="">
<P>
   Η ημερήσια διάταξη προβλέπει τις δηλώσεις του Συμβουλίου και της Επιτροπής για την αποστολή ALTHEA στη Βοσνία-Ερζεγοβίνη.
<P>
Δίνω τον λόγο ξανά στον Προεδρεύων του Συμβουλίου, κ. Nicolaï. 
<SPEAKER ID="31" LANGUAGE="" NAME="Nicolaï," AFFILIATION="Συμβούλιο.">
<P>
    Κύριε Πρόεδρε, η Ευρωπαϊκή Πολιτική Ασφάλειας και Άμυνας βρίσκεται στα πρόθυρα ενός μεγάλου βήματος. Η πρώτη επιχείρηση διαχείρισης στρατιωτικής κρίσης της ΕΕ, η Επιχείρηση ALTHEA, θα αρχίσει στις 2 Δεκεμβρίου. Στην ανάπτυξη της ΕΠΑΑ, έχουμε σημειώσει μεγάλη πρόοδο από το επίπεδο των ιδεών και των δυνατοτήτων σε συγκεκριμένες ενέργειες. Όπως και η πρώτη αστυνομική αποστολή της ΕΕ, η πρώτη στρατιωτική επιχείρηση θα διεξαχθεί στη Βοσνία-Ερζεγοβίνη.
<P>
Οι προετοιμασίες για την ανάπτυξη της Επιχείρησης ALTHEA μετά την αποχώρηση της SFOR από τη Βοσνία-Ερζεγοβίνη έχουν προχωρήσει αρκετά. Έχει εγκριθεί μία γενική επιχειρησιακή ιδέα, έχει λάβει χώρα η συγκρότηση δυνάμεων, και 11 τρίτες χώρες έχουν κληθεί να συνεισφέρουν στην επιχείρηση. Μία επιτροπή συνεισφερόντων πραγματοποίησε την πρώτη της συνεδρίαση και το σχέδιο επιχειρήσεων έχει εγκριθεί από το Συμβούλιο.
<P>
Η Επιχείρηση ALTHEA θα είναι μία επιχείρηση καθοδηγούμενη από την ΕΕ, με τη χρήση των μέσων και δυνατοτήτων του NATO. Ως εκ τούτου, ο Αναπληρωτής Ανώτατος Συμμαχικός Διοικητής (SACEUR) διορίστηκε διοικητής της επιχείρησης στις αρχές Ιουλίου. Το επιχειρησιακό στρατηγείο εγκαταστάθηκε στη Μονς. Αρχές Οκτωβρίου το στρατηγείο των δυνάμεων στο Σεράγεβο έφτασε την αρχική επιχειρησιακή ικανότητα με στόχο να φτάσει την πλήρη επιχειρησιακή ικανότητα αρχές στις Δεκεμβρίου, όταν η εξουσία θα μεταβιβασθεί από τη SFOR.
<P>
Η εκχώρηση της επιχείρησης από τη SFOR στην ΕΕ μπορεί να θεωρείται από πολλούς μεγάλο και επικίνδυνο εγχείρημα. Μπορεί να έχουν ενδοιασμούς σχετικά με τις δυνατότητες της αποστολής της ΕΕ. Ωστόσο, κάνουν λάθος, αν μη τι άλλο επειδή το 80% των δυνάμεων της SFOR έχουν μεταφερθεί στην ALTHEA, ενώ το αποχωρούν 20%, το οποίο είναι δυνάμεις των ΗΠΑ, θα αντικατασταθεί από πρόσθετες ευρωπαϊκές δυνάμεις. Όλα τα κράτη μέλη της ΕΕ τα οποία συμβάλλουν επί του παρόντος στη SFOR θα συνεχίσουν να συμμετέχουν στην ALTHEA. Εντούτοις, η ALTHEA δεν είναι απλώς μία επιχείρηση της ΕΕ. Συμμετέχουν και τρίτες χώρες, όπως το Μαρόκο, η Βουλγαρία, η Ρουμανία, η Νορβηγία και η Τουρκία. Είμαι ιδιαίτερα ικανοποιημένος για τη συμμετοχή τους, επειδή αποδεικνύει ότι δεν ενδιαφέρεται μόνον η ΕΕ για τη Βοσνία-Ερζεγοβίνη. Ως μέλη της επιτροπής των συνεισφερόντων, αυτές οι χώρες θα έχουν τα ίδια δικαιώματα και υποχρεώσεις με τα κράτη μέλη της ΕΕ τα οποία συμμετέχουν στην επιχείρηση από την άποψη της καθημερινής διαχείρισής της.
<P>
Έχει καταβληθεί κάθε προσπάθεια για να διασφαλιστεί μία ομαλή μετάβαση από το ΝΑΤΟ στην ΕΕ και αυτό περιλαμβάνει τη διάκριση των καθηκόντων μεταξύ της ALTHEA και των εναπομεινάντων στρατηγείων του ΝΑΤΟ στο Σεράγεβο, διευθετήσεις σχετικά με τη διαθεσιμότητα και τη χρήση των εφεδρικών δυνάμεων και την ανταλλαγή πληροφοριών. Ο επικεφαλής αξιωματικός της EURFOR και ο διοικητής των εναπομεινάντων στρατηγείων του ΝΑΤΟ θα εδρεύουν στο ίδιο στρατόπεδο, διασφαλίζοντας τον επιχειρησιακό συντονισμό.
<P>
Και το ίδιο το NATO παραμένει παρόν στη Βοσνία-Ερζεγοβίνη. Ως εκ τούτου, διαθέτουμε μια στρατηγική εφεδρεία του ΝΑΤΟ για υποστήριξη σε έκτακτα περιστατικά. Αυτή μπορεί να χρησιμοποιηθεί και για το ΝΑΤΟ και για την Επιχείρηση ALTHEA. Αποτελεί καλό παράδειγμα της πρακτικής και αποτελεσματικής χρήσης περιορισμένων πόρων. Δίνει επίσης έμφαση στην καλή συνεργασία μεταξύ της ΕΕ και του ΝΑΤΟ. Με τη μετάβαση από το ΝΑΤΟ στην ΕΕ, θα αρχίσει η τελευταία φάση της στρατιωτικής παρουσίας. Το βάρος δεν θα δίνεται πλέον στη πρόληψη των διεθνοτικών συγκρούσεων, αλλά στη στήριξη πολιτικών και στρατιωτικών μεταρρυθμίσεων. Κατόπιν αυτού, η στρατιωτική παρουσία μπορεί να αποσυρθεί.
<P>
Με την ALTHEA, συμβάλλουμε στην ασφάλεια και σταθερότητα της Βοσνίας-Ερζεγοβίνης, η οποία είναι σημαντική για τις μεταρρυθμίσεις σε αυτή τη χώρα. Συγχρόνως, η επιχείρηση ALTHEA είναι –τολμώ να πω– το τελικό στοιχείο σε μια συνολική πολιτική της Ευρωπαϊκής Ένωσης προς τη Βοσνία-Ερζεγοβίνη. Αποτελεί επίσης μέρος της ευρύτερης στρατηγικής μας για τα Βαλκάνια. Οι συνδυασμένες δραστηριότητες στους τομείς της πολιτικής, οικονομικής ανάπτυξης και ασφάλειας αλληλοενισχύονται αμοιβαία. Η κατάσταση της χώρας έχει άμεσο αντίκτυπο στην περιοχή και την ΕΕ. Ως εκ τούτου, έχουμε σαφές συμφέρον για τη σταθερότητά της και την ευημερία της. Η εμπλοκή της ΕΕ δεν είναι μόνο προς όφελός της αλλά και προς όφελός μας, και δεδομένης της συνολικής και συνεκτικής μας προσέγγισης, είναι απολύτως λογικό να αναλάβει η ΕΕ την επιχείρηση του ΝΑΤΟ.
<P>
Ο απώτερος στόχος είναι να δρομολογηθεί η ένταξη της Βοσνίας στην ΕΕ και αυτό θα επιτευχθεί με την ενισχυμένη διαδικασία σταθεροποίησης και σύνδεσης. Η στρατιωτική αποστολή της ΕΕ, μαζί με άλλες δραστηριότητες της ΕΕ όπως η αστυνομική αποστολή της ΕΕ, η αποστολή παρακολούθησης της ΕΕ και το αναπτυξιακό πρόγραμμα CARDS, θα συμπληρώσει αυτή τη διαδικασία.
<P>
Η ορθή πολιτική βούληση και η στήριξη από το λαό της Βοσνίας, σε συνδυασμό με τον περιεκτικό μας ρόλο, θα μπορούσε και πρέπει να οδηγήσει τη Βοσνία μακριά από τις διαμάχες σε ένα σταθερό και ειρηνικό μέλλον, ένα μέλλον στο οποίο ο ειδικός εκπρόσωπος μας Λόρδος Ashdown έχει έναν ακόμη πιο σημαντικό ρόλο.
<P>
Εντούτοις, πολλά απομένουν να γίνουν, επειδή συνεχίζουμε να ανησυχούμε για την έλλειψη συνεργασίας με το Διεθνές Ποινικό Δικαστήριο για την Πρώην Γιουγκοσλαβία, ιδιαίτερα στην περίπτωση της Σερβικής Δημοκρατίας. Η συνεργασία του Διεθνούς Ποινικού Δικαστηρίου είναι ένα σημαντικό κριτήριο για στενότερες σχέσεις με την ΕΕ και το ΝΑΤΟ. Εδώ η Βοσνία-Ερζεγοβίνη θα πρέπει να ανταποκριθεί. Ελπίζω ότι οι μεταρρυθμίσεις στον μηχανισμό άμυνας και αστυνόμευσης, ένα από τα καθήκοντα κλειδιά της ALTHEA, θα φέρει καρπούς και σε αυτόν τον τομέα. Κατ’ αυτόν τον τρόπο, η επιχείρηση ALTHEA θα προσφέρει ακόμη μεγαλύτερο όφελος στο λαό της Βοσνίας-Ερζεγοβίνης στην αναζήτηση τους για δίκαιη και βιώσιμη ειρήνη. 
<SPEAKER ID="32" LANGUAGE="" NAME="" AFFILIATION="Αντιπροέδρου">
<SPEAKER ID="33" LANGUAGE="" NAME="Patten," AFFILIATION="Επιτροπή.">
<P>
     Χαίρομαι ιδιαίτερα που μου δίνεται η ευκαιρία να πω λίγα λόγια για τη Βοσνία-Ερζεγοβίνη, μόλις δύο εβδομάδες πριν τη παράδοση στη EUFOR στις 2 Δεκεμβρίου. Η έναρξη της αποστολής ALTHEA είναι ένα σπουδαίο γεγονός: σπουδαίο επειδή θα είναι η πρώτη σημαντική στρατιωτική επιχείρηση που αναλαμβάνεται στο πλαίσιο της Ευρωπαϊκής Πολιτικής Ασφάλειας και Άμυνας. Η μεταφορά από το ΝΑΤΟ απαίτησε εκτενείς και διεξοδικές συζητήσεις διότι ήταν ζωτικής σημασίας να θέσουμε τα πράγματα σε σωστή βάση από την αρχή. Αξίζει να αναγνωριστεί στους συναδέλφους μου, κ. Solana και κ. de Hoop Scheffer, ότι διασφάλισαν ένα επιτυχές αποτέλεσμα.
<P>
Γνωρίζω ότι ορισμένοι εκφράζουν την ανησυχία ότι μία εντελώς νέα στρατιωτική αποστολή στη Βοσνία θα δώσει το σήμα ότι η χώρα συνεχίζει να πάσχει από σημαντική έλλειψη σταθερότητας. Αυτό, κατά τη γνώμη μου, είναι εντελώς λανθασμένο συμπέρασμα. Τη περασμένη άνοιξη η Υπουργική Διάσκεψη του Βορειοατλαντικού Συμβουλίου διαπίστωσε ένα “βελτιωμένο περιβάλλον ασφάλειας στη Βοσνία-Ερζεγοβίνη”. Ως αποτέλεσμα, αποφάσισαν να μειώσουν τον αριθμό των στρατευμάτων που ήταν δεσμευμένα στη SFOR από 12 000 σε 7 000. Επισκέπτομαι τη Βοσνία εδώ και αρκετά χρόνια και μπορώ να επιβεβαιώσω προσωπικά τη μεταμόρφωση που έχει συντελεστεί στη χώρα κατά τη διάρκεια αυτής της περιόδου.
<P>
Είναι σημαντικό σε αυτή τη φάση να αναγνωρίσουμε ότι το ευρωπαϊκό μέλλον της Βοσνίας θα προσλάβει αύξουσα σημασία καθώς η στρατιωτική παρουσία θα συνεχίσει να μειώνεται. Η Βοσνία, όπως όλες οι χώρες των Δυτικών Βαλκανίων, έχει μία σαφή ευρωπαϊκή προοπτική ως δυνάμει υποψήφια χώρα. Τον περασμένο Νοέμβριο η Επιτροπή δημοσίευσε μία μελέτη σκοπιμότητας θέτοντας 16 σημεία στα οποία η χώρα όφειλε να σημειώσει σημαντική πρόοδο πριν να μπορέσει να γίνει σύσταση προς το Ευρωπαϊκό Συμβούλιο να αρχίσει τις διαπραγματεύσεις για μία συμφωνία σταθεροποίησης και σύνδεσης. Μολονότι έχει σημειωθεί πρόοδος έκτοτε, είμαι απογοητευμένος διότι τελειώνω τη θητεία μου ως Επίτροπος χωρίς να είμαι σε θέση να δώσω στη Βοσνία το πράσινο φως. Ελπίζω ότι ο διάδοχός μου, Επίτροπος Rehn, θα μπορέσει να το κάνει ήδη από την αρχή της νέας του θητείας. Μόλις γίνει αυτό, το Συμβούλιο θα πρέπει να δεχθεί την εκτίμησή του και θα πρέπει τότε να συμφωνηθεί μία διαπραγματευτική εντολή. Μόνο τότε θα μπορέσουν να αρχίσουν οι διαπραγματεύσεις. Δεν υπάρχει κανένας λόγος να μη μπορέσουν να κάνουν κάτι τέτοιο κάπου μέσα στο 2005. Για να σημειώσει η Βοσνία πρόοδο σε αυτό το χρονοδιάγραμμα, απαιτούνται κάποια πράγματα.
<P>
Πρώτον, οι αρχές πρέπει να σημειώσουν περαιτέρω πρόοδο σχετικά με τη νομοθεσία που σχετίζεται με τα 16 σημεία. Πολλά έχουν γίνει σε αυτόν τον τομέα, αλλά υπάρχουν συνεχή εμπόδια σε τομείς όπως ο ΦΠΑ και οι δημόσιες ραδιοτηλεοπτικές μεταδόσεις.
<P>
Τρίτον, η Επιτροπή κατέστησε σαφές στη μελέτη σκοπιμότητας ότι αναμένει τη δέουσα συνεργασία με τον Ύπατο Εκπρόσωπο στην ατζέντα των μεταρρυθμίσεων του, όπως προβλέπονται στις ειρηνευτικές συμφωνίες Ντέιτον-Παρισιού. Ένας τομέας ζωτικής σημασίας είναι το ζήτημα της μεταρρύθμισης της αστυνομίας. Ελπίζω ότι, μέχρι το τέλος του χρόνου, ο κ. Wilfried Martens θα είναι σε θέση να αναφέρει την επίτευξη συμφωνίας όσον αφορά τη μελλοντική προοπτική.
<P>
Τέλος, υπάρχει το ζήτημα του Διεθνούς Ποινικού Δικαστηρίου για την Πρώην Γιουγκοσλαβία. Η Βοσνία-Ερζεγοβίνη είναι μέλος των Ηνωμένων Εθνών και έχει υπογράψει τη συμφωνία του Ντέιτον. Όπως κατέστησα σαφές σε αρκετές περιπτώσεις, δεν μπορεί να υπάρξει ουδεμία χαλάρωση στην απόλυτη απαίτηση για πλήρη συνεργασία με το Δικαστήριο. Αυτό είναι θεμελιώδες για τις προοπτικές της Βοσνίας για περαιτέρω δράση μέσω της διαδικασίας σταθεροποίησης και σύνδεσης. Είναι μία κρίσιμη δοκιμασία για την προσήλωση της Βοσνίας στις διεθνείς υποχρεώσεις της και στο κράτος δικαίου. Αποτελεί επίσης κεφαλαιώδες μέρος της διαδικασίας η οποία θα επιτρέψει στα θύματα των φρικαλεοτήτων να αφήσουν πίσω τους το παρελθόν. Επιτρέποντας σε όσους κατηγορούνται για φοβερές καταπατήσεις των ανθρωπίνων δικαιωμάτων να παραμένουν ελεύθεροι καθίσταται αδύνατο για τις κοινότητες να συμφιλιωθούν πλήρως. Την επόμενη εβδομάδα, η Εισαγγελέας του Διεθνούς Ποινικού Δικαστηρίου, κ. Carla del Ponte, θα υποβάλει την έκθεσή της στο Συμβούλιο Ασφαλείας των Ηνωμένων Εθνών σχετικά με τη συνεργασία των χωρών των Δυτικών Βαλκανίων με το Δικαστήριο. Μέχρι στιγμής ήταν σαφής, ότι η Republica Srpska δεν υπήρξε καθόλου συνεργάσιμη. Είναι πράγματι επονείδιστο ότι ούτε ένας κατηγορούμενος δεν έχει προσαχθεί από τη Republica Srpska στη Χάγη, παρόλο που υπάρχουν σήμερα πληροφορίες ότι ορισμένοι ύποπτοι για εγκλήματα πολέμου έχουν συλληφθεί από τη Republica Srpska για να δικαστούν σε τοπικό επίπεδο. Αυτά είναι ευπρόσδεκτα νέα, όμως η Republica Srpska θα κριθεί από τη διεθνή κοινότητα όσον αφορά τη συνεργασία της με το Δικαστήριο σε περιπτώσεις που εμπίπτουν στη δικαιοδοσία του. Αυτό είναι το θέμα της έκθεσης την οποία θα υποβάλει η κ. del Ponte στο Συμβούλιο Ασφαλείας. Δεν έχω λόγους να πιστεύω ότι η έκθεσή της θα είναι θετικά διακείμενη προς τη Republica Srpska. Αν όντως έτσι έχουν τα πράγματα, ο Λόρδος Ashdown θα πρέπει να εξετάσει ποια θα είναι η αντίδρασή του. Βέβαια, είναι απαράδεκτο το γεγονός ότι οι προοπτικές ολόκληρης της χώρας να σημειώσει κάποια πρόοδο προς την κατεύθυνση της ένταξής της στην Ευρωπαϊκή Ένωση και το ΝΑΤΟ διακυβεύονται κατ’ αυτόν τον τρόπο. Προτρέπω όμως την πολιτική ηγεσία της Republica Srpska να αναλάβει δράση τώρα προκειμένου να εκπληρώσει τις υποχρεώσεις της. Στην αντίθετη περίπτωση, θα φέρουν την ευθύνη για οποιεσδήποτε συνέπειες οι οποίες θα προκύψουν από την αποτυχία τους.
<P>
Αξιότιμοι κ. βουλευτές, ο λαός της Βοσνίας-Ερζεγοβίνης έχει υποστεί τα πάνδεινα από τους Βαλκανικούς πολέμους τη δεκαετία του 1990. Τώρα αναδύονται από αυτή τη φοβερή περίοδο και έχουν την ευκαιρία να δημιουργήσουν μία πραγματική χώρα με μία γνήσια προοπτική ένταξης στην ευρωπαϊκή οικογένεια. Ολοκληρώνοντας τη θητεία μου στην Επιτροπή, τους εύχομαι κάθε επιτυχία και ανυπομονώ να μάθω για την πρόοδό τους τους ερχόμενους μήνες.
<SPEAKER ID="34" LANGUAGE="DE" NAME="Von Wogau (PPE-DE )," AFFILIATION="εξ ονόματος της Ομάδας">
<P>
   . Κύριε Πρόεδρε, κυρίες και κύριοι, η μεταβίβαση της ευθύνης για την ασφάλεια της Βοσνίας-Ερζεγοβίνης από το ΝΑΤΟ στην Ευρωπαϊκή Ένωση είναι ένα πολύ σημαντικό βήμα προς μία ευρωπαϊκή αμυντική ταυτότητα. Μετά από τις επιχειρήσεις στη Μακεδονία και το Κογκό, είναι η τρίτη επιχείρηση αυτού του είδους, και η μεγαλύτερη. Συμμετέχουν 7 000 άντρες και γυναίκες, πράγμα που σημαίνει ότι είναι πολύ μεγαλύτερη από όλες τις παλαιότερες.
<P>
Ποιο είναι τώρα το καθήκον μας ως Ευρωπαϊκού Κοινοβουλίου; Είναι ο δημοκρατικός έλεγχος, μολονότι στο παρόν στάδιο της εξέλιξης θα έλεγα ότι μάλλον πρόκειται για καθοδήγηση από το Κοινοβούλιο. Πρέπει όμως nα θέσουμε ορισμένα ερωτήματα. Είναι σωστή η διοικητική δομή, μπορεί να λειτουργήσει; Θα αντέξει ακόμα σε περιόδους κρίσης; Ποια είναι η κατάσταση ως προς τον εξοπλισμό και τα εφόδια των στρατιωτών που αποστέλλονται εκεί; Είναι συμβατά μεταξύ τους και ανάλογα των απαιτήσεων;
<P>
Για εμάς είναι επίσης πολύ σημαντικό το ζήτημα της χρηματοδότησης αυτής της επιχείρησης. Ανησυχούμε διαρκώς για το ότι δημιουργούνται εδώ ολοένα και περισσότεροι σκιώδεις προϋπολογισμοί που δεν μπορούν να ελεγχθούν ούτε από τα 25 εθνικά κοινοβούλια ούτε από το Ευρωπαϊκό Κοινοβούλιο. Για τον λόγο αυτόν, στο ψήφισμά μας ζητάμε να αναλάβει ο ευρωπαϊκός προϋπολογισμός τις δαπάνες που θα προκύψουν, στο μέτρο που η εξέλιξη του Συντάγματος θα επιτρέπει τότε κάτι τέτοιο. 
<SPEAKER ID="35" LANGUAGE="NL" NAME="Wiersma (PSE )," AFFILIATION="εξ ονόματος της Ομάδας">
<P>
   .  Κύριε Πρόεδρε, θα ήθελα να αδράξω αυτήν την ευκαιρία και να συγχαρώ τον Επίτροπο Patten, ο οποίος βρίσκεται ακόμα μαζί μας δαπανώντας επιπλέον χρόνο, για τον ρόλο που διαδραμάτισε τα τελευταία χρόνια στα Βαλκάνια και, κυρίως, στην Πρώην Γιουγκοσλαβία. Παρά τη ζοφερή άποψή του για τη συμφωνία σταθεροποίησης και σύνδεσης με τη Βοσνία-Ερζεγοβίνη, φρονώ ότι είναι πάρα πολύ θετικό το γεγονός ότι η Ευρωπαϊκή Ένωση, μετά από όλα αυτά τα χρόνια, πέτυχε τον στόχο της να οργανώσει μια μεγάλη επιχείρηση, και, με αρκετά αξιόλογο τρόπο, το έπραξε αυτό στην Πρώην Γιουγκοσλαβία. Μετά τις συμφωνίες του Ντέιτον το 1995, το ΝΑΤΟ ανέλαβε την ευθύνη ως σταθεροποιητική δύναμη στη Βοσνία-Ερζεγοβίνη. Τη στιγμή που διαμορφώνεται η κοινή πολιτική ασφάλειας και άμυνας της Ευρωπαϊκής Ένωσης, η λογική συνέχεια είναι να αναλάβει η ίδια η Ευρωπαϊκή Ένωση την ευθύνη για σταθερότητα στο εσωτερικό της ηπείρου της. Έτσι, προοιωνίζεται ότι η Ευρωπαϊκή Ένωση, στο τέλος αυτού του χρόνου, θα αντικαταστήσει το ΝΑΤΟ ως σταθεροποιητική δύναμη στη Βοσνία-Ερζεγοβίνη. Η ALTHEA είναι μια σημαντική δοκιμή των φιλοδοξιών της Ευρωπαϊκής Ένωσης στον αμυντικό τομέα. Με 7 000 στρατεύματα αρχικώς, η επιχείρηση είναι εμφανώς μεγαλύτερη από τις προηγούμενες επιχειρήσεις της Ευρωπαϊκής Ένωσης, όπως η Concordia στην ΠΓΔΜ και η Artemis στο Κονγκό. Με επιχειρησιακούς όρους, η αποστολή είναι συνέχεια της SFOR (Πολυεθνούς Δύναμης Σταθεροποίησης). Η ALTHEA έχει την ίδια πάγια εντολή, η οποία, κατά τη γνώμη μας, είναι η καλύτερη δυνατή εγγύηση για την ασφάλεια των στρατιωτών μας. Μπορεί να χρησιμοποιηθεί η εμπειρία του ΝΑΤΟ στη Βοσνία-Ερζεγοβίνη, αλλά την πολιτική ευθύνη έχει η Ευρωπαϊκή Ένωση, ούτως ώστε να μπορέσει να επιδείξει την ικανότητά της να διαδραματίσει έναν γενικά εξωτερικό ρόλο ευρύτερης κλίμακας σε σχέση με το παρελθόν.
<P>
Σύμφωνα με την εμπειρία μου, ο λαός της Βοσνίας έχει γενικά θετική άποψη για αυτήν την αποστολή. Όλοι αυτοί με τους οποίους συνομίλησα κατά την πρόσφατη επίσκεψή μου στη Βοσνία-Ερζεγοβίνη επικρότησαν τη μεγαλύτερη συμμετοχή της Ευρωπαϊκής Ένωσης. Ταυτόχρονα, υπάρχουν ακόμα εντάσεις μεταξύ των διαφόρων συστατικών μερών της χώρας, στις οποίες μόλις έγινε αναφορά. Ενώ η Βοσνιοκροατική Ομοσπονδία πλησιάζει σαφώς προς την Ευρώπη στο πλαίσιο της ενταξιακής της πορείας στην ΕΕ, η Δημοκρατία των Σερβοβοσνίων εξακολουθεί να είναι απρόθυμη να συνεργαστεί με το δικαστήριο της Χάγης. Η επιχείρηση πρέπει να βοηθήσει στην περαιτέρω σταθεροποίηση της κατάστασης στη Βοσνία-Ερζεγοβίνη. Η ALTHEA πρέπει να βοηθήσει, όσο καλύτερα μπορεί, στην οικοδόμηση του κράτους της Βοσνίας-Ερζεγοβίνης, του κράτους δικαίου, της αστυνομίας και του στρατού, καθώς και σταθερών δημοκρατικών δομών, δίνοντας στη χώρα τη δυνατότητα να ενσωματωθεί στις ευρωπαϊκές δομές. Ο απώτερος στόχος πρέπει να είναι η ικανότητα της Βοσνίας-Ερζεγοβίνης να σταθεί στα πόδια της ως πλήρες και ολοκληρωμένο κράτος – και πιστεύω ότι αυτό πρέπει να είναι φιλοδοξία της Ευρωπαϊκής Ένωσης.
<P>
Έτσι, στόχος είναι αυτή η ομαλοποίηση και, συνεπώς, είναι επίσης αναγκαίο το Ευρωπαϊκό Συμβούλιο, έχοντας αποφασίσει για αυτήν την αποστολή, να επινοήσει επίσης, όσο το δυνατόν συντομότερα, κάποιο είδος στρατηγικής εξόδου, η οποία μπορεί να συνδέεται με τη διαδικασία σταθεροποίησης και σύνδεσης. Μια τέτοια στρατηγική εξόδου θα απαιτεί επίσης από την ΕΕ να επιταχύνει τη συμμετοχή της στις εξελίξεις στη Βοσνία-Ερζεγοβίνη. Μόνο εάν εργαστούμε προς την απόσυρση, θα μπορέσει η ALTHEA να συμβάλει σημαντικά στην επίτευξη του απώτερου στόχου, ήτοι της προετοιμασίας της Βοσνίας-Ερζεγοβίνης για τη σταθερότητα ως μέρος του ευρωπαϊκού οικοδομήματος. 
<SPEAKER ID="36" LANGUAGE="FI" NAME="Jäätteenmäki (ALDE )," AFFILIATION="εξ ονόματος της Ομάδας">
<P>
   .  Κύριε Πρόεδρε, κυρίες και κύριοι, η κατάσταση αναφορικά με την ασφάλεια στη Βοσνία-Ερζεγοβίνη έχει βελτιωθεί, αλλά η χώρα είναι, παρόλα αυτά, ασταθής και απαιτείται η διεθνής παρουσία. Η επερχόμενη επιχείρηση θα συμβάλει σε μεγάλο βαθμό στο να πλησιάσει περισσότερο η Βοσνία-Ερζεγοβίνη στην Ευρωπαϊκή Ένωση και θα ενισχύσει τον ρόλο της Ένωσης στα Δυτικά Βαλκάνια. Η πρόταση που έχουμε ενώπιόν μας είναι εξαιρετική, και ο κ. Wiersma έχει κάνει εκπληκτικό έργο. Ως σκιώδης εισηγήτρια για την ALTHEA, έκανα ορισμένες παρατηρήσεις όσον αφορά τη βασική πρόταση και με ευχαριστεί το γεγονός ότι ελήφθησαν υπόψη κατά τη σύνταξη της πρότασης.
<P>
Η ΕΕ πρέπει να εξασφαλίσει ότι τα στρατεύματα της ALTHEA θα σεβαστούν όλες τις πτυχές των ανθρωπίνων δικαιωμάτων. Η ΕΕ δεσμεύεται να σεβαστεί τα ανθρώπινα δικαιώματα, και αυτό πρέπει να ισχύει σε όλες τις δράσεις που αφορούν την αποστολή ALTHEA, είτε αυτό αφορά τη μεταχείριση φυλακισμένων ή κρατουμένων είτε αφορά οποιαδήποτε δράση. Μια κοινοβουλευτική αντιπροσωπεία θα επιθεωρήσει το έργο της αποστολής ALTHEA κατά το επόμενο έτος και, πέραν όλων των υπολοίπων ευθυνών της, θα πρέπει επίσης να της δοθεί η ευκαιρία να αξιολογήσει τον σεβασμό των ανθρωπίνων δικαιωμάτων. 
<SPEAKER ID="37" LANGUAGE="DE" NAME="Beer (Verts/ALE )," AFFILIATION="εξ ονόματος της Ομάδας.">
<P>
   Κύριε Πρόεδρε, θα ήθελα να υπογραμμίσω εξ ονόματος της Ομάδας μου ότι ευτυχώς όλοι συμφωνούμε για το πόσο σημαντικό είναι για την Ευρωπαϊκή Ένωση, αλλά και για τη Βοσνία, το ότι αναλάβαμε αυτήν την εντολή. Εάν είναι σωστό ότι πρόκειται πραγματικά για τον ακρογωνιαίο λίθο για τον οποίο μίλησε ο κ. Nicolaï, θα ήθελα να επιτύχουμε άλλη μία πολιτική πρόοδο, δηλαδή να απευθύνουμε σαφή έκκληση προς την κυβέρνηση της Βοσνίας να μας προσκαλέσει να πραγματοποιήσουμε αυτήν την αποστολή.
<P>
Από νομική άποψη διαθέτουμε όλες τις βάσεις που προσφέρει η SFOR, δηλαδή η στρατιωτική επέμβαση που πέτυχε τώρα μετά από δέκα χρόνια αυτήν την πρόοδο και σταθεροποίηση. Όμως δεν θα έπρεπε να επιδιώξουμε να επιτύχουμε ό,τι και στη Μακεδονία, δηλαδή να μας παρακαλέσει η κυβέρνηση να είμαστε παρόντες κατά τη μεταβατική περίοδο, εφόσον λέμε πώς βλέπουμε τη μελλοντική ευρωπαϊκή προοπτική της Βοσνίας; Πιστεύω ότι αυτό θα αποτελούσε επιτυχία. Γιατί να μην συνάψουμε και με τη Βοσνία-Ερζεγοβίνη μία SOFA, δηλαδή μία, όπως έχουμε κάνει και με άλλα κράτη που ζήτησαν τη βοήθειά μας;
<P>
Δεύτερον, μας χρειάζεται αυτή η τακτική ενημέρωση και ελπίζω ότι αύριο θα το προβάλουμε αυτό ως δεσμευτική προϋπόθεση. Το Σώμα ασχολείται με αυτό το θέμα γιατί όλοι μας ενδιαφερόμαστε γι’ αυτό εδώ και χρόνια. Δεν μιλάμε μόνο για στρατιωτική επέμβαση. Τον επόμενο χρόνο κλείνουν δέκα χρόνια από την επίθεση στη Srebenica, καθώς και από τις συμφωνίες του Ντέιτον, και θεωρώ ότι έχουμε υποχρέωση να το πούμε αυτό εδώ ξεκάθαρα. Κύριε Patten, ελπίζω ότι θα ακολουθήσουμε την προτροπή σας και θα ασχοληθούμε συστηματικά με το μέλλον της Βοσνίας. 
<SPEAKER ID="38" LANGUAGE="NL" NAME="Belder (IND/DEM )," AFFILIATION="εξ ονόματος της Ομάδας">
<P>
   .  Κύριε Πρόεδρε, υπό το πρίσμα όσων συμβαίνουν σήμερα, είναι δύσκολο να βεβαιώσουμε ότι η ευρωπαϊκή μεσολάβηση στα Δυτικά Βαλκάνια ήταν μια ηχηρή επιτυχία. Προκειμένου να υπάρξει σταθερότητα στην περιοχή που μια γερμανική έκδοση εύγλωττα αποκάλεσε “ανήσυχα Βαλκάνια”, απαιτήθηκε βοήθεια από την άλλη πλευρά του Ατλαντικού Ωκεανού. Το σημαντικό είναι ότι το ΝΑΤΟ δεν βοηθά σε τίποτα. Είμαι ακόμα σε κάποιο βαθμό καθησυχασμένος από το γεγονός ότι το ΝΑΤΟ βρίσκεται ακόμα εκεί και συμμετέχει ακόμα στην ευρωπαϊκή αποστολή ALTHEA στη Βοσνία-Ερζεγοβίνη. Είναι γεγονός ότι όλη αυτή η επιχείρηση, την οποία αποκαλούμε “ευρωπαϊκή”, βασίζεται στη διατλαντική συνεργασία βάσει της συμφωνίας “Βερολίνο +” μεταξύ της Ευρωπαϊκής Ένωσης και του ΝΑΤΟ. Αυτό που με οδηγεί σε αυτό το συμπέρασμα είναι η επιστολή της ολλανδικής Προεδρίας προς το κοινοβούλιο των Κάτω Χωρών με ημερομηνία 9 Νοεμβρίου. Οπωσδήποτε, η αποστολή ALTHEA είναι κάτι για το οποίο η Ευρώπη πρέπει να είναι μετριόφρων. Επιπλέον, είμαι πεπεισμένος ότι θέτει επίσης ένα ακόμα μεγάλο ερωτηματικό όσον αφορά την ιδέα ότι η ευρωπαϊκή πολιτική ασφάλειας και άμυνας είναι χρήσιμη και απαραίτητη. Μια τέτοια φιλοδοξία για εξουσία μπορεί μόνο να αποδυναμώσει ή να υπονομεύσει τελικά το ΝΑΤΟ, και τότε, κύριε Nicolaï, για να χρησιμοποιήσω μια ολλανδική έκφραση, όλοι εμείς στην Ευρώπη θα είμαστε πολύ μακριά από το σπίτι μας. 
<SPEAKER ID="39" LANGUAGE="IT" NAME="Poli Bortone (UEN )," AFFILIATION="εξ ονόματος της Ομάδας.">
<P>
    Κύριε Πρόεδρε, κυρίες και κύριοι, θέλω να ευχαριστήσω τον συνάδελφο Wiersma για την πληρότητα και την ποιότητα της έκθεσής του και να υπογραμμίσω εξ ονόματος της Ομάδας ΕΕΕ τη σημασία αυτής της στρατιωτικής ειρηνευτικής αποστολής της Ευρωπαϊκής Ένωσης για την ιδιαίτερα ευαίσθητη περιοχή της Βοσνίας-Ερζεγοβίνης.
<P>
Είναι η πρώτη φορά για την Ένωση και, πέραν του συμβολικού γεγονότος ότι οι 7 000 στρατιωτικοί που συμμετέχουν ήδη στις επιχειρήσεις υπό την αιγίδα του ΝΑΤΟ θα φέρουν το σύμβολο των δώδεκα αστέρων στη στολή τους, η αποστολή σημαίνει επίσης περισσότερη Ευρώπη και κατά συνέπεια εντονότερη παρουσία της Ένωσης στα Βαλκάνια.
<P>
Εάν τη δεκαετία του ’90, όταν εξερράγησαν η μία μετά την άλλη οι αιματηρές συγκρούσεις στην περιοχή, αναρωτιόμασταν πού ήταν η Ευρώπη και διαπιστώναμε την οδυνηρή απουσία μας, σήμερα είμαστε μάρτυρες μιας παρουσίας και ενός ενδιαφέροντος εκ μέρους των οργάνων μας ανάλογων με τις περιστάσεις.
<P>
Οι 7 000 στρατιωτικοί θα φθάσουν στη Βοσνία ενισχυμένοι περισσότερο από τις γνώσεις τους, τον ανθρωπισμό τους και τη διάθεση συνεργασίας με τους πολίτες της χώρας, παρά από τα όπλα. Στην παρούσα ευαίσθητη φάση σταθεροποίησης της χώρας, οι πολίτες της γνωρίζουν πόσο είναι αναγκαία η στρατιωτική παρουσία στην περιοχή και είναι κατά συνέπεια έτοιμοι να τους υποδεχθούν με μεγάλη χαρά. Οι στρατιωτικές αυτές δυνάμεις δεν έρχονται μόνες σε μια άγνωστη περιοχή. Μαζί τους, στη Βοσνία, στο πλευρό τους, θα βρίσκονται τα θεσμικά όργανα, η Επιτροπή και ο Ύπατος Εκπρόσωπος της Ένωσης, ο οποίος επί δυόμισι έτη εργάζεται ως πραγματικός φωτισμένος κυβερνήτης στη Βοσνία, στη δύσκολη προσπάθεια να διασφαλίσει την επικράτηση του κράτους δικαίου σε ένα νέο πλαίσιο ειρηνικής συνύπαρξης μεταξύ των μεγαλυτέρων εθνοτήτων της χώρας.
<P>
Το Ευρωπαϊκό Κοινοβούλιο, μέσω της αντιπροσωπείας του υπό την ακούραστη καθοδήγηση της Προέδρου κ. Pack, παρακολουθεί εκ του σύνεγγυς τις εξελίξεις στη Βοσνία, όπως αποδεικνύει μεταξύ άλλων η πρόσφατη επίσκεψη στη χώρα αυτή. Η επίσκεψη αυτή χρησίμευσε για να επιβεβαιώσουμε στα μέλη του Κοινοβουλίου της Βοσνίας-Ερζεγοβίνης τις αρχές και την πορεία που θα τους επιτρέψουν να αποκτήσουν στενότερες σχέσεις με την Ευρωπαϊκή Ένωση. Σήμερα, υπό το πρίσμα της συμφωνίας σύνδεσης και σταθεροποίησης και, σε ένα απροσδιόριστο ακόμη μέλλον, υπό το πρίσμα της μελλοντικής ένταξης.
<P>
Είναι σωστό και ενθαρρυντικό να το επισημαίνουμε, αλλά απομένουν ακόμη πολλά που πρέπει να γίνουν. Αυτόν τον σκοπό θα κληθεί να εκπληρώσει από τις 2 Δεκεμβρίου η ειρηνευτική στρατιωτική αποστολή υπό την αιγίδα της Ένωσης. 
<SPEAKER ID="40" LANGUAGE="DE" NAME="Stenzel (PPE-DE )." AFFILIATION="">
<P>
Η ALTHEA όμως είναι κάτι παραπάνω, είναι ένα τεστ για τον ορατό ρόλο της ΕΕ στη Βοσνία-Ερζεγοβίνη, που αναλαμβάνει για πρώτη φορά εδώ καθήκοντα από το ΝΑΤΟ. Η αποστολή είναι μέρος μίας συντονισμένης και συνεκτικής προσέγγισης που περιλαμβάνει και τη διαδικασία σταθεροποίησης και σύνδεσης, η οποία εύχομαι να σημειώσει μεγαλύτερη πρόοδο, γιατί μας ανησυχεί το γεγονός ότι παραμένουν ακόμη ανοιχτά 16 σημεία.
<P>
Η Βοσνία-Ερζεγοβίνη χρειάζεται την ευρωπαϊκή προοπτική και η ALTHEA θα συμβάλει στη διασφάλισή της. Όμως είναι σημαντικό να υπάρχει μία σαφής δομή μεταβίβασης διαταγών που θα αποτρέψει την επικάλυψη ΝΑΤΟ και ALTHEA και θα καταστήσει όσο το δυνατόν σαφέστερο το ποιος δίνει διαταγές σε ποιον. Η συνεργασία μεταξύ ΝΑΤΟ και ALTHEA θα περάσει συνεπώς και αυτή από τεστ. Είναι λυπηρό ότι η χρηματοδότηση είναι εκτός του κανονικού κοινοτικού προϋπολογισμού και έτσι το Ευρωπαϊκό Κοινοβούλιο δεν συμμετέχει όπως θα έπρεπε. Με αυτό το πνεύμα, επικροτώ την έκθεση και μπορώ να διαβεβαιώσω για την έγκριση της Ομάδας του ΕΛΚ-ΕΔ. 
<SPEAKER ID="41" LANGUAGE="" NAME="Ludford (ALDE )." AFFILIATION="(ΕΝ)">
<P>
    Κύριε Πρόεδρε, χαιρετίζω τη μετάβαση σε μία στρατιωτική επιχείρηση της Ευρωπαϊκής Ένωσης στη Βοσνία-Ερζεγοβίνη. Επικροτώ επίσης το γεγονός ότι ο Λόρδος Ashdown θα προωθήσει εκεί έναν γενικό πολιτικό συντονισμό και, ειδικά, θα παράσχει στη δύναμη της ΕΕ πολιτικές συμβουλές.
<P>
Η SFOR του NATO έχει επικριθεί από τη Διεθνή Αμνηστία για παραβιάσεις των ανθρωπίνων δικαιωμάτων. Ο Λόρδος Ashdown θα έχει σημαντικό ρόλο προκειμένου να διασφαλίσει ότι η αποστολή ALTHEA EUFOR δεν θα προβεί σε αυθαίρετες συλλήψεις ή κακομεταχείριση κρατουμένων. Ζητώ να δοθεί στον Διαμεσολαβητή Ανθρωπίνων Δικαιωμάτων της Βοσνίας-Ερζεγοβίνης δικαιοδοσία σχετικά με αυτές τις δραστηριότητες. Ελπίζω επίσης ότι η ανάληψη της στρατιωτικής ευθύνης από την ΕΕ θα οδηγήσει σε μία δραστήρια προσπάθεια εντοπισμού των εγκληματιών πολέμου και παράδοσής τους στη Χάγη.
<P>
Ήρθε επιτέλους η ώρα να αποχαιρετίσουμε τον Επίτροπο Patten, αλλά ανυπομονώ να συνεργαστώ μαζί του στην εκστρατεία για την υπερψήφιση του Συντάγματος στη Βρετανία. 
<SPEAKER ID="42" LANGUAGE="DE" NAME="Kallenbach (Verts/ALE )." AFFILIATION="">
<P>
    Κύριε Πρόεδρε, κύριε Επίτροπε, κυρίες και κύριοι, πρέπει να μην ξεχνά κανείς, αν θέλει ένα καλύτερο μέλλον. Δεν έχει περάσει πολύς καιρός από τότε που στην Ευρώπη οι τίτλοι των εφημερίδων ήταν γεμάτοι με διώξεις, φόνους και εθνοκαθάρσεις στα Δυτικά Βαλκάνια, ενώ η ΕΕ ήταν σαν να έχει παραλύσει και δεν μπορούσε να ενεργήσει πραγματικά αποτελεσματικά για να αποφευχθούν αυτά. Είναι καλό, αν και οδυνηρό, να θυμόμαστε την Srebenica, το Mostar ή τη Banja Luka και να συνειδητοποιήσουμε ότι η μέχρι σήμερα στρατιωτική παρουσία υπό την ηγεσία του ΝΑΤΟ πέτυχε μια κάποια σταθερότητα στη Βοσνία-Ερζεγοβίνη που, ωστόσο, είναι εύθραυστη.
<SPEAKER ID="43" LANGUAGE="DE" NAME="Pack (PPE-DE )." AFFILIATION="">
<P>
    Κύριε Πρόεδρε, κυρίες και κύριοι, θα κάνω λίγες μόνο παρατηρήσεις για την ουσία της υπόθεσης. Πρώτον, ως πρόεδρος της αντιπροσωπείας για τις σχέσεις με την Αλβανία, τη Βοσνία-Ερζεγοβίνη, καθώς και τη Σερβία και το Μαυροβούνιο (μαζί με το Κοσσυφοπέδιο) χαίρομαι για την στρατιωτική αποστολή που εξακολουθεί να είναι απαραίτητη και βρίσκεται τώρα σε ευρωπαϊκά χέρια και για τη μεγάλη οικονομική και πολιτική συνδρομή της ΕΕ υπό την ηγεσία του κ. Patten.
<P>
Δεύτερον, και στη Βοσνία-Ερζεγοβίνη επικροτείται αυτή η μετάβαση από την SFOR στην EUFOR, η οποία άλλωστε καθιστά ακόμα πιο φανερή την στενή σύνδεση της μοίρας της Βοσνίας-Ερζεγοβίνης με τη δική μας. Η επιτυχία της πολιτικής, οικονομικής και στρατιωτικής μας αποστολής θα είναι η λυδία λίθος της εξωτερικής μας πολιτικής και πολιτικής ασφαλείας.
<P>
Τρίτον, τα καθήκοντα της EUFOR πρέπει να οριστούν ξεκάθαρα. Δεν θα πρέπει να αναμιγνύεται χωρίς λόγο στην ποινική δίωξη των εγκληματικών στοιχείων της ίδιας της χώρας. Η αστυνομία και η δικαιοσύνη της χώρας έχουν αναπτύξει στο μεταξύ την ικανότητα δίωξης και σύλληψης κοινών εγκληματιών. Επίσης, η σύλληψη εγκληματιών πολέμου όπως του Mladic και του Karadzic πρέπει να είναι καθήκον των νατοϊκών δυνάμεων που θα παραμείνουν στην χώρα και κυρίως των Σέρβων της Republika Srpska. Και οι δύο δεν το έκαναν αυτό μέχρι τώρα με φανερό ενθουσιασμό, η Republika Srpska το εμπόδισε μάλιστα. Όμως η EUFOR πρέπει να έχει άλλα καθήκοντα.
<P>
Τέταρτον: πώς θα διαμορφωθεί η συνεργασία μεταξύ της αστυνομικής αποστολής και της EUFOR;
<P>
Πέμπτον – ένα ερώτημα που με βασανίζει τα τελευταία χρόνια: έχουν ενημερωθεί οι στρατιώτες της EUFOR για τα προβλήματα της παράνομης διακίνησης γυναικών και του εξαναγκασμού σε πορνεία; Υπάρχει κάποιο ηθικό πλαίσιο; Ποιος, πού και πότε θα επιβάλει ποινές στις παραβάσεις; Η Βοσνία-Ερζεγοβίνη δεν είναι μόνο χώρα διέλευσης αλλά και χώρα προορισμού, πράγμα που οφείλεται και στην εκεί διεθνή παρουσία.
<P>
Έκτον: το σωστό όνομα είναι EUFOR. Γιατί λοιπόν αποκαλείται ALTHEA; Μία μυθική γυναικεία μορφή που την περιβάλλει το αίμα, τα αντίποινα και η εκδίκηση και τελικά καταλήγει στην αυτοκτονία. Τι είχε στο μυαλό του αυτός που σκέφτηκε αυτό το όνομα; Θα έπρεπε να έχει και λίγη ευαισθησία. Θα μπορούσε κανείς να περιμένει κάτι διαφορετικό σε μια περιοχή όπου εργαζόμαστε ενάντια στην εκδίκηση και στο ξεκαθάρισμα λογαριασμών. Και κάτι ακόμα: ήδη σήμερα στο Σεράγεβο υπάρχουν μεγάλα πλακάτ που καλωσορίζουν την αποστολή με το όνομα EUFOR. Ας το αφήσουμε έτσι κι ας ρίξουμε την ALTHEA στα άχρηστα, όπου είναι η θέση της! 
<SPEAKER ID="44" LANGUAGE="" NAME="" AFFILIATION="Αντιπροέδρου">
<SPEAKER ID="45" LANGUAGE="" NAME="Nicolaï," AFFILIATION="Συμβούλιο.">
<P>
Οι περισσότεροι από τους βουλευτές που μίλησαν συμφώνησαν στο γεγονός ότι το βήμα που θέλουμε να κάνουμε στη Βοσνία-Ερζεγοβίνη είναι σημαντικό για την πολιτική ασφάλειας και άμυνας της Ευρωπαϊκής Ένωσης. Συμφωνήσαμε επίσης στο γεγονός ότι είναι σημαντικό για τη Βοσνία-Ερζεγοβίνη καθώς και για την Ευρωπαϊκή Ένωση λόγω της ευρωπαϊκής προοπτικής της χώρας. Οι κ.κ. von Wogau, Wiersma και άλλοι ήταν πολύ σαφείς επ’ αυτού.
<P>
Ετέθησαν ερωτήσεις, ιδιαίτερα από τον κ. von Wogau, σχετικά με τη δομή της διοίκησης. Θα την εξηγήσω. Διοικητής των επιχειρήσεων είναι ο Αναπληρωτής Ανώτατος Συμμαχικός Διοικητής Ευρώπης (SACEUR), ο οποίος υποστηρίζεται από επιχείρηση της ΕΕ της οποίας το αρχηγείο βρίσκεται στο αρχηγείο του ΝΑΤΟ στη Μονς, όπως προανέφερα. Υπό τις διαταγές του Αναπληρωτή SACEUR έχουμε ένα σχήμα διοίκησης στη Νάπολη όπου εδρεύει το περιφερειακό στρατηγείο του NATO. Αυτό έχει την εποπτεία της περιφερειακής επιχείρησης στα Βαλκάνια.
<P>
Συμφωνώ με την κ. Poli Bortone και άλλους ότι έχει σημειωθεί πρόοδος αλλά μένουν ακόμη πολλά να γίνουν. Εκτός από τη συνεργασία με το ΔΠΔΓ που προανέφερα, και τις εσωτερικές μεταρρυθμίσεις, ελπίζω πράγματι η Βοσνία-Ερζεγοβίνη να καταστεί πιο ενεργή στη περιφερειακή συνεργασία.
<P>
Η Κροατία έχει σημειώσει σημαντική πρόοδο και θα μπορούσε να αποτελέσει παράδειγμα σε αρκετούς τομείς – εκτός ίσως σε σχέση με το ΔΠΔΓ, όπως θα ακούσουμε από την Εισαγγελέα, Carla Del Ponte, στις 23 Νοεμβρίου.
<P>
Τελειώνω με μία σύντομη αλλά σημαντική παρατήρηση. Εξ ονόματος της Προεδρίας θα ήθελα να ευχαριστήσω ιδιαίτερα τον Επίτροπο Patten για τον σημαντικό ρόλο που έπαιξε στα Βαλκάνια. Όπως είπε, περιμένουμε όλοι ανυπόμονα τη νέα Επιτροπή και τον νέο Επίτροπο, για τον οποίο αυτό το Κοινοβούλιο θα αποφασίσει την Πέμπτη. Ωστόσο, θα μας λείψει ο Επίτροπος Patten.
<SPEAKER ID="46" LANGUAGE="DE" NAME="Pack (PPE-DE )." AFFILIATION="">
<P>
    Κύριε Προεδρεύων του Συμβουλίου, δεν μίλησα μόνο αλλά έκανα δύο ερωτήσεις. Σας ρώτησα με ποιον τρόπο έχουν προετοιμαστεί οι στρατιώτες γι’ αυτήν τη δύσκολη αποστολή, ειδικά ως προς το θέμα του εμπορίου γυναικών και του εξαναγκασμού σε πορνεία. Σας ρώτησα πού και πώς θα κληθούν να απολογηθούν ή θα καταδικαστούν –εάν χρειαστεί– και σας ρώτησα επίσης εάν εξετάζετε να αποσύρετε από την κυκλοφορία αυτό το τρομερό όνομα ALTHEA που έχει προξενήσει προβλήματα στην περιοχή. Ήταν δύο σημαντικές ερωτήσεις και θα ήθελα μια απάντηση. 
<SPEAKER ID="47" LANGUAGE="" NAME="Nicolaï," AFFILIATION="Συμβούλιο.">
<P>
     Δεν μπορώ να προσθέσω πολλά. Προσπάθησα να εξηγήσω σε σχέση με τη πρώτη ερώτηση καθώς και την ερώτηση του κ. von Wogau. Όσον αφορά τη δεύτερη ερώτηση, είναι παράδοση να επιλέγουμε ελληνικές, ρωμαϊκές ή λατινικές ονομασίες για τις επιχειρήσεις και τις δραστηριότητες. Υποθέτω ότι επιλέχθηκε για αυτό τον λόγο. 
<SPEAKER ID="48" LANGUAGE="" NAME="Ludford (ALDE )." AFFILIATION="(ΕΝ)">
<P>
    Κύριε Πρόεδρε όπως η κ. Pack υπέβαλα ορισμένες συγκεκριμένες ερωτήσεις. Μία από αυτές ήταν παρόμοια με τη δική της και αφορούσε διασφαλίσεις σε σχέση με τη μη χρήση ιερόδουλων οι οποίες είναι θύματα εμπορίας ανθρώπων. Δεν πρόκειται για ασήμαντο σημείο, είναι πραγματικά σημαντικό.
<P>
Δεύτερον, ρώτησα εάν ο Διαμεσολαβητής Ανθρωπίνων Δικαιωμάτων της Βοσνίας-Ερζεγοβίνης θα είχε δικαιοδοσία όσον αφορά τις δραστηριότητες της EUFOR προκειμένου να αποφευχθούν επικρίσεις όπως εκείνες που εκφράστηκαν εναντίον της SFOR όσον αφορά αυθαίρετες συλλήψεις και κακομεταχείριση κρατουμένων. Οι ερωτήσεις μου ήταν πολύ συγκεκριμένες και θα ήμουν ιδιαίτερα ευγνώμων αν η Προεδρία μου έδινε μία απάντηση. 
<SPEAKER ID="49" LANGUAGE="" NAME="Nicolaï," AFFILIATION="Συμβούλιο.">
<SPEAKER ID="50" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί την Τετάρτη, στις 12.30. 
<SPEAKER ID="51" LANGUAGE="" NAME="Πρόεδρος." AFFILIATION="">
<P>
- A6-0031/2004 του κ. Samuelsen, σχετικά με την πρόταση κανονισμού του Συμβουλίου με την οποία τροποποιείται ο κανονισμός (ΕΚ) αριθ. 2667/2000 του Συμβουλίου σχετικά με την Ευρωπαϊκή Υπηρεσία Ανασυγκρότησης,
<P>
- A6-0032/2004 της κ. Rothe, σχετικά με την πρόταση κανονισμού του Συμβουλίου για τη σύσταση μέσου χρηματοδοτικής στήριξης ώστε να ενθαρρυνθεί η οικονομική ανάπτυξη της τουρκοκυπριακής κοινότητας. 
<SPEAKER ID="52" LANGUAGE="" NAME="Δημητρακόπουλος (PPE-DE )" AFFILIATION="">
<P>
    Κύριε Πρόεδρε, συγγνώμη που διακόπτω πριν αρχίσουμε τη συζήτηση για τη σημαντική έκθεση της κ. Rothe, αλλά επειδή η παρέμβασή μου είναι σχετική, ζητώ το λόγο τώρα.
<P>
Έχω κάποιες πληροφορίες, και σας παρακαλώ παρά πολύ να το ελέγξετε, ότι η υπηρεσία της Ολομέλειας με τον τίτλο Tabling Οffice παρουσιάζει ή πρόκειται να παρουσιάσει για ψήφιση μία αυθαίρετη διάταξη των τροπολογιών στην έκθεση της κ. Rothe. Όταν το πληροφορήθηκα, φώναξα και μπορεί, επειδή εδώ έχουν και οι τοίχοι αυτιά, να το έχει μάθει ήδη η υπηρεσία και να έχει κάνει τη δέουσα αλλαγή. Εάν δεν την έχει κάνει, τονίζω εάν δεν έχει κάνει την αλλαγή, σας παρακαλώ πάρα πολύ, να ειδοποιήσετε τον αναπληρωτή Γενικό Γραμματέα, τον κ. Rømer, ότι πρέπει να κάνει την αλλαγή και να του υπενθυμίσετε, ότι όταν στο προηγούμενο Προεδρείο ψηφίσαμε τη δημιουργία του Tabling Οffice είχαμε κάνει σαφές ότι το Tabling Οffice δεν έχει καμία πολιτική δικαιοδοσία. Διότι εάν δείτε τη διάταξη των τροπολογιών που έχω εδώ, είμαι βέβαιος ότι στην παρουσίασή της εκ μέρους του Tabling Οffice υποκρύπτεται πολιτική σκοπιμότητα, την οποίαν και καταγγέλλω. Και, τελειώνοντας, τονίζω ότι εάν δεν έχει κάνει ήδη την αλλαγή και εάν δεν πρόκειται να την κάνει, το ζήτημα του Tabling Οffice θα οδηγηθεί εκ μέρους μου, στη Διάσκεψη των Προέδρων των πολιτικών ομάδων. 
<SPEAKER ID="53" LANGUAGE="" NAME="Πρόεδρος." AFFILIATION="">
<SPEAKER ID="54" LANGUAGE="" NAME="Μάτσης (PPE-DE )." AFFILIATION="(Ο Πρόεδρος διακόπτει τον ομιλητή)">
<P>
Έχω να παρατηρήσω, κύριε Πρόεδρε, ότι η Επιτροπή Προϋπολογισμών του Κοινοβουλίου έχει αποφασίσει –πολύ ορθά– ότι τα χρήματα θα δοθούν προς την Τουρκοκυπριακή κοινότητα από τη θέση 3, δηλαδή από τη θέση βοήθειας προς τα κράτη μέλη της Ευρωπαϊκής Ένωσης. Τώρα πληροφορούμαι ότι η Ευρωπαϊκή Επιτροπή έχει προβεί σε εισήγηση να δοθούν τα χρήματα αυτά από τη θέση 7, δηλαδή από τη θέση που αφορά την προενταξιακή επιχορήγηση...
<SPEAKER ID="55" LANGUAGE="" NAME="Πρόεδρος" AFFILIATION="">
<SPEAKER ID="56" LANGUAGE="EN" NAME="Patten," AFFILIATION="Επιτροπή">
<P>
   .  Κύριε Πρόεδρε, θα επιδιώξω κατά τη διάρκεια των παρατηρήσεών μου να απαντήσω πολύ σθεναρά εξ ονόματος της Επιτροπής στο ζήτημα που έθεσε ο αξιότιμος βουλευτής και να καταστήσω σαφή τον λόγο για τον οποίο η Επιτροπή θεωρεί ότι η θέση 7 είναι η σωστή θέση για αυτήν την παροχή βοήθειας. Εάν ο αξιότιμος βουλευτής μπορεί να περιμένει λίγο και να ακούσει όσα θα πω, ίσως ενημερωθεί αναφορικά με οποιαδήποτε επακόλουθα διαδικαστικά ζητήματα επιθυμεί να θέσει.
<P>
Θα ήθελα να καλύψω τόσο το θέμα της παράτασης της εντολής της Ευρωπαϊκής Υπηρεσίας Ανασυγκρότησης έως το τέλος του 2006 όσο και το θέμα των προτάσεων της Επιτροπής για τη βοήθεια προς τη Βόρεια Κύπρο. Τα δύο αυτά θέματα συνδέονται μεταξύ τους και θα το καταστήσω αυτό σαφές στις παρατηρήσεις μου.
<P>
Θα ήθελα να ξεκινήσω συγχαίροντας την Υπηρεσία και τον Richard Zink για το εξαιρετικό έργο που επιτελέστηκε από το 2000 με στόχο τη βοήθεια προς τη Σερβία-Μαυροβούνιο, συμπεριλαμβανομένου του Κοσσυφοπεδίου και της ΠΓΔΜ. Η Υπηρεσία ιδρύθηκε με σκοπό τη γρήγορη και αποτελεσματική βοήθεια κοινοτήτων που είχαν μεγάλη ανάγκη αυτήν τη βοήθεια. Αυτό ακριβώς γίνεται. Η ανεξάρτητη εξωτερική αξιολόγηση της Υπηρεσίας Ανασυγκρότησης κατέληξε στο συμπέρασμα ότι η Υπηρεσία έχει επιτελέσει εξαιρετικό έργο όσον αφορά την εκπλήρωση της αρχικής εντολής της. Εάν ενθυμάται το Σώμα, επρόκειτο για μια επιχειρησιακή μονάδα της Επιτροπής για το Κοσσυφοπέδιο, η οποία θεσπίστηκε αμέσως μετά το τέλος της σύγκρουσης τον Ιούλιο του 1999 και η οποία έθεσε τη βάση για την ίδρυση της Υπηρεσίας τον Φεβρουάριο του 2000. Έκτοτε, οι βασικές θέσεις της διατηρούνται από αμερόληπτους υπαλλήλους της Επιτροπής με μακρά εμπειρία στη διαχείριση της παροχής βοήθειας. Οι επιτυχίες της Υπηρεσίας είναι η βάση της πρότασης της Επιτροπής για τη διατήρησή της υπό την παρούσα μορφή της έως το τέλος του 2006, όταν θα λήξει και το σημερινό πρόγραμμα παροχής βοήθειας για τα Δυτικά Βαλκάνια – το πρόγραμμα CARDS.
<P>
Όσον αφορά την ισχύ αυτής της θετικής αξιολόγησης, η Επιτροπή δεν έχει προτείνει καμία άλλη θεμελιώδη αλλαγή ως προς τον κανονισμό της Υπηρεσίας ως έχει. Ωστόσο, δώσαμε μεγάλη προσοχή στις τροπολογίες που κατέθεσε η Επιτροπή Εξωτερικών Υποθέσεων και, ιδιαίτερα, στην πρόταση για την υποβολή μιας έκθεσης της Επιτροπής σχετικά με το μέλλον της Υπηρεσίας έως τον Ιούλιο του 2005.
<P>
Είμαι βέβαιος ότι το Σώμα θα εκτιμήσει ότι η σημαντική συζήτηση σχετικά με τις νέες δημοσιονομικές προοπτικές της Κοινότητας για τα έτη 2007-2013 θα έχει επίπτωση στον τρόπο βοήθειας των Δυτικών Βαλκανίων. Συνεπώς, αισθανόμαστε ότι είναι ρεαλιστικό να θέσουμε ως προθεσμία τα τέλη του 2005 και όχι τα μέσα του 2005. Επίσης, όπως ζήτησε η επιτροπή, και προκειμένου να μην υπάρχουν αμφιβολίες σχετικά με το μέλλον της Υπηρεσίας, θα εξασφαλίσουμε ότι οποιαδήποτε πρόταση για την παράταση της Υπηρεσίας πέραν του 2006 θα πρέπει να υποβληθεί από την Επιτροπή το αργότερο έως τις 31 Μαρτίου 2006.
<P>
Θα ήθελα να υπογραμμίσω και πάλι το πολύ σημαντικό έργο που επιτελεί η Υπηρεσία. Όταν έγινα Επίτροπος το φθινόπωρο του 1999, υπήρχε μεγάλη ανησυχία ως προς το εάν θα μπορούσαμε να βοηθήσουμε αρκετά γρήγορα τα Δυτικά Βαλκάνια. Η Υπηρεσία επιτέλεσε εξαιρετικό έργο, και θέλω να συγχαρώ και πάλι όλους όσοι ευθύνονται για αυτό.
<P>
Επιτρέψτε μου να επανέλθω στις προτάσεις της Επιτροπής για τη βοήθεια της Βορείου Κύπρου και να προσπαθήσω να απαντήσω στο διαδικαστικό ζήτημα που έθεσε νωρίτερα ο αξιότιμος βουλευτής. Όπως γνωρίζει το Σώμα, το Συμβούλιο κάλεσε την Επιτροπή, μετά την αποτυχία του δημοψηφίσματος σχετικά με την επανένωση της Κύπρου τον Απρίλιο του 2004 –και θα ήθελα να συμφωνήσω πλήρως με όσα είπε σχετικά ο συνάδελφός μου, Επίτροπος Verheugen– να παρουσιάσει ολοκληρωμένες προτάσεις ώστε να θέσει τέλος στην απομόνωση της τουρκοκυπριακής κοινότητας. Στις 7 Ιουλίου, η Επιτροπή υιοθέτησε πλήρως μια ολοκληρωμένη δέσμη εμπορικών μέτρων και μέτρων παροχής βοήθειας, όπως ζήτησε το Συμβούλιο. Μολονότι σήμερα συζητούμε απλώς την έκθεση Rothe σχετικά με το χρηματοδοτικό μέσο, θα ήθελα να τονίσω και πάλι την πολιτική σημασία του πακέτου, που έχει ως στόχο τη διευκόλυνση της επανένωσης της Κύπρου μέσω της χρηματοδοτικής ενίσχυσης και του εμπορίου υπό προτιμησιακές συνθήκες.
<P>
Η πρόταση κανονισμού του Συμβουλίου για τη σύσταση νομικού μέσου ώστε να ενθαρρυνθεί η οικονομική ανάπτυξη της τουρκοκυπριακής κοινότητας δημιουργεί ένα ειδικό χρηματοδοτικό μέσο για ποσό της τάξεως των 259 εκατ. ευρώ που θα εφαρμοστεί από το 2004 έως το 2009.
<P>
Σε αυτό το σημείο θα εξηγήσω στον αξιότιμο βουλευτή τον λόγο για τον οποίο υποστηρίζουμε ότι η θέση 7 είναι η σωστή θέση για αυτήν τη βοήθεια. Το χρηματοδοτικό μέσο στοχεύει να διευκολύνει την επανένωση της Κύπρου με την ενθάρρυνση της οικονομικής ανάπτυξης, δίνοντας ιδιαίτερη έμφαση στην οικονομική ολοκλήρωση της νήσου μέσω της προσέγγισης και της συμμόρφωσης με το κεκτημένο, κυρίως μέσω του TAIEX, και μέσω της βελτίωσης των επαφών μεταξύ των δύο κοινοτήτων και της Ευρωπαϊκής Ένωσης. Κατά συνέπεια, οι περισσότερες δραστηριότητες θα είναι παρόμοιες με τις προενταξιακές δραστηριότητες που χρηματοδοτούνται σύμφωνα με τη θέση 7 που, κατά τη γνώμη μας, είναι η πιο κατάλληλη θέση χρηματοδοτικής προοπτικής για αυτήν τη συγκεκριμένη βοήθεια.
<P>
Όσον αφορά την υλοποίηση των κονδυλίων, η Επιτροπή εξετάζει προσεκτικά διάφορες επιλογές. Προτείνουμε τελικά να δοθεί στην Επιτροπή η δυνατότητα να εμπιστευτεί στην Ευρωπαϊκή Υπηρεσία Ανασυγκρότησης την υλοποίηση μεγάλων προγραμμάτων υποδομής στο πλαίσιο αυτού του κανονισμού, και η έκθεση Samuelsen, την οποία επίσης συζητούμε εδώ, εξετάζει την τροποποίηση του καταστατικού της Υπηρεσίας προς αυτόν τον σκοπό.
<P>
Η Επιτροπή χαιρετίζει τη στήριξη που παρέχει το Κοινοβούλιο στο χρηματοδοτικό μέσο, όπως αυτή εκφράζεται στην έκθεση Rothe σχετικά με την πρόταση. Όσον αφορά τις προτεινόμενες τροπολογίες, φρονώ ότι το Σώμα γνωρίζει πως έχουν ήδη συζητηθεί εις βάθος στην Επιτροπή Εξωτερικών Υποθέσεων και στην Επιτροπή Προϋπολογισμών. Η Επιτροπή αισθάνεται ευγνωμοσύνη για τις προτάσεις αυτών των επιτροπών, και μπορούμε να στηρίξουμε την ουσία των περισσότερων εξ αυτών.
<SPEAKER ID="57" LANGUAGE="EN" NAME="Nicolaï," AFFILIATION="Συμβούλιο">
<P>
   .  Κύριε Πρόεδρε, στη συνεδρίασή του στο Λουξεμβούργο στις 26 Απριλίου 2004, το Συμβούλιο Γενικών Υποθέσεων και Εξωτερικών Σχέσεων υπογράμμισε την απόφασή του να θέσει τέλος στην απομόνωση της τουρκοκυπριακής κοινότητας και να διευκολύνει την επανένωση της Κύπρου ενθαρρύνοντας την οικονομική ανάπτυξη της τουρκοκυπριακής κοινότητας. Προς αυτόν τον στόχο, το Συμβούλιο κάλεσε την Επιτροπή να υποβάλει ολοκληρωμένες προτάσεις, με ιδιαίτερη έμφαση στην οικονομική ολοκλήρωση της νήσου και τη βελτίωση της επαφής μεταξύ των δύο κοινοτήτων και της Ευρωπαϊκής Ένωσης.
<P>
Το Συμβούλιο συνέστησε επίσης την αποδέσμευση 259 εκατ. ευρώ που έχουν ήδη εγγραφεί στον προϋπολογισμό για το βόρειο τμήμα της Κύπρου σε περίπτωση διευθέτησης. Υπό το πρίσμα αυτό, όπως μόλις είπε ο Επίτροπος, με στόχο την οικονομική ολοκλήρωση της νήσου και τη βελτίωση της επαφής μεταξύ των δύο κοινοτήτων, η Επιτροπή υπέβαλε τον Ιούλιο του 2004 ένα σχέδιο κανονισμού για τη σύσταση ενός χρηματοδοτικού μέσου στο οποίο ζητείται η γνωμοδότηση του Ευρωπαϊκού Κοινοβουλίου. Υπέβαλε επίσης ένα σχέδιο κανονισμού σχετικά με το άμεσο εμπόριο μεταξύ του βόρειου τμήματος της Κύπρου και της υπόλοιπης ΕΕ.
<P>
Σύμφωνα με την εντολή που έδωσε το Συμβούλιο στις 26 Απριλίου, η ολλανδική Προεδρία δεσμεύτηκε να υποβάλει τις προτάσεις και να καταβάλει σημαντικές προσπάθειες προς αυτόν τον στόχο. Και οι δύο προτάσεις εξετάστηκαν προσεκτικά στην Επιτροπή Μονίμων Αντιπροσώπων. Αντιμετωπίστηκαν δυσκολίες και εκφράστηκαν ανησυχίες κατά τη διάρκεια της συζήτησης αυτής επί ορισμένων θεμάτων, όπως τα περιουσιακά και κυριαρχικά δικαιώματα.
<SPEAKER ID="58" LANGUAGE="EN" NAME="Samuelsen (ALDE )," AFFILIATION="εισηγητής">
<P>
   .  Κύριε Πρόεδρε, η διαδικασία διά της οποίας φτάσαμε στην παράταση της εντολής της Ευρωπαϊκής Υπηρεσίας Ανασυγκρότησης δεν αξίζει υψηλή βαθμολογία όσον αφορά την καλλιτεχνική απόδοση. Το αίτημα της Επιτροπής για παράταση ήλθε πολύ αργά. Οι βουλευτές θυμούνται ότι το Κοινοβούλιο, στο προηγούμενο ψήφισμά του σχετικά με την Ευρωπαϊκή Υπηρεσία Ανασυγκρότησης, ζήτησε από την Επιτροπή να παρουσιάσει την έκθεση αξιολόγησής της σχετικά με την κατάσταση της Υπηρεσίας το αργότερο έως τον Ιούνιο του 2003, προκειμένου να επιτρέψει στο ΕΚ τη διεξαγωγή μιας συζήτησης σχετικά με το μέλλον της Υπηρεσίας και την επάρκειά της όσον αφορά τη διαχείριση της εξωτερικής βοήθειας της ΕΕ σε ορισμένες χώρες του Συμφώνου Σταθερότητας και σε ορισμένες χώρες σταθεροποίησης και σύνδεσης. Η Επιτροπή δεν ακολούθησε τη σύσταση του Κοινοβουλίου και παρουσίασε την έκθεσή της κατά τη διάρκεια της φετινής προεκλογικής περιόδου.
<P>
Η πρόοδος που σημειώθηκε στην ανάπτυξη ενός αποτελεσματικού αποκεντρωμένου συστήματος συμβάσεων και συστημάτων χρηματοδοτικής διαχείρισης για τη βοήθεια από την ΕΕ, όπως προβλέπει το πολυετές πρόγραμμα CARDS για τα έτη 2005-2006 για την ΠΓΔΜ, πρέπει να εξεταστεί περαιτέρω.
<P>
Θα με ευχαριστούσε η ενσωμάτωση μιας πρότασης που θα συγχώνευε τις ιδέες των δύο συναδέλφων βουλευτών, ζητώντας από την Επιτροπή να υποβάλει έως τον Ιούνιο του 2005 μια έκθεση σχετικά με το μέλλον της Υπηρεσίας μετά τις 31 Δεκεμβρίου 2006. Αυτό πρέπει να διασφαλίζει ότι η πιθανή παράταση δεν πρέπει να αντιμετωπίζεται με την ίδια βιασύνη όπως στο παρελθόν.
<SPEAKER ID="59" LANGUAGE="DE" NAME="Rothe (PSE )," AFFILIATION="εισηγήτρια.">
<P>
Με τα προβλεπόμενα 259 εκατ. ευρώ θα ενισχυθεί μέχρι και το 2006 η οικονομική ανάπτυξη της τουρκοκυπριακής κοινότητας. Αρχικά το ποσόν θα αποδεσμευόταν μετά την έγκριση του σχεδίου Ανάν προκειμένου να μειωθεί η μεγάλη οικονομική υστέρηση της τουρκοκυπριακής κοινότητας. Αφού τον Φεβρουάριο οι Τουρκοκύπριοι ενέκριναν με μεγάλη πλειοψηφία το σχέδιο Ανάν αλλά οι Ελληνοκύπριοι το απέρριψαν, το Συμβούλιο συνέστησε να τεθεί σε ισχύ αυτό το μέσο χρηματοδοτικής στήριξης και χωρίς την επίτευξη συμφωνίας στην Κύπρο.
<P>
Μπορώ να πω ως εισηγήτρια εξ ονόματος της Επιτροπής Εξωτερικών Υποθέσεων ότι υποστηρίζουμε ομόφωνα αυτό το σχέδιο. Επιτρέψτε μου να εκφράσω εδώ τις ευχαριστίες μου για την πολύ καλή συνεργασία στην Επιτροπή Εξωτερικών Υποθέσεων. Η κοινοτική βοήθεια που προβλέπει ο εν λόγω κανονισμός μπορεί και πρέπει να συμβάλει σε μία προοδευτική συμμόρφωση με το κοινοτικό κεκτημένο για να προετοιμάσει έτσι την υιοθέτησή του, η οποία θα είναι απαραίτητη μετά την επίλυση του Κυπριακού. Το μέσο χρηματοδοτικής στήριξης στοχεύει και στην προώθηση μιας τέτοιας λύσης. Το ποσόν των 260 εκατ. ευρώ θα χρησιμοποιηθεί –αυτό το επικροτούμε θερμά– για μέτρα στους τομείς του περιβάλλοντος, των μεταφορών, των τηλεπικοινωνιών, καθώς και για έργα ύδρευσης ή/και ενέργειας. Ακόμα, για μέτρα ανασυγκρότησης για παράδειγμα στις αγροτικές περιοχές, για μέτρα που θα ωφελήσουν ιδιαίτερα τις μικρές και μεσαίες επιχειρήσεις, καθώς και για δικοινοτικά έργα που θα προωθήσουν την εμπιστοσύνη μεταξύ των δύο εθνοτήτων. Φυσικά μπορούν και πρέπει να προβλεφθούν και μέτρα για την Αμμόχωστο προκειμένου να καταστεί δυνατό να κατοικηθεί ξανά. Γνωρίζετε ότι εκεί υπάρχουν ανάλογες πρωτοβουλίες.
<P>
Στην έκθεσή μου επισημαίνεται ότι τα σχεδιαζόμενα μέτρα δεν πρέπει να θίξουν τα δικαιώματα ιδιοκτησίας των πολιτών της ΕΕ. Αυτό το υπογραμμίσαμε ξανά, μολονότι γνωρίζουμε ότι μέχρι σήμερα ήταν αυτονόητο να τηρείται αυτή η αρχή κατά την εφαρμογή ευρωπαϊκών προγραμμάτων. Συμφωνήσαμε όλοι στην επιτροπή ότι θα υποστηρίξουμε την πρόσθετη πρόταση της Επιτροπής να διαχειρίζεται την όλη δράση η Υπηρεσία Ανασυγκρότησης. Αυτό το λέω και στον κ. Samuelsen: υπάρχει ευρεία συναίνεση, συμφωνούμε απόλυτα ως προς αυτό.
<P>
Όπως είπαν ήδη ο Επίτροπος Patten και το Συμβούλιο, η οικονομική υποστήριξη είναι μέρος μίας δέσμης που προτάθηκε τον Ιούλιο από την Επιτροπή. Για το άμεσο εμπόριο που προτάθηκε επίσης, το Κοινοβούλιο δεν έχει επίσημα δικαίωμα διαβούλευσης. Παρ’ όλ’ αυτά νομίζω πως αύριο το Κοινοβούλιο θα πει καθαρά στο Συμβούλιο ότι περιμένει να ληφθεί γρήγορα μια απόφαση για την πρόταση που αφορά το εμπόριο, καθώς και για το μέσο χρηματοδοτικής στήριξης.
<SPEAKER ID="60" LANGUAGE="PT" NAME="Silva Peneda (PPE-DE )," AFFILIATION="συντάκτης γνωμοδότησης της Επιτροπής Προϋπολογισμών">
<P>
   .  Κύριε Πρόεδρε, η ΕΕ απέδειξε ότι ήταν πάντα υπέρ της ένταξης μιας ενωμένης Κύπρου. Παρά τις διπλωματικές προσπάθειες, ωστόσο, κάτι τέτοιο δεν κατέστη δυνατόν, δεδομένου του αρνητικού αποτελέσματος του δημοψηφίσματος που διεξήχθη τον Απρίλιο του 2004.
<P>
Προκειμένου να αποφευχθεί η περαιτέρω απομόνωση των τουρκοκυπριακών εδαφών και να ενισχυθούν οι επαφές μεταξύ των δύο κοινοτήτων, η Ευρωπαϊκή Επιτροπή κατέθεσε μια πρόταση με στόχο τη σύσταση ενός μέσου οικονομικής ανάπτυξης για αυτήν την κοινότητα που θα ανέρχεται συνολικά σε 259 εκατ. ευρώ για την περίοδο 2004-2006.
<P>
Λόγω του γεγονότος ότι δεν έχει επιτευχθεί πολιτική συμφωνία για την ένταξη μιας ενωμένης Κύπρου στην ΕΕ, μια τέτοια χρηματοδότηση έχει εγείρει αρκετά ζητήματα νομικής και δημοσιονομικής φύσεως. Δεν υπάρχει, πράγματι, κάποια θέση του προϋπολογισμού που να επιτρέπει την άμεση χορήγηση κοινοτικής χρηματοδότησης σε ένα κράτος μέλος του οποίου η κυβέρνηση δεν έχει την απόλυτη εξουσία σε κάποιο τμήμα των εδαφών του. Θα ήθελα να τονίσω ότι η Δημοκρατία της Βορείου Κύπρου δεν έχει αναγνωριστεί διεθνώς και, συνεπώς, δεν μπορεί να θεωρηθεί κράτος. Αυτή η έλλειψη δημοσιονομικής βάσης συνεπάγεται ότι μια τέτοια χρηματοδότηση μπορεί μόνο να αντιμετωπιστεί παράλληλα με το σχέδιο διορθωτικού προϋπολογισμού αριθ. 10/2004.
<P>
Ως συντάκτης γνωμοδότησης της Επιτροπής Προϋπολογισμών, ανέλυσα την πρόταση της Επιτροπής που έχουμε ενώπιόν μας. Η Επιτροπή υποστηρίζει εδώ ότι η χρηματοδότηση έχει ως στόχο την οικονομική ενίσχυση δραστηριοτήτων παρόμοιων με αυτές της προενταξιακής φάσης, που εμπίπτει στο πεδίο της κατηγορίας 7 του προϋπολογισμού. Χωρίς να υπεισέλθω στις πολιτικές πτυχές της συζήτησης, συμφώνησα, ωστόσο, με τις χρηματοδοτικές επιπτώσεις αυτής της πρότασης για τις δημοσιονομικές προοπτικές, παρά το γεγονός ότι δεν είναι αρκετά σαφές σε ποια κατηγορία εμπίπτει αυτή η χρηματοδοτική στήριξη. Συνεπώς, άφησα ηθελημένα ανοιχτή την επιλογή της πιο κατάλληλης δημοσιονομικής βάσης, ένα καθήκον που η αρμόδια για τον προϋπολογισμό αρχή πρέπει να αναλάβει μόλις το Συμβούλιο καταθέσει το κείμενο της πρότασής του.
<SPEAKER ID="61" LANGUAGE="DE" NAME="Stenzel (PPE-DE )," AFFILIATION="εξ ονόματος της Ομάδας.">
<P>
Ωστόσο, για τη Βόρεια Κύπρο είναι σημαντικό, όπως και στις προηγούμενες περιπτώσεις, να υποβάλει η Επιτροπή μέχρι τον Ιούνιο 2005 έκθεση στο Ευρωπαϊκό Κοινοβούλιο και το Συμβούλιο για το μέλλον της υπηρεσίας μετά την 31η Δεκεμβρίου 2006. Η Νοτιοανατολική Ευρώπη και τα επικείμενα καθήκοντα της υπηρεσίας είναι πολύ σημαντικά για την Ευρώπη για να επιτρέψει ασάφειες σχετικά με το μέλλον της Ευρωπαϊκής Υπηρεσίας Ανασυγκρότησης. Επίσης, πρέπει να έχει διευκρινιστεί η σχέση μεταξύ της υπηρεσίας και των επονομαζομένων αποκεντρωμένων αντιπροσωπειών της Επιτροπής προκειμένου να αποφευχθεί η έλλειψη δραστηριοτήτων ή η επικάλυψή τους.
<P>
Φυσικά, η έκθεση πρέπει να περιλαμβάνει και την εφαρμογή του πολυετούς προγράμματος CARDS 2005-2006 για την Πρώην Γιουγκοσλαβική Δημοκρατία της Μακεδονίας, πράγμα που δεν συμβαίνει ως τώρα. Ως εκ τούτου, η Ομάδα του ΕΛΚ-ΕΔ υποστηρίζει την πρόταση επέκτασης του κανονισμού του Συμβουλίου για την Ευρωπαϊκή Υπηρεσία Ανασυγκρότησης.
<SPEAKER ID="62" LANGUAGE="" NAME="Μπεγλίτης (PSE )," AFFILIATION="εξ ονόματος της Ομάδας.">
<P>
    Κύριε Πρόεδρε, πρώτα θα ήθελα να ευχαριστήσω τους δύο εισηγητές, τον κ. Samuelsen και την κ. Rothe, για την πολύ υπεύθυνη δουλειά που έκαναν στις εκθέσεις τους.
<P>
Αυτή η στρατηγική αποτελεί τη μόνη αξιόπιστη πρόταση για την ειρηνική ανασυγκρότηση των Βαλκανίων και την ενίσχυση της ευρωπαϊκής τους προοπτικής. Γι' αυτό το λόγο, κύριε Πρόεδρε, κρίνεται περισσότερο από αναγκαία η παράταση της λειτουργίας της υπηρεσίας μέχρι το τέλος του Δεκεμβρίου 2006, καθώς και η πρόβλεψη της εξέτασης δυνατότητας παράτασης λειτουργίας και πέρα από αυτή την ημερομηνία, αφού οι εξελίξεις στα Βαλκάνια θα είναι σημαντικές και το 2005 και την επόμενη περίοδο και απαιτούνται πολιτικές για την εμπέδωση της σταθερότητας και της ασφάλειας στα Βαλκάνια.
<P>
Για το σκοπό αυτό, ζητώ από τον κ. Patten, να υποβάλει η Επιτροπή σχετική έκθεση προς το Συμβούλιο και το Ευρωπαϊκό Κοινοβούλιο.
<P>
Τελειώνοντας, κύριε Πρόεδρε, θέλω να ζητήσω από την Προεδρία να τοποθετηθεί πάνω στο θέμα της κατηγορίας για τη χρηματοδοτική ενίσχυση της Τουρκοκυπριακής κοινότητας. Ο κ. Nικολάι θα πρέπει να πάρει εκ μέρους της ολλανδικής Προεδρίας μια σαφή θέση, εάν η χρηματοδοτική ενίσχυση θα ενταχθεί στη κατηγορία 7 ή στη κατηγορία 3. 
<SPEAKER ID="63" LANGUAGE="EN" NAME="Duff (ALDE )," AFFILIATION="εξ ονόματος της Ομάδας">
<P>
   .  Κύριε Πρόεδρε, πρόκειται για την πρώτη συγκεκριμένη έκφραση της εκτίμησης της Ευρωπαϊκής Ένωσης για το γεγονός ότι οι Τουρκοκύπριοι ψήφισαν σθεναρά υπέρ του σχεδίου Ανάν. Είναι η πρώτη φορά, αλλά έρχεται καθυστερημένη και πρόκειται για ένα μικρό χρηματικό ποσό: πολύ μικρό για τον κατάλογο της Επιτροπής που αποτελείται από γεμάτα αίγλη σχέδια προτεραιότητας που ο Επίτροπος Patten, τον οποίο με χαρά βλέπουμε ακόμα εδώ, μας διάβασε νωρίτερα.
<P>
Λόγω της έλλειψης γενναιοδωρίας, τα χρήματα θα δαπανηθούν με τόσο περιορισμένο τρόπο ώστε θα καλύψουν μόνο τα 15% των εδαφών της Βορείου Κύπρου, αποκλείοντας πολλά χωριά που ψήφισαν συνολικά για το σχέδιο Ανάν. Θα ήθελα να πω ότι λυπούμαι για την αργή πρόοδο επί αυτού του θέματος στο Συμβούλιο. Το χειρότερο από όλα είναι ότι ο χρηματοδοτικός κανονισμός έχει διαχωριστεί από τον εμπορικό κανονισμό, γεγονός που είναι μακράν το πιο σημαντικό μέρος του πακέτου. Θα δεσμεύσει ο Υπουργός την Προεδρία να καταλήξει σε κάποιο αποτέλεσμα αναφορικά με το θέμα του εμπορίου εντός τριών μηνών; 
<SPEAKER ID="64" LANGUAGE="NL" NAME="Lagendijk (Verts/ALE )," AFFILIATION="εξ ονόματος της Ομάδας">
<P>
   .  Κύριε Πρόεδρε, κυρίες και κύριοι, πρέπει να λέμε συνεχώς ότι η Ευρωπαϊκή Υπηρεσία Ανασυγκρότησης έχει συμβάλει σημαντικά στη θετική εικόνα της ΕΕ στα Βαλκάνια. Πράγματι, πριν από το 2000, η Ευρωπαϊκή Ένωση ήταν, κυρίως, ένα γραφειοκρατικό τέρας που υποσχόταν τα πάντα είτε πολύ αργά είτε καθόλου. Μετά το 2000, η Ευρωπαϊκή Ένωση, μέσω της υπηρεσίας, ήταν πολύ ικανή στο να παρέχει κατάλληλη και αποτελεσματική βοήθεια, συχνά υπό δύσκολες συνθήκες. Δεν συνέβη ποτέ στο παρελθόν να δαπανηθεί πραγματικά για τη χορήγηση βοήθειας μια τόσο μεγάλη αναλογία χρηματοδότησης που εγγράφηκε στον προϋπολογισμό. Και πάλι, συγχαρητήρια για αυτό.
<P>
Τούτου λεχθέντος, παραμένει το ερώτημα, το οποίο εμείς σε αυτό το Σώμα συζητήσαμε επανειλημμένα με τον Επίτροπο, ως προς το τι σκεφτόταν πραγματικά η Επιτροπή όταν ανέθετε ένα ορισμένο καθήκον στο Προεδρείο, στα διάφορα γραφεία του Προεδρείου ή στις αποκεντρωμένες αντιπροσωπείες, τις πρεσβείες της Ευρωπαϊκής Ένωσης. Μολονότι η Επιτροπή δεν μπορεί να το παραδεχτεί αυτό, προτείνει ενίοτε να συνεχίσει το Κοινοβούλιο , ενώ επιμένει σε μια απάντηση. Ο λόγος είναι ότι θέλουμε να αποφύγουμε περαιτέρω ασάφειες. Επιτρέψτε μου να σας δώσω ένα παράδειγμα. Είναι πιθανόν να ανατεθούν στην Ευρωπαϊκή Ένωση περισσότερα καθήκοντα στο Κοσσυφοπέδιο κατά τη διάρκεια του 2005 και του 2006: με άλλα λόγια λιγότερα ΗΕ, λιγότερη UNMIC και περισσότερη Ευρωπαϊκή Ένωση. Απαιτεί αυτό τώρα μεγαλύτερο ρόλο για το Προεδρείο ή σημαίνει ότι μπορούμε να αναμένουμε μια μεγαλύτερη, ευδιάθετη αντιπροσωπεία και μια μεγαλύτερη πρεσβεία; Είναι σημαντικό να γνωρίζει το Κοινοβούλιο, διότι εμείς πρέπει να λάβουμε άχαρες, πολιτικές και χρηματοδοτικές αποφάσεις.
<SPEAKER ID="65" LANGUAGE="" NAME="Αδάμου (GUE/NGL )," AFFILIATION="εξ ονόματος της Ομάδας.">
<P>
Μετά την τουρκική εισβολή και κατοχή του 1974, η Κυπριακή Δημοκρατία ανακήρυξε τα κατεχόμενα λιμάνια και αεροδρόμιά της ως κλειστά. Αφού δεν μπορούσε να ασκήσει οποιοδήποτε έλεγχο σε αυτά. Αυτή ήταν και μία πράξη αυτοάμυνας, έτσι ώστε να μην οδηγηθούμε σε αναγνώριση του ψευδοκράτους. Τα ψηφίσματα 541 και 550 του Συμβουλίου Ασφαλείας καθώς και μια σειρά από αποφάσεις του Ευρωπαϊκού Δικαστηρίου Ανθρωπίνων Δικαιωμάτων επιβεβαίωσαν πλήρως την ορθότητα της ανωτέρω απόφασης. Το ίδιο έγινε και στην πρόσφατη γνωμοδότηση της νομικής υπηρεσίας του Συμβουλίου, όπου αναγνωρίζεται ρητώς το δικαίωμα της Κυπριακής Δημοκρατίας να κρατεί κλειστά τα εν λόγω λιμάνια και αεροδρόμια.
<P>
Όσον αφορά το υπό συζήτηση κείμενο αναφορικά με το "European Agency for a Construction" προκαλεί εντύπωση στο ΑΚΕΛ το γεγονός ότι βρίσκεται σήμερα μπροστά μας προς ψήφιση, τη στιγμή που δεν υπάρχει συμφωνία σε επίπεδο COREPER; Επιτροπής ή Συμβουλίου. Υπενθυμίζω την άποψη της COREPER ότι το ζήτημα θα συζητείτο επί επομένης Προεδρίας, αυτής του Λουξεμβούργου.
<P>
Επειδή ακριβώς η Κυπριακή Δημοκρατία δεν είναι τρίτη χώρα και τα κατεχόμενα δεν είναι ανεξάρτητα εδάφη, αλλά, όπως ρητώς προβλέπει στη Συνθήκη Προσχώρησης, εδάφη της Ευρωπαϊκής Ένωσης στα οποία έχει ανασταλεί η εφαρμογή του κοινωνικού κεκτημένου, το ΑΚΕΛ δεν μπορεί να υπερψηφίσει τον κανονισμό για το European Agency for a Construction. Εννοείται, ότι η εκ μέρους μας καταψήφιση του κανονισμού καθόλου δεν σημαίνει απόρριψη της βοήθειας προς τις χώρες των Βαλκανίων.
<SPEAKER ID="66" LANGUAGE="" NAME="Καρατζαφέρης (IND/DEM )," AFFILIATION="εξ ονόματος της Ομάδας.">
<P>
    Κύριε Πρόεδρε, άκουσα με προσοχή τον κ. Patten και τις τοποθετήσεις του.
<P>
Καταρχάς, επί της διαδικασίας, δεν είμαι σίγουρος ότι νομιμοποιείται ο κ. Patten να είναι στην αίθουσα, εφόσον η Επιτροπή Prodi, είχε εντολή μέχρι τις 31 Οκτωβρίου. Από κει και πέρα όλες οι πράξεις της Επιτροπής Prodi ελέγχονται εάν είναι νόμιμες. Και πιστεύω ότι θέμα αυτό θα λυθεί στο Δικαστήριο του Λουξεμβούργου.
<P>
Ποιος φταίει που δεν είναι ισομερής η ανάπτυξη της Βορείου Κύπρου και της Νοτίου Κύπρου, όταν μάλιστα η πλέον εύφορος και η πλέον τουριστική περιοχή είναι η Βόρειος. Φταίει ο στρατός κατοχής. Όσα χρήματα και αν δώσει η Ευρώπη θα πάνε χαμένα, γιατί ο στρατός κατοχής έχει δημιουργήσει ένα ασφυκτικό πλαίσιο που απαγορεύει την οποιαδήποτε ανάπτυξη. Πρέπει λοιπόν να δούμε τι μπορεί να γίνει, όπως διερωτήθει και ο κ. Επίτροπος. Θα πρέπει να φύγει ο στρατός κατοχής και να επανέλθει η Κύπρος εκεί που ήταν, μετά από τις συμφωνίες της Ζυρίχης και του Λονδίνου που είχε υπογράψει και η Αγγλία, της οποίας βεβαίως εξαίρετο τέκνο είναι ο κ. Επίτροπος. Να φύγει ο στρατός κατοχής, να επανέλθει η ηρεμία στο νησί, να εφαρμοσθεί το Σύνταγμα του 1960 και αυτομάτως τότε θα έρθει και η οικονομική ευημερία στη Βόρειο Κύπρο. Όσο υπάρχει στρατός κατοχής δεν θα υπάρχει ευημερία. Τα χρήματα θα πάνε χαμένα. Πρέπει λοιπόν να τολμήσουμε και να βρούμε μια ρεαλιστική λύση.
<SPEAKER ID="67" LANGUAGE="DA" NAME="Camre (UEN )," AFFILIATION="εξ ονόματος της Ομάδας.">
<P>
    Κύριε Πρόεδρε, θα θέλαμε και εμείς να εκφράσουμε την πεποίθησή μας ότι η Υπηρεσία Ανασυγκρότησης μπορεί να βοηθήσει στη βελτίωση της οικονομικής και κοινωνικής κατάστασης στη ζώνη που κατέχουν οι Τούρκοι στη Βόρεια Κύπρο. Είναι σημαντικό να θυμόμαστε το ιστορικό της σημερινής κατάστασης στο βόρειο τμήμα της Κύπρου. Το ιστορικό είναι ότι η τουρκική εισβολή που πραγματοποιήθηκε το 1974 είχε ως αποτέλεσμα ο πληθυσμός του βόρειου τμήματος της Κύπρου να βρίσκεται τώρα σε οικονομική και κοινωνική κατάσταση χειρότερη από αυτήν που βρισκόταν πριν από τον Ιούλιο του 1974.
<P>
Σε αυτό το πλαίσιο, πρέπει να τονίσω ότι, όπως ήδη έχουν επισημάνει άλλοι, οι προσπάθειες ανάπτυξης θα πραγματοποιηθούν σε συνεργασία με την κυβέρνηση της Κυπριακής Δημοκρατίας. Αυτό που δεν πρέπει να συμβεί είναι να παρέμβει και να παράσχει τώρα η ΕΕ βοήθεια ως ένδειξη ευχαριστιών σε όσους υπερψήφισαν το σχέδιο Ανάν και να λησμονήσει όσους ψήφισαν κατά του σχεδίου. Υπάρχουν κίνητρα που, κατά τη γνώμη μου, δεν έχουν εξεταστεί κατάλληλα σε αυτό το Κοινοβούλιο, και θυμάμαι τη συζήτηση με τον κ. Verheugen, κατά τη διάρκεια της τελευταίας συνεδρίασης, για το θέμα γενικά του σχεδίου του Κόφι Ανάν. Ήταν ένα σχέδιο σαφώς άδικο και σαφώς απαράδεκτο για τον ελληνοκυπριακό πληθυσμό και, κατά συνέπεια, απορρίφθηκε με μεγάλη πλειοψηφία.
<P>
Αναμφίβολα, όλοι μας θέλουμε να βελτιωθεί η κατάσταση, και απαραίτητη προϋπόθεση για αυτό είναι, βεβαίως, να τεθεί τέλος στη στρατιωτική κατοχή της Βορείου Κύπρου. Εφόσον η Τουρκία καταλαμβάνει μέρος των εδαφών μιας άλλης ευρωπαϊκής χώρας, δεν μπορούμε να διεξαγάγουμε διαπραγματεύσεις με την τουρκική κυβέρνηση, όπως ίσως αποφασιστεί σε αυτό το Σώμα τον Δεκέμβριο, σχετικά με την ένταξη της Τουρκίας στην ΕΕ. Οι διαπραγματεύσεις πρέπει πάντα να διεξάγονται με τη συμμετοχή του ελληνοκυπριακού πληθυσμού και λαμβάνοντας υπόψη τα συμφέροντά του. Οι Ελληνοκύπριοι είναι οι χαμένοι από το 1974. Αυτοί είναι τα θύματα και δεν πρέπει να τιμωρηθούν μέσα από τις προσπάθειες που καταβάλλουμε εμείς στην ΕΕ για την ομαλοποίηση της κατάστασης. 
<SPEAKER ID="68" LANGUAGE="NL" NAME="Claeys (NI )." AFFILIATION="de facto">
<P>
    Κύριε Πρόεδρε, εξεπλάγην όταν άκουσα τον Επίτροπο Patten να λέει ότι το σχέδιο Ανάν παραμένει η σωστή βάση για την πιθανή επανένωση της Κύπρου. Δεν θα πρέπει να παραβλέψουμε το γεγονός ότι τον Απρίλιο του τρέχοντος έτους διεξήχθη δημοψήφισμα για αυτό το σχέδιο και η μεγάλη πλειοψηφία των Ελληνοκυπρίων το καταψήφισαν. Όταν διεξάγεται ένα δημοψήφισμα, το αποτέλεσμα πρέπει να γίνεται σεβαστό. Η χρηματοδοτική στήριξη στο μέρος του νησιού που κατέχουν οι Τούρκοι επρόκειτο να έχει ως προϋπόθεση την επισφράγιση του σχεδίου Ανάν με δημοψήφισμα, κάτι που δεν συνέβη. Η δέσμευση 259 εκατ. ευρώ για το βόρειο τμήμα της Κύπρου ισοδυναμεί με αναγνώριση της στρατιωτικής κατοχής αυτής της περιοχής από περισσότερους από 35 000 Τούρκους στρατιώτες. Φαίνεται ότι η Ευρωπαϊκή Ένωση δεν έχει πρόβλημα με το γεγονός ότι μια υποψήφια χώρα καταλαμβάνει μέρος των εδαφών ενός υπάρχοντος κράτους μέλους. Όχι μόνο πρόκειται να αρχίσουμε διαπραγματεύσεις με την Τουρκία, αλλά η κατοχή της Βορείου Κύπρου ανταμείβεται τώρα οικονομικά, και αυτό είναι παράλογο. 
<SPEAKER ID="69" LANGUAGE="" NAME="Δημητρακόπουλος (PPE-DE )." AFFILIATION="">
<P>
    Κύριε Πρόεδρε, να συγχαρώ κατ' αρχήν την κ. Rothe και φυσικά και τον κ. Samuelsen για τις εκθέσεις τους και να πω ότι εγώ θα ασχοληθώ, βεβαίως, περισσότερο με την έκθεση της κ. Rothe.
<SPEAKER ID="70" LANGUAGE="EN" NAME="Öger (PSE )." AFFILIATION="Wandel durch Annährung">
<P>
    Κύριε Πρόεδρε, πρόκειται να ψηφίσουμε επί της έκθεσης της συναδέλφου μου κ. Rothe σχετικά με τη χρηματοδοτική στήριξη της Βορείου Κύπρου. Είναι καλά νέα: η Βόρεια Κύπρος χρειάζεται αυτήν τη βοήθεια.
<P>
Τις τελευταίες δεκαετίες, διάφορα γεγονότα διαίρεσαν τη νήσο πολιτικά και οικονομικά. Ο λαός της Κύπρου υπέφερε πολύ από τη διαίρεση του νησιού. Όλοι όσοι εμπλέκονται πρέπει να καταβάλουν κάθε δυνατή προσπάθεια ώστε να ξεπεραστεί ο διαχωρισμός. Ο σαφής στόχος των Ηνωμένων Εθνών και της ΕΕ ήταν η είσοδος μιας ενωμένης Κύπρου στην Ευρωπαϊκή Ένωση την 1η Μαΐου 2004.
<P>
Ο κανονισμός σχετικά με τη χρηματοδοτική στήριξη που συζητούμε σήμερα αποτελεί το πρώτο βήμα. Το δεύτερο βήμα θα είναι ο κανονισμός αναφορικά με τις ειδικές συνθήκες για το εμπόριο. Το Συμβούλιο θα μπορούσε να οριστικοποιήσει, καταρχάς, αυτόν τον κανονισμό χωρίς καθυστέρηση, ώστε να επιτραπεί η βελτίωση των οικονομικών συνθηκών στη Βόρεια Κύπρο, και, δεύτερον, να διευκολύνει την προσέγγιση μεταξύ των δύο πλευρών μέσω του εμπορίου. Αυτή η προσέγγιση μπορεί επίσης να στηρίξει την αλλαγή και στα δύο μέρη της νήσου. Την εποχή της γερμανικής Ostpolitik αποκαλούσαμε αυτήν την έννοια .
<SPEAKER ID="71" LANGUAGE="EN" NAME="Ματσάκης (ALDE )." AFFILIATION="">
<P>
    Κύριε Πρόεδρε, έως το 1974 η πόλη Φαμαγούστα ήταν το επίκεντρο της οικονομικής, κοινωνικής και πολιτιστικής ευημερίας τόσο των Ελληνοκυπρίων όσο και των Τουρκοκυπρίων. Μετά την τουρκική εισβολή που συνέβη πριν από 30 χρόνια, η πόλη παρέμεινε σφραγισμένη από τα τουρκικά στρατεύματα και δεν είναι δυνατή η πρόσβαση στους ντόπιους κατοίκους της. Έγινε σταδιακά μια πόλη φάντασμα, με άδειους δρόμους και εγκαταλελειμμένα κτήρια.
<P>
Η τροπολογία 11 έχει ως στόχο να επαναφέρει στη ζωή αυτήν τη νεκρή πόλη προς όφελος των πολλών χιλιάδων ντόπιων κατοίκων. Η ανάσταση της πόλης Φαμαγούστα θα δράσει επίσης ως καταλύτης για την εδραίωση καλύτερων και στενότερων σχέσεων μεταξύ των δύο κοινοτήτων της Κύπρου, αυξάνοντας έτσι σημαντικά τις πιθανότητες μιας γρήγορης και ειρηνικής διευθέτησης επανένωσης. 
<SPEAKER ID="72" LANGUAGE="DE" NAME="Özdemir (Verts/ALE )." AFFILIATION="">
<P>
    Κύριε Πρόεδρε, κυρίες και κύριοι, θα ήθελα να ευχαριστήσω αρχικά κι εγώ τους δύο εισηγητές, την κ. Rothe και τον κ. Samuelsen, αλλά και τον Επίτροπο και την Προεδρία του Συμβουλίου για όσα είπαν σήμερα εδώ. Θεωρώ πολύ σημαντικό να πεισθεί η κυβέρνηση της Νότιας Κύπρου ότι η Ευρωπαϊκή Ένωση πρέπει να τηρήσει την υπόσχεση που έδωσε στο βόρειο τμήμα του νησιού. Ως εκ τούτου, στόχος μας πρέπει να είναι να εγκριθούν και τα δύο μαζί, δηλαδή το εμπόριο και η ενίσχυση, εάν όμως είναι αναγκαίο και δεν υπάρχει άλλη λύση, θα πρέπει να αντιμετωπιστούν χωριστά, προκειμένου να τερματιστεί η απομόνωση του βόρειου τμήματος του νησιού.
<SPEAKER ID="73" LANGUAGE="IT" NAME="Speroni (IND/DEM )." AFFILIATION="">
<SPEAKER ID="74" LANGUAGE="NL" NAME="Dillen (NI )." AFFILIATION="in situ">
<P>
Χωρίς να αναφερθώ σε εξαντλητικές λεπτομέρειες, θα ήθελα να σας υπενθυμίσω εν συντομία τους λόγους για τους οποίους οι Ελληνοκύπριοι απέρριψαν αυτό το σχέδιο. Πράγματι, το σχέδιο Ανάν ενέκρινε την τουρκική εισβολή του 1974, καθώς και τα επακόλουθα εγκλήματα πολέμου. Σύμφωνα με αυτό το σχέδιο, θα επιτρεπόταν στις τουρκικές δυνάμεις κατοχής να παραμείνουν στην Κύπρο και να διατηρήσουν το δικαίωμα διεξαγωγής στρατιωτικών ασκήσεων στο κυπριακό έδαφος. Τα στρατιωτικά σύνορα θα διαιωνίζονταν και στα ένοπλα σημεία διέλευσης των συνόρων θα εξακολουθούσαν να διεξάγονται έλεγχοι διαβατηρίων. Οι Τουρκοκύπριοι θα συνέχιζαν να ζουν υπό την τουρκική κατοχή. Η φτωχή οικονομική τους κατάσταση οφείλεται λιγότερο στο εμπάργκο του ελληνικού πληθυσμού και περισσότερο στο διεφθαρμένο τουρκικό οικονομικό σύστημα. Εάν το σχέδιο Ανάν είχε επικυρωθεί, οι πάνω από εκατό χιλιάδες τούρκοι έποικοι που, ως επακόλουθο της επιχείρησης “Αττίλας”, αναγκάστηκαν από την κυβέρνησή τους στην Άγκυρα να μετακομίσουν στην Κύπρο ώστε να συνεχιστεί η εθνοκάθαρση, θα παρέμεναν στο νησί.
<SPEAKER ID="75" LANGUAGE="EN" NAME="Κασουλίδης (PPE-DE )." AFFILIATION="">
<SPEAKER ID="76" LANGUAGE="" NAME="Δημητρίου (PPE-DE )." AFFILIATION="">
<P>
    Κύριε Πρόεδρε, κυρίες και κύριοι συνάδελφοι, εμείς η Ελληνοκυπριακή πλευρά είμαστε υπέρ της οικονομικής στήριξης και ενίσχυσης των Τουρκοκυπρίων. Είναι συμπατριώτες μας. Η κυβέρνηση της Κυπριακής Δημοκρατίας έχει από την αρχή υποστηρίξει την απόφαση για οικονομική στήριξη των Τουρκοκυπρίων. Πρέπει να επισημάνω όμως, ότι η οικονομική αθλιότητα των συμπατριωτών μας δεν οφείλεται στην απομόνωση εκ μέρους μας, αλλά στην απομόνωση που επέβαλε η στρατιωτική κατοχή 30 ετών της Τουρκίας στην Κύπρο.
<P>
Τώρα όσον αφορά το σχέδιο Ανάν, το οποίο πολλοί έχουν θεοποιήσει. Αυτό απορρίφθηκε από την πλειοψηφία των Ελληνοκυπρίων διότι πρώτον διαιώνιζε την τουρκική κατοχή, την τουρκική στρατιωτική παρουσία στην Κύπρο. Δεύτερον, δημιουργούσε ένα κλίμα αβεβαιότητας για το μέλλον και, τρίτον, είχε ελλείμματα στον τομέα των ανθρωπίνων δικαιωμάτων και στη λειτουργικότητα. Αυτό ας μην το ξεχνούμε, και αυτοί που επικρίνουν την Ελληνοκυπριακή πλευρά για τη στάση της, γιατί δεν επέκριναν για 30 χρόνια και δεν επικρίνουν και τώρα γι' αυτά που η Τουρκία κάνει στην Κύπρο; Τη τουρκική κατοχή, την εκδίωξη των Ελληνοκυπρίων από τις εστίες τους και τη συνέχιση αυτής της κατάστασης. Την ίδια ευαισθησία πρέπει να επιδεικνύουν.
<SPEAKER ID="77" LANGUAGE="" NAME="Μάτσης (PPE-DE )." AFFILIATION="">
<P>
    Κύριε Πρόεδρε, θέλω να τονίσω με έμφαση ότι οι Ελληνοκύπριοι υποστηρίζουν την οικονομική συμπαράσταση προς τους Τουρκοκύπριους και ότι επιδιώκουμε να δούμε το βιοτικό επίπεδο των Τουρκοκυπρίων να ανέρχεται στο επίπεδο το δικό μας το συντομότερο δυνατόν. Είναι, όμως, ο τρόπος με τον οποίο θα δοθεί αυτή η βοήθεια που επιθυμώ να συζητήσω. Και είναι αυτό το θέμα που θίγω. Και είμαι από τους πρωταγωνιστές αυτής της προσπάθειας από πολλά χρόνια, όχι τώρα. Γι' αυτό και η αναφορά του Επιτρόπου, του κ. Patten θίγει βαθύτατα τη δική μου τη νοημοσύνη, όταν εμφανίζεται ότι δεν αντιλαμβάνεται από πού θα δοθεί αυτή η βοήθεια. Από τη Θέση 3, που αφορά χώρες που ευρίσκονται εντός της Ευρωπαϊκής Ένωσης ή από την Θέση 7 που αφορά προενταξιακές πορείες χωρών. Αυτή είναι η μεγάλη διαφορά και δεν είναι τα έργα που θα γίνουν στην κατεχόμενη Κύπρο που έχουν σημασία, είναι η ίδια η Κύπρος. Ο Επίτροπος όμως αρνείται να αντιληφθεί αυτήν την πραγματικότητα, πράγμα που είναι πολύ σαφές για μας και λυπούμαι διότι κάνει αυτή τη διάκριση. 
<SPEAKER ID="78" LANGUAGE="EN" NAME="Patten," AFFILIATION="Επιτροπή">
<P>
Θα ήθελα να πω στον κ. Samuelsen ότι η Επιτροπή θα διεξήγαγε με μεγάλη χαρά τον Δεκέμβριο μια συζήτηση σχετικά με τα Δυτικά Βαλκάνια. Ο κ. Duff είπε ότι ο κανονισμός για το εμπόριο θα ολοκληρωθεί εντός τριών μηνών. Και πάλι –μιλώντας για τον εαυτό μου– η Επιτροπή με μεγάλη χαρά θα διευθετούσε αυτό το λογικό αίτημα. Ορισμένοι άλλοι βουλευτές πρότειναν να επικεντρώσουμε τη στήριξή μας σε ένα μέρος: την Αμμόχωστο. Κάτι τέτοιο δεν θα ήταν λογικό. Πρέπει να διανείμουμε τη βοήθειά μας με πιο γενικό τρόπο.
<P>
Δεύτερον, ο κ. Lagendijk παρατήρησε –μολονότι ήταν πολύ ευγενικός στα λόγια του– ότι υπάρχει κάποια πνευματική ασυναρτησία, κάτι που αποδέχομαι, μεταξύ της πολιτικής που ακολουθώ δραστήρια σε όλο τον κόσμο και αφορά την αποκέντρωση της διαχείρισης των ενισχύσεών μας και όσων πράττουμε στα Δυτικά Βαλκάνια, ήτοι η δημιουργία μιας υπηρεσίας και όχι απλά η αποκέντρωση των αντιπροσωπειών μας. Για να δικαιολογήσω αυτήν την απόφαση πρέπει να πω ότι κύρια ανησυχία μου –ιδιαίτερα δεδομένης της θέσης στα Δυτικά Βαλκάνια και δεδομένης της θέσης στο Κοσσυφοπέδιο, τη Σερβία, το Μαυροβούνιο και την Πρώην Γιουγκοσλαβική Δημοκρατία της Μακεδονίας– η θέση ήταν τόσο δύσκολη ώστε θεώρησα πως το πιο σημαντικό ήταν η παροχή βοήθειας. Καθώς η Υπηρεσία ήταν τόσο αποτελεσματική, δεν ήταν σωστό να τη διαλύσουμε, και θεώρησα λογικό να συνεχίσουμε να τη χρησιμοποιούμε ως το βασικό μας μέσο για τη διαχείριση της βοήθειας. Έτσι, αποδέχομαι ως έναν βαθμό την ενοχή μου για την πνευματική ασυναρτησία, αλλά τα έργα της Υπηρεσίας τη δικαιολογούν.
<P>
Τέλος, δεν θα ήθελα να κάνω τις τελευταίες παρατηρήσεις μου σε αυτό το Κοινοβούλιο στην έναρξη μιας θερμής αντιπαράθεσης. Ωστόσο, θα πω απλά στον αξιότιμο βουλευτή που ανέφερε ότι θα επιθυμούσε από τον κ. Verheugen, τον διακεκριμένο συνάδελφό μου, να μπορούσε να δηλώσει πιο σθεναρά τα πλεονεκτήματα του σχεδίου Ανάν, ότι ο κ. Verheugen θα το έκανε αυτό ευχαρίστως, αλλά όταν προσπάθησε στην Κύπρο, τον σταμάτησαν. Αυτά όσον αφορά το ιστορικό την υπόθεσης, της οποίας δεν ήταν αυτό το πιο ευτυχές επεισόδιο. Θα ήταν καλύτερα εάν, κατά τη διάρκεια της εκστρατείας για το δημοψήφισμα, μπορούσε να πει στην Κύπρο όσα πίστευε ότι ήταν τα πλεονεκτήματα του σχεδίου Ανάν. Ίσως έδινε μια πιο ισορροπημένη άποψη από ορισμένες επιστολές που απέστειλε η κυβέρνηση. Ευελπιστώ ότι θα μπορέσουμε να διεξαγάγουμε αυτήν τη συζήτηση με όσο το δυνατόν πιο ήρεμο τρόπο. Ελπίζω ότι θα ακουστούν με λογικό τρόπο όλες οι πλευρές των επιχειρημάτων.
<SPEAKER ID="79" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 18.25 και συνεχίζεται στις 21.00)">
<P>
Η ψηφοφορία θα διεξαχθεί αύριο, στις 12.30.
<SPEAKER ID="80" LANGUAGE="" NAME="" AFFILIATION="Αντιπροέδρου">
<SPEAKER ID="81" LANGUAGE="" NAME="Πρόεδρος." AFFILIATION="">
<SPEAKER ID="82" LANGUAGE="EN" NAME="Nicolaï," AFFILIATION="Συμβούλιο">
<P>
   .  Κύριε Πρόεδρε, όσον αφορά το θέμα των κλιματικών αλλαγών υπάρχουν δύο βασικοί τομείς στους οποίους η ΕΕ διαδραματίζει σημαντικό ρόλο. Ο πρώτος είναι η υλοποίηση και η θέση σε ισχύ του Πρωτοκόλλου του Κυότο. Τα κράτη μέλη και η Επιτροπή προετοιμάζουν επί του παρόντος το ευρωπαϊκό σύστημα εμπορίας εκπομπών, το οποίο θα ξεκινήσει την 1η Ιανουαρίου 2005.
<P>
Το δεύτερο σημείο στο οποίο επικεντρώνεται η προσοχή μας είναι η πολιτική για το κλίμα μακροπρόθεσμα. Τον Δεκέμβριο του τρέχοντος έτους, αναμένεται να πραγματοποιηθεί στο Μπουένος Άιρες η Δέκατη Σύνοδος της Διάσκεψης των Μερών της Σύμβασης-Πλαίσιο των Ηνωμένων Εθνών για την Αλλαγή του Κλίματος. Ένα από τα καθήκοντά της θα είναι η αξιολόγηση των αποτελεσμάτων της Σύμβασης τα τελευταία δέκα χρόνια και οι μελλοντικές τάσεις. Ένα πολύ σημαντικό αποτέλεσμα έως τώρα είναι το Πρωτόκολλο του Κυότο. Όμως, το Πρωτόκολλο είναι απλά το πρώτο βήμα και οι εκπομπές CO2 θα πρέπει να μειωθούν ακόμα περισσότερο μετά το 2012.
<P>
Θα ήθελα να διαβιβάσω τις ευχαριστίες του Συμβουλίου για τις προσπάθειες που κατέβαλε το Κοινοβούλιο να πείσει τη Ρωσία να δεσμευτεί στο Πρωτόκολλο του Κυότο. Η Ευρωπαϊκή Ένωση χαιρέτισε τα καλά νέα ότι στις 5 Νοεμβρίου ο Πρόεδρος Πούτιν υπέγραψε ένα νομοσχέδιο που επιβεβαιώνει την επικύρωση του Πρωτοκόλλου του Κυότο από τη Ρωσική Ομοσπονδία. Αυτή η υπογραφή καθιστά σαφή τον τρόπο με τον οποία θα τεθεί σε ισχύ το Πρωτόκολλο του Κυότο στις αρχές του επόμενου έτους. Μόλις τεθεί σε ισχύ, θα υποχρεώσει νομικά τις χώρες με δεσμευτικούς στόχους για τη μείωση των εκπομπών αερίων που συμβάλλουν στο φαινόμενο του θερμοκηπίου, ώστε να επιτευχθούν αυτοί οι στόχοι έως το 2012.
<P>
Την άνοιξη του 2005, το Ευρωπαϊκό Συμβούλιο θα εγκρίνει μια θέση σχετικά με τη μελλοντική πολιτική της ΕΕ για το κλίμα. Οι αρχηγοί κυβερνήσεων θα εξετάσουν τις μεσοπρόθεσμες και μακροπρόθεσμες στρατηγικές για τη μείωση των εκπομπών και τους στόχους τους. Ο βασικός στόχος της μακροπρόθεσμης πολιτικής της ΕΕ για το κλίμα είναι ο περιορισμός της αύξησης της θερμοκρασίας στο μέγιστο των 2°C πάνω από τα προ-βιομηχανικά επίπεδα. Προετοιμάζοντας αυτήν τη συνάντηση, η Ευρωπαϊκή Επιτροπή διενεργεί επί του παρόντος μια ανάλυση κόστους-οφέλους, λαμβάνοντας υπόψη τόσο τους περιβαλλοντικούς παράγοντες όσο και την ανταγωνιστικότητα.
<P>
Η δράση για τις κλιματικές αλλαγές απαιτεί μια όσο το δυνατόν ευρύτερη συμμαχία. Πιστεύω ότι αυτό θα επιτευχθεί μόνο μέσω του διαλόγου μεταξύ της Ευρωπαϊκής Ένωσης και των υπολοίπων χωρών. Η Προεδρία της Ευρωπαϊκής Ένωσης, στο πλαίσιο της τρόικας, εφαρμόζει τώρα δράσεις με βασικές χώρες σε όλο τον κόσμο όσον αφορά την προσεχή Διάσκεψη των Μερών της Σύμβασης-Πλαίσιο των Ηνωμένων Εθνών για την Αλλαγή του Κλίματος και πρώιμες συζητήσεις σχετικά με τις επιλογές ενός καθεστώτος για την περίοδο πέραν του 2012.
<SPEAKER ID="83" LANGUAGE="EN" NAME="Wallström," AFFILIATION="Επιτροπή">
<P>
   .  Κύριε Πρόεδρε, έως σήμερα 189 χώρες είναι συμβαλλόμενα μέρη της Σύμβασης-Πλαίσιο των ΗΕ για την Αλλαγή του Κλίματος και ελπίζω ότι θα συμμετάσχουν όλες στη Δέκατη Διάσκεψη των Μερών στο Μπουένος Άιρες. Αυτό το γεγονός θα σημαδέψει επίσης τη δέκατη επέτειο της θέσης σε ισχύ της Σύμβασης-Πλαίσιο των ΗΕ για την Αλλαγή του Κλίματος.
<P>
Η απόφαση της Ρωσίας να επικυρώσει το Πρωτόκολλο του Κυότο σημαίνει ότι θα τεθεί τώρα σε ισχύ, και αυτό θα δώσει νέα ώθηση στις συζητήσεις κατά τη διάρκεια της διάσκεψης των μερών στο Μπουένος Άιρες. Η Επιτροπή έχει τέσσερις βασικούς στόχους για τη ΔτΜ 10, όπως ονομάζεται. Καταρχάς, να γίνει απολογισμός του έργου που έχει επιτελεστεί έως τώρα. Δεύτερον, να εξηγήσουμε τι κάνει η Ευρωπαϊκή Ένωση για την αντιμετώπιση των κλιματικών αλλαγών. Τρίτον, να προχωρήσουν οι συζητήσεις σχετικά με το τι θα συμβεί μετά το 2012. Τέταρτον, να συμβάλλουμε στην εξεύρεση λύσεων για τα τεχνικά ζητήματα που υπάρχουν στην ημερήσια διάταξη.
<P>
Ο δεύτερος στόχος είναι να εξηγήσουμε τι κάνει η Ευρωπαϊκή Ένωση μέσω του Ευρωπαϊκού Προγράμματος για την Κλιματική Αλλαγή, καθώς και του προγράμματος εμπορίας εκπομπών που θα ξεκινήσει τον Ιανουάριο του 2005. Το σύστημα θα παρουσιαστεί επισήμως σε όλους τους υπουργούς σε εκδήλωση που διοργανώνουμε σε στενή συνεργασία με την ολλανδική Προεδρία και την κυβέρνηση της Αργεντινής.
<P>
Ο τρίτος στόχος θα είναι να αρχίσουμε να κοιτάζουμε το μέλλον, το παγκόσμιο καθεστώς που θα υπάρχει μετά το 2012, και να ανταλλάξουμε απόψεις σχετικά με το πλαίσιο που θα ισχύσει μετά το 2012. Και πάλι, αυτό είναι εξαιρετικά σημαντικό, προκειμένου να συμμετάσχουν οι αναπτυσσόμενες χώρες και να αποδείξουμε ότι υπάρχει ισορροπία στο είδος των δράσεων που συζητούμε για μετά το 2012.
<P>
Ο τέταρτος και τελικός στόχος είναι η επίλυση ορισμένων πολύ σημαντικών τεχνικών ζητημάτων που υπάρχουν ακόμα στην ημερήσια διάταξη της ΔτΜ. Συγκεκριμένα, αυτά τα θέματα αφορούν ζητήματα σχετικά με τις αναπτυσσόμενες χώρες, καθώς και την ισορροπία μεταξύ της προσαρμογής και της ελάφρυνσης. Πληροφορούμαι ότι θα οργανωθούν αρκετές συζητήσεις στρογγυλής τραπέζης κατά τη διάρκεια της ΔτΜ 10.
<P>
Η Επιτροπή αναμένει να συνεργαστεί στενά με τους βουλευτές του Ευρωπαϊκού Κοινοβουλίου που θα συμμετάσχουν στην αντιπροσωπεία στο Μπουένος Άιρες. Θα εξασφαλίσουμε πλήρη ενημέρωση και, επίσης, γρήγορη μεταβίβαση πληροφοριών στους βουλευτές του Ευρωπαϊκού Κοινοβουλίου και ελπίζουμε ότι θα μπορέσετε να συμμετάσχετε σε πολλές εκτενείς δραστηριότητες κατά τη διάρκεια της ΔτΜ 10. Η ύπαρξη μιας ισχυρής αντιπροσωπείας της ΕΕ –η οποία θα αποτελείται από εκπροσώπους όλων των ευρωπαϊκών θεσμικών οργάνων στη ΔτΜ– δίνει στην Ένωση μια σημαντική ευκαιρία να ενθαρρύνει τον υπόλοιπο κόσμο ώστε να αναλάβει τώρα μεγαλύτερη δράση απέναντι στην απειλή των κλιματικών αλλαγών. Μετά από πενταετή εμπειρία συνεργασίας με βουλευτές του Ευρωπαϊκού Κοινοβουλίου, αυτό αποτελεί μία από τις σίγουρες δυνάμεις μας, και το γεγονός ότι πραγματοποιήσαμε κοινές συνεντεύξεις Τύπου κλπ. αποτελεί ένδειξη δύναμης και καλής συνεργασίας. Ελπίζω ότι θα μπορέσουμε να συνεχίσουμε σε μια καλή ατμόσφαιρα και σε στενή συνεργασία τόσο στη ΔτΜ 10 όσο και στο μέλλον. 
<SPEAKER ID="84" LANGUAGE="EN" NAME="Doyle (PPE-DE )," AFFILIATION="εξ ονόματος της Ομάδας.">
<P>
    Κύριε Πρόεδρε, θα ήθελα να ευχηθώ στην Επίτροπο Wallström καλή επιτυχία στο μελλοντικό της χαρτοφυλάκιο. Απολαύσαμε τη συνεργασία μαζί της τα τελευταία πέντε χρόνια όσον αφορά το χαρτοφυλάκιο για το περιβάλλον. Θα ήθελα να την ευχαριστήσω για την ιδιαίτερη συνεισφορά της. Απευθύνω επίσης τις θερμές μου ευχές στην ολλανδική Προεδρία, καθώς η θητεία της πλησιάζει στο τέλος.
<P>
Ορισμένοι ισχυρίζονται ότι το Πρωτόκολλο του Κυότο στη Σύμβαση-Πλαίσιο των ΗΕ για την Αλλαγή του Κλίματος είναι σίγουρο ότι θα αποτύχει, καθώς ο υπόλοιπος κόσμος αναμένει ότι τα έθνη που ήδη συμμετέχουν δεν θα ανταποκριθούν στις υποχρεώσεις τους και αυτό αποτελεί την τέλεια συγκάλυψη της απόφασής τους να μην συμμετάσχουν εξαρχής. Έχοντας διανύσει τη μισή διαδρομή έως την καταληκτική προθεσμία του 2012 που ορίζει η πρώτη δεσμευτική περίοδος του Κυότο, ο κόσμος συμμετέχει σε εξορθολογισμό, χτυπώντας τα καρφιά στο φέρετρο των προσπαθειών για τη μείωση των εκπομπών αερίων που συμβάλλουν στο φαινόμενο του θερμοκηπίου, πριν καν εισέλθουμε στη δεύτερη φάση της εφαρμογής. Η νοοτροπία “σας τα έλεγα εγώ” είναι μια νοοτροπία που πιστεύω ότι δεν μας αρμόζει.
<P>
Η αποτυχία είναι σχετική. Η αποτυχία να ανταποκριθούμε σε προσωρινούς στόχους –και η χώρα μου, η Ιρλανδία, βρίσκεται σήμερα κατά 16% πίσω από τον στόχο που έχει τεθεί– είναι πολύ ατυχής. Όμως, η πλήρης αποτυχία δράσης θα ήταν πλήρως καταστροφική.
<P>
Η Διακυβερνητική Ομάδα για τις Κλιματικές Αλλαγές, η IPCC, μια διεθνής ομάδα εμπειρογνωμόνων, η οποία αξιολογεί τις επιστημονικές, τεχνικές, κοινωνικές και οικονομικές πτυχές των κλιματικών αλλαγών, εκτιμά ότι πρέπει να μειώσουμε τις εκπομπές αερίων που συμβάλλουν στο φαινόμενο του θερμοκηπίου κατά 60-80% των επιπέδων του 1990, προκειμένου οι προσπάθειές μας να προκαλέσουν μια αισθητή διαφορά στην αύξηση των θερμοκρασιών του πλανήτη. Γνωρίζω ότι διεξάγονται συζητήσεις στην επιστημονική κοινότητα σχετικά με το εάν τα μοντέλα που χρησιμοποιεί η IPCC παραμένουν σταθερά, και αυτή η συζήτηση θα συνεχιστεί, αλλά η πλειοψηφία αποδέχεται την ανάπτυξη μοντέλων της IPCC και τις προεκτάσεις που προκύπτουν.
<P>
Οι επικριτές τονίζουν συχνά το γεγονός ότι, στο πλαίσιο του Κυότο, η θερμοκρασία της Γης θα ήταν μόνο 0,15°C χαμηλότερη σε σχέση με τη θερμοκρασία που θα υπήρχε εάν δεν κάναμε απολύτως τίποτα. Ο σκεπτικισμός και η κλιματική αλλαγή είναι δύο φαινόμενα που συνδέονται τόσο στενά μεταξύ τους στις παγκόσμιες συζητήσεις σχετικά με το μέλλον του πλανήτη μας, ώστε κινδυνεύουμε να χάσουμε την επαφή με τα πραγματικά βήματα που έχουν γίνει, στο πλαίσιο των μηχανισμών του Πρωτοκόλλου του Κυότο, για τον καθορισμό ενός πλαισίου μελλοντικής δράσης για τον έλεγχο των επιπτώσεων των ανθρώπινων δραστηριοτήτων στη Γη.
<P>
Σε ευρωπαϊκό επίπεδο, χαιρετίζω την πρόσφατη διαβούλευση της Επιτροπής με ενδιαφερόμενους φορείς και ελπίζω ότι θα μπορέσει να ακουστεί η φωνή μας στην προσεχή ΔτΜ 10, στην οποία θα συμμετάσχω με μεγάλη μου χαρά. Είναι καιρός να εξαλειφθεί η αντίληψη ότι το μέλλον της πολιτικής για τις κλιματικές αλλαγές συμπίπτει με το Πρωτόκολλο του Κυότο. Το σημαντικό ερώτημα είναι τι θα ακολουθήσει μετά το Κυότο. 
<SPEAKER ID="85" LANGUAGE="NL" NAME="Corbey (PSE )," AFFILIATION="εξ ονόματος της Ομάδας">
<P>
   .  Κύριε Πρόεδρε, κυρία Επίτροπε, παρά λίγο να μην κάνουμε αυτήν τη συζήτηση με εσάς αλλά με τον διάδοχό σας. Με πάσα ειλικρίνεια, με χαροποιεί πραγματικά το γεγονός ότι μπορούμε σήμερα να μιλήσουμε με εσάς σχετικά με την πολιτική της ΕΕ για το κλίμα και τη συμβολή της στη διάσκεψη του Μπουένος Άιρες για το κλίμα που θα πραγματοποιηθεί τον Δεκέμβριο. Θεωρώ ότι είναι πολύ καλό τέλος το γεγονός ότι μπορείτε να παραδώσετε τον φάκελο για το κλίμα γνωρίζοντας ότι το Πρωτόκολλο του Κυότο θα τεθεί σύντομα σε ισχύ, καθώς το έχουν επικυρώσει η ρωσική Δούμα και το Συμβούλιο της Ρωσικής Ομοσπονδίας, κάτι που έγινε στις 22 και 27 Οκτωβρίου αντίστοιχα. Εν τω μεταξύ, ο Πρόεδρος Πούτιν υπέγραψε την πράξη επικύρωσης, και αναμένουμε την κατάθεση της επικύρωσης στον Γενικό Γραμματέα των Ηνωμένων Εθνών. Το Πρωτόκολλο του Κυότο θα μπορέσει να τεθεί σε ισχύ μετά από 90 ημέρες.
<SPEAKER ID="86" LANGUAGE="EN" NAME="Davies (ALDE )," AFFILIATION="εξ ονόματος της Ομάδας">
<P>
   .  Κύριε Πρόεδρε, δύο περίπου ημέρες μετά τις προεδρικές εκλογές στις ΗΠΑ, άνοιξα στο σπίτι το ραδιόφωνό μου. Άκουσα έναν από τους συμβούλους του Τζορτζ Μπους για τις κλιματικές αλλαγές ο οποίος έλεγε, πρώτον, ότι οι κλιματικές αλλαγές είναι μύθος· δεύτερον, ότι οι ευρωπαίοι επιστήμονες χρηματοδοτούνται όλοι από τις εθνικές κυβερνήσεις, ότι δεν μπορούμε να εμπιστευτούμε κανέναν και ότι μόνο οι αμερικανοί επιστήμονες είναι ανεξάρτητοι· και, τρίτον, ότι η Επίτροπος Wallström παραδέχτηκε ότι ολόκληρη η ατζέντα για τις κλιματικές αλλαγές σχεδιάστηκε για να εξασφαλίσει ότι η ευρωπαϊκή βιομηχανία θα μπορέσει να φτάσει στο επίπεδό μας και ότι επιβλήθηκαν στην αμερικανική βιομηχανία επιπλέον βάρη, προκειμένου να επιτραπεί η καθιέρωση αυτών των ίσων όρων ανταγωνισμού. Και όλον αυτόν τον καιρό, πίστευα ότι η Επίτροπος ήταν εκεί έξω και προσπαθούσε να σώσει τον κόσμο!
<SPEAKER ID="87" LANGUAGE="FI" NAME="Hassi (Verts/ALE )," AFFILIATION="εξ ονόματος της Ομάδας">
<P>
Προκειμένου να μπορέσουμε να εμποδίσουμε τη μετατροπή της αλλαγής του κλίματος σε καταστροφή, οι παγκόσμιες εκπομπές πρέπει να μειωθούν σε λιγότερο από είκοσι χρόνια και οι βιομηχανικές χώρες πρέπει να μειώσουν τις εκπομπές τους κατά τουλάχιστον 60% σε περίπου 50 χρόνια. Αυτό ακούγεται δραστικό, αλλά μπορούμε να καταφέρουμε μια σταδιακή αλλαγή εάν δράσουμε με συνέπεια. Μειώνοντας τις εκπομπές κατά 2% περίπου ετησίως, θα επιτύχουμε μια μείωση της τάξεως του 60% σε 50 χρόνια. Η σύγχρονη βιώσιμη τεχνολογία θα το καταστήσει αυτό δυνατόν.
<SPEAKER ID="88" LANGUAGE="SV" NAME="Sjöstedt (GUE/NGL )," AFFILIATION="εξ ονόματος της Ομάδας">
<P>
   .  Τώρα που μπορεί να τεθεί σε ισχύ το Πρωτόκολλο του Κυότο, είναι σημαντικό να αναμένουμε όσα μπορούμε να πράξουμε όσον αφορά το έργο μας για το κλίμα μετά το 2012. Όπως όλοι γνωρίζουμε, οι δεσμεύσεις στο Πρωτόκολλο του Κυότο είναι αρκετά ανεπαρκείς μακροπρόθεσμα.
<P>
Θα ήθελα να χρησιμοποιήσω τα λίγα δευτερόλεπτα που μου απομένουν για να σε ευχαριστήσω, Margot, για το έργο που επιτέλεσες όσον αφορά περιβαλλοντικά ζητήματα τα τελευταία πέντε χρόνια. Δεν είναι εύκολο να είναι κανείς Επίτροπος της ΕΕ για το Περιβάλλον. Είμαι βέβαιος ότι υπάρχουν αντίπαλοι τόσο εκτός όσο, ενίοτε ίσως, και εντός της Ευρωπαϊκής Επιτροπής, αλλά είμαι πεπεισμένος ότι επιτέλεσες αυτό το έργο όσο καλύτερα ήταν ανθρωπίνως δυνατόν, και για αυτόν τον λόγο αξίζεις ειλικρινείς ευχαριστίες. 
<SPEAKER ID="89" LANGUAGE="NL" NAME="Blokland (IND/DEM )," AFFILIATION="εξ ονόματος της Ομάδας">
<P>
   .  Κύριε Πρόεδρε, πριν από επτά σχεδόν χρόνια συντάχθηκε το γνωστό πρωτόκολλο στο Κυότο, και χάρη στις επικυρώσεις της Ρωσίας, είναι, επιτέλους, έτοιμο να τεθεί σε ισχύ πολύ σύντομα. Αυτό είναι θετικό όχι μόνο για όσους –όπως εσείς, κυρία Wallström– αγωνίστηκαν για αυτό το πρωτόκολλο, αλλά και για όσους βιώνουν τα αποτελέσματα των κλιματικών αλλαγών σε καθημερινή βάση. Εν πάση περιπτώσει, αξίζει θερμών συγχαρητηρίων. Το Κυότο είναι ένα βήμα προς τη σωστή κατεύθυνση, προς ένα καλύτερο περιβάλλον, αλλά έχουμε να διανύσουμε πολύ δρόμο ακόμα. Συνεπώς, θα ήθελα να ζητήσω από το Συμβούλιο και την Επιτροπή, από κοινού με το Ευρωπαϊκό Κοινοβούλιο, να αποδείξουν ότι η ΕΕ όχι μόνο θέλει να έχει ισχυρή οικονομία, αλλά επιθυμεί και μια ισχυρή περιβαλλοντική πολιτική. Αυτό το πρωτόκολλο αφήνει ακόμα πολλά περιθώρια επιθυμιών· για παράδειγμα, θα πρέπει να προστεθούν οι εκπομπές των αεροσκαφών και η βάση στήριξης θα μπορούσε επίσης να διευρυνθεί περισσότερο. Κυρία Wallström, το νέο σας χαρτοφυλάκιο μπορεί να αποδειχθεί χρήσιμο από αυτήν την άποψη. Η ΕΕ μπορεί να δεσμευτεί για αυτό. Η συμμετοχή περισσότερων χωρών σε αυτό το πρωτόκολλο συνεπάγεται επίσης καλύτερο έλεγχο των παγκόσμιων εκπομπών. Επί του παρόντος, καλύπτεται το 55% των εκπομπών των χωρών του Παραρτήματος 1. Ας εργαστούμε σκληρά για το υπόλοιπο 45%.
<SPEAKER ID="90" LANGUAGE="ES" NAME="Gutiérrez-Cortines (PPE-DE )." AFFILIATION="">
<SPEAKER ID="91" LANGUAGE="ES" NAME="Sornosa Martínez (PSE )." AFFILIATION="">
<P>
Επιπλέον, η Επιτροπή θα πρέπει να εξετάσει το ενδεχόμενο λήψης περισσότερων μέτρων στον τομέα της ενεργειακής απόδοσης, καθώς και για τις ανανεώσιμες πηγές ενέργειας επειδή, όπως δηλώσατε στις 26 Αυγούστου, κυρία Wallström, αν όλες οι δημόσιες αρχές της Ευρωπαϊκής Ένωσης περνούσαν στην οικολογική ενέργεια, η παραγωγή CO2 θα μειωνόταν κατά 62 εκατομμύρια τόνους, γεγονός που θα μας επέτρεπε να εκπληρώσουμε το 18% των δεσμεύσεων του Κιότο αναφορικά με τη μείωση των εκπομπών. Επιπλέον, πιστεύω ότι η αγορά απαιτεί σαφή και επίμονα μηνύματα για την προώθηση των ανανεώσιμων πηγών ενέργειας και την ενεργειακή απόδοση.
<SPEAKER ID="92" LANGUAGE="SV" NAME="Schlyter (Verts/ALE )." AFFILIATION="">
<P>
    Ήδη βλέπουμε τώρα τα αποτελέσματα. Οι παγετώνες εξαφανίζονται, οι πάγοι της Αρκτικής λιώνουν και έχουμε μικρότερους χειμώνες και περισσότερες καταιγίδες, καθώς επίσης και φυσικές καταστροφές και περιβαλλοντικούς πρόσφυγες. Στο τέλος της παραγράφου 2 του ψηφίσματος, υπάρχει μια δήλωση ότι, μακροπρόθεσμα, θα πρέπει να δοθούν παγκοσμίως σε όλους οι ίδιες ποσοστώσεις εκπομπών. Αυτή η συγκεκριμένη πρόταση έχει από εμάς την απαίτηση να λάβουμε δραστικά μέτρα για τη μείωση των εκπομπών μας. Κλέβουμε προμήθειες πετρελαίου όχι μόνο από τις μελλοντικές γενιές αλλά και από τους φτωχούς του κόσμου.
<SPEAKER ID="93" LANGUAGE="FR" NAME="Verges (GUE/NGL )." AFFILIATION="">
<P>
Πρέπει να εξαγάγουμε πολιτικά συμπεράσματα από το έργο των επιστημόνων και, ειδικότερα, από την έκθεση της Ευρωπαϊκής Υπηρεσίας Περιβάλλοντος, που περιγράφει τις διάφορες συνέπειες του φαινομένου του θερμοκηπίου στην Ευρώπη. Η ήπειρός μας, ας μην το ξεχνάμε, μπορεί να είναι η μικρότερη ήπειρος στον κόσμο, αλλά είναι και η ήπειρος με τη μεγαλύτερη ακτογραμμή. Οι 155 απομακρυσμένες παράκτιες περιφέρειες της Ευρώπης και της Μεσογείου έχουν ήδη αποφασίσει –με πρωτοβουλία του Γαλλικού Εθνικού Παρατηρητηρίου για τις συνέπειες του φαινομένου του θερμοκηπίου, του οποίου προεδρεύω– να συναντηθούν το 2005, στη Μασσαλία, για να συζητήσουν το θέμα της προσαρμογής.
<SPEAKER ID="94" LANGUAGE="EN" NAME="De Rossa (PSE )." AFFILIATION="">
<P>
Η Ιρλανδία υπερβαίνει σήμερα τους στόχους της κατά 25% και, παρόλα αυτά, πριν από δύο μήνες περίπου, ο τότε Υπουργός Οικονομικών ανακοίνωσε ότι εγκαταλείπει τη δέσμευση για την καθιέρωση φόρου για τον άνθρακα. Μεθαύριο, ο πρώην Υπουργός Οικονομικών, ο κ. McCreevy, θα κάθεται στα διπλανά σας έδρανα, κυρία Wallström, επικεφαλής της διεθνούς αγοράς. Πώς μπορούμε να πιστεύουμε ότι η Επιτροπή θα εξασφαλίσει ότι όλα τα κράτη μέλη θα συμμορφωθούν και θα εκπληρώσουν τις δεσμεύσεις που έγιναν αναφορικά με τη μείωση του άνθρακα; Υπολογίζεται ότι 100 από τις μεγαλύτερες εταιρείες της Ιρλανδίας θα υπερβούν τα σημερινά ποσοστά εκπομπών μεταξύ του 2005 και του 2007. Η Ιρλανδία χάνει έδαφος στη μάχη που αφορά τις κλιματικές αλλαγές.
<SPEAKER ID="95" LANGUAGE="EN" NAME="Nicolaï," AFFILIATION="Συμβούλιο">
<P>
   .  Κύριε Πρόεδρε, θα είμαι πολύ σύντομος. Ευχαριστώ τους βουλευτές του Κοινοβουλίου για τις παρεμβάσεις τους και συμφωνώ με τις περισσότερες από τις παρατηρήσεις που έγιναν. Είναι σημαντικό να γνωρίζουμε ότι το Κοινοβούλιο, η Επιτροπή και το Συμβούλιο συμμερίζονται τις ίδιες περίπου απόψεις για αυτό το σημαντικό θέμα. Πράγματι, πρέπει να καταπολεμήσουμε τον σκεπτικισμό, πρέπει να κοιτάξουμε πέρα από το 2012 και ίσως δεν συμφωνούμε με όλους στον κόσμο. Όμως, συμφωνούμε τουλάχιστον στα βασικά σημεία της συζήτησης εν γένει εδώ στο Κοινοβούλιο με την Επιτροπή και το Συμβούλιο. Είναι πολύ σημαντικό να συνεχίσουμε τα βήματα που έχουμε ήδη κάνει. 
<SPEAKER ID="96" LANGUAGE="EN" NAME="Wallström," AFFILIATION="Επιτροπή">
<P>
   .  Κύριε Πρόεδρε, θα ήθελα να ξεκινήσω ευχαριστώντας τους βουλευτές για τα ευγενικά τους λόγια και την πολυετή συνεργασία τους. Ελπίζω ότι θα συνεχίσουμε αυτήν τη συζήτηση, διότι αφορά όχι μόνο το περιβάλλον αλλά και την επιβίωσή μας σε αυτόν τον πλανήτη, καθώς και τις οικονομικές και κοινωνικές συνέπειες που μας επηρεάζουν τώρα. Συνεπώς, στα επόμενα χρόνια, ελπίζω ότι θα στηρίξουμε και θα συμμετάσχουμε στις πρωτοβουλίες που ανέλαβε η Επιτροπή Barroso για την αντιμετώπιση των κλιματικών αλλαγών.
<P>
Πολλοί θα έλεγαν ότι το Πρωτόκολλο του Κυότο δεν είχε αποτέλεσμα, ότι είχε ελαττώματα, και θα ανέφεραν τις αρνητικές πτυχές του. Δεν είναι τέλειο, αλλά ποια είναι η εναλλακτική λύση σε αυτό το διεθνές νομικό πλαίσιο, το οποίο διαπραγματευόμαστε τώρα εδώ και δέκα χρόνια; Θα πρέπει να προσπαθήσουμε να συμμετάσχουμε σε διμερείς επαφές μεταξύ των κρατών; Για να επιλύσουμε ένα παγκόσμιο πρόβλημα χρειαζόμαστε μια πραγματικά παγκόσμια λύση και ένα πλαίσιο. Προσπάθησα να το αντιστρέψω και να πω ότι πρόκειται για ένα ευφυές πρωτόκολλο, διότι συνδυάζει ασφαλή επιστημονικά δεδομένα και είναι πρωτοφανής ο τρόπος που τα Ηνωμένα Έθνη δημιούργησαν τη Διακυβερνητική Ομάδα για τις Κλιματικές Αλλαγές. Βεβαίως, οι μεμονωμένοι επιστήμονες θα το αμφισβητήσουν όλο αυτό – αυτή είναι η δουλειά τους! Ωστόσο, είναι γεγονός ότι διαθέτουμε εις βάθος γνώση του προβλήματος. Με τα ασφαλή επιστημονικά δεδομένα, έχουμε κοινές αλλά διαφοροποιημένες ευθύνες, και αυτό σημαίνει ότι οι πλούσιες χώρες –όσες προκαλούν οκτώ ως ογδόντα φορές περισσότερη μόλυνση από τις φτωχές χώρες– έχουν ευθύνη. Όμως, τις περικλείουμε όλες. Η Ινδία και η Κίνα κάθονται στο ίδιο τραπέζι με τις πλούσιες χώρες, και έτσι μπορούμε να τους μιλάμε και να συζητούμε τι θα συμβεί μετά το 2012. Σημαίνει επίσης ότι έχουμε πρόσβαση στους αποκαλούμενους ευέλικτους μηχανισμούς, δηλαδή θα κάνουμε πράγματα με οικονομικά αποδοτικό τρόπο. Θα περικλείσουμε και θα κινητοποιήσουμε διάφορους φορείς και θα χρησιμοποιήσουμε δυνάμεις της αγοράς για το καλό του περιβάλλοντος. Γι’ αυτόν τον λόγο, πρόκειται για ευφυές πρωτόκολλο. Θα πρέπει να το αναθεωρήσουμε, να το επεξεργαστούμε και να το αλλάξουμε για πολλά χρόνια, αλλά είναι ο μόνος τρόπος που διαθέτουμε για την καταπολέμηση των κλιματικών αλλαγών. Για τον λόγο αυτόν, είμαι επίσης υπερήφανη για τον ρόλο που διαδραματίζει τα τελευταία χρόνια η Ευρωπαϊκή Ένωση και ελπίζω ότι θα συνεχίσει να διαδραματίζει. Είναι πολύ σημαντικό. Για μία φορά, μπορούμε να αποδείξουμε στον υπόλοιπο κόσμο ότι η αειφόρος ανάπτυξη είναι δυνατή· ότι μπορούμε να βρούμε οικονομικά αποδοτικά μέσα και μέτρα και ότι είμαστε πρόθυμοι να συνεργαστούμε μεταξύ μας.
<P>
Χάρη στο Ευρωπαϊκό Κοινοβούλιο, διαθέτουμε μια πολύ φιλόδοξη πολιτική για τις κλιματικές αλλαγές. Ελπίζω ότι θα συνεχίσουμε με τη βοήθειά σας. Εύχομαι καλή επιτυχία στην αντιπροσωπεία σας και στην αντιπροσωπεία της ΕΕ στη ΔτΜ 10 στο Μπουένος Άιρες. 
<SPEAKER ID="97" LANGUAGE="" NAME="Πρόεδρος." AFFILIATION="ΓΡΑΠΤΗ ΔΗΛΩΣΗ (ΆΡΘΡΟ 142)">
<P>
   Για να ολοκληρώσουμε τη συζήτηση, έλαβα μια πρόταση ψηφίσματος από την Επιτροπή Περιβάλλοντος, Δημόσιας Υγείας και Ασφάλειας των Τροφίμων.(1)
<P>
Η ψηφοφορία θα διεξαχθεί αύριο, Τετάρτη, στις 12.30.
<SPEAKER ID="98" LANGUAGE="EN" NAME="Aylward (UEN )" AFFILIATION="γραπτώς">
<SPEAKER ID="99" LANGUAGE="" NAME="" AFFILIATION="Πρόταση ψηφίσματος:"/>
<SPEAKER ID="100" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης Corbey (A6-0027/2004) σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου για την τροποποίηση της οδηγίας 94/62/ΕΚ σχετικά με τις συσκευασίες και τα απορρίμματα συσκευασίας. 
<SPEAKER ID="101" LANGUAGE="EN" NAME="Wallström," AFFILIATION="Επιτροπή">
<P>
   .  Κύριε Πρόεδρε, το 2001 συνολικά 65 εκατ. τόνοι απορριμμάτων συσκευασίας δημιουργήθηκαν στα 15 παλιά κράτη μέλη της Ευρωπαϊκής Ένωσης. Αυτό αντιστοιχεί σε περίπου 17% των αστικών στερεών αποβλήτων και στο 3% της συνολικής δημιουργίας απορριμμάτων κατά βάρος. Από αυτά τα 65 εκατομμύρια τόνους, τα 34 εκατομμύρια τόνοι –δηλαδή το 53%– ανακυκλώθηκαν και το 60% ανακτήθηκε ή αποτεφρώθηκε με ανάκτηση ενέργειας.
<P>
Οι πληροφορίες μας μάς δίνουν το δικαίωμα να υποθέσουμε ότι κατά το 2002 δεν χάθηκε ούτε ένας από τους 75 διαφορετικούς στόχους που ισχύουν για τα κράτη μέλη. Είναι μια επιτυχία που πολλοί δεν θα πίστευαν ακόμα και πριν από λίγα χρόνια. Συνεπώς, η Κοινότητα οικοδομήθηκε σε αυτήν την επιτυχία και ενέκρινε νέους και υψηλότερους στόχους κατά τους προηγούμενους μήνες.
<P>
Τα νέα κράτη μέλη ξεκίνησαν αργότερα τον καθορισμό των δικών τους σχεδίων ανακύκλωσης. Παρόλα αυτά, σημείωσαν σημαντική πρόοδο στην επίτευξη του στόχου τους στο πλαίσιο της παλιάς οδηγίας για τις συσκευασίες στο τέλος των μεταβατικών περιόδων που συμφωνήθηκαν στη Συνθήκη Προσχώρησης. Για διαδικαστικούς λόγους, δεν θα μπορούσε να οριστεί καταληκτική προθεσμία για τους στόχους της αναθεωρημένης οδηγίας για τις συσκευασίες στο πλαίσιο αυτής της οδηγίας και, συνεπώς, αυτή η πρόταση ήταν απαραίτητη. Η Επιτροπή πιστεύει ότι ο καθορισμός αυτής της προθεσμίας για τα νέα κράτη μέλη είναι ένα ζήτημα στο οποίο πρέπει να συμμετάσχει πλήρως το Κοινοβούλιο. Συνεπώς, θεωρούμε ότι η κατάλληλη νομική διαδικασία είναι η συναπόφαση βάσει του άρθρου 95.
<P>
Ωστόσο, μπορούμε επίσης να κατανοήσουμε ότι τα νέα κράτη μέλη θέλουν να έχουν νομική ασφάλεια όσο το δυνατόν συντομότερα. Θα πρέπει να μπορέσουν να μεταφέρουν τους στόχους της αναθεώρησης της οδηγίας και ταυτόχρονα την προθεσμία υπό την παρούσα πρόταση. Συνεπώς, η προθεσμία πρέπει να συμφωνηθεί πριν λήξει η προθεσμία για τη μεταφορά των στόχων τον Αύγουστο του 2005 και ελπίζω ότι αυτές οι προσπάθειες που έγιναν για να επιτευχθεί συμφωνία σε πρώτη ανάγνωση θα είναι επιτυχείς.
<P>
Η Επιτροπή πρότεινε μια προθεσμία για το 2012 για όλα τα νέα κράτη μέλη. Αυτό θα επιτρέψει να ξεκινήσει η συζήτηση στο Κοινοβούλιο και το Συμβούλιο επί ίσοις όροις. Ωστόσο, μπορώ επίσης να αποδεχτώ μια περιορισμένη αναβολή για ορισμένες από τις ενδιαφερόμενες χώρες.
<P>
Γνωρίζω επίσης ότι πολλοί βουλευτές του Κοινοβουλίου επιθυμούν να διευρύνουν τις δυνατότητες των κρατών μελών να ενθαρρύνουν την επαναχρησιμοποίηση συστημάτων. Πρόκειται για ένα σημαντικό θέμα, και η Επιτροπή συμφώνησε να μελετήσει εναλλακτικές λύσεις κατά τη διάρκεια της τελευταίας αναθεώρησης της οδηγίας για τις συσκευασίες. Ωστόσο, η επίτευξη σωστής ισορροπίας μεταξύ της ενθάρρυνσης επαναχρησιμοποίησης και της διατήρησης της εσωτερικής αγοράς επίσης δεν είναι εύκολη. Συνεπώς, φρονώ ότι θα πρέπει να αναμένουμε το αποτέλεσμα των δύο εν εξελίξει μελετών και να συζητήσουμε αυτό το θέμα βάσει μιας έκθεσης που θα παρουσιάσει η Επιτροπή στο Κοινοβούλιο και το Συμβούλιο το 2005. Ωστόσο, εάν το Κοινοβούλιο επιθυμεί να επισημάνει τη σημασία της επαναχρησιμοποίησης σε μια αιτιολογική σκέψη, όπως προτείνεται στην τροπολογία 4, αυτό είναι αποδεκτό από την Επιτροπή.
<P>
Η Επιτροπή μπορεί να κάνει πλήρως δεκτές τις τροπολογίες 1, 2 και 3 και καταρχήν δεκτή την τροπολογία 4. 
<SPEAKER ID="102" LANGUAGE="NL" NAME="Corbey (PSE )," AFFILIATION="εισηγήτρια">
<P>
   .  Κύριε Πρόεδρε, κυρία Επίτροπε, κυρίες και κύριοι, σήμερα το απόγευμα, συζητούμε και πάλι για τις συσκευασίες. Επίτροπε Wallström, καθώς αυτή είναι η τελευταία σας συζήτηση ως Επιτρόπου για το Περιβάλλον, θα ήθελα να σας συγχαρώ για το εξαιρετικό έργο σας τα τελευταία πέντε χρόνια, για τη σημαντική προσωπική συμμετοχή και δέσμευσή σας, και θέλω να σας ευχαριστήσω για την καλή συνεργασία που καθιερώσατε με αυτό το Σώμα. Υπήρξατε εξαιρετική Επίτροπος για το Περιβάλλον.
<P>
Σήμερα το απόγευμα, συζητούμε τα κατάλοιπα της αναθεώρησης της οδηγίας για τις συσκευασίες. Οι δέκα νέες χώρες χρειάζονται σαφείς στόχους. Η ανακύκλωση και η επαναχρησιμοποίηση δεν μπορούν να ανακοινωθούν ξαφνικά από την πρωτεύουσα ή από τις Βρυξέλλες. Χρειάζεται χρόνος για να πεισθεί ο κόσμος για τη θέσπιση συστημάτων. Για τον λόγο αυτόν, φαίνεται καλύτερο να διατηρήσουμε τις ημερομηνίες που προτείνουν τα ίδια τα νέα κράτη μέλη. Είναι περιττό να αναφέρω ότι εξέτασα επίσης πώς αισθάνονται για αυτό οι βουλευτές των νέων χωρών, και αυτό δεν έχει δημιουργήσει άλλες απόψεις. Συνεπώς, προτείνω την τροπολογία αριθ. 3.
<P>
Στην τροπολογία αριθ. 4, πρότεινα, εξ ονόματος της Ομάδας μου, να συμπεριληφθεί στην οδηγία η δυνατότητα να ενθαρρύνουν τα κράτη μέλη την επαναχρησιμοποίηση των υλικών συσκευασίας. Τα κράτη μέλη μπορούν να θεσπίσουν νέα συστήματα για την επαναχρησιμοποίηση των υλικών συσκευασίας ή, εναλλακτικά, να διατηρήσουν τα υπάρχοντα συστήματα εάν αυτά έχουν περιβαλλοντικά πλεονεκτήματα σε σχέση με την ανακύκλωση ή την ανάκτηση από υλικά συσκευασίας. Αυτή η τροπολογία, η οποία αποτελεί επίσης αιτιολογική σκέψη, δεν υποστηρίζει ότι τα κράτη μέλη να ενθαρρύνουν την επαναχρησιμοποίηση. Δηλώνει ότι τα κράτη μέλη μπορούν να προωθήσουν την επαναχρησιμοποίηση, με την προϋπόθεση ότι –και αυτό είναι σημαντικό– αυτό θα γίνει σύμφωνα με τη Συνθήκη και δεν θα διασπάσει την εσωτερική αγορά.
<P>
Η έκθεση παρακολούθησης της πρόσφατης έκθεσης της Λέσχης της Ρώμης συμπεραίνει ότι τα όρια της αειφόρου ανάπτυξης είναι ορατά. Εάν δεν είμαστε προσεκτικοί με τους φυσικούς πόρους, όπως το νερό και η ενέργεια, οι δύο κόσμοι, ο κόσμος της φύσης και ο κόσμος του ανθρώπινου πολιτισμού, θα έρθουν σε σύγκρουση. Δεν επιτύχαμε ικανοποιητικά να ενσωματώσουμε την αειφόρο ανάπτυξη στην παραγωγή μας και στα καταναλωτικά μας πρότυπα. Σαφώς, πρέπει να κάνουμε μια πλήρη αλλαγή. Η επαναχρησιμοποίηση υλικών και η προσοχή όσον αφορά τους φυσικούς πόρους έχουν μεγάλη σημασία. Αυτό είναι και το υπόβαθρο της τροπολογίας αριθ. 4.
<P>
Μια βιομηχανία συσκευασιών που αντιτίθεται η ίδια στη δυνατότητα ενθάρρυνσης της επαναχρησιμοποίησης εντός των συνόρων της εσωτερικής αγοράς δεν αντιμετωπίζει το μέλλον. Έως το 2010, η ευρωπαϊκή βιομηχανία πρέπει να είναι η πιο ανταγωνιστική οικονομία του κόσμου. Αυτό απαιτεί επιχειρήσεις που να μπορούν να μετατρέψουν τη βιωσιμότητα σε σήμα κατατεθέν, επιχειρήσεις που να συνειδητοποιούν ότι οι πολίτες και οι καταναλωτές ανησυχούν για το μέλλον του πλανήτη και είναι έτοιμοι να συνεισφέρουν.
<P>
Το τελευταίο πράγμα που χρειαζόμαστε είναι να αρχίσουμε να γινόμαστε μια κοινωνία που πετά πράγματα, όχι, παρεμπιπτόντως, ότι ο κόσμος το εκτιμά αυτό, διότι πολλοί άνθρωποι θεωρούν ότι είναι σπατάλη το να πετούν οτιδήποτε, σπατάλη ενός μπουκαλιού, ενός κουτιού ή του υλικού. Αύριο, το Κοινοβούλιο θα συζητήσει επίσης την έκθεση Kok σχετικά με την εφαρμογή της στρατηγικής της Λισαβόνας. Ο κ. Wim Kok κατέληξε στο συμπέρασμα ότι η επιδίωξη μιας βιώσιμης κοινωνίας, μιας κοινωνίας στην οποία ο άνθρωπος, το περιβάλλον και η αγορά βρίσκονται σε αρμονία, δεν έχει λάβει, μολονότι είναι αξιέπαινη, την πρέπουσα εξέχουσα θέση, και ότι αυτό οφείλεται στην έλλειψη πολιτικής βούλησης. Ωστόσο, δεν υποστηρίζει ότι θα πρέπει να απορρίψουμε τη στρατηγική της Λισαβόνας συνολικά, και συμφωνώ μαζί του. Πρέπει να ξεκινήσουμε δουλειά και να επιδείξουμε πολιτική βούληση.
<P>
Επίτροπε Wallström, η επικοινωνία είναι το νέο σας βασικό καθήκον στην Ευρωπαϊκή Επιτροπή. Είπατε ότι στόχος είναι να συνεχίσετε να διαδίδετε και να προωθείτε το μήνυμα της αειφόρου ανάπτυξης. Έχετε την εγκάρδια στήριξή μου σε αυτό, και σας εύχομαι καλή επιτυχία στον τομέα αυτόν. Ελπίζω ότι μετά την αυριανή ψηφοφορία επί της οδηγίας για τις συσκευασίες, θα μπορέσετε να τονίσετε στον Τύπο ότι η Ευρώπη όχι μόνο μιλά για αειφόρο ανάπτυξη, αλλά αναλαμβάνει δράση προς την κατεύθυνση αυτήν. 
<SPEAKER ID="103" LANGUAGE="ES" NAME="Ayuso González (PPE-DE )," AFFILIATION="εξ ονόματος της Ομάδας.">
<P>
Κατά τη διαπραγμάτευση της τροποποίησης της οδηγίας σχετικά με τις συσκευασίες, της οποίας εισηγήτρια ήταν επίσης η κ. Corbey, τέθηκε το πρόβλημα τι έπρεπε να γίνει με τα νέα κράτη μέλη που δεν συμπεριλαμβάνονταν στους στόχους της οδηγίας.
<P>
Τα νέα κράτη μέλη διαπραγματεύτηκαν με την Επιτροπή μεταβατικές περιόδους διαφορετικής διάρκειας σύμφωνα με την ικανότητά τους να εκπληρώσουν ή όχι αυτούς τους στόχους, διότι, πραγματικά, για πολλές χώρες, αυτοί οι στόχοι είναι πολύ φιλόδοξοι και καθόλου εύκολο να εκπληρωθούν. Αυτές οι προθεσμίες καθορίστηκαν στην αιτιολογική σκέψη 6 της τροποποίησης της οδηγίας που έγινε πέρυσι.
<P>
Συμφωνώ με την έκθεση όπως εγκρίθηκε από την Επιτροπή Περιβάλλοντος, Δημόσιας Υγείας και Ασφάλειας των Τροφίμων. Στην τροπολογία 3 η εισηγήτρια έχει αντικαταστήσει την ημερομηνία που πρότεινε η Επιτροπή, μια κοινή ημερομηνία για όλους, η οποία, όπως γνωρίζετε πολύ καλά, είναι το 2012 και προέκυψε από τις διαπραγματεύσεις με τα κράτη μέλη. Μπορεί να μην συμφωνούν αλλά, στην πραγματικότητα, κάθε κράτος μέλος έχει τα δικά του συγκεκριμένα χαρακτηριστικά, τα δικά του προβλήματα, και γνωρίζει πολύ καλά πότε μπορεί να επιτύχει αυτούς τους στόχους ή όχι. Δεν έχει νόημα να παράγεται νομοθεσία η οποία είναι αδύνατο να εκπληρωθεί. Στόχος της πρότασης ήταν να συμπεριλάβει τα κράτη μέλη στους στόχους της οδηγίας σχετικά με τις συσκευασίες.
<P>
Για τον λόγο αυτό, είμαι αντίθετη στη νέα τροπολογία 4, η οποία αποσκοπεί να εισαγάγει μία νέα αιτιολογική σκέψη σχετικά με το σύστημα ανάκτησης, που δίνει την εντύπωση ότι ο σκοπός είναι να εκμεταλλευτούμε ένα πράγμα προκειμένου να επιβάλλουμε ένα άλλο. Η στιγμή δεν είναι κατάλληλη. Δεν είμαι εναντίον των συστημάτων ανάκτησης, και κανείς δεν μπορεί να είναι εναντίον τους. Αλλά αυτό δεν είναι το κατάλληλο σημείο για να μπει αυτή η τροπολογία. Ούτε ο τόπος ούτε ο χρόνος είναι κατάλληλος, ιδιαίτερα δεδομένου ότι το άρθρο 5 αυτής της οδηγίας επιτρέπει ήδη στα κράτη μέλη να προωθούν μεθόδους ανάκτησης με την προϋπόθεση ότι συμμορφώνονται με τις Συνθήκες.
<P>
Μέχρι στιγμής, δεν έχει διαπιστωθεί κανένας περιβαλλοντικός ή οικονομικός λόγος που να ευνοεί ένα είδος συσκευασίας έναντι ενός άλλου. Το πιο σημαντικό πράγμα που ήθελα να πω είναι ότι είμαι κατά της τροπολογίας 4. 
<SPEAKER ID="104" LANGUAGE="SL" NAME="Drčar Murko (ALDE )," AFFILIATION="εξ ονόματος της Ομάδας">
<P>
   .  Κύριε Πρόεδρε, κυρίες και κύριοι, οι στόχοι στον τομέα της διαχείρισης απορριμμάτων για την οποία δεσμεύτηκαν τα νέα κράτη μέλη κατά τη διάρκεια των ενταξιακών διαπραγματεύσεων δεν είναι απλό θέμα για την πλειοψηφία. Το ίδιο ισχύει και για τα διάφορα είδη απορριμμάτων συσκευασίας που ορίζει η οδηγία της ΕΕ του 1994.
<P>
Η μέθοδος για την ανακύκλωση συσκευασιών που ορίζει το άρθρο 5 της αρχικής οδηγίας είναι μία από τις μεθόδους που θα θέλαμε να εξετάσουμε. Η χώρα μου, η Σλοβενία, στηρίζει την ανακύκλωση, καθώς είναι λογική τόσο από περιβαλλοντική όσο και από οικονομική άποψη.
<P>
Ωστόσο, δεν είναι δυνατόν να παραβλέψουμε το γεγονός ότι η ερμηνεία του άρθρου 5 της αρχικής οδηγίας υπήρξε το θέμα διαφόρων παραπόνων και νομικών διαδικασιών.
<SPEAKER ID="105" LANGUAGE="EN" NAME="Lucas (Verts/ALE )," AFFILIATION="εξ ονόματος της Ομάδας">
<P>
   .  Κύριε Πρόεδρε, θα ήθελα να ευχαριστήσω και εγώ την Επίτροπο Wallström συνολικά για το έργο της ως Επιτρόπου για το Περιβάλλον. Γνωρίζω ότι θα μας λείψει πολύ και θα ήθελα να εκφράσω τις ευχαριστίες μας προς αυτήν. Θα ήθελα επίσης να ευχαριστήσω την κ. Corbey για την έκθεσή της. Πρόκειται για ένα πολύ σημαντικό θέμα, το οποίο επηρεάζει πραγματικά το περιβάλλον μας. Είναι ένα ζήτημα για το οποίο οι ψηφοφόροι έχουν σθεναρή άποψη.
<P>
Υπάρχουν δύο βασικά ζητήματα στην έκθεση της κ. Corbey. Καταρχάς, οι ημερομηνίες. Κατανοώ πλήρως τον λόγο για τον οποίο η εισηγήτρια προτείνει ημερομηνίες που είναι ελαφρώς καθυστερημένες σε σχέση με αυτές της Επιτροπής. Η Ομάδα μας, η Ομάδα ΠΡΣ/ΕΕΣ, μπορεί φυσικά να συμφωνήσει με κάτι τέτοιο, υπό τον όρο ότι, κατά την άποψή μας, πρέπει να είμαστε πολύ προσεκτικοί ώστε αυτό το χρονικό χάσμα συμμόρφωσης μεταξύ των παλαιότερων και των νεότερων κρατών μελών να αρχίσει κατόπιν να γεφυρώνεται. Όπως έχουμε δει στο παρελθόν, αυτό το χάσμα διευρύνεται ενίοτε με το πέρασμα του χρόνου, και έτσι πρέπει να εξασφαλίσουμε τη γεφύρωσή του με την πάροδο του χρόνου. Ωστόσο, συνολικά μπορούμε να κάνουμε δεκτή την τροπολογία.
<P>
Άλλο ένα βασικό ζήτημα είναι η τροπολογία 4, στην οποία αναφέρθηκαν πολλοί ακόμα ομιλητές. Είμαστε πολύ θετικοί απέναντι σε όσα προσπαθεί η κ. Corbey να επιτύχει με αυτήν την τροπολογία. Η εισηγήτρια προσπαθεί να διασφαλίσει τις ολλανδικές εθνικές διατάξεις σχετικά με τις επαναχρησιμοποιούμενες συσκευασίες. Θα επισημάνω ότι, σε πρώτη ανάγνωση, οι τροπολογίες των Πρασίνων είχαν ειδικότερα ως στόχο την προώθηση των εθνικών σχεδίων επαναχρησιμοποίησης, αλλά σε αυτήν την περίπτωση, δυστυχώς, δεν εξασφαλίσαμε μεγάλη πλειοψηφία ώστε να επιτύχουμε κάτι τέτοιο.
<P>
Οι Πράσινοι στηρίζουν σθεναρά την επαναχρησιμοποίηση ως έναν σημαντικό τρόπο μείωσης των περιβαλλοντικών επιπτώσεων της συσκευασίας, αλλά συμμεριζόμαστε τις επιφυλάξεις που εκφράζονται από τους υπόλοιπους σχετικά με την προσπάθεια αντιμετώπισης του θέματος σε αυτήν την οδηγία με την τροποποίηση μιας αιτιολογικής σκέψης. Εκτιμούμε τα κίνητρα, αλλά δεν φρονούμε ότι είναι το σωστό σημείο για να κάνουμε κάτι τέτοιο. Εν πάση περιπτώσει, δεν είμαστε βέβαιοι για το πώς μια τροπολογία θα στηρίξει την περίπτωση των Κάτω Χωρών, καθώς δεν τροποποιεί τη σημερινή νομοθεσία. Δεν είμαστε πεπεισμένοι ότι αυτή η αιτιολογική σκέψη θα έχει επιπτώσεις στις Κάτω Χώρες, καθώς αυτή η νομοθεσία φαίνεται να είναι πολύ πιο εφαρμόσιμη στα δέκα νέα κράτη μέλη από ό,τι στα “παλιά” κράτη μέλη. Ακόμη και αν ήταν εφαρμόσιμη, δεν είμαι βέβαιος ότι θα προχωρούσαμε πολύ μπροστά με αυτήν. Η βασική διαφορά μεταξύ όσων ήδη έχουμε στην οδηγία 94/62/ΕΚ σχετικά την επαναχρησιμοποίηση και όσων η εισηγήτρια θα ήθελε να εισαγάγει είναι μια μικρή ενίσχυση του επιπέδου ενθάρρυνσης της επαναχρησιμοποίησης. Όμως, δεδομένου ότι η τροπολογία αφορά μόνο μία αιτιολογική σκέψη, δεν κατανοώ πώς πραγματικά ενισχύει την υπάρχουσα νομική δυνατότητα.
<SPEAKER ID="106" LANGUAGE="" NAME="De Brún (GUE/NGL )," AFFILIATION="εξ ονόματος της Ομάδας">
<P>
Ωστόσο, είναι σημαντικό να αντιμετωπίζονται δίκαια οι χώρες που εντάχθηκαν στην Ευρωπαϊκή Ένωση τον Ιούνιο του 2004. Συνεπώς, στηρίζω την κ. Corbey και την Επιτροπή Περιβάλλοντος, Δημόσιας Υγείας και Ασφάλειας των Τροφίμων όσον αφορά τις τροπολογίες επί του θέματος αυτού. Δεν πρόκειται για καθυστέρηση: πρόκειται για σαφήνεια, αποτελεσματικότητα και δικαιοσύνη. Χρειαζόμαστε προθεσμίες, αλλά χρειαζόμαστε επίσης σαφήνεια και δικαιοσύνη για όλους. Επί της βάσης αυτής, πρέπει να ισχύσει η αρχική συμφωνία για τις ημερομηνίες. Είναι επίσης εξαιρετικά σημαντικό να εξασφαλίσουμε ότι οι χώρες μπορούν να ακολουθήσουν πολιτικές επαναχρησιμοποίησης και ότι δεν θα αποκλείσουμε τις πιθανότητες από αυτήν την άποψη.
<SPEAKER ID="107" LANGUAGE="EN" NAME="Allister (NI )." AFFILIATION="">
<P>
Με έκπληξη παρατηρώ ότι, μολονότι η Ιρλανδία είναι εδώ και πολλά χρόνια κράτος μέλος της ΕΕ, της επιτράπηκε να αναβάλει την πλήρη συμμόρφωσή της έως τις αρχές του 2012. Δυστυχώς, το Ηνωμένο Βασίλειο δεν επεδίωξε ανάλογη εξαίρεση, και έτσι περιστοιχιζόμαστε από τους ανόητους κανονισμούς που περιέγραψα.
<P>
Επίσης, εκπλήσσομαι από το γεγονός ότι η προλαλήσασα φαίνεται να αγνοεί ότι υπάρχουν διαφορετικές διατάξεις στην Ιρλανδία και ότι της παραχωρήθηκε παράταση και αναβολή έως τα τέλη του 2011. Εάν συγκεντρωνόταν περισσότερο στα έγγραφα αντί να μιλάει σε μια γλώσσα που κανείς δεν ενδιαφέρεται να κατανοήσει, ίσως να μην είχε διαπράξει ένα τόσο σημαντικό σφάλμα. 
<SPEAKER ID="108" LANGUAGE="EN" NAME="Jackson (PPE-DE )." AFFILIATION="">
<P>
    Κύριε Πρόεδρε, εν συνεχεία των όσων μόλις είπαν οι δύο συνάδελφοί μου, συμμετείχα στην έγκριση αυτής της οδηγίας με την κ. Corbey και άλλους. Είμαστε βέβαιοι ότι οι ημερομηνίες που αναφέρονται στο προοίμιο της οδηγίας, όπως τελικά εγκρίθηκε, ήταν οι ημερομηνίες που θα ισχύσουν για τα νέα κράτη μέλη. Συνεπώς, έχω μερικά ερωτήματα για την Επίτροπο. Είναι πολύ ωραίο να την βλέπουμε εδώ για μία από τις τελευταίες συζητήσεις της ως Επιτρόπου για το Περιβάλλον.
<P>
Πιστεύω ότι αυτές οι ημερομηνίες δείχνουν τον τρόπο με τον οποίο λειτουργεί η Επιτροπή. Θεωρεί σε μεγάλο βαθμό αυτήν τη νομοθεσία φιλόδοξη. Όπως είπε ο συνάδελφός μου κ. Allister, θεωρούμε ότι πρόκειται για νομικά κείμενα που θέτονται σε λειτουργία. Εάν δεν είμαστε πολύ προσεκτικοί, μεγάλος όγκος χρησιμοποιημένων συσκευασιών θα εξαχθεί από την Ευρωπαϊκή Ένωση στην Κίνα και σε άλλα μέρη, προκειμένου να αποφευχθεί η κατάσταση αυτή. Κατά συνέπεια, θα μπορούσαμε σας παρακαλώ να έχουμε τις απαντήσεις από την Επιτροπή; 
<SPEAKER ID="109" LANGUAGE="EN" NAME="Doyle (PPE-DE )." AFFILIATION="">
<P>
Το κλειδί για την επίτευξη των φιλοδοξιών μας στον τομέα της ανακύκλωσης και ανάκτησης των απορριμμάτων συσκευασίας είναι ο καθορισμός εφικτών στόχων βάσει ρεαλιστικών προσδοκιών. Δεν έχει νόημα να ορίζουμε προθεσμίες που δεν μπορούν να επιτευχθούν και να προκαλούμε αναπόφευκτες διαδικασίες επί παραβάσει. Όπως ορθώς επισημαίνει η κ. Corbey στην έκθεσή της –και την ευχαριστώ για το έργο της– είναι σωστό και δίκαιο να υπάρχει η ίδια προσέγγιση όσον αφορά τους συναδέλφους μας στα νέα κράτη μέλη, όπως δηλώθηκε σε αυτούς κατά τη διάρκεια των ενταξιακών διαπραγματεύσεων.
<P>
Η αλλαγή της γραμμής τερματισμού και η επιβολή επαχθών χρονικών περιορισμών σε αυτό το στάδιο θα επιδείκνυαν έλλειψη καλής πίστης εκ μέρους μας, όπως διευκρινίζει το δύσκολο αποτέλεσμα του τελικού τριμερούς διαλόγου σχετικά με την αναθεωρημένη οδηγία κατά τους προηγούμενους μήνες, όπως ορίζει η αιτιολογική σκέψη 6 της οδηγίας, η οποία πληροφορούμαι ότι καταγράφει, για κάθε νέο κράτος μέλος, την ημερομηνία που αφορά τις παρεκκλίσεις.
<P>
Προ της έκθεσης της Επιτροπής σχετικά με την εφαρμογή της αρχικής οδηγίας που θα παρουσιαστεί τον επόμενο Ιούνιο, μπορώ να αναφέρω ότι η λογική πολιτική ρεαλιστικών αποκλίσεων έχει ήδη αποδειχθεί επιτυχής στη χώρα μου, και ελπίζω ότι η κ. Jackson θα σημειώσει όσα θα πω στη συνέχεια. Υπάρχει ένα συγκεκριμένο πρόβλημα δημογραφικό, γεωγραφικό και έλλειψης υποδομών, και δεν υπάρχει εγχώρια βιομηχανία συσκευασιών, με αποτέλεσμα να εισάγουμε το 80% των συσκευασμένων προϊόντων μας. Η Ιρλανδία δεν διαθέτει εγκαταστάσεις ανάκτησης ενέργειας ή αποτέφρωσης, και έτσι όλοι οι στόχοι μας πρέπει να εκπληρώνονται μόνο μέσω της ανακύκλωσης. Ωστόσο, διαπιστώθηκε σταθερή αύξηση του ρυθμού ανακύκλωσης των απορριμμάτων συσκευασίας από 93 000 τόνους το 1998 σε λίγο περισσότερο από 414 000 τόνους το 2003. Αυτό αντιπροσωπεύει πάνω από το 45% των απορριμμάτων συσκευασίας στην ιρλανδική αγορά, τα οποία κατά το παρελθόν θα κατέληγαν όλα σε περιοχές υγειονομικής ταφής. Επιτύχαμε τον στόχο του 2001 για την ανακύκλωση του 25% των συσκευασιών και βρισκόμαστε καθ’ οδόν για την επίτευξη του στόχου του 2005 για ρυθμό ανακύκλωσης της τάξεως του 50% χάρη σε σωστά, λογικά χρονοδιαγράμματα και αποκλίσεις.
<P>
Υπάρχει σαφής αλλαγή στην κοινή γνώμη όσον αφορά την ανακύκλωση στην Ιρλανδία. Το 61% των ενηλίκων επισκέπτονται το τοπικό τους κέντρο ανακύκλωσης (Bring Centre) τουλάχιστον μία φορά τον μήνα, ενώ το 1998 το ποσοστό αυτό ήταν μόνο 25%. Αυτή η αλλαγή απαίτησε –και θα συνεχίσει να απαιτεί– χρόνο, προσπάθεια και επενδύσεις, γεγονός που αντικατοπτρίζεται στο χρονοδιάγραμμα των ετών 2011-2012 που ορίζεται στην αναθεωρημένη οδηγία για τις συσκευασίες για την Ελλάδα, την Πορτογαλία και την Ιρλανδία. Ήμουν συντάκτρια αυτής της συγκεκριμένης τροπολογίας και ευχαριστώ τους συναδέλφους μου για τη στήριξή τους. Οι ίδιες αποκλίσεις και τα ίδια επιχειρήματα θα πρέπει να ισχύουν για τους συναδέλφους μας στα νέα κράτη μέλη.
<P>
Η αναζήτηση ενός καλύτερου κανονισμού ως Κοινοβούλιο πρέπει να ξεκινήσει με μια εφαρμόσιμη νομοθεσία. Εάν θέλουμε να θέσουμε παράλογους στόχους για την ανακύκλωση και την ανάκτηση απορριμμάτων συσκευασίας, οι οποίοι δεν θα λαμβάνουν υπόψη τους περιορισμούς όσον αφορά τη χωρητικότητα, θα μπορούσαμε να τελειώσουμε με αυτό τώρα, να κλείσουμε εκ των προτέρων μια θέση στο ΔΕΚ για μη εφαρμογή και να απαλλάξουμε την Επιτροπή από τη δαπάνη για φακέλους επιστολών επίσημων ανακοινώσεων και αιτιολογημένων γνωμοδοτήσεων στο πλαίσιο της διαδικασίας επί παραβάσει που ορίζει το άρθρο 226 της Συνθήκης.
<P>
Θα ήθελα να καταγραφεί η απογοήτευσή μου για το σχόλιο του κ. Allister για την κ. de Brún, σύμφωνα με το οποίο μίλησε σε μια γλώσσα που “κανείς δεν ενδιαφέρεται να κατανοήσει”. Δεν είναι ίσως ο κατάλληλος χώρος ή χρόνος να μιλήσει κάποιος στα Ιρλανδικά, αλλά δεν φρονώ ότι ταπεινωτικά και υποτιμητικά σχόλια για τη γλώσσα οποιουδήποτε, ακόμη και αν πρόκειται για μειονοτική γλώσσα, έχουν θέση σε αυτό το Σώμα, και διαμαρτύρομαι για αυτά. 
<SPEAKER ID="110" LANGUAGE="FI" NAME="Korhola (PPE-DE )." AFFILIATION="">
<P>
Η θέση σε ισχύ αυτής της οδηγίας πρέπει να βασίζεται στη διασφάλιση μιας εσωτερικής αγοράς που να είναι όσο το δυνατόν πιο βιώσιμη χωρίς να υπάρχουν κίνδυνοι στρεβλώσεων. Αυτό είναι εύκολο να το λέμε και δύσκολο να το κάνουμε. Ο τομέας της εσωτερικής αγοράς έχει επεκταθεί, και ίσως υπάρχουν μεγαλύτερες δυσκολίες από ό,τι πριν στις βασικές προδιαγραφές των κρατών μελών. Η πρόταση της Επιτροπής να ορίσει ως κοινή προθεσμία τον Δεκέμβριο του 2012 για τα νέα κράτη μέλη όσον αφορά τους στόχους ανάκτησης και ανακύκλωσης στο πλαίσιο της οδηγίας για τα απορρίμματα συσκευασίας μπορεί να δικαιολογηθεί με στόχο την όσο το δυνατόν συντομότερη επίτευξη της σύγκλισης της αγοράς.
<SPEAKER ID="111" LANGUAGE="" NAME="Πρόεδρος." AFFILIATION="unitas in diveritas">
<P>
   Πριν δώσω τον λόγο στην Επίτροπο Wallström, υπενθυμίζω στους συναδέλφους που επέλεξαν να χρησιμοποιήσουν μη επίσημες γλώσσες της Ένωσης, ότι το όργανο αυτό σέβεται βαθύτατα την απόφασή τους, αλλά παράλληλα επισημαίνει ότι με την απόφαση του Προεδρείου της 27ης Οκτωβρίου, οι παρεμβάσεις στις γλώσσες αυτές δεν μεταφράζονται και συνεπώς δεν μπορούν να περιληφθούν στα πρακτικά. Είναι κατά συνέπεια ελεύθερη επιλογή των βουλευτών να χρησιμοποιήσουν μειονοτικές γλώσσες της Ένωσης. Παράλληλα, υπενθυμίζουμε ότι στο Σύνταγμα γράψαμε , “ενότητα μέσα από τη διαφορετικότητα”.
<SPEAKER ID="112" LANGUAGE="EN" NAME="Wallström," AFFILIATION="Επιτροπή">
<P>
Καταρχάς, όπως γνωρίζετε, κυρία Jackson, η πρότασή μας προτείνει ως προθεσμία την 31η Δεκεμβρίου 2012 για όλα τα νέα κράτη μέλη. Η τροπολογία επιβεβαιώνει την προθεσμία για επτά νέα κράτη μέλη, αλλά επιτρέπει ως προθεσμία το 2013 για τη Μάλτα, το 2014 για την Πολωνία και το 2015 για τη Λετονία. Εις απάντηση της ερώτησής σας, αυτό αντικατοπτρίζει τις επιθυμίες των νέων κρατών μελών που εκφράστηκαν προς την Επιτροπή στον διαπραγματευτικό γύρο την άνοιξη του 2003. Μια αιτιολογική σκέψη στην αναθεωρημένη οδηγία δηλώνει ότι η προθεσμία που θα συμφωνηθεί δεν θα πρέπει να είναι πέραν αυτών των ημερομηνιών. Κατανοώ επίσης ότι δεν επιτεύχθηκε συμφωνία στη διαδικασία συνδιαλλαγής για μια συγκεκριμένη ημερομηνία. Η αιτιολογική σκέψη ορίζει ειδικότερα ότι η απόφαση θα πρέπει να ληφθεί βάσει των αιτημάτων των κρατών ένταξης όσον αφορά τις αποκλίσεις, κάτι που καταρχήν δεν θα επεκτείνεται πέραν των ημερομηνιών που αναφέρθηκαν. Έτσι, δεν υπάρχει κάτι που να δηλώνει ότι η ημερομηνία δεν θα μπορούσε να είναι νωρίτερα. Η Επιτροπή θεωρεί ότι αυτό το θέμα θα πρέπει να συζητηθεί ανοιχτά, με ίση αντιμετώπιση όλων των χωρών. Δεν έχουμε πρόβλημα να δεχτούμε διαφοροποιημένες ημερομηνίες, εάν αυτό επιθυμούν το Κοινοβούλιο και το Συμβούλιο.
<SPEAKER ID="113" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί την Τετάρτη, στις 12.30. 
<SPEAKER ID="114" LANGUAGE="" NAME="Πρόεδρος." AFFILIATION="">
<SPEAKER ID="115" LANGUAGE="EN" NAME="Nielson," AFFILIATION="Επιτροπή">
<P>
   .  Κύριε Πρόεδρε, οι σχέσεις της Ευρωπαϊκής Ένωσης με την Κούβα διέπονται από την κοινή θέση που αρχικά ενέκρινε το Συμβούλιο το 1996, η οποία εκσυγχρονίζεται και ανανεώνεται τακτικά. Η κοινή θέση συνηγορεί υπέρ μιας πολιτικής εποικοδομητικών σχέσεων με την Κούβα μέσω ενός ενισχυμένου διαλόγου με την κυβέρνηση και την κοινωνία των πολιτών, με στόχο την ενθάρρυνση “μιας διαδικασίας μετάβασης στην πλουραλιστική δημοκρατία και στον σεβασμό των ανθρωπίνων δικαιωμάτων και των θεμελιωδών ελευθεριών, καθώς επίσης και στη βιώσιμη οικονομική ανάκαμψη και βελτίωση των συνθηκών διαβίωσης του κουβανικού λαού”. Αυτή η εποικοδομητική σχέση παραμένει η θέση μας.
<P>
Μετά τις πολυάριθμες φυλακίσεις αντιφρονούντων το 2003, η Ένωση έλαβε μια σειρά πολιτικών μέτρων. Τον Ιούνιο του 2003, η ΕΕ αποφάσισε να περιορίσει τις διμερείς επισκέψεις υψηλού επιπέδου ώστε να μειώσει το προφίλ της συμμετοχής των κρατών μελών σε πολιτιστικά γεγονότα, να προσκαλέσει μέλη της ειρηνικής αντιπολίτευσης της Κούβας στις εθνικές εορταστικές τους εκδηλώσεις από κοινού με εκπροσώπους της κυβέρνησης και να επαναξιολογήσει νωρίτερα την κοινή θέση.
<P>
Η πιο πρόσφατη επαναξιολόγηση της κοινής θέσης που έγινε τον Ιούνιο του τρέχοντος έτους επιβεβαίωσε την πολιτική των εποικοδομητικών σχέσεων ως βάση της πολιτικής της ΕΕ απέναντι στην Κούβα. Η ΕΕ έχει επανειλημμένως τονίσει τη σημασία του πολιτικού διαλόγου με τις κουβανικές αρχές και έχει επιδείξει τη βούλησή της να αρχίσει εκ νέου έναν τέτοιο διάλογο όταν το επιτρέψουν οι συνθήκες. Η Ευρωπαϊκή Επιτροπή λυπάται για την απόφαση της κουβανικής κυβέρνησης να παγώσει τις σχέσεις με όλες τις πρεσβείες των κρατών μελών της ΕΕ που έχουν καλέσει αντιφρονούντες στις εθνικές τους εορτές και με την αντιπροσωπεία της Επιτροπής στην Αβάνα, καθώς και για την άρνηση άμεσης βοήθειας από την Ευρωπαϊκή Ένωση. Παρά τις αποφάσεις της Κούβας που εμποδίζουν τις δραστηριότητες αναπτυξιακής συνεργασίας, η Επιτροπή συνεχίζει τις χρηματοδοτικές δράσεις ΜΚΟ και τις ανθρωπιστικές δράσεις που διαχειρίζεται η ECHO.
<P>
Τον Οκτώβριο του 2004, η Επιτροπή έλαβε την απόφαση να παράσχει 1 εκατ. ευρώ σε ανθρωπιστική βοήθεια προς τα πιο ευάλωτα θύματα των τυφώνων Ivan και Charlie στην Κούβα. Δεν θα πρέπει να μιλάμε πραγματικά για ανθρωπιστική βοήθεια σε αυτό το πλαίσιο, διότι θα παρείχαμε ανθρωπιστική βοήθεια σε οποιαδήποτε περίπτωση, χωρίς πολιτικές σκέψεις.
<P>
Γενικότερα, θα πω ότι το 2003 ήταν ένα άσχημο έτος για τις σχέσεις μας με την Κούβα. Κατά την άποψή μου, το γεγονός ότι η Συμφωνία του Κοτονού δεν πέτυχε ήταν μια χαμένη ευκαιρία για την Κούβα και την ΕΕ. Ελπίζω πως ό,τι συνέβη το 2003 δεν θα αποδειχθεί αμετάκλητο. Εξακολουθώ να θεωρώ τη συμμετοχή της Κούβας στη Συμφωνία του Κοτονού ένα πολύ σημαντικό πλαίσιο για τις σχέσεις μας. Εκπροσωπεί τη βασική δομή του τρόπου με τον οποίο θα θέλαμε να οργανώσουμε και να διαχειριστούμε τις σχέσεις Βορρά-Νότου. Η συμμετοχή της Κούβας στο Κοτονού σημαίνει επίσης ότι η Κούβα θα υφίσταται πιέσεις από ομολόγους στο πλαίσιο της Συμφωνίας του Κοτονού.
<SPEAKER ID="116" LANGUAGE="ES" NAME="Salafranca Sánchez-Neyra (PPE-DE )," AFFILIATION="εξ ονόματος της Ομάδας.">
<P>
    Κύριε Πρόεδρε, λίγοι βουλευτές έχουν εργαστεί τόσο σκληρά για να διατηρήσουν την ικανότητά μας για διάλογο με τις αρχές του κουβανικού καθεστώτος και με τον κουβανικό λαό όσο εγώ κατά τη διάρκεια της θητείας μου ως προέδρου της αρμόδιας επιτροπής αυτού του Κοινοβουλίου για τις σχέσεις με αυτή τη χώρα. Αλλά ο διάλογος που υποστηρίζουμε, στον οποίο πιστεύουμε και τον οποίο εφαρμόζουμε, κύριε Πρόεδρε, δεν έχει οδηγηθεί σε ναυάγιο από κάποια κυβέρνηση της Ευρωπαϊκής Ένωσης, ή από τον Osvaldo Payá, τον Elisardo Sánchez, την Marta Beatriz Roque, αλλά από την πολιτική των εκτελέσεων, της σύλληψης ανεξάρτητων δημοσιογράφων –όπως ο Raúl Rivero, που αυτή τη στιγμή σαπίζει στις φυλακές της Κούβας, και άλλοι– και από την πολιτική συλλήψεων ειρηνιστών αντιφρονούντων και αγωνιστών υπέρ των ανθρωπίνων δικαιωμάτων.
<P>
Αντιμέτωπο με αυτά τα γεγονότα, το Κοινοβούλιό μας δεν μπορεί να παραμείνει κουφό, βουβό και τυφλό. Η κοινή θέση του Συμβουλίου, την οποία ορισμένοι επιθυμούν μάταια να αλλάξουν –και έχουμε τα αποτελέσματα της σημερινής σύγκρισης, που σήμαναν την παταγώδη αποτυχία αυτής της προσέγγισης αλλαγής της– ζητώντας μια νέα έκθεση από τους πρέσβεις στην Αβάνα, χρησίμευσε, όπως το εξέφρασε ο Mario Vargas Llosa σε ένα άρθρο που δημοσιεύτηκε πρόσφατα στην εφημερίδα , για να σταλεί ένα σαφές μήνυμα στα εκατομμύρια των Κουβανών που δεν μπορούν να διαμαρτυρηθούν, να ψηφίσουν ή να δραπετεύσουν, ότι δεν είναι μόνοι, ότι δεν έχουν εγκαταλειφθεί και ότι οι δυτικές δημοκρατίες είναι μαζί τους.
<P>
Κύριε Πρόεδρε, ο Αντρέι Ζαχάρωφ, ο οποίος μας άφησε μια κληρονομιά ηθικής ακεραιότητας και ένα σημαντικό μάθημα ειρηνικής συνύπαρξης μεταξύ των λαών, είπε ότι οι φωνές που μετράνε είναι συχνά εκείνες που δεν μπορούν να ακουστούν. Κύριε Πρόεδρε, η εξαναγκαστική απουσία από την τελετή απονομής του βραβείου Ζαχάρωφ ενός από τους αξιοσέβαστους βραβευθέντες, του Osvaldo Payá, είναι το καλύτερο δυνατό επιχείρημα για να μιλήσουμε εξ ονόματος εκείνων των ανθρώπων, εντός και εκτός της Κούβας, που αγωνίζονται για την ελευθερία και την αξιοπρέπειά τους, και για να είναι, κύριε Πρόεδρε, αυτό το Κοινοβούλιο πολύ αποφασιστικό στην απαίτησή του για ελευθερία, όπως ήταν πάντα. 
<SPEAKER ID="117" LANGUAGE="ES" NAME="Martínez Martínez (PSE )," AFFILIATION="εξ ονόματος της Ομάδας">
<P>
Ο Αντιπρόεδρος του Συντηρητικού Κόμματος του Ηνωμένου Βασιλείου, Michael Ancram, βρέθηκε στην Κούβα πρόσφατα πραγματοποιώντας μια σειρά επαφών ανωτάτου επιπέδου. Αναμφίβολα σε εκείνον αναφερόταν ένας διακεκριμένος συνάδελφος όταν μίλησε τη Δευτέρα για τους επισκέπτες του νησιού, και είμαι σίγουρος ότι ο κομματικός του σύντροφος μίλησε με ιδιαίτερη πικρία.
<SPEAKER ID="118" LANGUAGE="SV" NAME="Malmström (ALDE )," AFFILIATION="εξ ονόματος της Ομάδας">
<P>
   .  Σας ευχαριστώ, κύριε Πρόεδρε, κύριε Επίτροπε, κυρίες και κύριοι, αυτήν την προχωρημένη ώρα. Πριν από ακριβώς δύο χρόνια, απονείμαμε το βραβείο Ζαχάρωφ στον κουβανό ακτιβιστή της δημοκρατίας, τον Oswaldo Payá. Η Ομάδα της Συμμαχίας Φιλελευθέρων και Δημοκρατών για την Ευρώπη ήταν αυτή που τον πρότεινε για αυτό το βραβείο, και το έλαβε για τον θαρραλέο αγώνα του για τη δημοκρατία και τη δικαιοσύνη στην Κούβα. Το έλαβε ως εκπρόσωπος όλων των Κουβανών από διαφορετικές πολιτικές ομάδες: Χριστιανοδημοκράτες, Φιλελεύθερους, Σοσιαλδημοκράτες και άλλους που, με ειρηνικά μέσα, προσπαθούν να ανοίξουν τον δρόμο για μια νέα Κούβα χωρίς τον Κάστρο, είτε ονομάζεται Φιντέλ είτε ονομάζεται Ραούλ.
<P>
Ο Payá και οι υπόλοιποι εργάζονται για μια Κούβα στην οποία η δημοκρατία, τα ανθρώπινα δικαιώματα, ο πλουραλισμός, η ελευθερία και η δικαιοσύνη θα υπάρχουν για όλους. Δεν ήταν εύκολο να φέρουμε τον Oswaldo Payá εδώ. Επανειλημμένως, το κουβανικό καθεστώς προσπάθησε να τον εμποδίσει να έρθει, αλλά τελικά τα καταφέραμε. Δυστυχώς, δεν κατορθώσαμε να τον κάνουμε να ξαναέρθει εδώ.
<P>
Από την εποχή που απονεμήθηκε στον Oswaldo Payá το βραβείο Ζαχάρωφ, η κατάσταση στην Κούβα έχει επιδεινωθεί. Περίπου ογδόντα ακτιβιστές της δημοκρατίας συνελήφθησαν και καταδικάστηκαν, μετά από γελοίες δίκες, σε πολύ μακροχρόνιες φυλακίσεις. Είναι τώρα διασκορπισμένοι στο νησί. Περνούν απαίσια. Οι συνθήκες διαβίωσής τους είναι αποκρουστικές, και πολύ σπάνια βλέπουν τις οικογένειές τους. Πολλοί από αυτούς είναι άρρωστοι.
<P>
Συνάντησα πολλούς από αυτούς. Είναι εκπληκτικοί, γενναίοι άνθρωποι που θέλουν να ακολουθήσουν μια ειρηνική διαδρομή προς την καθιέρωση της ανθρώπινης αξιοπρέπειας και της δημοκρατίας για τους ίδιους και για τους συμπατριώτες τους. Για τον Κάστρο, τον δικτάτορα που έχει θλιβερά μυθιστορηματοποιηθεί από πολλούς Ευρωπαίους, αυτοί οι άνθρωποι είναι, ωστόσο, μια μεγάλη απειλή. Για τον λόγο αυτόν, έπρεπε να σιωπήσουν. Για τον λόγο αυτόν, φυλακίστηκαν. Ο ίδιος ο Osvaldo είναι ελεύθερος, και η οικογένειά του παρενοχλείται σε καθημερινή βάση.
<P>
Ο Oswaldo Payá και οι υπόλοιποι αντιφρονούντες μάς καλούν να εμμείνουμε στις αξίες μας και στην πολιτική που έχουμε υιοθετήσει. Για τον λόγο αυτόν, είναι σημαντικό να εντατικοποιήσουμε τον διάλογό μας με τους αντιφρονούντες και να στηρίξουμε τη σταδιακή μετάβαση στη δημοκρατία. Τιμήσαμε τον Oswaldo Payá και τους υπόλοιπους κουβανούς ακτιβιστές για τη δημοκρατία εδώ σε αυτό το Σώμα, και αυτή ήταν μια μακροπρόθεσμη δέσμευση. Πρέπει να υπερασπιστούμε τα ανθρώπινα δικαιώματα και να απορρίψουμε σθεναρά την αλλαγή της κοινής θέσης. Όπως και εμείς, οι Κουβανοί έχουν δικαίωμα στη δημοκρατία και τα ανθρώπινα δικαιώματα. Ας τους δείξουμε με ποια πλευρά τασσόμαστε. 
<SPEAKER ID="119" LANGUAGE="ES" NAME="Hammerstein Mintz (Verts/ALE )," AFFILIATION="εξ ονόματος της Ομάδας.">
<P>
Το ζήτημα αυτή τη στιγμή είναι πώς θα ωθήσουμε καλύτερα την Κούβα προς τη δημοκρατία· μετά από 40 χρόνια εμπάργκο, και τώρα με τις κυρώσεις της Ευρωπαϊκής Ένωσης, μπορούμε να δούμε ότι αυτή η μέθοδος δεν είναι αποτελεσματική και ότι ο καλύτερος τρόπος για να βοηθήσουμε την κοινωνία της Κούβας είναι να μην την απομονώσουμε, αλλά αντίθετα να σφυρηλατήσουμε στενές και ισχυρές σχέσεις με την κουβανική κοινωνία των πολιτών, να βοηθήσουμε τις ΜΚΟ στην κοινωνία. Αυτό που διακυβεύεται εδώ είναι το άνοιγμα της κοινωνίας της Κούβας.
<SPEAKER ID="120" LANGUAGE="IT" NAME="Musacchio (GUE/NGL )," AFFILIATION="εξ ονόματος της Ομάδας.">
<SPEAKER ID="121" LANGUAGE="NL" NAME="Belder (IND/DEM )," AFFILIATION="εξ ονόματος της Ομάδας">
<P>
   .  Κύριε Πρόεδρε, σας ευχαριστώ. Είναι δύσκολο να παρακολουθήσουμε τα αστεία του Φιντέλ Κάστρο, τόσο κυριολεκτικά όσο και μεταφορικά, αλλά και από πολιτική, κοινωνικοοικονομική και πολιτιστική άποψη. Ο εμμένει στις θέσεις του. Ο λόγος του είναι νόμος. Ρωτήστε την αντιπολίτευση. Η Ευρωπαϊκή Ένωση επιθυμεί να αναγνωρίσει και να στηρίξει τα ανεξάρτητα κουβανικά πνεύματα. Σήμερα, ωστόσο, αυτή η πολιτική βρίσκεται υπό εσωτερική πίεση. Σύμφωνα με εκθέσεις, η ισπανική κυβέρνηση ιδιαίτερα θα ήθελε να αφήσει εφεξής τους κουβανούς αντιφρονούντες έξω στο κρύο, και η Μαδρίτη επιδιώκει να στρατολογήσει συμμάχους μεταξύ των υπολοίπων κρατών μελών. Αυτή η ατυχής εξέλιξη ώθησε τον ηγέτη του χριστιανικού συνδικάτου της χώρας μου, τον Doekle Terpstra, να αποστείλει στις αρχές της εβδομάδας μια επιστολή προς την ολλανδική Προεδρία. Αυτή η επιστολή ζητά μετ’ επιτάσεως από την Ευρωπαϊκή Ένωση να μην κάνει παραχωρήσεις όσον αφορά τη δικτατορία του Κάστρο με αντάλλαγμα οικονομικά οφέλη. Με μεγάλη χαρά στηρίζω αυτήν την έκκληση.
<P>
Θα ήθελα να τελειώσω με την έκκληση του Oswaldo José Payá Sardiñas. Χάρη στον κ. Ribeiro e Castro, μόλις διάβασα την επιστολή που απευθύνεται στον Πρόεδρο του Σώματος. Αυτή η επιστολή λέει βασικά ότι όλες οι κυβερνήσεις, οι περιφερειακές και διεθνείς οργανώσεις και τα θεσμικά όργανα, εάν πραγματικά επιθυμούν να έχουν φυσιολογικές σχέσεις με την Κούβα, θα πρέπει να ξεκινήσουν ζητώντας αμνηστία για τους πολιτικούς κρατουμένους. Θα πρέπει να αποφύγουμε πάση θυσία κίβδηλες σχέσεις, τη στιγμή που τα δικαιώματα όλων των Κουβανών συνεχίζουν να καταπατούνται. Σας ευχαριστώ. 
<SPEAKER ID="122" LANGUAGE="IT" NAME="Battilocchio (NI )." AFFILIATION="">
<P>
    Μιλώ ως εκπρόσωπος του Νέου Ιταλικού Σοσιαλιστικού Κόμματος. Στις 5 Ιουνίου 2003, το Συμβούλιο αποφάσισε ομόφωνα την επιβολή πολιτικών κυρώσεων κατά του κουβανικού καθεστώτος μετά την απαγγελία κατηγοριών σε 75 αντιφρονούντες και τη θανατική καταδίκη 3 πολιτών που επιχείρησαν να διαφύγουν στις Ηνωμένες Πολιτείες· ένα γεγονός που εντάσσεται δυστυχώς σε ένα γενικό πλαίσιο συνεχών και επανειλημμένων παραβιάσεων και στερήσεων των θεμελιωδών ελευθεριών στην Κούβα, όπως επιβεβαίωσε πρόσφατα και ο COLAT.
<SPEAKER ID="123" LANGUAGE="ES" NAME="Ribeiro e Castro (PPE-DE )." AFFILIATION="">
<P>
Είναι ασαφείς κινήσεις και φαίνεται να δείχνουν μια τόσο μεγάλη επιθυμία να προδώσουν τον νικητή του βραβείου Ζαχάρωφ 2002, που μου θυμίζουν ένα ποίημα μιας σπουδαίας κυρίας της πορτογαλικής ποίησης, της Sofia de Melo Breyner, η οποία πέθανε πριν από μερικές εβδομάδες: το ποίημα “Δάκρυα για το σήμερα”. “Δεν θα κλάψουμε ποτέ αρκετά όταν βλέπουμε μια δημιουργική κίνηση να σταματά. Δε θα κλάψουμε ποτέ αρκετά όταν βλέπουμε έναν άνθρωπο με κουράγιο να αγωνιστεί να καταστρέφεται από την περιφρόνηση, τη μοχθηρία και άλλα μέσα που γνωρίζουμε, που είναι τόσο ύπουλα, τόσο διακριτικά και τόσο επιδέξια ώστε είναι σχεδόν πέρα από κάθε περιγραφή”.
<P>
Δεν μιλάμε εξ ονόματός μας, αλλά εξ ονόματος των ανθρώπων που αγωνίζονται και υποφέρουν για την ελευθερία και τη δημοκρατία. Αυτό δεν είναι ένα κομματικό πολιτικό θέμα· είναι ένα θεμελιώδες πολιτικό και ανθρώπινο θέμα για πραγματικούς ανθρώπους στην Κούβα, όπου αισθάνονται τον πόνο, οι οποίοι μας παρακολουθούν και μας ακούν: τον Bárbaro Sevilla García, 22 χρονών, που εκτελέστηκε· τον Lorenzo Copello Castillo, 30 ετών, που εκτελέστηκε, τον Jorge Luis Martínez Izak, 40 ετών, που εκτελέστηκε· τον Víctor Rolando Arroyo Carmona, που καταδικάστηκε σε 26 χρόνια φυλάκισης· τον Miguel Galbán Gutiérrez, που καταδικάστηκε σε 26 χρόνια φυλάκισης· τον Jorge Vero Castañeda, που καταδικάστηκε σε 20 χρόνια φυλάκισης· τον Pablo Pacheco Ávila, που καταδικάστηκε σε 20 χρόνια φυλάκισης. Κύριε Πρόεδρε, δεν έχω χρόνο τώρα για να διαβάσω όλα τα ονόματα των δεκάδων θυμάτων του τραγικού Μάρτη του 2003, και των οικογενειών τους, των φίλων και συναδέλφων τους. Είναι τόσα πολλά που δεν έχω το χρόνο.
<SPEAKER ID="124" LANGUAGE="" NAME="Μπεγλίτης (PSE )." AFFILIATION="">
<SPEAKER ID="125" LANGUAGE="ES" NAME="Guardans Cambó (ALDE )." AFFILIATION="">
<P>
    Κύριε Πρόεδρε, υπάρχουν δύο γεγονότα εδώ: η Κούβα δεν έχει πολιτική ελευθερία, όπως δεν είχε και η Ισπανία όταν, επί φρανκικού καθεστώτος, με τις φυλακές της γεμάτες πολιτικούς κρατούμενους, υπέγραψε μια σπουδαία εμπορική συμφωνία με την Ευρωπαϊκή Ένωση. Αυτό είναι ένα γεγονός. Ένα άλλο πραγματικό γεγονός είναι ότι η Ευρωπαϊκή Ένωση έχει διατηρήσει μια κοινή θέση από το 1996 η οποία δεν έχει επιφέρει κανένα απολύτως θετικό αποτέλεσμα και η οποία δεν έχει συμβάλει καθόλου στη βελτίωση της κατάστασης στο νησί.
<SPEAKER ID="126" LANGUAGE="IT" NAME="Rizzo (GUE/NGL )." AFFILIATION="">
<SPEAKER ID="127" LANGUAGE="PL" NAME="Czarnecki, Ryszard (NI )." AFFILIATION="">
<P>
Η Όγδοη Σύνοδος της Μικτής Κοινοβουλευτικής Συνέλευσης ΑΚΕ-ΕΕ θα ξεκινήσει το ερχόμενο Σάββατο στις Κάτω Χώρες, και ενόψει αυτού θα ήθελα να σημειώσω ότι 77 από τις χώρες που είναι μέλη της Συνέλευσης πιστεύουν ότι οι σχέσεις με την Κούβα θα πρέπει να ενισχυθούν και όχι να περιοριστούν. Θα ήταν καλό να αγωνιστούμε για τα ανθρώπινα δικαιώματα, και θα πρέπει να το κάνουμε αποτελεσματικά. Ορισμένες φορές, ακόμα και εάν οι προθέσεις μας είναι καλές και υπερασπιζόμαστε τις σωστές αξίες, μπορεί να βλάψουμε άθελά μας τον λαό της Κούβας και να βοηθήσουμε όσους τον διατάζουν να άδει “σοσιαλισμός ή θάνατος!”. Ελπίζω ότι η απόφαση που θα ληφθεί για την Κούβα από τους 25 Υπουργούς Εξωτερικών της ΕΕ τον Δεκέμβριο θα είναι ρεαλιστική και θα υπερασπίζεται τα ανθρώπινα δικαιώματα. 
<SPEAKER ID="128" LANGUAGE="EN" NAME="Tannock (PPE-DE )." AFFILIATION="">
<P>
    Κύριε Πρόεδρε, πράγματι η Κούβα απέτυχε, δυστυχώς, να σημειώσει πρόοδο όσον αφορά τα ανθρώπινα δικαιώματα κατά το περασμένο έτος, από την περίοδο που μίλησα τελευταία φορά για το θέμα αυτό. Όμως, είχε πρόσφατα την καλή τύχη να αναλάβει την εξουσία στην Ισπανία η νέα σοσιαλιστική κυβέρνηση του κ. Zapatero. Ο κ. Zapatero φαίνεται πρόθυμος να κερδίσει τη φιλία του Κάστρο, με την ενίσχυση και τη βοήθεια –γεγονός επονείδιστο– της βρετανικής, ιταλικής και γαλλικής κυβέρνησης, οι οποίες αποφάσισαν να προσπαθήσουν να αλλάξουν τη σκληρή πολιτική του εξοστρακισμού του καθεστώτος του Κάστρο και των τακτικών προσκλήσεων κουβανών αντιφρονούντων σε εκδηλώσεις των πρεσβειών στην ΕΕ. Αυτό έγινε πέρυσι σε ένδειξη διαμαρτυρίας, μετά τη φυλάκιση από τον κ. Κάστρο 75 αντιφρονούντων και ακτιβιστών για τα ανθρώπινα δικαιώματα και την εκτέλεση τριών πειρατών πλοίου που δραπέτευσαν από το νησί. Ο Κάστρο απέλασε πρόσφατα επισκέπτες ευρωπαίους βουλευτές και εργαζομένους σε ΜΚΟ που ήθελαν να συνεργαστούν με αντιφρονούντες στο πλαίσιο του σχεδίου Varela.
<P>
Ο Oswaldo Payá, νικητής του βραβείου Ζαχάρωφ, εξακολουθεί να μην έχει το δικαίωμα να επισκεφθεί το Ευρωπαϊκό Κοινοβούλιο, αλλά έγραψε μια επιστολή προς τον Πρόεδρο Borrell, ζητώντας από την ΕΕ να είναι σταθερή ως προς την κοινή ευρωπαϊκή θέση για όσο καιρό συνεχίζουν οι αρχές την παραβίαση των ανθρωπίνων δικαιωμάτων, η οποία περιλαμβάνει την επονείδιστη έλλειψη επαρκούς ιατρικής περίθαλψης των κουβανών φυλακισμένων.
<SPEAKER ID="129" LANGUAGE="EN" NAME="Evans, Robert (PSE )." AFFILIATION="ad hoc">
<P>
    Κύριε Πρόεδρε, συμφωνώ αρκετά με τον Επίτροπο Nielson ότι το 2003 ήταν ατυχές έτος για τις σχέσεις ΕΕ-Κούβας και μία από τις χαμένες ευκαιρίες. Βρέθηκα πρόσφατα στην Κούβα με συναδέλφους σε μια αντιπροσωπεία. Είδα ιδίοις όμμασι τις τεράστιες δυνατότητες αυτής της χώρας – δυνατότητες που είναι τώρα ανεκμετάλλευτες λόγω, μεταξύ άλλων, των κυρώσεων των ΗΠΑ και της σημερινής κατάστασης με την Ευρωπαϊκή Ένωση.
<P>
Συμφωνώ επίσης με τον Επίτροπο Nielson ότι χρειαζόμαστε μια εποικοδομητική πολιτική της ΕΕ απέναντι στην Κούβα. Ορισμένοι σε αυτό το Σώμα μάλλον δεν ακούν. Ο κ. Salafranca Sánchez-Neyra δεν με ακούει τώρα, αλλά είπε πριν από λίγο ότι θα πρέπει να είμαστε σταθεροί όσον αφορά το αίτημα για ελευθερία. Η κ. Malmström είπε ότι οι Κουβανοί έχουν δικαίωμα στη δημοκρατία. Νομίζουν ότι όσοι βρίσκονται σε αυτήν την πλευρά του Σώματος δεν πιστεύουν στα ανθρώπινα δικαιώματα; Δεν άκουσαν τον κ. Martinez νωρίτερα. Καταστήσαμε σαφές ότι πιστεύουμε στα ανθρώπινα δικαιώματα. Κανείς σε αυτό το Σώμα δεν συνηγόρησε ποτέ υπέρ της θανατικής ποινής. Ωστόσο, πρέπει να είμαστε ρεαλιστές. Μετά από 45 χρόνια, οι αλλαγές δεν θα επέλθουν γρήγορα. Ορισμένοι άνθρωποι σε αυτό το Σώμα θα υποστηρίξουν επίσης ότι ποτέ δεν πρέπει να μιλάμε σε πολιτικούς αντιπάλους εάν διαφωνούμε ριζικά με τις πολιτικές και στρατιωτικές τακτικές τους. Έχει αυτό επηρεάσει ποτέ κανέναν; Μπορεί κάποιος να σκεφτεί ένα παράδειγμα όπου αυτό βελτίωσε την κατάσταση; Φρονώ ότι ορισμένοι άνθρωποι έχουν μια πολύ αφελή άποψη για τη δημοκρατία και τον τρόπο λειτουργίας των πραγμάτων. Θα μπορούσα να απαντήσω στις μάλλον θλιβερές παρατηρήσεις του κ. Tannock, αλλά το να αναφέρουμε διάφορα θέματα την ώρα που μιλάμε για την Κούβα υποτιμά αυτήν τη συζήτηση. Θα υπενθυμίσω στον κ. Tannock και σε άλλους, όταν αναζητούν παραλληλισμούς ή παραδείγματα στον κόσμο, ότι υπό διαφορετικές συνθήκες η κυβέρνηση του ΗΒ δεν κατέληξε πουθενά όσον αφορά την κατάσταση στην Ιρλανδία έως ότου προετοιμαστήκαμε να εισέλθουμε σε πολύ δύσκολες διαπραγματεύσεις με τους πολιτικούς αντιπάλους μας, ανθρώπους με τους οποίους διαφωνούσαμε ουσιαστικά. Αυτός είναι ο μόνος τρόπος για να επιτύχουμε την ειρήνη στη Μέση Ανατολή. Πρέπει να διεξάγουμε διάλογο σε χώρες όπως η Κούβα. Για τον λόγο αυτόν, θα υποστηρίξω ότι χρειαζόμαστε ανταλλαγή ιδεών, προκειμένου να προωθήσουμε την αλλαγή.
<SPEAKER ID="130" LANGUAGE="PL" NAME="Sonik (PPE-DE )." AFFILIATION="">
<P>
    Κύριε Πρόεδρε, ο νόμος που εγκρίθηκε φέτος στην Κούβα και περιορίζει την πρόσβαση στο Διαδίκτυο είναι σαφής παραβίαση της Οικουμενικής Διακήρυξης των ΗΕ για τα Ανθρώπινα Δικαιώματα. Υιοθετήθηκε ως τιμωρία για την κοινωνία, μετά τις δηλώσεις που έκανε πέρυσι μια ομάδα 75 διαμαρτυρομένων που αγωνίζονταν για την ελευθερία έκφρασης της γνώμης τους. Ο νόμος επιτρέπει την πρόσβαση στο Διαδίκτυο μόνο από επιλεγμένες επιχειρήσεις και κυβερνητικά γραφεία. Θα πρέπει επίσης να σημειωθεί ότι το 2002 η κυβέρνηση απαγόρευσε την πώληση υπολογιστών στο κοινό, καθιστώντας τον φετινό νόμο απλά ένα ακόμα μέτρο από μια σειρά μέτρων που έχουν ως στόχο τους διαμαρτυρόμενους και τους ανεξάρτητους δημοσιογράφους. Η Κούβα και οι αριστεροί της σύμμαχοι σε όλο τον κόσμο συνεχώς μας παρουσιάζουν τον μύθο του επαναστατικού γεγονότος που συνέβη πριν από αρκετές δεκαετίες, όταν ανατράπηκε η διεφθαρμένη κυβέρνηση Μπατίστα. Θα επιτρέψουμε σε αυτόν τον μύθο να μας τυφλώσει απέναντι στην πραγματικότητα της ζωής στο σύγχρονο αστυνομικό κράτος της Κούβας, απέναντι στις φυλακίσεις, την καταστολή και τις διώξεις που υφίστανται όσοι απλά επιθυμούν ελευθερία και βασικές πολιτικές ελευθερίες;
<SPEAKER ID="131" LANGUAGE="IT" NAME="Zani (PSE )." AFFILIATION="">
<P>
Θα μπορούσαμε να αποδείξουμε με πληθώρα παραδειγμάτων, ότι αυτό που ισχύει για την Κούβα δεν ισχύει στον ίδιο βαθμό για πολλές άλλες χώρες. Η πρόσφατη περίπτωση της διάσκεψης κορυφής Ευρωπαϊκής Ένωσης-ASEAN, με την πλήρη συμμετοχή της Βιρμανίας, αποδεικνύει με σαφήνεια τη διπλή στάση έναντι των ανθρωπίνων δικαιωμάτων.
<P>
Μόλις σήμερα, σε αυτήν την Αίθουσα, ο Επίτροπος Patten επιβεβαίωσε ότι, όσον αφορά το εμπάργκο όπλων εις βάρος της Κίνας, η Επιτροπή δεν συσχέτισε ποτέ άμεσα μια ενδεχόμενη άρση του εμπάργκο με την πολιτική των ανθρωπίνων δικαιωμάτων, διευκρινίζοντας ορθώς, ωστόσο, ότι περαιτέρω βήματα προόδου στον τομέα των ανθρωπίνων δικαιωμάτων θα μπορούσαν να διευκολύνουν την αναθεώρηση της ευρωπαϊκής στάσης.
<SPEAKER ID="132" LANGUAGE="ES" NAME="López-Istúriz White (PPE-DE )." AFFILIATION="">
<P>
    Κύριε Πρόεδρε, σε όσα καταδίκασα χθες σε αυτό ακριβώς το Σώμα –δηλαδή, τις σκιώδεις παρασκηνιακές κινήσεις της ισπανικής κυβέρνησης που αποσκοπούν να μειώσουν τις κυρώσεις που έχει επιβάλει η Ευρωπαϊκή Ένωση στο καθεστώς του Κάστρο– μπορώ να προσθέσω τώρα τη χειραγώγηση των μέσων μαζικής ενημέρωσης σχετικά με τα αποτελέσματα της συνάντησης της επιτροπής του Ευρωπαϊκού Συμβουλίου για τη Λατινική Αμερική, η οποία σε καμία περίπτωση δεν μείωσε τις κυρώσεις που επιβλήθηκαν στο καθεστώς το 2003.
<SPEAKER ID="133" LANGUAGE="ES" NAME="Yáñez-Barnuevo García (PSE )." AFFILIATION="">
<P>
Κύριε Πρόεδρε, οι διαφορές μας σήμερα αφορούν την κοινή θέση που υιοθέτησε η Ευρωπαϊκή Ένωση το 1996. Ορισμένες κυβερνήσεις και ορισμένοι αξιότιμοι βουλευτές προτείνουν να την αλλάξουμε· άλλοι προτείνουν να μην αλλάξει ούτε ένα κόμμα, αλλά και οι δυο είναι θεμιτές θέσεις, και η κάθε μία έχει τα επιχειρήματά της, και αυτά δεν σημαίνουν ότι η μία πλευρά είναι λακέδες των Ηνωμένων Πολιτειών και οι άλλοι συνένοχοι του Φιντέλ Κάστρο. Ας αφήσουμε κατά μέρος αυτού του είδους τα επιχειρήματα, όπως είπε ο προηγούμενος ομιλητής.
<SPEAKER ID="134" LANGUAGE="EN" NAME="Morgan (PSE )." AFFILIATION="">
<P>
    Κύριε Πρόεδρε, το πολιτικό σύστημα της Κούβας είναι μοναδικό στον κόσμο. Εμείς, ως κοινοβούλιο, καταδικάζουμε απολύτως την κατάσταση των ανθρωπίνων δικαιωμάτων στη χώρα αυτή και την έλλειψη ελευθερίας του λόγου. Ωστόσο, δεν μπορούμε να πούμε ότι η κατάσταση είναι συνολικά άσχημη. Σε μια πρόσφατη επίσκεψη στη χώρα, ανακαλύψαμε ότι η Ευρώπη πρέπει να ζηλεύει τα σχολεία της Κούβας, όπου σε 15 μαθητές αναλογεί ένας δάσκαλος. Το ανθρωπιστικό έργο της εκπαίδευσης ιατρών για την αλλαγή των υγειονομικών υπηρεσιών στις αναπτυσσόμενες χώρες δεν αφορά συζητήσεις για την αλληλεγγύη με την Αφρική αλλά δράση βάσει της αλληλεγγύης με την Αφρική.
<P>
Ωστόσο, οι σχέσεις μεταξύ της ΕΕ και της Κούβας είναι σήμερα πιο άσχημες από ποτέ. Για ένα και πλέον έτος δεν υπάρχουν επαφές υψηλού επιπέδου μεταξύ των κυβερνήσεων της ΕΕ και της Κούβας. Η κατάσταση αυτή είναι αποτέλεσμα των κυρώσεων της ΕΕ κατά της Κούβας για τα πειθαρχικά μέτρα που ελήφθησαν κατά των αντιφρονούντων το 2003. Οι κυρώσεις είχαν τη μορφή προσκλήσεων κουβανών αντιφρονούντων για να παρακολουθήσουν εθνικές εορτές κρατών μελών, από κοινού με κυβερνητικούς εκπροσώπους της Κούβας. Η πράξη αυτή σαφώς εξόργισε τους Κουβανούς. Αυτοί διέκοψαν τις επαφές.
<P>
Απευθύνω απόψε έκκληση να είμαστε συνεπείς ως προς την προσέγγισή μας στα ανθρώπινα δικαιώματα. Καταδικάστε με κάθε τρόπο τις παραβιάσεις των ανθρωπίνων δικαιωμάτων στην Κούβα, αλλά κάντε το ίδιο και στην Κίνα. Εάν θέλετε να επιβάλετε τέτοιου είδους κυρώσεις στην Κούβα, τότε να τις επιβάλετε και στην Κίνα. Έχω την αίσθηση ότι η στρατηγική της ΕΕ που αφορά την Κούβα είναι η διάδοση απίστευτης αφέλειας. Πιστεύαμε πραγματικά ότι θα μπορούσαμε να αλλάξουμε την ατζέντα για τα ανθρώπινα δικαιώματα στην Κούβα προσκαλώντας λίγους αντιφρονούντες σε ένα πάρτι, όταν το εμπάργκο των ΗΠΑ αποτυγχάνει εδώ και 40 χρόνια; Πρέπει να υιοθετήσουμε εναλλακτικές στρατηγικές για να προωθήσουμε την ατζέντα των ανθρωπίνων δικαιωμάτων. Η σημερινή μέθοδος δεν έχει αποτελέσματα.
<P>
Ο κ. White υποστήριξε την απελευθέρωση όλων των αντιφρονούντων στην Κούβα. Τι συμβαίνει όμως με την Ισπανία; Θέλετε να απελευθερώσετε όλους τους αντιφρονούντες και στην Ισπανία; Δεν θα δεχτώ νουθεσίες από τους ισπανούς βουλευτές της Ομάδας ΕΛΚ όσον αφορά την επίσκεψη στην Κούβα, όταν ο αντιπρόεδρος του Συντηρητικού Κόμματος, ο Michael Ancram, σκότωνε τον χρόνο του στην Αβάνα την περασμένη εβδομάδα. Είναι καιρός να ξεπεράσετε εσείς και ο κ. Tannock την αποτυχία στις εκλογές. Ξεπεράστε το και σταματήστε να επιβάλλετε τις ανόητες εμμονές σας σε ολόκληρο το Ευρωπαϊκό Κοινοβούλιο! 
<SPEAKER ID="135" LANGUAGE="NL" NAME="El Khadraoui (PSE )." AFFILIATION="">
<SPEAKER ID="136" LANGUAGE="EN" NAME="Nielson," AFFILIATION="Επιτροπή">
<P>
Πρέπει να κάνουμε περισσότερα από το να βάζουμε τη ρητορική μας στον αυτόματο πιλότο – αναφερόμενοι σε βασικές αρχές των ανθρωπίνων δικαιωμάτων κλπ. Δεν φρονώ ότι αυτή η συζήτηση είναι αναγκαία στο Κοινοβούλιο. Δεν θεωρώ ότι αυτό το Κοινοβούλιο είναι ένα μέρος όπου θα πρέπει να διεξάγεται συζήτηση υπέρ ή κατά των ανθρωπίνων δικαιωμάτων. Δεν είναι πραγματικά ο κατάλληλος χώρος. Εάν θέλουμε να είμαστε σοβαροί όσον αφορά το θέμα, πρέπει να είμαστε πραγματιστές. Η άλλη προσέγγιση είναι εύκολη, και πρέπει να μπούμε στο παιχνίδι, πρέπει να έρθουμε πιο κοντά στην πραγματική πολιτική αλλαγών και προόδου στην Κούβα, εάν αυτό είναι δυνατόν. Κανείς δεν μπορεί να δώσει εγγυήσεις. Το 2003, προσπάθησα να δω τι θα μπορούσε να γίνει και απογοητεύθηκα. Ωστόσο, ήταν μια αντίδραση που προερχόταν, κατά τη γνώμη μου, από τους πολύ απρόβλεπτους εσωτερικούς κύκλους της Αβάνας.
<SPEAKER ID="137" LANGUAGE="" NAME="Πρόεδρος." AFFILIATION="">
<P>
   Ολοκληρώνοντας τη συζήτηση, ανακοινώνω ότι έχω λάβει τέσσερις προτάσεις ψηφίσματος.(1)
<P>
Η ψηφοφορία θα διεξαχθεί την Τετάρτη 17 Νοεμβρίου 2004, στις 12.30. 
<SPEAKER ID="138" LANGUAGE="" NAME="" AFFILIATION="Προτάσεις ψηφίσματος:"/>
<SPEAKER ID="139" LANGUAGE="" NAME="" AFFILIATION="(Η συνεδρίαση λήγει στις 23.30)">

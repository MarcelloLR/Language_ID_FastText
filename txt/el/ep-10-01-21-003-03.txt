<CHAPTER ID="003-03">
3. Φιλιππίνες
<SPEAKER ID="083" NAME="Πρόεδρος">
" ημερήσια διάταξη προβλέπει τη συζήτηση έξι προτάσεων ψηφίσματος σχετικά με τις Φιλιππίνες.
<SPEAKER ID="084" NAME="Fiorello Provera" LANGUAGE="IT">
Κύριε Πρόεδρε, κυρίες και κύριοι, η σειρά των δολοφονιών που σημειώνονται σε ολόκληρο τον κόσμο για πολιτικούς, θρησκευτικούς και άλλους λόγους αποτελεί πλέον δυστυχώς μια καθημερινή πραγματικότητα, αλλά είμαι κατάπληκτος από την σκληρότητα με την οποία δολοφονήθηκαν 57 άτομα ενώ στέκονταν στην ουρά σε μια πολιτική συνάντηση για να υποστηρίξουν έναν υποψήφιο πρόεδρο στις Φιλιππίνες.
<P>
Αυτή ήταν μια εν ψυχρώ σφαγή που πραγματοποίησε μια ένοπλη ομάδα στο όνομα μιας επανάστασης της οποίας είναι δύσκολο να καταλάβει κανείς το νόημα. Επιπλέον, αυτή η μαζική δολοφονία δεν αποτελεί μεμονωμένο γεγονός σε αυτή τη χώρα όπου, σε κάποιες περιοχές όπως στην περιοχή Mindanao, πραγματοποιούνται εδώ και χρόνια ένοπλες εξεγέρσεις -συμπεριλαμβανομένων εκείνων που υποκινούνται από τη θρησκεία.
<P>
Πέρα από το να εκφράσουμε δεόντως τα συλλυπητήριά μας όσον αφορά αυτά τα αιματηρά γεγονότα, πιστεύω ότι πρέπει να προσφέρουμε την σθεναρή μας υποστήριξη στην κυβέρνηση των Φιλιππίνων ώστε να καταδειχθεί πώς μπορεί η Ευρώπη να φανεί χρήσιμη στην επίλυση των σοβαρών ένοπλων συγκρούσεων και αντιπαραθέσεων που έπνιξαν αυτή την άτυχη χώρα στο αίμα.
<SPEAKER ID="085" NAME="Martin Kastler" LANGUAGE="DE">
Κύριε Πρόεδρε, κυρίες και κύριοι, η σφαγή στις 23 Νοεμβρίου του περασμένου έτους στην επαρχία Maguindanao στις Φιλιππίνες ήταν μια μαύρη ημέρα για τα ανθρώπινα δικαιώματα και μια βάρβαρη πράξη τρομοκρατίας. Πενήντα επτά άνθρωποι σκοτώθηκαν, γυναίκες βιάστηκαν, άνθρωποι τραυματίστηκαν - το μήνυμα που μεταδίδουν είναι αιματηρό . Ως δημοσιογράφο, μου έκανε εντύπωση, ειδικότερα, ότι υπήρχαν 30 δημοσιογράφοι ανάμεσα σε αυτούς που σκοτώθηκαν. Σύμφωνα με τη διάσημη Διεθνή Ομάδα Κρίσης, σε καμιά άλλη καταγεγραμμένη περίπτωση δεν σκοτώθηκαν περισσότεροι δημοσιογράφοι με ένα χτύπημα. Γι' αυτόν τον λόγο, είναι σκόπιμο να προβεί το Ευρωπαϊκό Κοινοβούλιο σε μια σαφή δήλωση, όπως κάνουμε σήμερα σε αυτό το σχέδιο ψηφίσματος.
<P>
Ωστόσο, ως Ομάδα του Ευρωπαϊκού Λαϊκού Κόμματος (Χριστιανοδημοκράτες), ζητάμε να μετριαστεί το παρόν κείμενο σε τρία σημεία μέσω ψηφοφορίας κατά τμήματα, γιατί οφείλουμε να στηρίξουμε την κυβέρνηση των Φιλιππίνων στον αγώνα της κατά της τρομοκρατίας και της βίας και συνεπώς να μη συμπεριλάβουμε τις υπερβολικά επικριτικές παρατηρήσεις που απευθύνονται στην κυβέρνηση. Συνεπώς, εξ ονόματος της Ομάδας PPE, ζητώ χωριστή ψηφοφορία για την αιτιολογική σκέψη ΣΤ, η οποία κατηγορεί τις Φιλιππίνες ότι δείχνουν όλα τα σημάδια ενός μη λειτουργικού νομικού συστήματος.
<P>
Στην παράγραφο 2, θα θέλαμε να διαγραφεί ο υπαινιγμός σχετικά με το τι χαρακτηρίζεται ως αρχικές καθυστερήσεις στην έρευνα.
<P>
Τέλος, στην παράγραφο 6, προβάλλεται ο ισχυρισμός ότι κάποιοι αγνοούμενοι άνθρωποι βρίσκονται κλειδωμένοι σε φυλακές των Φιλιππίνων. Και αυτό επίσης είναι, επί του παρόντος, ένας αναπόδεικτος υπαινιγμός και θα πρέπει, κατά την άποψή μας, να διαγραφεί.
<SPEAKER ID="086" NAME="Charles Tannock">
συντάκτης. - (EN) Κύριε Πρόεδρε, αυτό το ειδεχθές έγκλημα στο Maguindanao αξίζει αναμφισβήτητα την πιο έντονη καταδίκη μας. Αποκαλύπτει το μέγεθος στο οποίο η ανομία έχει ριζώσει σε κάποια μέρη των Φιλιππίνων.
<P>
Υπάρχουν πολλοί λόγοι γι' αυτή τη θλιβερή εξέλιξη: η διασπορά των νησιών του αρχιπελάγους των Φιλιππίνων, η αδύναμη κεντρική κυβέρνηση, η διαφθορά, η φτώχεια και οι συνεχείς ισλαμιστικές τρομοκρατικές εξεγέρσεις που υποστηρίζονται από την Αλ Κάιντα στο νότο.
<P>
Το έγκλημα αυτό, που είχε προφανώς πολιτικά κίνητρα, πρέπει συνεπώς να εξεταστεί στο ευρύτερο κοινωνικό και ιστορικό του πλαίσιο. Δεν πρέπει να παραβλέψουμε τις προσπάθειες που έκανε η κυβέρνηση των Φιλιππίνων να αναπτύξει μια περισσότερο δημοκρατική πολιτική κουλτούρα τα τελευταία 25 χρόνια μετά την πτώση του κλεπτοκρατικού δικτάτορα Ferdinand Marcos. Ούτε πρέπει να υποτιμάμε την υπαρξιακή απειλή που συνιστούν οι τρομοκράτες της ομάδας Abu Sayyaf και πώς αποσταθεροποιούν όλη την κοινωνία που συνθέτει το κράτος των Φιλιππίνων.
<P>
" εποικοδομητική συνεργασία και η στοχοθετημένη βοήθεια προσφέρουν την καλύτερη ευκαιρία για να βοηθήσουμε τις Φιλιππίνες, μια χώρα που μοιράζεται τις κοινές μας αξίες με πολλούς τρόπους, ώστε να καταφέρουν να ενσωματώσουν το κράτος δικαίου στην κεντρική κυβέρνηση και τις τοπικές αρχές.
<SPEAKER ID="087" NAME="Marc Tarabella" LANGUAGE="FR">
Κύριε Πρόεδρε, κυρία Επίτροπε, κυρίες και κύριοι, τον περασμένο Νοέμβριο είχα την ευκαιρία να καλωσορίσω την κ. Edita Burgos, τη μητέρα του Jonas Burgos, στο Ευρωπαϊκό Κοινοβούλιο. Αυτός ο νέος φιλιππινέζος απήχθη από ένοπλους άνδρες σε ένα πολυσύχναστο εμπορικό κέντρο στη Μανίλα στις 28 Απριλίου 2007. Από εκείνη την ημέρα, ούτε η οικογένειά του ούτε οι αγαπημένοι του είχαν νέα του. Ο Jonas Burgos είναι ένας από τους εκατοντάδες ανθρώπους που εξαφανίστηκαν ή σκοτώθηκαν στις Φιλιππίνες. Διαπράττονται φόνοι με απόλυτη ατιμωρησία, και οι δράστες προσάγονται πολύ σπάνια στη δικαιοσύνη.
<P>
Καθώς επίκεινται οι εκλογές του Μαΐου 2010, φοβόμαστε αύξηση της εγκληματικότητας και των απαγωγών όλων αυτών που αντιτίθενται στην κυβέρνηση που βρίσκεται στην εξουσία. Ως εκ τούτου, καταδικάζουμε τη σφαγή στο Maguindanao στις 23 του περασμένου Δεκεμβρίου, και ελπίζουμε να διαλευκανθούν οι φόνοι και τα βασανιστήρια που υπέστη η συνοδεία του Ismael Mangudadatu.
<SPEAKER ID="088" NAME="Rui Tavares" LANGUAGE="PT">
Κύριε Πρόεδρε, λίγο παραπάνω από δύο δεκαετίες πριν, οι Φιλιππίνες δημιούργησαν έντονο αίσθημα ελπίδας ανά τον κόσμο όταν πυροδότησαν ένα δημοκρατικό κύμα στην Ασία. Αυτό μας έκανε να τρέφουμε ελπίδες για τα ανθρώπινα δικαιώματα στην περιοχή και για αύξηση των δικαιωμάτων των εργαζομένων, των δικαιωμάτων των φοιτητών, των δικαιωμάτων των ανθρώπων και της εκλογικής και δημοκρατικής κανονικότητας σε αυτές τις χώρες.
<P>
Τώρα που η προσοχή του κόσμου κατευθύνεται αλλού, δεν μπορούμε να αφήσουμε τη δημοκρατική κατάσταση στις Φιλιππίνες να επιδεινωθεί. Τα τελευταία λίγα χρόνια, υπήρξαν κάποια πολύ ανησυχητικά περιστατικά διαφθοράς και, ειδικότερα, βία και παρενόχληση προς την αντιπολίτευση κατά τις εκλογές.
<P>
Το πιο ανησυχητικό περιστατικό, και το αντικείμενο του ψηφίσματός μας, ήταν η σφαγή στο Maguindanao, η δολοφονία 46 ατόμων που ακολουθούσαν την εκλογική συνοδεία του υποψηφίου της αντιπολίτευσης κ. Mangudadatu. Φέρεται ότι σφαγιάστηκαν από μια ομάδα που συνδέεται με την κυρίαρχη φυλή στην επαρχία Maguindanao, τη φυλή Ampatuan.
<P>
Μεταξύ άλλων ζητημάτων, θα ήθελα να επιστήσω την προσοχή στο γεγονός ότι δολοφονήθηκαν 30 δημοσιογράφοι σε αυτή τη σφαγή. Έτσι καθίσταται η μεγαλύτερη σφαγή δημοσιογράφων στην παγκόσμια ιστορία.
<P>
Προφανώς, η προσοχή του ίδιου του Κοινοβουλίου έχει αποσπαστεί από αυτό που συζητάμε εδώ, πράγμα το οποίο είναι κρίμα, αλλά δεν μπορούμε να επιτρέψουμε ο περισπασμός του κόσμου να αφήσει τις Φιλιππίνες να περιέλθουν σε μια κατάσταση όπου από εκεί που ήταν το καλύτερο παράδειγμα δημοκρατίας, γίνονται το χειρότερο, μετά από δυόμισι μόλις δεκαετίες .
<P>
Αυτή η σφαγή πρέπει να διερευνηθεί και πρέπει να υπάρξει αίτημα προς την πρόεδρο Gloria Arroyo, η οποία ανήκει στη φυλή Ampatuan, να διεξαγάγει επειγόντως έρευνες μέχρι την ολοκλήρωσή τους. Είναι επίσης σημαντικό για τις Φιλιππίνες να γνωρίζουν ότι η Ευρώπη είναι σε επιφυλακή και παρακολουθεί προσεκτικά τις εξελίξεις στη χώρα.
<SPEAKER ID="089" NAME="Barbara Lochbihler" LANGUAGE="DE">
Κύριε Πρόεδρε, ο λόγος του επείγοντος είναι η βάναυση δολοφονία 57 ανθρώπων, που συνόδευαν έναν πολιτικό που πήγαινε να εγγραφεί ως υποψήφιος στις εκλογές για τη θέση του επαρχιακού κυβερνήτη. Οι δράστες ανήκουν σε μια τοπική πολιτοφυλακή και ενεπλάκησαν κάποιοι αστυνομικοί της τοπικής αρχής.
<P>
Αυτή η βάναυση επίθεση είναι ένα ακραίο παράδειγμα της απειλητικής αύξησης των εξωδικαστικών εκτελέσεων που έχουν πολιτικό κίνητρο και των αναγκαστικών εξαφανίσεων ατόμων που συμβαίνουν για χρόνια χωρίς να έχουν ερευνηθεί ποτέ τα σοβαρά αυτά εγκλήματα.
<P>
" κυβέρνηση δεν έχει δείξει κάποια ορατή βούληση να λάβει αποφασιστικά μέτρα για να αντιμετωπίσει αυτή την εξέλιξη. Από εκατοντάδες υποθέσεις, μόνο δύο ερευνήθηκαν και ούτε ένας ανώτερος αξιωματούχος δεν διώχθηκε δικαστικά σε σχέση με αυτές. Το 2008, ο ειδικός εισηγητής του Ο"Ε για τις εξωδικαστικές εκτελέσεις έγραψε ότι: "Οι φόνοι αυτοί έχουν εξοντώσει ηγέτες της κοινωνίας των πολιτών, όπως υπερασπιστές των ανθρώπινων δικαιωμάτων, συνδικαλιστές, υπέρμαχους της αγροτικής μεταρρύθμισης, έχουν φοβίσει έναν μεγάλο αριθμό παραγόντων της κοινωνίας των πολιτών και περιόρισαν τον πολιτικό διάλογο της χώρας".
<P>
Αυτό είναι το κλίμα μέσα στο οποίο οι Φιλιππίνες προετοιμάζονται για τις εκλογές τον Μάιο. Υπάρχει κίνδυνος να υπάρξουν και άλλες πολιτικές δολοφονίες. Είναι συνεπώς εξαιρετικά επείγον να λάβει η κυβέρνηση των Φιλιππίνων αποτελεσματικά μέτρα ώστε να βάλει ένα τέλος σε αυτό.
<P>
Θα ήθελα να προτείνω μια προφορική τροπολογία. " παράγραφος 6 αναφέρει: "να απελευθερώσει όλα τα εξαφανισθέντα άτομα που στερούνται ακόμη της ελευθερίας τους". Θα θέλαμε αυτό να αντικατασταθεί με: "να καταβάλει κάθε προσπάθεια για να διασφαλίσει ότι όλοι όσοι έχουν απαχθεί θα επιστρέψουν με ασφάλεια στις οικογένειές τους".
<SPEAKER ID="090" NAME="Justas Vincas Paleckis">
εξ ονόματος της Ομάδας S&D. - (LT) Εάν ρωτούσαμε έναν πολίτη της Κεντρικής Ευρώπης τι συμβαίνει στις Φιλιππίνες, δεν θα μπορούσε πιθανόν να απαντήσει και θα έλεγε ότι δεν υπάρχει τίποτα σχετικό στην τηλεόραση, συνεπώς τα πράγματα θα είναι μάλλον ήσυχα εκεί. Ωστόσο, οι πολιτικές δολοφονίες, οι εχθροπραξίες των φυλών, οι άνθρωποι που θάβονται ζωντανοί, οι σφαγές με αλυσοπρίονα, η εμπόλεμη κατάσταση - αυτή είναι η καθημερινότητα στις Φιλιππίνες. Πολύ πρόσφατα, 57 άνθρωποι δολοφονήθηκαν, οι μισοί από αυτούς ήταν δημοσιογράφοι. Είναι ο μεγαλύτερος έως τώρα απολογισμός νεκρών μεταξύ των δημοσιογράφων στον κόσμο. Απευθύνουμε έκκληση στην κυβέρνηση, απαιτούμε να σταματήσει αμέσως τέτοιου είδους περιστατικά, να διαλύσει τις ιδιωτικές πολιτοφυλακές και να βάλει επιτέλους ένα τέλος στην ατιμωρησία. Αυτό είναι ιδιαίτερα σημαντικό για τις επερχόμενες εκλογές.
<SPEAKER ID="091" NAME="Lidia Joanna Geringer de Oedenberg" AFFILIATION="S&amp;D">
(PL) Κύριε Πρόεδρε, οι προεδρικές εκλογές και οι εκλογές της τοπικής αυτοδιοίκησης στις Φιλιππίνες έχουν προγραμματιστεί για τις 10 Μαΐου. Τώρα είναι η ώρα να κάνουμε τα πάντα ώστε να διασφαλίσουμε ότι θα είναι δίκαιες εκλογές. Καταρχάς, είναι απαραίτητο να εξακριβωθεί ποιος ήταν υπεύθυνος για τη δολοφονία, τον Νοέμβριο, 57 δημοσιογράφων, μελών της οικογενείας και συνεργατών του Ismael Mangudadatu, ενός υποψήφιου κυβερνήτη στην επαρχία Mindanao. Μέχρι στιγμής, οι τοπικές υπηρεσίες επιβολής του νόμου δεν έδειξαν καμία αποφασιστικότητα για την εξεύρεση των δραστών αυτής της σφαγής. Έγιναν τόσα λάθη στη διεξαγωγή της έρευνας που σχεδόν επιτρέπουν τη χρήση βίας στην πολιτική. " κυβέρνηση των Φιλιππίνων πρέπει, επιτέλους, να αντιμετωπίσει τα άτομα του υπόκοσμου που χρησιμοποίησαν την ευκαιρία των πρόσφατων προεκλογικών εκστρατειών για να κάνουν πολλές απαγωγές με πολιτικό κίνητρο και έχουν δολοφονήσει μέχρι τώρα πάνω από 100 υποψήφιους.
<P>
Επιπλέον, οι Φιλιππίνες πρέπει να λάβουν μέτρα ώστε να κάνουν αποτελεσματική χρήση των διαθέσιμων μέσων υπό το Πρόγραμμα Στήριξης της Δικαιοσύνης ΕΕ-Φιλιππίνων, το οποίο θεσπίστηκε για να ενδυναμώσει το δικαστικό σύστημα και να αναπτύξει την κοινωνία των πολιτών. Οι εκλογές τον Μάιο δεν θα είναι, συνεπώς, έλεγχος μόνο της αποτελεσματικότητας των αρχών των Φιλιππίνων, αλλά και της αποτελεσματικότητας των μέσων ενίσχυσής μας.
<SPEAKER ID="092" NAME="Raül Romeva i Rueda" AFFILIATION="Verts/ALE">
(ES) Πολύ σύντομα, θα ήθελα απλά να πω ότι βρισκόμαστε σε ένα νέο έτος, με νέα Συνθήκη, αλλά με τις ίδιες κακές συνήθειες όπως πριν. Μας λείπει ακόμη η παρουσία του Συμβουλίου σε αυτού του είδους τις συζητήσεις για επείγοντα ζητήματα, και μας λείπει επίσης ακόμη αυτός ο διοργανικός διάλογος που θα μας επέτρεπε να ανταποκριθούμε σε αυτού του είδους τις υποθέσεις.
<P>
Στη συγκεκριμένη υπόθεση των Φιλιππίνων, πρέπει να τονίσω για μια ακόμη φορά ότι, αν και η κατάσταση αυτή δεν έχει τον αντίκτυπο άλλων, όπως της Αϊτής, το γεγονός ότι την τελευταία δεκαετία, εξαφανίστηκαν ή πέθαναν σχεδόν 1 000 άτομα σημαίνει ότι υπάρχει ένα διαρθρωτικό πρόβλημα που απαιτεί διαρθρωτικά μέτρα.
<P>
Δεν μπορούμε να ενεργούμε πάντα βάσει των τίτλων των ειδήσεων. Πρέπει να ενεργούμε βάσει των προβλημάτων, και το γεγονός ότι επί του παρόντος, οι άνθρωποι που επηρεάζονται είναι κυρίως οι υπερασπιστές των ανθρωπίνων δικαιωμάτων και οι δημοσιογράφοι δεν σημαίνει μόνο ότι δεν μπορούμε να προσπεράσουμε σιωπηρά αυτές τις καταστάσεις, αλλά και ότι χρειάζεται να ενεργήσουμε δυναμικά σε απάντησή τους.
<SPEAKER ID="093" NAME="Ryszard Czarnecki" AFFILIATION="ECR">
(PL) Κύριε Πρόεδρε, η προάσπιση των ανθρωπίνων δικαιωμάτων είναι το σήμα κατατεθέν της Ευρωπαϊκής Ένωσης. Λυπάμαι πολύ που αυτό το σήμα δεν είναι σημαντικό για την ισπανική Προεδρία, και που δεν υπάρχουν εκπρόσωποι του Συμβουλίου εδώ προς το παρόν. Αυτή είναι μια πολύ ανησυχητική και απολύτως σκανδαλώδης κατάσταση. Μιλάμε για ανθρώπινα δικαιώματα, θέλουμε να τα προασπίσουμε, αλλά δεν υπάρχει κανείς εδώ από το Συμβούλιο, και κανένας εκπρόσωπος από τη χώρα που θα προεδρεύει στην Ευρωπαϊκή Ένωση τους επόμενους έξι μήνες. Αυτή είναι πραγματικά μια απαράδεκτη κατάσταση.
<P>
Θα είμαι πολύ σύντομος, γιατί θέλουμε να ψηφίσουμε. Οι Φιλιππίνες είναι μια χώρα με χριστιανική παράδοση που ανάγεται σε έναν πολιτισμό που είναι, εν μέρει, ευρωπαϊκός. Σε αυτή τη χώρα, ειδικά, θα πρέπει να σέβονται τα ανθρώπινα δικαιώματα, γιατί συχνά δεν τα σέβονται στην ήπειρο αυτή. Πρέπει να μιλήσουμε ανοιχτά γι' αυτό και να δείξουμε αλληλεγγύη σε όλους αυτούς που υφίστανται διάκριση στις Φιλιππίνες. Είναι ρόλος του Ευρωπαϊκού Κοινοβουλίου να μιλήσει για το θέμα αυτό.
<SPEAKER ID="094" NAME="Neelie Kroes">
μέλος της Επιτροπής. - (EN) Κύριε Πρόεδρε, εκπροσωπώ τον Ύπατο Αρμοστή και εκπροσωπώ την Επιτροπή.
<P>
" σφαγή στο Maguindanao στο νησί Mindanao πέρσι στις 23 Νοεμβρίου στην οποία σκοτώθηκαν 57 άνθρωποι τόνισε τα μακροχρόνια θέματα των ανθρωπίνων δικαιωμάτων στις Φιλιππίνες που σχετίζονται με την εξαφάνιση ή τον ανεξήγητο φόνο πολιτών και την ουσιαστική ατιμωρησία των δραστών στο παρελθόν.
<P>
Στην περίπτωση αυτή, η κυβέρνηση έδρασε ταχύτατα και ανέλαβε αποφασιστική δράση για να διωχθούν δικαστικά οι δράστες. Αυτό είναι πολύ ευπρόσδεκτο. Είναι σημαντικό να εκλείψει η νοοτροπία της ατιμωρησίας για τέτοιους φόνους και να μπει ένα τέλος σε αυτούς.
<P>
" κυβέρνηση πραγματοποίησε ορισμένα σημαντικά βήματα για την ενίσχυση των ανθρωπίνων δικαιωμάτων. " σημερινή κυβέρνηση της προέδρου Arroyo κατήργησε τη θανατική ποινή και μαζί με την Ένωση Χωρών της Νοτιοανατολικής Ασίας (ASEAN) υποστήριξε τη συμπερίληψη διατάξεων για τα ανθρώπινα δικαιώματα στον χάρτη της ASEAN που εγκρίθηκε πρόσφατα.
<P>
Ένας στόχος που μένει να επιτευχθεί είναι η λήξη της 40ετούς διαμάχης με τους μουσουλμάνους αντάρτες στο Mindanao βάσει μιας ειρηνευτικής συμφωνίας που θα είναι δίκαιη για όλες τις πλευρές. Φαίνεται ότι υπάρχει νέα πρόοδος, και αναπτερώθηκαν οι ελπίδες για μια συμφωνία αργότερα κατά τη διάρκεια του έτους. Θα πρέπει να σημειωθεί ότι η σφαγή στο Maguindanao έγινε μεταξύ πολιτικών οικογενειών -όλων μουσουλμανικών παρεμπιπτόντως- και ότι, ως εκ τούτου, δεν είχε σχέση με διακοινοτικές συγκρούσεις.
<P>
" ΕΕ έχει έναν καλά εδραιωμένο διάλογο με την κυβέρνηση των Φιλιππίνων όπου οι δύο πλευρές συζητούν ένα ευρύ φάσμα θεμάτων, συμπεριλαμβανομένων των ανθρωπίνων δικαιωμάτων. Επίσης διαπραγματευόμαστε μία συμφωνία εταιρικής σχέσης και συνεργασίας (ΣΕΣΣ) με τις Φιλιππίνες που θα περιλαμβάνει σημαντικές δεσμεύσεις για τα ανθρώπινα δικαιώματα. Υποστηρίζουμε ενεργά την κυβέρνηση στις προσπάθειές της να βελτιώσει τον σεβασμό για τα ανθρώπινα δικαιώματα.
<P>
Σε συμφωνία με την κυβέρνηση ξεκινήσαμε την "Αποστολή Αρωγής της Δικαιοσύνης ΕΕ-Φιλιππίνες". Πρόκειται για μια πολύ επίκαιρη δράση που στοχεύει στην ανάπτυξη ικανοτήτων για τις δικαστικές αρχές των Φιλιππίνων, όπως η αστυνομία και το στρατιωτικό προσωπικό, για να τους βοηθήσει να διερευνήσουν τις υποθέσεις εξωδικαστικών δολοφονιών και να διώξουν τους ενόχους για φόνο. Επίσης θα θεσπίσουμε ένα σύστημα παρακολούθησης για την ανάπτυξη εμπιστοσύνης. Το Πρόγραμμα Στήριξης της Δικαιοσύνης ΕΕ-Φιλιππίνων (EPJUST) έχει αρχική διάρκεια 18 μήνες και χρηματοδοτείται από το μέσο σταθερότητας, αλλά μπορεί να παραταθεί. Επιπλέον, έχουμε σχέδια σε εξέλιξη σε τοπικό επίπεδο για την προώθηση των ανθρωπίνων δικαιωμάτων. Αυτά περιλαμβάνουν παρακολούθηση της εφαρμογής των διεθνών δεσμεύσεων, δράσεις για να στηρίξουν την επικύρωση του καταστατικού της Ρώμης του ΔΠΔ και εκπαίδευση εκλογέων.
<P>
" ΕΕ βοηθάει επίσης στην ειρηνευτική διαδικασία στο Mindanao, προς το παρόν κυρίως μέσω στήριξης για κοινωνικές υπηρεσίες και δραστηριότητες που οικοδομούν εμπιστοσύνη, όμως είμαστε έτοιμοι να κάνουμε περισσότερα αν προχωρήσει η διαδικασία.
<SPEAKER ID="095" NAME="Πρόεδρος">
" συζήτηση έληξε. Προχωρούμε τώρα στην ψηφοφορία.
<P>
Θα ήθελα να υπενθυμίσω στην κ. Lochbihler να καταθέσει την προφορική τροπολογία της την κατάλληλη ώρα, κατά τη διάρκεια της ψηφοφορίας.

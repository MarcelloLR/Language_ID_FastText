<CHAPTER ID="013">
H απάντηση της ΕΕ στην πρόκληση των Kρατικών Επενδυτικών Tαμείων (συζήτηση) 
<SPEAKER ID="378" NAME="Πρόεδρος">
" ημερήσια διάταξη προβλέπει την κοινή συζήτηση σχετικά με τις ακόλουθες προφορικές ερωτήσεις:
<P>
προφορική ερώτηση προς το Συμβούλιο που κατέθεσε η κ. Berès εξ ονόματος της Επιτροπής Οικονομικών και Νομισματικών Θεμάτων σχετικά με την απάντηση της ΕΕ στην πρόκληση των Kρατικών Επενδυτικών Tαμείων - B6-0164/2008) και
<P>
προφορική ερώτηση προς την Επιτροπή που κατέθεσε η κ. Berès, εξ ονόματος της Επιτροπής Οικονομικών και Νομισματικών Θεμάτων, σχετικά με την απάντηση της ΕΕ στην πρόκληση των Κρατικών Επενδυτικών Ταμείων - B6-0165/2008).
<SPEAKER ID="379" NAME="Pervenche Berès">
συντάκτρια. - (FR) Κυρία Πρόεδρε, κυρία Προεδρεύουσα του Συμβουλίου, κύριε Αντιπρόεδρε της Επιτροπής, σας ευχαριστώ που μας δίνετε την ευκαιρία να διεξαγάγουμε αυτή τη συζήτηση με τα δύο εμπλεκόμενα θεσμικά όργανα. Ελπίζω, κ. Verheugen, ότι θα μπορέσετε να μεταφέρετε στον Επίτροπο κ. Charlie McCreevy τα σχετικά με τη φύση της συζήτησής μας.
<P>
Για πολύ καιρό διαθέταμε ενεργά κρατικά επενδυτικά ταμεία στην Ευρώπη, κυρίως το ταμείο της Νορβηγίας, και όμως μέχρι τώρα καμία από τις δραστηριότητες αυτού του ταμείου δεν μας είχε προβληματίσει. Δυο νέα γεγονότα ανατάραξαν την τρέχουσα κατάσταση, όμως. Το πρώτο είναι η δημιουργία σημαντικών αποθεματικών από τις μοναρχίες του πετρελαίου και από χώρες που έχουν συσσωρεύσει εμπορικά πλεονάσματα τα οποία τροφοδοτούν αυτά τα κρατικά επενδυτικά ταμεία. Το δεύτερο γεγονός είναι ασφαλώς η κρίση των δανείων μειωμένης εξασφάλισης, η οποία προέβαλε τον στρατηγικό ρόλο τον οποίο θα μπορούσαν να διαδραματίσουν αυτά τα κρατικά επενδυτικά ταμεία.
<P>
Στο παρελθόν, όταν αυτά τα ταμεία χρησιμοποιούνταν για σποραδικές επενδύσεις, ιδιαίτερα στις "νωμένες Πολιτείες, ο στρατηγικός τους χαρακτήρας αμφισβητούταν. Τώρα, όταν εξετάζουμε τον ρόλο που παρέλαβαν τα κρατικά επενδυτικά ταμεία από τις τράπεζες επενδύσεων αναφορικά με την έγχυση ρευστότητας ή ιδίων κεφαλαίων, συνειδητοποιούμε ότι έχουν καταστεί στην πραγματικότητα επενδυτές έσχατης ανάγκης.
<P>
Υπό αυτές τις συνθήκες έρχονται στο προσκήνιο τα συναισθήματα, και αυτός είναι ο λόγος για τον οποίο θελήσαμε να υποβάλουμε αυτή την ερώτηση. Είναι επίσης αναμφίβολα ο λόγος για τον οποίο, σε αντίθεση με τον αρμόδιο Επίτροπο για την εσωτερική αγορά, που ο ίδιος ο Πρόεδρος της Επιτροπής αισθάνθηκε ότι θα ήταν χρήσιμο και απαραίτητο να δημοσιεύσει στις 27 Φεβρουαρίου ένα έγγραφο το οποίο αποτελεί τη βάση των σημερινών μας συζητήσεων.
<P>
Διακινδυνεύουμε να δούμε να εφαρμόζεται μια στρατηγική σε κάθε κράτος μέλος η οποία, σε τελική ανάλυση, δεν θα βοηθήσει στην αντιμετώπιση της πραγματικότητας, η οποία είναι ότι τα κρατικά επενδυτικά ταμεία έχουν σήμερα αναλάβει μια ευθύνη, έναν ενεργό ρόλο στην αγορά κεφαλαίων. Ως αποτέλεσμα, αυτή η νέα κατάσταση ως ένα βαθμό αναθέτει υποχρεώσεις σε αυτά και σε εμάς όσον αφορά τον διάλογο που επιθυμούμε να διεξαγάγουμε με τους διαχειριστές αυτών των ταμείων.
<P>
Συνεπώς, εξ ονόματος της Επιτροπής Οικονομικών και Νομισματικών Θεμάτων, θα θέλαμε να θέσουμε πέντε ερωτήματα σήμερα.
<P>
Πρώτον, έχουμε την εντύπωση ότι η απάντηση της Επιτροπής ως τώρα ήταν να λέει: "Ας αφήσουμε κάθε κράτος μέλος να εφαρμόσει τη δική του στρατηγική, αναφορικά με τις προϋποθέσεις διαφάνειας και διακυβέρνησης σε σχέση με αυτά τα ταμεία, και σε κοινοτικό επίπεδο απλώς θα επαληθεύσουμε κατά πόσο οι προϋποθέσεις σε κάθε κράτος μέλος παραβιάζουν τους κανόνες της Συνθήκης σχετικά με τη λειτουργία της εσωτερική αγοράς".
<P>
Αυτή δεν μας φαίνεται πως είναι η ορθή στρατηγική. Κατά τη γνώμη μας, σε μια τέτοια περίπτωση θα πρέπει να εργαζόμαστε προς μια προορατική προσέγγιση και να καθιερώσουμε τον συντονισμό σε κοινοτικό επίπεδο: αφενός προκειμένου να εμποδίσουμε τον αθέμιτο ανταγωνισμό μεταξύ των κρατών μελών - αφού είναι σαφές ότι ως ένα βαθμό διεξάγεται ένας αγώνας μεταξύ των κρατών μελών προκειμένου να διαφανεί ποιος θα μπορέσει να ωφεληθεί περισσότερο από τις σίγουρες, μακροπρόθεσμες επενδυτικές δυνατότητες αυτών των κρατικών επενδυτικών ταμείων - και, αφετέρου, προκειμένου να καθορίσουμε και να εργαστούμε από κοινού πάνω σε στρατηγικούς ή ευαίσθητους τομείς που πρέπει να προστατευθούν.
<P>
Το δεύτερο ερώτημα συνδέεται με το πρόβλημα της καταχώρησης αυτών των ταμείων. Θα ήταν δυνατό να εξετάσουμε τη δυνατότητα καταχώρησης σε κοινοτικό επίπεδο αυτών των ταμείων, όπως ακριβώς μελετάμε κατά την τρέχουσα περίοδο να κάνουμε σχετικά με την αξιολόγηση των Οργανισμών;
<P>
Το τρίτο ερώτημα αφορά την ερμηνεία του άρθρου 58, το οποίο προβλέπει περιορισμούς στην ελεύθερη κυκλοφορία των κεφαλαίων για λόγους δημόσιας τάξης. Όσον αφορά το Συμβούλιο και την Επιτροπή σήμερα, υπάρχει μια ερμηνεία η οποία θα πρέπει να υπερισχύσει σε αυτόν τον τομέα; Θα θέλαμε περισσότερες λεπτομέρειες πάνω σε αυτό.
<P>
Το τέταρτο ερώτημα είναι το εξής: δεν έχει αυτή η συζήτηση διεθνή διάσταση; Κατά τη γνώμη μας, η Ευρωπαϊκή Ένωση θα ήταν πολύ περισσότερο εξοπλισμένη και προετοιμασμένη να αντιμετωπίσει τη διεθνή διάσταση αυτής της συζήτησης αν είχαμε σε ένα βαθμό καθορίσει τη θέση του στρατοπέδου βάσης μας, τη θέση της Ευρωπαϊκής Ένωσης, αντί για τη θέση του ενός ή του άλλου κράτους μέλους το οποίο μπορεί να έχει σπεύσει σε αυτό τον αγώνα, ελκυόμενο από τις οικονομικές δυνατότητες.
<P>
Το τελευταίο ερώτημα συνδέεται με τη συναλλαγματική ισοτιμία. Ποια είναι η γνώμη σας σχετικά με την κατάσταση στην οποία οι πετρελαϊκές μοναρχίες επενδύουν αυτή την περίοδο σε στοιχεία ενεργητικού αποτιμώμενα σε ευρώ με κεφάλαια από τις πωλήσεις πετρελαίου σε δολάρια, επιδεινώνοντας συνεπώς τις συναλλαγματικές εντάσεις, με τις επακόλουθες συνέπειες για τα εμπορικά μας ισοζύγια;
<P>
Κυρία Πρόεδρε, κύριε Αντιπρόεδρε, αυτά είναι τα ερωτήματα τα οποία θα ήθελε να υποβάλει η Επιτροπή Οικονομικών και Νομισματικών Θεμάτων, και ανυπομονούμε να ακούσουμε τις απαντήσεις του Συμβουλίου και της Επιτροπής.
<SPEAKER ID="380" NAME="Anne-Marie Idrac">
Προεδρεύουσα του Συμβουλίου. - (FR) Κυρία Πρόεδρε, κύριε Αντιπρόεδρε της Επιτροπής, τα ερωτήματα που περιβάλλουν τα κρατικά επενδυτικά ταμεία παρουσιάστηκαν άψογα με συνοπτικό τρόπο από την κ. Berès. Θα ήθελα να προσθέσω και ορισμένους άλλους λόγους για τους οποίους συζητάμε για αυτά. Φυσικά, είχαν μεγάλη ανάπτυξη τα τελευταία χρόνια: σύμφωνα με το ΔΝΤ, δημιουργούν έσοδα μεταξύ 2 200 δισεκατομμυρίων ευρώ και 300 000 δισεκατομμυρίων ευρώ σήμερα. Όμως, θα πρέπει επίσης να εξετάσουμε τις επενδυτικές τους στρατηγικές, τη διαφάνειά τους, τη σαφήνεια αυτών των στρατηγικών και, πιθανώς, την εμφάνιση νέων ταμείων.
<P>
Τον Οκτώβριο του 2007 οι υπουργοί οικονομικών των χωρών της G8 ζήτησαν από το ΔΝΤ να εξετάσει αυτά τα ζητήματα. Σε απάντηση σε αυτές τις προσκλήσεις, και τα δύο θεσμικά όργανα ρίχτηκαν στη δουλειά: το ΔΝΤ εστίασε στις χώρες που είναι υπεύθυνες για τα κρατικά επενδυτικά ταμεία ενώ ο ΟΟΣΑ επικεντρώθηκε στις αποδέκτριες χώρες. Το ΔΝΤ εξέτασε τις τρέχουσες πρακτικές των ταμείων, οργάνωσε συζήτηση στρογγυλής τράπεζας με έμφαση σε αυτά τα θέματα και σύστησε διεθνή ομάδα εργασίας στην οποία συμμετέχουν 25 χώρες που διαθέτουν τέτοιου είδους ταμεία με σκοπό την κατάρτιση έκθεσης, η οποία πρόκειται να δημοσιευτεί στα τέλη του προσεχούς Οκτωβρίου. Ο σκοπός είναι η καταγραφή βέλτιστων πρακτικών, τις οποίες τα κρατικά επενδυτικά ταμεία θα είναι ελεύθερα να υιοθετήσουν, ιδίως όσον αφορά τη διαφάνεια, τις επενδυτικές στρατηγικές και τη διακυβέρνηση. Θα πρέπει να σημειωθεί ότι από αυτή την άποψη το Κρατικό Ταμείο Συντάξεων της Νορβηγίας (Norwegian Government Pension Fund) έχει επισημανθεί από πολλούς ως σημείο αναφοράς σε αυτόν τον τομέα.
<P>
Όσον αφορά τον ΟΟΣΑ, έχει δοθεί έμφαση στις βέλτιστες πρακτικές για τις αποδέκτριες χώρες, και οι υπουργοί των χωρών μελών του ΟΟΣΑ ενέκριναν μια δήλωση πριν από λίγες εβδομάδες. Οι εργασίες θα συνεχιστούν τώρα στη Επιτροπή Επενδύσεων, η οποία θα εστιάσει ιδιαίτερα στην παρακολούθηση της ανάπτυξης της πολιτικής με τη μέθοδο της σύγκρισης μεταξύ ισότιμων εταίρων και θα διεξαγάγει μια ανοιχτή συζήτηση σχετικά με τις επενδύσεις που ελέγχονται από αλλοδαπές κυβερνήσεις.
<P>
Προχωρώ τώρα στην κοινοτική διάσταση. Όπως γνωρίζετε, τον Φεβρουάριο του 2008 η Επιτροπή παρουσίασε μια ανακοίνωση με τίτλο "Κοινή ευρωπαϊκή προσέγγιση σε θέματα κρατικών επενδυτικών ταμείων". Σε αυτή την ανακοίνωση η Επιτροπή αναφέρει ότι είναι περιττή η λήψη νέων νομοθετικών μέτρων σε κοινοτικό επίπεδο, αλλά ότι υποστηρίζει μια κοινή ευρωπαϊκή προσέγγιση η οποία θα βασίζεται στη συνεργασία μεταξύ των αποδεκτριών χωρών των κρατικών επενδυτικών ταμείων, των ίδιων των ταμείων και αυτών που είναι υπεύθυνοι για αυτά, με σκοπό να θεσπιστεί, και παραθέτω, "σειρά αρχών που διασφαλίζουν τη διαφάνεια, την προβλεψιμότητα και την υποχρέωση λογοδοσίας σε σχέση με τις επενδύσεις των ΚΕΤ".
<P>
" κοινή προσέγγιση που συνιστά η Επιτροπή θα πρέπει να βασίζεται σε πέντε αρχές: δέσμευση σε ένα ανοικτό περιβάλλον για τις επενδύσεις, στήριξη των πολυμερών εργασιών, χρήση των υπαρχόντων μέσων, τήρηση των υποχρεώσεων που πηγάζουν από τη Συνθήκη ΕΚ και τις διεθνείς δεσμεύσεις, και τέλος, αναλογικότητα και διαφάνεια. Είναι σημαντικό να σημειώσουμε ότι η ανακοίνωση της Επιτροπής συνιστά την κοινή ευρωπαϊκή προσέγγιση ως συμπληρωματική των προνομίων των κρατών μελών αναφορικά με τη χρήση των εθνικών τους νομοθεσιών.
<P>
Στις 4 Μαρτίου το Συμβούλιο εξέτασε αυτή την ανακοίνωση και υπέβαλε έκθεση στο εαρινό Ευρωπαϊκό Συμβούλιο, το οποίο παρέλαβε τις ιδέες που προώθησε η Επιτροπή, αποσαφηνίζοντας ιδίως δύο αρχές. Αφενός, αντί να εκφράσει τη στήριξή του για την πολυμερή προσέγγιση γενικά, προτίμησε να εκφράσει τη θέση του ειδικά σε σχέση με το έργο που διεξάγεται από το ΔΝΤ και τον ΟΟΣΑ, στο οποίο μόλις αναφέρθηκα. Αφετέρου, αντί να αναφερθεί στη χρήση των υπαρχόντων μέσων, και για άλλη μια φορά να υιοθετήσει μια πιο γενική προσέγγιση, το Συμβούλιο θεώρησε ορθότερο να υιοθετήσει ως βασική αρχή τη χρήση των εθνικών μέσων και των μέσων της ΕΕ, αν χρειαστεί.
<P>
Προκειμένου να μην παραλειφθεί τίποτα, είναι σημαντικό να αναφερθεί, επίσης, ότι το θέμα των κρατικών επενδυτικών ταμείων συζητήθηκε κατά τη συνεδρίαση του Διατλαντικού Οικονομικού Συμβουλίου, με το οποίο ο Επίτροπος κ. Verheugen είναι πολύ εξοικειωμένος, η οποία έλαβε χώρα στην Ουάσινγκτον στις 9 Νοεμβρίου 2007.
<P>
Όσον αφορά τις εθνικές πρωτοβουλίες, είναι αλήθεια ότι ορισμένα κράτη μέλη έχουν ήδη αναλάβει ορισμένες ή σκοπεύουν να το πράξουν. Αυτό ισχύει επίσης και για άλλες χώρες σημαντικές αποδέκτριες των κρατικών επενδυτικών ταμείων εκτός Ευρωπαϊκής Ένωσης. Ασφαλώς, τέτοια εθνικά μέτρα δεν θα πρέπει να αντιβαίνουν στην κοινή ευρωπαϊκή προσέγγιση που προωθεί η Επιτροπή βάσει των αρχών που ανέφερα μόλις και οι οποίες υποστηρίζονται από το Ευρωπαϊκό Συμβούλιο. Τα εθνικά μέτρα πρέπει να εξετάζονται στο πλαίσιο μιας κοινής ευρωπαϊκής προσέγγισης, την οποία θα πρέπει να συμπληρώνουν. Πιστεύω ότι αυτό απαντά στις ανησυχίες που εξέφρασε η κ. Berès.
<P>
Ο συντονισμός των εθνικών μέτρων αποτελεί έναν εκ των ακρογωνιαίων λίθων της κοινής ευρωπαϊκής προσέγγισης που προτείνει η Επιτροπή. Όπως προτείνετε, θα καταστεί κατά πάσα πιθανότητα απαραίτητη η ανάλυση των εφαρμοζόμενων πρωτοβουλιών στα κράτη μέλη προκειμένου να επιτευχθεί αποτελεσματικός συντονισμός, και να διασφαλιστεί ότι αυτός δεν θα καταπατά τα εθνικά προνόμια και τις αρμοδιότητες αναφορικά με την προστασία. Τα αποτελέσματα της παρακολούθησης με τη μέθοδο της σύγκρισης μεταξύ ομοτίμων που θα διεξαχθεί από την Επιτροπή Επενδύσεων του ΟΟΣΑ, όπως ανέφερα μόλις πριν λίγο, θα μπορούσαν να εγκαινιάσουν αυτή την ανάλυση των ευρωπαϊκών πρακτικών.
<P>
Αναφορικά με το άρθρο 58, στο οποίο αναφερθήκατε, κ. Berès, αυτό ορίζει ότι τα κράτη μέλη έχουν το δικαίωμα να επιβάλλουν περιορισμούς για λόγους δημόσιας τάξης ή δημόσιας ασφάλειας. Όμως, εξ όσων γνωρίζει το Συμβούλιο, δεν έχει γίνει ποτέ επίκληση του άρθρου αυτού στο πλαίσιο των κρατικών επενδυτικών ταμείων. Αναφορικά με την ανάγκη αποσαφήνισης της διάταξης αυτής, θα επισημάνω απλώς ότι η Συνθήκη της Λισαβόνας δεν την τροποποίησε.
<P>
Εν είδει συμπεράσματος, το Συμβούλιο επιθυμεί να εξετάσει τον ρόλο της Ευρωπαϊκής Ένωσης στους διεθνείς οργανισμούς. " ανακοίνωση της Επιτροπής σαφώς αποδεικνύει ότι συμμετέχουμε ενεργά και ότι θα συνεχίσουμε να συμμετέχουμε στις εργασίες του ΔΝΤ, του ΟΟΣΑ και άλλων οργανισμών. Καθώς τα κρατικά επενδυτικά ταμεία έχουν διεθνές πεδίο εφαρμογής, είναι σαφώς σημαντικό για την Ευρώπη να συνεργάζεται με τις άλλες αποδέκτριες χώρες, αφενός, και με τα κρατικά επενδυτικά ταμεία και με αυτούς που είναι υπεύθυνοι για αυτά, αφετέρου. " Ένωση θα πρέπει συνεπώς να διαδραματίσει ενεργό ρόλο προκειμένου να διασφαλίσει ότι το έργο των πολυμερών οργανισμών που ανέφερα προχωρά, και όχι να παρακολουθεί απλώς τις συζητήσεις σαν σιωπηλός παρατηρητής. Για τον λόγο αυτό, το εαρινό Ευρωπαϊκό Συμβούλιο υποστήριξε τις ιδέες που προώθησε η Επιτροπή. Συγκεκριμένα, εξέφρασε ρητά τη στήριξή του στις τρέχουσες εργασίες για την επίτευξη μιας διεθνούς συμφωνίας σχετικά με έναν κώδικα βέλτιστων πρακτικών, τον οποίο τα κρατικά επενδυτικά ταμεία θα είναι ελεύθερα να υιοθετήσουν και ο οποίος θα ορίζει τις εφαρμοστέες αρχές για τις αποδέκτριες χώρες σε διεθνές επίπεδο. Το Ευρωπαϊκό Συμβούλιο πρόσθεσε επίσης ότι η Ένωση θα πρέπει να προσπαθήσει να συνεισφέρει στην τρέχουσα συζήτηση με συντονισμένο τρόπο, και κάλεσε την Επιτροπή και το Συμβούλιο να συνεχίσουν να εργάζονται προς αυτή την κατεύθυνση. Το Συμβούλιο σκοπεύει να συνεχίσει οπωσδήποτε σε αυτό τον δρόμο.
<P>
Όσον αφορά την τελευταία σας ερώτηση που αφορά τη διασύνδεση με οικονομικά τα ζητήματα που συνδέονται με το πετρέλαιο, όπως αναφέρθηκε σήμερα στα πλαίσια της G8 όλοι γνωρίζουμε τη σημασία των ζητημάτων που συνδέονται με τη μείωση των παγκόσμιων ανισορροπιών. Ορισμένες αναδυόμενες χώρες, κυρίως χώρες εξαγωγείς πετρελαίου, διαθέτουν μεγάλα πλεονάσματα. Είναι σημαντικό να γίνουν προσαρμογές, ιδίως μέσω της κατάλληλης ανατίμησης του νομίσματος. Αυτά τα ζητήματα παρακολουθούνται ασφαλώς από πολύ κοντά στα πλαίσια των G7 και G8, αλλά επίσης από το ΔΝΤ με τη συμμετοχή, ασφαλώς, των κρατών μαλών της ΕΕ.
<SPEAKER ID="381" NAME="Günter Verheugen" LANGUAGE="DE">
Κυρία Πρόεδρε, κυρία Προεδρεύουσα του Συμβουλίου, κυρίες και κύριοι, τα κρατικά επενδυτικά ταμεία έχουν καταστεί βασικοί παίκτες στο παγκόσμιο οικονομικό σύστημα, και πιο πρόσφατα έχουν εύλογα ελκύσει όλο και περισσότερο την προσοχή των πολιτών. Στην προαναφερθείσα ανακοίνωσή της του Φεβρουαρίου η Ευρωπαϊκή Επιτροπή όρισε πώς, κατά τη γνώμη μας, θα πρέπει η Ευρώπη να απαντήσει σε αυτή την πρόκληση.
<P>
Στην εαρινή συνεδρίασή του το Ευρωπαϊκό Συμβούλιο ανεπιφύλακτα επιδοκίμασε την προσέγγιση που προτάθηκε από την Επιτροπή. " κατάσταση ως έχει είναι απλή: η Ευρωπαϊκή Ένωση αποτελεί τον μεγαλύτερο παγκόσμιο εξαγωγέα άμεσων επενδύσεων, και ταυτόχρονα προσελκύει επίσης μεγάλο όγκο επενδυτικού κεφαλαίου στην αντίθετη κατεύθυνση. Όλα αυτά είναι ιδιαίτερα ευπρόσδεκτα. Οι επενδύσεις και το άνοιγμα των οικονομιών συνιστούν δύο από τις κύριες κινητήριες δυνάμεις της ανάπτυξης και της απασχόλησης στην Ευρώπη. Δεν μπορούμε να υποχωρήσουμε από τη δέσμευσή μας να προσφέρουμε ένα περιβάλλον ανοικτό στις επενδύσεις.
<P>
Τα κρατικά επενδυτικά ταμεία δεν εμφανίστηκαν στην επενδυτική σκηνή μόλις χθες αλλά επενδύουν στην Ευρώπη τα τελευταία 50 χρόνια. Αυτοί οι υπεύθυνοι και αξιόπιστοι επενδυτές έχουν ακολουθήσει μια μακροπρόθεσμη, σταθερή πολιτική η οποία, επιπλέον, έχει οπωσδήποτε αντέξει τη δοκιμασία της πρόσφατης κρίσης των χρηματοοικονομικών αγορών. Αυτά τα ταμεία έχουν παράσχει κεφάλαιο ακριβώς τις στιγμές που αυτό ήταν περισσότερο από ποτέ αναγκαίο.
<P>
Ούτε και έχουμε αυτή τη στιγμή λόγους να υποθέσουμε ότι τα κρατικά επενδυτικά ταμεία έχουν αρνητικό αντίκτυπο στις συναλλαγματικές ισοτιμίες. Δεν υπάρχουν πραγματικές ενδείξεις ότι αυτά ταμεία μεταβαίνουν από το δολάριο στο ευρώ και, επιπλέον, η τάξη του μεγέθους τους δεν βρίσκεται ακόμα σε επίπεδο που θα τους επέτρεπε να ασκήσουν σημαντική επίδραση στις εξελίξεις στις διεθνείς χρηματαγορές.
<P>
Ο αριθμός και το μέγεθος αυτών των ταμείων αυξάνεται συνεχώς στις μέρες μας. Τα επενδυτικά πρότυπα μεταβάλλονται. Ακόμη και ο γεωπολιτικός χάρτης των χωρών που δημιουργούν αυτά τα ταμεία αλλάζει. Το εύρος και η ποιότητα των πληροφοριών τις οποίες διαθέτουν τα ταμεία στην αγορά τείνουν να διαφέρουν σημαντικά από ταμείο σε ταμείο και εκ τούτου πηγάζει ο φόβος ότι η επένδυση αυτών των χρημάτων θα μπορούσε να δώσει στις εν λόγω αλλοδαπές κυβερνήσεις υπερβολική πολιτική επιρροή, και αυτή είναι μια ανησυχία την οποία θα πρέπει να λάβουμε σοβαρά υπόψη.
<P>
Αν τα ταμεία είναι διαφανή και συμμορφώνονται με σαφείς κανόνες όσον αφορά την υποχρέωση λογοδοσίας, τότε το γεγονός ότι αποτελούν επενδυτικά μέσα κρατικής ιδιοκτησίας δεν θα πρέπει να συνιστά αιτία ανησυχίας. Αυτό που χρειαζόμαστε είναι εμπιστοσύνη στην καθαρά εμπορική φύση των στόχων τους, πράγμα το οποίο σημαίνει ότι η διαφάνεια και η εταιρική διακυβέρνηση συνιστούν παράγοντες κλειδιά.
<P>
" ανακοίνωση της Επιτροπής καθορίζει ορισμένες από τις διαθέσιμες εναλλακτικές επιλογές. " ρύθμιση σπάνια είναι η καλύτερη απάντηση. Όλοι οι επενδυτές στην ενιαία αγορά θα πρέπει να τηρούν τους ίδιους κανονισμούς όπως ισχύουν για τον ανταγωνισμό, την εσωτερική αγορά και τη νομοθεσία για την απασχόληση. Τα διάφορα μέσα για τις ξένες επενδύσεις που υιοθετούν τα κράτη μέλη προκειμένου να προστατεύσουν τη δημόσια ασφάλεια, τον νόμο και την τάξη πρέπει να είναι σύμφωνα με τις κατευθυντήριες γραμμές της Κοινότητας.
<P>
Παρόλα αυτά, κ. Berès, θα ήθελα να επισημάνω ότι τα κράτη μέλη έχουν το δικαίωμα να εγκρίνουν τέτοια μέτρα, και πράγματι τα περισσότερα το κάνουν εδώ και αρκετό καιρό. " Επιτροπή θα παρακολουθεί τη διαδικασία αυτή από κοντά, παρότι δεν υπάρχουν ακόμα σχέδια διεξαγωγής ενός λεπτομερούς ελέγχου. Οποιαδήποτε αναθεώρηση των επενδύσεων σε ευαίσθητους τομείς σε επίπεδο ΕΕ θα πρέπει επίσης να εξετάσει όλες τις πηγές επενδύσεων, όχι μόνο τα κρατικά επενδυτικά ταμεία. Συμφωνούμε ασφαλώς ότι υπάρχουν και άλλες μορφές πόρων που συνιστούν μεγαλύτερη αιτία ανησυχίας από ό,τι τα κρατικά επενδυτικά ταμεία και σε αυτό το σημείο δεν είναι πολύ εύκολο να μιλάμε για διαφάνεια και εταιρική διακυβέρνηση.
<P>
Είναι ασφαλώς ορθό να πούμε ότι δεν μπορούμε να αντιμετωπίσουμε ένα παγκόσμιο ζήτημα υιοθετώντας μια στενή ευρωπαϊκή προσέγγιση, αλλά ότι μάλλον θα πρέπει να επιδιώξουμε μια διεθνή και παγκόσμια λύση. " Επιτροπή πιστεύει ότι την καλύτερη απάντηση θα έδινε ένας κώδικας δεοντολογίας ο οποίος θα αναπτυσσόταν από κοινού σε παγκόσμιο επίπεδο από τις αποδέκτριες χώρες και από τα ίδια τα ταμεία. Ένας εθελοντικός κώδικας δεοντολογίας ο οποίος θα θεσπίζει τα βασικά πρότυπα διακυβέρνησης και διαφάνειας θα εξασφάλιζε μεγαλύτερη σαφήνεια στη λειτουργία των ταμείων.
<P>
Από τότε που η συνεδρίαση του Ευρωπαϊκού Συμβουλίου τον Μάρτιο σηματοδότησε την υποστήριξή του για αυτή την προσέγγιση, η Ευρωπαϊκή Επιτροπή έχει συμμετάσχει ενεργά στις εργασίες του ΔΝΤ και του ΟΟΣΑ σχετικά με τον καθορισμό βέλτιστων πρακτικών. Σημειώνεται πρόοδος και στους δύο αυτούς οργανισμούς. Μπορώ οπωσδήποτε να πω ότι η επίτευξη λύσης αρχίζει πλέον να παίρνει μορφή και ότι διαθέτουμε μια σαφώς διαμορφωμένη και ενοποιημένη ευρωπαϊκή προσέγγιση την οποία πλέον επιδιώκουμε.
<P>
Δεν θα πρέπει να ξεχνάμε ότι πρόκειται περί διμερούς διαδικασίας. Είναι προς το συμφέρον όλων να επιτύχουμε τη σαφήνεια. Για τα ίδια τα ταμεία, αυτό θα σημαίνει σταθερότητα και μείωση του κινδύνου αστάθειας. Για τις εθνικές οικονομίες στις οποίες επενδύουν τα ταμεία, ένα σταθερό, προβλέψιμο και χωρίς διακρίσεις πλαίσιο θα εξαλείψει τον κίνδυνο αυτοί οι σημαντικοί επενδυτές να ψηφίσουν με τα πόδια τους, με άλλα λόγια να αφήσουν την Ευρώπη και να επενδύσουν αλλού.
<P>
Σκοπεύουμε να προχωρήσουμε το έργο του ΔΝΤ και του ΟΟΣΑ. Υπάρχει ισχυρή συναίνεση εντός της Ένωσης και αυτό σημαίνει ότι διαθέτουμε κοινή προσέγγιση. Τα κράτη μέλη δεν επέλεξαν να πορευτούν μόνα τους. Στην πραγματικότητα ούτε ένα από τα κράτη μέλη δεν επιθυμεί να ενεργήσει χωρίς βοήθεια. Αυτό ενισχύει το επιχείρημά μας και είναι σημαντικό να διατηρήσουμε αυτή τη συναίνεση ό,τι και αν συμβεί. Με αυτό τον βαθμό στήριξης μπορούμε να προσδοκούμε ότι οι πολιτικές μας θα έχουν βαρύνουσα σημασία και η Επιτροπή είναι βέβαιη ότι μέχρι το τέλος του χρόνου θα έχουμε συγκεκριμένα αποτελέσματα θετικού χαρακτήρα να εκθέσουμε στο Κοινοβούλιο.
<SPEAKER ID="382" NAME="Piia-Noora Kauppi">
εξ ονόματος της Ομάδας PPE-DE. - Κυρία Πρόεδρε, συμφωνώ απολύτως με την αξιολόγηση της Επιτροπής και του Συμβουλίου σχετικά με τα κρατικά επενδυτικά ταμεία. Συνιστούν τη νέα τάση για τον 21ο αιώνα και αυτή η συζήτηση είναι πολύ ευπρόσδεκτη.
<P>
Αυτά τα ταμεία έχουν γίνει και πάλι πιο ορατά σε μια περίοδο οικονομικής κρίσης η οποία πλήττει πολλές τράπεζες και εταιρείες επενδύσεων καθώς έσπευσαν σε βοήθεια προκειμένου να παράσχουν απολύτως αναγκαίες ενέσεις κεφαλαίου σε ορισμένες από αυτές τις εταιρείες.
<P>
Τα κρατικά επενδυτικά ταμεία προβλέπεται να αναπτυχθούν με επιταχυνόμενους ρυθμούς στο προσεχές μέλλον, κάτι το οποίο δεν θα πρέπει να μας τρομάζει. Αυτό αποτελεί φυσικό κομμάτι της ανάπτυξης της αγοράς. Τα κεφάλαια που τα κρατικά επενδυτικά ταμεία εισάγουν στην παγκόσμια αγορά χρειάζονται προκειμένου να διατηρηθεί η ροή των επενδύσεων. Έχουν την ικανότητα να παρέχουν ρευστότητα στη χρηματοπιστωτική αγορά και τις εταιρείες. Αυτό είναι ορισμένες φορές ζωτικής σημασίας για την επιβίωσή τους.
<P>
Λόγω του μεγέθους και των πόρων τους, τα κρατικά επενδυτικά ταμεία έχουν τη δυνατότητα να επενδύουν εκεί όπου ορισμένες φορές υπάρχει αδήριτη ανάγκη πόρων αλλά όπου άλλοι δεν μπορούν ή δεν θέλουν να επενδύσουν.
<P>
Θεωρητικά, όπως οποιοδήποτε άλλο επενδυτικό ταμείο, τα ΚΕΤ αναζητούν επίσης καλές αποδόσεις από υγιείς επενδύσεις, οι οποίες επιπλέον τείνουν να είναι μακροπρόθεσμες. Δεν συνιστούν εκ προοιμίου απειλή για τις παγκόσμιες χρηματαγορές ή για την ευρωπαϊκή οικονομία· αντίθετα είναι πολύ επωφελείς για αυτές.
<P>
Παρότι υπάρχει κάποια ανησυχία σήμερα σχετικά με την αυξανόμενη οικονομική ισχύ ορισμένων χωρών πλούσιων από το πετρέλαιο καθώς και χωρών όπως η Κίνα και σχετικά με τις επιπτώσεις αυτής, η απάντηση σε αυτή την ανησυχία δεν θα πρέπει να είναι ο αποκλεισμός αυτών των χωρών από τις παγκόσμιες χρηματοπιστωτικές και επενδυτικές αγορές. Αντίθετα, η Ευρώπη θα πρέπει να υποδεχτεί την εισροή των πόρων που προέρχονται από αυτά τα κράτη και από τα επενδυτικά τους ταμεία.
<P>
Φυσικά, το γεγονός ότι ορισμένες από αυτές τις χώρες δεν συμμορφώνονται με τις ίδιες βασικές αρχές με εμάς πολιτικά συνιστά λόγο για κάποια ανησυχία. Αν πολιτικοί στόχοι καθοδηγούν τις επενδυτικές τους στρατηγικές - πάντως, αυτό δεν ισχύει ως τώρα - δεν υπάρχουν αποδείξεις ότι τα κρατικά επενδυτικά ταμεία θα είχαν προκαλέσει κάποια σημαντική κρίση. Έχουν λειτουργήσει με υγιή τρόπο χωρίς πολιτική ανάμειξη. Είναι αντιπαραγωγικό και ταυτόχρονα ενάντια στις αρχές της χρηστής ρύθμισης να κάνουμε διακρίσεις σε βάρος όλων των ΚΕΤ με βάση την προέλευσή τους.
<P>
" βασική αρχή των ρυθμίσεων που διέπουν τις χρηματοπιστωτικές αγορές και την εταιρική διακυβέρνηση θα πρέπει να είναι η ίση μεταχείριση όλων των εμπλεκομένων σε παρεμφερείς δραστηριότητες. Ασφαλώς, ο κώδικας δεοντολογίας θα ήταν ευπρόσδεκτος αλλά θα πρέπει να βασίζεται σε αυτήν τη μη διαφοροποίηση των πηγών του εισοδήματος.
<SPEAKER ID="383" NAME="Elisa Ferreira">
εξ ονόματος της Ομάδας PSE. - (PT) Το άνοιγμα του εμπορίου και των επενδύσεων αποτελεί ορόσημο για την ευρωπαϊκή ολοκλήρωση. Κρατικά επενδυτικά ταμεία υπάρχουν εδώ και αρκετό καιρό. Στο παρόν πλαίσιο των σοβαρών οικονομικών προβλημάτων, όπως έχει αναφερθεί, η δυνατότητα κεφαλαιοποίησής τους και το ενδιαφέρον για αυτή τη δυνατότητα έχουν αυξηθεί. Το άνοιγμα στρατηγικών τομέων και η εκχώρηση ζωτικών δημόσιων αγαθών στην ιδιωτική πρωτοβουλία αποτελεί άλλο ένα χαρακτηριστικό της Ευρωπαϊκής Ένωσης. Όμως, είναι σημαντικό να εγγυηθούμε ότι όλοι οι οικονομικοί παράγοντες, και τα κρατικά επενδυτικά ταμεία ιδιαίτερα, καθοδηγούνται από σαφείς και διαφανείς κανόνες και ότι οι στόχοι τους είναι συμβατοί με την ορθή λειτουργία των αγορών, με τον θεμιτό ανταγωνισμό μεταξύ των εταιρειών και την προστασία των δικαιωμάτων των ευρωπαίων πολιτών, τόσο βραχυπρόθεσμα όσο και μακροπρόθεσμα.
<P>
Υποδεχόμαστε τη δέσμευση της Επιτροπής για έναν πολυμερή κώδικα δεοντολογίας, υπό την αιγίδα του Διεθνούς Νομισματικού Ταμείου. Όμως, όπως συμβαίνει και με τα κερδοσκοπικά αμοιβαία κεφάλαια και τα ιδιωτικά επενδυτικά κεφάλαια, ένας κώδικας ορθής πρακτικής δεν αρκεί. Θα θέλαμε να ζητήσουμε από την Επιτροπή μια ανεξάρτητη και πολύ ισχυρότερη εγγύηση ότι δηλαδή, στην εσωτερική αγορά, οι αρχές της διαφάνειας και της διακυβέρνησης θα τηρούνται δεόντως από όλους τους χρηματοπιστωτικούς οργανισμούς, συμπεριλαμβανόμενων αυτών των ταμείων, με βάση ευρωπαϊκά και όχι μόνο εθνικά ή διεθνή κριτήρια.
<SPEAKER ID="384" NAME="Wolf Klinz" LANGUAGE="DE">
Κυρία Πρόεδρε, κυρίες και κύριοι, τα κρατικά επενδυτικά ταμεία όλο και περισσότερο αποτελούν θέμα συζήτησης κατά τη διάρκεια των τελευταίων μηνών επειδή έχουν αναμιχθεί στον ευρωπαϊκό και αμερικανικό τραπεζικό τομέα. Πολλοί πιστεύουν ότι αυτή η ανάμιξη είναι μόλις το πρώτο βήμα και ότι τα κρατικά επενδυτικά ταμεία προετοιμάζονται για μια μαζική εξόρμηση η οποία θα έχει ως αποτέλεσμα πολλές επιχειρήσεις στην Ευρώπη και πιθανώς και αλλού επίσης να τίθενται υπό την επιρροή ή ακόμα και υπό τον έλεγχό τους. Εδώ ο φόβος της πολιτικής επιρροής αναμιγνύεται με την αγωνία ότι μπορεί να επιχειρηθεί το λιγότερο μια προσπάθεια απόκτησης πρόσβασης σε τεχνολογίες οι οποίες σε κάθε άλλη περίπτωση θα ήταν απροσπέλαστες, ειδικότερα εφόσον τώρα έχουμε συναλλαγές με εταίρους και παράγοντες της αγοράς οι οποίοι δεν ήταν ενεργοί στη διεθνή σκηνή στο παρελθόν, δηλαδή με κρατικά επενδυτικά ταμεία από τη Ρωσία και την Κίνα.
<P>
Τα χρήματα βρίσκονται σίγουρα εκεί. Με περισσότερα από 3 δισεκατομμύρια δολάρια "ΠΑ διαθέσιμα, αυτά τα ταμεία έχουν τώρα υπό τον έλεγχό τους τα διπλάσια χρήματα σε σχέση με τα διεθνή κερδοσκοπικά αμοιβαία κεφάλαια. Όμως, από μια ιστορική οπτική γωνία θα πρέπει να αναφερθεί ότι δεν υπάρχουν στοιχεία που να υποστηρίζουν αυτή την υπόθεση. Τα ταμεία - όπως ήδη επισημάνθηκε - έχουν πάντοτε ως τώρα αποδειχτεί ικανοί μέτοχοι. Ενδιαφέρονται για τη μακροπρόθεσμη, θετική ανάπτυξη των επιχειρήσεών τους και εκ τούτου για την εξασφάλιση ικανής, μακροπρόθεσμης απόδοσης της επένδυσής τους.
<P>
Παρόλα αυτά δεν θα πρέπει να παρακολουθούμε γεμάτοι έκπληξη και αφέλεια την εξέλιξη αυτών των γεγονότων. Χρειαζόμαστε μια σειρά κανόνων, αλλά δεν επιθυμούμε τον απομονωτισμό και τον προστατευτισμό, καθώς τα κρατικά επενδυτικά ταμεία αποτελούν, σε τελική ανάλυση, παράδειγμα του γεγονότος ότι η ελεύθερη αγορά κεφαλαίων λειτουργεί και είναι προς το συμφέρον μας να εξακολουθήσει να λειτουργεί.
<P>
Εμείς οι φιλελεύθεροι συνεπώς υποστηρίζουμε την Επιτροπή στην προσέγγισή της και στην πρότασή της για έναν κώδικα δεοντολογίας και ελπίζουμε ότι ένας τέτοιος κώδικάς θα επιφέρει πράγματι διαφάνεια, ότι τα βασικά κίνητρα για τις επενδύσεις αυτών των κρατικών επενδυτικών ταμείων θα καταστούν σαφή, και ότι τα ίδια τα ταμεία θα εφαρμόσουν χρηστή εταιρική διακυβέρνηση και θα επιμείνουν σε αυτήν.
<P>
Όμως, χρειαζόμαστε μια λύση σε επίπεδο ΕΕ - όχι 27 διαφορετικές λύσεις - και χρειαζόμαστε μια διεθνή λύση επίσης. Χαιρετίζω συνεπώς όσα ανέφερε ο Επίτροπος, δηλαδή ότι αυτή τη στιγμή διεξάγονται εντατικές συνομιλίες με τον ΟΟΣΑ και με το Διεθνές Νομισματικό Ταμείο.
<P>
Όλα αυτά τα χρόνια η ελεύθερη κυκλοφορία των κεφαλαίων έχει συνεισφέρει στην οικονομική ανάπτυξη της Ευρώπης και του κόσμου γενικά. Δεν θα πρέπει να θέσουμε σε κίνδυνο αυτή την ανάπτυξη στο μέλλον μέσω υπερβολικών ρυθμίσεων και προστατευτισμού αλλά αντίθετα θα πρέπει να συμμορφωθούμε με τις αρχές της ελεύθερης αγοράς μας.
<SPEAKER ID="385" NAME="Cornelis Visser" AFFILIATION="PPE-DE">
- (NL) Τα κρατικά επενδυτικά ταμεία δραστηριοποιούνται στις χρηματοπιστωτικές αγορές για περισσότερα από 50 χρόνια. Οι πόροι των κρατικών επενδυτικών ταμείων έχουν αυξηθεί σε πολύ μεγάλο βαθμό τα τελευταία χρόνια, για παράδειγμα, στη Ρωσία, στην Κίνα και στα αραβικά κράτη.
<P>
Σκοπός των κρατικών επενδυτικών ταμείων είναι να επενδύουν τα κρατικά πλεονάσματα προκειμένου αυτά να αποδώσουν κέρδη. Αυτές οι χώρες έχουν ασφαλώς, νομίζω, το δικαίωμα να αναζητούν τον καλύτερο τρόπο για να επενδύσουν τα αποθεματικά τους σε ξένο νόμισμα, έτσι έχω θετική γνώμη για τη συνεισφορά αυτών ταμείων. Τα ταμεία βελτιώνουν τη ρευστότητα των χρηματοπιστωτικών αγορών και δημιουργούν ανάπτυξη και απασχόληση. Συνεισφέρουν επίσης στις μακροπρόθεσμες επενδύσεις. Δημιουργούν σταθερότητα για τις εταιρείες στις οποίες επενδύουν. Θα πρέπει, συνεπώς, να συνεχίσουμε να τους επιτρέπουμε να επενδύουν. Αυτά τα ταμεία μπορούν, όμως, να αποτελέσουν επίσης απειλή. Θα πρέπει να εξετάζουμε κάθε μορφή επένδυσης στην οποία προβαίνουν και κατά πόσο συμμορφώνονται με τις απαιτήσεις διαφάνειας.
<P>
Δεν υπάρχει ακόμη πλήρης σαφήνεια για την πολιτική ανάμιξη σε αυτά τα κρατικά επενδυτικά ταμεία. Το μειονέκτημα αυτής της έλλειψης διαφάνειας είναι ότι μπορεί αυτή να έχει ως αποτέλεσμα την αυξανόμενη ανησυχία εκ μέρους μας σχετικά με αυτά τα κρατικά επενδυτικά ταμεία. " Επιτροπή θα πρέπει, λοιπόν, να αναλάβει δράση και αυτό είναι κάτι καλό. Διαφορετικά, οι χώρες θα αντιμετωπίσουν το θέμα των κρατικών επενδυτικών ταμείων σε εθνικό επίπεδο. Είμαι ενάντια στην υπερβολική άσκηση εθνικής πολιτικής όσον αφορά αυτό το θέμα. " Ευρώπη αποτελεί το κατάλληλο επίπεδο αντιμετώπισης αυτού του ζητήματος και θα πρέπει να έχουμε κοινή αντιμετώπιση.
<P>
Είναι σημαντικό να διαθέτουμε μια συντονισμένη θέση σε ευρωπαϊκό επίπεδο. Είμαι ικανοποιημένος, συνεπώς, με την αντίδραση του Συμβουλίου και της Επιτροπής δηλαδή με την απόφαση να συνεργαστούν στενά σε επίπεδο ΔΝΤ και ΟΟΣΑ. Ανυπομονώ να δω τις κατευθυντήριες γραμμές τις οποίες επεξεργάζονται το ΔΝΤ, η Παγκόσμια Τράπεζα και ο ΟΟΣΑ, και ελπίζω ότι σε αυτές θα περιλαμβάνονται η διαφάνεια, η χρηστή διακυβέρνηση και η αμοιβαιότητα.
<P>
Όσον αφορά την αμοιβαιότητα, είμαι της γνώμης ότι θα πρέπει να περιοριστούμε στα κρατικά επενδυτικά ταμεία. Πάντα χρειαζόμαστε ιδιώτες επενδυτές, αλλά μπορούμε να απαιτούμε αμοιβαιότητα από τα κρατικά επενδυτικά ταμεία.
<SPEAKER ID="386" NAME="Antolín Sánchez Presedo" AFFILIATION="PSE">
(ES) Κυρία Πρόεδρε, πάνω από 30 χώρες έχουν συστήσει κρατικά επενδυτικά ταμεία κατά τη διάρκεια των τελευταίων 50 ετών. " ανάπτυξή τους τα τελευταία χρόνια οφείλεται στο ξένο συνάλλαγμα από το πετρέλαιο και τα εμπορικά πλεονάσματα, και ορισμένες χώρες αυτή τη στιγμή εξετάζουν ακόμη και τον τρόπο με τον οποίο μπορούν αυτά να χρησιμοποιηθούν προκειμένου να στηρίξουν τα εθνικά συνταξιοδοτικά συστήματα.
<P>
Τα κρατικά επενδυτικά ταμεία μπορούν να συνεισφέρουν σημαντικά σε παγκόσμιο επίπεδο στη χρηματοοικονομική σταθερότητα, όπως είδαμε, καθώς και στην οικονομική ανάπτυξη προκειμένου να διασφαλιστεί η αλληλεγγύη μεταξύ των γενεών.
<P>
Μπορούν επίσης να οδηγήσουν σε προβλήματα και σε στρεβλώσεις. Για το λόγο αυτό χρειαζόμαστε μια κοινή ευρωπαϊκή προσέγγιση και να διασφαλίσουμε ότι λειτουργούν με διαφάνεια, προβλεψιμότητα και υγιή διακυβέρνηση. Πρέπει να εμποδίσουμε τις συγκρούσεις συμφερόντων, και το παράδοξο ευρωπαϊκοί τομείς των οποίων η αποτελεσματικότητα είχε εναποτεθεί στη λογική της αγοράς να καταστούν εκ νέου ζήτημα που εμπίπτει στην κρατική διακριτική ευχέρεια. αυτή τη φορά, όμως, θα πρόκειται για τη διακριτική ευχέρεια τρίτων χωρών. Δεν χρειάζεται να διασφαλίσουμε μόνο τη συνοχή και την αμοιβαιότητα· πρέπει επίσης να εξετάσουμε αυτό το ζήτημα και προχωρήσουμε μπροστά όσον αφορά τη θέσπιση ορισμένων διεθνών κανόνων.
<SPEAKER ID="387" NAME="Olle Schmidt" AFFILIATION="ALDE">
(SV) Κυρία Πρόεδρε. κύριε Επίτροπε, είμαι ένθερμος υποστηρικτής του ελεύθερου εμπορίου και είμαι αλλεργικός στον προστατευτισμό, αλλά αυτό δεν σημαίνει ότι είμαι αφελής. Ένα από τα προβλήματα των ταμείων κρατικής ιδιοκτησίας είναι η τεράστια ανάπτυξή τους. Μόλις από τον Φεβρουάριο, τα στοιχεία του ενεργητικού τους αυξήθηκαν κατά 600 δισεκατομμύρια δολάρια "ΠΑ σχεδόν σε περίπου 4 τρισεκατομμύρια δολάρια, δηλαδή σε 4000 δισεκατομμύρια δολάρια "ΠΑ. Τι ισχύς! Αυτό, σε συνδυασμό με το γεγονός ότι πολλά από αυτά τα ταμεία δεν διαθέτουν αρκετή διαφάνεια, κάτι το οποίο αναφέρθηκε, αναφορικά με τις επενδυτικές πρακτικές τους, και ότι ορισμένα από αυτά προέρχονται από μη δημοκρατικές χώρες, νομίζω ότι υποδεικνύει πως θα πρέπει να ενδιαφερθούμε.
<P>
Τα ταμεία χρειάζονται, οι επενδύσεις χρειάζονται, αλλά χρειαζόμαστε επίσης κανόνες συμπεριφοράς και ρυθμιστικά συστήματα που να ισχύουν έναντι πάντων, στα πλαίσια των οποίων η διαφάνεια θα πρέπει να είναι υποδειγματική. Το Ταμείο Πετρελαίου της Νορβηγίας (Norwegian Oil Fund) αποτελεί, νομίζω, παράδειγμα το οποίο έχει αναφερθεί σε αυτή συζήτηση. Θα πρέπει να λειτουργήσει ως πρότυπο για την κατάρτιση ενός κώδικα δεοντολογίας. Κυρία Πρόεδρε, όταν ο ήλιος λάμπει δεν χρειαζόμαστε ομπρέλες, αλλά όταν βρέχει μπορεί ασφαλώς να τις χρειαστούμε.
<SPEAKER ID="388" NAME="José Manuel García-Margallo y Marfil" AFFILIATION="PPE-DE">
(ES) Κυρία Πρόεδρε, θα καταβάλω κάθε προσπάθεια προκειμένου να μην επαναλάβω ορισμένες από τις παρατηρήσεις που ήδη διατυπώθηκαν· πρέπει, πάντως, να τονίσω ότι την πρώτη φορά που άκουσα να γίνεται λόγος για τα κρατικά επενδυτικά ταμεία ήταν το 1993 με αφορμή το "σκάνδαλο KIO" στην Ισπανία, το οποίο σύμφωνα με τις τότε αρχές του Κουβέιτ, προκάλεσε περισσότερη οικονομική καταστροφή από ό,τι η εισβολή του Σαντάμ Χουσεΐν το 1991.
<P>
Άλλα ονόματα αναδύθηκαν από τότε. Έχουμε ήδη αναφερθεί στην Gazprom, στις δραστηριότητες της Κίνας στην Αφρική και στη χρήση των ταμείων από τη Βενεζουέλα προκειμένου να εξαγάγει την επανάσταση του Μπολιβάρ, και θα αναφερθούμε περισσότερο σήμερα λόγω της χρηματοπιστωτικής κρίσης. Πολλές εταιρείες εξαγοράζονται ή δέχονται οικονομική βοήθεια μέσω αυτών των ταμείων.
<P>
Όπως ανέφερε η κ. Kauppi εξ ονόματος της Ομάδας μου, είναι αλήθεια ότι τα ταμεία διαθέτουν κάποια αναμφισβήτητα πλεονεκτήματα: βοηθούν στη βελτίωση της κατανομής των πόρων, εγχέουν ρευστότητα και μειώνουν την αστάθεια, και όλα αυτά είναι πραγματικά πολύ χρήσιμα στο σημείο αυτό.
<P>
Ορισμένες από τις ανησυχίες που έγειραν τα ταμεία έχουν επίσης αναφερθεί: περισσότερο εκτεταμένη κυβερνητική παρέμβαση στις οικονομίες, παρέμβαση η οποία μπορεί σε κάποιες περιπτώσεις να υπαγορεύεται από πολιτικούς αντί για οικονομικούς στόχους - η οποία μπορεί να οδηγήσει σε στρεβλώσεις στην αγορά και σε απειλές για την εθνική ασφάλεια - και η εθνική αντίδραση κάθε κυβέρνησης, η οποία θα μπορούσε να κατακερματίσει περισσότερο την εσωτερική αγορά.
<P>
Παραφράζοντας τον Λένιν, τι θα πρέπει να γίνει; Προφανώς θα πρέπει να συνεχίσουμε να διερευνούμε πώς λειτουργούν αυτά τα ταμεία και να παρουσιάσουμε μια ακριβή διάγνωση του τρόπου λειτουργίας τους, και το κοινοτικό πλαίσιο θα πρέπει να αναθεωρηθεί. Είναι αλήθεια ότι υπόκεινται σε κανόνες σχετικά με την αρμοδιότητα και την προστασία των επενδυτών, αλλά είναι αυτό αρκετό; Θα πρέπει επίσης να παρουσιάσουμε έναν εθελοντικό κώδικα δεοντολογίας που να εγγυάται τη διαφάνεια, την προβλεψιμότητα και τη λογοδοσία. Τέλος, θα πρέπει να εξαγάγουμε τον κώδικα δεοντολογίας στο διεθνές πλαίσιο.
<P>
Απευθύνω λοιπόν ένα εγκάρδιο καλωσόρισμα στην διατλαντική συνεργασία και στη συνεργασία με οργανισμούς όπως ο ΟΟΣΑ και το Διεθνές Νομισματικό Ταμείο. Θα πρέπει να αναλάβουμε δράση και μάλιστα σύντομα.
<SPEAKER ID="389" NAME="Ieke van den Burg" AFFILIATION="PSE">
(EN) Κυρία Πρόεδρε, συμμερίζομαι τις ανησυχίες που εκφράστηκαν εδώ από πολλούς ομιλητές για τα ταμεία κρατικής ιδιοκτησίας, αλλά θα ήθελα να τονίσω επίσης ότι τα ιδιωτικά εμπορικά ταμεία, όπως τα κερδοσκοπικά αμοιβαία κεφάλαια κινδύνου και ιδιωτικά επενδυτικά κεφάλαια, δημιουργούν ακόμη περισσότερη ανησυχία. Αυτό συμβαίνει επειδή συχνά δεν διαθέτουν μακροπρόθεσμα προσανατολισμένους στόχους, ενώ τα κρατικά επενδυτικά ταμεία, μαζί με τα συνταξιοδοτικά ταμεία, συχνά διαθέτουν αυτόν τον μακροπρόθεσμο προσανατολισμό και μπορούν να ενισχύσουν τον ρόλο των μετόχων της μειοψηφίας, διαδραματίζοντας ταυτόχρονα έναν θετικό ρόλο όσον αφορά την εξασφάλισης ρευστότητας στην αγορά.
<P>
Το θέμα είναι ότι συχνά δεν είναι αρκετά διαφανή στις επενδυτικές τους στρατηγικές και προθέσεις, και ελπίζω ότι η Επιτροπή θα εστιάσει σε αυτό το σημείο. " Επιτροπή Νομικών Θεμάτων πρόσφατα ενέκρινε έκθεση στο Σώμα αυτό σχετικά με τη διαφάνεια των θεσμικών επενδυτών, και στο πλαίσιο αυτό ζητήσαμε από την Επιτροπή να καταρτίσει οδηγία η οποία θα εγγυάται κοινά πρότυπα διαφάνειας. Ελπίζω ότι η Επιτροπή θα μπορέσει να αντιδράσει σε αυτό το αίτημα.
<P>
Το τελευταίο σημείο που θα ήθελα να τονίσω αφορά τον κώδικα δεοντολογίας και τη διαδικασία "συμμορφώσου ή δώσε εξηγήσεις". Είναι και αυτό επίσης ένα στοιχείο το οποίο έχει εξετάσει η Επιτροπή;
<SPEAKER ID="390" NAME="Harald Ettl" AFFILIATION="PSE">
(DE) Κυρία Πρόεδρε, τα κρατικά επενδυτικά ταμεία βρέθηκαν στο επίκεντρο της προσοχής, ιδίως εδώ και ένα χρόνο, όταν η Κίνα ανακοίνωσε την πρόθεσή της να επενδύσει 3 δισεκατομμύρια δολάρια "ΠΑ, μόλις 3 δισεκατομμύρια, από τα αποθετικά των ταμείων της σε ιδιωτικές εταιρείες επενδύσεων χαρτοφυλακίου. Το κεφάλαιο που βρίσκεται στα κρατικά επενδυτικά ταμεία σήμερα ανέρχεται συνολικά σε πολύ περισσότερο από 3 τρισεκατομμύρια δολάρια "ΠΑ, διπλάσιο δηλαδή αυτού που διαθέτουν τα κερδοσκοπικά αμοιβαία κεφάλαια: αυτό και μόνο συνιστά λοιπόν αιτία να εξετάσουμε ολόκληρο τον κλάδο. Ως τώρα γνωρίζουμε μόνο για το διαφανές σύστημα της Νορβηγίας το οποίο λειτουργεί με χρηστή διακυβέρνηση. Όμως, όπως συμβαίνει και με τα ιδιωτικά κεφάλαια επιχειρηματικού κινδύνου, τα κρατικά επενδυτικά ταμεία μπορούν να καλύψουν ακριβώς την ταυτότητα του επιχειρηματία.
<P>
Τα κρατικά επενδυτικά ταμεία μπορούν να επενδύουν στρατηγικά και να αναπτύσσονται ραγδαία. " διαφάνεια αναζητείται λοιπόν επειγόντως. Είναι δυνατό να περιοριστούν τα δικαιώματα των εργαζομένων και να τροποποιηθούν οι συνθήκες απασχόλησης ως αποτέλεσμα εταιρικών μεταβιβάσεων οι οποίες έχουν επηρεαστεί από κρατικά επενδυτικά ταμεία. " διαφάνεια και η έγκαιρη γνωστοποίηση είναι λοιπόν αναγκαίες σε αυτόν τον τομέα. Ένα άλλο σημείο που αξίζει να αναφερθεί είναι ότι το ΔΝΤ, το Υπουργείο Οικονομικών των "ΠΑ και η γερμανίδα Καγκελάριος ζητούν τη διενέργεια αυξημένων ελέγχων και την εισαγωγή περισσότερων ρυθμίσεων. Είναι προφανές ότι χρειάζεται να δραστηριοποιηθούμε.
<SPEAKER ID="391" NAME="John Purvis" AFFILIATION="PPE-DE">
(EN) Κυρία Πρόεδρε, θα ήθελα να επιστήσω την προσοχή των συναδέλφων μου κατά της δαιμονοποίησης των κρατικών επενδυτικών ταμείων, πόσω μάλλον, κ. van den Burg, των επενδυτών ιδιωτικών επενδυτικών κεφαλαίων. " ανακύκλωση των πλεονασμάτων είναι άκρως επιθυμητή, είτε μέσω της κατανάλωσης είτε μέσω των επενδύσεων. " ύφεση της δεκαετίας του 1930 υπήρξε αποτέλεσμα της αποταμίευσης των χωρών με πλεόνασμα. Είναι πολύ καλύτερο να ανακυκλώνονται αυτά τα πλεονάσματα με τη μορφή επενδύσεων όπου αυτές είναι απαραίτητες - στις τράπεζές μας με τις ελλείψεις τους σε κεφάλαια, στις υποδομές μας που χρειάζονται εκσυγχρονισμό, στις αγορές ακινήτων μας που αντιμετωπίζουν δυσκολίες και στις επιχειρήσεις και τις βιομηχανίες μας γενικότερα, προκειμένου να δημιουργηθούν και να προστατευθούν θέσεις εργασίας.
<P>
Ναι, χρειαζόμαστε την αμοιβαιότητα, αλλά η ΕΕ είναι ο μεγαλύτερος διεθνής επενδυτής έτσι και αλλιώς. Αυτό δεν μπορεί να αποτελέσει δικαιολογία για προστατευτισμό έτσι ώστε να κρατήσουμε μακριά τους υπόλοιπους επενδυτές. Ασφαλώς διαθέτουμε την πολιτική ανταγωνισμού μας προκειμένου να αντιμετωπίσουμε τα καρτέλ και τα μονοπώλια. Διαθέτουμε κανόνες για την απασχόληση και για την υγεία και ασφάλεια προκειμένου να προστατεύσουμε τους εργαζομένους μας, και, ως τελευταίο καταφύγιο, διαθέτουμε το κυρίαρχο δικαίωμα να νομοθετούμε ενάντια στην απαράδεκτη πολιτική ανάμιξη. Όταν μας χαρίζει κάποιος έναν γάιδαρο ας μην τον κοιτάμε στα δόντια!
<SPEAKER ID="392" NAME="Zsolt László Becsey" AFFILIATION="PPE-DE">
(HU) Λίγες μόνο σύντομες παρατηρήσεις. Υπάρχει ετερογένεια μεταξύ μας - για παράδειγμα, προέρχομαι από τα νέα κράτη μέλη, και είμαι ο πρώτος βουλευτής από αυτά που λαμβάνει τον λόγο σήμερα - έχουμε ελλείψεις σε κεφάλαια, έναν ανυπεράσπιστο δημόσιο τομέα και ένα πολύ θλιβερό παρελθόν, το οποίο μας απειλεί με την επιστροφή του με ιμπεριαλιστική μορφή. Και όλοι θα πρέπει να το αντιμετωπίσουμε αυτό σοβαρά.
<P>
Το δεύτερο ζήτημα, το οποίο έχει συζητηθεί σε αυτή την αίθουσα, είναι ότι αυτά τα κρατικά ταμεία πολύ συχνά υπηρετούν ιμπεριαλιστικούς σκοπούς, και όχι μόνο στις μεσοπρόθεσμες επενδύσεις αλλά επίσης στις παγκόσμιες ενεργειακές πηγές· ας κοιτάξουμε τις δραστηριότητες αναζήτησης επενδύσεων της Κίνας στην Αφρική. Δεν είναι λοιπόν βέβαιο ότι αυτή η διεθνής συμφωνία ή κώδικας δεοντολογίας θα είναι αρκετά από μόνα τους.
<P>
Μετά τη σχετική ανάλυση, θα πρέπει να σκεφτούμε πολύ και σοβαρά σχετικά με το αν ορισμένα κράτη μέλη λαμβάνουν μέτρα εθνικής ασφάλειας σε ομοιόμορφη βάση η οποία θα μπορούσε να αποτρέψει ξένες ληστρικές επενδύσεις σε στρατηγικούς τομείς, και ότι αυτά τα μέτρα δεν θα ενεργούσαν σε βάρος της ελεύθερης ροής κεφαλαίων αλλά θα εξακολουθούσαν να παρέχουν κάποια ασφάλεια. Σας ευχαριστώ.
<SPEAKER ID="393" NAME="Margarita Starkevičiūt" AFFILIATION="ALDE">
(LT) Θα ήθελα να επισημάνω στους συναδέλφους βουλευτές ότι ίσως δεν θα πρέπει να ξοδεύουμε τόσο πολύ χρόνο για τα ξένα ταμεία αλλά αντίθετα να επικεντρωνόμαστε στα δικά μας, όπως ανέφερε ο κ. Purvis. Επενδύουμε πάρα πολλά σε τρίτες χώρες και χάνουμε χρήματα· συνεπώς, χρειαζόμαστε τις επενδύσεις των επενδυτικών ταμείων. Ίσως θα έπρεπε να οργανώσουμε την οικονομική μας πολιτική με τέτοιο τρόπο ώστε οι οικονομίες των πολιτών μας να μπορούν να επενδύονται με ασφάλεια στην Ευρώπη, και τότε δεν θα χρειαζόταν να ανησυχούμε για τα επενδυτικά ταμεία τρίτων χωρών.
<P>
Θα ήθελα να τελειώσω ευχαριστώντας τη γαλλική Προεδρία για τον λόγο ότι επιτέλους προσήλθε να παρακολουθήσει τις συζητήσεις μας. " Σλοβενία είναι μια πολύ πιο μικρή χώρα, αλλά πρόσεξα ότι οι αντιπρόσωποί της συμμετείχαν πάντα στις κοινοβουλευτικές συζητήσεις. Οι αντιπρόσωποι της Γαλλίας, αντίθετα, αν και η Γαλλία είναι ένα μεγάλο κράτος, δεν υπήρξαν πολύ δραστήριοι και ελπίζω πραγματικά ότι αυτές οι συζητήσεις θα τους ενθαρρύνουν ώστε να συμμετέχουν πιο ενεργά στις συνόδους μας.
<SPEAKER ID="394" NAME="Ieke van den Burg" AFFILIATION="PSE">
(EN) Κυρία Πρόεδρε, σας ευχαριστώ που μου δίνετε και πάλι τον λόγο. Είναι επειδή ο κ. Purvis λέει ότι ίσως να δαιμονοποιούμε τα κρατικά επενδυτικά ταμεία και τα ιδιωτικά επενδυτικά κεφάλαια και τα κερδοσκοπικά αμοιβαία κεφάλαια, και εγώ δεν πιστεύω ότι συμβαίνει κάτι τέτοιο.
<P>
Επιλέξαμε επίσης μια πολύ ισορροπημένη προσέγγιση στην προφορική ερώτηση όπως αυτή κατατέθηκε και στο ψήφισμα, και νομίζω ότι είναι συνετό να μην αγνοήσουμε ούτε να αρνηθούμε ότι είναι σημαντικό για εμάς ως Κοινοβούλιο να λάβουμε υπόψη τις εξελίξεις σε αυτό το πεδίο. Νομίζω ότι αποτελεί καθήκον μας, αποτελεί δικαίωμά μας να κρατήσουμε αυτή τη στάση, και δεν θα ήθελα να δω να παραμερίζεται αυτό το ζήτημα ως απλή δαιμονοποίηση.
<SPEAKER ID="395" NAME="Anne-Marie Idrac">
Προεδρεύουσα του Συμβουλίου. - (FR) Κυρία Πρόεδρε, κύριε Αντιπρόεδρε της Επιτροπής, κυρίες και κύριοι, έχω εντυπωσιαστεί από τη συναίνεση που αναδύθηκε από τις ομιλίες σας, την οποία θα μπορούσα να συνοψίσω ως εξής: ούτε δαιμονοποίηση ούτε αφέλεια.
<P>
Ακούσαμε όλοι τις παρατηρήσεις των βουλευτών ότι προφανώς δεν θα πρέπει να αποτρέψουμε τη σωστή χρήση των κρατικών επενδυτικών ταμείων, και περιγράφηκαν διάφορες χρήσεις για την ευημερία της Ευρώπης. Παρόλα αυτά, υπήρξε συμφωνία σχετικά με ορισμένες πολιτικές αρχές οι οποίες θα μας εμποδίσουν να είμαστε πολύ αφελείς.
<P>
Είναι οι αρχές της διαφάνειας, της δικαιοσύνης, της προβλεψιμότητας και της αμοιβαιότητας. Αυτές οι συνεισφορές των βουλευτών θα μας βοηθήσουν ασφαλώς να συνεχίσουμε το έργο στο Συμβούλιο και την Επιτροπή με στόχο την κατάρτιση ενός κώδικα δεοντολογίας. Είναι εξαιρετικά ενθαρρυντικό και σημαντικό ότι οι βουλευτές τόνισαν την ανάγκη συντονισμού μεταξύ των κρατών μελών, και από αυτή την οπτική γωνία θα ήθελα να παρατηρήσω ότι είναι πολύ ικανοποιητικό να ακούει κανείς τις χώρες της ευρωζώνης να εκφράζονται με ενιαία φωνή, καθώς είναι σε θέση να προωθήσουν τον ανάντη συντονισμό και τον συντονισμό με την ΕΚΤ.
<SPEAKER ID="396" NAME="Günter Verheugen" LANGUAGE="DE">
Κυρία Πρόεδρε, κυρίες και κύριοι, θέλω πραγματικά να σας ευχαριστήσω για άλλη μια φορά για την ευρεία στήριξη που εκφράσατε απέναντι στην προσέγγιση της Επιτροπής κατά τη διάρκεια αυτής της συζήτησης. Παρατήρησα πράγματι ορισμένες αποκλίσεις όσον αφορά τις προτεραιότητες, αλλά όχι όσον αφορά την πολιτική στάση και είμαι ιδιαίτερα ευγνώμων για αυτό.
<P>
Κάποιος ρώτησε πώς προχωρά αυτό το έργο σε διεθνές επίπεδο. Ας μου επιτραπεί απλώς να πω ότι ενώ οι δραστηριότητες στα πλαίσια του ΔΝΤ και του ΟΟΣΑ τρέχουν παράλληλα, δεν ασχολούνται ακριβώς με τα ίδια θέματα. Θα μπορούσε κανείς να τις χαρακτηρίσει μάλλον συμπληρωματικές. " ομάδα εργασίας του Διεθνούς Νομισματικού Ταμείου, η οποία συνέρχεται κάθε μήνα, επιχειρεί να καθορίσει πώς η διαχείριση των ίδιων των κρατικών επενδυτικών ταμείων μπορεί να επηρεαστεί με τους τρόπους τους οποίους συζητάμε. " ομάδα εργασίας του ΟΟΣΑ, από την άλλη πλευρά, επιδιώκει να καθορίσει πώς θα πρέπει να συμπεριφερόμαστε εμείς οι ίδιοι σε απάντηση στην επιρροή που ασκείται από τα κρατικά επενδυτικά ταμεία.
<P>
Το ζήτημα αυτό αντιμετωπίζεται από δύο πλευρές και για άλλη μια φορά μπορώ να πω ότι η πρόοδος που έχει συντελεσθεί μέχρι σήμερα υπήρξε ικανοποιητική. Είμαστε αρκετά σίγουροι ότι θα πετύχουμε πράγματι κάτι και ότι - για να συνεχίσω τη φράση του κ. Schmidt - θα πρέπει πράγματι να διαθέτουμε ομπρέλα, για την περίπτωση που θα μας χρειαστεί.
<SPEAKER ID="987" NAME="Πρόεδρος">
Σύμφωνα με το άρθρο 108, παράγραφος 5, του Κανονισμού έχω λάβει μία πρόταση ψηφίσματος για την ολοκλήρωση αυτής της συζήτησης.
<P>
" συζήτηση έληξε.
<P>
" ψηφοφορία θα διεξαχθεί την Τετάρτη 9 Ιουλίου 2008.

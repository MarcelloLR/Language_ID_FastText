<CHAPTER ID="022">
Στατιστικές ενέργειας (συζήτηση) 
<SPEAKER ID="449" NAME="Πρόεδρος">
" "μερήσια διάταξη προβλέπει τη συζήτηση της έκθεσης του κ. Turmes, εξ ονόματος της Επιτροπής Βιομηχανίας, Έρευνας και Ενέργειας, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά τις στατιστικές ενέργειας - C6-0035/2007 -.
<SPEAKER ID="450" NAME="Joaquín Almunia">
Μέλος της Επιτροπής. - (ES) Κυρία Πρόεδρε, το περασμένο έτος ήταν ένα έτος σημαντικών αποφάσεων σχετικά με τις κλιματικές αλλαγές και την ενεργειακή πολιτική. " Ευρωπαϊκή Ένωση έχει αποφασίσει και έχει δεσμευτεί να αντιμετωπίσει τις κλιματικές αλλαγές και την πρόκληση της διασφάλισης ασφαλούς, βιώσιμης και ανταγωνιστικής ενέργειας.
<P>
Το Ευρωπαϊκό Συμβούλιο του Μαρτίου του 2007, πριν από ένα έτος, έθεσε ακριβείς και δεσμευτικούς στόχους, με ένα φιλόδοξο σχέδιο για τη μείωση των εκπομπών αερίων θερμοκηπίου και την αύξηση της χρήσης ανανεώσιμων μορφών ενέργειας στην ενεργειακή μας κατανάλωση.
<P>
" Επιτροπή, όπως γνωρίζετε, έχει θέσει συγκεκριμένες προτάσεις σε αυτούς τους τομείς. Όλες αυτές οι προσδοκίες απαιτούν υψηλής ποιότητας, συνεχή και λεπτομερή παρακολούθηση της προόδου της ενεργειακής μας κατάστασης, καθώς η ενεργειακή κατανάλωση ευθύνεται για ποσοστό μεγαλύτερο του 80% των εκπομπών αερίων του θερμοκηπίου. Τα κράτη μέλη πρέπει επίσης να παρακολουθούν στενά την ενεργειακή τους εξάρτηση, ειδικότερα όσον αφορά το φυσικό αέριο και το πετρέλαιο. " πρόταση κανονισμού για τις στατιστικές ενέργειας αποτελεί μέρος της ενεργειακής δέσμης που ενέκρινε η Επιτροπή το περασμένο έτος.
<P>
Παραδοσιακά, η συγκέντρωση στατιστικών ενέργειας βασίζονταν σε εθελοντικές συμφωνίες με τα κράτη μέλη, κάτι που γίνονταν για χρόνια. Ωστόσο, τόσο η Επιτροπή όσο και το Συμβούλιο συμφωνούν ότι, τώρα και στο μέλλον, αυτή η συγκέντρωση στατιστικών είναι τόσο σημαντική ώστε δεν μπορεί να εξαρτάται αποκλειστικά από εθελοντικές συμφωνίες. Επιπλέον, λόγω της ελευθέρωσης των αγορών αερίου και ηλεκτρικής ενέργειας έχουν αυξηθεί τα ενδιαφερόμενα μέρη, με λογική συνέπεια να είναι τώρα πολύ πιο περίπλοκη η συλλογή δεδομένων σε αυτόν τον τομέα, που σημαίνει ότι απαιτείται μια νομική βάση για αυτό το πολύ σημαντικό έργο.
<P>
Αυτή η πρόταση κανονισμού είναι το αποτέλεσμα ενός αιτήματος του Ευρωπαϊκού Κοινοβουλίου προς την Επιτροπή να προβεί σε νομική δέσμευση για την παροχή στους ευρωπαίους πολίτες δεδομένων σχετικά με την ενέργεια σε ευρωπαϊκό επίπεδο περιοδικά και σε κατάλληλα χρονικά διαστήματα. Επιπλέον, οι στατιστικές ενέργειας είναι ένα πολύ δυναμικό πεδίο και η πρόταση κανονισμού ανταποκρίνεται στην επιθυμία του Ευρωπαϊκού Κοινοβουλίου για συνεχή εξέλιξη των στατιστικών σχετικά με την ενεργειακή αποδοτικότητα και τις ανανεώσιμες μορφές ενέργειας.
<P>
Όλο αυτό αντικατοπτρίζει την εποικοδομητική ατμόσφαιρα που έχει επικρατήσει στις συζητήσεις μεταξύ των θεσμικών οργάνων μας για την επίτευξη της τελικής μορφής της πρότασης κανονισμού που αρχίζουμε να συζητάμε σήμερα στο Κοινοβούλιο.
<P>
Επομένως, επιτρέψτε μου να ολοκληρώσω την παρουσίασή μου ευχαριστώντας τους πρωταγωνιστές αυτής της διαδικασίας, και ιδιαίτερα τον εισηγητή του Ευρωπαϊκού Κοινοβουλίου, για την υποστήριξή τους στην κατάρτιση αυτής της νομικής βάσης, η οποία θα μας επιτρέψει να έχουμε στο μέλλον διαφανή δεδομένα για την ενέργεια στην Ευρωπαϊκή Ένωση.
<SPEAKER ID="451" NAME="Claude Turmes">
εισηγητής. - (FR) Κυρία Πρόεδρε, η ενέργεια έχει επιστρέψει στην πολιτική ημερήσια διάταξη. Κύριε Επίτροπε, όταν αναλάβατε τη θέση σας στις Βρυξέλλες, η τιμή του πετρελαίου ήταν 25 δολάρια "ΠΑ το βαρέλι. Σήμερα είναι 105 δολάρια "ΠΑ το βαρέλι, και έτσι, για την αντιμετώπιση της ενεργειακής πρόκλησης - είτε πρόκειται για τις κλιματικές αλλαγές, την έλλειψη πετρελαίου, τη γεωπολιτική μας εξάρτηση στη ρίζα της κατάστασης, την οικονομική μας ευπάθεια απέναντι στην αστάθεια των τιμών πετρελαίου, ή των τιμών φυσικού αερίου - πιστεύω ότι υπάρχει μεγαλύτερη ανάγκη από ποτέ για τη θέσπιση μιας ευρωπαϊκής ενεργειακής πολιτικής.
<P>
Ωστόσο, για την κατάρτιση μιας καλής ευρωπαϊκής ενεργειακής πολιτικής, χρειάζεστε μια καλή βάση δεδομένων. Πιστεύω ότι το αντικείμενο της αποψινής ψηφοφορίας είναι στην ουσία η δημιουργία μιας καλής βάσης δεδομένων, επειδή οι στατιστικές θα είναι υποχρεωτικές -αυτό είναι ένα πολύ σημαντικό σημείο- αλλά και επειδή το Κοινοβούλιο έχει πράγματι σημειώσει επιτυχία, πιστεύω, διότι οι στατιστικές, οι οποίες έως τώρα ήταν κυρίως πολύ λεπτομερείς στατιστικές για τις μορφές ενέργειας από ορυκτές πηγές για τον άνθρακα, το πετρέλαιο και το φυσικό αέριο, θα προσαρμοστούν στον 21ο αιώνα, και η ενέργεια στον 21ο αιώνα θα προσανατολιστεί στις πηγές ανανεώσιμων μορφών ενέργειας.
<P>
Από το 2020, σε ποσοστό 20%, οι ανανεώσιμες μορφές ενέργειας θα είναι ο βασικός ενεργειακός πόρος στην Ευρώπη. Επομένως, αυτές οι στατιστικές πρέπει να προσαρμοστούν, και θα τις προσαρμόσουμε ανάλογα με την ενεργειακή ζήτηση. Είναι αρκετά λυπηρό να αναφέρουμε πόσο φτωχές είναι οι εθνικές στατιστικές -και, συνεπώς, οι ευρωπαϊκές στατιστικές- ιδιαίτερα σχετικά με τα κτίρια και την κατανάλωση ανά νοικοκυριό και συσκευές γραφείου, καθώς και σχετικά με τις μεταφορές.
<P>
Πιστεύω ότι έχουμε επίσης κερδίσει κάτι σημαντικό, ήτοι διαφάνεια στην πυρηνική αλυσίδα. Ο νέος κανονισμός θα αναγκάσει την Ευρώπη να γίνει πολύ πιο συγκεκριμένη, και όσον αφορά το εμπρόσθιο άκρο της πυρηνικής αλυσίδας, θέτοντας τέλος σε μια κατάσταση που θυμίζει Κάφκα. Είχαμε έναν ρόλο εισαγωγέα. " Ευρώπη εισάγει το 98% του ουρανίου της, και στις στατιστικές, στην στατιστική επετηρίδα της Ευρώπης, η πυρηνική ενέργεια εμφανίζεται ως γηγενής πηγή ενέργειας επειδή δεν είχαν προσαρμοστεί οι στατιστικές. Επομένως, έχει υπάρξει πρόοδος σχετικά με αυτό.
<P>
Άλλη μία επιτυχία έγκειται στο γεγονός ότι οι στατιστικές θα δημοσιεύονται πέντε μήνες νωρίτερα. Εδώ, κερδίσαμε μια σκληρή μάχη, ιδιαίτερα κατά του Συμβουλίου. Θα υπάρξει επίσης ένα δευτερεύον κέρδος, το γεγονός δηλαδή ότι τα κράτη μέλη -και ιδιαίτερα η Γερμανία, η οποία ήταν στην πράξη η πιο δύσπιστη- θα αναγκαστούν να επενδύσουν περισσότερο στις στατιστικές. Από αυτό το βήμα, θα ήθελα λοιπόν να ευχαριστήσω όλους τους στατιστικολόγους στην Ευρώπη, οι οποίοι, τα τελευταία 10 έτη, με πολύ περιορισμένους πόρους, έπρεπε να παραγάγουν τις στατιστικές - τις οποίες συνεχίζουν να παράγουν. Σήμερα συνεχίζουμε να τις βελτιώνουμε, επειδή οι υπουργοί Οικονομικών θα πρέπει τώρα να λαμβάνουν πολύ πιο σοβαρά υπόψη τις στατιστικές για την ενέργεια.
<P>
Αυτή η νίκη του Κοινοβουλίου είναι συλλογική. Θα ήθελα να ευχαριστήσω την κ. Trautmann, την κ. Hall και την κ. Korhola για το έργο που επιτέλεσαν. Θα ήθελα επίσης να ευχαριστήσω το προσωπικό του Κοινοβουλίου, την κ. Cordero της πορτογαλικής Προεδρίας, που είναι πράγματι το πρόσωπο που μας βοήθησε να καταλήξουμε σε συμφωνία, και τέλος τους υπαλλήλους της Eurostat που έπρεπε να με ανεχθούν, ενίοτε πολλά απογεύματα στη σειρά, με τις ερωτήσεις μου και την παροχή απαντήσεων, γι αυτό τους ευχαριστώ και αυτούς.
<SPEAKER ID="452" NAME="Eija-Riitta Korhola">
εξ ονόματος της Ομάδας PPE-DE. - (FI) Κυρία Πρόεδρε, οι στατιστικές ενέργειας σε κοινοτικό επίπεδο βασίζονταν πάντα σε συμφωνίες κυρίων. Ήταν εκ των προτέρων σαφές τι θα περιελάμβαναν οι στατιστικές, πόσο ακριβείς θα ήταν και πότε έπρεπε να ήταν έτοιμες για υποβολή.
<P>
Ωστόσο, τα πράγματα είχαν αλλάξει τελευταία. " διεύρυνση της ΕΕ, ορισμένες στατιστικές πρακτικές που την ακολούθησαν, και άλλες μεταρρυθμίσεις, όπως η ελευθέρωση των αγορών ενέργειας και οι εναλλακτικές μορφές ενέργειας, δημιούργησαν από κοινού την ανάγκη για άμεση κατάρτιση ενός πανευρωπαϊκού νομικού πλαισίου που θα διέπει τη σύνθεση στατιστικών.
<P>
" συμβιβαστική δέσμη που έχουμε τώρα μπροστά μας είναι το αποτέλεσμα εντατικών συνομιλιών στις οποίες έπρεπε να επιδιωχθεί η καθώς πρέπει συμπεριφορά σε κάποιο βαθμό, παρότι στο τέλος βρέθηκε προς όφελος όλων. " διαδικασία σχετικά με τις στατιστικές ενέργειας υποτίθεται ότι ήταν μια απλή υποσημείωση στις στατιστικές του Κοινοβουλίου για την εργασία, αλλά ο εισηγητής, κ. Turmes, κατάφερε να παίξει ένα επίσημο πολιτικό παιχνίδι ψυχρών και τεχνικών στατιστικών ώστε να ξυπνήσει βαθιά πάθη. Οι εκκλήσεις για λεπτομερείς στατιστικές σχετικά με τον κύκλο πυρηνικών καυσίμων, την τελική χρήση της ενέργειας και τις εκτεταμένες στατιστικές για την ανανεώσιμη ενέργεια, καθώς και οι φιλόδοξες αιτήσεις για την υποβολή των ετήσιων εκθέσεων της Eurostat, ήταν όλα παραδείγματα κινήσεων με πολιτικό προσανατολισμό.
<P>
Προκειμένου να είναι κατάλληλες για τον σκοπό που προορίζονται, ωστόσο, οι στατιστικές δεν πρέπει πια να είναι ένα ουδέτερο εργαλείο. Ως σκιώδης εισηγητής της Ομάδας μου, μου δόθηκε ο ρόλος του διαιτητή. Όσον αφορά αυτό, οι απόψεις της Eurostat και του Συμβουλίου απείχαν πολύ από τους στόχους του εισηγητή μας.
<P>
Θα ήθελα τώρα να ευχαριστήσω όλα τα εμπλεκόμενα μέρη για τη συνετή επιθυμία τους για συμβιβασμό, που σημαίνει ότι ο κανονισμός που περιμέναμε μπορεί τώρα να τεθεί γρήγορα σε ισχύ. Οι μεταρρυθμίσεις που προώθησε ο κ. Turmes θα ληφθούν επίσης υπόψη στον κανονισμό, αν και με ρεαλιστικό τρόπο. Πετύχαμε επίσης συναίνεση σχετικά με το τι πρέπει να καλύπτει ο κανονισμός και τι θα πρέπει να αφεθεί για άλλους νομοθετικούς τομείς. Ένα εκπληκτικό παράδειγμα είναι η τύρφη: δεν υιοθετούμε τώρα μια θέση για την ταξινόμησή της ως ορυκτού ή ανανεώσιμου καυσίμου, καθώς ανανεώνεται κάθε χρόνο στο πλαίσιο αυτό. Ας αφήσουμε αυτήν τη μικρή διαμάχη για την επόμενη συζήτηση που αφορά την οδηγία σχετικά με μελλοντικές ανανεώσιμες μορφές ενέργειας, όταν οι δρόμοι μας θα συναντηθούν σίγουρα και πάλι.
<SPEAKER ID="453" NAME="Catherine Trautmann">
εξ ονόματος της Ομάδας PSE. - (FR) Κυρία Πρόεδρε, κύριε Επίτροπε, κυρίες και κύριοι, καθώς η Ευρώπη εξοπλίζεται σταδιακά με μέσα για τον περιορισμό των κλιματικών αλλαγών που σχετίζονται με τις εκπομπές αερίων του θερμοκηπίου, καθώς οι ευρωπαίοι πολίτες βιώνουν όλη την ορμή των αυξήσεων των τιμών ενέργειας, είναι φυσικά σημαντικό να θεσπίσουμε επιτέλους μια νομική βάση για τη συλλογή και διάδοση των στατιστικών ενέργειας. Ωστόσο, πιστεύουμε ότι είναι εξίσου σημαντικό να τις κάνουμε αντίστοιχες με τις προκλήσεις που αντιμετωπίζουμε: την εξοικονόμηση ενέργειας και τον επαναπροσδιορισμό του ενεργειακού μας μείγματος, με λιγότερες πηγές ορυκτής ενέργειας και πολύ περισσότερες ανανεώσιμες πηγές ενέργειας. Τα νέα στοιχεία αυτού του κανονισμού είναι, ως εκ τούτου, περισσότερο ένας πιο συνεκτικός επαναπροσδιορισμός του εύρους των στατιστικών παρά μια σειρά σποραδικών προσθηκών.
<P>
" προσέγγισή μου ως σκιώδους εισηγητή για την Ομάδα των Σοσιαλιστών στο Ευρωπαϊκό Κοινοβούλιο θα ήταν να διασφαλίσω ώστε αυτές οι στατιστικές να μπορούν να είναι ακόμα πιο χρήσιμες στους ευρωπαίους πολίτες, αλλά και σε εκείνους που τους κυβερνούν. Γίνονται πιο αξιόπιστες για αναλύσεις και πιο χρήσιμες ως βοήθημα λήψης αποφάσεων.
<P>
Για τους πολίτες, έχουμε παλέψει και έχουμε καταφέρει να αποκτήσουμε πιο διαφανείς στατιστικές που παρέχουν πληροφορίες σχετικά με όσα τους επηρεάζουν περισσότερο: στέγαση και μεταφορές, αλλά και πυρηνική βιομηχανία. Για τις κυβερνήσεις, οι πιο ενημερωμένες δυνατές στατιστικές θα είναι διαθέσιμες για τα συνήθη Συμβούλια Ενέργειας που πραγματοποιούνται κάθε άνοιξη. Θα δούμε τον βαθμό στον οποίο επιτυγχάνονται αυτοί οι στόχοι. Στο μεταξύ, το αποτέλεσμα αυτών των αλλαγών είναι, κατά την άποψή μου, αρκετά περιορισμένο, δηλαδή δεν αυξάνουν υπερβολικά τον φόρτο εργασίας των κρατών μελών ή των διαφόρων εμπλεκόμενων εταίρων.
<P>
Σε αυτό το σημείο θα ήθελα να ευχαριστήσω τον εισηγητή μας, τον κ. Turmes, για την αίσθηση δέσμευσης που παρουσιάζει, καθώς και ολόκληρη την ομάδα του.
<P>
Τέλος, θα ήθελα και πάλι να επικροτήσω την πολύτιμη και αποτελεσματική υποστήριξη της Eurostat για την επίτευξη ενός αποτελέσματος που τώρα αναγνωρίζεται ως σταθερό.
<SPEAKER ID="454" NAME="Fiona Hall">
εξ ονόματος της Ομάδας ALDE. - (EN) Κυρία Πρόεδρε, θα ήθελα να ευχαριστήσω τον κ. Turmes για το εξαιρετικό του έργο ως εισηγητή και για τη στενή συνεργασία του με τους συναδέλφους.
<P>
Οι στατιστικές ενέργειας είναι σαν τις χαλύβδινες ράβδους που στηρίζουν τα κτίρια: δεν μπορείς να τις δεις εξωτερικά, αλλά χωρίς αυτές ολόκληρο το κτίριο θα κατέρρεε.
<P>
Αυτήν τη στιγμή δημιουργούμε εντελώς καινούργιους τρόπους παραγωγής ενέργειας. " ΕΕ έχει συμφωνήσει σε νέους στόχους για την ενεργειακή αποδοτικότητα, τις ανανεώσιμες μορφές ενέργειας και τις εκπομπές CO2. Αλλά, όπως γνωρίζουμε από προηγούμενες προσπάθειες της ΕΕ σε αυτούς τους τομείς, είναι πιο εύκολο να θέτουμε στόχους παρά να τους υλοποιούμε, και ο μόνος τρόπος να διαπιστώσουμε εάν κάνουμε αυτό που στοχεύουμε είναι με τη στατιστική μέτρηση των δράσεων.
<P>
Χρειαζόμαστε τώρα στατιστικές που να εστιάζουν στην ενεργειακή ζήτηση και στην ενεργειακή προσφορά. Χρειαζόμαστε λεπτομερείς στατιστικές σχετικά με τις ανανεώσιμες πηγές, καθώς και τα ορυκτά καύσιμα. Χρειαζόμαστε βελτιωμένες στατιστικές σχετικά με την πυρηνική ενέργεια, οι οποίες να έχουν συλλεχθεί και αντιπαραβληθεί σε ευρωπαϊκό επίπεδο, και πρέπει αυτές οι στατιστικές να υφίστανται επεξεργασία πολύ πιο γρήγορα ώστε να έχουμε έγκαιρη ανατροφοδότηση. Είναι ιδιαίτερα σημαντικό να διασφαλίσουμε ότι οι στατιστικές είναι διαθέσιμες αρκετά πριν από τις συνόδους κορυφής του Μαρτίου για την ενέργεια.
<P>
Τέλος, επικροτώ το γεγονός ότι η τύρφη παραμένει σταθερά στην κατηγορία των ορυκτών καυσίμων. Στο "νωμένο Βασίλειο, οι τυρφώνες θεωρούνται πολύτιμοι οικότοποι που πρέπει να προστατεύονται. " τύρφη ανανεώνεται με τόσο αργούς ρυθμούς που θα ήταν λάθος να θεωρείται ανανεώσιμη πηγή.
<SPEAKER ID="455" NAME="Avril Doyle" AFFILIATION="PPE-DE">
(EN) Κυρία Πρόεδρε, οι κλιματικές αλλαγές, η ασφάλεια του εφοδιασμού, οι αυξήσεις των τιμών, γεγονότα όπως συσκοτίσεις σε μέρη της Ευρώπης, και η κλήση αφύπνισης της ουκρανικής Gazprom έχουν αυξήσει την επίγνωση των ευρωπαίων πολιτών και των φορέων χάραξης πολιτικών σχετικά με την πολυπλοκότητα της ενεργειακής μας κατάστασης, η οποία απαιτεί επειγόντως τη διάθεση ακριβών, έγκαιρων και πλήρων στατιστικών στοιχείων. Σχετικά με αυτό, επικροτώ την πρόταση της Επιτροπής και το έργο του εισηγητή μας, του κ. Turmes. Επιτρέψτε μου επίσης να εκμεταλλευτώ αυτήν την ευκαιρία για να τον συγχαρώ θερμά σχετικά με τον διορισμό του ως εισηγητή για την οδηγία σχετικά με τις ανανεώσιμες πηγές ενέργειας.
<P>
" χρήση ενέργειας ευθύνεται για το 80% των συνολικών εκπομπών αερίων θερμοκηπίου της ΕΕ. " διαθεσιμότητα έγκαιρων και αξιόπιστων βασικών δεδομένων σχετικά με την ενεργειακή κατάσταση στην ΕΕ είναι επιτακτική προκειμένου να επιτύχουμε τους στόχους μας όχι μόνο στο πλαίσιο του Πρωτοκόλλου του Κυότο αλλά και για μετά το 2012. Πώς μπορούμε να συμφωνήσουμε αξιόπιστα σχετικά με διαφανείς στόχους για τη μείωση της ενέργειας από ορυκτά καύσιμα στη διεθνή σκηνή και την αυξημένη χρήση ανανεώσιμων πηγών χωρίς αυτά τα βασικά δεδομένα; Δεν μπορούμε. Αυτήν τη στιγμή, η συλλογή στατιστικών ενέργειας είναι αργή, αναποτελεσματική και συχνά ελλιπής, ακόμα και ανακριβής. Όπως ορθά τονίζει ο εισηγητής, υπάρχει ουσιαστική καθυστέρηση στη δημοσίευση των δεδομένων ενέργειας της Eurostat. Μπορεί ο Επίτροπος να επιβεβαιώσει εάν αυτός ο κανονισμός θα συντελέσει σε πιο έγκαιρη διαθεσιμότητα σημαντικών στατιστικών ενέργειας και εάν το στατιστικό μοντέλο που χρησιμοποιούμε εδώ στην ΕΕ είναι αντίστοιχο με εκείνο που χρησιμοποιείται, για παράδειγμα, από τις "ΠΑ και άλλους παγκόσμιους παράγοντες, έτσι ώστε να συγκρίνουμε αντίστοιχα μεγέθη;
<P>
Τέλος, συμφωνώ με τον εισηγητή ότι ο νέος κανονισμός θα πρέπει να προσφέρει προστασία από την παραποίηση δεδομένων. Οι ακριβείς, επαληθεύσιμες και αντικειμενικές στατιστικές της Eurostat είναι πολύ σημαντικές για όλες τις υπάρχουσες και μελλοντικές πολιτικές σχετικά με τις κλιματικές αλλαγές και την ενέργεια, όπως το σύστημα εμπορίας εκπομπών της ΕΕ, τον καταμερισμό προσπαθειών και τις προτάσεις για ανανεώσιμες πηγές ενέργειας.
<SPEAKER ID="456" NAME="Teresa Riera Madurell" AFFILIATION="PSE">
(ES) Κυρία Πρόεδρε, κύριε Επίτροπε, κυρίες και κύριοι, εάν ως Ευρωπαϊκή Ένωση θέλουμε να δημιουργήσουμε μια συνεκτική ενεργειακή πολιτική και να μιλάμε με μία φωνή στη διεθνή ενεργειακή σκηνή, είναι σημαντικό να έχουμε πλήρεις και αξιόπιστες στατιστικές που θα μας επιτρέπουν να κάνουμε εύκολα συγκρίσεις. Είναι επίσης σημαντικό να υπάρχει καλός συντονισμός με τα κράτη μέλη και μεταξύ αυτών. Επομένως, πιστεύουμε ότι είναι σημαντικό να αναφέρεται στο κείμενο της Επιτροπής ότι η συμμετοχή τους είναι υποχρεωτική.
<P>
Είναι επίσης σημαντικό, όπως ανέφερε η κ. Trautmann, η νέα πρόταση να μην προσθέτει φόρτο εργασίας στις επιχειρήσεις ή τα άλλα εμπλεκόμενα μέρη. Επομένως, επιδοκιμάζουμε το γεγονός ότι η πρόταση δεν επιδιώκει την τροποποίηση των στατιστικών καθηκόντων που εκτελούνται, αλλά μάλλον θεσπίζει ένα κοινό νομικό πλαίσιο που εγγυάται μεθοδολογική ομοιομορφία και έτσι διευκολύνει τη σύγκριση δεδομένων.
<P>
Επιπλέον, για την κατανόηση της περιπλοκότητας της ενεργειακής μας κατάστασης και για τη λεπτομερή ποσοτική παρακολούθηση της προόδου που σημειώνεται προς την επίτευξη των στόχων μας, απαιτούνται επίσης ακριβείς, έγκαιρες και πλήρεις στατιστικές.
<P>
Συμφωνούμε, λοιπόν, με τον εισηγητή ότι, σε τομείς όπως η ενεργειακή απόδοση πρέπει να βελτιώσουμε τις στατιστικές που έχουμε. " απόδοση είναι τώρα προτεραιότητα της πολιτικής μας για την ενέργεια και τις κλιματικές αλλαγές. Οι υπάρχουσες στατιστικές δεν παρέχουν τα απαραίτητα δεδομένα για τον υπολογισμό συντελεστών που δεν είναι, σε αυτόν τον τομέα, απολύτως απαραίτητοι.
<P>
" ανάπτυξη του πυρηνικού τομέα και των ανανεώσιμων πηγών ενέργειας εγείρει επίσης σημαντικές δυσκολίες που πρέπει να ξεπεραστούν. Αυτά είναι μερικά μόνο παραδείγματα των περιορισμών του υπάρχοντος συστήματός μας που, μαζί με τις ενδιαφέρουσες προτάσεις για την επίλυσή τους, καλύπτονται αρκετά στην έκθεση του κ. Turmes, τον οποίο θα ήθελα να συγχαρώ για την εξαιρετική εργασία του.
<SPEAKER ID="457" NAME="Jerzy Buzek" AFFILIATION="PPE-DE">
(PL) Κυρία Πρόεδρε, θα ήθελα να συγχαρώ τον εισηγητή για την πολύ καλή έκθεσή του. Θα ήθελα επίσης να συγχαρώ τον Επίτροπο για την πρωτοβουλία που ανέλαβε η Επιτροπή.
<P>
Στηρίζω αυτήν την έκθεση, κυρίως επειδή αναφέρεται σε μια κοινή ενεργειακή πολιτική, και ειδικότερα μια κοινή εξωτερική ενεργειακή πολιτική. Υπάρχει ένας ακόμα λόγος, ωστόσο, και για εμένα είναι στην πραγματικότητα πιο σημαντικός: αφήνουμε στα κράτη μέλη μια επιλογή όσον αφορά τις πρωτογενείς μορφές ενέργειας (ενεργειακό μείγμα), ενώ ταυτόχρονα περιορίζουμε τις εκπομπές CO2 και δημιουργούμε μια κοινή αγορά ενέργειας.
<P>
Εάν θέλουμε να συγκρίνουμε το κόστος και να διαπιστώσουμε στο μέλλον ποιες λύσεις μηδενικών εκπομπών είναι οι καλύτερες και ποιες λύσεις είναι οι πιο οικονομικές, χρειαζόμαστε μια βάση σύγκρισης. Μια κοινή αγορά και ο ανταγωνισμός σε αυτήν, και κυρίως οι αποτελεσματικές επενδύσεις, απαιτούν καλά, συγκρίσιμα στατιστικά δεδομένα. Αυτά τα δεδομένα τα χρειάζονται οι επενδυτές, κυρίως οι ιδιωτικοί επενδυτές, ώστε να εφαρμόσουμε μια αποτελεσματική πολιτική στην αγορά ενέργειας. Θα μπορέσουμε επίσης να συγκρίνουμε δεδομένα από μεμονωμένα κράτη μέλη σχετικά με συγκεκριμένες τιμές και κόστη, κάτι που δεν μπορούμε να κάνουμε με τα στατιστικά στοιχεία που διαθέτουμε επί του παρόντος, κυρίως λόγω έλλειψης δεδομένων για τις ανανεώσιμες πηγές ενέργειας.
<P>
Υπάρχει μια τελική ερώτηση: ποιος θα μπορέσει να επωφεληθεί από αυτά τα δεδομένα και πώς; Δεν είναι τα πάντα ξεκάθαρα σε αυτό το σημείο, αλλά η εφαρμογή θα είναι διαφωτιστική. Είναι πολύ σημαντικό να προσέξουμε τον βαθμό στον οποίο αυτά τα δεδομένα θα είναι προσβάσιμα στο μέλλον, και πώς θα προστατεύσουμε τα δεδομένα που δεν θα πρέπει να δημοσιοποιούνται.
<SPEAKER ID="458" NAME="Silvia-Adriana Ţicău" AFFILIATION="PSE">
(RO) Θα ήθελα να συγχαρώ τον εισηγητή για το έργο του.
<P>
" ενέργεια και οι κλιματικές αλλαγές είναι προτεραιότητες για την Ευρωπαϊκή Ένωση. Για τον λόγο αυτόν, οι στατιστικές ενέργειας που επιτρέπουν στην Ένωση να αξιολογήσει αυτόν τον τομέα και να αναλάβει τις απαραίτητες δράσεις είναι εξαιρετικά σημαντικές.
<P>
Στις 26 Φεβρουαρίου 2008, η Eurostat δημοσίευσε μια σειρά στατιστικών δεικτών σχετικά με την ενέργεια, τις μεταφορές και το περιβάλλον. Στην περίπτωση της ενέργειας βρίσκουμε δείκτες ενεργειακής εξάρτησης, ενεργειακής έντασης, ενεργειακών πόρων, τελικής ενεργειακής κατανάλωσης, ανανεώσιμων πηγών ενέργειας, ενεργειακής απόδοσης και τιμών ενέργειας. Όσον αφορά τις κλιματικές αλλαγές, βρίσκουμε πληροφορίες σχετικά με τις εκπομπές αερίων του θερμοκηπίου.
<P>
Τα κράτη μέλη θα έχουν την υποχρέωση να παράσχουν τα απαραίτητα δεδομένα για τη λήψη των δεικτών που απαιτούνται από τον προτεινόμενο κανονισμό. Θα χρειαστούν σημαντικά κεφάλαια για τη συλλογή και επεξεργασία δεδομένων.
<P>
" τροπολογία 14 αναφέρεται επίσης σε εξοικονομήσεις χρόνου που μπορούν να επιτευχθούν με τη χρήση τεχνολογιών της πληροφορίας στη συλλογή και επεξεργασία δεδομένων. " τροπολογία 5 περιγράφει την ανάγκη για ασφάλεια στην παροχή των πιο σημαντικών καυσίμων και στη διαθεσιμότητα ακριβών δεδομένων σε ευρωπαϊκό επίπεδο, εγκαίρως, ώστε να προβλέπονται και να συντονίζονται οι λύσεις σε επίπεδο ΕΕ σε περίπτωση πιθανών ενεργειακών ελλείψεων. Αυτό συνάδει με τη ρήτρα αλληλεγγύης για περιπτώσεις ενεργειακών ελλείψεων σύμφωνα με τη Συνθήκη της Λισαβόνας. Οι ευρωπαίοι πολίτες χρειάζονται αυτές τις ορθές και ακριβείς στατιστικές.
<SPEAKER ID="459" NAME="Paul Rübig" AFFILIATION="PPE-DE">
(DE) Κυρία Πρόεδρε, κυρίες και κύριοι, αυτή η έκθεση είναι πολύ σημαντική για όλους εμάς, επειδή οι λεπτομέρειες διαμορφώνουν φυσικά τη βάση για πολιτικές αποφάσεις. Επομένως, είναι επίσης σημαντικό να γίνει διαφοροποίηση στο μέλλον μεταξύ οικονομικών συναλλαγών και συναλλαγών προϊόντων. Όλοι γνωρίζουμε πώς οι τιμές της ενέργειας επηρεάζονται από τους διάφορους τομείς. Ωστόσο, η διαφορά μεταξύ παραγωγής, εμπορίου και κατανάλωσης διαδραματίζει επίσης σημαντικό ρόλο. Θα πρέπει να αρχίσουμε εδώ ειδικά με έξυπνη μέτρηση, όχι μόνο από τους καταναλωτές, αλλά και από τα διάφορα σημεία μέτρησης που είναι διαθέσιμα.
<P>
" επιλογή της μεθόδου που θα χρησιμοποιηθεί στην εκτίμηση των διαφόρων στοιχείων κόστους για τις στατιστικές είναι επίσης σημαντική για εμάς. Θέλουμε πολύ να εξαλείψουμε τη γραφειοκρατία, καθώς και να επιτύχουμε μεγαλύτερη αποδοτικότητα στις στατιστικές. " επιλογή της μεθόδου εδώ θα είναι, λοιπόν, σημαντική όσον αφορά τη μελλοντική χρήση - τυχαία δειγματοληψία, πλήρως αυτοματοποιημένη ανάλυση, εγκαίρως, χωρίς αποκρυπτογράφηση, με δυνατότητα σύγκρισης σε όλη την ΕΕ αλλά και παγκοσμίως. " αναλογικότητα είναι επίσης σημαντική για τις διάφορες υπηρεσίες. Πρέπει να διασφαλίσουμε ότι η ασφάλεια του εφοδιασμού είναι ξεκάθαρα διαθέσιμη ως γενικό κριτήριο, ότι υπάρχει διαφοροποίηση μεταξύ στοιχείων κόστους και τιμών και ότι ολόκληρο το σύστημα είναι βιώσιμο.
<SPEAKER ID="460" NAME="Claude Turmes">
εισηγητής. - (EN) Κυρία Πρόεδρε, θέλω να κάνω ορισμένες μόνο παρατηρήσεις. Όσον αφορά την τύρφη -και δυστυχώς η κ. Korhola έχει ήδη αποχωρήσει- είναι πολύ σαφές από τον ορισμό μας ότι η τύρφη ταξινομείται ως ορυκτή ενέργεια. Έχουμε δεχτεί τον ορισμό της Διακυβερνητικής Επιτροπής για την Κλιματική Αλλαγή (ΔΕΚΑ) για την τύρφη, που διευκρινίζει ότι η τύρφη δεν είναι ανανεώσιμη πηγή. Έτσι, ως προς αυτό, ορισμένοι φινλανδοί πολιτικοί και ορισμένοι φινλανδοί φορείς άσκησης πιέσεων θα πρέπει να σταματήσουν να ονειρεύονται, να διαβάσουν την οδηγία και να μείνουν πιστοί στο πραγματικό κείμενο.
<P>
" ιδέα να έχουμε εβδομαδιαίες μετρήσεις του αποθέματος πετρελαίου στην Ευρώπη είναι ένα θέμα που, δυστυχώς, δεν μπόρεσα να φέρω εις πέρας. " τιμή του πετρελαίου στην Ευρώπη καθορίζεται από το εβδομαδιαίο δελτίο του Υπουργείου Ενέργειας των "ΠΑ. Επειδή η Ευρώπη δεν έχει ανεξάρτητες στατιστικές για το πετρέλαιο, οι τιμές μας καθορίζονται εκ των πραγμάτων από την έλλειψη στην αμερικανική αγορά, και δεν μπορούμε να δείξουμε στην αγορά ότι η ευρωπαϊκή αγορά είναι συχνά πιο χαλαρή από ό,τι η αμερικανική. Επειδή δεν μπορούμε να το επιτύχουμε αυτό εδώ, κύριε Επίτροπε, ίσως η Επιτροπή θα μπορούσε, στις συνεχείς συζητήσεις για το θέμα αυτό στον Διεθνή Οργανισμό Ενέργειας (ΔΟΕ), να αναλάβει μια πρωτοβουλία τουλάχιστον για την εξέταση του τι θα μπορούσαμε πιθανώς να κερδίσουμε στην Ευρώπη εάν είχαμε εβδομαδιαίες στατιστικές για το πετρέλαιο στην Ευρώπη. Ορισμένοι εμπειρογνώμονες μου λένε ότι θα μπορούσαμε επίσης να μειώσουμε την τιμή πετρελαίου με αυτόν ακριβώς το μέτρο.
<P>
Τώρα πρέπει να αρχίσουμε δουλειά, γιατί είναι σημαντικό να είναι συντονισμένη η Επιτροπή. " Επιτροπή έχει ιδρύσει ένα παρατηρητήριο της αγοράς ενέργειας στο πλαίσιο της ΓΔ Ενέργειας και Μεταφορών, και έτσι είναι σημαντικό η Eurostat και αυτό το νέο παρατηρητήριο να συνεργάζονται στενά. Τέλος, θα ήθελα να ευχηθώ καλή επιτυχία και καλό κουράγιο στη δημόσια υπηρεσία της Eurostat και στους δημοσίους υπαλλήλους των κρατών μελών, καθώς τώρα θα πρέπει να συναντώνται συχνά στο πλαίσιο της επιτροπολογίας και να μετατρέπουν το έργο τους σε πραγματικές στατιστικές.
<P>
Σας ευχαριστώ πολύ και πάλι, όλους, για τα ευγενικά σας λόγια. Ίσως μάλιστα καταφέρω να σας προσφέρω ένα ποτήρι σαμπάνια στο τέλος αυτής της μακράς βραδιάς!
<SPEAKER ID="461" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο, στις 12.00.

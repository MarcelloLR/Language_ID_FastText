<CHAPTER ID="007">
Πέμπτη έκθεση για τη συνοχή και τη στρατηγική για την πολιτική συνοχής μετά το 2013 - Υλοποίηση των προγραμμάτων 2007-2013 στο πλαίσιο της πολιτικής συνοχής - Ευρωπαϊκό πρόγραμμα για το αστικό περιβάλλον και το μέλλον του στο πλαίσιο της πολιτικής συνοχής - Στόχος 3: μελλοντική ατζέντα της διασυνοριακής, διεθνικής και διαπεριφερειακής συνεργασίας - Αυξημένη αποτελεσματικότητα μεταξύ του ΕΤΠΑ και άλλων διαρθρωτικών ταμείων (συνέχεια της συζήτησης) 
<SPEAKER ID="112" NAME="Πρόεδρος">
Συνεχίζουμε τώρα τη συζήτηση σχετικά με τις εκθέσεις για την πολιτική συνοχής.
<SPEAKER ID="113" NAME="Oldřich Vlasák" LANGUAGE="CS">
Κύριε Πρόεδρε, θα ήθελα καταρχάς να ευχαριστήσω όλους τους συναδέλφους μου για την εξαιρετική συνεργασία και για μια πολύ εποικοδομητική συζήτηση. Θα ήθελα να ολοκληρώσω προβαίνοντας σε δύο μάλλον προκλητικές παρατηρήσεις σχετικά με τη συζήτηση στο σύνολό της.
<P>
Τα διαρθρωτικά Ταμεία δημιουργήθηκαν κυρίως για να εξομαλύνουν τις διαφορές μεταξύ μεμονωμένων περιφερειών, και πρέπει, ως εκ τούτου, να προσανατολιστούν κυρίως προς τα σημεία εκείνα της ΕΕ που παρουσιάζουν τη μεγαλύτερη υστέρηση, με άλλα λόγια στις περιφέρειες σύγκλισης του στόχου 1. Οι πλουσιότερες περιφέρειες θα επωφεληθούν από αυτό μέσω αυξημένων ευκαιριών στην αγορά για τα προϊόντα και τις υπηρεσίες τους. Από την άλλη πλευρά, πρέπει να απορρίψουμε όλες τις προτεινόμενες απόπειρες ενίσχυσης των επενδύσεων για τις περιφέρειες του στόχου 2 ή δημιουργίας μιας ισχυρής μεταβατικής κατηγορίας περιφερειών χωρίς χρηματοοικονομική εμπειρογνωμοσύνη. Δεν βλέπω κανένα λόγο για την αέναη αναδιανομή των χρημάτων από τους πλούσιους στους πλούσιους. Θεωρώ, ωστόσο, ότι ένας συγκεκριμένος μηχανισμός μετάβασης μεταξύ των στόχων 1 και 2 θα αποτελέσει κατάλληλη προσθήκη.
<P>
Δεύτερον, θεωρώ ουσιαστικής σημασίας για εμάς να σταματήσουμε τις στρεβλώσεις της αγοράς μέσω των ταμείων. Το γεγονός ότι ένας επιχειρηματίας λαμβάνει επιχορήγηση για να κατασκευάσει κτίριο εργοστασίου και ένας άλλος όχι θα οδηγήσει λογικά σε στρέβλωση της αγοράς. Ο άλλος θα πρέπει στην περίπτωση αυτή να συμπεριλάβει το κόστος της κατασκευής του εργοστασίου στην τιμή των προϊόντων που πωλεί, και θα έχει, ως εκ τούτου, λογικά υψηλότερες τιμές ή χαμηλότερα κέρδη. Θα ήταν πολύ καλύτερα αν οι μοναδικοί τελικοί δικαιούχοι ήταν οι φορείς της δημόσιας διοίκησης, με άλλα λόγια το κράτος, οι περιφέρειες, οι νομοί, οι πόλεις και τα χωριά, που θα επένδυαν τα χρήματα σε μέτρα με σκοπό την ανάπτυξη. Για εμένα είναι σαφές ότι μια τόσο δραστική αλλαγή είναι αδύνατη. Είναι, ωστόσο, δυνατό να προσπαθήσουμε τουλάχιστον να ακολουθήσουμε αυτήν τη λύση, και να γίνει ένα μικρό βήμα προς αυτήν την κατεύθυνση. Χρησιμοποιώντας τα λόγια του Neil Armstrong, θα είναι ένα μικρό βήμα για τα ευρωπαϊκά ταμεία, αλλά ένα τεράστιο άλμα για την ευρωπαϊκή οικονομία.
<SPEAKER ID="114" NAME="Marie-Thérèse Sanchez-Schmid" LANGUAGE="FR">
Κύριε Πρόεδρε, η Ευρώπη αντιμετωπίζει σήμερα κρίση: χρηματοπιστωτική κρίση, μακροοικονομική κρίση, κοινωνική κρίση και ηθική κρίση. Οι πολίτες αντιλαμβάνονται την Ευρώπη ως εχθρό που επιβάλλει κανονιστικές ρυθμίσεις και δραματική λιτότητα. Δεν βλέπουν τι κάνει η Ένωση για να προβεί σε επενδύσεις, να στηρίξει την ανάπτυξη, να εντάξει εκείνους που έχουν λιγότερες ευκαιρίες και να αντισταθμίσει την έλλειψη αναπτυξιακής ισορροπίας μεταξύ περιφερειών.
<P>
Σύντομα, θα ψηφίσουμε σχετικά με τη δέσμη μέτρων για την οικονομική διακυβέρνηση, που προβλέπει υπεύθυνα μέτρα για την τήρηση του Συμφώνου Σταθερότητας και Ανάπτυξης, την εξυγίανση των δημόσιων οικονομικών και τη διευκόλυνση της ανάπτυξης. " πολιτική συνοχής αποτελεί τον δεύτερο πυλώνα στον οποίο πρέπει να βασιστεί αυτή η ανάπτυξη, μια βιώσιμη, έξυπνη ανάπτυξη για όλους.
<P>
" οικονομική διακυβέρνηση και η πολιτική συνοχής αποτελούν δύο όψεις του ίδιου νομίσματος και έχει σημασία να επισημανθεί ότι η μία δεν μπορεί να υπάρξει χωρίς την άλλη. Αυτός είναι ο λόγος που πρέπει να αγωνιστούμε για να υπερασπιστούμε αυτήν την πολιτική, να υπερασπιστούμε τον προϋπολογισμό της, να πείσουμε τα κράτη μέλη ότι η περιφερειακή πολιτική δεν αποτελεί πολυτέλεια αλλά ανάγκη.
<P>
Διακυβεύονται πολλά κατά τις διαπραγματεύσεις που αφορούν τον προϋπολογισμό για την επόμενη περίοδο προγραμματισμού. Πρέπει να συνεχίσουμε να αναλαμβάνουμε δράση υπέρ μιας πολιτικής ευρωπαϊκής συνοχής που θα είναι ολοκληρωμένη και φιλόδοξη, απλούστερη και περισσότερο ορατή, η οποία θα ενισχύει την εδαφική συνεργασία και θα προσανατολίζεται με δίκαιο τρόπο σε όλες τις περιφέρειες.
<P>
Επομένως, υποστηρίζω ιδιαίτερα την πρόταση που υποβλήθηκε στην έκθεση Pieper για τη δημιουργία μιας ενδιάμεσης κατηγορίας για τις περιφέρειες των οποίων το ΑΕγχΠ κυμαίνεται μεταξύ του 75% και του 90% του μέσου όρου της ΕΕ. Αυτή η κατηγορία θα επιτρέψει σε πολλές περιφέρειες που αντιμετωπίζουν διαρθρωτικά προβλήματα ανάπτυξης να τύχουν δίκαιης και ισορροπημένης αντιμετώπισης.
<P>
Επιπλέον, θα ήθελα ασφαλώς να επιμείνω για μια ακόμα φορά σχετικά με τη σημασία της ανάπτυξης ευρωπαϊκής εδαφικής συνεργασίας. Πρόκειται για την πρακτική εφαρμογή των λόγων του Robert Schuman: η Ευρώπη δεν θα δημιουργηθεί διά μιάς ούτε μέσω συνολικής ολοκλήρωσης· θα διαμορφωθεί μέσα από συγκεκριμένα επιτεύγματα που θα δημιουργήσουν πρώτα μια πραγματική αλληλεγγύη. Αυτό ίσχυε πριν από 60 χρόνια και εξακολουθεί να ισχύει και σήμερα.
<SPEAKER ID="115" NAME="Γεώργιος Σταυρακάκης">
εισηγητής. - Κύριε Πρόεδρε, θα ήθελα να συγχαρώ όλους τους εισηγητές των εκθέσεων με τις οποίες μας δόθηκε σήμερα η ευκαιρία να συζητήσουμε βασικές διαστάσεις της μελλοντικής πολιτικής συνοχής και να εκφράσουμε τις κύριες θέσεις μας επ' αυτών. Θα ήθελα ωστόσο να σταθώ στην έκθεση του κυρίου Pieper, στην οποία ήμουν σκιώδης εισηγητής, γιατί σε αυτή διατυπώνονται οι αναλυτικές θέσεις του Ευρωπαϊκού Κοινοβουλίου για την αρχιτεκτονική που θα πρέπει να έχει η πολιτική συνοχής μετά το 2013.
<P>
Θα ήθελα να υπογραμμίσω ότι οι κύριες θέσεις μας έχουν ήδη διατυπωθεί και εγκριθεί από την Ολομέλεια του Ευρωπαϊκού Κοινοβουλίου σε ειδικό κεφάλαιο του ψηφίσματος για τις μελλοντικές δημοσιονομικές προοπτικές της Ευρωπαϊκής Ένωσης που αφορά την πολιτική συνοχής. Δεν θα κάνουμε υποχωρήσεις στις θέσεις μας αυτές.
<P>
" μελλοντική πολιτική συνοχής πρέπει να διαθέτει τον κατάλληλο προϋπολογισμό, προκειμένου να ανταποκριθεί αποτελεσματικά στις νέες προκλήσεις, να στηρίζει όλες τις περιφέρειες της Ευρωπαϊκής Ένωσης, με ιδιαίτερη πάντα έμφαση στις περιφέρειες που αντιμετωπίζουν τις περισσότερες αναπτυξιακές δυσκολίες, να περιέχει θεματικούς στόχους αλλά παράλληλα και ένα βαθμό ευελιξίας, να στηρίζεται σε απλοποιημένους και όσο το δυνατόν ενοποιημένους κανόνες μεταξύ των ταμείων της και να διασφαλίζει ότι όλοι οι πολίτες της Ένωσης θα μπορούν να απολαμβάνουν τα οφέλη της ακόμη και αν ζουν στο πιο απομακρυσμένο μέρος της Ευρωπαϊκής Ένωσης, σε νησιά και ορεινές περιοχές.
<P>
Τέλος, ειδικότερα για την πρόταση της δημιουργίας μιας ενδιάμεσης κατηγορίας στήριξης, την οποία τόσο εγώ και η πολιτική μου ομάδα όσο και μια μεγάλη πλειοψηφία του Κοινοβουλίου υποστηρίξαμε και υποστηρίζουμε, θα ήθελα να τονίσω ότι συμφωνώ απόλυτα με την άποψη που έχει εκφράσει σήμερα ο Επίτροπος κύριος Hahn. " δημιουργία της είναι απόλυτα δικαιολογημένη και θέλουμε το μελλοντικό σύστημα στήριξης των περιφερειών να αντιμετωπίζει κατά δίκαιο, απλοποιημένο και διαφανή τρόπο περιφέρειες που παρουσιάζουν ίδιο επίπεδο ανάπτυξης. Πιστεύω ότι πρέπει να δώσουμε ξεκάθαρο μήνυμα πως η Ευρωπαϊκή Ένωση βλέπει πίσω από τα στατιστικά στοιχεία, ιδιαίτερα στη συγκυρία της σημερινής οικονομικής κρίσης.
<SPEAKER ID="116" NAME="Πρόεδρος">
" κοινή συζήτηση έληξε.
<P>
" ψηφοφορία θα διεξαχθεί σύντομα.
<P>
(" συνεδρίαση διακόπτεται στις 11.45 και επαναλαμβάνεται στις 11.50)
<P>
Γραπτές δηλώσεις (άρθρο 149 του Κανονισμού)
<SPEAKER ID="117" NAME="Slavi Binev" LANGUAGE="BG">
" βελτίωση του επιχειρηματικού κλίματος αποτελεί επίσης μέρος της πολιτικής συνοχής. Ωστόσο, για να γίνει αυτό απαιτείται ένα δεόντως λειτουργικό δικαστικό σύστημα. " έλλειψη δράσης από τη νομοθετική εξουσία σε σχέση με τις εξαιρετικά επείγουσες αλλαγές στο δικαστικό σύστημα είναι εμφανής. Έχουμε υποχρέωση έναντι των ευρωπαίων εταίρων μας να προβούμε σε μεταρρυθμίσεις μεγάλης κλίμακας στον εν λόγω τομέα, που πρέπει να αντιμετωπίσουν δεόντως τις πολυάριθμες υποθέσεις στα βουλγαρικά δικαστήρια, ιδίως εκείνες που αφορούν διαφθορά σε υψηλά επίπεδα και τις ενδείξεις αυτής. Οι πολυάριθμες αρνητικές αξιολογήσεις, στο σύνολό τους, από την Ευρωπαϊκή Επιτροπή και τα ευρωπαϊκά δικαστήρια αναφορικά με τις μεταρρυθμίσεις στο δικαστικό σύστημα και την εξάπλωση της διαφθοράς δεν έχουν μεταβάλει τη στάση εγκληματικής αδιαφορίας που επιδεικνύει η κυβέρνηση έναντι οποιουδήποτε είδους μεταρρυθμίσεων στον τομέα αυτόν. Για ποιον λόγο οι άνθρωποι που έχουν δικαίωμα να επιφέρουν αλλαγές στο δίκαιο δεν το κάνουν, και εντούτοις αποδίδουν ταυτόχρονα τα λάθη τους στην έλλειψη μεταρρυθμίσεων; Για ποιον λόγο προστατεύονται τα δύο μέτρα και σταθμά; Προς το συμφέρον ποίου είναι η καθυστέρηση των μεταρρυθμίσεων; Είναι συγκλονιστικό ότι στον 21ο αιώνα, οι πολίτες στη Βουλγαρία δεν έχουν δυνατότητα να υποβάλουν μεμονωμένα καταγγελία ενώπιον του συνταγματικού δικαστηρίου, ένα δικαίωμα που θεωρείται δεδομένο, για παράδειγμα για τους πολίτες της Γερμανίας. Για ποιον λόγο εκλέγονται ανώτατοι δικαστές με εξαιρετικά ύποπτο, αδιαφανή τρόπο και για ποιον λόγο εξακολουθούν να υπάρχουν σοβαρές αμφιβολίες περί ανάμιξης της εκτελεστικής εξουσίας;
<SPEAKER ID="118" NAME="Vilija Blinkevičiūt" AFFILIATION="S&amp;D">
γραπτώς. - (LT) Καθώς προετοιμαζόμαστε για τη νέα δημοσιονομική περίοδο μετά το 2013, πρέπει να υποβάλουμε συγκεκριμένες προτάσεις σχετικά με τις δημοσιονομικές προοπτικές της Ευρωπαϊκής Ένωσης (2014-2020) εντός ενιαίου στρατηγικού πλαισίου, ούτως ώστε να διασφαλίσουμε την υλοποίηση των στόχων της πολιτικής συνοχής της ΕΕ και την αποτελεσματικότητα των διαρθρωτικών ταμείων. Σε αυτήν τη δύσκολη εποχή, για να ξεπεράσουμε τις συνέπειες της χρηματοπιστωτικής και οικονομικής κρίσης, έχουμε μια καλή ευκαιρία να χρησιμοποιήσουμε τις μελλοντικές διαπραγματεύσεις σχετικά με το επόμενο πολυετές δημοσιονομικό πλαίσιο για να επιτύχουμε αποτελεσματικότερη διακυβέρνηση και εκτέλεση των διαρθρωτικών ταμείων και προγραμμάτων της ΕΕ.
<P>
" Ευρωπαϊκή Επιτροπή πρέπει να αυξήσει την τεχνική βοήθεια που παρέχει στα κράτη μέλη, τους φορείς περιφερειακής και τοπικής διακυβέρνησης και να οργανώσει περισσότερα προγράμματα κατάρτισης για αυτούς, προκειμένου να αυξήσει τις ικανότητές τους και να διευρύνει τις γνώσεις τους σχετικά με τους κανόνες που εφαρμόζουν ώστε να αντιμετωπίζουν ζητήματα που σχετίζονται με την εκτέλεση. Επιπλέον, τα ίδια τα κράτη μέλη πρέπει να δώσουν προτεραιότητα στις επενδύσεις στις θεσμικές ικανότητες και να απλοποιήσουν τις διοικητικές διατάξεις προκειμένου να μειωθεί η διοικητική επιβάρυνση.
<P>
Συμφωνώ με το αίτημα του Ευρωπαϊκού Κοινοβουλίου για κατάρτιση από την Επιτροπή ευρωπαϊκού εγχειριδίου σχετικά με την πολυεπίπεδη διακυβέρνηση και για ενθάρρυνση των κρατών μελών να το τηρήσουν, λαμβάνοντας υπόψη συγκεκριμένους στόχους σε τοπικό και περιφερειακό επίπεδο, να επεκτείνουν την εφαρμογή των μέτρων διακυβέρνησης της πολιτικής συνοχής (δηλαδή τον προγραμματισμό, τη χρηματοδότηση και την εκτέλεση στη βάση εθνικών, περιφερειακών και τοπικών εταιρικών σχέσεων) και να τα εφαρμόσουν στους πόρους που θα συμπεριληφθούν στο προβλεπόμενο κοινό στρατηγικό πλαίσιο, προκειμένου να διασφαλισθεί η μεγαλύτερη αποδοτικότητα των δημόσιων δαπανών.
<SPEAKER ID="118" NAME="Tamás Deutsch" AFFILIATION="PPE">
γραπτώς. - (HU) " πολιτική συνοχής έχει αποδείξει πόσο αναγκαία, αποδοτική και ευέλικτη είναι κατά την καταπολέμηση της κρίσης. Επιπλέον, συμβάλλει σε σημαντικό βαθμό στην επίτευξη των στόχων της στρατηγικής Ευρώπη 2020, αν και είναι σημαντικό να επισημανθεί ότι η πολιτική συνοχής αποτελεί ένα μόνο από τα μέσα για την επίτευξη αυτών των στόχων, και κάθε τομέας πολιτικής πρέπει να συμβάλει σε κατάλληλο βαθμό στην επιτυχία της νέας στρατηγικής ανάπτυξης της Ευρωπαϊκής Ένωσης. Θα ήθελα να επισημάνω το γεγονός ότι το ποσοστό σφάλματος έχει μειωθεί σημαντικά τα τελευταία χρόνια και ότι η πλειονότητα των σφαλμάτων προέρχεται από τομείς εκτός της πολιτικής συνοχής (π.χ. δημόσιες συμβάσεις). " χρηματοδότηση της πολιτικής συνοχής δεν πρέπει να μειωθεί επειδή εξακολουθεί να υπάρχει έλλειψη ισορροπίας που θα μπορέσει να αντιμετωπιστεί μόνο μέσω της πολιτικής συνοχής. Οι πλέον φτωχές περιφέρειες χρειάζονται μεγαλύτερη υποστήριξη, αλλά σε αντάλλαγμα θα πρέπει να γίνουν αποδοτικότερες. Ταυτόχρονα, είναι σημαντικό οι προϋποθέσεις που θα εφαρμοστούν στο πεδίο της περιφερειακής πολιτικής να σχετίζονται με τομείς που μπορεί να επηρεάσει η πολιτική συνοχής, και τα κράτη μέλη δεν πρέπει να είναι υποχρεωμένα να προβαίνουν σε ουσιαστικές κοινωνικές και οικονομικές μεταρρυθμίσεις στο όνομα των προϋποθέσεων. " απλοποίηση του επί του παρόντος εξαιρετικά περίπλοκου ρυθμιστικού συστήματος, η ομοιόμορφη ερμηνεία των κανόνων και των υποχρεώσεων, η συνεκτικότητα του νομοθετικού περιβάλλοντος και μια σαφής οριοθέτηση των ευθυνών έχουν ουσιαστική σημασία για την αύξηση της αποδοτικότητας της πολιτικής συνοχής. " πολιτική συνοχής δεν αποτελεί πολιτική παροχής βοήθειας· αντίθετα, περιλαμβάνει επενδύσεις για την ευθυγράμμιση των λιγότερο ανεπτυγμένων περιοχών, οι θετικές συνέπειες της οποίας θα επηρεάσουν και τις πλουσιότερες περιφέρειες, λόγω αύξησης της ζήτησης.
<SPEAKER ID="119" NAME="Filiz Hakaeva Hyusmenovа" LANGUAGE="BG">
" πολιτική συνοχής έχει ουσιαστική σημασία για την εξάλειψη των ανισοτήτων μεταξύ των περιφερειών της Ευρώπης, την έξοδο από την κρίση και την επίτευξη έξυπνης, βιώσιμης ανάπτυξης για όλους. Παρόλα όσα έχουν επιτευχθεί, εξακολουθούν να υπάρχουν περιφέρειες η ανάπτυξη των οποίων παρουσιάζει υστέρηση. Αυτό δημιουργεί ανάγκη για περισσότερα και καλύτερα εστιασμένα μέτρα που θα στοχεύουν στη μείωση της κοινωνικής και της οικονομικής έλλειψης ισορροπίας στην Ευρώπη και στην καταπολέμηση της φτώχειας και του κοινωνικού αποκλεισμού. Εκείνο που απαιτείται για την αύξηση της αποτελεσματικότητας της πολιτικής συνοχής είναι η καλύτερη αλληλεπίδραση μεταξύ των διαρθρωτικών ταμείων, καθώς και ο καλύτερος συντονισμός με τα άλλα χρηματοδοτικά μέσα της ΕΕ και τις εγχώριες μορφές παροχής βοήθειας. Το να καταστούν τα επιχειρησιακά προγράμματα επαρκώς ευέλικτα θα διαδραματίσει επίσης καίριο ρόλο ώστε να διασφαλισθεί ότι θα είναι όσο το δυνατόν πιο σχετικά με τις συνθήκες που τα περιβάλλουν. Πρέπει να προχωρήσουμε σε μείωση των διοικητικών επιβαρύνσεων που αντιμετωπίζουν οι δικαιούχοι, μεταξύ άλλων κάνοντας ευρύτερη χρήση των υποδομών ηλεκτρονικής διακυβέρνησης, και σε ενίσχυση του ρόλου των τοπικών και περιφερειακών αρχών, καθώς και των κοινωνικοοικονομικών εταίρων. Ως συμπέρασμα, θα ήθελα να επισημάνω ότι, προκειμένου να επιτευχθεί γνήσια κοινωνική, οικονομική και εδαφική συνοχή και να διασφαλισθεί ότι κάθε ευρωπαίος πολίτης θα έχει ένα καλό μέρος για να ζήσει και να εργαστεί, το ύψος των πόρων της πολιτικής συνοχής κατά την επόμενη περίοδο προγραμματισμού πρέπει να είναι τουλάχιστον ίδιο με αυτό της τρέχουσας περιόδου.
<SPEAKER ID="120" NAME="Tunne Kelam" AFFILIATION="PPE">
γραπτώς. - (ET) Στο μέλλον, η πολιτική συνοχής της Ευρωπαϊκής Ένωσης πρέπει να είναι περισσότερο τολμηρή και να λαμβάνει περισσότερο υπόψη μακροπεριφερειακές στρατηγικές, όπως η στρατηγική για τη Βαλτική Θάλασσα και η στρατηγική για την περιοχή του Δούναβη, απ' ό,τι έχει κάνει μέχρι σήμερα. Οι μακροπεριφερειακές στρατηγικές είναι σε θέση να αξιοποιήσουν το διεθνικό δυναμικό, να βελτιώσουν τη συνεργασία μεταξύ των διαφόρων επιπέδων διακυβέρνησης, να κάνουν χρήση μιας κοινής προσέγγισης προκειμένου να αντιμετωπισθούν κοινά προβλήματα και να αυξήσουν την περιφερειακή ανταγωνιστικότητα και την ικανότητα καινοτομίας. Κατά την προετοιμασία της πολιτικής συνοχής για την επόμενη περίοδο, είναι αναγκαίο να διευκρινισθεί σαφέστερα πώς θα υλοποιηθούν οι μακροπεριφερειακές στρατηγικές κατά την επόμενη περίοδο και ποιος πρέπει να είναι ο ρόλος και η θέση τους στο πλαίσιο της πολιτικής συνοχής, καθώς και πώς πρέπει να χρηματοδοτηθούν κατά την επόμενη περίοδο. Είναι σημαντικό να εξετασθούν οι μακροπεριφερειακές στρατηγικές στο πλαίσιο του στόχου της ευρωπαϊκής εδαφικής συνοχής που προβλέπεται στη Συνθήκη της Λισαβόνας και το σχέδιο εδαφικής ανάπτυξης της ΕΕ για το 2020. " Ευρωπαϊκή Επιτροπή πρέπει να παράσχει ακριβέστερες κατευθυντήριες γραμμές για τα κράτη μέλη, όπως καθορισμό συγκεκριμένων οδών δράσης ή τομέων με μακροπεριφερειακή σημασία: για παράδειγμα, διάδρομοι μεταφορών, ελεύθερη κυκλοφορία των υπηρεσιών και ζητήματα περιβαλλοντικού χαρακτήρα. Μέσω του καλύτερου συντονισμού των υπαρχόντων μηχανισμών στήριξης, θα καταστεί εφικτή η αποδοτικότερη χρήση των διαρθρωτικών ταμείων της ΕΕ χωρίς να απαιτείται μεγαλύτερη κατανομή πόρων σε αυτούς τους διαπεριφερειακούς τομείς συνεργασίας. Πιστεύω επίσης ότι είναι εξαιρετικά σημαντικό να προβλεφθούν πρόσθετοι πόροι για τον συντονισμό των μακροπεριφερειακών στρατηγικών και την αύξηση της συνεργατικής συνέργειας. Ο συντονισμός απαιτεί συνεχή βελτίωση και η αρμοδιότητα των κρατών μελών στον τομέα αυτόν πρέπει ασφαλώς να αυξηθεί.
<SPEAKER ID="121" NAME="Lena Kolarska-Bobińska" LANGUAGE="PL">
" πολιτική συνοχής αποτελεί την καλύτερη απόδειξη της αλληλεγγύης που υπάρχει στην Ευρωπαϊκή Ένωση. " Πολωνία, και ιδίως οι φτωχές περιφέρειες όπως αυτή που εκπροσωπώ -το βοεβοδάτο Lubelskie- έχουν κάνει χρήση αυτών των πόρων για ταχεία ανάπτυξη. Σήμερα είναι δύσκολο να φανταστούμε πώς θα ήταν η περιφέρειά μας χωρίς τη στήριξη της ΕΕ. Είναι κρίμα που υπάρχει έλλειψη πληροφόρησης σχετικά με τις συγκεκριμένες συνέπειες της δαπάνης αυτών των χρημάτων, διότι για την ακρίβεια η έρευνα που θα αξιολογήσει τον τρόπο με τον οποίο ολόκληρη η περιφέρεια χρησιμοποίησε διάφορα προγράμματα, και όχι η αξιολόγηση μεμονωμένων προγραμμάτων, είναι ο παράγοντας που θα υποδείξει την πορεία της πολιτικής συνοχής για τα επόμενα χρόνια.
<P>
" πολιτική συνοχής αποτελεί πυλώνα της στρατηγικής Ευρώπη 2020, και επομένως τα χρήματα που θα κατανεμηθούν στην πολιτική συνοχής κατά το επόμενο κοινό δημοσιονομικό πλαίσιο δεν πρέπει να είναι λιγότερα από τα ποσά που διατίθενται κατά την τρέχουσα περίοδο προγραμματισμού. Επί του παρόντος, εξετάζουμε πόρους για νέους στόχους που αποσκοπούν στο να αυξήσουν την ανταγωνιστικότητα της Ευρώπης. Ωστόσο, δεν πρέπει να τους εξετάζουμε εις βάρος των πόλεων και των περιφερειών. Στην έκθεση της επιτροπής για τις πολιτικές προκλήσεις και στην έκθεση Pieper, το Ευρωπαϊκό Κοινοβούλιο έστειλε ισχυρό μήνυμα προς τις κυβερνήσεις των κρατών μελών και το Συμβούλιο: μην παραποιήσετε την πολιτική συνοχής.
<SPEAKER ID="122" NAME="Marian-Jean Marinescu" LANGUAGE="RO">
Στην έκθεσή του σχετικά με τη μελλοντική στρατηγική για την πολιτική συνοχής μετά το 2013, το Ευρωπαϊκό Κοινοβούλιο προτείνει μια ισορροπημένη θέση, ευνοϊκή για την Ευρωπαϊκή Ένωση. " Ένωση εξακολουθεί να χρειάζεται μια ισχυρή πολιτική συνοχής που θα χρηματοδοτείται επίσης αντίστοιχα. Ταυτόχρονα, πρέπει να βελτιωθούν οι κανονισμοί. Άλλες προϋποθέσεις περιλαμβάνουν έργα με μεγάλη ευρωπαϊκή προστιθέμενη αξία, δικαιοσύνη, ευθύνη και δέσμευση από τα κράτη μέλη, βάσει σύμβασης με την Ευρωπαϊκή Επιτροπή, ώστε να χρησιμοποιήσουν το συνολικό ποσό των κατανεμηθέντων πόρων.
<P>
Κατά τη διάρκεια μιας περιόδου οικονομικής ύφεσης, χρειάζονται επενδύσεις για τη διατήρηση των θέσεων εργασίας και την προαγωγή της ανάπτυξης. " πολιτική συνοχής στοχεύει αποκλειστικά στις επενδύσεις. Για τα επόμενα δημοσιονομικά έτη, ο προϋπολογισμός που θα κατανεμηθεί στην πολιτική συνοχής πρέπει να είναι τουλάχιστον ίσος με το τρέχον επίπεδο.
<SPEAKER ID="123" NAME="Monika Smolková" LANGUAGE="SK">
" πολιτική συνοχής μετά το 2013 πρέπει να συνεχίσει να αποτελεί σημαντικό παράγοντα για την ανάπτυξη της Ευρώπης. Πρέπει να εγγυηθεί την ανάπτυξη των υποδομών και να διορθώσει την έλλειψη ισορροπίας στην ανάπτυξη μεταξύ μεμονωμένων περιφερειών. " χρηματοπιστωτική κρίση όξυνε περαιτέρω τις περιφερειακές διαφορές. " Ευρώπη έρχεται αντιμέτωπη με ανεργία μεγάλης κλίμακας. Επί του παρόντος, όταν υπάρχουν περισσότερα από 23 εκατομμύρια ανέργων, η πολιτική συνοχής αποτελεί μια από τις πολιτικές που μπορούν επίσης να συμβάλουν στη δημιουργία νέων θέσεων απασχόλησης. Δεν υπάρχει ίσως ούτε ένας βουλευτής του ΕΚ που να αμφισβητεί την ανάγκη να συνεχιστεί η πολιτική συνοχής μετά το 2013. Το ζήτημα της αποδοτικής χρήσης των πόρων, της διαφάνειας και της βελτίωσης της όλης διαδικασίας, καθώς και της απόδοσης των επενδύσεων, αποκτά επίκαιρο χαρακτήρα. Οι επιτυχίες της πολιτικής συνοχής μπορούν να μετρηθούν και τυγχάνουν μεγάλης προσοχής και επικροτούνται από τους κατοίκους της ΕΕ. Επομένως, είναι επίσης σημαντικό να δοθεί επαρκής χρηματοδότηση στην πολιτική συνοχής κατά την έγκριση του πολυετούς δημοσιονομικού πλαισίου. Οι επενδύσεις στην περιφερειακή ανάπτυξη αποτελούν επενδύσεις στο μέλλον και την ανάπτυξη της ΕΕ.
<SPEAKER ID="123" NAME="Zbigniew Ziobro" LANGUAGE="PL">
" επιδίωξη των στόχων της ευρωπαϊκής πολιτικής συνοχής ακολουθεί αναμφίβολα σωστή κατεύθυνση σε πολλούς τομείς, αν και στη φάση αυτή υπάρχουν ήδη διδάγματα που μπορούν να αντληθούν από τη μέχρι στιγμής πρόοδό της για τη διαμόρφωση των μελλοντικών προτεραιοτήτων της ευρωπαϊκής πολιτικής συνοχής. " σχετικά περιορισμένη αξιοποίηση των πόρων για υποδομές και για το περιβάλλον έχει οδηγήσει στην ανάγκη αναθεώρησης των εργαλείων που παρέχουν ενθάρρυνση για την έναρξη έργων στον εν λόγω τομέα.
<P>
Αυτό έχει ιδιαίτερη σημασία για τις χώρες της Ανατολικής Ευρώπης, όπου οι δαπάνες των πόρων που κατανέμονται για τον σκοπό αυτόν είναι χαμηλότερες σε σύγκριση με άλλες στρατηγικές περιοχές. Επιπλέον, απαιτείται πρόσθετη στήριξη για τη διεθνική και τη διασυνοριακή συνεργασία, που είναι αναγκαία από την άποψη της ανάπτυξης και της ευρωπαϊκής σύγκλισης, και για την υλοποίηση κοινών περιφερειακών έργων στον τομέα των υποδομών και του περιβάλλοντος.
<P>
Ένα άλλο σημαντικό στοιχείο είναι η ενίσχυση της ανάπτυξης που βασίζεται στις μικρομεσαίες επιχειρήσεις. Αυτό που έχει σημασία εν προκειμένω είναι όχι μόνο η τόνωση της ίδρυσης νέων επιχειρήσεων, αλλά και η δημιουργία κατάλληλων συνθηκών ώστε αυτές να επιβιώσουν στην αγορά. Αυτό δημιουργεί την ανάγκη μεγαλύτερης ενσωμάτωσης των αρχών της Small Business Act στην πολιτική συνοχής. " προσοχή που θα επιστηθεί στους τομείς αυτούς στο πλαίσιο χάραξης της στρατηγικής για την περίοδο μετά το 2013 και της πολιτικής συνοχής μπορεί να συμβάλει στη διαρκή και αρμονική οικονομική ανάπτυξη της Ευρωπαϊκής Ένωσης.

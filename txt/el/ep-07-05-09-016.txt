<CHAPTER ID="016">
Παρεμβάσεις διάρκειας ενός λεπτού (Άρθρο 144 του Κανονισμού του ΕΚ) 
<SPEAKER ID="150" NAME="Πρόεδρος">
" ημερήσια διάταξη προβλέπει τις παρεμβάσεις ενός λεπτού επί σημαντικών πολιτικών θεμάτων.
<SPEAKER ID="151" NAME="György Schöpflin" AFFILIATION="PPE-DE">
(EN) Κύριε Πρόεδρε, η εντεινόμενη κρίση στις σχέσεις μεταξύ της Εσθονίας και της Ρωσίας μας επηρεάζει όλους. Βρισκόμαστε ενώπιον μας ξεκάθαρης περίπτωσης άσκησης απαράδεκτων πιέσεων από μια μεγάλη χώρα εις βάρος μιας μικρής χώρας. " Ευρωπαϊκή Ένωση οφείλει να προστατεύει τα μικρά κράτη από τέτοιου είδους πιέσεις. " Ρωσία κατηγορεί συστηματικά την Εσθονία ότι καλλιεργεί κάτι που η ίδια αποκαλεί "φασισμό", χωρίς να προσφέρει το παραμικρό αποδεικτικό στοιχείο. Αυτή η εκστρατεία απαξιώνει την ίδια την έννοια του αντιφασισμού, κυρίως επειδή η ίδια η Ρωσία συμπεριφέρεται ως κράτος φασιστικό. " εν λόγω εκστρατεία προσβάλλει τη μνήμη όσων αγωνίστηκαν όντως κατά του φασισμού και ιδίως όσων έδωσαν τις ζωές τους σε αυτόν τον αγώνα, μεταξύ των οποίων περιλαμβάνονται και εκατομμύρια Ρώσοι. Αντιφασισμός σημαίνει δημοκρατία και ίσος σεβασμός όλων. " Ρωσία, ερχόμενη σε αντίθεση με αυτήν την αρχή, αναβιώνει τον φασισμό και, ως εκ τούτου, μετατρέπεται σε απειλή για την Ευρώπη συνολικά.
<SPEAKER ID="153" NAME="Proinsias De Rossa" AFFILIATION="PSE">
(EN) Κυρία Πρόεδρε, θέλω να θίξω ένα σοβαρό θέμα που αφορά την κατάχρηση κοινοτικών πόρων, οι οποίοι χρησιμοποιούνται, κατά τη γνώμη μου, για την καταστροφή της αρχαιολογικής κληρονομιάς της Ιρλανδίας. Απευθύνω έκκληση στον Επίτροπο Δήμα να παρέμβει απευθείας στον ιρλανδό υπουργό κ. Roche προκειμένου να διασφαλιστεί ότι αυτές οι ενισχύσεις, οι οποίες χορηγούνται για την κατασκευή του αυτοκινητοδρόμου N3 στην κομητεία Meath, δεν θα διευκολύνουν την καταστροφή προσφάτως ανακαλυφθέντος νεολιθικού οικισμού - ενός "Woodhenge" . Ο εν λόγω οικισμός είναι πολύ σημαντικός, ενώ βρίσκεται πολύ κοντά στον ιστορικό τύμβο της Τάρας. Ο διευθυντής του Εθνικού Μουσείου της Ιρλανδίας έχει ζητήσει τη διενέργεια ολοκληρωμένης αρχαιολογικής ανασκαφής, πλην όμως, δεδομένου ότι ο υπουργός Roche κωφεύει μέχρι στιγμής απέναντι σε όλες τις συμβουλές των ειδημόνων, υπάρχει ορατός κίνδυνος εξαφάνισης αυτού του μοναδικού νεολιθικού οικισμού. Ενόψει της ευρωπαϊκής επένδυσης σε αυτό το έργο κατασκευής αυτοκινητοδρόμου, η Επιτροπή επιβάλλεται να παρέμβει ώστε να διασφαλίσει τη διενέργεια των ενδεδειγμένων ανασκαφών σε ένα σημαντικό τμήμα όχι μόνο της ιρλανδικής αλλά, εξ ορισμού, και της ευρωπαϊκής πολιτισμικής κληρονομιάς· αν καταστεί, μάλιστα, αναγκαίο, πρέπει να διασφαλίσει την επαναχάραξη του αυτοκινητοδρόμου N3, προκειμένου να επιτευχθεί αυτός ο στόχος.
<SPEAKER ID="154" NAME="Marco Pannella" AFFILIATION="ALDE">
(IT) Κυρία Πρόεδρε, κυρίες και κύριοι, πιστεύω ότι πρόκειται να παρακολουθήσουμε ένα επαίσχυντο -επαναλαμβάνω: επαίσχυντο- επεισόδιο στην ιστορία της Ευρωπαϊκής Ένωσης, για το οποίο ευθύνονται κυρίως το Συμβούλιο και η αδράνεια της Επιτροπής, κατά παράβαση των επιτακτικών εντολών μας. Τον Δεκέμβριο του 1994 ηττηθήκαμε για οκτώ μόλις ψήφους στη θέσπιση του παγκόσμιου μορατόριουμ για τη θανατική ποινή. Από τότε, επί 13 έτη, η συντριπτική πλειοψηφία του Ο"Ε ήταν έτοιμη να εγκρίνει αυτήν τη μεγάλη αρχή του πολιτισμού. Έκτοτε η Ευρωπαϊκή Ένωση δεν επέτρεψε τη διεξαγωγή της ψηφοφορίας.
<P>
Το Κοινοβούλιο υποστήριξε σε αυτήν τη συνεδρίαση ότι το Συμβούλιο Γενικών Υποθέσεων και Εξωτερικών Σχέσεων (ΣΓΥΕΣ) που θα συνέλθει τη Δευτέρα 14 Μαΐου, είναι πολύ πιθανόν να προδώσει ακόμη μία φορά την εντολή που του ανατέθηκε και να αναβάλει για ακόμη ένα έτος τη βέβαιη νίκη.
<P>
Κυρία Πρόεδρε, σας παρακαλώ να παροτρύνετε τον Πρόεδρο του Κοινοβουλίου να επιληφθεί εγκαίρως του ζητήματος.
<SPEAKER ID="155" NAME="Zdzisław Zbigniew Podkański" AFFILIATION="UEN">
(PL) Κυρία Πρόεδρε, οι παραγωγοί φρούτων της Πολωνίας έχουν υποστεί ένα ακόμα πλήγμα. " ανεπαρκής προστασία της εσωτερικής αγοράς έναντι των υπέρογκων εισαγωγών και του ντάμπινγκ επιδεινώθηκε λόγω του παγετού ο οποίος κατέστρεψε το 90% της εσοδείας του τρέχοντος έτους. Οι απώλειες, οι οποίες εκτιμάται ότι ανέρχονται σε 1,5 δισ. ευρώ περίπου, υπερβαίνουν τις δυνατότητες της πολωνικής κυβέρνησης και των ασφαλιστικών εταιρειών. " χαμηλή οικονομική αποδοτικότητα της καλλιέργειας φρούτων, ιδίως σαρκωδών φρούτων, και ειδικότερα μετά την προσχώρηση της Πολωνίας στην ΕΕ, οδήγησε σε διστακτικότητα για την ασφάλιση τέτοιων καλλιεργειών, τόσο από τις ασφαλιστικές εταιρείες όσο και από τους ίδιους τους παραγωγούς, οι οποίοι απλούστατα δεν μπορούν να ανταποκριθούν στο κόστος. Απαιτείται, λοιπόν, άμεση βοήθεια από την Ευρωπαϊκή Ένωση, με την παροχή τόσο επείγουσας ενίσχυσης όσο και μακροπρόθεσμων ενισχύσεων τα προσεχή χρόνια. Διαφορετικά, οι γεωργοί της Πολωνίας είναι καταδικασμένοι να χρεοκοπήσουν, και η ΕΕ θα υποχρεωθεί να εισάγει τα φρούτα της από τρίτες χώρες.
<SPEAKER ID="156" NAME="Gerard Batten" AFFILIATION="IND/DEM">
(EN) Κυρία Πρόεδρε, η Ευρωπαϊκή Επιτροπή πολύ σοφά επέλεξε να εγκαταλείψει τα σχέδια επιβολής της πλήρους μετάβασης του "νωμένου Βασιλείου στο μετρικό σύστημα. Συνειδητοποιεί ότι τίποτε δεν θα ήταν πιο πιθανό να προκαλέσει την εξέγερση του γενικού πληθυσμού ενάντια στην Ευρωπαϊκή Ένωση από το να χάσει τη λίβρα, την πίντα και το μίλι. Πρόκειται για νίκη της Βρετανίας, παρότι κερδίσαμε μόνο μια μάχη και όχι τον πόλεμο. " Ευρωπαϊκή Ένωση προέβη σε τακτική υποχώρηση προκειμένου να δώσει πιο στρατηγικές μάχες αργότερα. Ο αγώνας για τη βρετανική ανεξαρτησία συνεχίζεται και η τελική νίκη, την οποία θα σηματοδοτήσει η αποχώρηση της Βρετανίας από την Ευρωπαϊκή Ένωση, απέχει ακόμη πολύ. " επόμενη μεγάλη σύγκρουση θα αφορά το αναθεωρημένο Ευρωπαϊκό Σύνταγμα. Στο σημείο αυτό, θέλω να προσθέσω και εγώ τη φωνή μου σε όσους ζητούν την απονομή μεταθανάτιας βασιλικής χάρης στον μάρτυρα του μετρικού συστήματος, Steve Thoburn, ο οποίος καταδικάστηκε το έτος 2000 επειδή διέπραξε το φρικτό έγκλημα να πουλάει μπανάνες σε λίβρες και ουγκιές.
<SPEAKER ID="157" NAME="Hans-Peter Martin" AFFILIATION="NI">
(DE) Κυρία Πρόεδρε, θα ήθελα να ενημερώσω την κοινή γνώμη και τους υπευθύνους για μια εξωφρενική περίπτωση παρακώλυσης της εργασίας ενός ανεξάρτητου βουλευτή του Ευρωπαϊκού Κοινοβουλίου. Στην Αυστρία, ο κορυφαίος υποψήφιος του Φιλελεύθερου Φόρουμ στις τελευταίες φοιτητικές εκλογές, Martin Ehrenhauser, έλαβε στις 20 Απριλίου 2007 επιστολή που έγραφε: "Σας προτείνουμε να εργαστείτε ως συμβασιούχος από τις 15 Μαΐου 2007 για λογαριασμό της πολιτικής ομάδας των Μη Εγγεγραμμένων στο Ευρωπαϊκό Κοινοβούλιο". Ο κ. Ehrenhauser ήρθε εδώ, ξαφνικά όμως η επιστολή δεν ισχύει πλέον. Ο λόγος είναι μια πολιτική εντολή από την κορυφή, από τον νέο Γενικό Γραμματέα, Harald Rømer.
<P>
Αυτό είναι απαράδεκτο, ήταν κεραυνός εν αιθρία και στην προκειμένη περίπτωση βάλλει και εμένα. Ασφαλώς γνωρίζετε ότι κάθε βουλευτής έχει το δικαίωμα να εργάζεται στην Ομάδα του στη μητρική του γλώσσα με τουλάχιστον έναν συνεργάτη του Κοινοβουλίου. Μόνο σε εμένα το αρνήθηκαν αυτό γιατί θέλουν να κάνουν ακόμα πιο δύσκολο το έργο ενός δυσάρεστου επικριτή. Την ίδια ώρα, ειδικά οι μεγάλες Ομάδες διορίζουν στρατιές συνεργατών που πρόσκεινται στο εκάστοτε κόμμα τους. Συνολικά, το Κοινοβούλιο απασχολεί χιλιάδες συνεργατών.
<P>
Ζητώ από το Προεδρείο και τους υπευθύνους να διερευνήσουν την υπόθεση αυτή. Τέτοια πράγματα βλάπτουν το Σώμα, αλλά βλάπτουν και την αντίληψη για τη δημοκρατία.
<SPEAKER ID="158" NAME="Jaroslav Zvěřina" AFFILIATION="PPE-DE">
(CS) Κυρία Πρόεδρε, κυρίες και κύριοι, στη μεταμοντέρνα εποχή μας, ο γάμος καθίσταται όλο και λιγότερο δημοφιλής, ιδίως μεταξύ των νέων, παρότι εξακολουθεί να αποτελεί το θεμέλιο της οικογένειας. " υποστήριξη του γάμου είναι, λοιπόν, προς το συμφέρον και των κρατών μελών και της ΕΕ συνολικά. Μετά την ένταξή μας στην ΕΕ, ακούω συχνά παράπονα σχετικά με τις μακροπρόθεσμες περιπλοκές που αντιμετωπίζουν οι άνθρωποι που παντρεύονται πολίτες άλλων κρατών μελών.
<P>
Οι πολίτες της ΕΕ δυσκολεύονται να κατανοήσουν γιατί δεν έχει επιτευχθεί συμφωνία μεταξύ των κρατών μελών της ΕΕ σχετικά με την αμοιβαία αναγνώριση των επισήμων εγγράφων. Οι άνδρες και οι γυναίκες που επιθυμούν να παντρευτούν υποχρεώνονται να αφιερώσουν χρόνο και προσπάθεια, επισκεπτόμενοι πολλές υπηρεσίες και συμπληρώνοντας γραφειοκρατικά έγγραφα, προκειμένου να καταστεί δυνατός ο γάμος. Ακόμη και εγώ, ως βουλευτής του ΕΚ, δυσκολεύομαι να κατανοήσω γιατί οι υπηρεσίες ενός κράτους μέλους αρνούνται να αναγνωρίσουν πιστοποιητικά γάμου ή βεβαιώσεις ιθαγένειας οι οποίες είναι διατυπωμένες σε τυποποιημένα έγγραφα. Οι νέοι θεωρούν εξαιρετικά επίπονη τη διαδικασία έκδοσης πρόσφατων εγγράφων και επικύρωσής τους. Δεν τρέφω αυταπάτες όσον αφορά την ικανότητά μας να εναρμονίσουμε τους κώδικές μας. Εντούτοις, οι πολίτες μας αξίζουν σίγουρα ορισμένα απλά μέτρα τα οποία θα αποσκοπούν στην απλούστευση της συναφούς νομοθεσίας.
<SPEAKER ID="159" NAME="Eugenijus Gentvilas" AFFILIATION="ALDE">
(LT) " Ρωσία συμπεριφέρεται με επαίσχυντο τρόπο απέναντι στην Εσθονία και δεν προσπαθεί καν να κρύψει αυτήν της τη συμπεριφορά. Οι Ρώσοι έχουν ξεκινήσει οικονομικό αποκλεισμό εις βάρος ενός κράτους μέλους της Ευρωπαϊκής Ένωσης. Στο παρελθόν, η Ρωσία είχε συμπεριφερθεί με μεγαλύτερη διακριτικότητα απέναντι στη Λετονία ή τη Λιθουανία, ή άλλες χώρες, και γι' αυτό ίσως η Ευρωπαϊκή Ένωση αντιμετωπίζει με αδιαφορία τις περισσότερες ρωσικές ενέργειες. Μετά τα γεγονότα στην Εσθονία, σας απευθύνω έκκληση να επανεξετάσετε τις σχέσεις της Ευρωπαϊκής Ένωσης με τη Ρωσία. " στρατηγική εταιρική σχέση πρέπει να αντικατασταθεί από έντιμη και πραγματιστική συνεργασία βάσει αρχών.
<P>
Κατά τη γνώμη μου, είναι επιβεβλημένη η αναβολή της συνόδου της 18ης Μαΐου στη Σαμάρα. Πρέπει να εκθέσουμε με σαφήνεια στη Ρωσία την άποψη της Ευρωπαϊκής Ένωσης σχετικά με τις αναγκαίες προϋποθέσεις προκειμένου να είναι δυνατή η επανάληψη παρομοίων συνόδων στο μέλλον. Ο Χαβιέρ Σολάνα πρέπει να μεταβεί στη Μόσχα και να διατυπώσει με σαφή τρόπο τη θέση της Ευρωπαϊκής Ένωσης. " Ευρώπη έχει στη διάθεσή της αρκετά επιχειρήματα. Εκείνο που φοβάμαι είναι ότι ορισμένοι από τους ηγέτες της Ευρωπαϊκής Ένωσης θα θέλουν μία ακόμη ευκαιρία φωτογράφησής τους με τον αντιδημοκρατικό Πούτιν, αντί να υπερασπιστούν τις δημοκρατικές αξίες της Ευρωπαϊκής Ένωσης.
<SPEAKER ID="160" NAME="Malcolm Harbour" AFFILIATION="PPE-DE">
(EN) Κυρία Πρόεδρε, επιτρέψτε μου καταρχάς να δηλώσω -και ευελπιστώ ότι θα το μεταφέρετε στον Πρόεδρο του ΕΚ- ότι με χαροποίησε ιδιαιτέρως η πρωτοβουλία του να προσκαλέσει σήμερα το απόγευμα στο Σώμα κατόχους του βραβείου Νόμπελ, δεδομένου ιδίως ότι μας προσφέρθηκε η δυνατότητα να ακούσουμε τις απόψεις διακεκριμένων επιστημόνων οι οποίοι μίλησαν ενώπιον του Σώματος. Κυρίες και κύριοι συνάδελφοι, ενώ καλούμαστε να χειριστούμε πολλά θέματα τα οποία σχετίζονται με την επιστήμη και την τεχνολογία, δεν αναπτύσσουμε σε ικανοποιητικό βαθμό διάλογο με την επιστημονική και τεχνολογική κοινότητα. Μέσω αυτής μου της παρέμβασης, θέλω να επιστήσω την προσοχή όλων των συναδέλφων μου στο γεγονός ότι η μονάδα αξιολόγησης της επιστήμης και της τεχνολογίας του Κοινοβουλίου, στην οποία έχω την τιμή να είμαι αντιπρόεδρος, με πρόεδρο τον συνάδελφό μου κ. Busquin, πραγματοποιεί μια σημαντική εκδήλωση κατά την εβδομάδα συνόδου του Ιουνίου στο Στρασβούργο, με τίτλο "The STOA Experience". Θα υπάρξουν εκθέσεις στις οποίες θα παρουσιαστούν πρόσφατα έργα και πολλοί διακεκριμένοι επιστήμονες θα συναντηθούν και θα συνομιλήσουν με τους βουλευτές του ΕΚ για τα έργα που βρίσκονται σε εξέλιξη. Ευελπιστώ ότι θα είναι πολλοί οι συνάδελφοι οι οποίοι θα εκμεταλλευτούν αυτήν την πολύτιμη ευκαιρία για ενίσχυση του διαλόγου μεταξύ των βουλευτών του Κοινοβουλίου και των πρωτοπόρων της επιστημονικής και τεχνολογικής κοινότητας της Ευρωπαϊκής Ένωσης.
<SPEAKER ID="161" NAME="Πρόεδρος">
Σας ευχαριστούμε που μας εφιστάτε την προσοχή σε αυτό το θέμα, κύριε Harbour.
<SPEAKER ID="162" NAME="John Attard-Montalto" AFFILIATION="PSE">
(EN) Κυρία Πρόεδρε, θέλω να τονίσω ένα θέμα το οποίο δεν είναι ευρέως γνωστό στην Ευρωπαϊκή Ένωση. Πρόκειται για το γεγονός ότι -εξαιρουμένης της Δανίας- στη χώρα μου, που είναι η μικρότερη χώρα της ΕΕ, καταγράφονται οι υψηλότερες τιμές στην αγορά αυτοκινήτων. Αυτό οφείλεται κυρίως στην επιβολή εκτάκτου φόρου ο οποίος καλείται τέλος ταξινόμησης και ορισμένες φορές υπερβαίνει ακόμη και την αξία του ιδίου του αυτοκινήτου. Αυτό σημαίνει ότι, σε μια χώρα στην οποία οι μισθοί είναι συγκρίσιμοι το πολύ με το μέσο εισόδημα στην Ευρώπη, η τιμή των αυτοκινήτων, είτε αυτά είναι νέα είτε είναι μεταχειρισμένα, είναι εξωφρενική. Έτσι, τα μεσαία και κατώτερα οικογενειακά εισοδήματα υφίστανται πιέσεις όταν τίθεται θέμα αλλαγής αυτοκινήτου. Επηρεάζεται συγχρόνως το όλο θέμα της αλλαγής του παγκοσμίου κλίματος. Μολονότι η Μάλτα είναι μικρή, οι ιδιοκτήτες αυτοκινήτων δυσκολεύονται εξαιρετικά να αντικαταστήσουν τα οχήματά τους με νέα, πιο αποδοτικά, τα οποία καταναλώνουν λιγότερη ενέργεια και παράγουν λιγότερα καυσαέρια.
<SPEAKER ID="163" NAME="Marian Harkin" AFFILIATION="ALDE">
(EN) Κυρία Πρόεδρε, ως βουλευτής του ΕΚ από την Ιρλανδία, αισθάνομαι ιδιαίτερη ικανοποίηση που έχω στη διάθεσή μου ένα λεπτό για να προσθέσω τη φωνή μου στις πολλές φωνές των ανθρώπων που πανηγυρίζουν και χειροκροτούν ενόψει των χθεσινών εξελίξεων στο Μπέλφαστ. Πολύ εύλογα μάλιστα συγχαρήκαμε νωρίτερα σήμερα τις κκ. Betty Williams και Mairead Corrigan και τους κκ. David Trimble και John Hume, στους οποίους έχει απονεμηθεί το βραβείο Νόμπελ, για τη συμβολή τους στην ειρήνευση και την εδραίωση της ειρήνης στη Βόρεια Ιρλανδία. " Betty Williams και η Mairead Corrigan εργάστηκαν στους κόλπους των κοινοτήτων τους, καθώς εκεί επιτυγχάνεται η πραγματική εδραίωση της ειρήνης, μεταξύ ανθρώπων, μεταξύ οικογενειών, μεταξύ γειτόνων και μεταξύ κοινοτήτων. Απαιτείται, όμως, επίσης τολμηρή πολιτική ηγεσία η οποία θα προωθήσει τη διαδικασία, και σήμερα τιμήσαμε δύο από αυτούς τους πολιτικούς, τον David Trimble και τον John Hume. Υπήρξαν και πολλοί άλλοι πολιτικοί, σε διάφορα επίπεδα, οι οποίοι διακινδύνευσαν εξίσου για την ειρήνη, και γι' αυτό αξίζουν επίσης τα συγχαρητήριά μας.
<P>
Καθώς εορτάζουμε τα πενηντάχρονα της ΕΕ, οφείλουμε να αναγνωρίσουμε ότι η ΕΕ διαδραμάτισε επίσης σημαντικό ρόλο στην ειρηνευτική διαδικασία στη Βόρεια Ιρλανδία, προσφέροντάς μας ηθική και οικονομική στήριξη. Για τη στήριξή αυτή, νομίζω ότι μπορώ να πω, εξ ονόματός μου και εξ ονόματος του ιρλανδικού λαού, ένα μεγάλο ευχαριστώ στην ΕΕ, η οποία πίστεψε σε εμάς και μας ενίσχυσε στην πορεία για την ειρήνη.
<SPEAKER ID="164" NAME="Antonio De Blasio" AFFILIATION="PPE-DE">
(HU) Τους τελευταίους έξι μήνες, εργοστάσια τα οποία λειτουργούν στο έδαφος της Αυστρίας ρυπαίνουν διαρκώς τα ύδατα του ποταμού Ράμπα. Ο εν λόγω ποταμός, όταν διασχίζει τα ουγγρικά σύνορα, είναι γεμάτος ήδη με μολυσμένα, αφρισμένα νερά. Ο ούγγρος υπουργός Περιβαλλοντικής Προστασίας, ο οποίος παραιτήθηκε εχθές, είχε δώσει στα αυστριακά εργοστάσια προθεσμία έως την 1η Μαΐου προκειμένου να σταματήσουν να ρυπαίνουν τον ποταμό, όμως δεν έχει μέχρι στιγμής σημειωθεί πρόοδος. Την 1η Απριλίου, μαζί με τον συνάδελφό μου, παρέδωσα προσωπικά στις αυστριακές αρχές το αίτημα της ουγγρικής αντιπροσωπείας του Λαϊκού Κόμματος, με το οποίο ζητείται η λήψη των ενδεδειγμένων μέτρων από την περιφερειακή και ομοσπονδιακή κυβέρνηση. Μέχρι στιγμής, δεν έχουμε λάβει καμία απάντηση.
<P>
" Αυστροουγγρική Επιτροπή Υδάτων, η οποία πριν από αρκετά χρόνια είχε εκδώσει τις άδειες λειτουργίας αυτών των εργοστασίων, πραγματοποιεί αυτήν την περίοδο την ετήσια συνεδρίασή της. " εν λόγω επιτροπή αποτελείται από εκπροσώπους των κυβερνήσεων και των δύο κρατών, οπότε και η ανάκληση των αδειών χρήσης των υδάτων εμπίπτει στο πεδίο των αρμοδιοτήτων της. Πρέπει να καταβάλουμε κάθε δυνατή προσπάθεια ώστε να σταματήσουμε αυτήν την επιζήμια, διασυνοριακή ρύπανση του περιβάλλοντος· καλώ, λοιπόν, την Αυστροουγγρική Επιτροπή Υδάτων, και ως εκ τούτου εμμέσως τις κυβερνήσεις των δύο εμπλεκομένων κρατών μελών -και ζητώ γι' αυτό τη συνδρομή του Κοινοβουλίου- να αναστείλουν αμέσως τις άδειες χρήσης των υδάτων των εν λόγω εργοστασίων, τα οποία ρυπαίνουν τον ποταμό.
<SPEAKER ID="165" NAME="Μάριος Ματσάκης" AFFILIATION="ALDE">
(EN) Κυρία Πρόεδρε, καθώς εορτάζουμε 50 χρόνια ευρωπαϊκών αξιών και θεμελιωδών αρχών, η δημοκρατία σε ένα υποψήφιο κράτος μέλος δίνει αγώνα επιβίωσης. " εκλεγμένη κυβέρνηση της Τουρκίας δέχεται απροκάλυπτες απειλές από τον μεγαλύτερο εχθρό της χώρας: τους στρατηγούς του στρατού της. Ο τουρκικός στρατός, αντί να προστατεύει τη δημοκρατία, έχει βαλθεί να την καταστρέψει. Ανεξαρτήτως της προσωπικής μας στάσης έναντι της προσχώρησης της Τουρκίας στην ΕΕ, είναι προς όφελός μας και προς όφελος του τουρκικού λαού να συνεχίσει η Τουρκία τη διαδικασία μεταρρυθμίσεων. Είναι καθήκον μας να στηρίξουμε τις πολιτικές δυνάμεις της Τουρκίας, οι οποίες εκπροσωπούνται σήμερα από την κυβέρνηση του κ. Ερντογάν, στον αγώνα τους κατά των αναχρονιστικών ενόπλων δυνάμεων, οι οποίες εκπροσωπούνται από τον αρχηγό του Γενικού Επιτελείου στρατηγό Buyukanit. Καλώ τον Πρόεδρο του Ευρωπαϊκού Κοινοβουλίου να προβεί το ταχύτερο δυνατόν σε δήλωση στην οποία θα εκφράζει την έντονη στήριξή μας προς την κυβέρνηση της Τουρκίας και την αποδοκιμασία μας για την παρέμβαση του στρατού στην πολιτική ζωή της χώρας.
<P>
Το μήνυμα του Ευρωπαϊκού Κοινοβουλίου προς τους στρατηγούς του τουρκικού στρατού πρέπει να είναι ισχυρό και ευκρινές: "Μείνετε στους στρατώνες σας και σταματήστε να πολεμάτε τη δημοκρατία".
<SPEAKER ID="166" NAME="Milan Gaľa" AFFILIATION="PPE-DE">
(SK) Παρακολουθώ την κατάσταση όσον αφορά τους πολιτικούς κρατούμενους στην Κούβα για μεγάλο διάστημα. Με ικανοποίηση πληροφορήθηκα την είδηση ότι αρκετές ομάδες της αντιπολίτευσης κατέληξαν προσφάτως σε κοινή δήλωση στην οποία εξέφρασαν τη δέσμευσή τους να τηρήσουν ενιαία στάση στον αγώνα για την ειρηνική μετάβαση της νήσου στη δημοκρατία.
<P>
Οι συνυπογράφοντες τη δήλωση περιλαμβάνουν γνωστούς αντιφρονούντες όπως ο Oswaldo Payá από το Χριστιανοδημοκρατικό Κίνημα Απελευθέρωσης, ο Elizardo Sanchez από την Κουβανική Επιτροπή Ανθρωπίνων Δικαιωμάτων και Εθνικής Συμφιλίωσης και οι Martha Beatriz Roque και René Gómez Manzano από τη Συνέλευση για την Προώθηση της Κοινωνίας των Πολιτών. Το έγγραφο υπέγραψαν επίσης τα μέλη της οργάνωσης την οποία ίδρυσαν οι σύζυγοι των πολιτικών κρατουμένων, γνωστής ως "Γυναίκες στα Λευκά".
<P>
Μια ενωμένη ειρηνική αντιπολίτευση είναι αναγκαία για την υλοποίηση των αλλαγών τις οποίες έχει ανάγκη ο λαός. Δεν πρέπει δε να λησμονείται το γεγονός ότι, παρά τις όποιες πολιτικές και φιλοσοφικές διαφορές τους, οι ομάδες αυτές έχουν κοινούς στόχους, όπως ο σεβασμός των ανθρωπίνων δικαιωμάτων, η συμφιλίωση, η απελευθέρωση των πολιτικών κρατουμένων, η μη βία και η συνεργασία.
<SPEAKER ID="167" NAME="Zita Pleštinská" AFFILIATION="PPE-DE">
(SK) Σκοπός της παρέμβασής μου είναι να προειδοποιήσω τους ευρωπαίους καταναλωτές οι οποίοι φορούν κινεζικά προϊόντα κλωστοϋφαντουργίας. Δυστυχώς, πολλά από αυτά τα προϊόντα βάφονται με τη χρήση αζωχρωστικών οι οποίες δεν ανταποκρίνονται στις προδιαγραφές της οδηγίας 2002/61/ΕΚ για τις αζωχρωστικές.
<P>
Όταν οι άνθρωποι φορούν αυτά τα προϊόντα κλωστοϋφαντουργίας, οι αζωχρωστικές διεισδύουν στο σώμα σαν σιωπηροί δολοφόνοι και προκαλούν καρκίνο. Πολύ πρόσφατα, τον Μάιο του 2006, τα εργαστήρια πιστοποιημένου οργανισμού ο οποίος λειτουργεί στην πόλη Svit της Σλοβακίας, υπέβαλαν σε δοκιμή δείγμα 90 κλωστοϋφαντουργικών προϊόντων για παιδιά, η επιλογή των οποίων έγινε τυχαία από τη σλοβακική αγορά, ενώ τα περισσότερα είχαν εισαχθεί από την Κίνα, και διαπίστωσαν ότι ένα στα δεκαπέντε προϊόντα ήταν επικίνδυνο.
<P>
Ευλόγως, λοιπόν, μπορεί να συμπεράνει κανείς ότι μεγάλες παρτίδες παρομοίων ουσιαστικά κλωστοϋφαντουργικών προϊόντων κυκλοφορούν στις αγορές και άλλων κρατών μελών της ΕΕ. Δεδομένου ότι τα εν λόγω προϊόντα είναι εξαιρετικά επικίνδυνα, απευθύνω έκκληση στην Επιτροπή να λάβει αποτελεσματικά μέτρα προκειμένου να περιοριστεί όσο το δυνατόν περισσότερο ο χρόνος μεταξύ της συλλογής των δειγμάτων και της δημοσίευσης προειδοποιητικού σήματος μέσω του συστήματος έγκαιρης προειδοποίησης. " περίοδος των 3,5 μηνών ή παραπάνω που απαιτείται επί του παρόντος είναι αρκετά μεγάλη ώστε να επιτρέπει την πώληση και την εξαφάνιση του επικίνδυνου προϊόντος από την αγορά. Θεωρώ ανησυχητικά αυτά τα στοιχεία, και πιστεύω ειλικρινά ότι δεν πρέπει να παραμένουμε αδρανείς.
<SPEAKER ID="168" NAME="Czesław Adam Siekierski" AFFILIATION="PPE-DE">
(PL) Κυρία Πρόεδρε, υπάρχει ένα ρητό σύμφωνα με το οποίο μπορεί κανείς να καταλάβει ποιοι είναι οι πραγματικοί του φίλοι σε καταστάσεις κρίσης. Επί του παρόντος, οι πολωνοί καλλιεργητές σαρκωδών φρούτων βρίσκονται αντιμέτωποι με μια τέτοια κρίση εξαιτίας του παγετού που έπληξε την Πολωνία τις τελευταίες εβδομάδες. Σύντομα, αυτές οι καλλιέργειες και οι οικογένειες που τις εκμεταλλεύονται θα βυθιστούν στη φτώχεια. Οι γεωργοί της Πολωνίας προσβλέπουν σε ενίσχυση από την ΕΕ, και προσδοκούν ότι κάποιος θα τους τείνει χείρα βοηθείας. Αυτό, άλλωστε, πρέπει να συμβεί, διότι αυτό σημαίνει αλληλεγγύη, αυτό σημαίνει να είμαστε ενωμένοι και να βοηθάμε ο ένας τον άλλον. Ο Λεχ Βαλέσα, ο οποίος είναι σήμερα παρών στο Σώμα, μπορεί να σας πει πολύ περισσότερα γι' αυτό το θέμα. " παροχή βοήθειας από την Ευρωπαϊκή Ένωση θα συμβάλει στη δημιουργία θετικού κλίματος και θα ενισχύσει την εκτίμηση των πολιτών μας προς την ΕΕ. Εδώ, σε τούτο το Σώμα, στα θεσμικά όργανα της ΕΕ, πρέπει να αναπτύξουμε μέσα σε επίπεδο ΕΕ τα οποία θα βοηθούν τις χώρες, τις περιφέρειες και τις βιομηχανίες οι οποίες έχουν πληγεί από φυσικές καταστροφές.
<SPEAKER ID="169" NAME="Πρόεδρος">
" συζήτηση έληξε.

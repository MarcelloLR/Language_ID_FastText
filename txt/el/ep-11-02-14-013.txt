<CHAPTER ID="013">
Η εφαρμογή της οδηγίας για τις υπηρεσίες (συζήτηση) 
<SPEAKER ID="035" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Gebhardt, εξ ονόματος της Επιτροπής Εσωτερικής Αγοράς και Προστασίας των Καταναλωτών, σχετικά με την εφαρμογή της οδηγίας για τις υπηρεσίες 2006/123/ΕΚ.
<SPEAKER ID="036" NAME="Evelyne Gebhardt" LANGUAGE="DE">
Κύριε Πρόεδρε, κυρίες και κύριοι, εδώ στο Ευρωπαϊκό Κοινοβούλιο, συζητάμε για μεγάλο χρονικό διάστημα για την οδηγία για τις υπηρεσίες, και εκφράσαμε πολλές ανησυχίες στις συζητήσεις μας σχετικά με τον τρόπο που πρέπει να εφαρμοστεί και με το πώς μπορούμε να διασφαλίσουμε ότι οι φορείς παροχής υπηρεσιών έχουν ελεύθερη κυκλοφορία στην Ευρωπαϊκή Ένωση. Πρόκειται για ένα σημαντικό πολιτικό ζήτημα. Για αυτόν τον λόγο εμείς, ως Κοινοβούλιο, αποφασίσαμε ότι όχι μόνο επιθυμούμε να παράγουμε νομοθεσία, αλλά ότι επιθυμούμε επίσης να παρακολουθήσουμε τον τρόπο που η οδηγία για τις υπηρεσίες πράγματι μεταφέρεται στα κράτη μέλη. Είναι προς το συμφέρον μας να μεταφερθεί ορθά, σωστά και καλά η οδηγία. " Ευρωπαϊκή Επιτροπή συμφώνησε, επίσης, να μας βοηθήσει εν προκειμένω. Θα ήθελα, κατά συνέπεια, να ευχαριστήσω τον Επίτροπο Barnier, ο οποίος μας παρείχε πολύτιμες πληροφορίες σχετικά με το ζήτημα.
<P>
Έχουμε ιδιαίτερες ανησυχίες σχετικά με τέσσερις συγκεκριμένους τομείς, δηλαδή τη διαδικασία αξιολόγησης, τα κέντρα ενιαίας εξυπηρέτησης, τη διοικητική συνεργασία και το πεδίο εφαρμογής της οδηγίας.
<P>
Σχετικά με το πρώτο σημείο, θέλω να πω τα εξής. " αμοιβαία αξιολόγηση είναι ένα από τα βασικά στοιχεία στο οποίο εμείς, ως Κοινοβούλιο, και εγώ, ως η τότε εισηγήτρια, είπαμε ότι αντιτασσόμαστε, καθώς συνεπάγεται τεράστια γραφειοκρατία για τα κράτη μέλη. Ακούω, επίσης, από τα κράτη μέλη σήμερα ότι πράγματι υπάρχουν παράπονα σχετικά με τη γραφειοκρατία. Επ' αυτού, ωστόσο, θα ήθελα απλώς να καταστήσω απολύτως σαφές στα κράτη μέλη για ακόμα μία φορά ότι εκείνα ήταν που το επιθυμούσαν αυτό και όχι το Κοινοβούλιο! Το εισήγαγαν στη νομοθεσία και, έτσι, εκείνα πρέπει να αναλάβουν την ευθύνη για αυτό ακόμα και εάν, για παράδειγμα, οι τοπικές κοινότητες ξεκινούν να συζητούν τι τους έκανε πάλι η Ευρώπη.
<P>
Σε ό,τι αφορά το δεύτερο σημείο -τα κέντρα ενιαίας εξυπηρέτησης- θα έλεγα ότι αυτή είναι η απάντηση σε ό,τι πράξαμε από πολιτικής άποψης. Δηλώσαμε απερίφραστα ότι η αρχή της οδηγίας των υπηρεσιών δεν είναι η αρχή της χώρας προέλευσης, αλλά η αρχή της χώρας προορισμού. Αυτό σημαίνει ότι οι φορείς παροχής υπηρεσιών πρέπει να σέβονται τη νομοθεσία του κράτους στο οποίο δραστηριοποιούνται. Αυτό καθιστά ακόμα πιο σημαντική τη λήψη από τα κέντρα ενιαίας εξυπηρέτησης όχι μόνο πληροφοριών σχετικά με τους νόμους που πρέπει να τηρηθούν, αλλά επίσης της απαραίτητης συνδρομής ώστε να μπορέσει όντως να εφαρμοστεί σωστά και με συνέπεια η εν λόγω νομοθεσία στα κράτη μέλη. Κατά συνέπεια, βρίσκω λυπηρό το γεγονός ότι, ενώ αυτά τα κέντρα ενιαίας εξυπηρέτησης έχουν δημιουργηθεί σε πολλά κράτη μέλη -αν και όχι σε όλα ακόμα- αυτό πραγματοποιήθηκε με μη ικανοποιητικό τρόπο. Σε ορισμένες περιπτώσεις, υπάρχουν απλώς διαδικτυακές πύλες. Αυτό δεν ικανοποιεί το Ευρωπαϊκό Κοινοβούλιο - πρέπει να υπάρχουν πολλά περισσότερα πίσω από τα εν λόγω κέντρα ενιαίας εξυπηρέτησης. Πρέπει να υπάρχουν άτομα πίσω από αυτά, τα οποία θα μπορούν να παρέχουν ουσιαστική βοήθεια στους φορείς παροχής υπηρεσιών αυτού του τομέα. Ένα ζήτημα εδώ είναι η γλώσσα που παρέχεται. Δεν είναι αρκετό να παρέχεται η τοπική γλώσσα και ίσως και τα Αγγλικά. Κατά την άποψή μου -και το Κοινοβούλιο εκφράστηκε με παρόμοιο τρόπο- είναι σημαντικό για τους φορείς παροχής υπηρεσιών να περιλαμβάνεται επίσης η γλώσσα της γειτονικής κομητείας. Το λέω αυτό απευθυνόμενη εν μέρει στον πολωνό πρόεδρό μας - στη συνοριακή περιοχή ανάμεσα στη Γερμανία και την Πολωνία, τα γερμανικά πρέπει να προσφέρονται στην Πολωνία και τα πολωνικά στη Γερμανία, έτσι ώστε οι πληροφορίες και η βοήθεια να είναι όντως πολύ καλές, έτσι ώστε ακόμα και οι πιο μικρές επιχειρήσεις, οι οποίες δεν γνωρίζουν άπταιστα αγγλικά, να μπορούν πραγματικά να συμμετέχουν σε διασυνοριακές δραστηριότητες.
<P>
" διοικητική συνεργασία είναι ένα ακόμα σημαντικό σημείο και πρόκειται για έναν τομέα στον οποίο πηγαίνουμε προς τη σωστή κατεύθυνση. Εν προκειμένω, τα κράτη μέλη έχουν ακόμα πάρα πολλά να πράξουν στον τομέα της συνεργασίας και της εκπαίδευσης και κατάρτισης των υπαλλήλων, έτσι ώστε το εν λόγω σύστημα να μπορέσει να χρησιμοποιηθεί σωστά.
<P>
Τέλος, φτάνουμε στο πεδίο εφαρμογής, σε σχέση με το οποίο θα ήθελα να καταστήσω απολύτως σαφές για μία ακόμα φορά ότι εξαιρέθηκαν όλες οι υπηρεσίες γενικού οικονομικού συμφέροντος από το πεδίο εφαρμογής του άρθρου 16. Αναμένω από τα κράτη μέλη να το σεβαστούν αυτό. Εάν επιθυμούν να συμπεριληφθούν οι εν λόγω υπηρεσίες στο πεδίο εφαρμογής της οδηγίας για τις υπηρεσίες, αυτό είναι δικαίωμά τους, αλλά στην περίπτωση αυτήν δεν πρέπει να το παρουσιάσουν ως μέρος της οδηγίας για τις υπηρεσίες· αντίθετα, πρόκειται για δική τους πολιτική δήλωση πρόθεσης και για κάτι την ευθύνη του οποίου θα πρέπει να αναλάβουν τα ίδια. Αυτό ζητώ από τα κράτη μέλη σε αυτό το πλαίσιο.
<SPEAKER ID="037" NAME="Michel Barnier" LANGUAGE="FR">
Κύριε Πρόεδρε, σας ευχαριστώ για το καλωσόρισμά σας. Και εγώ χαίρομαι που είμαι πάλι εδώ μαζί σας, όπως κάθε μήνα. Θα ήθελα να ευχαριστήσω το Κοινοβούλιο και την κ. Gebhardt ιδιαίτερα για την αδημονία και την επαγρύπνησή της. Καταλαβαίνω γιατί το Κοινοβούλιο είναι απαιτητικό όσον αφορά την ορθή εφαρμογή της εν λόγω οδηγίας, η οποία εγκρίθηκε λίγο περισσότερο από τέσσερα χρόνια πριν. " κ. Gebhardt μίλησε για εκτενείς συζητήσεις εδώ στο Κοινοβούλιο. Συζητήσεις έλαβαν χώρα και προηγουμένως· έλαβαν χώρα και εκτός Κοινοβουλίου.
<P>
Μπορώ να θυμηθώ ορισμένες από τις έντονες συζητήσεις σχετικά με αυτό το ζήτημα· ήταν συχνά ενδιαφέρουσες και, ορισμένες φορές, ελαφρώς παράλογες. Επιπλέον, δεν έχω ξεχάσει, κυρία Gebhardt, τον ρόλο ζωτικής σημασίας που διαδραμάτισε το Κοινοβούλιο, παρακινούμενο από εσάς και τον κ. Harbour, όσον αφορά τη βελτίωση της αρχικής πρότασης της Επιτροπής και την άρση του αδιεξόδου στο οποίο βρεθήκαμε εκείνη την περίοδο. Παράλληλα διατήρησε τη συνολική δομή της οδηγίας, η οποία στοχεύει -και αυτό είναι προφανώς ένα από τα κύρια ζητήματα που διακυβεύονται για την εσωτερική αγορά- στην ενίσχυση της ανάπτυξης και της απασχόλησης, επειδή είναι σαφές σήμερα, κυρίες και κύριοι, ότι 9 στις 10 νέες θέσεις απασχόλησης που δημιουργούνται στην ευρωπαϊκή οικονομία δημιουργούνται στην οικονομία υπηρεσιών. Μπορώ, επίσης, να σας πω ότι επιθυμώ να δημιουργηθούν νέες θέσεις απασχόλησης στον βιομηχανικό τομέα. Αυτό, προφανώς, εγείρει άλλα ζητήματα σε σχέση με τις ευρωπαϊκές πολιτικές που πρέπει να προωθούμε προκειμένου να διατηρηθεί μια βιομηχανική βάση μεταποίησης. Ωστόσο, οι υπηρεσίες αποτελούν κύρια πηγή ανάπτυξης και απασχόλησης.
<P>
Με τη νέα έκθεση της κ. Gebhardt, το Κοινοβούλιο για μία ακόμα φορά επιβεβαίωσε τη δέσμευσή του όσον αφορά αυτό το θέμα, και η ίδια η κ. Gebhardt έδειξε ότι είναι ιδιαιτέρως αποφασισμένη, εάν μου επιτρέπεται η έκφραση. Προσωπικά χαίρομαι, σε αυτήν την περίπτωση, που είναι αποφασισμένη όσον αφορά την παρακολούθηση της μεταφοράς και της σωστής εφαρμογής της εν λόγω οδηγίας, η οποία αποτελεί προϋπόθεση για την ολοκλήρωση της εσωτερικής αγοράς στις υπηρεσίες.
<P>
Καθώς στέκομαι εδώ ενώπιόν σας, τέσσερα χρόνια μετά την έγκριση της εν λόγω οδηγίας, αυτή έχει ήδη αποφέρει απτά αποτελέσματα. Έχουμε λάβει, κυρίες και κύριοι, περισσότερες από 1.000 κοινοποιήσεις για αλλαγές στη νομοθεσία εντός των κρατών μελών. Ενίοτε, γενικά κείμενα ή κείμενα πλαίσια έχουν εισαγάγει τομεακές αλλαγές σε κάθε χώρα ή ακόμα και σε κάθε περιφέρεια. Στην πραγματικότητα, αρκετές χιλιάδες αλλαγές στην εθνική ή την περιφερειακή νομοθεσία έχουν ήδη πραγματοποιηθεί ως αποτέλεσμα της ώθησης που παρέχει η εν λόγω οδηγία. Πιστεύουμε ότι εξακολουθούν να υπάρχουν πολλές δυνατότητες και πρέπει, κατά συνέπεια, να προχωρήσουμε.
<P>
" κ. Gebhardt έθιξε ένα πολύ σημαντικό ζήτημα, το οποίο αφορά ένα από τα εργαλεία της οδηγίας για τις υπηρεσίες - τα κέντρα ενιαίας εξυπηρέτησης. Υποστηρίζω πλήρως τη φιλόδοξη προσέγγιση του Κοινοβουλίου ώστε να διασφαλιστεί ότι τα εν λόγω σημεία επαφής θα γίνουν πολύ σύντομα γνήσιες διοικητικές πύλες που θα επιτρέπουν στις εταιρείες να ολοκληρώνουν ηλεκτρονικά όλες τις διαδικασίες και τις διατυπώσεις που τις αφορούν - και αυτό περιλαμβάνει, κυρία Gebhardt, κυρίες και κύριοι, και εκείνες που υπερβαίνουν το πεδίο εφαρμογής μόνο της οδηγίας για τις υπηρεσίες.
<P>
Σε αυτό το πλαίσιο, συνεργαζόμαστε με τα κράτη μέλη για τη διασυνοριακή διαλειτουργικότητα των ηλεκτρονικών υπογραφών. Θα σας παρουσιάσω επίσης, πιθανόν μέχρι το τέλος του τρέχοντος έτους, ένα κείμενο σχετικά με τις ηλεκτρονικές υπογραφές και τη διασυνοριακή διαλειτουργικότητα των ηλεκτρονικών ταυτοτήτων και εγγράφων. Συμφωνώ, επίσης, μαζί σας όσον αφορά τη σημασία της δημιουργίας κέντρων ενιαίας εξυπηρέτησης, τα οποία είναι πραγματικά πολύγλωσσα -ένα σημαντικό στοιχείο της προστιθέμενης αξίας τους- έτσι ώστε να μπορούν να τα χρησιμοποιούν τα άτομα στη γλώσσα τους και να μπορούν να λαμβάνουν απάντηση στη γλώσσα τους, και σε διασυνοριακό επίπεδο, και έτσι ώστε να μπορέσουμε να καταστήσουμε το εν λόγω εργαλείο -τα κέντρα ενιαίας εξυπηρέτησης- προσβάσιμο ιδιαίτερα προς τις μικρομεσαίες επιχειρήσεις. Επιπλέον, ένα από τα βασικά στοιχεία για να διευκολυνθεί η εν λόγω διοικητική συνεργασία και να αναπτυχθούν τα κέντρα ενιαίας εξυπηρέτησης, όπως επιθυμείτε, είναι να βελτιώσουμε ταυτόχρονα την ποιότητα των ηλεκτρονικών μεταφράσεων. Ενδεχομένως να το συζητήσουμε αυτό αργότερα σε σχέση με το δίπλωμα ευρεσιτεχνίας.
<P>
Προσωπικά συμμετέχω ενεργά, στο πλαίσιο του Σώματος των Επιτρόπων, και με τους συναδέλφους μου οι οποίοι είναι υπεύθυνοι για τα διάφορα αυτά προγράμματα -επειδή κατανέμονται σε αρκετές Γενικές Διευθύνσεις- στην ενίσχυση της έρευνας και της ανάπτυξης ηλεκτρονικών προγραμμάτων. Με αυτόν τον τρόπο θα διασφαλιστεί ότι θα έχουμε ιδιαίτερα εμπεριστατωμένες μεταφράσεις άριστης ποιότητας το συντομότερο δυνατό όχι μόνο για το δίπλωμα ευρεσιτεχνίας, αλλά και για άλλες χρήσεις, όπως τα κέντρα ενιαίας εξυπηρέτησης και το σύστημα πληροφόρησης για την εσωτερική αγορά (ΙΜΙ). Θα είναι μεγάλη αλλαγή για όλους εμάς εδώ, που πρέπει να εργαζόμαστε σε περισσότερες από 23 γλώσσες, να μπορούμε να έχουμε μια τέλεια μετάφραση χάρη στα εν λόγω μηχανογραφημένα και ηλεκτρονικά προγράμματα. Συμμερίζομαι, επίσης, την άποψη του Κοινοβουλίου σχετικά με την ανάγκη εκπαίδευσης εθνικών υπαλλήλων, έτσι ώστε να αναπτύξουν αληθινή κουλτούρα διοικητικής συνεργασίας, όπου δεν τη διαθέτουν.
<P>
Κυρία Gebhardt, θα συνεχίσουμε να προωθούμε τη χρήση του IMI, το οποίο μόλις ανέφερα. Σήμερα -πρόσφατα επανεξέτασα το εν λόγω θέμα- σχεδόν 5.000 ευρωπαϊκές αρχές είναι εγγεγραμμένες στο IMI, και ο στόχος μου είναι πολύ απλός: Επιθυμώ να μετατραπεί το ΙΜΙ σε ένα είδος διοικητικού Facebook, εάν μου επιτρέπεται να χρησιμοποιήσω αυτήν την έκφραση, με δυνατότητες μετάφρασης. Κυρίες και κύριοι, στο χαρτοφυλάκιό μου περιλαμβάνονται τρία πολύ σημαντικά εργαλεία που θα φέρουν την Ευρώπη εγγύτερα στους πολίτες της και στις μικρές και μεσαίες επιχειρήσεις. Αυτά είναι: τα κέντρα ενιαίας εξυπηρέτησης, το IMI και το δίκτυο επίλυσης προβλημάτων στην εσωτερική αγορά (SOLVIT). Κατά συνέπεια, μπορείτε να βασιστείτε σε εμένα· θα εργαστώ ειδικά επάνω σε αυτά τα τρία εργαλεία έτσι ώστε να παρασχεθούν πόροι προς αυτά, κυρίως πόροι μετάφρασης, αλλά και άλλου είδους, και να διαπιστωθεί με ποιον τρόπο εφαρμόζονται σε κάθε χώρα.
<P>
Επιπλέον, δεν είμαι ικανοποιημένος με το να σας εξηγώ απλά τα πράγματα εδώ· θα τα εξηγήσω επίσης σε κάθε πρωτεύουσα και, έτσι, όπως ακριβώς υποσχέθηκα, κάθε εβδομάδα θα επισκέπτομαι μια ευρωπαϊκή πρωτεύουσα και σε καθεμία από αυτές τις πρωτεύουσες θα πραγματοποιώ συνάντηση πρακτικής εργασίας με τους εθνικούς αξιωματούχους, οι οποίοι είναι υπεύθυνοι για την εφαρμογή των οδηγιών μας: σχετικά με τα επαγγελματικά προσόντα, τις υπηρεσίες και τις δημόσιες συμβάσεις. Κάθε φορά, διαπιστώνω με ποιον τρόπο και με ποια μέσα τα εν λόγω εργαλεία -τα κέντρα ενιαίας εξυπηρέτησης, το κέντρο SOLVIT και το σύστημα πληροφόρησης για την εσωτερική αγορά (IMI)- εφαρμόζονται και χρησιμοποιούνται. Συνεπώς, την προηγούμενη εβδομάδα ήμουν στο Λουξεμβούργο και αυτήν την εβδομάδα θα βρίσκομαι στη Σλοβενία προκειμένου να πραγματοποιήσω αυτόν τον έλεγχο με τους αξιωματούχους της εν λόγω χώρας, τους οποίους χρειάζομαι ώστε να διασφαλιστεί ότι η εσωτερική αγορά λειτουργεί σωστά.
<P>
Κατά συνέπεια, θα συνεχίσουμε να εργαζόμαστε σε αυτό το πνεύμα με τα κράτη μέλη και θα ελέγχουμε εάν, εκτός από την απλή μεταφορά, η οδηγία για τις υπηρεσίες όντως εφαρμόζεται σωστά. Επιπλέον, ανάλογα με το τι θα καλυφθεί κατά τη συζήτηση που πρόκειται να κάνουμε τώρα, παραμένω στη διάθεση του Κοινοβουλίου ώστε να παράσχω και άλλες πιο συγκεκριμένες απαντήσεις σχετικά με την παρακολούθηση της εφαρμογής της εν λόγω οδηγίας για τις υπηρεσίες.
<SPEAKER ID="038" NAME="Sophie Auconie" LANGUAGE="FR">
Κύριε Πρόεδρε, κύριε Επίτροπε, κυρίες και κύριοι, ο σκοπός εδώ δεν είναι να εξεταστεί εκ νέου η εφαρμογή της οδηγίας για τις υπηρεσίες, επί της οποίας εργάστηκε και την οποία εν συνεχεία ενέκρινε αυτό το Σώμα το 2006. Είναι ακόμα πάρα πολύ νωρίς για αυτό. Πολλά κράτη δεν την έχουν ακόμα μεταφέρει πλήρως ή ορθώς. Αυτός είναι ακριβώς ο λόγος για αυτήν την έκθεση πρωτοβουλίας.
<P>
Καταρχάς, τονίζει τη σημασία και σε οικονομικό και σε κοινωνικό επίπεδο του εν λόγω ανοίγματος του τομέα των υπηρεσιών στην Ευρώπη. Όπως είπατε, κύριε Επίτροπε, οι δραστηριότητες που καλύπτονται αφορούν το 40% του ΑΕγχΠ και των θέσεων απασχόλησης της ΕΕ, ενώ οι δυνατότητες ανάπτυξης υπολογίζονται στο 0,6-1,5% του ΑΕγχΠ. Όπως μόλις είπατε, κύριε Επίτροπε, εννέα από τις 10 θέσεις απασχόλησης μεταφράζονται σε πραγματικό οικονομικό αντίκτυπο.
<P>
Δεύτερον, η έκθεση τονίζει θεμελιώδη στοιχεία για τη μεταφορά της οδηγίας. Εγώ, από την πλευρά μου, θα τονίσω δύο πτυχές, τις οποίες και εσείς τονίσατε, κυρία Gebhardt.
<P>
Καταρχάς, τα κέντρα ενιαίας εξυπηρέτησης. Πρέπει να θυμόμαστε ότι βασικός στόχος μας είναι, φυσικά, να διευκολύνουμε την παροχή υπηρεσιών σε ολόκληρη την Ευρώπη. Στην πράξη, αυτό σημαίνει ότι οι επιχειρηματίες που επιθυμούν να συστήσουν μια επιχείρηση στο εξωτερικό ή να παράσχουν διασυνοριακές υπηρεσίες πρέπει να μπορούν να χρησιμοποιούν ένα κέντρο ενιαίας εξυπηρέτησης. Αυτό θα δίνει εξηγήσεις για όλες τις διατυπώσεις και τις διαδικασίες που αυτοί πρέπει να ολοκληρώσουν προκειμένου να συστήσουν την επιχείρησή τους και θα το πράττει στη γλώσσα τους. Τα εν λόγω κέντρα ενιαίας εξυπηρέτησης είναι σημαντικά για την επιτυχία της οδηγίας για τις υπηρεσίες. Πρέπει να είναι εύκολα προσβάσιμα, τόσο ως ηλεκτρονικά όσο και ως φυσικά σημεία επαφής -όπως ειπώθηκε- και πρέπει να είναι αποτελεσματικά και διαλειτουργικά. Είναι σημαντικό να μη δημιουργείται καταστροφικό διοικητικό βάρος στους επιχειρηματίες μας, οι οποίοι συνήθως έχουν ΜΜΕ.
<P>
" δεύτερη πτυχή αφορά το πεδίο εφαρμογής της οδηγίας. " οδηγία εξαιρεί ορισμένους τομείς από το πεδίο εφαρμογής της λόγω της ειδικής φύσης τους. Αυτή είναι η περίπτωση, συγκεκριμένα, των μη οικονομικών υπηρεσιών κοινής ωφελείας, δεδομένου ότι οι οικονομικές υπηρεσίες κοινής ωφελείας έχουν, καταρχήν, καλυφθεί. Κατά την άποψή μου, όλα αυτά στερούνται νομικής σαφήνειας και πρέπει να παρακολουθούμε στενά τον τρόπο με τον οποίο τα κράτη μέλη εφαρμόζουν τους εν λόγω κανόνες.
<P>
Τέλος, πιστεύω ότι πρέπει να διεξαγάγουμε μια γνήσια πολιτική συζήτηση σε ευρωπαϊκό επίπεδο σχετικά με το τι εννοούμε όταν μιλάμε για υπηρεσίες κοινής ωφελείας και σχετικά με τους κανόνες που επιθυμούμε να εφαρμόσουμε σε αυτές.
<SPEAKER ID="039" NAME="Filiz Hakaeva Hyusmenova" LANGUAGE="BG">
Κύριε Πρόεδρε, τα κράτη μέλη είχαν στη διάθεσή τους τρία χρόνια για να μεταφέρουν την οδηγία για τις υπηρεσίες στην εθνική νομοθεσία τους. Έναν χρόνο μετά από αυτήν την προθεσμία, μπορούμε να αξιολογήσουμε την εφαρμογή της και να περιγράψουμε τις προοπτικές για μεγαλύτερη πρόοδο.
<P>
" έκθεση της Ευρωπαϊκής Επιτροπής με σαφήνεια αποκαλύπτει την ποικιλία των νομικών και διοικητικών απαιτήσεων στα κράτη μέλη, τις διαφορετικές προσεγγίσεις και τους ποικίλους βαθμούς στους οποίους έχει εφαρμοστεί η οδηγία. " ανάπτυξη μιας ενιαίας αγοράς για τις υπηρεσίες είναι πολύ σημαντική για τη δημιουργία νέων θέσεων απασχόλησης. Για αυτόν τον λόγο πιστεύω ότι η Επιτροπή και τα κράτη μέλη πρέπει να είναι πιο δραστήρια όσον αφορά την εξάλειψη όλων των νομικών και διοικητικών φραγμών που εκκρεμούν.
<P>
Πρέπει να δοθεί επιπλέον στήριξη στις μικρές και μεσαίες επιχειρήσεις. " εφαρμογή της αρχής της πολυγλωσσίας σε μεμονωμένα σημεία επαφής και η πιο ευρεία χρήση των οφελών της ηλεκτρονικής διακυβέρνησης θα καθιστούσε σημαντικά πιο εύκολη τη ζωή των φορέων παροχής υπηρεσιών.
<SPEAKER ID="040" NAME="Małgorzata Handzlik" LANGUAGE="PL">
Κύριε Πρόεδρε, θα ήθελα να εκφράσω τις ειλικρινείς ευχαριστίες μου προς την εισηγήτρια για την πολύ καλή συνεργασία μας και τη διάθεσή της για συμβιβασμό. Μπορώ με ασφάλεια να πω ότι η οδηγία για τις υπηρεσίες είναι βασικό στοιχείο για τη σωστή λειτουργία της κοινής αγοράς. Εάν δεν εφαρμοστεί σωστά, μπορούμε να ξεχάσουμε το όραμα του Jacques Delors και πολλές από τις πρωτοβουλίες της "πράξης ενιαίας αγοράς" θα μείνουν κενές υποσχέσεις. Κατά συνέπεια, εξ ονόματος της Ομάδας μου, της Ομάδας του Ευρωπαϊκού Λαϊκού Κόμματος (Χριστιανοδημοκράτες), κάνω έκκληση με ιδιαίτερη έμφαση στα κράτη μέλη ώστε να καλύψουν το έργο που εκκρεμεί σχετικά με την εφαρμογή. Τώρα που ξεπεράσαμε την κρίση, χρειαζόμαστε περισσότερο από ποτέ την οδηγία για τις υπηρεσίες.
<P>
" έκθεση, την οποία εγκρίναμε στην Επιτροπή Εσωτερικής Αγοράς και Προστασίας των Καταναλωτών, αποδίδει μεγάλη σημασία και, κατά την άποψή μου, μέγιστη σημασία στα κέντρα ενιαίας εξυπηρέτησης, τα οποία, κατά την άποψη των χρηστών, εξακολουθούν να μην λειτουργούν επαρκώς. Σε ορισμένες περιπτώσεις, πολλές διαδικασίες εξακολουθούν να μην είναι διαθέσιμες σε ηλεκτρονική μορφή. Επιθυμούμε τα κέντρα ενιαίας εξυπηρέτησης να είναι ολοκληρωμένα κέντρα ηλεκτρονικής επαφής με τις αρχές. Δεν πρέπει να ξεχνάμε, ωστόσο, ότι τα σημεία εκκίνησης για τα διάφορα κράτη μέλη ήταν διαφορετικά. Σε ορισμένα, τα κέντρα ενιαίας εξυπηρέτησης δημιουργήθηκαν με βάση υπάρχουσες δομές και σε άλλα δημιουργήθηκαν από το μηδέν. Ωστόσο, θέλουμε αυτά να βοηθήσουν τους φορείς παροχής υπηρεσιών με τον ίδιο τρόπο σε όλα τα κράτη μέλη. Κατά συνέπεια, μου φαίνεται πως είναι επιτακτική ανάγκη να αναπτύξει η Επιτροπή μια σειρά βέλτιστων πρακτικών, οι οποίες θα βοηθήσουν τα κράτη μέλη να εργαστούν περαιτέρω επί των κέντρων ενιαίας εξυπηρέτησης.
<P>
Τέλος, θα ήθελα να αναφερθώ εν συντομία στην έκθεση που δημοσιεύτηκε πρόσφατα σχετικά με την αμοιβαία αξιολόγηση. " έκθεση της Επιτροπής Εσωτερικής Αγοράς και Προστασίας των Καταναλωτών έχει ήδη συμπεριλάβει τη δήλωση ότι τα κράτη μέλη δεν υπήρξαν επαρκώς φιλόδοξα όσον αφορά την κανονιστική απλοποίηση, αποφασίζοντας συχνά να αντικαταστήσουν μια απαίτηση με μια άλλη. Δυστυχώς, μια ανάγνωση της έκθεσης για την αμοιβαία αξιολόγηση επιβεβαιώνει αυτούς τους φόβους. Εξακολουθούμε να αντιμετωπίζουμε καταστάσεις κατά τις οποίες τα κράτη μέλη επιχειρούν να εφαρμόσουν κανόνες, οι οποίοι ενίοτε δεν φαίνεται να δικαιολογούνται στις διατάξεις της οδηγίας για τις υπηρεσίες. Ελπίζω πως η περαιτέρω εργασία επί της οδηγίας θα οδηγήσει σε εξάλειψη του εν λόγω φαινομένου.
<SPEAKER ID="041" NAME="Bernadette Vergnaud" LANGUAGE="FR">
Κύριε Πρόεδρε, κύριε Επίτροπε, κυρίες και κύριοι, η οδηγία για τις υπηρεσίες υπήρξε αντικείμενο δημόσιου πολιτικού διαλόγου άνευ προηγουμένου, όταν συζητήθηκε στο Κοινοβούλιο.
<P>
Χάρη στις προσπάθειες επίτευξης συμβιβασμού, των οποίων ηγήθηκε η κ. Gebhardt, την οποία συγχαίρω , το κείμενο το οποίο κατάφερε να εγκρίνει το Κοινοβούλιο το 2006 συνδύαζε την ανάγκη τόνωσης της εσωτερικής αγοράς υπηρεσιών ως πηγή δυνητικής ανάπτυξης και δημιουργίας θέσεων απασχόλησης, και τον σεβασμό των κοινωνικών δικαιωμάτων, του εργατικού δικαίου και του ειδικού χαρακτήρα των υπηρεσιών κοινής ωφελείας.
<P>
Προκειμένου να διατηρηθεί αυτή η πολύ λεπτή ισορροπία, η οδηγία έπρεπε να μεταφερθεί με πολύ μεγάλη προσοχή. Αυτό προκάλεσε προβλήματα σε πολλά κράτη μέλη, όπως δυσκολίες όσον αφορά την υλοποίηση των κέντρων ενιαίας εξυπηρέτησης και της διαδικασίας αμοιβαίας αξιολόγησης.
<P>
Επί του παρόντος, ανησυχώ και αμφισβητώ την επιλογή που έκανε η Γαλλία· πρόκειται κατά πολύ για επιλογή της μειοψηφίας και θα έχει ως αποτέλεσμα τη διάσπαση των διατάξεων σε μια ολόκληρη σειρά από νόμους και διατάγματα. Λυπάμαι, επίσης, για την πολύ περιοριστική ερμηνεία της έννοιας της χορήγησης άδειας για παροχή υπηρεσιών. Θα δημιουργήσει νομική αβεβαιότητα για τις κοινωνικές υπηρεσίες που σχετίζονται με τη φροντίδα μικρών παιδιών και ατόμων με αναπηρίες, παρόλο που προβλέφθηκαν στην οδηγία δυνατότητες παρέκκλισης και εξαίρεσης.
<P>
Το Κοινοβούλιο συμμετέχει και θα συνεχίσει να συμμετέχει πλήρως στην παρακολούθηση της επιτυχούς εφαρμογής της εν λόγω οδηγίας, η οποία είναι σημαντική προκειμένου να διασφαλιστεί ότι η ενιαία αγορά δημιουργεί θέσεις απασχόλησης και βρίσκεται εγγύτερα στους πολίτες και ότι η Ευρώπη βιώνεται καθημερινά ως κάτι θετικό, όχι ως κάτι αρνητικό.
<P>
Κατά συνέπεια, καλώ τα κράτη μέλη και την Επιτροπή να εντείνουν τις προσπάθειές τους, ώστε να διασφαλισθεί μια απολύτως διαφανής διαδικασία για τους ευρωπαίους πολίτες.
<P>
(Ο Πρόεδρος διακόπτει την ομιλήτρια)
<SPEAKER ID="042" NAME="Morten Løkkegaard" LANGUAGE="DA">
Κύριε Πρόεδρε, το 2006, είμαι βέβαιος ότι πολύ λίγα άτομα συνειδητοποιούσαν πως εγκρίναμε ένα εργαλείο το οποίο θα ήταν πολύ σημαντικό για την έξοδο της ΕΕ από την κρίση, η οποία παραμόνευε. Με πιθανή την αύξηση του ΑΕγχΠ της ΕΕ έως και κατά 1,5% και τη δημιουργία πολλών νέων θέσεων απασχόλησης, πρέπει να πούμε ότι, εγκρίνοντας το εν λόγω εργαλείο, κάναμε ένα γιγάντιο άλμα προς την ελεύθερη κυκλοφορία για τις υπηρεσίες. Σήμερα, το 2011, όλοι μπορούν να κατανοήσουν ότι βιώνουμε μια μάλλον εκτεταμένη κρίση και για αυτόν τον λόγο είναι, φυσικά, ιδιαίτερα λυπηρό το ότι ορισμένα κράτη μέλη εξακολουθούν να μην έχουν εφαρμόσει σημαντικά μέρη της οδηγίας. " εν λόγω έκθεση ήρθε, κατά συνέπεια, ακριβώς την κατάλληλη στιγμή. Αψηφά την κοινή λογική αντιστάθμισης του μοχλού ανάπτυξης που αυτή αντιπροσωπεύει, και οι καλοί μαθητές της τάξης -εκείνοι που διέκριναν τη λογική και το όφελος από την ταχεία, αποτελεσματική και ορθή εφαρμογή της- είναι εκείνοι οι οποίοι υποφέρουν, και σε αυτούς περιλαμβάνεται και η δική μου χώρα.
<P>
Αυτά σχετικά με την επίπληξη. Τώρα, ας ασχοληθούμε με τις αχτίδες φωτός και, φυσικά, με αυτές είναι που πρέπει να ασχοληθούμε σε μεγάλο βαθμό και όντως με αυτές ασχοληθήκαμε στην εν λόγω έκθεση. Με αυτήν την έκθεση επιτύχαμε, πιστεύω, να αποφύγουμε τις πολιτικές διενέξεις του παρελθόντος, και σαφώς αυτό είναι σημαντικό επειδή υπάρχουν πολλά άλλα πράγματα στα οποία μπορούμε να επικεντρώσουμε τις προσπάθειές μας. Επιτρέψτε μου να αναφέρω μόνο τρία από αυτά. Καταρχάς, είναι σημαντικό να εκμεταλλευτούμε την εμπειρία μας όσον αφορά τη διαδικασία ελέγχου και τη διαδικασία αμοιβαίας αξιολόγησης, καθώς αμφότερες αποφέρουν όφελος επειδή μπορούν να χρησιμοποιηθούν σε συνδυασμό με άλλες οδηγίες στο μέλλον. Πρέπει, κατά συνέπεια, να υπάρχει μεγαλύτερος βαθμός διαφάνειας σε σχέση με τη διαδικασία και ελπίζω πως η έκθεση θα μπορέσει να συμβάλει σε αυτό.
<P>
Δεύτερον, είναι φυσικά σημαντικό να προωθηθεί η διοικητική συνεργασία, ιδίως μέσω του συστήματος πληροφόρησης για την εσωτερική αγορά (ΙΜΙ), όπως αναφέρθηκε κάποιες φορές. Τρίτον, είναι σημαντικό -όπως οι περισσότεροι ήδη ανέφεραν- να εξελιχθούν τα κέντρα ενιαίας εξυπηρέτησης σε ολοκληρωμένες πύλες ηλεκτρονικής διακυβέρνησης, που θα μπορούν να ελαφρύνουν τον διοικητικό φόρτο των φορέων παροχής υπηρεσιών οι οποίοι επιδιώκουν να παράσχουν διασυνοριακές υπηρεσίες.
<P>
Τέλος, θα ήθελα να εκφράσω τις ευχαριστίες μου για την εξαίρετη συνεργασία με την κ. Gebhardt και τους άλλους εισηγητές επί αυτού του θέματος. Πιστεύω ότι καταφέραμε να επιτύχουμε ορισμένους ικανοποιητικούς συμβιβασμούς σε ένα δύσκολο κείμενο.
<SPEAKER ID="043" NAME="Pascal Canfin" LANGUAGE="FR">
Κύριε Πρόεδρε, κύριε Επίτροπε, κυρία Gebhardt, το 2006, η Ομάδα μου, η Ομάδα των Πρασίνων/Ευρωπαϊκής Ελεύθερης Συμμαχίας, καταψήφισε την οδηγία για τις υπηρεσίες, και σήμερα θεωρούμε ότι η έκθεση που αξιολογεί την εφαρμογή της εν λόγω οδηγίας για τις υπηρεσίες, η οποία προηγουμένως ήταν γνωστή ως οδηγία Bolkestein, είναι εξίσου μη ικανοποιητική. " Ομάδα Verts/ALE θα καταψηφίσει, κατά συνέπεια, την εν λόγω έκθεση.
<P>
Θα ήθελα να καταστήσω σαφές, κυρία Gebhardt, ότι κάνατε ό,τι μπορούσατε ώστε να επιτύχετε τους καλύτερους δυνατούς συμβιβασμούς. Ωστόσο, πιστεύω ότι η εν λόγω έκθεση υπερέβη δυστυχώς κάποια όρια, γεγονός το οποίο σημαίνει πως δεν μπορούμε να την υπερψηφίσουμε.
<P>
Θα ήθελα επίσης να δηλώσω ότι φροντίσατε ιδιαιτέρως να επισημάνετε πως δεν πρέπει να δημιουργείται σύγχυση όσον αφορά τις διάφορες αρμοδιότητες και, οπωσδήποτε, ούτε και εγώ επιθυμώ να δημιουργήσω σύγχυση όσον αφορά τις αρμοδιότητες των κρατών μελών και τις αρμοδιότητες της Ευρωπαϊκής Ένωσης.
<P>
Εάν η Γαλλία, για παράδειγμα, μετέφερε την οδηγία για τις υπηρεσίες και αποφάσιζε να συμπεριλάβει σε αυτήν παιδικούς σταθμούς, όταν σχεδόν όλες οι άλλες χώρες είχαν επιλέξει να πράξουν το αντίθετο, αυτό θα αποτελούσε σαφώς αρμοδιότητα της γαλλικής κυβέρνησης και όχι της Ευρωπαϊκής Ένωσης. Κατά συνέπεια, η Ομάδα Verts/ALE ασφαλώς δεν καταψηφίζει την εν λόγω έκθεση προκειμένου να ασκήσει κριτική στον τρόπο με τον οποίο μεταφέρθηκε η οδηγία στη Γαλλία. Το πράττει λόγω δύο βασικών σημείων.
<P>
Το πρώτο είναι ότι ζητήσαμε επανειλημμένως κατά τη διάρκεια των συζητήσεων να αξιολογήσουν τα κράτη μέλη τον αντίκτυπο που είχε η αρχική μεταφορά της οδηγίας για τις υπηρεσίες στην ποιότητα των θέσεων απασχόλησης και των υπηρεσιών. Δυστυχώς, η αξιολόγηση αυτή του αντίκτυπου στην ποιότητα των θέσεων απασχόλησης και των υπηρεσιών δεν ήταν δυνατό να ενσωματωθεί στην έκθεση.
<P>
Ζητήσαμε, επίσης, αξιολόγηση του αντίκτυπου στο κόστος για τις δημόσιες αρχές. Κάθε φορά που προσπαθούμε να λάβουμε μέτρα για τη ρύθμιση των χρηματοπιστωτικών αγορών, για παράδειγμα, μας λένε ότι αυτό θα στοιχίσει μια περιουσία. Εδώ, υπάρχει ένα πολύ υψηλό κόστος για τις δημόσιες αρχές σε μια εποχή αυστηρών προϋπολογισμών και κανένας δεν θέλει να το αξιολογήσει προκειμένου να υπολογιστούν τα υπέρ και τα κατά της οδηγίας για τις υπηρεσίες.
<P>
" τελευταία μου επισήμανση έχει τη μορφή ερώτησης προς τον Επίτροπο Barnier. Δυστυχώς, δεν μπορέσαμε να λάβουμε διαβεβαιώσεις από αυτήν την έκθεση ότι η Ευρωπαϊκή Επιτροπή θα λάβει επιτέλους υπόψη το άρθρο 14 της Συνθήκης της Λισαβόνας και θα παρουσιάσει μια πρόταση οδηγίας για τις δημόσιες υπηρεσίες. Μπορείτε να μας πείτε πότε επιτέλους θα αναλάβει η Επιτροπή τις ευθύνες της επί αυτού του σημείου;
<SPEAKER ID="044" NAME="Malcolm Harbour" LANGUAGE="EN">
Κύριε Πρόεδρε, η συζήτηση απόψε με την Επιτροπή Εσωτερικής Αγοράς και Προστασίας των Καταναλωτών είναι σημαντική ώστε να καταδειχθεί ότι η οδηγία για τις υπηρεσίες -για την οποία κάναμε τόσες προσπάθειες κατά την τελευταία κοινοβουλευτική περίοδο υπό την ηγεσία της Evelyne Gebhardt, με συμμετοχή πολλών συναδέλφων, συμπεριλαμβανομένου και εμού- είναι απολύτως αναγκαία για τη δημιουργία μελλοντικής ανάπτυξης και θέσεων απασχόλησης στην ευρωπαϊκή οικονομία.
<P>
Στον κ. Canfin και σε άλλους λέω ότι έγινε μεγάλη επένδυση σε χρόνο και σε πόρους καθώς και σε συστήματα, όπως τα κέντρα ενιαίας εξυπηρέτησης, προκειμένου να δημιουργηθούν οι εν λόγω θέσεις απασχόλησης και η ανάπτυξη, όμως τώρα πρέπει να υπάρξει αποτέλεσμα. Το ζήτημα με την εν λόγω έκθεση είναι ότι έχουμε ήδη πραγματοποιήσει τεράστιο όγκο εργασίας, αλλά τώρα πρέπει να δούμε το αποτέλεσμα αυτής της εργασίας.
<P>
Ένα από τα ζητήματα για το οποίο γνωρίζω ότι είναι ιδιαιτέρως ενήμερος ο κ. Επίτροπος και το οποίο αντικατοπτρίζεται σε ορισμένες από τις ιδέες στην Πράξη για την Ενιαία Αγορά, που θα επαναφέρουμε στο Κοινοβούλιο σε δύο μήνες, είναι το γεγονός ότι τα κράτη μέλη πρέπει να αρχίσουν να χρησιμοποιούν και να αναπτύσσουν τα νέα αυτά μέσα και να ενθαρρύνουν τις επιχειρήσεις να τα χρησιμοποιούν. Οι συνάδελφοι θα θυμούνται ότι αυτό απευθύνεται σε μεγάλο βαθμό στις μικρές και μεσαίες επιχειρήσεις. Εκείνες είναι, όπως κατέδειξε το σύνολο του έργου της προηγούμενης Επιτροπής, που αποθαρρύνονται από τους διοικητικούς φραγμούς που συναντούν σε όλα τα επίπεδα όσον αφορά τη δημιουργία και την παροχή υπηρεσιών εντός της Ευρωπαϊκής Ένωσης, πράγμα φυσικά το οποίο είναι δικαίωμα που έχουν σύμφωνα με τις Συνθήκες.
<P>
Τώρα είναι η στιγμή να το εφαρμόσουμε αυτό. Μέρος αυτού είναι να ξεπεραστούν όλες οι βαθιά ριζωμένες υποψίες και προβλήματα που αυτές αντιμετώπισαν, και να καταστεί σαφές πως αυτό που επιτύχαμε εδώ είναι πιθανότατα το μεγαλύτερο ενιαίο σύνολο απορρυθμιστικών μέτρων όσον αφορά το άνοιγμα αγορών το οποίο υπήρξε ποτέ ως αποτέλεσμα μίας μόνο οδηγίας -έχουμε πληροφορηθεί για τα χιλιάδες μέτρα που άλλαξαν- και ομοίως η πρώτη σημαντική επένδυση εκ μέρους των κρατών μελών όσον αφορά την προώθηση της ενιαίας αγοράς στις επιχειρήσεις.
<P>
Αυτός είναι ο σκοπός των κέντρων ενιαίας εξυπηρέτησης. Είναι αρμόδια για την παροχή των απλών πληροφοριών που χρειάζεται μια επιχείρηση εάν επιθυμεί να παρέχει υπηρεσίες σε άλλη χώρα -αυτήν την ουσιώδη έρευνα προτού ξεκινήσει.
<P>
Αυτή είναι μόνο η πρώτη από πολλές εκθέσεις και πολλές έρευνες τις οποίες θα συνεχίσει να διενεργεί η επιτροπή μου, επειδή πρόκειται για μακροπρόθεσμο έργο. Βρισκόμαστε στην αρχή μιας κατάστασης απολύτως ζωτικής σημασίας για το μέλλον της ευρωπαϊκής οικονομίας.
<SPEAKER ID="046" NAME="Eva-Britt Svensson" LANGUAGE="SV">
Κύριε Πρόεδρε, όταν το Κοινοβούλιο ψήφισε την οδηγία για τις υπηρεσίες, η Συνομοσπονδιακή Ομάδα της Ευρωπαϊκής Ενωτικής Αριστεράς/Αριστεράς των Πρασίνων των Βορείων Χωρών την καταψήφισε. Αυτό συνέβη επειδή πιστεύαμε ότι ο πυρήνας της οδηγίας για τις υπηρεσίες βασίζεται στις ελευθερίες της φιλελεύθερης αγοράς της ΕΕ, στην οποία η ελευθερία των εταιρειών και η ελεύθερη διακίνηση των υπηρεσιών είναι πιο σημαντικές από τις συνδικαλιστικές και τις κοινωνικές ελευθερίες. Όταν τα συνδικαλιστικά δικαιώματα έρχονται σε σύγκρουση με τους κανόνες της εσωτερικής αγοράς, επικρατούν οι κανόνες της εσωτερικής αγοράς. Είδαμε τις συνέπειες αυτού του γεγονότος στην απόφαση Laval και σε αρκετές άλλες αντισυνδικαλιστικές αποφάσεις.
<P>
" αρχή της χώρας προέλευσης έχει σαφώς αντικατασταθεί από την ελευθερία παροχής υπηρεσιών, αλλά χρειαζόμασταν μια αρχή της αποδέκτριας χώρας, με άλλα λόγια, να έχουν εφαρμογή οι κανόνες στην αποδέκτρια χώρα. Καταθέσαμε μια πρόταση για αυτόν τον σκοπό, αλλά δυστυχώς δεν καταφέραμε να την περάσουμε.
<P>
Γνωρίζω ότι η εισηγήτρια, κ. Gebhardt, επιθυμεί να προστατέψει τα συνδικαλιστικά δικαιώματα. Γράφει ότι η οδηγία δεν πρέπει να υπονομεύει τις γενικές υπηρεσίες κοινωνικής πρόνοιας, αλλά αυτό δεν είναι αρκετό για μπορέσει η Ομάδα GUE/NGL να στηρίξει την έκθεση. Αυτό οφείλεται στο ότι οι αντισυνδικαλιστικές αποφάσεις δεν αναφέρονται στην έκθεση, παρά το γεγονός ότι έχουν αλλάξει πλήρως την πολιτική για την αγορά εργασίας και έχουν περιορίσει τα δικαιώματα των εργαζομένων.
<P>
" έκθεση δεν αναφέρει επίσης τα αιτήματα επί των οποίων συμφώνησαν προηγουμένως η Ομάδα GUE/NGL και η Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, και συγκεκριμένα ότι χρειαζόμαστε ένα κοινωνικό πρωτόκολλο σύμφωνα με το οποίο οι συνδικαλιστικές και οι κοινωνικές ελευθερίες δεν θα κατέχουν δευτερεύουσα θέση σε σχέση με τις ελευθερίες της αγοράς. Λυπούμαστε για την απουσία αυτού στην έκθεση.
<P>
Όταν η Επιτροπή θα εξετάσει πόσο καλά λειτουργεί η οδηγία, οι συνδικαλιστικές οργανώσεις θα έχουν αποκλειστεί ως σημείο επαφής, ενώ, κατά τη γνώμη μου, αυτό θα πρέπει να αποτελεί ρητή απαίτηση. Κατά συνέπεια, η Ομάδα GUE/NGL δεν μπορεί δυστυχώς να στηρίξει την εν λόγω έκθεση.
<P>
Επιτρέψτε μου να ολοκληρώσω λέγοντας απλώς ότι τα συνδικαλιστικά και τα κοινωνικά δικαιώματα και οι συλλογικές συμβάσεις δεν πρέπει ποτέ να θεωρηθούν διοικητικοί φραγμοί.
<SPEAKER ID="047" NAME="Mara Bizzotto" LANGUAGE="IT">
Κύριε Πρόεδρε, κυρίες και κύριοι, την οδηγία για τις υπηρεσίες πάντοτε περιέβαλε ανεξήγητα αισιόδοξη φρασεολογία. Φαίνεται ότι η Ευρώπη ανέμενε ότι με την εν λόγω οδηγία θα ακολουθούσε ένα εκπληκτικό άνοιγμα της αγοράς, το οποίο δεν θα είχε καμία αρνητική συνέπεια και θα προανήγγειλε μόνο θετικές εξελίξεις. Τώρα, που ακόμα δεν έχει εφαρμοστεί πλήρως σε όλες τις χώρες, γνωρίζουμε ήδη ότι οι εν λόγω προσδοκίες έχουν, τουλάχιστον εν μέρει, διαψευστεί.
<P>
Υπάρχουν ορισμένοι τομείς στους οποίους η οδηγία δεν θα καταφέρει να βελτιώσει την αγορά ή την ποιότητα των προσφερόμενων υπηρεσιών, πόσο μάλλον να δημιουργήσει περισσότερες θέσεις απασχόλησης. Θα μπορούσα να αναφέρω πλήθος παραδειγμάτων, συμπεριλαμβανομένων των τοπικών αγορών και των πλανόδιων λιανοπωλητών, οι οποίοι αποτελούν σημαντικό στοιχείο της περιφερειακής παράδοσης και ταυτότητας σε κάποια κράτη μέλη, συμπεριλαμβανομένης της Ιταλίας.
<P>
Πρόκειται για έναν τομέα ο οποίος, κατά τη γνώμη μου, πρέπει να εξαιρεθεί από την εφαρμογή της οδηγίας για τις υπηρεσίες. Για αυτόν τον λόγο, ελπίζω πως το Κοινοβούλιο θα ζητήσει αναθεώρηση της οδηγίας για τις υπηρεσίες, έτσι ώστε το πεδίο εφαρμογής της να μπορέσει να τροποποιηθεί, επειδή ως έχει υπάρχει σοβαρός κίνδυνος να πλήξει τομείς οι οποίοι είναι θεμελιώδεις για την οικονομία.
<SPEAKER ID="048" NAME="Andreas Schwab" AFFILIATION="PPE">
(DE) Κύριε Πρόεδρε, κύριε Επίτροπε, κυρίες και κύριοι, οι εκθέσεις σχετικά με την εφαρμογή οδηγιών συνιστούν ένα ιδιαίτερα κοπιαστικό έργο και λαμβάνουν μικρή προσοχή από τα μέσα ενημέρωσης, είναι όμως εξαιρετικά σημαντικές για τη διαμόρφωση της εσωτερικής αγοράς της Ευρώπης, ιδίως στη σημερινή εποχή. Θα ήθελα, κατά συνέπεια, να ξεκινήσω εκφράζοντας τις ειλικρινείς ευχαριστίες μου σε όλους όσους βοήθησαν να συνταχθεί η εν λόγω έκθεση, ιδίως την εισηγήτρια και τη σκιώδη εισηγήτριά μας, την κ. Handzlik. Ο κ. Επίτροπος αναφέρθηκε στο γεγονός ότι το 90% όλων των θέσεων απασχόλησης που δημιουργήθηκαν πρόσφατα στην εσωτερική αγορά της Ευρώπης είναι στον τριτογενή τομέα, δηλαδή στον τομέα των υπηρεσιών. Κατά την άποψή μου, και κατά την άποψη της Ομάδας του Ευρωπαϊκού Λαϊκού Κόμματος (Χριστιανοδημοκράτες) τουλάχιστον, αυτό σημαίνει ότι η καθυστέρηση της εφαρμογής της οδηγίας η οποία ομολογουμένως λαμβάνει χώρα και εξακολουθεί να λαμβάνει χώρα μόνο σε λίγα -αλλά παρόλα αυτά σε κάποια- κράτη μέλη πρέπει οπωσδήποτε να σταματήσει. Ζητάμε από την Επιτροπή να αναλάβει πραγματικά σοβαρή δράση ώστε να διασφαλιστεί ότι η οδηγία για τις υπηρεσίες, η οποία εδώ και αρκετό διάστημα έχει τεθεί σε ισχύ, μπορεί να είναι ουσιαστικά έτοιμη προς χρήση άμεσα.
<P>
Δεύτερον, καθώς το 90% όλων των θέσεων απασχόλησης δημιουργείται σε αυτόν τον τομέα, αυτό σημαίνει επίσης ότι η Επιτροπή πρέπει να αναθεωρεί τακτικά το πεδίο εφαρμογής και να εξετάζει εάν υπάρχει ανάγκη να ενσωματωθούν περαιτέρω τομείς -ομολογουμένως πιθανότατα πολύ μικρού μεγέθους- στο πεδίο εφαρμογής.
<P>
Τρίτον, θα ήθελα να επισημάνω ότι η δημιουργία του κέντρου ενιαίας εξυπηρέτησης -που αναφέρθηκε ήδη με πολλούς τρόπους- αντιπροσωπεύει τον πυρήνα του ευρωπαϊκού διοικητικού δικαίου. Προφανώς, κατανοώ, κατά συνέπεια, το παράδοξο παράπονο των κρατών μελών ορισμένες φορές σχετικά με τις γραφειοκρατικές διαδικασίες κατά την αμοιβαία αξιολόγηση - στις οποίες αναφέρθηκε η κ. Gebhardt. Ωστόσο, εάν θέλουμε μια ενιαία αγορά, πρέπει σε τελική ανάλυση να εργαστούμε ώστε να διασφαλίσουμε τη λειτουργία και την επιτυχία της.
<P>
Για αυτόν τον λόγο, κύριε Επίτροπε, νιώθω ιδιαίτερη ικανοποίηση βλέποντας ότι εν πάση περιπτώσει έχετε ήδη λάβει χίλια σχέδια γνωστοποίησης, τα οποία περιγράφουν τις τροποποιήσεις που έκαναν τα κράτη μέλη στο εθνικό τους δίκαιο. Ελπίζω να συνεχίσετε να τα λαμβάνετε. Όλα αυτά δεν πρέπει να χρησιμοποιηθούν ώστε να επιβαρυνθούν οι τοπικές κοινότητες με επιπλέον γραφειοκρατία, αλλά αντίθετα έχουν σχεδιαστεί ώστε να διασφαλιστεί ότι η ενιαία αγορά είναι βιώσιμη για τους φορείς παροχής υπηρεσιών.
<SPEAKER ID="049" NAME="Anna Hedh" AFFILIATION="S&amp;D">
(SV) Κύριε Πρόεδρε, η εφαρμογή της οδηγίας για τις υπηρεσίες υπήρξε σύνθετη διαδικασία για πολλά κράτη μέλη. Με πολλούς τρόπους οδήγησε σε μια πιο ανοιχτή εσωτερική αγορά με όλα όσα συνεπάγεται αυτό, αλλά είδαμε επίσης παραδείγματα σύμφωνα με τα οποία δεν λειτούργησε τόσο καλά.
<P>
Ως μέλος των σουηδών Σοσιαλδημοκρατών, πρέπει να αναφερθώ στη δική μας περίπτωση, όπου μετά τη μεταφορά της οδηγίας από την κυβέρνησή μας στο σουηδικό δίκαιο, δεν υπάρχει καμία απολύτως απαίτηση να έχουν οι αλλοδαπές εταιρείες εκπρόσωπο στη Σουηδία με δικαίωμα διαπραγμάτευσης και σύναψης συλλογικής σύμβασης με την αρμόδια συνδικαλιστική οργάνωση. Πρόκειται για χαρακτηριστικό πρόβλημα, το οποίο σχετίζεται με την εφαρμογή, καθώς η οδηγία δεν περιέχει καμία απαγόρευση για τον καθορισμό σχετικών απαιτήσεων και υπάρχουν αρκετά παραδείγματα χωρών, οι οποίες πέτυχαν την επίλυση των ίδιων προβλημάτων χωρίς να καταλήξουν στην ίδια κατάσταση.
<P>
Το σουηδικό μοντέλο αγοράς εργασίας βασίζεται στην κοινή ανάληψη ευθύνης των κοινωνικών εταίρων για τη ρύθμιση των μισθών και των συνθηκών εργασίας. Κατά συνέπεια, ένας εργαζόμενος που εργάζεται στη Σουηδία χωρίς συλλογική σύμβαση κινδυνεύει να αντιμετωπίσει χειρότερες συνθήκες εργασίας και χαμηλότερο επίπεδο προστασίας από άλλους εργαζόμενους. Είναι, κατά συνέπεια, ύψιστης σημασίας να τεθούν κανόνες οι οποίοι θα διασφαλίζουν ότι οι αλλοδαπές εταιρείες θα διατηρούν εκπρόσωπο στη Σουηδία και ότι ο εν λόγω εκπρόσωπος θα έχει εντολή να διαπραγματευτεί και να συνάψει συλλογικές συμβάσεις.
<P>
Ελπίζω πως αυτό το είδος προβλήματος, το οποίο είναι αποτέλεσμα της υπέρ του δέοντος εφαρμογής παρά της υστέρησης εφαρμογής, θα πρέπει επίσης να εξεταστεί στην έκθεση που προβλέπεται στο άρθρο 16, παράγραφος 4, της οδηγίας για τις υπηρεσίες και που πρέπει να έχει συνταχθεί πριν από το τέλος του έτους.
<SPEAKER ID="050" NAME="Sophia in 't Veld" AFFILIATION="ALDE">
(EN) Κύριε Πρόεδρε, θα ήθελα να ευχαριστήσω την εισηγήτριά μας, η οποία επιτελεί εξαίρετο έργο εδώ και αρκετά χρόνια. Είπε πως η μεταφορά της οδηγίας πρέπει να γίνει σωστά. Συμφωνώ, όμως πρέπει επίσης να γίνει εγκαίρως.
<P>
Τον Ιούνιο 2010 μόνο περίπου τα μισά κράτη μέλη είχαν εφαρμόσει την οδηγία - με καθυστέρηση μεγαλύτερη των έξι μηνών. Πού βρισκόμαστε τώρα, κύριε Επίτροπε; Σήμερα, περισσότερο από έναν χρόνο μετά την προθεσμία, έχουν εφαρμόσει την οδηγία και τα 27 κράτη μέλη; Εάν όχι, πιστεύω ότι αυτό είναι θλιβερό.
<P>
Τα εμπόδια όσον αφορά την εφαρμογή δεν είναι τεχνικής φύσης· οφείλονται στην έλλειψη φιλοδοξίας και πολιτικής θέλησης. " οδηγία για τις υπηρεσίες ήταν, αυτή καθεαυτή, ένας πολύ περιορισμένος συμβιβασμός και χρειαζόταν λιγότερο από το ελάχιστο δυνατό για να επέλθει μια πραγματική εσωτερική αγορά. Τώρα, τα κράτη μέλη σέρνουν τα πόδια τους και εφαρμόζουν την οδηγία με δισταγμούς και καθυστέρηση. Αυτό είναι κοντόφθαλμο. Σε εποχή οικονομικής κρίσης δεν έχουμε την πολυτέλεια να χάνουμε ευκαιρίες ανάπτυξης και δημιουργίας θέσεων απασχόλησης επειδή, τη στιγμή που η Ευρωπαϊκή Ένωση ομφαλοσκοπεί και ασχολείται με τα εσωτερικά μας σύνορα, ο υπόλοιπος κόσμος προχωρά. Δεν περιμένει εμάς. Εάν επιθυμούμε να γίνει πραγματικότητα η στρατηγική "ΕΕ 2020", τα κράτη μέλη θα πρέπει να επιταχύνουν την εφαρμογή της οδηγίας για τις υπηρεσίες.
<SPEAKER ID="051" NAME="Edvard Kožušník" AFFILIATION="ECR">
(CS) Κύριε Πρόεδρε, είμαι ικανοποιημένος που αναφέρατε τις χιλιάδες αλλαγές που εφαρμόστηκαν από μεμονωμένες χώρες. Έχει περάσει περισσότερο από ένας χρόνος από τότε που θα έπρεπε να έχει μεταφερθεί η οδηγία για τις υπηρεσίες στο δίκαιο όλων των κρατών μελών της ΕΕ. Δυστυχώς, όμως, αυτές οι χιλιάδες αλλαγές σαφώς δεν είναι αρκετές. Σε μια προσπάθεια να εφαρμόσουν προστατευτικά μέτρα στις τοπικές οικονομίες τους, ορισμένα κράτη απέτυχαν να αντιμετωπίσουν την εφαρμογή της εν λόγω οδηγίας ως προτεραιότητα. Παραδόξως, ωστόσο, η συνεπής εφαρμογή της οδηγίας για τις υπηρεσίες και η κατάργηση των φραγμών στη διασυνοριακή παροχή υπηρεσιών μπορεί να λειτουργήσει ως καταλύτης για την οικονομική ανάπτυξη ολόκληρης της ΕΕ, επιτρέποντας να ξεπεραστεί ταχύτερα η κρίση.
<P>
Σε σχέση με την εφαρμογή της οδηγίας, με απασχολεί ιδιαίτερα το γεγονός ότι τα κέντρα ενιαίας εξυπηρέτησης, τα οποία υποτίθεται ότι θα διευκολύνουν τη ζωή των επιχειρηματιών παρέχοντας πληροφορίες σχετικά με την επιχειρηματική δραστηριότητα σε μια δεδομένη χώρα, καθώς και σε άλλα κράτη μέλη, λειτουργούν μόνο σε 14 χώρες μέχρι στιγμής. Κύριε Επίτροπε, επειδή σας γνωρίζω, πιστεύω ότι εσείς και οι συνάδελφοί σας θα συνεχίσετε την προσπάθεια εφαρμογής της Πράξης για την Ενιαία Αγορά και ότι θα κάνετε αδιάλειπτα διαβήματα στα κράτη μέλη ώστε να μεταφέρουν την οδηγία για τις υπηρεσίες στη νομοθεσία, συμπεριλαμβανομένης της εφαρμογής στη βάση. " επιτυχής εφαρμογή της εν λόγω οδηγίας είναι θεμελιώδης προϋπόθεση για τη δημιουργία μιας ενοποιημένης εσωτερικής αγοράς. Μπορείτε να υπολογίζετε στην υποστήριξη της Επιτροπής Εσωτερικής Αγοράς και Προστασίας των Καταναλωτών (IMCO).
<SPEAKER ID="052" NAME="Patrick Le Hyaric" AFFILIATION="GUE/NGL">
(FR) Κύριε Πρόεδρε, κύριε Επίτροπε, πολλά ειπώθηκαν σήμερα το βράδυ σχετικά με τα τεχνικά ζητήματα που αφορούν την εφαρμογή της οδηγίας για τις υπηρεσίες, αλλά πιστεύω ότι θα βοηθούσε πολύ περισσότερο εάν αξιολογούσαμε την εφαρμογή της μαζί. Γιατί να μην παραδεχτούμε σήμερα, όταν η παγκόσμια κρίση ξεδιπλώνεται μπροστά μας, ότι όλες οι περιπτώσεις απορρύθμισης επιδεινώνουν την κρίση και πλήττουν τις υπηρεσίες που παρέχονται στους πολίτες και ότι αυτό συμβαίνει παντού, και στην Ευρωπαϊκή Ένωση και σε ολόκληρο τον κόσμο;
<P>
Κύριε Barnier, μόλις είπατε ότι πραγματοποιήθηκαν ορισμένες παράλογες συζητήσεις σχετικά με την εν λόγω οδηγία. Ωστόσο, σίγουρα γνωρίζετε ότι, σήμερα στη Γαλλία, λαμβάνει χώρα μια βιομηχανική διαμάχη σε μια εταιρεία μεταφορών, επειδή οι πολωνοί και οι γάλλοι οδηγοί αντιμάχονται οι μεν τους δε στο όνομα της αρχής της χώρας προέλευσης.
<P>
Επιπλέον, οι υπηρεσίες κοινής ωφελείας καταστρέφονται ή ιδιωτικοποιούνται παντού. Τώρα, ο στόχος είναι να παραταθεί περαιτέρω η οδηγία Bolkestein, μαζί με την οδηγία για την ενιαία άδεια, την οποία επιθυμείτε, παρεμπιπτόντως, να επιβάλετε μέσω αυτού του Σώματος, παρόλο που η Επιτροπή Απασχόλησης και Κοινωνικών Υποθέσεων δεν μπόρεσε να υποβάλει γνώμη επ' αυτής. Τώρα θα υποχρεώσετε τους ευρωπαίους εργαζομένους να ανταγωνιστούν όχι μόνο ο ένας τον άλλο, αλλά και τους μετανάστες εργαζομένους.
<P>
Επιπλέον, η κατάσταση σχετικά με τις κοινωνικές υπηρεσίες κοινής ωφελείας ακόμα δεν έχει αποσαφηνιστεί. " ιατρική περίθαλψη, η στέγαση, οι τοπικές κοινότητες και η μέριμνα για τα παιδιά δεν πρέπει να αντιμετωπίζονται ως εμπορεύματα. Θα βοηθούσε, κατά συνέπεια, εάν είχαμε ορισμένες πραγματικές αξιολογήσεις για τον αντίκτυπο της εφαρμογής της εν λόγω οδηγίας όσον αφορά την απασχόληση, τη ζωή στην περιφέρεια και επίσης τις τιμές καταναλωτή, επειδή όλοι μπορούν να δουν ότι οι τιμές ενέργειας, όπως και οι τιμές μεταφορών, αυξάνονται συνεχώς, παρόλο που μας είχαν πει ότι ο ανταγωνισμός θα τις μείωνε.
<SPEAKER ID="053" NAME="Trevor Colman" AFFILIATION="EFD">
(EN) Κύριε Πρόεδρε, το κόμμα μου έχει επανειλημμένα εκφράσει την αντίθεσή του όσον αφορά την οδηγία για τις υπηρεσίες. Αυτή η μη νομοθετική έκθεση τονίζει ότι η εν λόγω οδηγία έχει το δυναμικό για περαιτέρω ολοκλήρωση της οικονομίας της ΕΕ.
<P>
" έκθεση αναγνωρίζει ότι ο αντίκτυπος της οδηγίας στην οικονομία, τις επιχειρήσεις και τους πολίτες δεν μπορεί να αξιολογηθεί μέχρι αυτή να μεταφερθεί σε όλα τα κράτη μέλη. Κατά συνέπεια, η έκθεση ζητά στενότερη, λεπτομερή παρακολούθηση από την Επιτροπή, με τακτικές εκθέσεις εφαρμογής. Προβλέπει επαρκή κονδύλια στο σχέδιο προϋπολογισμού της για το 2012, ώστε να ξεκινήσει μια εκστρατεία ευαισθητοποίησης σε ολόκληρη την ΕΕ, καθώς και προγράμματα κατάρτισης για τους υπαλλήλους.
<P>
Οι προτάσεις που περιέχονται στην εν λόγω έκθεση αναφέρονται σε μεγαλύτερη ρύθμιση, μεγαλύτερη εποπτεία και περισσότερες δαπάνες σε μια εποχή που ζητείται από τους λαούς της Ευρώπης να δεχτούν μεγαλύτερη λιτότητα. Πρόκειται για κάτι εκτός πραγματικότητας, για περισσότερη γραφειοκρατία και για μεγαλύτερη απογοήτευση.
<SPEAKER ID="054" NAME="Lara Comi" AFFILIATION="PPE">
(IT) Κύριε Πρόεδρε, κύριε Επίτροπε, κυρίες και κύριοι, πιστεύω ότι η έγκριση της οδηγίας για τις υπηρεσίες αποτελεί σημαντικό επίτευγμα όσον αφορά την επίτευξη ενός ουσιαστικού στόχου για την Ευρωπαϊκή Ένωση, και συγκεκριμένα για τη δημιουργία μιας ενιαίας αγοράς υπηρεσιών. Είμαι της άποψης ότι η πλήρης εφαρμογή της θα μας επιτρέψει να αξιοποιήσουμε τεράστιες οικονομικές δυνατότητες και να δημιουργήσουμε θέσεις απασχόλησης. Θα ήθελα να επισημάνω ορισμένες πτυχές που πιστεύω ότι αξίζει να αναφερθούν.
<P>
Καταρχάς, η πλήρης και ακριβής μεταφορά της οδηγίας στο εθνικό δίκαιο πρέπει να παραμείνει απόλυτη προτεραιότητα για εμάς. Στο πλαίσιο αυτό, πιστεύω ότι το Κοινοβούλιο πρέπει να διαδραματίσει σημαντικότερο ρόλο στην παρακολούθηση της εφαρμογής της από τα κράτη μέλη. Αυτό πρέπει να συμβεί και λόγω της σημαντικής συμβολής του στη μακρά και σύνθετη νομοθετική διαδρομή της οδηγίας και, δεδομένης της σημασίας του περιεχομένου της, λόγω του ότι είναι σωστό να εκπροσωπούνται οι απόψεις των πολιτών μας και να λαμβάνονται υπόψη με ορθό και δίκαιο τρόπο.
<P>
Επιπλέον, τα ζητήματα ερμηνείας που θέτουν ορισμένες χώρες σχετικά με το πεδίο εφαρμογής της οδηγίας οφείλουν να αποσαφηνιστούν χωρίς καθυστέρηση, έτσι ώστε να διασφαλιστεί η ασφάλεια δικαίου και η αποτελεσματικότητα της οδηγίας.
<P>
" υλοποίηση των κέντρων ενιαίας εξυπηρέτησης για τις υπηρεσίες πρέπει να λάβει χώρα με ακόμα μεγαλύτερη χρήση της τεχνολογίας της πληροφορίας, μέσω της παροχής επιγραμμικών υπηρεσιών με εύκολη πρόσβαση, πρωτίστως, για τις μικρές και μεσαίες επιχειρήσεις, οι οποίες θα εγγυηθούν τη διαλειτουργικότητα με άλλες πύλες σε άλλα κράτη μέλη, αποφεύγοντας έτσι τους γλωσσικούς φραγμούς που πρέπει να ξεπερνιούνται σε καθημερινή βάση.
<P>
Σε ό,τι αφορά τη διαδικασία αμοιβαίας αξιολόγησης που προβλέπει η οδηγία, αυτή μπορεί να είναι πραγματικά χρήσιμη, εάν πραγματοποιηθεί σωστά, για τον προσδιορισμό των βέλτιστων πρακτικών οι οποίες μπορούν να λειτουργήσουν ως κίνητρο για τις χώρες εκείνες που έχουν μείνει πίσω όσον αφορά τη μεταφορά της οδηγίας και την ενθάρρυνση της σύγκλισης στη νομοθεσία.
<SPEAKER ID="055" NAME="Olga Sehnalová" AFFILIATION="S&amp;D">
(CS) Κύριε Πρόεδρε, η ευρωπαϊκή ενιαία αγορά υπηρεσιών εξακολουθεί να μην έχει αναπτύξει το δυναμικό της. Ο στόχος της οδηγίας για τις υπηρεσίες πρέπει να είναι η εξάλειψη των φραγμών όσον αφορά την παροχή υπηρεσιών σε ολόκληρη την Ευρώπη και πρέπει να επιφέρει εντυπωσιακές βελτιώσεις. Δυστυχώς, κάτι τέτοιο δεν έχει συμβεί ακόμα. Κατά συνέπεια, επικροτώ την έκθεση της κ. Gebhardt. Συμφωνώ με την άποψη ότι υπάρχει ανάγκη να ασκηθεί αποτελεσματική πίεση στα κράτη μέλη, ώστε να επιταχύνουν την ενσωμάτωση της οδηγίας στην εθνική νομοθεσία και να την ολοκληρώσουν πλήρως. Κατά την άποψή μου, ωστόσο, είναι εξίσου σημαντικό για τις μικρές και μεσαίες επιχειρήσεις να γνωρίζουν ότι υπάρχουν σημεία από τα οποία μπορούν να λάβουν βοήθεια για τις επαγγελματικές τους δραστηριότητες στον τομέα των υπηρεσιών. Κατά συνέπεια, θεωρώ ότι είναι ζωτικής σημασίας να αυξηθεί η ενημέρωση για τα κέντρα ενιαίας εξυπηρέτησης.
<P>
Για αυτόν τον λόγο, στις προτάσεις τροποποίησης που συνέταξα έχω επικεντρωθεί κυρίως στην ανάγκη αναβάθμισης της ενημερωτικής εκστρατείας για τη στήριξη αυτού του έργου. " εκστρατεία πρέπει να απευθύνεται σε όλους τους εμπλεκόμενους, συμπεριλαμβανομένων των δημόσιων φορέων. " ΕΕ μπορεί να έχει τις καλύτερες προθέσεις και μπορεί να προετοιμάζει την καλύτερη νομοθεσία και τα καλύτερα υποστηρικτικά μέτρα, τα οποία όλες οι χώρες μπορεί ακόμα και να εφαρμόσουν όσο καλύτερα μπορούν, αλλά εάν οι εταιρείες και οι επιχειρηματίες δεν είναι ενήμεροι για αυτά, τα αποτελέσματα πάντοτε θα είναι ανάμεικτα.
<P>
Με αυτήν την πράξη για την ενιαία εσωτερική αγορά προσπαθούμε να προσαρμόσουμε την Ευρώπη όχι μόνο στους πολίτες και τους καταναλωτές της, αλλά επίσης και στις εταιρείες και τους επιχειρηματίες. Κατά συνέπεια, ας τους ακούσουμε αλλά, πρωτίστως, ας τους δώσουμε επαρκείς προσβάσιμες πληροφορίες.
<SPEAKER ID="056" NAME="Anneli Jäätteenmäki" AFFILIATION="ALDE">
(FI) Κύριε Πρόεδρε, το βασικό ζήτημα που τίθεται σχετικά με την εφαρμογή της οδηγίας είναι το εξής: ποια είναι η σημασία της οδηγίας για τις υπηρεσίες για τις επιχειρήσεις, τους καταναλωτές, τους πολίτες και το ΑΕγχΠ;
<P>
Εκείνο που με ενδιαφέρει ιδιαίτερα είναι ο τρόπος που πορεύονται οι μικρότερες επιχειρήσεις. Προς τιμή της, η έκθεση αναφέρεται όντως στις ΜΜΕ, στις ανάγκες τους και τις ειδικές περιστάσεις που τις αφορούν. Ωστόσο, δεν πραγματοποιεί σε βάθος ανάλυση όσων έκανε τελικά η οδηγία για τις υπηρεσίες για τις επιχειρήσεις διαφορετικών μεγεθών και διαφορετικών τομέων. Θα επιθυμούσα να υπήρχαν πολύ πιο ακριβείς πληροφορίες για αυτό.
<P>
Για παράδειγμα, δεν υπάρχουν πληροφορίες για τον βαθμό στον οποίο οι μικρές και μεσαίες επιχειρήσεις αύξησαν τις διασυνοριακές δραστηριότητές τους. Καθώς στις μικρότερες επιχειρήσεις επεβλήθησαν ούτως ή άλλως όλες οι υποχρεώσεις της οδηγίας για τις υπηρεσίες, θα ήταν καλό να γνωρίζουμε με ποιον τρόπο εκείνες συγκεκριμένα επωφελήθηκαν από την οδηγία.
<SPEAKER ID="057" NAME="Zuzana Roithová" AFFILIATION="PPE">
(CS) Κύριε Πρόεδρε, η οδηγία για τις υπηρεσίες πρέπει αναμφίβολα να είναι καίριας σημασίας για το ξεκίνημα της ανάπτυξης των υπηρεσιών στα κράτη μέλη, και ιδίως για τη διασυνοριακή εκμετάλλευση ενός πολύ μεγαλύτερου φάσματος ευκαιριών και για τους επιχειρηματίες και για τους καταναλωτές. Το πρόβλημα είναι ότι ο προστατευτισμός εξακολουθεί να υφίσταται σε πολλά κράτη μέλη.
<P>
Σήμερα, καθώς συζητάμε για την εφαρμογή αυτής της οδηγίας μετά από αρκετά χρόνια, θα ήθελα να εκφράσω απογοήτευση για το γεγονός ότι χρειάστηκαν πέντε χρόνια προτού τεθεί επιτέλους σε ισχύ η αρχική οδηγία Bolkestein, μετά τη συντόμευση και την προσθήκη μιας σειράς σημείων εδώ στο Κοινοβούλιο. Τώρα δεν έχουμε καν σαφή στοιχεία ότι πέτυχε ό,τι έπρεπε να πετύχει λόγω του ότι πολλά κράτη μέλη εξακολουθούν να μην αντιλαμβάνονται τη φιλοσοφία και το νόημα της ενιαίας εσωτερικής αγοράς. Λυπάμαι πάρα πολύ για το γεγονός ότι πέντε κράτη δεν έχουν κέντρα ενιαίας εξυπηρέτησης σε λειτουργία, παρόλο που είναι πολύ πιο ανησυχητικό το ότι δεν έχει ακόμα εδραιωθεί ένα αξιόλογο επίπεδο διαλειτουργικότητας μεταξύ των σημείων επαφής στα άλλα κράτη μέλη.
<P>
Όπως ήδη επεσήμαναν οι προηγούμενοι ομιλητές, το ζήτημα είναι ότι ιδιαίτερα οι επιχειρηματίες μικρής κλίμακας δεν έχουν ακόμα αρκετές πληροφορίες σχετικά με το τι μπορούν να κάνουν για αυτούς τα σημεία επαφής, ενώ σε ορισμένες χώρες τα εν λόγω σημεία δεν υπάρχουν καν. Εκείνο που θεωρώ θετικό είναι το ότι τα ίδια τα κράτη μέλη αξιολογούν το ένα το άλλο. Ίσως αυτό να καταλήξει σε κάποιου είδους επιθυμητό αποτέλεσμα στο μέλλον. Θα ήθελα να ευχαριστήσω την εισηγήτρια και, επίσης, την σκιώδη εισηγήτρια, την κ. Handzlik, για την παροχή μιας ουσιαστικά ακριβούς περιγραφής της κατάστασης που αντιμετωπίζουμε εδώ. Θα ήθελα να επιστήσω την προσοχή σας στο άρθρο 36, στο οποίο η έκθεση σημειώνει ότι τα κράτη μέλη πρέπει να διεξαγάγουν αξιολόγηση του κινδύνου ώστε να διασφαλιστεί ότι οι επιχειρήσεις δεν αντιμετωπίζουν άσκοπα εμπόδια κατά την εκτέλεση των απαραίτητων διαδικασιών ηλεκτρονικά.
<SPEAKER ID="058" NAME="Jens Geier" AFFILIATION="S&amp;D">
(DE) Κύριε Πρόεδρε, Επίτροπε Barnier, κυρίες και κύριοι, γνωρίζουμε όλοι ότι η Ευρωπαϊκή Ένωση δεν έχει την καλύτερη φήμη. Αυτό συνήθως προκύπτει από το γεγονός ότι οι εργαζόμενοι δεν νιώθουν πως προστατεύεται η ισορροπία ανάμεσα στην ελευθερία και την ασφάλεια ή ότι πρέπει να αποκατασταθεί σε πολλούς τομείς. Αυτό φαίνεται, για παράδειγμα, στην οδηγία για τις υπηρεσίες, καθώς συνιστά σημαντικό οδηγό της εσωτερικής αγοράς, αλλά φωτίζει επίσης ταυτόχρονα τους περιορισμούς της εν λόγω αγοράς. " αναθεώρηση είναι, κατά συνέπεια, σημαντική. Πρόκειται για περίπλοκο έργο, για το οποίο η κ. Gebhardt παρείχε πραγματικά εξαίρετες απαντήσεις.
<P>
Ωστόσο, υπάρχουν ακόμα ορισμένες προκλήσεις που πρέπει να αντιμετωπιστούν. " οδηγία για τις υπηρεσίες δεν πρέπει σε καμία περίπτωση να υπονομεύσει τη θεμελιώδη αρχή της ίσης αμοιβής για όμοια εργασία στην ίδια θέση. Πρέπει, κατά συνέπεια, να διασφαλίσουμε με προσοχή, μέσω όλων των ευκαιριών παρακολούθησης που μας έχουν καταστεί διαθέσιμες, ότι ούτε οι διασυνοριακές υπηρεσίες θα παραβιάζουν την εν λόγω αρχή.
<P>
Το κέντρο ενιαίας εξυπηρέτησης πρέπει να παρέχει δίκαιη πρόσβαση στην αγορά της χώρας στην οποία πρόκειται να παρασχεθεί η υπηρεσία. Ωστόσο, αυτό δεν αφορά μόνο τους ίδιους τους φορείς παροχής υπηρεσιών και τις εταιρείες, για τις οποίες στην πατρίδα μου, την Έσση, για παράδειγμα, υπάρχουν έξι υπάλληλοι -για τέσσερις πόλεις - οι οποίοι θεωρούν ότι είναι αρμόδιοι. Αφορά, επίσης, και τους εργαζόμενους. Στο πλαίσιο αυτό, είναι απολύτως ζωτικής σημασίας η γλώσσα που χρησιμοποιείται σε αυτά τα κέντρα ενιαίας εξυπηρέτησης. Στην Επιτροπή Περιφερειακής Ανάπτυξης είχαμε μια μάλλον άκαρπη συζήτηση σχετικά με αυτό. Κατά την άποψή μου, πρέπει να χρησιμοποιούνται οι γλώσσες των γειτονικών χωρών.
<SPEAKER ID="059" NAME="Amalia Sartori" AFFILIATION="PPE">
(IT) Κύριε Πρόεδρε, κύριε Επίτροπε, κυρία εισηγήτρια, κυρίες και κύριοι, όπως πολλοί άλλοι βουλευτές, ενθυμούμαι και εγώ τη μεγάλη προσπάθεια που χρειάστηκε από όλους μας ώστε να ξεπεραστούν τα πολυάριθμα εμπόδια, προτού μπορέσουμε να εγκρίνουμε τελικά την οδηγία για τις υπηρεσίες. Σήμερα, τέσσερα χρόνια αργότερα, πρέπει να αξιολογήσουμε όσα έχουν γίνει και πιστεύω ότι είναι απαραίτητο να το πράξουμε.
<P>
Πιστεύω ότι όλα τα πιθανά μέσα πρέπει να εφαρμοστούν ώστε να επιτευχθεί πλήρης και ορθή μεταφορά της οδηγίας σε κάθε κράτος μέλος, ελέγχοντας ότι βρίσκονται επίσης σε λειτουργία τροποποιήσεις του νόμου και, πρωτίστως σε περιφερειακό επίπεδο, ιδίως σε εκείνες τις χώρες όπου ο ομοσπονδιακός χαρακτήρας είναι πιο έκδηλος.
<P>
Για αυτόν τον σκοπό, θεωρώ απολύτως σημαντικό να αναλάβουν όλες οι χώρες αποφασιστική δράση για να διασφαλιστεί ότι η οδηγία εφαρμόζεται σε επαρκές χρονικό διάστημα, έτσι ώστε να μην εξουδετερωθούν οι προσπάθειες που έκαναν τα κράτη μέλη στα οποία η εφαρμογή έχει προχωρήσει περισσότερο και τα οποία θα αντιμετωπίσουν, κατά συνέπεια, σοβαρές δυσκολίες στην αξιολόγηση της εσωτερικής αγοράς, ένα από τα πιο σημαντικά στοιχεία της οποίας παρεμποδίζεται.
<P>
Κατά συνέπεια, η δυσκολία του να καταστεί γνωστή κάθε νέα εξέλιξη και πτυχή μιας οδηγίας τόσο σημαντικής όσο αυτή απαιτεί από τις κυβερνήσεις να οργανώσουν εκστρατείες ενημέρωσης και επικοινωνιακής προβολής μέσω των αρμόδιων αρχών επί συστηματικής βάσης στον βαθμό που αναφέρεται στο κείμενο. Τώρα, οι εν λόγω εκστρατείες δεν έχουν ακόμα οργανωθεί.
<P>
Θα ήθελα να ολοκληρώσω αναφερόμενη σε μια αντίθετη άποψη σχετικά με την αξία της διαδικασίας αμοιβαίας αξιολόγησης, η οποία αποδείχθηκε ότι είναι εξαιρετικά χρήσιμη επιτρέποντας μεγαλύτερη διαφάνεια στις εθνικές νομοθεσίες και δημιουργώντας δομημένο διάλογο ανάμεσα στα κράτη μέλη.
<SPEAKER ID="060" NAME="Κωνσταντίνος Πουπάκης" AFFILIATION="PPE">
Κύριε Πρόεδρε, κύριε Επίτροπε, θα ήθελα κατ' αρχήν να συγχαρώ την εισηγήτρια και τους σκιώδεις εισηγητές για την έκθεση και το πνεύμα συνεργασίας που επέδειξαν. Τα βασικότερα προβλήματα στην εφαρμογή της οδηγίας, παρ' όλο που τα περισσότερα κράτη μέλη έχουν σημειώσει σημαντική πρόοδο, εντοπίζονται κυρίως, όπως προκύπτει και από την έκθεση, πρώτον, στην έλλειψη ενημέρωσης προς τις επιχειρήσεις, για το τι δηλαδή ισχύει σε κάθε κράτος μέλος και, δεύτερον, στον περιττό διοικητικό φόρτο, δηλαδή στις χρονοβόρες διαδικασίες.
<P>
Τα προβλήματα αυτά εμποδίζουν σε μεγάλο βαθμό τις διασυνοριακές συναλλαγές στον τομέα των υπηρεσιών καθώς και στη διαμόρφωση ισότιμων συνθηκών ανταγωνισμού στην αγορά με ό,τι αυτό συνεπάγεται.
<P>
Γι' αυτό είναι πολύ σημαντικό για τη σωστή εφαρμογή της οδηγίας τα κέντρα ενιαίας εξυπηρέτησης να λειτουργήσουν ως πύλες ηλεκτρονικής διακυβέρνησης, επιτρέποντας έτσι την εξ αποστάσεως διεκπεραίωση διαδικασιών και διατυπώσεων και παρέχοντας ταυτόχρονα πληροφορίες σχετικά με το εργατικό δίκαιο, το δίκαιο των εργαζομένων και κυρίως τα φορολογικά ζητήματα.
<P>
Ωστόσο, για την ολοκλήρωση της αγοράς, την προώθηση της ανάπτυξης αλλά και τη δημιουργία νέων θέσεων απασχόλησης, θα πρέπει, πιστεύω, τα κράτη μέλη απαραίτητα όχι μόνο να επιταχύνουν την εφαρμογή της οδηγίας αλλά και να προσαρμόσουν άμεσα τυχόν ασάφειες της οδηγίας τόσο προς όφελος του κοινωνικού συνόλου, των μικρομεσαίων επιχειρήσεων όσο και, ειδικότερα, για την προστασία των δικαιωμάτων των εργαζομένων.
<SPEAKER ID="061" NAME="Seán Kelly" AFFILIATION="PPE">
(GA) Κύριε Πρόεδρε, καταρχάς ας μου επιτραπεί να πω ότι είμαι ευγνώμων απέναντι στην Ομάδα που μου παρέχεται η ευκαιρία να μιλήσω σε αυτήν τη συζήτηση και ας μου επιτραπεί να επαινέσω την εισηγήτρια και τον Επίτροπο Barnier, συγκεκριμένα, για το άριστο και σημαντικό έργο τους.
<P>
(EN) Από τότε που ήρθα στο Ευρωπαϊκό Κοινοβούλιο ακούω συνεχώς για την ανάγκη για περισσότερη Ευρώπη. Ασφαλώς ασπάζομαι αυτήν την ιδέα. " πρόσφατη οικονομική κρίση μάς ξαναθύμισε αυτήν την ιδέα, ιδίως στη χώρα μου.
<P>
Επί του παρόντος έχουμε εκλογές στην Ιρλανδία και είναι πολύ ενδιαφέρον το ότι συζητείται περισσότερο η ΕΕ απ' ό,τι τα τοπικά ζητήματα· αυτό προφανώς οφείλεται εν μέρει στη διάσωση ΔΝΤ-ΕΕ. Εντούτοις, ο ηγέτης της Ιρλανδίας πέρασε δύο ημέρες στην Ευρώπη, γεγονός που δεν έχει ξανασυμβεί - μία με τον Πρόεδρο Barroso και σήμερα με την καγκελάριο Merkel. Όλα αυτά δείχνουν μια συμμετοχή στην Ευρώπη, την οποία ενδεχομένως δεν είχαμε πριν.
<P>
Επ' αυτού, η οδηγία μπορεί να μας βοηθήσει όλους στην Ευρώπη να βγούμε από την οικονομική κρίση και να δημιουργήσουμε ευημερία. Δυστυχώς, πολλές χώρες, συμπεριλαμβανομένης της δικής μου, δεν έχουν μεταφέρει την εν λόγω οδηγία στη νομοθεσία. Ας ελπίσουμε ότι αυτό θα αλλάξει με την νέα κυβέρνηση.
<P>
Ιδίως στην περίπτωση των ΜΜΕ, υπάρχουν μεγάλες δυνατότητες. Δεν έχουν αξιοποιηθεί επειδή οι ΜΜΕ δεν τις γνωρίζουν, επειδή υπάρχουν δυσκολίες με τη γλώσσα κλπ. Το πρώτο πράγμα είναι ασφαλώς η μεταφορά της οδηγίας στη νομοθεσία. Δεύτερον, η ΕΕ πρέπει να επιβάλει φραγμούς και κυρώσεις σε χώρες οι οποίες δεν συμμορφώνονται με τις προθεσμίες. Τα πράγματα ήταν υπερβολικά εύκολα μέχρι τώρα. Για να υπάρξει πρόοδος, πρέπει να γίνει αυτό.
<P>
Εάν κάθε ΜΜΕ είχε ακόμα έναν υπάλληλο, η ανεργία θα είχε εξαλειφθεί στην Ευρώπη.
<P>
Πρόκειται για πρώτης τάξεως ευκαιρία, όπως είπε ο κ. Harbour και άλλοι. Δεν έχουμε το περιθώριο να περιμένουμε.
<SPEAKER ID="063" NAME="Ildikó Gáll-Pelcz" AFFILIATION="PPE">
(HU) Κύριε Πρόεδρε, κύριε Επίτροπε, καταρχάς, θα ήθελα να επισημάνω ότι η ουγγρική Προεδρία αποδίδει μεγάλη σημασία στην επιτυχή ολοκλήρωση της διαδικασίας αμοιβαίας αξιολόγησης, η οποία εξετάζει την ποιότητα της μεταφοράς της οδηγίας στα κράτη μέλη. Ωστόσο, πρέπει να υπογραμμιστεί με απολύτως ξεκάθαρο τρόπο το πόσο σημαντικό είναι να αυξήσουμε την πρόσβαση στις πληροφορίες, την ανταγωνιστικότητα και, συνεπώς, την κινητικότητα των επιχειρήσεων και, συγκεκριμένα, των μικρών και μεσαίων επιχειρήσεων. Φυσικά, μπορούμε επίσης να συμβάλουμε σε αυτό διευκολύνοντας τις διασυνοριακές δραστηριότητες των ΜΜΕ. " πολύγλωσση ενιαία εξυπηρέτηση μπορεί και πράγματι διαδραματίζει έναν πολύ σημαντικό ρόλο σε αυτό. " ουγγρική κυβέρνηση πάντοτε τηρούσε και θα συνεχίσει να συμμορφώνεται με τις προθεσμίες προκειμένου να μεταφερθούν όλα τα στοιχεία της οδηγίας για τις υπηρεσίες στο δίκαιο και τις πρακτικές της Ουγγαρίας. Κατά την άποψή μου, η οδηγία είναι απαραίτητη, αλλά προκειμένου να επιτευχθεί ο στόχος της είναι σημαντικό όλα τα κράτη μέλη να ακολουθήσουν και να συμμορφωθούν με όλα τα στοιχεία της οδηγίας εγκαίρως και να τηρούν τις προθεσμίες.
<SPEAKER ID="064" NAME="Jutta Steinruck" AFFILIATION="S&amp;D">
(DE) Κύριε Πρόεδρε, κύριε Επίτροπε, κυρίες και κύριοι, η ελεύθερη κυκλοφορία των εργαζομένων, η ελευθερία εγκατάστασης και η ελευθερία παροχής υπηρεσιών είναι ζωτικοί πυλώνες της εσωτερικής αγοράς μας. Φυσικά, αυτοί δεν πρέπει να λειτουργούν ως πύλη για κοινωνικό ντάμπινγκ. Οι φορείς παροχής υπηρεσιών πρέπει να σέβονται τη νομοθεσία του κράτους στο οποίο δραστηριοποιούνται. " αρχή της χώρας προορισμού, κατά συνέπεια, πρέπει επίσης να ενισχύεται συνεχώς. Για να συμβεί αυτό, όλα τα κράτη μέλη πρέπει επίσης να ανταποκριθούν στις υποχρεώσεις τους.
<P>
" πατρίδα μου, η Γερμανία, δεν έχει ανταποκριθεί στις υποχρεώσεις της εν προκειμένω, καθώς σαφέστατα υπάρχει απουσία πλαισίου συνθηκών για δίκαιη κινητικότητα και κοινωνική ασφάλιση. Σε πολλούς τομείς δεν υπάρχει δεσμευτικός ελάχιστος μισθός, η παρακολούθηση της αδήλωτης εργασίας είναι ανεπαρκής και έχουμε εικονική αυτοαπασχόληση ως τη συνήθη μέθοδο καταστρατήγησης του εργατικού δικαίου. Όπως ήδη είπε ο κ. Geier, χρειαζόμαστε επίσης κέντρα παροχής συμβουλών σε διαφορετικές γλώσσες για τους αποσπασμένους εργαζόμενους, όχι μόνο για τις εταιρείες. Εάν η ελευθερία παροχής υπηρεσιών αφορά επίσης το να ωφεληθούν οι εργαζόμενοι, υπάρχουν ακόμα υποχρεώσεις στις οποίες πρέπει να ανταποκριθούμε.
<SPEAKER ID="065" NAME="Silvia-Adriana Ţicău" AFFILIATION="S&amp;D">
(RO) Κύριε Πρόεδρε, η οδηγία για τις υπηρεσίες θεσπίζει ένα γενικό νομικό πλαίσιο για τα κράτη μέλη, τη δημόσια διοίκηση και τις τοπικές αρχές, το οποίο στοχεύει στην απλοποίηση των διαδικασιών και στην εναρμόνιση των διατάξεων σχετικά με το δικαίωμα ίδρυσης και παροχής υπηρεσιών. Δημιουργεί επίσης κέντρα ενιαίας εξυπηρέτησης τα οποία προορίζονται για την παροχή βοήθειας στους φορείς παροχής υπηρεσιών και, συγκεκριμένα, στις ΜΜΕ.
<P>
Καλούμε τα κράτη μέλη να μετατρέψουν τα κέντρα ενιαίας εξυπηρέτησης σε πύλη ηλεκτρονικής διακυβέρνησης, η οποία θα προσφέρει ολοκληρωμένη σειρά επιγραμμικών υπηρεσιών στους φορείς παροχής υπηρεσιών που επιθυμούν να δημιουργήσουν επιχείρηση ή να προσφέρουν διασυνοριακές υπηρεσίες. Τα κράτη μέλη πρέπει να διασφαλίσουν ότι τα κέντρα ενιαίας εξυπηρέτησης είναι προσβάσιμα, συμπεριλαμβανομένης της δυνατότητας να ολοκληρωθούν από απόσταση με ηλεκτρονικά μέσα τυχόν διατυπώσεις και διαδικασίες. Για να διασφαλιστεί η ηλεκτρονική διαλειτουργικότητα των κέντρων ενιαίας εξυπηρέτησης και η αμοιβαία αναγνώριση των ηλεκτρονικών υπογραφών, καλούμε την Επιτροπή να επιταχύνει την αναθεώρηση της οδηγίας 1999/93/ΕΚ για τις ηλεκτρονικές υπογραφές και την έγκριση της νομοθετικής πράξης για την αμοιβαία αναγνώριση της ηλεκτρονικής ταυτοποίησης και της ηλεκτρονικής επικύρωσης προκειμένου να διευκολυνθεί η παροχή διασυνοριακών δημόσιων υπηρεσιών στην ενιαία αγορά.
<SPEAKER ID="066" NAME="Edit Herczog" AFFILIATION="S&amp;D">
(EN) Κύριε Πρόεδρε, ένας ούγγρος τεχνικός υπολογιστών μπορεί νομίμως να μεταβεί στην Τσεχική Δημοκρατία για να εργαστεί. Αυτό είναι υπέροχο. Φυσικά, το έκανε και στο παρελθόν, αλλά βρισκόταν στη μαύρη αγορά. Ένα από τα μεγαλύτερα επιτεύγματά μας είναι ότι τώρα μπορεί κανείς να μετακινηθεί νόμιμα.
<P>
Μόνο το οκτώ τοις εκατό από τις ΜΜΕ κερδίζει το 15 τοις εκατό του κύκλου εργασιών τους από τις ευρωπαϊκές αγορές. Εάν αυτό διπλασιαστεί, έτσι ώστε το 20 τοις εκατό των ΜΜΕ να κερδίζει το 30 τοις εκατό του κύκλου εργασιών τους από την εσωτερική αγορά, θα μπορέσουμε να επιτύχουμε αυτό που θέλουμε. Μετά από έναν χρόνο, προχωρούμε προς αυτό.
<P>
Θα ήθελα να ευχαριστήσω όλους εκείνους που εργάστηκαν για την οδηγία για τις υπηρεσίες στο παρελθόν και εκείνους που την εφάρμοσαν στα κράτη μέλη. Έχει πολύ μεγάλο αντίκτυπο όσον αφορά την αλλαγή κάθε κυβέρνησης σε ηλεκτρονική διακυβέρνηση και τη χρήση νέων τεχνολογιών ΤΠΕ. Τα ασήμαντα προβλήματα με τις γλώσσες πρέπει να εξεταστούν προσεκτικά και αυτό πρέπει να το βελτιώσουμε, αλλά η μεγάλη επιτυχία της οδηγίας για τις υπηρεσίες είναι ότι θα έχει τεράστιο αντίκτυπο στην οικονομία της Ευρώπης κατά τα επόμενα χρόνια. Εκτός από τα προγράμματα λιτότητας, αυτή είναι η επιτυχία, συνεπώς θα ήθελα να συγχαρώ την εισηγήτρια και εκείνους που συμμετείχαν.
<SPEAKER ID="067" NAME="Morten Løkkegaard" AFFILIATION="ALDE">
(DA) Κύριε Πρόεδρε, θα ήθελα απλώς να προσθέσω κάτι σύντομα στην πρώτη ομιλία μου. Πολλοί από εμάς που μιλήσαμε σήμερα αναφέραμε ότι υπάρχουν χώρες οι οποίες δεν έχουν ακόμα θεσπίσει κέντρα ενιαίας εξυπηρέτησης, συνεπώς θα ήθελα απλώς να απευθύνω άμεση έκκληση στον κ. Επίτροπο ώστε να παρέμβει προσωπικά, όταν επισκέπτεται τώρα όλες αυτές τις χώρες και να διασφαλίσει ότι τονίζεται για ακόμα μία φορά στα κράτη μέλη ότι πρέπει να δημιουργηθούν τα εν λόγω κέντρα ενιαίας εξυπηρέτησης. Πρέπει να υπάρχουν οι κατάλληλες συνθήκες. Δεν θα ισχυριστώ πως είμαι ειδικός στο πώς μπορεί να ασκηθεί μεγαλύτερη πίεση σε αυτά τα κράτη μέλη που δεν το έχουν κάνει αυτό, αλλά τρέφω πολλές ελπίδες πως, ως Επίτροπος, θα συμβάλετε προσωπικά ώστε να ασκηθεί πίεση στις εν λόγω χώρες. Πιστεύω ότι είναι απλώς σκανδαλώδες το γεγονός ότι μετά από 14 μήνες, εξακολουθούν να υπάρχουν χώρες οι οποίες δεν το έχουν εφαρμόσει αυτό.
<SPEAKER ID="068" NAME="João Ferreira" AFFILIATION="GUE/NGL">
(PT) Κύριε Πρόεδρε, κύριε Επίτροπε, είναι και χρήσιμο και απαραίτητο να υπενθυμίσουμε εδώ τους αγώνες που έδωσαν οι εργαζόμενοι σε διάφορες χώρες κατά της εν λόγω οδηγίας, αγώνες οι οποίοι ενώθηκαν για να αποκτήσουν εκφραστική διάσταση σε ευρωπαϊκή κλίμακα, αγώνες οι οποίοι επέτρεψαν να διαγραφούν ή να τροποποιηθούν ορισμένες από τις πιο αρνητικές πτυχές του πρώτου σχεδίου της οδηγίας. Ωστόσο, η συζήτηση αυτή σαφώς καταδεικνύει ότι οι λόγοι ανησυχίας και τα κίνητρα για τον αγώνα δεν έχουν εξαλειφθεί.
<P>
Αυτό οφείλεται κυρίως στο ότι όλοι οι τομείς στους οποίους τα κράτη μπορούν και πρέπει να εκτελέσουν τα κοινωνικά καθήκοντά τους μέσω των δημόσιων υπηρεσιών, δεν έχουν εξαιρεθεί σαφώς από το πεδίο δράσης της οδηγίας. Όπως όλοι γνωρίζουμε, η έννοια των δημόσιων υπηρεσιών έχει διαστρεβλωθεί, ώστε να παρέχεται μια στενή θεώρησή της. Γιατί έχει περιοριστεί η δυνατότητα των κρατών μελών να παρεμβαίνουν όσον αφορά τη διαφύλαξη της μοναδικότητάς τους και την υπεράσπιση του παραγωγικού και του επιχειρηματικού τους φάσματος; Διότι η ελευθερία εγκατάστασης και η ελεύθερη παροχή υπηρεσιών συνεχίζουν να έχουν προτεραιότητα επί των κοινωνικών και των εργασιακών δικαιωμάτων, τα οποία υποβαθμίζονται όλο και περισσότερο καθώς ενισχύεται η ενιαία αγορά.
<P>
Κύριε Πρόεδρε, κύριε Επίτροπε, μια ουσιαστική συμβολή στην υπεράσπιση των συμφερόντων των μικρών και μεσαίων επιχειρήσεων θα ήταν να τερματιστούν άμεσα τα λεγόμενα σχέδια λιτότητας που τις πνίγουν, όπως συμβαίνει σε μεγάλο αριθμό χωρών όπως η Πορτογαλία.
<SPEAKER ID="069" NAME="Evelyn Regner" AFFILIATION="S&amp;D">
(DE) Κύριε Πρόεδρε, θα έχετε παρατηρήσει ότι υπάρχουν πάρα πολλοί βουλευτές οι οποίοι επιθυμούν να χρησιμοποιηθεί η διαδικασία έκτακτων παρεμβάσεων, επειδή το εν λόγω θέμα είναι τόσο γελοία σημαντικό για εμάς. Προέρχομαι από μια χώρα -την Αυστρία- όπου η οδηγία για τις υπηρεσίες δεν έχει ακόμα εφαρμοστεί. Ο λόγος για αυτό σχετίζεται με το συνταγματικό δίκαιο - χρειάζονταν οι απαραίτητες πλειοψηφίες προκειμένου να περάσει μια ομοσπονδιακή συνταγματική πράξη και δεν είναι εύκολο να συγκεντρωθούν. Θα ήθελα να ευχαριστήσω ειλικρινά την εισηγήτρια, κ. Gebhardt, όχι μόνο επειδή επέδειξε τέτοια δέσμευση για αυτό το θέμα για τόσο μεγάλο χρονικό διάστημα, αλλά επίσης επειδή επιχείρησε, μαζί με την σκιώδη εισηγήτρια, να συμπεριλάβει και τις αρχές και το πρακτικό μέρος σε αυτήν την έκθεση. Οι αρχές αυτές περιελάμβαναν και το να δοθεί έμφαση στο πόσο σημαντικό είναι να εξαιρεθούν οι κοινωνικές υπηρεσίες και οι υπηρεσίες υγείας. Το πρακτικό μέρος περιελάμβανε, για παράδειγμα, τη δυνατότητα να βρει κανείς αυτό που αναζητά και να λάβει τις απαραίτητες πληροφορίες μέσω Διαδικτύου.
<P>
Ο βασικός λόγος για τον οποίο ζήτησα να μιλήσω ήταν προκειμένου να εκφράσω την απογοήτευσή μας όσον αφορά το γεγονός ότι, ακόμα και κατά την εφαρμογή της οδηγίας για τις υπηρεσίες, δεν έχει καταστεί δυνατό να καταγραφούν στοιχεία για τους μισθούς και το κοινωνικό ντάμπινγκ.
<SPEAKER ID="070" NAME="Συλβάνα Ράπτη" AFFILIATION="S&amp;D">
Κύριε Πρόεδρε, εγώ προέρχομαι από την Ελλάδα και εν αντιθέσει με την Αυστρία, στην Ελλάδα, μόλις πριν μερικούς μήνες, το 2010, αρχίσαμε να εφαρμόζουμε την οδηγία για τις υπηρεσίες· πέρασε μέσα στο εθνικό μας δίκαιο.
<P>
Αυτό μας κάνει περήφανους, διότι το κατορθώσαμε σε μία πολύ σκληρή εποχή για την Ελλάδα, σε μία εποχή κρίσης, και το να το κατορθώσουμε αυτό έχει πολύ μεγάλη σημασία γιατί οι πρώτοι που θα στηριχτούν από την οδηγία για τις υπηρεσίες, και ιδιαίτερα από τα ενιαία κέντρα πληροφόρησης, είναι οι μικρομεσαίες επιχειρήσεις, που τις έχουμε ανάγκη στην ευρωπαϊκή οικονομία όσο τίποτα άλλο.
<P>
Θέλω να υπενθυμίσω δύο πράγματα που ανέφερε και ο άλλος Έλληνας συνάδελφος, που μίλησε, ο κύριος Πουπάκης από το Λαϊκό Κόμμα, ότι έχει πολύ μεγάλη σημασία να έχουμε ενημέρωση και επίσης έχει πολύ μεγάλη σημασία να αφαιρέσουμε διοικητικό φόρτο.
<P>
Θέλω τέλος να ευχαριστήσω ειλικρινά και μέσα από την καρδιά μου την Evelyne Gebhardt, η οποία, σαν μια μητέρα, φρόντισε αυτό το παιδί, την οδηγία για τις υπηρεσίες, από την προηγούμενη νομοθετική περίοδο, το κάνει να μεγαλώνει και νομίζω ότι σε συνεργασία με τον "μπαμπά", κύριο Barnier, θα μπορέσουν πραγματικά να μεγαλώσουν αυτό το παιδί, την οδηγία, προς όφελος των Ευρωπαίων πολιτών.
<SPEAKER ID="071" NAME="Πρόεδρος">
Κυρία Ράπτη, σας έδωσα λίγο περισσότερο χρόνο επειδή η γέννα χρειάζεται πάντοτε λίγο χρόνο παραπάνω. Ελπίζω το μωρό να είναι καλά!
<SPEAKER ID="072" NAME="Michel Barnier" LANGUAGE="FR">
Κύριε Πρόεδρε, είναι αλήθεια ότι η κ. Gebhardt και εγώ συνεννοούμαστε, αλλά αυτό δεν σημαίνει ότι πρέπει πάντοτε να συμφωνούμε μεταξύ μας. Κυρία Ράπτη, δεν έχω άλλο σχόλιο να κάνω εκτός από το να πω ότι πρέπει να συνεργαζόμαστε έξυπνα.
<P>
Μου προκάλεσε, επίσης, κατάπληξη αυτό που είπατε, κυρία Ράπτη. Εγώ, προσωπικά, μπόρεσα να δω, κατά την πρόσφατη επίσκεψή μου στην Ελλάδα, και σε συνέχεια της ανησυχίας που εξέφρασε ο κ. Harbour σχετικά με το δυναμικό ανάπτυξης που περιέχει η εν λόγω οδηγία, ότι, εάν χρησιμοποιηθεί έξυπνα, υπό τους περιορισμούς που προβλέπονται αλλά στο σύνολο των δυνατοτήτων της, σαφώς θα υπάρξουν δυνατότητες για την οικονομία των υπηρεσιών, η οποία είναι πάρα πολύ σημαντικό να αναπτυχθεί - θα το ξαναπώ: η οικονομία γεωργικών ειδών διατροφής και η βιομηχανική οικονομία πρέπει να είναι εξίσου σημαντικές ή πιο σημαντικές. Επιπλέον, η εν λόγω οδηγία, εάν χρησιμοποιηθεί σωστά, θα αποτελέσει ευκαιρία για τις ανοιχτές οικονομίες, όπως η ελληνική οικονομία, για την οποία οι υπηρεσίες, ειδικά οι τουριστικές υπηρεσίες -η τουριστική βιομηχανία- είναι τόσο σημαντικές.
<P>
Θα ήθελα να πω στον κ. Schwab και στην κ. Gebhardt επίσης ότι έχουν δίκιο όταν επισημαίνουν τον ρόλο του Κοινοβουλίου στη βελτίωση της εν λόγω οδηγίας και όταν επιβεβαιώνουν ότι το Κοινοβούλιο θα βρίσκεται σε επαγρύπνηση ώστε να διασφαλίσει ότι αυτή εφαρμόζεται ορθά. Όπως έχω επανειλημμένως πει στον κ. Harbour, εγώ προσωπικά παρακολουθώ στενά την εφαρμογή της.
<P>
Σήμερα, σχεδόν όλα τα κράτη μέλη έχουν επιλέξει να εγκρίνουν μια οριζόντια νομοθετική πράξη. " κ. Vergnaud και ο κ. Canfin επεσήμαναν -λυπήθηκαν που το έκαναν, αλλά είναι καθήκον τους να λένε τη γνώμη τους- ότι η Γαλλία και η Γερμανία επίσης προτίμησαν να ενσωματώσουν αρχές από την οδηγία απευθείας στην υφιστάμενη τομεακή νομοθεσία τους. Ο κόσμος μπορεί να αμφισβητεί ή να ασκεί κριτική σε αυτήν την προσέγγιση, κυρία Vergnaud, όπως και εσείς η ίδια κάνατε, αλλά πιστεύουμε ότι αυτή είναι σαφής και έγκυρη στο ευρωπαϊκό πλαίσιο.
<P>
Θα ήθελα, επίσης, να επισημάνω στην κ. Hyusmenova ότι 23 κράτη μέλη έχουν ήδη εγκρίνει την οριζόντια νομοθεσία για τη μεταφορά. Ο κ. Kelly ανέφερε ότι η Ιρλανδία ήταν η τελευταία χώρα που το έπραξε. Σε δύο άλλα κράτη μέλη -η κ. Regner μίλησε για την Αυστρία και το Λουξεμβούργο- η νομοθεσία εξετάζεται επί του παρόντος από τα κοινοβούλιά τους.
<P>
Θα ήθελα, επίσης, να επισημάνω στην κ. in 't Veld ότι η διαδικασία επί παραβάσει εξακολουθεί να είναι ανοιχτή όσον αφορά τα επτά κράτη μέλη, τα οποία δεν γνωστοποίησαν τα μέτρα τους για τη μεταφορά. Κατά συνέπεια, όπως καταλαβαίνετε, κυρίες και κύριοι, κυριαρχεί πνεύμα συμφωνίας και προνοητικότητας. Επισκέπτομαι προσωπικά τα κράτη μέλη, όπως αναφέρθηκε νωρίτερα. Ο κ. Løkkegaard αναφέρθηκε στις επισκέψεις μου σχετικά με αυτά τα συγκεκριμένα ζητήματα. Ωστόσο, θα δείτε ότι, εάν χρειαστεί, μπορούμε να επιμείνουμε ακόμα περισσότερο ξεκινώντας τη διαδικασία επί παραβάσει, ώστε να διασφαλιστεί ότι η εν λόγω οδηγία εφαρμόζεται ορθά.
<P>
Οι κυρίες Auconie, Handzlik, Sehnalová, Gebhardt και ο κ. Harbour τόνισαν τη σημασία των πολύγλωσσων κέντρων ενιαίας εξυπηρέτησης. Συμμεριζόμαστε αυτήν την άποψη για τη σημασία των πολύγλωσσων υπηρεσιών, των υπηρεσιών που είναι επίσης ιδιαίτερα διαλειτουργικές, ηλεκτρονικές και προσβάσιμες μέσω αυτού του υπέροχου εργαλείου που συνιστά το Διαδίκτυο - οι κυρίες Comi και Roithová το ανέφεραν αυτό, όπως και η κ. Herczog μόλις τώρα, όταν μίλησε για τα εν λόγω κέντρα ενιαίας εξυπηρέτησης.
<P>
Θα ήθελα, επίσης, να επισημάνω στην κ. Handzlik ότι η Επιτροπή συνεργάζεται με τα κράτη μέλη για την ανταλλαγή ορθών πρακτικών σε ζητήματα όπως το σύστημα πληροφόρησης για την εσωτερική αγορά (ΙΜΙ) και το δίκτυο επίλυσης προβλημάτων στην εσωτερική αγορά (SOLVIT). Έχουμε μια ομάδα ειδικών με αντικείμενο τη διευκόλυνση αυτής της ανταλλαγής ορθών πρακτικών· ξεκινήσαμε μια μελέτη ώστε να ελέγξουμε πώς πηγαίνουν τα πράγματα και, στο τέλος του 2011, θα διοργανώσουμε διάσκεψη για την πρακτική λειτουργία των κέντρων ενιαίας εξυπηρέτησης, στο ίδιο πνεύμα με εκείνο του φόρουμ για την ενιαία αγορά, το οποίο θα ήθελα να διοργανώσω - πρόκειται για πρόταση που έγινε από την κ. von Thun und Hohenstein και τον κ. Harbour. Θα είναι ένα ετήσιο φόρουμ για την ενιαία αγορά, το οποίο θα μας επιτρέπει να υιοθετήσουμε μια προσέγγιση πιο ανθρώπινη, πιο πρακτική, περισσότερο βασισμένη στον πολίτη και εγγύτερα στην εν λόγω αγορά, με επιχειρήσεις και με επαγγελματικές οργανώσεις ή συνδικαλιστικές οργανώσεις.
<P>
Ο κ. Løkkegaard και η κ. Gáll-Pelcz, που μας θύμισαν τη δέσμευση της ουγγρικής Προεδρίας, ανέφεραν τη διαδικασία αμοιβαίας αξιολόγησης. Πρόκειται για μια ακόμα νέα μέθοδο η οποία, εάν μπορέσουμε να την εφαρμόσουμε με επιτυχία, θα είναι ελπίζω χρήσιμη για άλλα ευρωπαϊκά κείμενα. Αποδίδω ιδιαίτερη προσοχή σε αυτήν την εποικοδομητική αμοιβαία αξιολόγηση, η οποία είναι ένα σύγχρονο εργαλείο που συνίσταται στην αξιολόγηση κατά περίπτωση, προτού εφαρμοστεί σε άλλα νομοθετικά μέσα.
<P>
Ο κ. Harbour ανέφερε τις δοκιμές επίδοσης, τις οποίες έχουμε ξεκινήσει. Γιατί ξεκινήσαμε αυτές τις δοκιμές επίδοσης για κάθε υπηρεσία ώστε να δούμε τις θετικές ή αρνητικές αλληλεπιδράσεις ανάμεσα σε ορισμένα ευρωπαϊκά κείμενα; Διότι συνειδητοποιούμε ότι, προκειμένου να εφαρμοστεί σωστά η οδηγία για τις υπηρεσίες, πρέπει να έχουμε υπόψη άλλα κείμενα, και θα έδινα το παράδειγμα ενός αρχιτέκτονα με βάση το Βέλγιο, ο οποίος εργάζεται με πελάτες στις Κάτω Χώρες και ο οποίος, ανάλογα με την περίπτωση, μπορεί να υπόκειται στην οδηγία για τις υπηρεσίες, στην οδηγία για τα επαγγελματικά προσόντα, στην οδηγία για το ηλεκτρονικό εμπόριο, στις οδηγίες για την προστασία του καταναλωτή, και άλλα μέσα. Για αυτόν τον λόγο πρέπει να διασφαλίσουμε -και αυτό πρόκειται να κάνουμε με τις δοκιμές επίδοσης- ότι αυτά τα διαφορετικά ευρωπαϊκά κείμενα συνδυάζονται καλά μεταξύ τους.
<P>
Θα ήθελα να ολοκληρώσω, κύριε Πρόεδρε, θίγοντας ένα άκρως πολιτικό θέμα, το οποίο είναι σημαντικό και για εμένα, κυρίες και κύριοι, και το οποίο έθιξε πρώτη η κ. Gebhardt: η οδηγία αυτή πρέπει να εφαρμοστεί για τους σκοπούς που προορίζεται· δεν πρέπει να εφαρμοστεί σε άλλα ζητήματα. Κατά συνέπεια, θα βρίσκομαι σε επαγρύπνηση όπως κι εσείς όσον αφορά τον πειρασμό ορισμένων κρατών μελών να χρησιμοποιήσουν την εν λόγω οδηγία για σκοπούς διαφορετικούς από εκείνους για τους οποίους προορίζεται, και συγκεκριμένα για ζητήματα τα οποία ενδέχεται να σχετίζονται με υπηρεσίες γενικού οικονομικού ενδιαφέροντος. " κ. Auconie έθιξε αυτό το θέμα, όπως και οι κυρίες Svensson και Bizzotto μόλις τώρα.
<P>
Θα θυμίσω, επίσης, στον κ. Canfin που με ρώτησε, ότι η Επιτροπή τιμά τη δέσμευσή της προετοιμάζοντας ένα κείμενο, το οποίο θα αποσαφηνίσει μια ανακοίνωση σχετικά με τις δημόσιες υπηρεσίες, με τις υπηρεσίες γενικού οικονομικού ενδιαφέροντος. Ο συνάδελφός μου, ο κ. Almunia, αρμόδιος Επίτροπος για τον ανταγωνισμό, εργάζεται από την πλευρά του για τον εκσυγχρονισμό του πακέτου Monti-Kroes. Κατά συνέπεια, θα έχετε δύο εργαλεία, σε θέματα επικοινωνίας, τα οποία θα αποσαφηνίζουν τα πράγματα και θα προλαμβάνουν αμφισημίες και, ενίοτε, διαφωνίες και παρεξηγήσεις.
<P>
" ανακοίνωση σχετικά με τις υπηρεσίες γενικού οικονομικού ενδιαφέροντος ή τις δημόσιες υπηρεσίες θα εκπονηθεί κάποια στιγμή εφέτος. Θα ήθελα, επίσης, να πω στην κ. Geier ότι η οδηγία για τις υπηρεσίες δεν θα επηρεάσει τα δικαιώματα των εργαζομένων, επειδή η οδηγία δεν ασχολείται με τον εν λόγω ζήτημα. Πράγματι, δεν ασχολείται με το ζήτημα των δικαιωμάτων ούτε με το ζήτημα της απόσπασης των εργαζομένων.
<P>
Τέλος, θα ήθελα να πω στον κ. Le Hyaric, του οποίου την κριτική άκουσα με προσοχή μόλις τώρα, ότι οι μεταφορές και η υγειονομική περίθαλψη δεν καλύπτονται από την οδηγία για τις υπηρεσίες. " εν λόγω οδηγία δεν ορίζει ότι οι δημόσιες υπηρεσίες πρέπει να ιδιωτικοποιηθούν με κάποιον τρόπο· θα το προσέξω ιδιαιτέρως αυτό καθώς και άλλα θέματα στην ανακοίνωση που προετοιμάζουμε σχετικά με τις υπηρεσίες κοινής ωφέλειας.
<P>
Με άλλα λόγια, κυρίες και κύριοι, γνωρίζω ότι η εν λόγω οδηγία προκάλεσε συζητήσεις. Θα σας θυμίσω ότι έχει βελτιωθεί σε μεγάλο βαθμό, ότι είναι τώρα αρκετά σαφής και ότι μπορούμε να τη χρησιμοποιήσουμε για να δημιουργήσουμε θέσεις απασχόλησης και ανάπτυξη, πράγματα τα οποία αναμένουν οι πολίτες. Θέλω να είμαστε απαιτητικοί -και έχετε δίκιο που είστε απαιτητικοί- αλλά θα ήθελα, επίσης, να είμαστε αντικειμενικοί σε σχέση με αυτήν την οδηγία και να οικοδομήσουμε αυτήν την ενιαία αγορά υπηρεσιών μαζί, με πνεύμα εταιρικής σχέσης και χρησιμοποιώντας μεθόδους εταιρικής σχέσης. Σε κάθε περίπτωση, αυτό είμαι αποφασισμένος να πράξω -και αυτό σας υποσχέθηκα ότι θα πράξω- κατά τη διάρκεια των επόμενων τεσσάρων ετών, έτσι ώστε να μπορέσει η εν λόγω οδηγία να αξιοποιήσει πλήρως τις δυνατότητές της.
<SPEAKER ID="073" NAME="Evelyne Gebhardt" LANGUAGE="DE">
Κύριε Πρόεδρε, η συζήτηση αυτή ήταν πολύ ενδιαφέρουσα και διαφωτιστική. Υπάρχει μια παρατήρηση που πρέπει να κάνω, ωστόσο, και αυτή είναι ότι υπάρχουν ακόμα άτομα, τα οποία εξακολουθούν να έχουν στο νου τους την παλιά πρόταση Bolkestein, η οποία όντως προέβλεπε ελευθέρωση και απορρύθμιση, παρά το γεγονός ότι αυτό πραγματικά ανήκει στο παρελθόν και ότι η οδηγία για τις υπηρεσίες, ως έχει επί του παρόντος, αφορά το να δοθεί η δυνατότητα στους πολίτες να χρησιμοποιήσουν τα προσόντα τους προκειμένου να παρέχουν υπηρεσίες σε ολόκληρη την Ευρωπαϊκή Ένωση. Με αυτό έχει να κάνει η οδηγία για τις υπηρεσίες και είναι σημαντικό να συνεχίσουμε να το λέμε. Θα ήθελα να το τονίσω αυτό για μια ακόμα φορά και καταστήσαμε επίσης την αλλαγή αυτή απολύτως σαφή.
<P>
Επιπλέον, θα ήθελα επίσης να θυμίσω σε όλους σας ότι ασφαλώς υπάρχει κοινωνική ρήτρα στην οδηγία για τις υπηρεσίες. Αυτό οφείλεται στο ότι συμπεριλάβαμε, στο άρθρο 1, μια ρήτρα σύμφωνα με την οποία η κοινωνική και εργατική νομοθεσία των κρατών μελών δεν μπορεί να τεθεί σε κίνδυνο από την εφαρμογή της οδηγίας για τις υπηρεσίες. Συνεπώς, εάν κάτι τέτοιο επρόκειτο να συμβεί σε ένα κράτος μέλος -και το ανέφερα αυτό στην αρχή- αυτό θα συνιστούσε εσφαλμένη εφαρμογή της οδηγίας για τις υπηρεσίες. Εάν θέλετε να μιλήσουμε για την υπόθεση Rüffert και για άλλες υποθέσεις, αυτό είναι άσχετο με την οδηγία για τις υπηρεσίες. Οι υποθέσεις αυτές αφορούν την οδηγία σχετικά με την απόσπαση εργαζομένων και την εφαρμογή της και τις οδηγίες περί των δημοσίων συμβάσεων. Σας παρακαλώ, μην κάνετε το λάθος να συγκρίνετε μήλα με πορτοκάλια. Παρόλο που τα μήλα και τα πορτοκάλια μπορεί να κάνουν ωραίο φρουτοχυμό, αυτή η προσέγγιση είναι απολύτως εσφαλμένη όσον αφορά την πολιτική. Κατά συνέπεια, πρέπει πραγματικά να παρακολουθούμε πολύ στενά ό,τι συμβαίνει.
<P>
Επαναλαμβάνω την έκκλησή μου να διασφαλίσουμε ότι η οδηγία για τις υπηρεσίες μεταφέρεται ορθά στα κράτη μέλη και δεν χρησιμοποιείται για την αφαίρεση δικαιωμάτων ή για απορρύθμιση - αυτή δεν είναι η αποστολή της οδηγίας για τις υπηρεσίες.
<P>
Φυσικά, παραμένει απολύτως σαφές αίτημά μας το ότι εμείς στην Ευρωπαϊκή Ένωση σε κάθε περίπτωση χρειαζόμαστε ένα νομικό πλαίσιο για την προστασία των υπηρεσιών γενικού οικονομικού ενδιαφέροντος. Ανυπομονώ να δω τι θα μας παρουσιάσει η Επιτροπή ως προς το ζήτημα αυτό.
<SPEAKER ID="074" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο Τρίτη 15 Φεβρουαρίου, στις 12 το μεσημέρι.
<P>
Γραπτές δηλώσεις (άρθρο 149 του Κανονισμού)
<SPEAKER ID="074" NAME="Raffaele Baldassarre" LANGUAGE="IT">
" αγορά των υπηρεσιών αντιπροσωπεύει τα δύο τρίτα του ακαθάριστου εγχώριου προϊόντος και τα δύο τρίτα των θέσεων απασχόλησης στην Ευρωπαϊκή Ένωση, αλλά μολαταύτα, αντιπροσωπεύει μόνο το ένα πέμπτο του συνολικού ενδοκοινοτικού εμπορίου. Ωστόσο, δεν μπορώ παρά να συμφωνήσω με τις προτεραιότητες που απαρίθμησε η εισηγήτρια και, συγκεκριμένα, σχετικά με την ολοκλήρωση των κέντρων ενιαίας εξυπηρέτησης και την ενίσχυση της διοικητικής συνεργασίας. Ως έχουν τα πράγματα, η πρώτη γενιά κέντρων ενιαίας εξυπηρέτησης υπάρχει σε 22 κράτη μέλη. Αυτό θα έπρεπε να μας καθησυχάσει, εάν δεν ίσχυε το γεγονός ότι μόνο σε 14 από αυτά είναι δυνατό να ολοκληρωθεί μια διαδικασία μέσω του Διαδικτύου. Αντίθετα, είναι ζωτικής σημασίας τα κέντρα ενιαίας εξυπηρέτησης να καταστούν αναπόσπαστο τμήμα μιας ευρύτερης ηλεκτρονικής διακυβέρνησης στην ΕΕ προσφέροντας υπηρεσίες σε διαφορετικές γλώσσες. Τέλος, είναι ζωτικής σημασίας να ενισχυθεί η διοικητική συνεργασία έτσι ώστε να μπορέσει να λειτουργήσει αποτελεσματικά το σύνολο αυτού του συστήματος που βασίζεται στην επικοινωνία. Το σύστημα πληροφόρησης για την εσωτερική αγορά (ΙΜΙ) έχει ήδη καταστεί ένα εργαλείο ζωτικής σημασίας. Στηρίζει το έργο που επιτελούν οι διοικήσεις, επιτρέπει τον συντονισμό διαφορετικών διοικητικών μεθόδων και τη συμπλήρωση πληροφοριών που είναι ελλιπείς. Παρ' όλα αυτά, στο μέλλον η παρακολούθηση θα είναι απαραίτητη ώστε να διασφαλιστεί ότι το εν λόγω σύστημα δεν χρησιμοποιείται μόνο αλλά ότι, πρωτίστως, εφαρμόζεται σωστά.

<CHAPTER ID="027">
Το πρωτεϊνικό έλλειμμα της ΕΕ (συνοπτική παρουσίαση) 
<SPEAKER ID="247" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Häusling, εξ ονόματος της Επιτροπής Γεωργίας και Ανάπτυξης της Υπαίθρου, σχετικά με το πρωτεϊνικό έλλειμμα της ΕΕ: ποια η λύση σε ένα μακροχρόνιο πρόβλημα;.
<SPEAKER ID="248" NAME="Martin Häusling" LANGUAGE="DE">
Κύριε Πρόεδρε, κυρίες και κύριοι, θα ήθελα να ξεκινήσω εκφράζοντας τη βαθειά μου ευγνωμοσύνη στους σκιώδεις εισηγητές για την καλή συνεργασία τους για αυτήν την έκθεση. Εξελίχθηκε σε μια πολύ φιλόδοξη έκθεση. Θα ήθελα να θίξω μερικά από τα σημαντικά σημεία, ωστόσο δεν θα αποφύγω και την αναφορά των αμφιλεγόμενων πτυχών.
<P>
Στην Ευρωπαϊκή Ένωση έχουμε ένα τεράστιο έλλειμμα πρωτεϊνών. Το ογδόντα τοις εκατό των αναγκών μας σε πρωτεϊνούχες καλλιέργειες είναι εισαγόμενο και λυπάμαι, αλλά πρέπει να πω ότι αυτή η τάση αυξάνεται. Αυτό σημαίνει ότι χρησιμοποιούμε περίπου 20 εκατομμύρια εκτάρια αρόσιμων γαιών σε άλλες χώρες ή, για να το πω διαφορετικά, μεταφέρουμε 10% των αρόσιμων γαιών μας σε άλλες χώρες για την παραγωγή πρωτεϊνούχων καλλιεργειών. Μια αιτία γι' αυτό είναι η συμφωνία του Blair House που συνάφθηκε στις αρχές της δεκαετίας του 1990, η οποία είχε τεράστιες αρνητικές επιπτώσεις για την ανταγωνιστικότητα των ευρωπαϊκών πρωτεϊνούχων καλλιεργειών. Γι' αυτόν τον λόγο, η αγορά μας κατακλύστηκε από φθηνή σόγια. Σημειώθηκε πτώση 30% στην παραγωγή πρωτεϊνούχων καλλιεργειών στην Ευρωπαϊκή Ένωση όσον αφορά τα οσπριοειδή φυτά και τώρα χρησιμοποιείται μόλις το 3% των ευρωπαϊκών αρόσιμων γαιών για την παραγωγή πρωτεϊνούχων καλλιεργειών. Στη Γερμανία το ποσοστό είναι μόλις 1%.
<P>
" παραγωγή στην Ευρώπη έφτασε σε ένα κρίσιμο σημείο που θέτει σε κίνδυνο την έρευνα και την ανάπτυξη των ευρωπαϊκών πρωτεϊνούχων καλλιεργειών. Απαιτούνται πολιτικά μέτρα για να προωθηθεί η επιστροφή στις πρωτεϊνούχες καλλιέργειες στην Ευρώπη· διαφορετικά, θα πέσουμε κάτω από το όριο που θέτει σε κίνδυνο την ίδια την επιβίωση της παραγωγής πρωτεϊνούχων καλλιεργειών στην Ευρώπη. Συνεχίζοντας κατ' αυτόν τον τρόπο μπορεί επίσης να χάσουμε τα θετικά αποτελέσματα των πρωτεϊνούχων καλλιεργειών, κυρίως την έξυπνη οργάνωση της αμειψισποράς στη γεωργία.
<P>
" ευρωπαϊκή παραγωγή πρωτεϊνούχων καλλιεργειών έχει τεράστιες δυνατότητες. Ένα σημείο στο οποίο αναφερθήκαμε είναι το γεγονός ότι πρέπει να αποκατασταθεί ο θεμιτός ανταγωνισμός· με άλλα λόγια, η συμφωνία του Blair House πρέπει να τεθεί υπό αμφισβήτηση και τελικά να καταργηθεί.
<P>
Εντούτοις, πιστεύουμε ότι το πιο σημαντικό πράγμα για την ανάπτυξη πρωτεϊνούχων καλλιεργειών είναι να αποκτήσουν μελλοντικά σημαντικό, κεντρικό ρόλο στη μεταρρύθμιση της κοινής γεωργικής πολιτικής, καθώς προσφέρουν πολλά πλεονεκτήματα για μια αναθεωρημένη γεωργική πολιτική. Είναι σημαντικές για την προστασία των υδάτων και του κλίματός μας και είναι σημαντικές για τη βιοποικιλότητα. Θα ήθελα να αναφέρω μόνο ένα παράδειγμα. " ανάπτυξη οσπριοειδών φυτών είναι πολύ σημαντική για τη δέσμευση του CO2. Μπορεί να ελαχιστοποιήσει τις εισαγωγές ή τη χρήση του ανόργανου αζώτου. Γι' αυτόν τον λόγο, θα θέλαμε να δούμε την ανάπτυξη των οσπριοειδών φυτών να γίνεται ένα μόνιμο στοιχείο των μελλοντικών αμειψισπορών στο πλαίσιο της κοινής γεωργικής πολιτικής και να εντάσσεται στον πρώτο πυλώνα.
<P>
Θεωρούμε επίσης σημαντικό να μειώσουμε την εξάρτησή μας από τις εισαγωγές και με αυτόν τον τρόπο να διασφαλίσουμε εντέλει ότι η Ευρώπη θα μπορεί να παράγει κρέας χωρίς εισαγωγές. Όσον αφορά τις εισαγωγές, η Ευρώπη βρέθηκε στη δεύτερη θέση παγκοσμίως. Στην πρώτη θέση βρίσκεται η Κίνα και τώρα εισάγει περισσότερη πρωτεΐνη από την Ευρωπαϊκή Ένωση. Ως εκ τούτου, έχουμε έναν ανταγωνιστή σε αυτό το πεδίο.
<P>
Αναφερθήκαμε σε αυτό ως έναν βασικό στόχο, πρέπει όμως να έχουμε υπόψη μας ότι ορισμένα ζητήματα που συμπεριλήφθηκαν στην έκθεση κατά την ψηφοφορία είναι αμφισβητήσιμα, και εννοώ τη δημιουργία παραχωρήσεων εισαγωγής σόγιας θέτοντας υπό αμφισβήτηση την πολιτική μηδενικής ανοχής. Αυτό δεν έχει καμία θέση σε αυτήν την έκθεση, και είναι μάλιστα αντιπαραγωγικό να το συμπεριλάβουμε σε αυτήν την έκθεση. Προσπαθούμε να ενθαρρύνουμε την ανάπτυξη ευρωπαϊκών πρωτεϊνούχων καλλιεργειών, όχι να διευκολύνουμε τις εισαγωγές. Αυτό πρέπει να γίνει σαφές σε όλους.
<P>
Εάν θέλουμε να αντιμετωπίσουμε αυτήν την έκθεση με σοβαρότητα, τότε θα πρέπει να συμφωνήσουμε αντίστοιχα για την αφαίρεση αυτών των σημείων από την έκθεση· διαφορετικά -και αυτό το ομολογώ ανοιχτά- θα έχω πρόβλημα με τη σύνδεση του ονόματός μου με αυτήν την έκθεση.
<SPEAKER ID="249" NAME="Mairead McGuinness" AFFILIATION="PPE">
(EN) Κύριε Πρόεδρε, θα ήθελα απλώς να πω στον εισηγητή μας ότι αυτή η εργασία είναι πολύ καλή και αποτελεί μια έκθεση που πρέπει να τη διαβάσουν όλοι, καθώς τονίζει την εξάρτησή μας από ένα εισαγόμενο προϊόν για τις ανάγκες μας σε πρωτεΐνη. Πιστεύω ότι η έμφαση που δώσατε στην κατάσταση στην οποία βρισκόμαστε σε σχέση με την Κίνα είναι πραγματικά σημαντική, γιατί πρέπει να την εξετάσουμε από άποψη επισιτιστικής ασφάλειας.
<P>
Υπάρχουν δύο συγκεκριμένα ζητήματα στα οποία θέλω να επιστήσω την προσοχή. Κατανοώ τις ευαισθησίες σας σε σχέση με το σημείο που αναφέρονται οι ΓΤΟ σε αυτήν την έκθεση, ωστόσο, όσον αφορά την παρούσα φάση, αυτό το ζήτημα της τυχαίας παρουσίας μη εγκεκριμένων ΓΤΟ είναι σημαντικό για τους κτηνοτρόφους της Ευρωπαϊκής Ένωσης. Πρέπει να βρούμε μια τεχνική λύση και πιστεύω ότι με τις πρόσφατες εξελίξεις κινούμαστε προς αυτήν την κατεύθυνση.
<P>
Πιστεύω ότι η παράγραφος 12, σχετικά με τις μεταποιημένες ζωικές πρωτεΐνες, είναι επίσης πολύ σημαντική όσο εφαρμόζουμε τους κανόνες που σχετίζονται με αυτήν. Αυτό, ωστόσο, είναι ένα από τα προβλήματα που έχουμε στην Ευρωπαϊκή Ένωση, όπου αποκλείσαμε ορισμένες ζωικές πρωτεΐνες από την τροφική αλυσίδα, για πολύ ορθούς λόγους που σχετίζονται με την ανθρώπινη υγεία και την υγεία των ζώων, και γι' αυτό έχουμε έλλειψη.
<P>
Επικροτώ αυτήν την έκθεση και πιστεύω ότι τονίζει ένα από τα βασικά προβλήματα γα την Ευρώπη σχετικά με την προμήθεια των ζωοτροφών που χρειάζεται ο κτηνοτροφικός τομέας.
<SPEAKER ID="250" NAME="Marc Tarabella" AFFILIATION="S&amp;D">
(FR) Κύριε Πρόεδρε, πρώτα απ' όλα, θα ήθελα κι εγώ να ευχαριστήσω και να επαινέσω τον Martin Häusling για τη σημαντική έκθεσή του, μολονότι με απογοήτευσε η τελική της εκδοχή. Εντούτοις, αυτό δεν ήταν δική του ευθύνη. Γι' αυτόν τον λόγο, όπως κι εκείνος, απείχα από την τελική ψηφοφορία στην επιτροπή.
<P>
Πρώτον, λυπάμαι που το περιεχόμενο της έκθεσης διαστρεβλώθηκε από την ένταξη του ζητήματος μηδενικής ανοχής. " έκκληση για χαλάρωση των κανόνων σχετικά με τις εισαγωγές μη εγκεκριμένων ΓΤΟ δεν λύνει το πρόβλημα της έλλειψης πρωτεϊνών στην ΕΕ και, ως εκ τούτου, δεν θα πρέπει να εισαχθεί σε αυτό το σημείο.
<P>
Δεύτερον, είναι απολύτως ζωτικής σημασίας να ανακόψουμε τη σημαντική μείωση της παραγωγής πρωτεϊνούχων καλλιεργειών στην ΕΕ και να μειώσουμε την ήδη επικίνδυνη εξάρτησή μας από εισαγόμενες φυτικές πρωτεΐνες. Θέλω επίσης να θέσω υπό αμφισβήτηση τις συμφωνίες του Blair House, των οποίων οι στόχοι, που προσανατολίζονται στην αγορά, συνέβαλαν στην ακραία αστάθεια των τιμών. Επιπλέον, αυτές οι συμφωνίες έρχονται σε πλήρη αντίθεση με το Πρωτόκολλο του Κυότο και τους στόχους του σε σχέση με την υπερθέρμανση του πλανήτη.
<P>
Τέλος, στο μέλλον, πρέπει να εντάξουμε τις πρωτεϊνούχες καλλιέργειες στον κύκλο της αμειψισποράς ως μέρος της συνετής και υπεύθυνης διαχείρισης του εδάφους μας.
<SPEAKER ID="251" NAME="João Ferreira" AFFILIATION="GUE/NGL">
(PT) Κύριε Πρόεδρε, το έλλειμμα φυτικών πρωτεϊνών από πρωτεϊνούχες καλλιέργειες στην Ευρώπη αποτελεί ένα ακόμα παράδειγμα των ανισοτήτων που δημιουργούν οι ισχύουσες γεωργικές και εμπορικές πολιτικές. Αυτή η εξάρτηση έχει άμεσες συνέπειες όσον αφορά την ασφάλεια και την ποιότητα του ευρωπαϊκού επισιτιστικού εφοδιασμού και προκαλεί μια ανησυχητική αύξηση της ευαισθησίας των κτηνοτρόφων στην αστάθεια της τιμής των ζωοτροφών. Πρέπει να εγκρίνουμε μια σειρά μέτρων που θα δημιουργούν κίνητρα για την παραγωγή πρωτεϊνούχων καλλιεργειών, συγκεκριμένα δεσμευόμενοι σε τοπική παραγωγή με δίκτυα τοπικής εμβέλειας, προκειμένου να ξεπεραστεί το υπάρχον έλλειμμα και να περιοριστούν σταδιακά οι εισαγωγές.
<P>
Αυτά τα μέτρα θα μπορούσαν να περιλαμβάνουν ειδική υποστήριξη, μεταξύ άλλων, των συστημάτων αμειψισποράς, των υπηρεσιών γεωργικών εφαρμογών και της έρευνας και της ανάπτυξης. Ωστόσο, αυτό το πρόβλημα δεν μπορεί να αποτελεί πρόφαση για τη δημιουργία άλλων, μεγαλύτερων. Γι' αυτόν τον λόγο δεν δικαιολογώ καμία χαλάρωση της εφαρμογής της αρχής της προφύλαξης ή της μηδενικής ανοχής για την παρουσία γενετικά τροποποιημένων οργανισμών, ούτε ...
<P>
(Ο Πρόεδρος διακόπτει τον ομιλητή)
<SPEAKER ID="252" NAME="Diane Dodds" AFFILIATION="NI">
(EN) Κύριε Πρόεδρε, θα ήθελα να ευχαριστήσω των εισηγητή για την έκθεση.
<P>
" αύξηση των τιμών των ζωοτροφών και η απαγόρευση των εισαγωγών που θεσπίστηκαν από άλλες χώρες έδειξαν απλά πόσο εκτεθειμένη είναι η ΕΕ σχετικά με τον εφοδιασμό σε ζωοτροφές. Ο εφοδιασμός σε πρωτεΐνες είναι άκρως σημαντικός για τον κτηνοτροφικό τομέα και για την κερδοφορία του. Οι αγρότες αυτού του τομέα στην εκλογική μου περιφέρεια βρίσκονται σε πολύ δύσκολη κατάσταση επί του παρόντος, ειδικά στον τομέα της χοιροτροφίας.
<P>
Παρά τις επιφυλάξεις του εισηγητή, μπορώ να πω επίσης ότι πιστεύω ότι η Ευρώπη πρέπει να προχωρήσει σε μια λύση σε σχέση με τη μηδενική ανοχή. Μόλις την περασμένη εβδομάδα μιλούσα με πολίτες από την εκλογική μου περιφέρεια που είναι πράγματι εισαγωγείς ζωοτροφών. Έλεγαν ότι οι πρόσφατες κινήσεις είναι απλώς πολιτικά νεύματα που δεν θέλουν και δεν καταφέρνουν να προσφέρουν μια μακροπρόθεσμη λύση, και πραγματικά είναι ανάγκη να προχωρήσουμε σε μια λύση σε σχέση με τη μηδενική ανοχή.
<P>
(Ο Πρόεδρος διακόπτει την ομιλήτρια)
<SPEAKER ID="253" NAME="Michel Dantin" AFFILIATION="PPE">
(FR) Κύριε Πρόεδρε, ως σκιώδης εισηγητής για την Ομάδα μου, θα ήθελα και εγώ να ευχαριστήσω τον εισηγητή για τις συνθήκες στις οποίες είχαμε την ευκαιρία να συνεργαστούμε μαζί του σχετικά με αυτό το ζήτημα.
<P>
Κυρίες και κύριοι, πιστεύω ότι αυτή τη στιγμή αυτό αποτελεί ένα πραγματικό ζήτημα στρατηγικής. Ακούσαμε ήδη για την Κίνα. Θα ήθελα να παραθέσω ένα αριθμητικό στοιχείο: Το 2010 οι Κινέζοι αγόρασαν το 49% του αλεύρου σόγιας που διατέθηκε στην αγορά. Οι προβλέψεις για το 2011 είναι ότι οι ίδιοι καταναλωτές θα αγοράσουν το 57% της συνολικής ποσότητας που θα διατεθεί στην αγορά.
<P>
Ως εκ τούτου, αυτό που αναζητάμε μεσοπρόθεσμα είναι πραγματικά ένα ζήτημα ευρωπαϊκής ανεξαρτησίας. Φανταστείτε για μια στιγμή ότι κάποιες πολύ παραγωγικές γεωργικές περιοχές βρίσκονται χωρίς εισαγόμενη σόγια για μια εβδομάδα: Τι θα συνέβαινε; Πρέπει επειγόντως να αναπτύξουμε ξανά αυτές τις καλλιέργειες στις περιοχές μας.
<P>
" χώρα μου εισήγαγε μια πολιτική στο πλαίσιο του άρθρου 68 το 2010. Αυτή η πολιτική έδειξε ότι η παραγωγή θα μπορούσε να προσαρμοστεί στις πολιτικές.
<P>
(Ο Πρόεδρος διακόπτει τον ομιλητή)
<SPEAKER ID="254" NAME="Csaba Sándor Tabajdi" AFFILIATION="S&amp;D">
(HU) Κύριε Πρόεδρε, θα ήθελα να συγχαρώ τον κ. Häusling, τον εκπρόσωπο της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο και τον συντάκτη της γνωμοδότησης της Επιτροπής Περιβάλλοντος, Δημόσιας Υγείας και Ασφάλειας των Τροφίμων, και να τον ευχαριστήσω για την εξαιρετική του συνεργασία. " έκθεση καταδεικνύει εύστοχα ότι το μέλλον της ευρωπαϊκής κτηνοτροφίας απειλείται από την τρέχουσα έλλειψη πρωτεϊνών, χωρίς πραγματική ευκαιρία μιας ουσιαστικής αλλαγής· ούτε οι κλιματικές μας συνθήκες ούτε και το σύστημα επιδοτήσεων της κοινής γεωργικής πολιτικής παρέχουν κίνητρα για την καλλιέργεια οσπριοειδών. Θα ήθελα να επιστήσω την προσοχή της κ. Δαμανάκη σε μία πολύ σημαντική πτυχή: " Ευρωπαϊκή Επιτροπή πρέπει να άρει αμέσως την απαγόρευση της χορήγησης ζωικών πρωτεϊνών σε μη μηρυκαστικά, σε πουλερικά και σε χοίρους. Δεν υπάρχει καμία ένδειξη για την εφαρμογή αυτής της απαγόρευσης σε μη μηρυκαστικά...
<P>
(Ο Πρόεδρος διακόπτει τον ομιλητή)
<SPEAKER ID="255" NAME="Czesław Adam Siekierski" AFFILIATION="PPE">
(PL) " απερίσκεπτη γεωργική πολιτική της Ευρωπαϊκής Ένωσης οδήγησε σε μια κατάσταση στην οποία η παραγωγή φυτών με υψηλή περιεκτικότητα σε πρωτεΐνες δεν είναι πια οικονομικά βιώσιμη για τους ευρωπαίους αγρότες. Το έλλειμμα πρωτεϊνών έδειξε ότι η πολιτική της Ευρωπαϊκής Ένωσης σχετικά με το άνοιγμα των αγορών μας σε εισαγωγές γεωργικών προϊόντων θα πρέπει να επανεξεταστεί. Σήμερα στις ευρωπαϊκές αγορές έχουμε, για παράδειγμα, σόγια που εισάγεται σχεδόν εξολοκλήρου από τις αγορές της Αργεντινής, της Βραζιλίας, των "ΠΑ ή της Ασίας. " σόγια είναι γενετικά τροποποιημένη, έτσι η παραγωγή της είναι σχετικά φθηνή. Ένα ξεχωριστό ζήτημα αποτελεί το ερώτημα εάν θα επιτραπεί η γενετικά τροποποιημένη γεωργική παραγωγή στην ευρωπαϊκή αγορά. Ως προς αυτό είμαστε σίγουρα ασυνεπείς. Από τη μία, διεξάγουμε μια συζήτηση σχετικά με την έγκριση ή την απαγόρευση των γενετικά τροποποιημένων προϊόντων στην Ευρωπαϊκή Ένωση και, ταυτόχρονα, αγνοούμε το γεγονός ότι εισάγεται από άλλες χώρες γενετικά τροποποιημένη σόγια για ζωοτροφές, και ότι, ενδεχομένως, την καταναλώνουμε έμμεσα.
<SPEAKER ID="256" NAME="Åsa Westlund" AFFILIATION="S&amp;D">
(SV) Κύριε Πρόεδρε, θα ήθελα να ευχαριστήσω τον εισηγητή για την πολύ καλογραμμένη έκθεσή του - πολύ πιο καλογραμμένη από πολλές άλλες που ψηφίσαμε σε αυτήν εδώ την Αίθουσα. Συμφωνώ επίσης με το ότι το κείμενο που αφορά τους ΓΤΟ και τη μηδενική ανοχή σε αυτήν την έκθεση είναι πολύ ατυχές. Έρχεται σε πλήρη αντίθεση με την έκθεση στο σύνολό της, είναι όμως, ασφαλώς, επίσης πολύ ατυχές ως κείμενο.
<P>
Θα ήθελα επίσης να τονίσω τα θετικά αποτελέσματα για το κλίμα που θα επιφέρει η ανάπτυξη περισσοτέρων πρωτεϊνούχων καλλιεργειών στην ΕΕ. Υπάρχουν λόγοι για να γίνει αυτό. Εντούτοις, υπάρχει επίσης ένα μείζον ζήτημα που δεν επιλύεται σε κανένα σημείο αυτής της έκθεσης, δηλαδή το γεγονός ότι τρώμε όλο και περισσότερο κρέας. Όσο περισσότερα χρήματα έχουμε, τόσο πιο πολύ κρέας τρώμε, τόσο πιο πολλές είναι οι επιπτώσεις στο κλίμα και τόσο περισσότερες πρωτεϊνούχες καλλιέργειες χρειάζονται. Τι κάνουμε για αυτό το μείζον ζήτημα, που είναι η ουσία της όλης αυτής συζήτησης; Αυτό είναι ένα ερώτημα για το μέλλον, τόσο για εμάς όσο και για την Ευρωπαϊκή Επιτροπή.
<SPEAKER ID="257" NAME="Seán Kelly" AFFILIATION="PPE">
(GA) Κύριε Πρόεδρε, πρώτον, επιτρέψτε μου να συγχαρώ τον εισηγητή κ. Häusling που έθεσε αυτό το σημαντικό θέμα ενώπιόν μας. Πράγματι, αυτό είναι κάτι σαν σκάνδαλο, γιατί δεν είναι σωστό ότι η ποσότητα των πρωτεϊνών στην Ευρωπαϊκή Ένωση θα πρέπει να μειώνεται.
<P>
(EN) Για μένα ήταν ένα τεράστιο σοκ η συνειδητοποίηση ότι στην πραγματικότητα το 80% της κατανάλωσής μας σε πρωτεΐνη εξαρτάται από τις εισαγωγές. Πώς μπορεί να συμβαίνει αυτό σε μια Ευρωπαϊκή Ένωση που ευνοεί σε τέτοιο βαθμό την παραγωγή γεωργικών προϊόντων, τόσο των καλλιεργειών όσο και των βοοειδών και των άλλων κτηνοτροφικών προϊόντων; Ο εισηγητής αναφέρει δύο πολύ σημαντικά πράγματα - το ένα είναι η αμειψισπορά. Αυτό είναι πιο εύκολο στα λόγια παρά στην πράξη, και ασφαλώς η αγορά πρέπει να ενθαρρύνει τους αγρότες να αλλάξουν τις πρακτικές τους. Δεύτερον, θα ήθελα να πω επίσης ότι αυτό το ζήτημα θα πρέπει να συμπεριληφθεί ως στόχος στη μεταρρύθμιση της ΚΓΠ, που πλησιάζει σύντομα, προκειμένου να έχουμε αυτάρκεια στην παραγωγή πρωτεϊνών.
<SPEAKER ID="259" NAME="Μαρία Δαμανάκη" LANGUAGE="EN">
Κύριε Πρόεδρε, ένας αξιόπιστος και βιώσιμος εφοδιασμός σε πρωτεΐνες είναι πραγματικά σημαντικός για τον τομέα της κτηνοτροφίας της ΕΕ. Έτσι, θα ήθελα να ευχαριστήσω τον εισηγητή κ. Häusling και τα μέλη της Επιτροπής Γεωργίας που έθεσαν ξανά αυτό το σημαντικό θέμα στην ημερήσια διάταξη.
<P>
" έκθεσή σας αποτελεί μια ευπρόσδεκτη συμβολή στη συζήτηση σχετικά με τη μεταρρύθμιση της κοινής γεωργικής πολιτικής με χρονικό ορίζοντα το 2020. Όπως γνωρίζετε, η Επιτροπή προτίθεται να υποβάλει νομοθετικές προτάσεις το φθινόπωρο.
<P>
Θα ήθελα να τονίσω ότι η εγχώρια παραγωγή πρωτεϊνών αυξήθηκε με την αύξηση των υποπροϊόντων από την παραγωγή βιοκαυσίμων. " παραγωγή αλεύρων από κραμβόσπορο και παραπροϊόντων αιθανόλης αυξήθηκε έντονα. Αυτά αποτελούν τώρα το 22% της κατανάλωσης συστατικών ζωοτροφών με υψηλή περιεκτικότητα σε πρωτεΐνη στην ΕΕ σε σύγκριση με το12% πριν από πέντε χρόνια.
<P>
" στήριξη των αγροτών οι οποίοι κάνουν χρήση συστημάτων αμειψισποράς που περιλαμβάνει και όσπρια είναι μία από τις κεντρικές ιδέες στην έκθεσή σας. Όπως γνωρίζετε, η αμειψισπορά είναι ένα από τα στοιχεία που εξετάζονται προκειμένου οι άμεσες πληρωμές να γίνουν πιο οικολογικές.
<P>
Έτσι, επικροτώ την υποστήριξή σας για την ενίσχυση της περιβαλλοντικής βιωσιμότητας των αροτραίων καλλιεργειών. Διακρίνω περαιτέρω ευκαιρίες για τη διερεύνηση συνεργειών, για παράδειγμα, με ενσωματωμένη διαχείριση επιβλαβών οργανισμών. Εντούτοις, η πιο οικολογική προσέγγιση των άμεσων πληρωμών δεν θα πρέπει να θέτει σε κίνδυνο την αποσύνδεση της άμεσης στήριξης από την υποχρέωση παραγωγής μιας συγκεκριμένης καλλιέργειας.
<P>
Αυτή η ιδέα είναι κομβικής σημασίας για τον προσανατολισμό της αγοράς που επιτεύχθηκε με τις προηγούμενες μεταρρυθμίσεις. Επιτρέψτε μου να τονίσω ότι αρκετά κράτη μέλη κάνουν ήδη χρήση της δυνατότητας σύνδεσης μέρους της άμεσης βοήθειας με τους περιβαλλοντικούς στόχους για τη στήριξη των πρωτεϊνούχων καλλιεργειών.
<P>
Επίσης, επιτρέψτε μου να υπογραμμίσω ότι μια σημαντική αύξηση των οσπρίων και της σόγιας στην ΕΕ θα προκαλούσε πιθανόν μια μείωση στην παραγωγή των δημητριακών, καθώς τα διαθέσιμα εδάφη στην Ευρώπη είναι περιορισμένα.
<P>
Τέλος, θα ήθελα να αναφέρω δύο άλλους τομείς στους οποίους μπορεί να συμβάλλει η πολιτική της ΕΕ: την έρευνα και την πολιτική αγροτικής ανάπτυξης. Και οι δύο αυτοί τομείς μπορούν να συμμετάσχουν στην επίτευξη της μεγαλύτερη ωφέλειας από τις διάφορες δικές μας πηγές πρωτεΐνης. Για παράδειγμα, μπορούν να συμβάλουν μέσω χρήσιμης εξάσκησης στην καλύτερη χρήση των πρωτεϊνούχων καλλιεργειών και στις καλύτερες δυνατές διατροφικές πρακτικές. Μπορούν επίσης να βοηθήσουν μέσω της ανάπτυξης νέων φυτικών ποικιλιών.
<P>
Συμπερασματικά, η Επιτροπή επιδοκιμάζει τις ιδέες σας ενόψει της προετοιμασίας των μεταρρυθμιστικών προτάσεων. Ωστόσο, ας είμαστε σαφείς. " αμειψισπορά ή τα κίνητρα μέσω της έρευνας και της πολιτικής αγροτικής ανάπτυξης μπορούν να βοηθήσουν. Ασφαλώς μπορούν να βοηθήσουν. Ωστόσο, η ΕΕ θα παραμείνει εξαρτημένη από την εισαγόμενη πρωτεΐνη.
<SPEAKER ID="260" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη 8 Μαρτίου στις 12 το μεσημέρι.
<P>
Γραπτές δηλώσεις (άρθρο 149 του Κανονισμού)
<SPEAKER ID="260" NAME="Jarosław Kalinowski" LANGUAGE="PL">
" πολιτική για την καλλιέργεια φυτών με υψηλή περιεκτικότητα σε πρωτεΐνη και την παραγωγή ζωοτροφών στην ΕΕ απαιτεί επαλήθευση. Προς το παρόν, οι συμφωνίες που συνάφθηκαν για την εμπορική πολιτική σχετικά με την εισαγωγή ζωοτροφών από τις "ΠΑ επίσης δεν είναι ικανοποιητικές. Οι εδαφικές και κλιματικές συνθήκες επιτρέπουν να αλλάξει η δομή της παραγωγής φυτών με υψηλή περιεκτικότητα σε πρωτεΐνη στην Ευρωπαϊκή Ένωση, και αυτό θα ήταν σκόπιμο ακόμα και όσον αφορά τη βιοποικιλότητα και την αντιμετώπιση της κλιματικής αλλαγής. Οι ζωοτροφές που εισάγονται από άλλες χώρες δεν υπόκεινται σε τέτοιους αυστηρούς ελέγχους όπως οι ευρωπαϊκές ζωοτροφές, έτσι δεν μπορούμε να είμαστε 100% βέβαιοι για την ποιότητά τους. Για κάποιες δεν γνωρίζουμε την προέλευση των πρώτων υλών που περιέχουν. Γι' αυτόν τον λόγο θα πρέπει να λάβουμε άμεσα μέτρα για την αλλαγή της κατάστασης, διαφορετικά οι διαβεβαιώσεις μας όσον αφορά υγιεινά και ασφαλή ευρωπαϊκά τρόφιμα υψηλής ποιότητας θα είναι κενές.
<P>
Μια άλλη λύση για το ζήτημα του ελλείμματος πρωτεϊνών στην ΕΕ θα ήταν η χαλάρωση των κανόνων που απαγορεύουν τη διατροφή των ζώων με κρεατάλευρα και οστεάλευρα. Όσον αφορά τα πουλερικά και τους χοίρους, δεν υπάρχει καμία ένδειξη κινδύνου εξάπλωσης καμίας αρρώστιας, ως αποτέλεσμα αυτού του είδους ζωοτροφής. " δυνατότητα χρήσης αυτών των αλεύρων στην κτηνοτροφία θα μειώσει τα έξοδα, πράγμα που είναι ιδιαίτερα σημαντικό ενόψει της μείωσης της αποδοτικότητας της παραγωγής κρέατος. Αυτό θα επιτρέψει επίσης τη μείωση των εισαγωγών ζωοτροφών με υψηλή περιεκτικότητα σε πρωτεΐνη από την Αμερική.
<SPEAKER ID="260" NAME="Elisabeth Köstinger" LANGUAGE="DE">
" ΕΕ δεν είναι σε θέση να παράγει η ίδια τις ζωοτροφές που χρειάζεται και προκαλεί η ίδια την εξάρτησή της από τρίτες χώρες. Μόνο το 30% των πρωτεϊνούχων καλλιεργειών που χρειάζονται για τις ζωοτροφές παράγεται στην ΕΕ. Οι συνέπειες αυτής της εξάρτησης γίνονται σαφείς στους αγρότες μας, πρώτον, από την τεράστια αστάθεια των τιμών, και δεύτερον, από την έλλειψη ανιχνευσιμότητας για τα εισαγόμενα προϊόντα. Επικροτώ την έκκληση για την επιστροφή σε μια αύξηση της προώθησης της παραγωγής πρωτεϊνούχων καλλιεργειών στη γεωργία της ΕΕ. " Ευρώπη πρέπει να ξεκινήσει μια συνεπή, ανεξάρτητη πορεία όσον αφορά την προμήθεια ζωοτροφών. Ωστόσο, θα ήθελα να δω μεγαλύτερη ειλικρίνεια και αντικειμενικότητα σε σχέση με το θέμα των ζωοτροφών στο σύνολό του· χρειαζόμαστε νέες επιστημονικές αξιολογήσεις όσον αφορά τους γενετικά τροποποιημένους οργανισμούς και την απαγόρευση της χρήσης ζωικών πρωτεϊνών. " γεωργία δεν πρέπει να γίνεται θύμα του λαϊκισμού, καθώς προσφέρει το μεγάλο έργο και φέρει τη μεγάλη ευθύνη της παροχής τροφίμων στην ΕΕ. Πρέπει να δημιουργήσουμε ένα καλύτερο πλαίσιο συνθηκών για τους αγρότες. " καλύτερη ανιχνευσιμότητα απαιτεί ένα βελτιωμένο σύστημα σήμανσης. Για μένα, είναι σαφές ότι κάθε κράτος μέλος πρέπει να αποφασίζει το ίδιο εάν επιθυμεί να παράγει γενετικά τροποποιημένες καλλιέργειες· οι αυστριακοί αγρότες δεν θέλουν γενετικά τροποποιημένες καλλιέργειες στα χωράφια τους. Μακροπρόθεσμα, μπορούμε να περιορίσουμε την εξάρτησή μας μόνο εάν η γεωργική πολιτική επικεντρωθεί περισσότερο σε περιφερειακούς επιχειρηματικούς κύκλους με βιώσιμη παραγωγή, σύντομα δίκτυα μεταφοράς και υψηλό ποσοστό ατομικής διάθεσης στην αγορά.
<SPEAKER ID="261" NAME="Rareş-Lucian Niculescu" LANGUAGE="RO">
" έκθεση τονίζει την ισχυρή εξάρτηση της ΕΕ από εισαγωγές πρωτεΐνης από τρίτες χώρες, καθώς και την ανάγκη έγκρισης μέτρων που θα διασφαλίζουν ένα υψηλότερο επίπεδο αυτονομίας σε αυτόν τον τομέα. " διευκόλυνση της διαδικασίας έγκρισης καλλιέργειας γενετικά τροποποιημένης σόγιας στα εδάφη των ευρωπαϊκών κρατών θα μπορούσε να αποτελέσει μια λύση για αυτό το πρόβλημα, και ταυτόχρονα μια σημαντική πηγή εσόδων για την ευρωπαϊκή γεωργία, η οποία επλήγη σκληρά από τη χρηματοπιστωτική κρίση. Στο πλαίσιο του νέου νομοθετικού πλαισίου που πρότεινε η Ευρωπαϊκή Επιτροπή σχετικά με το δικαίωμα των κρατών μελών να απαγορεύουν την καλλιέργεια ΓΤΟ στα δικά τους εδάφη, εφαρμόζοντας την αρχή της επικουρικότητας, τα ευρωπαϊκά κράτη θα μπορούσαν να αποφασίζουν σε μεμονωμένη βάση εάν θέλουν να καλλιεργούν αυτό το προϊόν ή όχι.
<SPEAKER ID="262" NAME="Pavel Poc" LANGUAGE="CS">
" κάθε είδους επισιτιστική εξάρτηση θέτει την ΕΕ σε μια πολύ ευάλωτη θέση. Στην περίπτωση της παραγωγής πρωτεϊνούχων καλλιεργειών υπάρχουν ταυτόχρονα και πολλά οικονομικά, περιβαλλοντικά και γεωργικά οφέλη. " μικρότερη κατανάλωση κρέατος και η αύξηση της ποσότητας των φυτικών πρωτεϊνών στη διατροφή μας έχουν θετικά αποτελέσματα τόσο για το περιβάλλον όσο και για την ανθρώπινη υγεία. " υπερβολική εισαγωγή των πρωτεϊνούχων καλλιεργειών και των παραγώγων τους αποσταθεροποιεί την ευρωπαϊκή γεωργία, επηρεάζοντας ειδικά τους μικρούς και μεσαίους παραγωγούς γεωργικών προϊόντων, και συμβάλλει επίσης στην αστάθεια των τιμών. Ο μικρός όγκος της εγχώριας παραγωγής πρωτεϊνούχων καλλιεργειών περιορίζει τις ερευνητικές δραστηριότητες, την προμήθεια σπόρων και τη γνώση για τις βιώσιμες τεχνολογίες, ειδικά όσον αφορά τη χρήση των οσπριοειδών στην αμειψισπορά και την κατάλληλη χρήση των χορτολιβαδικών εκτάσεων. Είναι απαραίτητο να ληφθούν αρκετά καίρια μέτρα. " Επιτροπή θα πρέπει να προετοιμάσει μια έκθεση σχετικά με τις δυνατότητες αύξησης της εγχώριας παραγωγής πρωτεϊνούχων καλλιεργειών, να υποστηρίξει την έρευνα για τις πρωτεϊνούχες καλλιέργειες και την αναβάθμιση και την παραγωγή τους στην ΕΕ, και οι πρωτεϊνούχες καλλιέργειες θα πρέπει να προωθηθούν ως μια πηγή ποιοτικών ζωοτροφών στο πλαίσιο της ανάπτυξης της υπαίθρου. Είναι απαραίτητο να καθιερωθεί ένας μηχανισμός παρακολούθησης της προέλευσης των εισαγόμενων πρωτεϊνούχων καλλιεργειών που να επικεντρώνεται στη βιωσιμότητα των εφαρμοσμένων γεωργικών πρακτικών στη χώρα προέλευσης. " Επιτροπή καλείται επίσης να προωθήσει τα μέτρα που βασίζονται στη δημιουργία κινήτρων για την προώθηση της καλλιέργειας των γαιών υπό αγρανάπαυση, γεγονός που θα μπορούσε να συμβάλει σημαντικά στη μείωση της έλλειψης πρωτεϊνών στην ΕΕ. Στο πλαίσιο της αλλαγής του κλίματος, της γονιμότητας του εδάφους, της προστασίας των υδάτων και της βιοποικιλότητας η παραγωγή πρωτεϊνούχων καλλιεργειών στην Ευρωπαϊκή Ένωση θα πρέπει να αυξηθεί και να δεχθεί στοχευμένη υποστήριξη.

<CHAPTER ID="011-03">
3. Γουϊνέα (ψηφοφορία) 
<P>
- Πριν από την ψηφοφορία επί της αιτιολογικής σκέψης Δ:
<SPEAKER ID="218" NAME="Harlem Désir" AFFILIATION="PSE">
(FR) Κύριε Πρόεδρε, πράγματι συμφωνήσαμε να αποσύρουμε την τροπολογία 1, προκειμένου να διατηρηθεί η συναίνεση και η ομοφωνία μεταξύ των Ομάδων, κάτι που, χαίρομαι που το λέω, θα ενισχύσει το ψήφισμα, όπως πιστεύω. Με τη σύμφωνη γνώμη των διαφόρων Ομάδων, υποβάλαμε στη θέση της μια προφορική τροπολογία για να προστεθεί στο τέλος της αιτιολογικής σκέψης Δ, και την οποία θα σας διαβάσω στα αγγλικά, αφού αυτή είναι η γλώσσα που θα χρησιμοποιηθεί ως αναφορά και στην οποία έγινε η διαπραγμάτευση για την προφορική τροπολογία. Θα διευκρινίζει ότι γίνεται παρέμβαση από μισθοφόρους από τη Λιβερία και τη Σιέρα Λεόνε, οι οποίοι χρησιμοποιούνται τώρα από τις αρχές, αλλά ότι επισήμως δεν υπάρχουν ακλόνητες αποδείξεις μιας τέτοιας παρέμβασης, παρόλο που όλοι οι επιτόπου παρατηρητές έχουν αρχίσει να την διαπιστώνουν. Προκειμένου να αναφερθούμε στην κατάσταση, παραμένοντας ταυτόχρονα προσεκτικοί, θα δηλώσουμε τα εξής:
<P>
(EN) "ενώ υπάρχουν ισχυρισμοί για την παρουσία μισθοφόρων και πρώην ανταρτών".
<P>
(FR)Πιστεύω ωστόσο ότι ο συνάδελφός μας κ. Ματσάκης ήθελε να υποβάλει μια προφορική τροπολογία στην προφορική τροπολογία ώστε να την καταστήσει ακόμη πιο συγκεκριμένη, και θα ήθελα να δηλώσω αμέσως ότι συμφωνώ με τη διατύπωση που θα μας προτείνει τώρα, ώστε όλοι να εγκρίνουμε ομόφωνα το ίδιο κείμενο.
<SPEAKER ID="221" NAME="Μάριος Ματσάκης" AFFILIATION="ALDE">
(EN) Κύριε Πρόεδρε, προκειμένου να καταστεί το κείμενο ακόμη πιο σαφές και να γίνει ορθότερο και πληρέστερο, επιθυμώ να υποβάλω μια προφορική τροπολογία στην προφορική τροπολογία του κ. Désir.
<P>
Μετά τις λέξεις "ενώ υπάρχουν ισχυρισμοί για την παρουσία μισθοφόρων και πρώην ανταρτών", επιθυμώ να προσθέσω "στις τάξεις των παραστρατιωτικών κυβερνητικών δυνάμεων".
<P>
(Το Σώμα εγκρίνει την προφορική τροπολογία)
<SPEAKER ID="222" NAME="Πρόεδρος">
Οι ψηφοφορίες ολοκληρώθηκαν.

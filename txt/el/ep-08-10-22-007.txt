<CHAPTER ID="007">
Αιτιολογήσεις ψήφου
<P>
Προφορικές αιτιολογήσεις ψήφου
<SPEAKER ID="135" NAME="Toomas Savi" AFFILIATION="ALDE">
Κύριε Πρόεδρε, χαιρετίζω το διορισμό της βαρόνης Ashton ως μέλος της Επιτροπής και θα ήθελα να επισημάνω ότι το ίδιο το γεγονός ότι της έχει απονεμηθεί ισόβιος τίτλος ευγενείας μαρτυρά την εξαιρετική εργασία της για το "νωμένο Βασίλειο. Έχω την ακλόνητη πεποίθηση ότι θα είναι τόσο άξια ως Επίτροπος όσο ένας άλλος ευγενής πριν από εκείνη. Ο λόρδος Cockfield διορίστηκε Επίτροπος του "νωμένου Βασιλείου το 1984 από την κυβέρνηση της Margaret Thatcher. Είχε μια διακεκριμένη καριέρα στις Βρυξέλλες, θεμελιώνοντας την ενιαία αγορά.
<P>
" βαρόνη Ashton εξασφάλισε μια θέση στην ιστορία της Ευρωπαϊκής Ένωσης, δίνοντας ώθηση στις διαπραγματεύσεις της Ντόχα. Είναι μια μεγάλη πρόκληση, αλλά η επιτυχής ολοκλήρωση των διαπραγματεύσεων θα βοηθούσε εξαιρετικά τις αναπτυσσόμενες χώρες.
<SPEAKER ID="137" NAME="Jim Allister" AFFILIATION="NI">
Κύριε Πρόεδρε, ψήφισα κατά της κοινής πρότασης ψηφίσματος για τη σύνοδο κορυφής του Ευρωπαϊκού Συμβουλίου, λόγω της υποκρισίας της για το ιρλανδικό δημοψήφισμα και της ανόητης εμμονής της σε οικονομικά επιζήμιους στόχους για την κλιματική αλλαγή. Το ανακοινωθέν κάνει μια υποκριτική δήλωση σεβασμού για την απόρριψη της Λισαβόνας από τους Ιρλανδούς και μετά αρχίζει αμέσως να επιμένει, μέσω της κωδικοποιημένης γλώσσας αυτών των εγγράφων, ότι οι Ιρλανδοί συμμορφώνονται. Ο αποκαλούμενος σεβασμός για τη δημοκρατική απόφαση των ψηφοφόρων είναι προφανώς ψεύτικος.
<P>
Τώρα εδώ όλοι αντιμετωπίζουμε μια βαθιά οικονομική κρίση, τη χειρότερη που θυμόμαστε οι περισσότεροι, και η ΕΕ ανησυχεί για τις ανοησίες των στόχων για το κλίμα. " βιομηχανία και οι οικονομίες μας δεν μπορούν τώρα να αντέξουν αυτό το όλο και μεγαλύτερο πράσινο φορολογικό φορτίο. Το μόνο που θα καταφέρουμε να κάνουμε είναι να διώχνουμε όλο και περισσότερη από τη μεταποιητική βιομηχανία μας προς την Άπω Ανατολή.
<SPEAKER ID="138" NAME="Marian Harkin" AFFILIATION="ALDE">
Κύριε Πρόεδρε, θα ήθελα να αναφερθώ στην Τροπολογία 3, όπου επικρίναμε ορισμένους Επιτρόπους διότι έχουν υποβαθμίσει μακροχρόνια αιτήματα του Ευρωπαϊκού Κοινοβουλίου να προταθεί νομοθεσία για καλύτερη εποπτεία της χρηματοπιστωτικής αγοράς. Αυτή είναι η πραγματικότητα της κατάστασης, αλλά νομίζω ότι είναι σημαντικό επίσης να δηλώσω ότι τα κράτη μέλη πρέπει να αναλάβουν το μερίδιο της ευθύνης τους. Ακόμη και αν η Επιτροπή είχε προσπαθήσει να κινηθεί νομίζω ότι θα είχε συναντήσει μεγάλη αντίσταση. Παρόλα αυτά, η Επιτροπή έχει ευθύνη και ενώ έχουμε ρύθμιση που βασίζεται σε αρχές, σε αντίθεση με τη ρύθμιση που βασίζεται σε κανόνες, πρέπει εντούτοις να είναι αυστηρή αφού η ήπια ρύθμιση δεν έχει λειτουργήσει.
<P>
Θα ήθελα επίσης να αναφέρω την παράγραφο 20, όπου το Κοινοβούλιο επαναλαμβάνει το σεβασμό του για τα αποτελέσματα του ιρλανδικού δημοψηφίσματος και για τα αποτελέσματα των διαδικασιών κύρωσης στα άλλα κράτη μέλη. Κατά τη διάρκεια της συζήτησης σχετικά με το ιρλανδικό δημοψήφισμα, προβλήθηκε κατ' επανάληψη ο ισχυρισμός ότι το Κοινοβούλιο δεν θα σεβόταν το αποτέλεσμα. Πέρα από οτιδήποτε άλλο, το Κοινοβούλιο δεν έχει εδώ αρμοδιότητα, ούτε εξουσία να ενεργήσει με τον ένα ή τον άλλο τρόπο. Παρόλα αυτά, χαιρετίζω τη δήλωση, σε αντίθεση με το συνάδελφό μου κ. Allister.
<P>
Τέλος, στην παράγραφο 20 νομίζω ότι είναι δυνατόν να ανταποκριθούμε στις ανησυχίες του ιρλανδικού λαού πριν από τις ευρωπαϊκές εκλογές, αλλά δεν πρέπει να υποτιμούμε αυτό που χρειάζεται εδώ. Αναφέρει επίσης ότι το Κοινοβούλιο είναι έτοιμο να προσφέρει βοήθεια για να διαμορφώσει μια ευρύτερη, πιο ενημερωμένη συναίνεση. Πιστεύω ότι αυτό θα έπρεπε στην πραγματικότητα να διατυπωθεί "να διαμορφώσει μια καλύτερα ενημερωμένη συναίνεση".
<SPEAKER ID="139" NAME="Daniel Hannan" AFFILIATION="NI">
Κύριε Πρόεδρε, η πιο επικίνδυνη φράση στην σύγχρονη πολιτική είναι "κάτι πρέπει να γίνει". Οι πολιτικοί έχουν ένα παράλογο και δυσανάλογο φόβο μήπως φανούν αδρανείς και είναι δευτερεύουσας σημασίας τι είναι αυτό το "κάτι", όπως είδαμε κατά τη διάρκεια της χρηματοπιστωτικής κρίσης. Δεν έχει σημασία τι είναι το "κάτι" - 500 δισεκατομμύρια λίρες Αγγλίας στη Βρετανία, 500 δισεκατομμύρια ευρώ στην Ευρώπη, 850 δισεκατομμύρια δολάρια στις "ΠΑ - εντάξει, αυτό είναι "κάτι", ας το κάνουμε. Δεν έχει σημασία ποιες είναι οι πρακτικές συνέπειες.
<P>
" αλήθεια είναι ότι δεν μπορεί κανείς να νομοθετήσει κατά της ύφεσης, όπως δεν μπορεί να νομοθετήσει για να ρυθμίσει την πορεία του ήλιου ή της σελήνης. Αυτό που βλέπουμε σήμερα είναι μια αμείλικτη διόρθωση για τα χρόνια της εύκολης πίστωσης που δημιουργήθηκε από τις ίδιες κυβερνήσεις που διατήρησαν τα επιτόκια υπερβολικά χαμηλά για πάρα πολύ καιρό. Αυτή ήταν πολιτική απόφαση και όχι απόφαση της αγοράς και ο αέρας που φυσήχτηκε στο μπαλόνι τώρα βγαίνει γρήγορα έξω. " μόνη πρακτική αλλαγή που γίνεται από την εθνικοποίηση των τραπεζών μας και από αυτές τις τεράστιες οικονομικές ενισχύσεις προς τις τράπεζες είναι ότι, αντί να μειωθούν οι φόροι για να βοηθηθούν οι άνθρωποι να περάσουν τις δύσκολες εποχές, τους φορτώνουμε ένα τεράστιο νέο πρόσθετο βάρος. Οι φορολογούμενοί μας θα πληρώσουν βαρύ τίμημα για την έπαρσή μας.
<SPEAKER ID="140" NAME="Eija-Riitta Korhola" AFFILIATION="PPE-DE">
Κύριε Πρόεδρε, όσον αφορά την Τροπολογία 9, την οποία καταψήφισε η ομάδα μου, είχε μεγάλη σημασία για την Ομάδα PPE-DE ότι η δημοκρατική διαδικασία πρέπει να ολοκληρωθεί χωρίς συντομεύσεις που δημιουργούν δημοκρατικό έλλειμμα, ειδικά τώρα που, στην περίπτωση της εμπορίας δικαιωμάτων εκπομπής, η κοινοβουλευτική διαδικασία δεν μπορεί να περιγραφεί με κολακευτικό τρόπο. Είδαμε παραπλανητικά τεχνάσματα, χειραγώγηση και, τέλος, την εισηγήτρια να αγνοεί την πολιτική βούληση της δικής της ομάδας.
<P>
Αυτό έχει καταστεί ακόμη πιο σημαντικό δεδομένου του αδιεξόδου στο Συμβούλιο την περασμένη εβδομάδα. " Ομάδα PPE-DE έχει προσφέρει μια λύση στο πρόβλημα της ζημιάς στη βιομηχανία ενώ προωθεί την άμβλυνση της κλιματικής αλλαγής. Άρα όχι μόνο η βιομηχανία της ΕΕ, αλλά και τα συνδικάτα υποστηρίζουν την πρότασή μας για συγκριτική αξιολόγηση για να αντικατασταθεί το δαπανηρό σύστημα δημοπράτησης. Είμαστε όλοι ενωμένοι στην προσπάθεια να μειωθούν οι επιβλαβείς εκπομπές. Δεν υπάρχει καμία αμφιβολία γι' αυτό.
<P>
" ερώτηση είναι πώς να το κάνουμε. Το πρώτο μας μέλημα πρέπει να είναι ο πλανήτης μας, αλλά υποστηρίζω ότι τα μέτρα που χρειάζονται για να σταματήσει η κλιματική αλλαγή δεν θα βοηθηθούν από την οικονομική παρακμή των κορυφαίων φιλικών προς το κλίμα οικονομιών που θα οδηγήσει σε ανεργία στην ΕΕ.
<SPEAKER ID="141" NAME="Peter Skinner" AFFILIATION="PSE">
Κύριε Πρόεδρε, το EPLP καλωσορίζει το περιεχόμενο αυτού του κοινού ψηφίσματος και πρότασης σχετικά με το χρηματοπιστωτικό κλίμα και την ευρύτερη οικονομία. Όσον αφορά αυτό που θα μπορούσαμε να κάνουμε στη συνέχεια, είναι αλήθεια ότι το Κοινοβούλιο έχει διατυπώσει μια σειρά από απαιτήσεις - οι οποίες ήταν ένα είδος ευχολόγιου, σε κάποιο βαθμό - καθώς και συγκεκριμένες προτάσεις για το τι χρειάζεται να γίνει. Κατά καιρούς έχουμε προχωρήσει περισσότερο από την Επιτροπή. Πράγματι, κατά καιρούς - ίσως για εθνικούς λόγους ή για πολιτικά συμφέροντα - έχουμε δει το Κοινοβουλίου τόσο να απαλύνει κείμενο όσο και να προτείνει καλό κείμενο.
<P>
Όμως αυτές οι εκκλήσεις είναι αρκετά επίκαιρες σήμερα και είναι σχετικές με την κατάσταση στην οποία βρισκόμαστε. Οι εποπτικές δομές πρέπει , περισσότερο από ποτέ, να ενισχυθούν, αλλά σε παγκόσμιο επίπεδο, όχι μόνο σε ευρωπαϊκό επίπεδο. Πρέπει να κοιτάξουμε εκτός της Ευρωπαϊκής Ένωσης. Γι' αυτό το σκοπό πρέπει επίσης να εξετάσουμε τι συμβαίνει σε όρους αναπτυξιακής βοήθειας σε όλο τον κόσμο. Πρέπει να εμβαθύνουμε τις εφεδρείες μας σε όρους αντιμετώπισης ζητημάτων ανάπτυξης, να μην απομακρυνόμαστε από αυτά και ελπίζουμε ότι, με αυτό τον τρόπο, θα φθάσουμε τα είδη οικονομικής ισορροπίας που χρειάζεται σε όλο τον κόσμο. Ο ρόλος μας είναι να επιστήσουμε την προσοχή σε αυτά τα ζητήματα. Ο ρόλος μας είναι επίσης να κάνουμε κάτι περισσότερο γι' αυτό και θα υποβάλω περισσότερα γραπτώς γι' αυτό το θέμα.
<SPEAKER ID="142" NAME="Ivo Strejček" AFFILIATION="PPE-DE">
Κύριε Πρόεδρε, θα ήθελα να συνοψίσω τους λόγους για τους οποίους καταψήφισα το ψήφισμα. Πρώτον, η ενίσχυση του ρόλου του κράτους είναι η λάθος απάντηση στην αναζήτηση διεξόδου από την οικονομική αναταραχή. Δεύτερον, η υψηλότερη ρύθμιση και η δημιουργία μιας νέας πανευρωπαϊκής εποπτικής αρχής χωρίς διευκρίνιση των αρμοδιοτήτων δεν είναι φάρμακο για την κρίση. Τρίτον, αφού έχει απορριφθεί από το λαό της Ιρλανδίας, η Συνθήκη της Λισαβόνας δεν μπορεί να τεθεί σε ισχύ. Γι' αυτό το λόγο το Ευρωπαϊκό Συμβούλιο πρέπει να σέβεται το αποτέλεσμα του ιρλανδικού δημοψηφίσματος. Τέταρτον, το Ευρωπαϊκό Συμβούλιο δεν είναι πρόθυμο να επιστρέψει στους δικούς του μη ρεαλιστικούς και εξαιρετικά δαπανηρούς στόχους σχετικά με την κλιματική αλλαγή. Αυτό τελικά θα βλάψει το βιοτικό επίπεδο των απλών ανθρώπων.
<SPEAKER ID="143" NAME="Gay Mitchell" AFFILIATION="PPE-DE">
Κύριε Πρόεδρε, επιτρέψτε μου να ξεκινήσω λέγοντας ότι είναι σωστό να λέμε ότι η Συνθήκη της Λισαβόνας δεν μπορεί να τεθεί σε ισχύ μέχρι να την εγκρίνουν και τα 27 κράτη μέλη, αλλά αυτό δεν σημαίνει ότι η Ευρώπη δεν μπορεί να προχωρήσει μπροστά, και εγώ τουλάχιστον δεν επιθυμώ να δω την Ευρώπη να προχωράει μπροστά χωρίς την Ιρλανδία. Ως Διευθυντής Εκλογών του Fine Gael στην πρόσφατη εκστρατεία για το δημοψήφισμα, θα ήθελα να καταστήσω απολύτως σαφές ότι η ιρλανδική θέση είναι, και πρέπει να είναι, ότι θέλουμε να είμαστε στο κέντρο της Ευρώπης. Δεν θέλουμε να είμαστε ένα νησί πίσω από ένα άλλο νησί, που κυριαρχείται από τα βρετανικά συμφέροντα. Σεβόμαστε τη Βρετανία που έχει τα συμφέροντά της - δικαιούται να τα έχει. Τα συμφέροντά μας βρίσκονται αλλού και δεν θέλω κανένας Βρετανός Βουλευτής να σηκωθεί εδώ και να μιλήσει για τους ψηφοφόρους μου ή για τα ιρλανδικά συμφέροντα.
<P>
Θα ήθελα να πω ότι οι βουλευτές του ΕΚ του Fine Gael στην Ομάδα PPE-DE στηρίζουν τις γενικές γραμμές της έκθεσης για τη συνεδρίαση του Ευρωπαϊκού Συμβουλίου, αλλά δεν δέχονται ότι το Κοινοβούλιο πρέπει να εξετάσει "ότι είναι δυνατόν να ικανοποιηθούν οι ανησυχίες που εκφράστηκαν από τον ιρλανδικό λαό, για να διασφαλιστεί μια λύση αποδεκτή από όλους πριν από τις ευρωεκλογές", αφού αυτό είναι θέμα που πρέπει να εξετάσει ο ιρλανδικός λαός, κατά την κρίση του και τη στιγμή που επιθυμεί. Αυτό είναι το θέμα που πρέπει να καταγραφεί στα πρακτικά.
<SPEAKER ID="144" NAME="Zuzana Roithová" AFFILIATION="PPE-DE">
(CS) Δεν είμαι πολύ ευχαριστημένη με το περιεχόμενο του κοινού μας ψηφίσματος, ούτε με την απόδοση του προέδρου του Συμβουλίου Sarkozy. Παρόλα αυτά, θεωρώ μια συμφωνία ή τουλάχιστον τη δυνατότητα να συμφωνήσουμε σε κάποια κοινή προσέγγιση, ιδιαίτερα σημαντικό βήμα, αφού το χειρότερο μήνυμα που θα μπορούσαμε να στείλουμε στους λαούς της Ευρώπης θα ήταν ότι είμαστε ανίκανοι να συμφωνήσουμε σε οτιδήποτε. Εντούτοις θα ήθελα επίσης να κάνω έκκληση για λίγη κοινή λογική. Εδώ υπάρχουν τρεις παράγοντες. Ο ένας βεβαίως είναι η οικονομική κρίση, ο δεύτερος είναι η ύφεση και ο τρίτος αφορά στην ουσία την επίδραση της παγκοσμιοποίησης στην εσωτερική μας αγορά. Μιλάω γι' αυτό εδώ και πάρα πολλούς μήνες ακόμη και εδώ και πολλά χρόνια. Φαίνεται ότι είμαστε ανίκανοι να σταματήσουμε το ρυθμό ανάπτυξης των απαιτήσεων που γίνονται στην ευρωπαϊκή βιομηχανία και δεν είμαστε ικανοί ούτε καν να συζητήσουμε αυτή την ανάπτυξη, σε επίπεδο ΠΟΕ. Αυτή η ασυμβατότητα είναι ένα μεγάλο πρόβλημα για μας.
<SPEAKER ID="146" NAME="Hubert Pirker" AFFILIATION="PPE-DE">
(DE) Κύριε Πρόεδρε, όπως όλοι γνωρίζουμε, η προσωρινή απασχόληση στην Ευρωπαϊκή Ένωση παρουσιάζει τεράστια αύξηση. Αυτό είναι καλό από τη μία πλευρά, αφού δημιουργεί πολλές θέσεις εργασίας, αλλά οι πολύ διαφορετικοί εθνικοί κανόνες σημαίνουν ότι, κατά κανόνα, τα αποτελέσματα μέχρι σήμερα έχουν την τάση να είναι αρνητικά, ιδίως για τους εργαζομένους, αφού οδηγεί σε μισθολογικό ντάμπινγκ ως αποτέλεσμα των χαμηλών μισθών και κατά συνέπεια επίσης στον εκτοπισμό των ντόπιων εργαζομένων. Τελικά οδηγεί επίσης σε στρεβλώσεις του ανταγωνισμού, ιδίως για τις μικρές και μεσαίες επιχειρήσεις και έχει πλεονεκτήματα για εκείνους που προσλαμβάνουν όσο το δυνατόν περισσότερους προσωρινά απασχολούμενους φθηνά.
<P>
Συνεπώς, ο στόχος μας με τις οδηγίες πρέπει να είναι να ρυθμίσουμε την προσωρινή απασχόληση για την Ευρωπαϊκή Ένωση στο σύνολό της και ιδίως να ορίσουμε ότι οι προσωρινά απασχολούμενοι εξισώνονται με τους εργαζομένους των χρηστριών εταιρειών από την άποψη των όρων εργασίας και απασχόλησης. Αυτό θα ήταν προς το συμφέρον της Ευρώπης ως τόπου εγκατάστασης επιχειρήσεων, ιδιαίτερα των εργαζομένων, και θα απέτρεπε τη στρέβλωση του ανταγωνισμού για τις επιχειρήσεις.
<SPEAKER ID="147" NAME="Ewa Tomaszewska" AFFILIATION="UEN">
(PL) Κύριε Πρόεδρε, οποιαδήποτε τροπολογία αυτής της οδηγίας, όσο σχετική και αν ήταν, θα σήμαινε σημαντική παράταση της νομοθετικής διαδικασίας και θα άφηνε τους προσωρινά απασχολούμενους χωρίς νομική προστασία για σημαντικά μεγαλύτερη περίοδο. Είναι οδηγία που έχει καθυστερήσει πολλά χρόνια. Είναι επίσης έκφραση των συμφωνιών μεταξύ των κοινωνικών εταίρων. Γι' αυτό το λόγο ψήφισα υπέρ της απόρριψης οποιωνδήποτε τροπολογιών.
<SPEAKER ID="149" NAME="Neena Gill" AFFILIATION="PSE">
Κύριε Πρόεδρε, υπερψήφισα αυτή την έκθεση διότι η ασφάλεια των παιδιών που είναι επί γραμμής μου προκαλεί πραγματική ανησυχία. Είναι επίσης ένα ζήτημα που τίθεται από πολλούς ψηφοφόρους μου στο West Midlands. Γνωρίζω ότι πολλοί γονείς και δάσκαλοι ανησυχούν όλο και περισσότερο που τα παιδιά έχουν πρόσβαση σε υλικό το οποίο είναι ακατάλληλο και δυνητικά επικίνδυνο.
<P>
" ανάπτυξη του Διαδικτύου σε ένα ισχυρό παγκόσμιο μέσο έχει αυξήσει τους κινδύνους για τους νέους σε όλο τον κόσμο. Πρόσφατη έρευνα στη Βρετανία αποκάλυψε ότι το 1 στα 10 παιδιά που χρησιμοποιούν chatrooms σε υπολογιστές έχουν προσεγγιστεί μέσω του Διαδικτύου από παιδεραστές. Παρόλο που αναγνωρίζουμε ότι το Διαδίκτυο προσφέρει ένα κόσμο ψυχαγωγίας, ευκαιριών και γνώσης στα παιδιά, πρέπει να θέσουμε επίσης σε εφαρμογή μέτρα για να διαφυλάξουμε την ασφάλειά τους στο Διαδίκτυο. Πιστεύω ότι είναι ευθύνη μας να προστατεύσουμε τα παιδιά από το επιβλαβές υλικό και κάποιους από αυτούς που διαχειρίζονται γραμμές επί γραμμής.
<P>
Το Ευρωπαϊκό Κοινοβούλιο έχει να διαδραματίσει ζωτικό ρόλο στη μείωση της διαθεσιμότητας ακατάλληλων και παράνομων υλικών και στην αύξηση της ευαισθητοποίησης του κοινού για τους κινδύνους επί γραμμής. Γι' αυτό χαιρετίζω αυτή την έκθεση και τις προσπάθειες της ΕΕ να προστατεύσει τα παιδιά μας. Τα παιδιά πρέπει να μπορούν να επωφελούνται από όλες τις ευκαιρίες που προσφέρει αυτή η τεχνολογία, χωρίς να φοβούνται εκείνους που θα τους προκαλέσουν ζημιά.
<SPEAKER ID="150" NAME="Hubert Pirker" AFFILIATION="PPE-DE">
(DE) Κύριε Πρόεδρε, από μόνο του το Διαδίκτυο είναι μια πολύ θετική εφεύρεση, αλλά χρησιμοποιείται όλο και περισσότερο από εγκληματίες και αυτό οδήγησε σε εκθετική αύξηση ενός από τα πιο αποτρόπαια εγκλήματα απ' όλα, της διακίνησης παιδικής πορνογραφίας.
<P>
Αν φανταστείτε ότι μόνο πέρυσι σημειώθηκε αύξηση 16% στη διακίνηση τέτοιου υλικού μέσω του Διαδικτύου - και προσθέστε σε αυτό το γεγονός ότι πάνω από 20 000 παιδιά κακοποιούνται γι' αυτό το σκοπό, για να παραχθούν αυτές οι εικόνες, σε ένα μόνο έτος - έχετε μια ιδέα των διαστάσεων. Οι στόχοι μας πρέπει να είναι οι εξής: μηδενική ανοχή σε περιπτώσεις κακοποίησης παιδιών, σκληρές ποινές για τους ενόχους, καθώς και μέγιστη προστασία για τα παιδιά που χρησιμοποιούν το Διαδίκτυο.
<P>
Χαιρετίζω το πακέτο των μέτρων που υποστηρίζονται από το Ευρωπαϊκό Κοινοβούλιο, τα οποία κυμαίνονται από γραμμές βοήθειας για την εγκατάσταση συστημάτων προστασίας και την εκπαίδευση μέχρι την ενίσχυση της αστυνομίας και την ανιχνευσιμότητα των χρηματοπιστωτικών κινήσεων.
<P>
Αυτή η έκθεση του Ευρωπαϊκού Κοινοβουλίου είναι πολύ σημαντική, διότι στέλνει ένα πολύ ισχυρό μήνυμα που αφορά την προστασία των πιο αδύναμων μελών της κοινωνίας μας, των παιδιών μας.
<SPEAKER ID="151" NAME="Zita Pleštinská" AFFILIATION="PPE-DE">
(SK) Το Διαδίκτυο είναι μια μεγάλη βοήθεια, αλλά, ταυτόχρονα, ένας μεγάλος κίνδυνος, ειδικά για τα παιδιά. Τα παιδιά είναι πολύ πιο κατατοπισμένα στους υπολογιστές απ' ότι οι γονείς τους και, κατά συνέπεια, οι ενήλικες συχνά αγνοούν το τεράστιο αριθμό παγίδων τις οποίες μπορεί να συναντήσουν ιδίως τα παιδιά σε αρκετές ώρες σερφαρίσματος στο Διαδίκτυο. Χαιρετίζω αυτή την έκθεση και την υπερψήφισα.
<P>
Πιστεύω ότι το πρόγραμμα για ασφαλές Διαδίκτυο θα βοηθήσει να εξαλειφθεί το τεράστιο χάσμα γενεών που υπάρχει όσον αφορά την ευαισθητοποίηση για το Διαδίκτυο. Χρειαζόμαστε μια εκστρατεία ενημέρωσης που να απευθύνεται σε γονείς και δασκάλους. Υποστηρίζω τη δημιουργία σημείων επαφής στις επιμέρους χώρες της ΕΕ, όπου θα είναι δυνατή η καταγγελία παράνομων δραστηριοτήτων που σχετίζονται με την ασφάλεια στο Διαδίκτυο.
<P>
Ο Matti Juhani Saari στη Φινλανδία τοποθέτησε στο Διαδίκτυο, συμπεριλαμβανομένου του ιστοτόπου YouTube, βίντεο που τον έδειχνε να πυροβολεί με πιστόλι σε πεδίο βολής. Αργότερα δέκα νέοι δολοφονήθηκαν από αυτό τον οπλοφόρο φρενοβλαβή σε ένα σχολείο στη φινλανδική πόλη Kauhajoki. Κυρίες και κύριοι, πιστεύω ότι μέσω αυτού του προγράμματος, θα καταφέρουμε να μειώσουμε τα επίπεδα του κινδύνου και να εξασφαλίσουμε ότι οι νέοι δεν θα έχουν πρόσβαση σε τέτοια βίντεο στο Διαδίκτυο.
<SPEAKER ID="152" NAME="Jan Březina" AFFILIATION="PPE-DE">
(CS) Υποστήριξα την έκθεση Angelilli, διότι πιστεύω ότι θα βοηθήσει στην καταπολέμηση της κακοποίησης παιδιών στο Διαδίκτυο. Θα ήθελα να δοθεί έμφαση στη βελτίωση των μέσων που είναι διαθέσιμα στις αστυνομικές δυνάμεις. Πιο συγκεκριμένα, αυτό συνεπάγεται τη δημιουργία μιας ευρωπαϊκής βάσης δεδομένων για την παιδική πορνογραφία σε συνδυασμό με την ανακοίνωση των γραμμών κρίσης που θα έπρεπε να είναι διαθέσιμες στις αστυνομικές δυνάμεις. Αυτό θα είναι ένα πολύ χρήσιμο εργαλείο για περιπτώσεις που αφορούν την αγορά εικόνων μέσω διομότιμων συστημάτων επικοινωνιών ομάδων, καθώς θα είναι δυνατή η εξακρίβωση του αν μια συγκεκριμένη εικόνα έχει ήδη διανεμηθεί στο Διαδίκτυο και αν έχουν ήδη πραγματοποιηθεί έρευνες όσον αφορά εκείνη την εικόνα, αποφεύγοντας με τον τρόπο αυτόν τις ανώφελες αλληλεπικαλύψεις στις ερευνητικές δραστηριότητες. Ένα αποτελεσματικό μέτρο θα ήταν επίσης να παρακολουθούνται τα ίχνη των πληρωμών που πραγματοποιούνται σε ιστοτόπους που περιέχουν παιδική πορνογραφία, με πλήρη συμμόρφωση με τους κανόνες για την προστασία της ιδιωτικότητας και του τραπεζικού απορρήτου.
<P>
" μέχρι τώρα εμπειρία δείχνει ότι η ασφάλεια των παιδιών στο Διαδίκτυο μπορεί να εξασφαλιστεί μόνο με βάση μια πολυεπίπεδη προσέγγιση που περιλαμβάνει τη συμμετοχή των παιδιών, των οικογενειών, των σχολείων, όλων των τηλεπικοινωνιακών φορέων, των παρόχων υπηρεσιών Διαδικτύου και των κυβερνητικών οργάνων. Υπάρχει ανάγκη να αυξηθεί το επίπεδο ευαισθητοποίησης και πρόληψης που, από τεχνικής πλευράς, θα βοηθούσε και θα διευκόλυνε την καταγγελία περιπτώσεων και θα βελτίωνε τις πιθανότητες να ερευνηθούν από τις αστυνομικές δυνάμεις. Πιστεύω ακράδαντα ότι το πρόγραμμα για την ασφάλεια στο Διαδίκτυο μπορεί να συμβάλει προς αυτή την κατεύθυνση.
<SPEAKER ID="153" NAME="Zuzana Roithová" AFFILIATION="PPE-DE">
(CS) Επιτρέψτε μου να προσθέσω στη συζήτηση της Δευτέρας για την προστασία των παιδιών που χρησιμοποιούν το Διαδίκτυο και άλλες τεχνολογίες επικοινωνιών. Υποστήριξα την έκθεση, βεβαίως, και τη χαιρετίζω θερμά. Παρόλα αυτά, στο πρόγραμμα που θα εγκρίναμε, δεν δίνεται έμφαση στην τυποποίηση της ορολογίας σε σχέση με το επικίνδυνο περιεχόμενο. Τα κράτη μέλη επίσης ποικίλλουν στις απόψεις τους όσον αφορά τι απλώς δεν επιτρέπεται και τι έχει ήδη ποινικοποιηθεί. Αυτό προφανώς παρεμποδίζει την καταπολέμηση της εγκληματικότητας στο Διαδίκτυο, η οποία δεν αναγνωρίζει σύνορα ούτε κρατών ούτε ηπείρων. Για χάρη των παιδιών μας, η εναρμόνιση σε αυτό τον τομέα πρέπει να είναι προτεραιότητά μας, είτε μας αρέσει είτε όχι.
<SPEAKER ID="154" NAME="Koenraad Dillen" AFFILIATION="NI">
(NL) Κύριε Πρόεδρε, υπερψήφισα με αποφασιστικότητα αυτή την έκθεση. Είναι θετικό το γεγονός ότι η Ευρώπη επιθυμεί να κάνει κάτι για να προστατεύσει τα παιδιά από τους πολλούς κινδύνους που εγκυμονεί σήμερα το Διαδίκτυο. Οι νέοι εξοικειώνονται με το Διαδίκτυο από πολύ μικρή ηλικία, αλλά έρχονται φυσικά αντιμέτωποι και με τους κινδύνους του.
<P>
Εκτιμάται ότι 9 από τα 10 παιδιά ηλικίας μεταξύ 8 και 16 ετών έρχονται σε επαφή με πορνογραφικό υλικό στο Διαδίκτυο. Οι έμποροι πορνογραφίας επί γραμμής γίνονται όλο και πιο παράτολμοι. Πέρα από τον κίνδυνο παιδεραστών του Διαδικτύου και εμπόρων πορνογραφίας, υπάρχουν επίσης καζίνο επί γραμμής με τις επιθετικές διαφημιστικές εκστρατείες τους. Ιδιαίτερα τα μικρά παιδιά δεν είναι πάντα ενήμερα για τους κινδύνους που ελλοχεύουν.
<P>
Εναπόκειται λοιπόν στους γονείς, τα σχολεία και τους δασκάλους, αλλά και στους πολιτικούς, να προστατεύσουν τα παιδιά από όλα αυτά. Πρέπει να παρακολουθούν και να αυξάνουν την ευαισθητοποίηση, ιδίως μεταξύ των νεαρότερων μελών της κοινωνίας, διότι είναι τα πιο ευεπηρέαστα και ευάλωτα.
<SPEAKER ID="155" NAME="Marusya Ivanova Lyubcheva" AFFILIATION="PSE">
(BG) Σας ευχαριστώ, κύριε Πρόεδρε. Ψήφισα υπέρ της έκθεσης διότι πιστεύω ότι είναι εξαιρετικά σημαντική. Είναι δύσκολη η επίλυση σε ένα ενιαίο έγγραφο της μεγάλης ποικιλίας προβλημάτων που ανακύπτουν όταν τα παιδιά χρησιμοποιούν τις τεχνολογίες επικοινωνιών. Όμως αυτό το πρόγραμμα είναι απαραίτητο για οργανωτικούς λόγους. Όταν συζητάμε για την επίδραση των νέων τεχνολογιών, έχουμε την τάση να μιλάμε για τα κοινωνικά, εκπαιδευτικά, πολιτιστικά και άλλα οφέλη και συνειδητοποιούμε τις αρνητικές συνέπειες μόνο πολύ αργά. Οι υπάρχοντες μηχανισμοί για τον περιορισμό των προϊόντων που έχουν αρνητική επίδραση είναι πολύ σημαντικοί για την ελαχιστοποίηση του κινδύνου, αλλά πρέπει να έχουμε προληπτικά προγράμματα που να λειτουργούν παράλληλα με αυτούς. Το ζήτημα είναι, τώρα που έχουμε ένα κοινό ευρωπαϊκό πρόγραμμα, κάθε κράτος μέλος να έχει δικό του εθνικό πρόγραμμα σε αυτό το θέμα. Πρέπει να αυξήσουμε τη συνειδητοποίηση της κοινωνίας για το πρόβλημα και να διδάξουμε στα παιδιά να χρησιμοποιούν έξυπνα τις ΤΠΕ. Ένα άλλο πράγμα που πρέπει να αντιμετωπίσουμε είναι ο κίνδυνος της "εξάρτησης από τους υπολογιστές". Απαιτούνται ολοκληρωμένες προσπάθειες και αυτός είναι άλλος ένας ρόλος που πρέπει να διαδραματίσουν οι εθνικές κυβερνήσεις.
<SPEAKER ID="157" NAME="Milan Gaľa" AFFILIATION="PPE-DE">
(SK) Κύριε Πρόεδρε, θα ήθελα να σας ευχαριστήσω που μου δώσατε το λόγο και θα ήθελα επίσης να ευχαριστήσω την κ. Grossetête για την έκθεση σχετικά με την πρόταση οδηγίας, η οποία ασχολείται με τροποποιήσεις των όρων της άδειας κυκλοφορίας φαρμακευτικών προϊόντων. Την υποστήριξα στην ψηφοφορία. Αποτελεί πρόοδο στην εναρμόνιση των νόμων και στην προστασία των καταναλωτών, μειώνοντας τη γραφειοκρατία, αυξάνοντας την ευελιξία και προσφέροντας οφέλη όσον αφορά την ασφάλεια και την ευαισθητοποίηση των ασθενών. Ταυτόχρονα απλοποιεί τις διαδικασίες και μειώνει το κόστος για τις μεσαίου μεγέθους φαρμακευτικές εταιρείες.
<P>
Εκτιμώ τη σαφή θέση που έλαβε ο Επίτροπος Verheugen για τα παραποιημένα φάρμακα, τα γενόσημα φάρμακα χαμηλής ποιότητας που συχνά δεν έχουν μεγαλύτερη επίδραση από ένα εικονικό φάρμακο και τα παράνομα φάρμακα και εμβόλια, τα οποία διοχετεύονται στους Ευρωπαίους πολίτες μέσω της μαύρης αγοράς. Τέτοιες δραστηριότητες είναι εγκληματικές. Στο προσεχές μέλλον η Επιτροπή θα θεσπίσει μέτρα για να ενισχύσει τους υφιστάμενους νόμους σε αυτό τον τομέα ούτως ώστε κανένα από αυτά τα φάρμακα να μην επιτρέπεται να διανέμεται. Επίσης θα θεσπίσει κυρώσεις κατά των προσώπων που δραστηριοποιούνται σε αυτό τον τομέα. Ο Επίτροπος έχει επίσης εξασφαλίσει ότι πρέπει να παράγονται αποτελεσματικά φάρμακα με βάση αναγνωρισμένα ευρωπαϊκά πρότυπα και διαδικασίες παρασκευής.
<SPEAKER ID="158" NAME="Zuzana Roithová" AFFILIATION="PPE-DE">
(CS) Πρέπει να απαντήσω στη σημερινή συζήτηση, στην οποία δήλωσα, φυσικά, ότι χαιρετίζω θερμά αυτή την έκθεση. Όμως συμπεριελήφθη η απαίτηση όλα τα φάρμακα που περιέχουν την ίδια δραστική ουσία να φέρουν την ίδια εταιρική επωνυμία, για να αποφεύγεται οι ασθενείς να πάθουν σύγχυση και να λαμβάνουν υπερβολικά υψηλές δόσεις. Αυτό μπορεί να ακούγεται λογικό στους μη ειδικούς, αλλά τα φάρμακα διαρκώς παρουσιάζουν καινοτομίες και, επιπλέον, φάρμακα που έχουν τα ίδια ή παρόμοια δραστικά συστατικά ενδέχεται να διαφέρουν σε μια σειρά από άλλα συστατικά. Θα ήταν παράλογο να κατηγορήσουμε την Επιτροπή διότι δεν διατάσσει την τυποποίηση των εταιρικών επωνυμιών, υποδηλώνοντας αδυναμία κατανόησης του τρόπου λειτουργίας του συστήματος, ανεξάρτητα από τις αρμοδιότητες που ενδέχεται να έχει γενικά η Ευρωπαϊκή Ένωση.
<SPEAKER ID="160" NAME="Neena Gill" AFFILIATION="PSE">
Κύριε Πρόεδρε, είμαι πραγματικά ευτυχής που τα κενά στην οδηγία του 1994 για τη χρονομεριστική μίσθωση επιτέλους αντιμετωπίζονται από αυτό το Κοινοβούλιο, έτσι ώστε οι καταναλωτές να μπορούν να προσβλέπουν σε καλύτερη προστασία των επενδύσεών τους. Θα προστατευτούν επίσης, μακροπρόθεσμα, μέχρι 40 000 θέσεις εργασίας στην Ευρώπη. Έδειξα ιδιαίτερο ενδιαφέρον σε αυτή την έκθεση αφού καλύπτει ένα ζήτημα που επηρεάζει άμεσα πολλούς από τους ψηφοφόρους μου. Έχουμε περισσότερους ιδιοκτήτες χρονομεριδίων στο "νωμένο Βασίλειο παρά σε οποιαδήποτε άλλη ευρωπαϊκή χώρα. Άρα αυτό θα καθησυχάσει πολλούς από αυτούς ότι η Ευρώπη ενεργεί για να τους προστατεύσει από απατεώνες εμπόρους. " βρετανική βιομηχανία χρονομεριστικής μίσθωσης αξίζει περίπου 157 εκατομμύρια ευρώ ετησίως και αυτή η οδηγία αποτελεί ένα σημαντικό βήμα προς τα εμπρός για την εξάλειψη των αδίστακτων πρακτόρων που δημιουργούν προβλήματα στους καταναλωτές και δυσφημίζουν τους νόμιμους παράγοντες. Αυτοί οι νέοι απλουστευμένοι κανόνες θα εξασφαλίσουν ότι οι καταναλωτές θα προστατεύονται εξίσου καλά σε ολόκληρη την ΕΕ, δημιουργώντας ταυτόχρονα ίσους όρους ανταγωνισμού στην αγορά για τη χρονομεριστική μίσθωση και άλλα δημοφιλή προϊόντα που σχετίζονται με διακοπές.
<SPEAKER ID="161" NAME="Zuzana Roithová" AFFILIATION="PPE-DE">
(CS) Χαίρομαι που, παρά το φάσμα της πολιτικής, έχει επιτευχθεί συμφωνία για την εναρμόνιση της νομοθεσίας που προστατεύει όλους τους Ευρωπαίους οι οποίοι προγραμματίζουν διακοπές στο εξωτερικό και επιθυμούν να ενοικιάσουν κατάλυμα στο εξωτερικό χωρίς κίνδυνο. " αναθεώρηση της οδηγίας για τη χρονομεριστική μίσθωση αποκλείει την καταχώρηση αναξιόπιστων παρόχων υπηρεσιών και ταυτόχρονα αυξάνει τις πιθανότητες οι άνθρωποι να μην πέσουν θύματα απάτης, όπως συμβαίνει πάρα πολύ συχνά σήμερα.
<P>
Οι καταναλωτές θα έχουν επίσης περίοδο δεκατεσσάρων ημερών για να υπαναχωρήσουν από συμβάσεις, χωρίς να χρειαστεί να δώσουν προκαταβολή και θα λαμβάνουν ακόμη και συμβάσεις σε γλώσσα που να μπορούν να καταλάβουν, πράγμα που είναι καλή είδηση για τους Τσέχους πολίτες.
<SPEAKER ID="162" NAME="Gary Titley" AFFILIATION="PSE">
Κύριε Πρόεδρε, συμμερίζομαι τη χαρά της φίλης και συναδέλφου μου, κυρίας Gill, που κλείνουμε τα κενά αυτής της οδηγίας.
<P>
" χρονομεριστική μίσθωση είναι μια μεγάλη βιομηχανία, αλλά μπορεί επίσης να είναι μια μεγάλη απάτη. Για παράδειγμα, συναλλάσσομαι με μια εταιρεία που ονομάζεται Ευρωπαϊκή Οργάνωση Ιδιοκτητών Χρονομεριστικής Μίσθωσης, η οποία λειτουργεί στην Ισπανία - αλλά βολικά από μια διεύθυνση στο Γιβραλτάρ - και ψηφοφόροι μου έχουν πει ότι προσεγγίστηκαν από αυτή την εταιρεία, η οποία προσφέρθηκε να μεταπωλήσει τα χρονομερίδιά τους. Όταν πήγαν στην Ισπανία με μεγάλη δαπάνη, βρήκαν ότι δεν υπήρχε κανείς για να αγοράσει τα χρονομερίδιά τους, αλλά αυτή η εταιρεία ήθελε να τους πουλήσει κι άλλα χρονομερίδια.
<P>
Προσπαθούσα να έρθω σε επαφή με αυτή την εταιρεία για αρκετές εβδομάδες και τελικά μόνο αυτή την εβδομάδα κατάφερα να το κάνω, διότι, ως εκ θαύματος, οι αριθμοί τηλεφώνου που δίνουν δεν έχουν ανθρώπους στην άλλη άκρη για να απαντούν - και δεν φαίνεται να απαντούν ούτε σε επιστολές.
<P>
Ελπίζω ότι θα αρχίσουμε τώρα να πατάσσουμε οργανώσεις όπως η Ευρωπαϊκή Οργάνωση Ιδιοκτητών Χρονομεριστικής Μίσθωσης, διότι δίνουν κακό όνομα στη χρονομεριστική μίσθωση και, ειλικρινά, κάνουν ζημιά στην εικόνα της ισπανικής βιομηχανίας διακοπών, για την οποία ξέρω ότι νοιάζεστε τόσο πολύ.
<SPEAKER ID="164" NAME="Zuzana Roithová" AFFILIATION="PPE-DE">
(CS) Δεν μπόρεσα να ψηφίσω την έκθεση Andersson. Δεν μου αρέσει το γεγονός ότι αυτοί που δεν ήταν ικανοποιημένοι με την απόφαση του Δικαστηρίου σήμερα επιχειρούν μέσω αυτής της έκθεσης να υπονομεύσουν την ετυμηγορία του δικαστηρίου στην υπόθεση Laval στη Σουηδία. " ελεύθερη κυκλοφορία των υπηρεσιών είναι ένα από τα οφέλη της Ευρωπαϊκής Ένωσης και τα κράτη μέλη πρέπει να δίνουν μεγαλύτερη προσοχή για να εξασφαλίζουν ότι τόσο οι υπάλληλοι όσο και οι επιχειρηματίες θα είναι καλύτερα ενημερωμένοι σχετικά με τις αρχές της οδηγίας σχετικά με την απόσπαση των εργαζομένων όπως ισχύει σήμερα. Αυτός είναι ο σωστός τρόπος για να αντιμετωπιστεί η παράνομη απασχόληση καθώς και το ντάμπινγκ στην αγορά εργασίας της ΕΕ, και όχι μέσω της υπονόμευσης των δικαιοδοσιών. Στις δημοκρατικές κοινωνίες τα δικαιώματα πρέπει να διεκδικούνται αφειδώς και να μην υπονομεύονται.
<SPEAKER ID="165" NAME="Marian Harkin" AFFILIATION="ALDE">
Κύριε Πρόεδρε, το πρώτο μέρος της Τροπολογίας 24 αναγνωρίζει ότι το κοινωνικό ντάμπινγκ ήταν παράγοντας που συνέβαλε στο ιρλανδικό "όχι" στη Λισαβόνα. Συμφωνώ με αυτό καθώς επίσης με τη φράση που ζητά από το Συμβούλιο να αναλάβει δράση για να εξασφαλίσει ίση αμοιβή για ίση εργασία. " τροπολογία κάνει έκκληση σε όλα τα κράτη μέλη να σεβαστούν το αποτέλεσμα του δημοψηφίσματος στην Ιρλανδία. Αυτό εξυπακούεται, εκτός αυτού είναι νομική επιταγή για όλα τα κράτη μέλη ούτως ή άλλως.
<P>
Εντούτοις σε αντιπαράθεση με όλα αυτά είναι η απαίτηση ότι πρέπει να προβούμε σε ριζική αναθεώρηση των υφιστάμενων συνθηκών, για να ανοίξουμε το δρόμο προς μια κοινωνική Ευρώπη. Είναι σαν να χρησιμοποιούμε μια βαριά για να σπάσουμε ένα καρύδι! " "ριζική αναθεώρηση των υφιστάμενων συνθηκών" μου ακούγεται σαν κατάργηση των κανόνων. Έχουμε ήδη πολύ θετική νομοθεσία για την καταπολέμηση των διακρίσεων και αυτή τη στιγμή βελτιώνουμε την εν λόγω νομοθεσία. Καταλήξαμε σε κοινή θέση για την οδηγία για την προσωρινή απασχόληση. Αυτό θα ενισχύσει τα δικαιώματα των εργαζομένων και δείχνει ότι η κοινωνική καρδιά της Ευρώπης εξακολουθεί να χτυπάει.
<P>
" τροπολογία 16 καλεί τα κράτη μέλη να αμφισβητήσουν τις αποφάσεις του Ευρωπαϊκού Δικαστηρίου. Αυτός δεν είναι ο σωστός τρόπος να γίνονται οι δουλειές. Πρέπει να εξετάσουμε την οδηγία για την απόσπαση εργαζομένων και να εξασφαλίσουμε την ορθή μεταφορά σε όλα τα κράτη μέλη και, αν πρέπει να αλλάξει, τότε πρέπει να το κάνουμε, αλλά δεν είναι απαραίτητη μια σε βάθος αναθεώρηση των Συνθηκών.
<SPEAKER ID="166" NAME="Mairead McGuinness" AFFILIATION="PPE-DE">
Κύριε Πρόεδρε, σχετικά με την ψηφοφορία, θα ήθελα να πω ότι οι βουλευτές του κόμματος Fine Gael, στους οποίους ανήκω, ψήφισαν υπέρ της έκθεσης Andersson, διότι αντιμετωπίζει τα σημαντικά ζητήματα που τέθηκαν στις αποφάσεις του Δικαστηρίου στις υποθέσεις Viking, Laval και Rüffert, κατοχυρώνοντας τη θεμελιώδη αρχή της ίσης μεταχείρισης και της ίσης αμοιβής για ίση εργασία.
<P>
" έκθεση δηλώνει πολύ σαφώς ότι η νομοθεσία δεν είναι επαρκής και πρέπει να προσφέρουμε καλύτερη ισορροπία μεταξύ των δικαιωμάτων των εργαζομένων και της ελευθερίας παροχής υπηρεσιών, αλλά η απάντηση δεν είναι η σε βάθος αναθεώρηση των υφιστάμενων Συνθηκών της ΕΕ, όπως ζητείται στην Τροπολογία 24. " απάντηση είναι να βελτιωθεί η νομοθεσία και γι' αυτό το λόγο καταψηφίσαμε την Τροπολογία 24 και την Τροπολογία 16, που ήταν και άχρηστη και περιττή, διότι δεν ασχολείται με τη νομοθετική επιταγή.
<SPEAKER ID="167" NAME="Philip Claeys" AFFILIATION="NI">
(NL) Κύριε Πρόεδρε, καταψήφισα την έκθεση Andersson, όχι μόνο διότι το κείμενο αφορά το εργατικό δίκαιο - το οποίο εμπίπτει στην αρμοδιότητα των κρατών μελών - αλλά και διότι κάνει αναφορά ξανά και ξανά στο Χάρτη των Θεμελιωδών Δικαιωμάτων και στη Συνθήκη της Λισαβόνας.
<P>
Δεν είναι βεβαίως η πρώτη έκθεση που διαπράττει αυτό το έγκλημα, αλλά δείχνει μια βαθιά περιφρόνηση για τους Ιρλανδούς ψηφοφόρους που έχουν εξουδετερώσει τη Συνθήκη, και, στην πραγματικότητα, για όλους τους ψηφοφόρους στην Ευρώπη που δεν είχαν την ευκαιρία να εκφράσουν με δημοκρατικό τρόπο τις απόψεις τους σχετικά με τη Συνθήκη της Λισαβόνας.
<P>
Ξανά και ξανά δίνεται η υπόσχεση ότι η Ευρώπη θα λάβει υπόψη τη βούληση του λαού, ότι κάτι θα γίνει για την εξάλειψη του δημοκρατικού ελλείμματος και, ξανά και ξανά, εδώ στο Κοινοβούλιο προκύπτει ότι η Ευρώπη δεν τηρεί τις υποσχέσεις της. " Ευρωπαϊκή Ένωση έχει πρόβλημα αξιοπιστίας που είναι τουλάχιστον τόσο μεγάλο όσο το πρόβλημα του δημοκρατικού ελλείμματος.
<SPEAKER ID="168" NAME="Ewa Tomaszewska" AFFILIATION="UEN">
(PL) Κύριε Πρόεδρε, συνεργάστηκα με τον κ. Andersson, ως σκιώδης εισηγήτρια για την Ομάδα Ένωση για την Ευρώπη των Εθνών, με πλήρη επίγνωση της σημασίας των ζητημάτων που καλύπτει η έκθεση για τη δική μου συνδικαλιστική ένωση, την Αλληλεγγύη και άλλες συνδικαλιστικές ενώσεις, καθώς και για την πολιτική ομάδα μου, η οποία είναι ευαίσθητη σε κοινωνικά ζητήματα. Έχω στα χέρια μου την επιστολή του Janusz Śniadek, του επικεφαλής της Συνδικαλιστικής Ένωσης Αλληλεγγύη, σχετικά με αυτό το θέμα.
<P>
" έκθεση εστιάζει την προσοχή στην ανάγκη σεβασμού των συνδικαλιστικών δικαιωμάτων και στη σημασία του διαλόγου μεταξύ των κοινωνικών εταίρων, στα αποτελέσματα αυτού του διαλόγου, και ιδίως στις συλλογικές συμβάσεις και στην τήρηση της αρχής της "ίσης αμοιβής για ίση εργασία". Αυτός είναι ο λόγος για τον οποίο υπερψήφισα αυτή την έκθεση, παρόλο που, όπως είπαν νωρίτερα ορισμένοι συνάδελφοι στο Σώμα, οι αναφορές στην Συνθήκη της Λισσαβόνας είναι, αυτή τη στιγμή, αδικαιολόγητες.
<SPEAKER ID="169" NAME="Katrin Saks" AFFILIATION="PSE">
(ET) Θα ήθελα να εξηγήσω τον λόγο για τον οποίο δεν υπερψήφισα την έκθεση του κ. Andersson.
<P>
Παρόλο που αυτή η έκθεση τώρα είναι πολύ πιο ισορροπημένη από την αρχική έκδοση, εγώ και πολλά από τα μέλη της ομάδας μου από την Ανατολική Ευρώπη απείχαμε. Βεβαίως υποστηρίζουμε την αρχή της ίσης μεταχείρισης, αλλά αντιληφθήκαμε τον κίνδυνο αυτό το σύνθημα να χρησιμοποιηθεί σε μια προσπάθεια να εμποδιστεί η εφαρμογή μιας από τις θεμελιώδεις ελευθερίες της Ευρωπαϊκής Ένωσης - της ελεύθερης κυκλοφορίας των εργαζομένων. Αυτό είναι ιδιαίτερα σημαντικό για την Ανατολική Ευρώπη: το εργατικό δυναμικό μας θέλει να αποκτήσει πρόσβαση στην αγορά εργασίας της Δυτικής Ευρώπης, έστω και προσωρινά, για να κερδίζει περισσότερα, αλλά νομίζω ότι αυτό είναι επίσης σημαντικό για την οικονομική ανάπτυξη της Ευρωπαϊκής Ένωσης στο σύνολό της.
<P>
" γνώμη μου είναι ότι αντί να αλλάξει η ρύθμιση σε επίπεδο Ευρωπαϊκής Ένωσης, όπως έχει ζητηθεί, πρέπει να δοθεί μεγαλύτερη προσοχή στην εφαρμογή της οδηγίας και των κανονισμών στα κράτη μέλη.
<P>
Γραπτές αιτιολογήσεις ψήφου
<SPEAKER ID="996" NAME="Jean-Pierre Audy  " AFFILIATION="PPE-DE">
γραπτώς. - (FR) Υπερψήφισα το νομοθετικό ψήφισμα που εγκρίνει, με ορισμένες τροπολογίες, την πρόταση κανονισμού του Συμβουλίου για την τροποποίηση του κανονισμού του 2003 όσον αφορά τη δικαιοδοσία και τη θέσπιση κανόνων σχετικά με το εφαρμοστέο δίκαιο σε ζητήματα γάμου, με βάση την έκθεση της Γερμανίδας συναδέλφου μου, της κ. Gebhardt. Λόγω της αυξημένης κινητικότητας των πολιτών εντός της Ευρωπαϊκής Ένωσης, η οποία έχει οδηγήσει σε αύξηση του αριθμού των "διεθνών" ζευγαριών, με άλλα λόγια ζευγάρια όπου οι σύζυγοι έχουν διαφορετική εθνικότητα ή κατοικούν σε διαφορετικά κράτη μέλη ή σε ένα κράτος μέλος στο οποίο τουλάχιστον ο ένας σύζυγος δεν είναι υπήκοος, και λόγω του υψηλού ποσοστού διαζυγίων στην Ευρωπαϊκή Ένωση, ήταν απαραίτητο να ρυθμιστεί το εφαρμοστέο δίκαιο και η δικαιοδοσία σε ζητήματα γάμου που πλήττουν όλο και μεγαλύτερο αριθμό πολιτών κάθε χρόνο. Πρέπει να επισημαίνουμε διαρκώς ότι οι συνθήκες καθορίζουν την προοδευτική δημιουργία ενός κοινού χώρου ελευθερίας, ασφάλειας και δικαιοσύνης, με μέτρα που επιδιώκουν την προώθηση "της συμβατότητας των κανόνων που εφαρμόζονται στα κράτη μέλη όσον αφορά τη σύγκρουση δικαίου και δικαιοδοσίας".
<SPEAKER ID="172" NAME="David Martin  " AFFILIATION="PSE">
γραπτώς. - Υποστηρίζω την Catherine Ashton ως η νέα Επίτροπο Εμπορίου. Χαίρομαι πολύ που έχουμε επιτέλους γυναίκα Επίτροπο Εμπορίου και την πρώτη Βρετανίδα Επίτροπο. Πιστεύω ότι θα είναι μια πολύ δεκτική και ανοικτή Επίτροπος η οποία θα συνεργαστεί στενά με το Κοινοβούλιο.
<SPEAKER ID="174" NAME="Colm Burke, Avril Doyle, Jim Higgins και Mairead McGuinness  " AFFILIATION="PPE-DE">
γραπτώς. - Θα θέλαμε να πούμε ότι οι βουλευτές του ΕΚ του Fine Gael στην Ομάδα PPE-DE στηρίζουν τις γενικές γραμμές της έκθεσης για τη συνεδρίαση του Ευρωπαϊκού Συμβουλίου, αλλά δεν δέχονται ότι το Κοινοβούλιο πρέπει να εξετάσει "ότι είναι δυνατόν να ικανοποιηθούν οι ανησυχίες που εκφράστηκαν από τον ιρλανδικό λαό, για να διασφαλιστεί μια λύση αποδεκτή από όλους πριν από τις ευρωεκλογές", αφού αυτό είναι θέμα που πρέπει να εξετάσει ο ιρλανδικός λαός, κατά την κρίση του και τη στιγμή που επιθυμεί.
<SPEAKER ID="175" NAME="Philip Bushill-Matthews  " AFFILIATION="PPE-DE">
γραπτώς. - Εγώ και οι συνάδελφοί μου Βρετανοί Συντηρητικοί υποστηρίζουν τα στοιχεία αυτού του ψηφίσματος που ασχολούνται με τη συνεργασία μεταξύ των χωρών σχετικά με τη σημερινή χρηματοπιστωτική κρίση και την έκφραση στήριξης για τις ΜΜΕ σε αυτό το πλαίσιο. Υποστηρίζουμε επίσης την τήρηση από την ΕΕ των δεσμεύσεών της όσον αφορά την κλιματική αλλαγή. Χαιρετίζουμε τη σθεναρή υποστήριξη αυτού του ψηφίσματος προς τη Γεωργία, μετά την πρόσφατη ρωσική επέμβαση στην εν λόγω χώρα.
<P>
Όμως, επειδή είμαστε έντονα αντίθετοι προς τη Συνθήκη της Λισαβόνας, δεν μπορούμε να υποστηρίξουμε το κείμενο γι' αυτό το θέμα. Επίσης, είμαστε αντίθετοι προς την κοινή μεταναστευτική πολιτική της ΕΕ.
<P>
Γι' αυτούς τους λόγους, απείχαμε από την τελική ψηφοφορία.
<SPEAKER ID="176" NAME="Sylwester Chruszcz  " AFFILIATION="NI">
γραπτώς. - (PL) Σήμερα καταψήφισα το ψήφισμα του Συμβουλίου της Ευρώπης που συνήλθε στις Βρυξέλλες, διότι δεν συμφωνώ με τη θέση της πλειοψηφίας των βουλευτών σε δύο τουλάχιστον από τα ζητήματα που συζητήθηκαν κατά τη Σύνοδο Κορυφής της ΕΕ. Κατά τη γνώμη μου, η διαδικασία επικύρωσης της Συνθήκης της Λισαβόνας τελείωσε οριστικά με τα αποτελέσματα του ιρλανδικού δημοψηφίσματος. Αυτό σημαίνει ότι οποιαδήποτε προσπάθεια να πιέσουμε για τη συνταγματική διαδικασία στην Ευρωπαϊκή Ένωση είναι μάταιη. Διαφωνώ επίσης με τη θέση την οποία υποστηρίζει η πλειοψηφία για την ενέργεια και την κλιματική αλλαγή. Θα ήθελα να επισημάνω ότι οι αναγκαστικές λύσεις αποτελούν απειλή για τις βιομηχανίες και τους καταναλωτές σε πολλές χώρες, συμπεριλαμβανομένης της Πολωνίας.
<SPEAKER ID="177" NAME="Avril Doyle  " AFFILIATION="PPE-DE">
γραπτώς. - Εγώ και όλοι οι συνάδελφοί μου στο ιρλανδικό πολιτικό κόμμα στο οποίο ανήκουμε, το Fine Gael, υπερψηφίσαμε και θέλουμε, το συντομότερο δυνατόν, μια σαφή, απερίφραστη επικύρωση της Συνθήκης της Λισσαβόνας από την ιρλανδική κυβέρνηση. Εντούτοις αντιμετωπίζουμε το ιρλανδικό εκλογικό σώμα ως καταστροφείς με κίνδυνο για μας. Χρειάζεται ιδεολογικό χάσμα ανάμεσα στα πολιτικά κόμματα μεταξύ του αποτελέσματος της ψηφοφορίας της 12ης Ιουνίου και οποιασδήποτε απόφασης για δεύτερη προσπάθεια επικύρωσης.
<P>
Θα φτάσουμε σε αυτό το σημείο πιο γρήγορα, με αυξημένη πιθανότητα επιτυχίας, χωρίς να γίνονται αντιληπτές εντολές από συναδέλφους σχετικά με το χρονοδιάγραμμα της διαδικασίας κύρωσης, δηλαδή "πριν από τις ευρωπαϊκές εκλογές", όπως στην παράγραφο 20, την οποία καταψήφισα σήμερα.
<SPEAKER ID="178" NAME="Edite Estrela  " AFFILIATION="PSE">
γραπτώς. - (PT) Ψήφισα υπέρ της κοινής πρότασης ψηφίσματος σχετικά με τα συμπεράσματα του Ευρωπαϊκού Συμβουλίου (15 και 16 Οκτωβρίου 2008), διότι συμφωνώ με την απόφαση να γίνει παρέμβαση στις χρηματοπιστωτικές αγορές. Αυτό ήταν κατανοητό λόγω της επείγουσας ανάγκης να αντιμετωπιστούν οι φόβοι των Ευρωπαίων πολιτών και να παρασχεθεί στην αγορά ρευστότητα και βεβαιότητα, με όλα τα αντίστοιχα οφέλη για τις οικογένειες και τις ΜΜΕ.
<P>
Δεν πρέπει όμως να ξεχνάμε ότι αυτό το ψήφισμα συνηγορεί επίσης υπέρ της υιοθέτησης θεμελιωδών μέτρων που αποσκοπούν στην αναδιάρθρωση του διεθνούς χρηματοπιστωτικού συστήματος, ιδίως με την ενίσχυση της συνεργασίας και του συντονισμού μεταξύ ρυθμιστικών αρχών σε κοινοτικό επίπεδο και με την παροχή στην Ευρωπαϊκή Ένωση ενός δίκαιου και αποτελεσματικού συστήματος εποπτείας. Είναι απαραίτητη περισσότερη ρύθμιση της χρηματοπιστωτικής αγοράς, αλλά πρώτα χρειαζόμαστε καλύτερη νομοθεσία. Αυτό το ψήφισμα κινείται προς αυτή την κατεύθυνση.
<SPEAKER ID="179" NAME="Patrick Gaubert  " AFFILIATION="PPE-DE">
γραπτώς. - (FR) Χαίρομαι ιδιαίτερα για τη στήριξη του Κοινοβουλίου στο Ευρωπαϊκό Σύμφωνο για τη μετανάστευση και το άσυλο στο πλαίσιο της ψηφοφορίας σχετικά με το Ευρωπαϊκό Συμβούλιο της 15-16 Οκτωβρίου 2008, το οποίο υπερψήφισα.
<P>
Οι βουλευτές χαιρέτισαν αυτή την πρωτοβουλία της γαλλικής Προεδρίας της ΕΕ, η οποία προτείνει μια συνεκτική και ισόρροπη προσέγγιση στη μετανάστευση και επιβεβαιώνει την υπεύθυνη απόφαση της Ευρωπαϊκής Ένωσης να προωθήσει τη νόμιμη μετανάστευση και να καταπολεμήσει σοβαρά την παράνομη μετανάστευση.
<P>
Αυτή η επιτυχία όσον αφορά το παγκόσμιο πλαίσιο δράσης έχει εδραιωθεί από τις προσπάθειες της γαλλικής προεδρίας με σκοπό την ταχεία έγκριση των προτάσεων οδηγιών που βρίσκονται αυτή τη στιγμή υπό διαπραγμάτευση, μεταφράζοντας έτσι αυτές τις φιλόδοξες δηλώσεις σε απτές δράσεις. Ειδικότερα, υπάρχει η οδηγία για την ενιαία διαδικασία και το κοινό σύνολο δικαιωμάτων, η αποκαλούμενη οδηγία για τη "μπλε κάρτα" για τις προϋποθέσεις εισόδου για υπηκόους υψηλών προσόντων, και η οδηγία για τις κυρώσεις κατά των εργοδοτών υπηκόων που διαμένουν παράνομα.
<P>
Αυτή η συμφωνία αποτελεί αναπόσπαστο μέρος της πορείας προς μια πραγματική κοινή πολιτική μετανάστευσης και ασύλου η οποία σέβεται τα θεμελιώδη δικαιώματα και την ανθρώπινη αξιοπρέπεια, όπως υποστηρίζεται από το Ευρωπαϊκό Κοινοβούλιο.
<SPEAKER ID="180" NAME="Hélène Goudin και Nils Lundgren  " AFFILIATION="IND/DEM">
γραπτώς. - (SV) Όσον αφορά την Τροπολογία 7, την οποία κατέθεσε η Ομάδα των Πρασίνων/ Ευρωπαϊκή Ελεύθερη Συμμαχία, θα ήθελα να επισημάνω ότι θέλουμε τα κράτη μέλη να μπορούν να ακολουθούν τη δική τους προσέγγιση στην εργασία για τη μεταρρύθμιση των θεσμικών οργάνων του Bretton Woods.
<P>
Επειδή τα έγγραφα σχετικά με το συμβιβαστικό ψήφισμα και τις τροπολογίες του έφθασαν καθυστερημένα, απείχαμε από τη συμμετοχή στην ψηφοφορία από το σημείο 19, (όμως καμία από αυτές δεν ήταν ονομαστική ψηφοφορία).
<SPEAKER ID="181" NAME="Pedro Guerreiro  " LANGUAGE="PT">
Το ψήφισμα PPE/PSE/ALDE/UEN αποκαλύπτει τα όρια και τους πραγματικούς στόχους των μέτρων που έχουν εγκριθεί μέχρι αυτή τη στιγμή από την ΕΕ.
<P>
Αγνοώντας τις πραγματικές αιτίες της τρέχουσας χρηματοπιστωτικής κρίσης - που έγκεινται στην αύξηση της συσσώρευσης και συγκέντρωσης του κεφαλαίου, στη χρηματιστικοποίηση της οικονομίας, καθώς και στην κερδοσκοπία και την ελεύθερη και εύκολη κυκλοφορία των κεφαλαίων - και απλοποιώντας τις στην "έλλειψη διαφάνειας" και στην "ελλιπή εποπτεία" των χρηματοπιστωτικών αγορών, η πλειοψηφία αυτού του Σώματος προσπαθεί να τετραγωνίσει τον κύκλο. Με άλλα λόγια, θέλουν να σώσουν το σύστημα από μια κρίση που είναι εγγενής σε αυτό, αποκαθιστώντας (προσωρινά) την "εμπιστοσύνη στις αγορές" και κάνοντας ένεση δημοσίων πόρων χωρίς πραγματικές διασφαλίσεις, όπως στην περίπτωση της Πορτογαλίας, όπου μόλις έχει εκδοθεί μια πραγματικά "λευκή επιταγή" για ποσό ισοδύναμο με όλα τα διαρθρωτικά ταμεία που μπορεί να χρησιμοποιήσει η χώρα στο τρέχον κοινοτικό δημοσιονομικό πλαίσιο.
<P>
Εντούτοις όλα αυτά τα μέτρα που τόσο εκτιμά το Κοινοβούλιο είναι απλά ένας τρόπος για την αποφυγή της δράσης στα θεμελιώδη στοιχεία, όπως η δημιουργία μιας ισχυρής, αποτελεσματικής δημόσιας τράπεζας σε κάθε χώρα για να εξυπηρετεί τις ανάγκες ανάπτυξης, βάζοντας τέλος στους "φορολογικούς παραδείσους", επιβάλλοντας όρους στην κυκλοφορία των κεφαλαίων και τερματίζοντας τη χρηματοπιστωτική κερδοσκοπία, τροποποιώντας τη νομισματική πολιτική της ΕΕ και το Σύμφωνο Σταθερότητας, τερματίζοντας την ιδιωτικοποίηση και την απελευθέρωση της οικονομίας, και ούτω καθεξής.
<P>
Αντίθετα, η πλειοψηφία αυτού του Σώματος θέλει να επιβεβαιώσει την νεοφιλελεύθερη ατζέντα.
<SPEAKER ID="182" NAME="Ona Juknevičien " AFFILIATION="ALDE">
γραπτώς. - Το ψήφισμα για το Ευρωπαϊκό Συμβούλιο που πραγματοποιήθηκε στις 15-16 Οκτωβρίου 2008 αντιμετωπίζει μια σειρά από σημαντικά ζητήματα, όπως ο αντίκτυπος της παγκόσμιας χρηματοπιστωτικής κρίσης στην οικονομική στρατηγική εξόδου από τη χρηματοπιστωτική κρίση, η βελτίωση των κανονισμών για την ενίσχυση του ρυθμιστικού και εποπτικού πλαισίου της ΕΕ, η ενέργεια και η κλιματική αλλαγή και ζητήματα ενεργειακής ασφάλειας. Όμως πιστεύω ότι αποτύχαμε να αντιμετωπίσουμε σφαιρικά τα ζητήματα της ενεργειακής ασφάλειας με βάση τις τελευταίες δεσμεύσεις που ανελήφθησαν από την Επιτροπή και τα συμπεράσματα της γαλλικής προεδρίας. " Ευρωπαϊκή Επιτροπή έχει αναλάβει να καταρτίσει το Σχέδιο Διασυνδέσεων της Βαλτικής και να το υποβάλει στους υπουργούς ενέργειας της ΕΕ το Δεκέμβριο. Το Συμβούλιο θεωρεί προτεραιότητα να συνδέσει τη Λιθουανία, τη Λετονία και την Εσθονία με το ευρύτερο ευρωπαϊκό δίκτυο ηλεκτρικής ενέργειας και να διαφοροποιήσει τις πηγές φυσικού αερίου για να μειώσει την εξάρτηση από το ρωσικό φυσικό αέριο. Πρότεινα να ενσωματωθούν αυτές οι προτάσεις στο ψήφισμα, αλλά δεν είχαν ληφθεί υπόψη κατά τη διάρκεια των διαπραγματεύσεων μεταξύ των πολιτικών ομάδων, ούτε και η δική μου προφορική τροπολογία. Πιστεύω ότι το Ευρωπαϊκό Κοινοβούλιο δεν έδειξε αλληλεγγύη στα κράτη της Βαλτικής, τα οποία είναι ήδη οι πιο απομονωμένες νησίδες ενέργειας στην Κοινότητα και βρίσκονται στο έλεος της Ρωσίας όσον αφορά το φυσικό αέριο. Για τους παραπάνω λόγους, απείχα από την ψηφοφορία για το κοινό ψήφισμα.
<SPEAKER ID="183" NAME="Andreas Mölzer" AFFILIATION="NI">
γραπτώς. - (DE) " ΕΕ έχει πάρει το μέρος της Πρίστινας στο Κοσσυφοπέδιο, επιμένοντας παράλληλα στην εδαφική ακεραιότητα της Γεωργίας στη σύγκρουση στον Καύκασο. Οι Βρυξέλλες πρέπει να αποσαφηνίσουν μια για πάντα αν είναι υπέρ ή κατά του δικαιώματος των λαών στην αυτοδιάθεση. Αν η ΕΕ είναι σοβαρή σχετικά με τους ευγενείς στόχους που πάντα σέβεται, πρέπει να σταματήσει να εφαρμόζει δύο μέτρα και σταθμά και, αντί να εκπροσωπεί πάντα μόνο τα συμφέροντα των "νωμένων Πολιτειών, πρέπει να αναλάβει ουδέτερο μεσολαβητικό ρόλο.
<P>
Όμως η χρηματοπιστωτική κρίση θέτει υπό αμφισβήτηση την κατανόηση της ΕΕ για τον εαυτό της. Στο κάτω-κάτω, σε προηγούμενες δεκαετίες, η Ένωση έχει δείξει ότι είναι το εργαλείο του αχαλίνωτου φιλελευθερισμού. Κεντρική θέση δεν έχουν οι πολίτες, αλλά η ανελέητη εφαρμογή μιας νεοφιλελεύθερης άποψης. Τώρα δεν πρέπει μόνο να εφαρμοστούν αυστηρά ελάχιστα πρότυπα σε ολόκληρη την ΕΕ στον τομέα της εποπτείας της χρηματοπιστωτικής αγοράς, αλλά πρέπει επίσης να ζητηθεί μια εισφορά αλληλεγγύης από τους δικαιούχους του διεθνούς χρηματοπιστωτικού συστήματος. Με αυτό τον τρόπο θα μπορούσε να τροφοδοτηθεί ένα ασφαλιστικό ταμείο, για παράδειγμα, για να στηρίξει τις τράπεζες σε περιόδους κρίσης.
<SPEAKER ID="995" NAME="Αθανάσιος Παφίλης  " LANGUAGE="EL">
Tην ίδια στιγμή που οι κεντροδεξιές και κεντροαριστερές κυβερνήσεις των κρατών μελών της, αρνούνται να ικανοποιήσουν την παραμικρή μισθολογική ή άλλη διεκδίκηση των εργαζομένων, επικαλούμενοι τις αντοχές της οικονομίας, το Ευρωπαϊκό Συμβούλιο χρηματοδοτεί προκλητικά με τρισεκατομμύρια ευρώ τις τράπεζες και τα μονοπώλια, φορτώνοντας και πάλι τα βάρη της κρίσης στις πλάτες των εργαζομένων.
<P>
H επιτάχυνση των καπιταλιστικών αναδιαρθρώσεων, η αποδιάρθρωση των εργασιακών σχέσεων, η κατεδάφιση των συστημάτων κοινωνικής προστασίας και ασφάλισης, η σύνδεση των μισθών με την ανταγωνιστικότητα και την απασχόληση, βρίσκονται στο επίκεντρο της νέας λαίλαπας που σηματοδοτούν οι αποφάσεις της Συνόδου κορυφής της ΕΕ. Tην άγρια επίθεση συμπληρώνει το Ευρωπαϊκό σύμφωνο για τη μετανάστευση και το άσυλο που υψώνει απάνθρωπα τείχη για τους μετανάστες στην ΕΕ, εξασφαλίζοντας όμως την αναγκαία για τα μονοπώλια φτηνή εργατική δύναμη.
<P>
Ταυτόχρονα, οι αποφάσεις του Συμβουλίου αποκαλύπτουν το υποκριτικό ενδιαφέρον της ΕΕ για το κλίμα, αφού η τιμή της ενέργειας θα διαμορφώνεται πλέον στη βάση του χρηματιστηριακού τζόγου, ανεξάρτητα από το κόστος παραγωγής της, αυξάνοντας έτσι τα κέρδη των μονοπωλίων και επιβαρύνοντας το περιβάλλον.
<P>
Δεν μπορούν να υπάρξουν φιλολαϊκές λύσεις στα πλαίσια της ανταγωνιστικότητας και της απελευθερωμένης δράσης του κεφαλαίου, που ΕΕ και κυβερνήσεις ενισχύουν ακόμα περισσότερο με μέτρα κρατικομονοπωλιακού χαρακτήρα, ενώ κλιμακώνουν την αντιλαϊκή επίθεση για να βγει το καπιταλιστικό σύστημα από την κρίση του.
<SPEAKER ID="184" NAME="Luís Queiró  " AFFILIATION="PPE-DE">
γραπτώς. - (PT) Το Ευρωπαϊκό Συμβούλιο στις 15 και 16 Οκτωβρίου ξεχώρισε για την απάντηση που έδωσε στη χρηματοπιστωτική κρίση. Παρόλο που άλλα ζητήματα χρήζουν προσοχής και θα μπορούσαν να συζητηθούν, η χρηματοπιστωτική κρίση είναι εκείνη στην οποία εστιάζεται αναγκαστικά η προσοχή μας. Απέναντι στην εμφάνιση της χρηματοπιστωτικής κρίσης στην οποία η έλλειψη πιστώσεων, με την πραγματική ετυμολογική έννοια της λέξης, οδηγούσε μέρα με τη μέρα σε νέα προβλήματα και νέες απειλές, η ευρωπαϊκή απάντηση ήταν αποτελεσματική για την αποκατάσταση της αναγκαίας εμπιστοσύνης στις αγορές.
<P>
Ανεξάρτητα από το τι μπορεί κανείς να σκεφτεί για την προέλευση της κρίσης και τις καλύτερες δυνατές απαντήσεις, τα γεγονότα επιβεβαιώνουν αυτή την ερμηνεία. Με αυτή την έννοια, πρέπει να χαιρετίσουμε την αντίδραση των ευρωπαϊκών θεσμικών οργάνων. Κατά την ανάλυση της ευρωπαϊκής απάντησης, υπάρχει ένα γεγονός που ξεχωρίζει. Οι αποφασιστικές συνεδριάσεις για να αποκατασταθεί η εμπιστοσύνη των αγορών δεν προβλέπονται στις τρέχουσες Συνθήκες ή στη Συνθήκη της Λισαβόνας. Αυτό αποδεικνύει ότι, ως ένωση κρατών που είναι τώρα και ελπίζουμε ότι θα συνεχίσει να είναι στο μέλλον, η Ευρώπη χρειάζεται θεσμική ευελιξία και, πάνω απ' όλα, ισχυρή και αποφασιστική πολιτική ηγεσία. Αυτό ήταν αυτό που είχαμε και αυτό το γεγονός έχει σαφώς κάνει περισσότερα για να φέρει τους Ευρωπαίους πιο κοντά στην ΕΕ από οποιαδήποτε στρατηγική δημοσίων σχέσεων ή θεσμική συζήτηση.
<SPEAKER ID="185" NAME="Catherine Stihler  " AFFILIATION="PSE">
γραπτώς. - " απόρριψη της τροπολογίας 4 είναι μια απογοήτευση. " χρηματοπιστωτική κρίση δεν θα έπρεπε να σημαίνει ότι εγκαταλείπουμε τις διεθνείς υποχρεώσεις μας να αντιμετωπίσουμε την κλιματική αλλαγή και να καταπολεμήσουμε τη φτώχεια.
<SPEAKER ID="187" NAME="Alessandro Battilocchio  " AFFILIATION="PSE">
γραπτώς. - (IT) Χαιρετίζω την έκθεση του κ. Désir της Σοσιαλιστικής Ομάδας στο Ευρωπαϊκό Κοινοβούλιο, η οποία επέτρεψε στο Κοινοβούλιο να εγκρίνει μια οδηγία που προστατεύει τους προσωρινά απασχολούμενους επιβεβαιώνοντας το δικαίωμά τους να απολαμβάνουν συνθήκες εργασίας πανομοιότυπες με εκείνες των πλήρως απασχολουμένων. Τα κράτη μέλη τώρα πρέπει να εγκρίνουν τις αναγκαίες νομοθετικές, κανονιστικές και διοικητικές διατάξεις για να συμμορφωθούν με την οδηγία εντός τριών ετών από τη δημοσίευσή της στην Επίσημη Εφημερίδα της Ευρωπαϊκής Ένωσης. " οδηγία αποσκοπεί επίσης στη θέσπιση κατάλληλου πλαισίου για τη χρήση της προσωρινής απασχόλησης προκειμένου να συμβάλει αποτελεσματικά στη δημιουργία θέσεων εργασίας και την ανάπτυξη των ευέλικτων μορφών απασχόλησης, η οποία πιστεύω ότι είναι μια ιδιαίτερα σημαντική λύση σε αυτές τις εποχές κρίσης.
<SPEAKER ID="188" NAME="Richard Corbett  " AFFILIATION="PSE">
γραπτώς. - Χαιρετίζω την έγκριση της οδηγίας για την προσωρινή απασχόληση που θα εξασφαλίσει επιτέλους ισότιμη μεταχείριση στην εργασία σε ορισμένους από τους πιο ευάλωτους εργαζομένους.
<P>
Αυτή η οδηγία αναμένεται εδώ και πολύ καιρό. Έχουν περάσει έξι χρόνια από τότε που η Επιτροπή υπέβαλε για πρώτη φορά προτάσεις για μια οδηγία για την προσωρινή απασχόληση, κατά τη διάρκεια των οποίων έχει αυξηθεί σημαντικά ο αριθμός των εργαζομένων προσωρινής απασχόλησης στο δημόσιο και στον ιδιωτικό τομέα της αγοράς εργασίας. " προσωρινή απασχόληση συμβάλλει σε μια δυναμική και ευέλικτη σύγχρονη οικονομία και μπορεί συχνά να είναι γέφυρα για τους μακροχρόνια ανέργους για να επιστρέψουν στην αγορά εργασίας. Αλλά οι προσωρινά απασχολούμενοι δεν θα έπρεπε να αντιμετωπίζονται ως εργαζόμενοι κατώτερης ποιότητας και οι εταιρείες δεν θα έπρεπε να μπορούν να στρεβλώνουν την αγορά εργασίας προσφέροντας χαμηλότερα ημερομίσθια και συνθήκες σε σχέση με εκείνα των άλλων εργαζομένων.
<P>
Γι' αυτό είμαι ικανοποιημένος που το Κοινοβούλιο, αποδεχόμενο τη συμφωνία συμβιβασμού που επιτεύχθηκε μεταξύ των Ευρωπαίων υπουργών απασχόλησης στο Συμβούλιο Υπουργών τον Ιούνιο, τώρα έχει εξασφαλίσει ότι αυτή η οδηγία θα μετατραπεί σε νόμο. Αυτή είναι καλή είδηση για τους κατ' εκτίμηση 1,3 εκατομμύρια Βρετανούς εργαζομένους που θα προστατευθούν από αυτή τη νομοθεσία και χρησιμεύει ως εξαιρετική επίδειξη ότι η ευρωπαϊκή κοινή αγορά μας είναι μια κοινωνική αγορά που συνδυάζει την προστασία των δικαιωμάτων των εργαζομένων με ευέλικτες αγορές εργασίας.
<SPEAKER ID="189" NAME="Proinsias De Rossa  " AFFILIATION="PSE">
γραπτώς. - Χαιρετίζω θερμά τη σημερινή ψηφοφορία στο Ευρωπαϊκό Κοινοβούλιο για την έγκριση της οδηγίας για την προσωρινή απασχόληση που θεσπίζει την αρχή της ίσης αμοιβής για ίση εργασία, προστατεύοντας έτσι την αμοιβή και τις συνθήκες τόσο των προσωρινά απασχολουμένων όσο και των μόνιμων εργαζομένων πλήρους απασχόλησης.
<P>
" ιρλανδική και η βρετανική κυβέρνηση έχουν εμποδίσει, εδώ και πολλά χρόνια, την πρόοδο σχετικά με την προστασία των προσωρινά απασχολουμένων σε ευρωπαϊκή κλίμακα, οι οποίοι έχουν υποστεί διακρίσεις στις συνθήκες εργασίας τους και στο δικαίωμά τους να ανήκουν σε συνδικαλιστική ένωση. " σημερινή ψηφοφορία του Ευρωπαϊκού Κοινοβουλίου για την τελική φάση μιας νέας οδηγίας είναι μια μεγάλη μάχη που κερδήθηκε στον αγώνα κατά της ισοπέδωσης προς τα κάτω. Οι εταιρείες επιτρεπόταν για πάρα πολύ καιρό να προσφέρουν χαμηλότερες αμοιβές και συνθήκες σε σχέση με εκείνες των μόνιμων εργαζομένων πλήρους απασχόλησης, σε βάρος όλων των εργαζομένων.
<P>
Για να επιταχυνθεί η θέσπιση της νομοθεσίας, αυτή η έκθεση υιοθετεί την κοινή θέση του Συμβουλίου χωρίς τροπολογίες. Πράγματι, το Συμβούλιο είχε επιστρέψει την πρόταση οδηγίας στο Ευρωπαϊκό Κοινοβούλιο για δεύτερη ανάγνωση αφού ενέκρινε τις τροπολογίες πρώτης ανάγνωσης του Κοινοβουλίου. " κατάθεση τροπολογιών σε αυτό το στάδιο της διαδικασίας είναι απλώς η ανεύθυνη σκανταλιά εκείνων που μάλλον κάνουν κομματική πολιτική παρά κερδίζουν βελτιωμένες συνθήκες εργασίας και διαβίωσης για τους πολίτες μας.
<SPEAKER ID="190" NAME="Ilda Figueiredo  " LANGUAGE="PT">
Αναγνωρίζουμε ότι η έγκριση της κοινής θέσης του Συμβουλίου σχετικά με την προσωρινή απασχόληση και τις εταιρείες προσωρινής απασχόλησης έχει κάποια σημασία για τους εργαζομένους στις διάφορες χώρες της ΕΕ όπου η νομοθεσία είναι πολύ εύθραυστη και όπου οι μεγαλύτερες και σοβαρότερες καταχρήσεις συμβαίνουν στη χρήση αυτού του τύπου εργασίας.
<P>
Άρα είναι ζωτικής σημασίας να αναγνωρίζεται η ίση μεταχείριση των εργαζομένων που διορίζονται από εταιρείες προσωρινής απασχόλησης, ακόμη και από μισθολογικής πλευράς, στη χρήστρια εταιρεία. Είναι επίσης σημαντικό αυτή η ισότητα να αναγνωρίζεται από την πρώτη ημέρα και οποιεσδήποτε εξαιρέσεις από αυτή την αρχή να μπορούν να συμφωνηθούν από τους κοινωνικούς εταίρους, μέσω συλλογικών διαπραγματεύσεων ή συμφωνιών που έχουν συναφθεί μεταξύ των εταίρων σε εθνικό επίπεδο.
<P>
Όμως θα ήταν προτιμότερο να αποφεύγονται τέτοιες εξαιρέσεις, όπως προτείναμε. Θα ήταν επίσης χρήσιμο να διευκρινιστεί καλύτερα η έννοια της προσωρινής απασχόλησης, για να περιοριστεί η χρήση της αποκλειστικά σε εξαιρετικές περιπτώσεις, ή, με άλλα λόγια, σε στιγμές εξαιρετικής δραστηριότητας και περιόδους προσωρινού κωλύματος του μόνιμου εργαζομένου. Λυπούμαστε που η πλειοψηφία, συμπεριλαμβανομένης της Ομάδας PSE, απέρριψε τις προτάσεις μας.
<SPEAKER ID="191" NAME="Hélène Goudin και Nils Lundgren  " AFFILIATION="IND/DEM">
γραπτώς. - (SV) Πολλές από τις τροπολογίες για τις οποίες το Ευρωπαϊκό Κοινοβούλιο λαμβάνει θέση σε αυτή την έκθεση είναι αξιέπαινες. Οι τροπολογίες αφορούν εντούτοις ζητήματα που πρέπει να αντιμετωπίζονται σε εθνικό επίπεδο και όχι από τα θεσμικά όργανα της ΕΕ. Γι' αυτό καταψηφίσαμε αυτές τις τροπολογίες.
<SPEAKER ID="192" NAME="Małgorzata Handzlik  " AFFILIATION="PPE-DE">
γραπτώς. - (PL) Ύστερα από έξι χρόνια διαπραγματεύσεων, το Ευρωπαϊκό Κοινοβούλιο τελικά ενέκρινε την οδηγία για την προσωρινή απασχόληση. Σήμερα υπάρχουν μεγάλες αποκλίσεις μεταξύ των εθνικών νομοθεσιών για την προσωρινή απασχόληση στα κράτη μέλη. Όμως η προσωρινή απασχόληση διαδραματίζει όλο και σημαντικότερο ρόλο σε όλες τις χώρες της Ευρωπαϊκής Ένωσης και η αγορά εργασίας αναπτύσσεται δυναμικά. Εκτιμάται ότι σε όλη την Ευρωπαϊκή Ένωση, περίπου τρία εκατομμύρια άνθρωποι εργάζονται ως προσωρινά απασχολούμενοι για περίπου 20 000 επιχειρήσεις. Γι' αυτό το λόγο χρειαζόμαστε ένα πιο ακριβή ορισμό του πεδίου εφαρμογής αυτής της μορφής απασχόλησης.
<P>
Αυτοί οι κανονισμοί είναι ιδιαίτερα σημαντικοί για τους ίδιους τους εργαζομένους. Οι προσωρινά απασχολούμενοι θα έχουν τώρα εγγυήσεις ότι όταν εργάζονται για έναν εργοδότη, οι συνθήκες τις οποίες θα παρέχει ο εν λόγω εργοδότης θα είναι οι ίδιες που θα έδινε ο εργοδότης στους προσωρινά απασχολούμενους τους οποίους απασχολεί άμεσα. Πέραν αυτού αυτές οι συνθήκες θα πρέπει να παρέχονται από την πρώτη ημέρα της προσωρινής απασχόλησης.
<P>
Επιπλέον, οι ίδιες οι εταιρείες προσωρινής απασχόλησης επωφελούνται από τη ρύθμιση των προσωρινά απασχολουμένων. " προσωρινή απασχόληση επιτρέπει επίσης στις επιχειρήσεις να διαχειρίζονται ευέλικτα το προσωπικό τους, ιδίως σε εποχικές καταστάσεις, όπου μια επιχείρηση πρέπει να αυξήσει το εργατικό της δυναμικό να ανταποκριθεί στη ζήτηση της αγοράς.
<SPEAKER ID="193" NAME="Ona Juknevičien " AFFILIATION="ALDE">
γραπτώς. - (LT) Αυτή τη στιγμή υπάρχουν μεγάλες διαφορές ανάμεσα στις εθνικές νομικές πράξεις που ρυθμίζουν την προσωρινή απασχόληση. Ο ασαφής συντονισμός των δραστηριοτήτων των εταιρειών προσωρινής απασχόλησης δημιουργεί συνθήκες για την εκμετάλλευση των προσωρινά απασχολουμένων. Σε συναντήσεις με Λιθουανούς που εργάζονται στο εξωτερικό, έχω ακούσει σε αρκετές περιπτώσεις ότι αμείβονται λιγότερο, συχνά δεν αμείβονται καθόλου για εργασίες που έχουν εκτελέσει, ή αφαιρούνται παράνομα από τους μισθούς τους τα έξοδα μεταφοράς και διαβίωσης.
<P>
Επιπλέον οι προσωρινά απασχολούμενοι αντιμετωπίζουν συνθήκες εργασίας που είναι σκληρότερες και συχνά επιζήμιες για την υγεία τους. Ταυτόχρονα, συχνά απαιτείται να εργάζονται με μεγαλύτερη ένταση και ταχύτητα απ' ότι οι άλλοι εργαζόμενοι. Οι άνθρωποι που εκτελούν προσωρινή απασχόληση επίσης δεν έχουν πραγματικές κοινωνικές εγγυήσεις. " προσωρινή απασχόληση αυξάνεται σε όλες τις χώρες της Ευρωπαϊκής Ένωσης, παρόλο που αυτή η ομάδα εργαζομένων ποικίλλει σημαντικά από χώρα σε χώρα. Συμφωνώ με την γενική θέση του Ευρωπαϊκού Κοινοβουλίου και του Συμβουλίου και πιστεύω ότι αυτή η οδηγία θα βοηθήσει στη βελτίωση των συνθηκών εργασίας για την πλειονότητα των ανθρώπων και θα τους προσφέρει κοινωνικές εγγυήσεις. Οι εταιρείες προσωρινής απασχόλησης θα αντιμετωπίζονται ως εργοδότες θα πρέπει να εξασφαλίσουν ότι οι υπάλληλοι λαμβάνουν όλα τα δικαιώματα που δικαιούνται.
<P>
Το γενικό εργατικό δίκαιο θα εφαρμόζεται στους προσωρινά απασχολούμενους. Θα πρέπει να εισπράττουν το ίδιο μισθό όπως οι άλλοι εργαζόμενοι και θα τους παρέχονται οι ίδιες συνθήκες κοινωνικής ασφάλισης. Με πρωτοβουλία του Κοινοβουλίου, αυτά τα δικαιώματα θα ισχύουν από την πρώτη ημέρα της απασχόλησής τους. Κατά τη στιγμή της ψηφοφορίας, δεν υποστήριξα τις τροπολογίες που υπέβαλε η Ομάδα GUE, οι οποίες είχαν στόχο να κάνουν τα κράτη μέλη να απαγορεύσουν ή να περιορίσουν τις ευκαιρίες απασχόλησης μέσω εταιρειών προσωρινής απασχόλησης.
<SPEAKER ID="194" NAME="David Martin  " AFFILIATION="PSE">
γραπτώς. - Υποστηρίζω την οδηγία για την προσωρινή απασχόληση. Οι 1,3 εκατομμύρια προσωρινά απασχολούμενοι της Βρετανίας θα έχουν τώρα δικαιώματα στο ίδιο επίπεδο με τους μόνιμους συναδέλφους τους. Υποστηρίζω πλήρως να έχει το προσωρινά απασχολούμενο προσωπικό τα ίδια δικαιώματα σε τομείς όπως οι αναρρωτικές άδειες, οι συνταξιοδοτικές εισφορές, η ίση αμοιβή και η πρόσβαση στην επαγγελματική κατάρτιση.
<SPEAKER ID="195" NAME="Catherine Stihler  " AFFILIATION="PSE">
γραπτώς. - Χαιρετίζω την έγκριση αυτής της έκθεσης σε δεύτερη ανάγνωση. Τα κράτη μέλη πρέπει να ενεργήσουν τώρα για να θέσουν σε εφαρμογή τη βελτιωμένη προστασία, η οποία θα παρέχεται σε εκείνους που απασχολούνται προσωρινά.
<SPEAKER ID="994" NAME="Andrzej Jan Szejna  " LANGUAGE="PL">
Οι εταιρείες προσωρινής απασχόλησης απασχολούν περίπου τρία εκατομμύρια ανθρώπους στην Ευρωπαϊκή Ένωση. Εκτιμάται ότι παρέχουν υπηρεσίες αξίας 75 δισεκατομμυρίων ευρώ.
<P>
Το σχέδιο οδηγίας για τις συνθήκες των προσωρινά απασχολουμένων στοχεύει να εξασφαλίσει ένα ελάχιστο επίπεδο προστασίας των προσωρινά απασχολουμένων, υποστηρίζοντας ταυτόχρονα τον κλάδο της προσωρινής απασχόλησης. Έχει γίνει παράδειγμα κοινωνικής νομοθεσίας σε μια εποχή εκτεταμένης προσδοκίας μιας κοινωνικής Ευρώπης.
<P>
" κύρια βάση αυτής της νομοθετικής πράξης είναι η μη διακριτική μεταχείριση σε βάρος των προσωρινά απασχολουμένων όσον αφορά την αμοιβή, τα κοινωνικά και εργασιακά δικαιώματα και την ισχύουσα νομοθεσία.
<P>
Επίσης δεν θα υπάρχει διακριτική μεταχείριση όσον αφορά το χρόνο εργασίας, τις υπερωρίες, τις αργίες και την προστασία των εγκύων.
<P>
Μια πολύ σημαντική πτυχή της οδηγίας είναι ότι οι προσωρινά απασχολούμενοι τώρα καλύπτονται από την πρώτη μέρα. Οποιεσδήποτε παρεκκλίσεις από αυτή την αρχή πρέπει πάντα να συζητώνται με τους κοινωνικούς εταίρους.
<P>
Δεν υπάρχει αμφιβολία ότι υπάρχουν αυτή τη στιγμή τεράστιες διαφορές στις συνθήκες εργασίας και στην αμοιβή των προσωρινά απασχολουμένων. Αυτές οι διαφορές πρέπει να εξαλειφθούν το συντομότερο δυνατόν.
<P>
Για τους λόγους που προαναφέρθηκαν, στην ψηφοφορία έχω επιλέξει την έγκριση των κανονισμών για την προστασία αυτών των εργαζομένων το συντομότερο δυνατόν.
<SPEAKER ID="196" NAME="Γεώργιος Τούσσας  " LANGUAGE="EL">
H οδηγία, που υπερψήφισε το Ευρωπαϊκό Kοινοβούλιο, με το πρόσχημα της κατοχύρωσης δήθεν "ίσων δικαιωμάτων" των εργαζομένων θεσμοθετεί τη λειτουργία και τη δράση των δουλεμπορικών γραφείων τα οποία ονομάζει με τον παραπλανητικό τίτλο "εταιρείες προσωρινής απασχόλησης". Aπαιτεί από τα κράτη μέλη να απαγορεύουν κάθε εμπόδιο στη σύσταση και τη δράση τους και κατοχυρώνει και το δικαίωμά τους για αμοιβή των ..."υπηρεσιών" τους, τα λύτρα δηλαδή για το δουλεμπόριο.
<P>
Στην πραγματικότητα απαλλάσσει τον πραγματικό εργοδότη από κάθε υποχρέωση απέναντι στους εργαζόμενους, που θεωρούνται εργαζόμενοι της δουλεμπορικής εταιρείας-φάντασμα, που μόνο στα χαρτιά απασχολεί προσωπικό. Έτσι, οι εργοδότες μπορούν να απαλλάσσονται από την τήρηση των υποχρεώσεων που επιβάλλονται από την εργατική και ασφαλιστική νομοθεσία (π.χ. ασφαλιστικές εισφορές), αλλά και από κάθε ευθύνη, όπως π.χ. αποζημιώσεις για εργατικά ατυχήματα.
<P>
Στην πραγματικότητα, η οδηγία δεν κατοχυρώνει δικαιώματα για τους εργαζόμενους-θύματα των δουλεμπόρων, αλλά αντίθετα την εξαίρεσή τους από τα δικαιώματα.
<P>
H δήθεν κατοχύρωση των δικαιωμάτων των εργαζομένων αποδεικνύεται κατοχύρωση των δουλεμπορικών εταιρειών, της νομιμοποίησης της ασυδοσίας του κεφαλαίου, της άγριας εκμετάλλευσης της εργατικής τάξης.
<P>
H ικανοποίηση των σύγχρονων λαϊκών αναγκών και δικαιωμάτων προϋποθέτει την ανατροπή της αντεργατικής πολιτικής της ΕΕ, την αντεπίθεση των εργαζομένων, που θα διαμορφώσει τους όρους για τη Λαϊκή συμμαχία, για να διεκδικήσει τη δική τους Λαϊκή εξουσία.
<SPEAKER ID="197" NAME="Geoffrey Van Orden  " AFFILIATION="PPE-DE">
γραπτώς. - " οδηγία για την προσωρινή απασχόληση της ΕΕ αυξάνει τη μάζα της νομοθεσίας της ΕΕ και της βρετανικής κυβέρνησης κάνοντας τη ζωή των εργοδοτών και των επιχειρηματιών πιο σύνθετη, πιο δαπανηρή, πιο περιοριστική, λιγότερο ευέλικτη και γενικά πιο προβληματική. Στην εποχή του παγκόσμιου ανταγωνισμού είναι ακόμη πιο σημαντικό το "νωμένο Βασίλειο και οι άλλες ευρωπαϊκές χώρες να διατηρήσουν οποιαδήποτε ανταγωνιστικά πλεονεκτήματα που μπορεί να έχουν στις οικονομίες τους. Άρα οι κανονισμοί για την απασχόληση θα έπρεπε να είναι αρμοδιότητα των εθνικών αρχών, όχι της ΕΕ. " οδηγία στοχεύει να θεσπίσει ένα κοινό νομικό πλαίσιο σε ολόκληρη την Ευρώπη για τη ρύθμιση της αμοιβής και των συνθηκών εργασίας των προσωρινά απασχολουμένων που παρέχονται από εταιρείες. Αυτό θα έχει σημαντικές αρνητικές επιπτώσεις στη βρετανική αγορά εργασίας, με τους κατ' εκτίμηση 1,4 εκατομμύρια προσωρινά απασχολούμενους. Θα ενθαρρύνει επίσης τους εργαζόμενους μετανάστες που ενδέχεται να επωφεληθούν από την οδηγία. Καθώς εισερχόμαστε σε περίοδο ύφεσης, είναι ακόμη πιο σημαντικό να αυξηθούν οι ευέλικτες ευκαιρίες απασχόλησης για τους δικούς μας πολίτες και να βοηθηθούν και να μην επιβαρυνθούν ιδίως οι μικρές επιχειρήσεις.
<SPEAKER ID="199" NAME="John Attard-Montalto  " AFFILIATION="PSE">
γραπτώς. - Θα ήθελα να εκφράσω την υποστήριξή μου προς την πρόταση της Επιτροπής και του Συμβουλίου σχετικά με τη χρήση του Διαδικτύου και των επικοινωνιών. Ενώ, από τη μία πλευρά, οι επιγραμμικές τεχνολογίες, όπως τα κινητά τηλέφωνα, προσφέρουν ορισμένες δυνατότητες, εξακολουθούν να υφίστανται οι κινδύνοι για τα παιδιά και η κατάχρηση αυτών των τεχνολογιών. Μεταξύ των κινδύνων που αντιμετωπίζουν τα παιδιά είναι ο κίνδυνος να εκτεθούν σε υλικό παιδικής κακοποίησης ή να τα προσεγγίσουν ανθρώποι που θα τους φερθούν φιλικά για να διαπράξουν σεξουαλική κακοποίηση (επαφές με βλέψεις σεξουαλικής κακοποίησης), ή να πέσουν θύματα παρενόχλησης/ εκφοβισμού στο επιγραμμικό περιβάλλον (παρενόχληση μέσω του κυβερνοχώρου).
<P>
Δεδομένου ότι οι προκλήσεις σε αυτό τον τομέα έχουν επιδεινωθεί περαιτέρω από την εμφάνιση νέων τεχνολογιών και υπηρεσιών, είναι ουσιώδες το προτεινόμενο νέο πρόγραμμα από την Επιτροπή για την καλύτερη προστασία των παιδιών από τους νέους κινδύνους στους οποίους εκτίθενται και συμφωνώ πλήρως με τις προτεινόμενες δράσεις και μέτρα.
<P>
Έχω πλήρη επίγνωση της σοβαρότητας και του κινδύνου της προσβλητικής έκθεσης των παιδιών, διότι η δική μου κόρη - η οποία μόλις μπήκε στην εφηβεία - υπήρξε στόχος. Οι περισσότεροι νέοι έφηβοι είναι περίεργοι και νομίζουν ότι έχοντας φθάσει στην εφηβεία είναι πλέον ενήλικες. Είναι ένα πολύ ευαίσθητο στάδιο της ζωής τους και πρέπει να κάνουμε το παν για να παράσχουμε κάποια μορφή ασφάλειας και προστασίας για το καλό τους.
<SPEAKER ID="200" NAME="Alessandro Battilocchio  " AFFILIATION="PSE">
γραπτώς. - (IT) Ψήφισα υπέρ της πρότασης της Επιτροπής για το πρόγραμμα Safer Internet το οποίο, από την 1η Ιανουαρίου, για πέντε χρόνια, χάρη σε 55 εκατομμύρια ευρώ χρηματοδότησης, στοχεύει στην προστασία των παιδιών που χρησιμοποιούν το Διαδίκτυο και άλλες τεχνολογίες επικοινωνιών, όπως τα κινητά τηλέφωνα. Αυτή η δέσμευση θα υποστηρίξει δραστηριότητες ευαισθητοποίησης του κοινού και την καταπολέμηση του παράνομου περιεχομένου και της επιβλαβούς συμπεριφοράς, με σκοπό την προαγωγή ενός ασφαλέστερου περιβάλλοντος. Τα συγχαρητήριά μου στην εισηγήτρια, κ. Angelilli, για την φροντίδα με την οποία έχουν αντιμετωπιστεί σοβαρά θέματα όπως η παιδική πορνογραφία και οι επιγραμμικές επαφές με βλέψεις σεξουαλικής κακοποίησης, καθώς και για τις διάφορες προτάσεις για την προστασία από τον ενδεχόμενο κίνδυνο για τους "μικρούς κυβερνοναύτες".
<P>
Το γεγονός είναι ότι, με τη διάδοση των νέων τεχνολογιών και την αύξηση των γνώσεων στον τομέα της πληροφορικής, τα παιδιά εκτίθενται ολοένα και περισσότερο στον κίνδυνο του παράνομου περιεχομένου και των βλαβερών συμπεριφορών. Γι' αυτό το λόγο, έχουμε καθήκον να εγγυηθούμε την ασφαλή πρόσβαση στα νέα μέσα.
<SPEAKER ID="201" NAME="Charlotte Cederschiöld  " AFFILIATION="PPE-DE">
γραπτώς. - (SV) Πρωτοβουλίες και μέτρα για την πρόληψη της έκθεσης των παιδιών στο έγκλημα όταν χρησιμοποιούν το Διαδίκτυο είναι εξαιρετικά σημαντικές και αναγκαίες. Γι' αυτό το λόγο, υπερψηφίσαμε την έκθεση της κ. Angelilli που αφορά τη θέσπιση πολυετούς κοινοτικού προγράμματος σχετικά με την προστασία των παιδιών που χρησιμοποιούν το διαδίκτυο και άλλες τεχνολογίες επικοινωνιών. Επιθυμούμε όμως να τονίσουμε ότι ορισμένα από τα μέτρα που προτείνονται στην έκθεση θα ήταν καλύτερα να ξεκινήσουν και να χρηματοδοτηθούν από τα ίδια τα κράτη μέλη. Άλλα μέτρα με στόχο την καταπολέμηση, για παράδειγμα, της παιδικής πορνογραφίας θα έπρεπε εντούτοις να διαμορφωθούν μέσω της συνεργασίας ανάμεσα στα κράτη μέλη λόγω του παγκόσμιου χαρακτήρα του προβλήματος.
<SPEAKER ID="993" NAME="Derek Roland Clark, Nigel Farage και John Whittaker  " AFFILIATION="IND/DEM">
γραπτώς. - Συμφωνούμε ότι τα παιδιά πρέπει να προστατεύονται από τους σάτυρους, την παρενόχληση μέσω του κυβερνοχώρου και άλλους κινδύνους στο Διαδίκτυο. Έχουμε όμως δύο αντιρρήσεις ως προς αυτή τη νομοθεσία - πρώτον, το γεγονός ότι επιτρέπει στην ΕΕ να αποκτά μεγαλύτερο έλεγχο του Διαδικτύου, και θεωρούμε ότι η ΕΕ έχει ήδη σχεδόν μονοπώλιο στα κανάλια των μέσων ενημέρωσης. Δεύτερον, δεν θεωρούμε ότι η σκιώδης υπηρεσία Ευρωπόλ θα έπρεπε να συμμετέχει σε οποιοδήποτε είδος επιβολής του νόμου. Θεωρούμε ότι οι κατάλληλοι φορείς για την προστασία των παιδιών είναι τα εθνικά κοινοβούλια και οι εθνικές υπηρεσίες επιβολής του νόμου, που μπορούν να σχεδιάσουν την κατάλληλη προστασία των παιδιών στο Διαδίκτυο. Αυτό θα έχει τη δημοκρατική νομιμότητα που μόνο τα κοινοβούλια σε εθνικό επίπεδο μπορούν να προσδώσουν και την επιχειρησιακή αποτελεσματικότητα που μόνο οι εθνικές υπηρεσίες επιβολής του νόμου μπορούν να παράσχουν.
<SPEAKER ID="203" NAME="Carlos Coelho  " AFFILIATION="PPE-DE">
γραπτώς. - (PT) Χαιρετίζω τη δημιουργία ενός πολυετούς κοινοτικού προγράμματος (2009-2013) που στοχεύει στην αύξηση της ευαισθητοποίησης του κοινού, καθώς και στην εκπαίδευση των παιδιών σχετικά με την ασφαλέστερη χρήση του Διαδικτύου, ιδίως όσον αφορά την πρόσβαση σε παράνομο περιεχόμενο, τις επαφές με βλέψεις σεξουαλικής κακοποίησης και την παρενόχληση μέσω του κυβερνοχώρου.
<P>
Σύμφωνα με τα πιο πρόσφατα στατιστικά στοιχεία από το Ευρωβαρόμετρο, σχεδόν το 74% των νέων (ηλικίας μεταξύ 12 και 15) χρησιμοποιεί το Διαδίκτυο για τουλάχιστον τρεις ώρες κάθε μέρα. " συντριπτική πλειοψηφία αυτών των παιδιών αναγνωρίζει ότι έχουν ήδη προσπελάσει τυχαία πορνογραφικές εικόνες.
<P>
Είναι σημαντικό να εγκρίνουμε, το συντομότερο δυνατό, όλα τα μέτρα που φαίνονται απαραίτητα για την προστασία των παιδιών μας από τους αυξανόμενους κινδύνους στους οποίους εκτίθενται στον αυξανόμενο αριθμό των ιστοθέσεων που περιέχουν περιεχόμενο επιβλαβές για τα παιδιά, ιδίως παιδική πορνογραφία.
<P>
Πρέπει να σταματήσουμε την αύξηση - περίπου 16% κατά το τελευταίο έτος - που έχει καταγραφεί σε περιπτώσεις κακοποίησης παιδιών στο Διαδίκτυο, η οποία επιδεινώθηκε από την ανησυχητική τάση για εμπλοκή όλο και νεότερων παιδιών.
<P>
Γι' αυτό το λόγο υποστηρίζω τη θέσπιση αυτού του προγράμματος και την παροχή σημείων επαφής και τηλεφωνικών γραμμών εκτάκτου ανάγκης για την καταγγελία της ύπαρξης αυτού του είδους περιεχομένου, καθώς και την ανάπτυξη ενός "ασφαλούς για τα παιδιά" κοινού σήματος για ιστοσελίδες.
<SPEAKER ID="205" NAME="Petru Filip  " AFFILIATION="PPE-DE">
γραπτώς. - (RO) " έκθεση για την ανάγκη το Ευρωπαϊκό Κοινοβούλιο και το Συμβούλιο να καταρτίσουν μια απόφαση υπέρ της θέσπισης ενός κοινοτικού προγράμματος για την προστασία των παιδιών από το χείμαρρο των ιστοτόπων που απεικονίζουν πορνογραφία και βία και άλλες τεχνολογίες επικοινωνίας είναι περισσότερο από ευπρόσδεκτη, παρόλο που αναμένονταν πάρα πολλά από αυτήν.
<P>
Ήταν άραγε απαραίτητο να περιμένουμε να δούμε παιδιά να σκοτώνουν παιδιά ή παιδιά να βιάζουν παιδιά για να πάρουμε μια τέτοια απόφαση; Ήταν δύσκολο να φανταστεί κανείς αυτό το είδος πραγματικότητας στην ευρωπαϊκή κοινωνία πριν από μερικά χρόνια. Όλα αυτά έγιναν διότι η παγκοσμιοποίηση, η οποία σημαίνει επίσης επικοινωνία πέρα από τα σύνορα, έχει δημιουργήσει μια κατάσταση όπου η πληροφορία έχει γίνει εμπόρευμα που έχει το μοναδικό, σαφή στόχο να επιτύχει κέρδος με οποιοδήποτε τίμημα και διαβάθμιση, αντί να είναι ένα μέσο για την αλήθεια, την εκπαίδευση και την ομορφιά.
<P>
Γι' αυτό το λόγο η έκθεση πρέπει να ληφθεί εντελώς σοβαρά από το Συμβούλιο και την Επιτροπή, αφού δεν θέλουμε να φθάσουμε σε μια κατάσταση όπου τα δικά μας παιδιά οδηγούν την κοινωνία του μέλλοντος προς το έγκλημα, τη βία και την πορνογραφία. Υπερψήφισα αυτή την έκθεση, με την ελπίδα ότι θα μπορέσει να ενεργοποιήσει τη διαδικασία για την εκπόνηση μιας οδηγίας που θα εμποδίζει τα παιδιά να έχουν πρόσβαση σε πληροφορίες με ακατάλληλο περιεχόμενο, σεβόμενη ταυτόχρονα το δικαίωμα των πολιτών στην πληροφόρηση.
<SPEAKER ID="206" NAME="Hélène Goudin και Nils Lundgren  " AFFILIATION="IND/DEM">
γραπτώς. - (SV) Σήμερα υπάρχουν εκατοντάδες απλά, προσιτά και φθηνά προγράμματα υπολογιστών που εμποδίζουν αποτελεσματικά την είσοδο παιδιών σε ακατάλληλες ιστοθέσεις. Επιπλέον, τα περισσότερα προγράμματα περιήγησης έχουν εγκατεστημένες διάφορες "λειτουργίες για παιδιά", πράγμα που καθιστά απλή για τους γονείς την παρακολούθηση των τόπων τους οποίους επιτρέπεται να επισκέπτονται τα παιδιά τους. " εισηγήτρια προτείνει με πολύ ασαφή τρόπο το σύνολο των 55 εκατομμυρίων ευρώ των Ευρωπαίων φορολογουμένων να κατευθυνθεί σε ένα πρόγραμμα προπαγάνδας της ΕΕ το οποίο, κατά τη γνώμη μας, θα ήταν περιττό, δαπανηρό και αναποτελεσματικό.
<SPEAKER ID="207" NAME="Małgorzata Handzlik  " AFFILIATION="PPE-DE">
γραπτώς. - (PL) " δυνατότητα χρήσης ηλεκτρονικών υπολογιστών και πρόσβασης στο Διαδίκτυο αυξάνεται με την εξάπλωση των νέων τεχνολογιών. Μία από τις μεγαλύτερες ομάδες χρηστών του Διαδικτύου είναι τα παιδιά και οι έφηβοι. Παρόλο που το Διαδίκτυο παρέχει πρόσβαση σε πληροφορίες, δυστυχώς ενέχει επίσης πολλούς κινδύνους. Τα παιδιά και οι νέοι είναι μία από τις ομάδες που επηρεάζονται περισσότερο. Μελέτες που έχουν πραγματοποιηθεί δείχνουν ότι σχεδόν όλα τα παιδιά έχουν συναντήσει πορνογραφικές εικόνες. Αυτό που είναι πολύ ανησυχητικό είναι η πτωτική τάση της ηλικίας των παιδιών που είναι θύματα αυτής της διαδικασίας.
<P>
Κατά τη γνώμη μου, η καταπολέμηση αυτού του φαινομένου πρέπει να καταστεί προτεραιότητα. Αυτό σημαίνει ότι πρέπει να υπάρξει πολυεπίπεδη προσέγγιση, με συμμετοχή των γονέων, των σχολείων, των επιχειρήσεων τηλεπικοινωνιών, των παρόχων υπηρεσιών Διαδικτύου, των ΜΚΟ και των οργάνων αυτορρύθμισης. Ειδικότερα, υπάρχει ανάγκη για αύξηση του επιπέδου γνώσης και αποφυγή των επιβλαβών πρακτικών, ένα αποτελεσματικό σύστημα καταγγελίας της κακοποίησης και βελτίωση των πόρων της αστυνομίας και των ανακριτικών αρχών. Πιστεύω επίσης ότι μια ευρύτατη εκπαιδευτική εκστρατεία θα αύξανε την ευαισθητοποίηση των παιδιών για τους κινδύνους από τη χρήση των νέων τεχνολογιών.
<P>
Γι' αυτό το λόγο υπερψηφίζω με ευχαρίστηση την παροχή χρηματοδότησης συνολικού ύψους 55 εκατομμυρίων ευρώ για τα έτη 2009-2013 για το πρόγραμμα ασφαλούς Διαδικτύου, το οποίο ήταν μέρος της πρότασης που είχε τεθεί σε ψηφοφορία. Πιστεύω ότι αυτοί οι πόροι θα επιτρέψουν στο πρόγραμμα να επιτύχει τους στόχους του.
<SPEAKER ID="208" NAME="Ona Juknevičien " AFFILIATION="ALDE">
γραπτώς. - (LT) Με την ταχεία ανάπτυξη των νέων τεχνολογιών και την ανάπτυξη των γνώσεων στον τομέα της πληροφορικής, όλο και περισσότερα παιδιά και νέοι χρησιμοποιούν το Διαδίκτυο. Οι ανήλικοι συχνά εκτίθενται σε ιστοτόπους στο Διαδίκτυο, οι οποίοι ενθαρρύνουν την επιβλαβή συμπεριφορά, την παιδική πορνογραφία, προωθούν την πορνεία ανηλίκων, διαφημίζουν δίαιτες που προκαλούν ανορεξία ή παρακινούν σε αυτοκτονία. Σύμφωνα με στοιχεία της Ιντερπόλ, ο αριθμός των νέων εικόνων παιδικής πορνογραφίας στο Διαδίκτυο αυξάνεται κάθε χρόνο. Πρέπει να λύσουμε το πρόβλημα της ασφάλειας των παιδιών στο Διαδίκτυο σε όλα τα επίπεδα, με τη συμμετοχή των παιδιών, των οικογενειών τους, των σχολείων και του συνόλου της κοινωνίας. Πρέπει να ενημερώσουμε τα παιδιά για τους κινδύνους που αντιμετωπίζουν, οι οποίοι προκύπτουν από τη χρήση των νέων τεχνολογιών. Πρέπει να βοηθήσουμε τα παιδιά να αναγνωρίζουν περιπτώσεις πιθανής κακοποίησης παιδιών, παρενόχλησης, βίας ή άλλων κινδύνων, τις μορφές που αυτές προσλαμβάνουν και να διδάξουμε τα παιδιά πώς να προστατεύονται. Το νέο πρόγραμμα "Safer Internet Programme" της Ευρωπαϊκής Επιτροπής προτείνει τη διάθεση 55 εκατομμυρίων ευρώ για την καταπολέμηση της συμπεριφοράς στο Διαδίκτυο η οποία είναι επιβλαβής για τα παιδιά και τους νέους. Στοχεύει να δημιουργήσει ένα ασφαλές διαδικτυακό περιβάλλον και να ενισχύσει τα μέσα για την πρόληψη του εγκλήματος. Περιλαμβάνει σχέδια για τη δημιουργία μιας κοινής βάσης δεδομένων και την ανταλλαγή ορθών πρακτικών σε διεθνές επίπεδο.
<SPEAKER ID="209" NAME="Roger Knapman και Thomas Wise  " AFFILIATION="NI">
γραπτώς. - " κακοποίηση και η εκμετάλλευση παιδιών μέσω του Διαδικτύου, κινητών τηλεφώνων και άλλων τεχνολογιών, είναι απεχθείς και απαράδεκτες, αλλά πρέπει να ληφθούν μέτρα για την προστασία τους - και την τιμωρία εκείνων που τα βλάπτουν ή επιδιώκουν να τα βλάψουν - σε εθνικό επίπεδο και μεταξύ των εθνικών κυβερνήσεων σε βάση συνεργασίας. Όπως πάντα, πιστεύουμε ότι η δράση σε επίπεδο ΕΕ δεν είναι η κατάλληλη απάντηση.
<SPEAKER ID="992" NAME="Eija-Riitta Korhola  " AFFILIATION="PPE-DE">
γραπτώς. - (FI) Ψήφισα υπέρ της έκθεσης της κ. Angelilli επειδή μία από τις πιο θεμελιώδεις και ανθεκτικές δομές που αποτελούν τη βάση των ευρωπαϊκών αξιών είναι το καθήκον μας να προστατεύουμε αθώες ψυχές, δηλαδή τα παιδιά. Τα δικαιώματα των παιδιών και η προστασία τους βρίσκονται στο επίκεντρο των ανθρώπινων αξιών Το διαδίκτυο ενέχει πολλές απειλές, από τις οποίες τα παιδιά πρέπει να προστατευθούν πιο αποτελεσματικά από ό,τι αυτή τη στιγμή. " λήψη μέτρων σε κοινοτικό επίπεδο κρίνεται σκόπιμη στον τομέα αυτό. Πρέπει να υπενθυμίσουμε ο ένας στον άλλο πού υπάρχει κίνδυνος "παραπατήματος" ή "πόσο βαθειά είναι η θάλασσα".
<P>
Πρέπει επίσης να γνωρίζουμε τις υποχρεώσεις μας ως γονείς. Υποστήριξα όλες τις τροπολογίες οι οποίες τόνιζαν τη σπουδαιότητα της πληροφόρησης και της εκπαίδευσης των γονέων, των δασκάλων και όλων όσων συναναστρέφονται με παιδιά. Πρέπει να καθοδηγήσουμε τους γονείς με τον τρόπο αυτό και ως εκ τούτου να προωθήσουμε τη χρήση υπεύθυνων τεχνολογιών επικοινωνίας.
<P>
Επιπλέον, η τροπολογία 23, η οποία αφορά επίσης τα προβλήματα της προσέγγισης και συναναστροφής με παιδιά με σκοπό την σεξουαλική κακοποίηση και της ηλεκτρονικής παρενόχλησης, και τις διάφορες μορφές βίαιου περιεχομένου, είναι σημαντική. Οι προτάσεις της τροπολογίας 26 για τη θέσπιση διάφορων τεχνολογικών εργαλείων και την καθιέρωση της ευθύνης την οποία υπέχουν οι πάροχοι υπηρεσιών είναι απολύτως ορθές και κατάλληλες.
<SPEAKER ID="210" NAME="Carl Lang and Fernand Le Rachinel  " AFFILIATION="NI">
γραπτώς. - (FR) Σύμφωνα με το Internet Watch Foundation, μια αγγλική οργάνωση κατά της κατοχής και διακίνησης εικόνων παιδικής πορνογραφίας, η επιγραμμική σεξουαλική εκμετάλλευση παιδιών για εμπορικούς σκοπούς αποτελεί έναν αναπτυσσόμενο τομέα, ο οποίος ενέχει μικρό κίνδυνο και αποφέρει υψηλά κέρδη. Πράγματι, η πώληση των εικόνων αυτών στο διαδίκτυο συνιστά μια επονείδιστη εμπορική συναλλαγή αξίας δισεκατομμυρίων ευρώ.
<P>
Εγκρίνουμε την προσέγγιση της Επιτροπής και της συνάδελφου βουλευτή στο πλαίσιο της επιθυμίας να τεθεί ένα τέλος σε αυτό το είδος δραστηριότητας, ειδικότερα, με τη δημιουργία ενός μηχανισμού φραγής ηλεκτρονικών καρτών ή ηλεκτρονικών πληρωμών όταν αγοράζονται εικόνες παιδικής πορνογραφίας στο διαδίκτυο.
<P>
Δυστυχώς, επί του παρόντος ισχύει ένας σοβαρός τεχνικός περιορισμός για όλους τους σχεδιαζόμενους εθνικούς και ευρωπαϊκούς μηχανισμούς προστασίας. Στην πραγματικότητα, οι πιο εμπορικοί διακομιστές οι οποίοι παρέχουν αυτές τις εικόνες δεν βρίσκονται στην Ευρώπη, αλλά στις "νωμένες Πολιτείες, τη Ρωσία και την Ασία. Επομένως, το παράνομο περιεχόμενό τους μπορεί εύκολα να τηλεφορτωθεί σε μία χώρα και να χρησιμοποιηθεί σε μια άλλη. Συνεπώς, είναι κατανοητό ότι η λήψη αποτελεσματικών μέτρων για την καταπολέμηση της ανάπτυξης της παιδοφιλίας στο διαδίκτυο, αν και αναγκαία, είναι εντούτοις προβληματική.
<SPEAKER ID="211" NAME="Kartika Tamara Liotard  " AFFILIATION="GUE/NGL">
γραπτώς. - Χαιρετίζουμε την έκθεση η οποία αποσκοπεί στη δημιουργία ενός ασφαλέστερου επιγραμμικού περιβάλλοντος για τα παιδιά. Είναι ευθύνη μας να προστατεύσουμε τα παιδιά μας από επικίνδυνο υλικό το οποίο περιλαμβάνει παιδική πορνογραφία και βία. Εντούτοις, η έκθεση δεν θα πρέπει να χρησιμοποιηθεί ως πρόφαση για την εναρμόνιση της ποινικής νομοθεσίας στην ΕΕ. Κατά πρώτο και κύριο λόγο, χρειαζόμαστε καλύτερο συντονισμό μεταξύ των εθνικών νομικών συστημάτων.
<SPEAKER ID="212" NAME="David Martin  " AFFILIATION="PSE">
γραπτώς. - Τάσσομαι απόλυτα υπέρ της ανάγκης διάθεσης του ποσού των 55 εκατομμυρίων ευρώ για να διασφαλισθεί ότι τα παιδιά, πολλά από τα οποία περνούν τουλάχιστον τρείς ώρες ημερησίως στο διαδίκτυο, προστατεύονται καλύτερα από επικίνδυνο περιεχόμενο χρηστών. Υποστηρίζω την ανάγκη για καλύτερη πληροφόρηση των γονέων και των ατόμων που φροντίζουν παιδιά μέσω εκπαιδευτικών πακέτων για τους κινδύνους του διαδικτύου.
<SPEAKER ID="213" NAME="Andreas Mölzer  " LANGUAGE="DE">
Το διαδίκτυο δεν παρακολουθείται, ωστόσο παιδιά και νέοι σπάνια γνωρίζουν τους κινδύνους που ελλοχεύουν. Το γεγονός ότι, σύμφωνα με μια βρετανική μελέτη, τρία τέταρτα των παιδιών έχουν δει τυχαία φωτογραφίες πορνογραφικού ή βίαιου περιεχομένου στο διαδίκτυο, είναι ανησυχητικό. Πρέπει να προστατεύσουμε τους νέους μας από αυτές, και επίσης από δαπανηρές δραστηριότητες του διαδικτύου όπως η διαδικτυακή παρενόχληση/εκφοβισμός και η διαδικτυακή προσέγγιση και συναναστροφή με σκοπό τη σεξουαλική κακοποίηση.
<P>
Στην τελευταία περίπτωση είναι ιδιαίτερα σημαντικό να διασφαλίσουμε ότι το διαδίκτυο παύει να αποτελεί παράδεισο για παιδόφιλους εγκληματίες λόγω της ανωνυμίας του. Αυτό θα το καταφέρουμε μόνο με συνδυασμό διαφόρων μέτρων, τα οποία θα πρέπει επίσης να καλύπτουν τα διαδικτυακά καφενεία. Κατά την άποψή μου, η έκθεση αυτή είναι ένα βήμα προς τη σωστή κατεύθυνση, παρότι όχι αρκετά μεγάλο, και συνεπώς την υπερψήφισα.
<SPEAKER ID="214" NAME="Luís Queiró  " AFFILIATION="PPE-DE">
γραπτώς. - (PT) " ασφάλεια των παιδιών όσον αφορά επιγραμμικά συστήματα επικοινωνίας είναι θεμελιώδης, δεδομένου ότι, με τη μεγαλύτερη διάδοση των νέων τεχνολογιών και την αύξηση των γνώσεων στον τομέα της πληροφορικής, τα παιδιά εκτίθενται ολοένα περισσότερο στον κίνδυνο του παράνομου περιεχομένου και των βλαβερών συμπεριφορών, όπως η παρενόχληση, η παιδική πορνογραφία, οι συναναστροφές με βλέψεις σεξουαλικής εκμετάλλευσης στο διαδίκτυο (το αποκαλούμενο "grooming"), η διαδικτυακή παρενόχληση/εκφοβισμός, η διάδοση ρατσιστικών περιεχομένων και η υποκίνηση του αυτοτραυματισμού, της ανορεξίας και της αυτοκτονίας.
<P>
Τα μέτρα τα οποία πρέπει να ληφθούν πρέπει να αφορούν παιδιά, οικογένειες και σχολεία, μαζί με όλους τους άλλους ενδιαφερομένους. Απαιτείται κοινή προσπάθεια, με στόχο την αύξηση των γνώσεων και την πρόληψη, προκειμένου τα παιδιά να έχουν επίγνωση των κινδύνων. Θα πρέπει επομένως να διεξαχθεί μια τεράστια εκστρατεία για την αύξηση των γνώσεων στον τομέα της πληροφορικής των γονέων και των διδασκόντων στα σχολεία, προκειμένου να περιοριστεί το χάσμα των γενεών στον τομέα της τεχνολογίας. Πρέπει επίσης να προωθηθεί η λήψη μέτρων τα οποία θα περιλαμβάνουν την πληροφόρηση, την ανάπτυξη νέων τεχνολογικών εργαλείων και ανταλλαγή καλής πρακτικής.
<P>
Οι προτάσεις αυτές ισχύουν εξίσου και για την Πορτογαλία, όπου η κυβέρνηση παρέχει σε παιδιά ηλικίας από 6 ετών και άνω τον υπολογιστή Magalhães. Αναρωτιέμαι κατά πόσον όλοι αυτοί οι προβληματισμοί οι οποίοι εκφράστηκαν στο πλαίσιο αυτής της έκθεσης, θα ληφθούν υπόψη στις ενέργειες της πορτογαλικής κυβέρνησης.
<SPEAKER ID="215" NAME="Frédérique Ries  " AFFILIATION="ALDE">
γραπτώς. - (FR) Το διαδίκτυο αποτελεί αναπόσπαστο μέρος της καθημερινότητας των παιδιών μας. Καθώς μεγαλώνουν, χρησιμοποιούν το διαδίκτυο περισσότερο. Από την ηλικία των 11, οι νεαροί σερφάρουν καθημερινά στο διαδίκτυο και, έως την ηλικία των 15 έχουν ήδη αρχίσει να συνδέονται στο διαδίκτυο και να χρησιμοποιούν τον ιστό ως μέσο διάδρασης πολλές φορές την ημέρα.
<P>
Παρόλα αυτά, η χρήση αυτού του φοβερού εργαλείου, το οποίο αποτελεί μια πύλη στη γνώση και εφαλτήριο για την είσοδο στην κοινωνία της γνώσης, δεν είναι ακίνδυνη.
<P>
Αμέτρητα παιδιά εκτίθενται, συνεπώς, ανυποψίαστα σε επικίνδυνες εικόνες ή περιεχόμενο, όπως εμπορικές απάτες, παρενόχληση, πορνογραφία και υποκίνηση στο ρατσισμό και την αυτοκτονία.
<P>
Οι καταχρήσεις αυτές είναι αποτέλεσμα ειδικότερα μιας έλλειψης επαρκούς διεθνούς ρύθμισης και συνεργασίας.
<P>
Το ευρωπαϊκό πρόγραμμα "Ασφαλέστερο Διαδίκτυο", με προϋπολογισμό 55 εκατομμύρια ευρώ, έχει ως στόχο την αύξηση της ευαισθητοποίησης γύρω από τους κινδύνους του διαδικτύου, όχι μόνο στα παιδιά, αλλά και στους γονείς και τους δασκάλους τους. Επιδιώκει επίσης να προωθήσει την ανάπτυξη συστημάτων φιλτραρίσματος και να ενθαρρύνει τη σήμανση των ιστότοπων που κρίνονται ασφαλείς για τα παιδιά.
<P>
Συνεπώς, ψήφισα, φυσικά, υπέρ της έκθεσης της Ιταλίδας βουλευτή, Roberta Angelilli, η οποία υποστηρίζει τη χρήση του διαδικτύου σε ένα ασφαλές περιβάλλον, διασφαλίζοντας την πλήρη προστασία της σωματικής και της ηθικής ακεραιότητας των παιδιών.
<SPEAKER ID="991" NAME="Luca Romagnoli  " LANGUAGE="IT">
Κύριε Πρόεδρε, κυρίες και κύριοι, τάσσομαι υπέρ της έκθεσης της κ. Angelilli για την προστασία των παιδιών που χρησιμοποιούν το διαδίκτυο και άλλες τεχνολογίες επικοινωνίας. Με την τεράστια επέκταση των νέων τεχνολογιών, οι οποίες καθίστανται σταδιακά ολοένα πιο προσβάσιμες, τα παιδιά εκτίθενται πιο πολύ από ποτέ στους κινδύνους παράνομου περιεχομένου, όπως η παρενόχληση, η παιδική πορνογραφία, ο εκφοβισμός, η υποκίνηση στην ανορεξία, κ.ο.κ. Είναι αναγκαία, επομένως, η λήψη κοινών μέτρων για την πρόληψη και την καταπολέμηση αυτής της κατάχρησης. Στηρίζω ακράδαντα αυτή την έκθεση, επειδή φέρνει στο προσκήνιο ένα ζήτημα το οποίο συχνά υποτιμάται από τα κοινοτικά θεσμικά όργανα. Τέλος, επικροτώ την πρόταση να αναπτυχθεί μια ευρωπαϊκή βάση δεδομένων με εικόνες παιδικής πορνογραφίας, η οποία θα είναι διαθέσιμη σε πραγματικό χρόνο με τις καταγγελίες από τις γραμμές βοήθειας που βρίσκονται στη διάθεση των αστυνομικών δυνάμεων, ούτως ώστε να έχουν στη διάθεσή τους τα βέλτιστα δυνατά εργαλεία για την καταπολέμηση αυτής της αποκλίνουσας συμπεριφοράς.
<SPEAKER ID="218" NAME="Liam Aylward  " AFFILIATION="UEN">
γραπτώς. - " οδηγία αυτή προτείνει νέα μέτρα για την προώθηση της οδήγησης με επίγνωση του προβλήματος του διοξειδίου του άνθρακα. Με τη δέσμευση για τη μείωση 18% των εκπομπών αερίου του θερμοκηπίου, η Ιρλανδία αντιμετωπίζει μια τεράστια πρόκληση. Όσον αφορά τις μεταφορές, πρέπει να επικεντρωθούμε στον τομέα αυτό ώστε να επιτύχουμε τη μείωσή τους και να αυξήσουμε την ευαισθητοποίηση των πολιτών.
<P>
Αυτή η πρόταση της ΕΕ επιδιώκει να αναπτύξει μια νέα μεθοδολογία με στόχο τον υπολογισμού του κόστους της κατανάλωσης ενέργειας και των εκπομπών των οχημάτων, η οποία θα ενθαρρύνει τους πολίτες να αγοράζουν ενεργειακώς αποδοτικά αυτοκίνητα. " μεθοδολογία αυτή αφορά το σύνολο των οδικών μεταφορών, εκτός από τα οχήματα έκτακτης ανάγκης, τα οχήματα διάσωσης και τα στρατιωτικά οχήματα.
<P>
Στηρίζουμε την εισαγωγή μιας ολοκληρωμένης προσέγγισης η οποία θα περιλαμβάνει τους κατασκευαστές οχημάτων, τους προμηθευτές καυσίμων, τους επισκευαστές, τους πελάτες, τους οδηγούς, καθώς και τις αρχές. " πρωτοβουλία για την τόνωση της αγοράς για περισσότερο ενεργειακώς αποδοτικά αυτοκίνητα σε ανταγωνιστικές τιμές θα εξασφαλίσει στους ιρλανδούς πολίτες τα μέσα για τη μείωση των εκπομπών, καθώς και οικονομικά οφέλη. Αυτό είναι ευεργετικό σε όλα τα επίπεδα: το ιδιωτικό κόστος και το εθνικό κόστος. Λιγότερη κατανάλωση καυσίμων σημαίνει ότι θα απαιτείται μικρότερη εισαγωγή καυσίμων. Θα ενθαρρυνθεί η ανάπτυξη τεχνολογίας ενεργειακώς αποδοτικών οχημάτων παγκοσμίως, και αυτό είναι ένα τρομερά θετικό βήμα.
<SPEAKER ID="219" NAME="Carlos Coelho  " AFFILIATION="PPE-DE">
γραπτώς. - (PT) " ευρεία εισαγωγή στην αγορά τεχνολογιών βελτιωμένων επιδόσεων παρακωλύεται συχνά από το υψηλό αρχικό κόστος και, κατά συνέπεια, την ανεπαρκή ζήτηση των πελατών. Απαιτείται, συνεπώς, δράση σε κοινοτικό επίπεδο προκειμένου να ενθαρρυνθούν οι απαραίτητες επενδύσεις για την κατασκευή οχημάτων τα οποία είναι περισσότερο αποδοτικά ενεργειακώς και λιγότερο ρυπογόνα κυρίως, επειδή, μακροπρόθεσμα, το κόστος αυτής της εναλλακτικής επιλογής θα είναι χαμηλότερο.
<P>
Συμφωνώ με τον στόχο αυτής της οδηγίας: να προωθήσει τη διάθεση στην αγορά καθαρών και ενεργειακώς αποδοτικών οχημάτων και, κατ' αυτόν τον τρόπο, να συμβάλει στην ενεργειακή απόδοση των μεταφορών, μειώνοντας την κατανάλωση καυσίμων, στην προστασία του κλίματος, μειώνοντας τις εκπομπές CO2, και στη βελτίωση της ποιότητας του αέρα, μειώνοντας της ρυπογόνες εκπομπές.
<P>
Το Ευρωπαϊκό Κοινοβούλιο πρέπει να δώσει το παράδειγμα, θεσπίζοντας κριτήρια βιωσιμότητας, ιδίως όσον αφορά τις δημόσιες συμβάσεις.
<P>
Στηρίζω τον συμβιβασμό που επιτυγχάνεται σχετικά με αυτή την έκθεση. Διακρίνεται από μεγαλύτερη ευελιξία και λιγότερες γραφειοκρατικές απαιτήσεις από την αρχική πρόταση, την οποία παρουσίασε η Επιτροπή και ο εισηγητής. Πάνω απ' όλα, συμφωνώ με τον συμβιβασμό επειδή σέβεται την αρχή της επικουρικότητας, και επειδή επιβαρύνει λιγότερο τις τοπικές αρχές.
<SPEAKER ID="220" NAME="Κωνσταντίνος Δρούτσας  " AFFILIATION="GUE/NGL">
γραπτώς. - (EL) H προώθηση "καθαρών και ενεργειακώς αποδοτικών οχημάτων" οδικών μεταφορών αποτελεί, από τεχνική άποψη, ουσιαστικό μέτρο προστασίας του περιβάλλοντος, γιατί οι εκπομπές ρύπων των συμβατικών οχημάτων συμβάλλουν με τις εκπομπές ρύπων στις κλιματικές αλλαγές και στην ατμοσφαιρική επιβάρυνση των αστικών κέντρων με σοβαρές επιπτώσεις στη δημόσια υγεία.
<P>
Παρά τις κινητοποιήσεις των εργαζομένων, για την αντιμετώπιση των σοβαρών αυτών προβλημάτων, οι αυτοκινητοβιομηχανίες, στα πλαίσια του ανταγωνισμού, αρνούνται να προχωρήσουν στην παραγωγή "καθαρών αυτοκινήτων", εάν δεν εξασφαλιστεί προηγούμενα η ακόμη μεγαλύτερη κερδοφορία τους, απαιτώντας τη χρηματοδοτηθεί το κόστος έρευνας και εφαρμογών για καθαρά αυτοκίνητα, μαζί με τα αυξημένα κέρδη τους, από το Δημόσιο.
<P>
Αυτό ακριβώς κάνει η προτεινόμενη οδηγία επιβάλλοντας τον υποχρεωτικό συνυπολογισμό, στα κριτήρια δημοσίων προμηθειών οχημάτων, του λειτουργικού κόστους της κατανάλωσης ενέργειας, των εκπομπών CO2 και των εκπομπών ρύπων καθ όλη τη διάρκεια ζωής των οχημάτων επιδοτώντας έτσι προκλητικά τις αυτοκινητοβιομηχανίες για την παραγωγή καθαρότερων οχημάτων με χρήματα του Δημοσίου.
<P>
Οι εργαζόμενοι παλεύουν για δημόσιους οργανισμούς μεταφορών που με ποιοτικές και πραγματικά φιλικές προς το περιβάλλον υπηρεσίες θα εξασφαλίζουν τις ανάγκες τους. Αντιτίθενται σε κάθε είδους ρυθμίσεις που σκοπό έχουν να πλουτίσουν τις αυτοκινητοβιομηχανίες που με την ασύδοτη κοινωνικά και περιβαλλοντικά στάση τους, προκειμένου να αυξήσουν τα κέρδη τους, συμβάλλουν στο φαινόμενο της κλιματικής αλλαγής, στην υπερκατανάλωση ενεργειακών πόρων, και στην ατμοσφαιρική ρύπανση.
<SPEAKER ID="221" NAME="Edite Estrela  " AFFILIATION="PSE">
γραπτώς. - (PT) Ψήφισα υπέρ της έκθεσης του Dan Jørgensen σχετικά με την προώθηση καθαρών και ενεργειακής απόδοσης οχημάτων οδικής μεταφοράς, επειδή πιστεύω ότι η βιομηχανία πρέπει να ενθαρρυνθεί, ώστε να επενδύσει στην ανάπτυξη οχημάτων χαμηλής ενεργειακής κατανάλωσης και χαμηλών εκπομπών αερίων θερμοκηπίου.
<P>
Οι δημόσιες αρχές θα πρέπει να συμβάλλουν στην τόνωση αυτής της αγοράς και να βελτιώσουν τη συμβολή του τομέα μεταφορών στις πολιτικές της ΕΕ, όσον αφορά το περιβάλλον, το κλίμα και την ενέργεια, λαμβάνοντας υπόψη τις ενεργειακές και περιβαλλοντικές επιπτώσεις κατά την αγορά οχημάτων οδικής μεταφοράς.
<SPEAKER ID="222" NAME="Genowefa Grabowska  " AFFILIATION="PSE">
γραπτώς. - (PL) Τα φιλικά προς το περιβάλλον και χαμηλής κατανάλωσης ενέργειας μαζικά μέσα μεταφοράς αποτελούν αυταπόδεικτο όφελος. Είναι αναγκαία για τις πόλεις μας και για το περιβάλλον. Θα πρέπει επίσης να θυμηθούμε να εντάξουμε τη χρήση "καθαρών" οχημάτων στις δραστηριότητές μας που αφορούν τη δέσμη μέτρων για την κλιματική αλλαγή. Ως μέλος της Επιτροπής Περιβάλλοντος, στηρίζω ως εκ τούτου την πλειονότητα των δράσεων που προτείνει ο εισηγητής (και, ειδικότερα, τα τεχνικά και οργανωτικά μέτρα) τα οποία θα συμβάλουν στην επίτευξη του θεμελιώδους σκοπού, ο οποίος είναι η μείωση της ρύπανσης, επενδύοντας σε τεχνολογίες φιλικές προς το περιβάλλον με χαμηλότερες εκπομπές CO2. Τα εν λόγω οχήματα περιλαμβάνουν, ειδικότερα, οχήματα εξυπηρέτησης (ειδικά φορτηγά και λεωφορεία για επιχειρησιακή υποστήριξη, συντήρηση υποδομών, οχήματα οδικού καθαρισμού, κ.λπ.).
<P>
Ωστόσο, η πρόταση για τη θέσπιση υποχρεωτικών κριτηρίων για τα επίπεδα εκπομπής CO2 στο πλαίσιο της προκήρυξης δημοσίων συμβάσεων για οχήματα δημόσιας εξυπηρέτησης είναι κατ' εμένα μάλλον αμφισβητήσιμη. Κατά την άποψή μου, θα ήταν προτιμότερο, τουλάχιστον κατά την αρχική φάση του νέου κανονισμού να δοθεί στους οργανισμούς προμηθειών στα επιμέρους κράτη μέλη (οι οποίοι τις περισσότερες φορές είναι τοπικές αρχές) το δικαίωμα επιλογής των δικών τους περιβαλλοντικών κριτηρίων όταν προμηθεύονται στόλους οχημάτων. Συμφωνώ με την εκτίμηση ότι οι δημόσιες προμήθειες, ως εξαιρετικά σημαντικό μέρος της ευρωπαϊκής αγοράς, θα πρέπει να εξακολουθήσουν να αποτελούν ένα εργαλείο για την προώθηση οχημάτων φιλικών προς το περιβάλλον, αλλά αυτό δεν θα πρέπει να γίνεται μηχανικά.
<SPEAKER ID="223" NAME="Jörg Leichtfried  " AFFILIATION="PSE">
γραπτώς. - (DE) Ψήφισα υπέρ της προώθησης φιλικών προς το περιβάλλον και ενεργειακώς αποδοτικών οχημάτων στις δημόσιες προσκλήσεις υποβολής προσφορών.
<P>
Πρέπει να επικροτείται το γεγονός ότι, όταν προμηθεύονται οχήματα οδικών μεταφορών, οι αρχές και συγκεκριμένες εταιρίες, πρέπει να λαμβάνουν υπόψη τους όχι μόνο την τιμή, αλλά και τις συνολικές ενεργειακές και περιβαλλοντικές επιπτώσεις - ήτοι, συμπεριλαμβανομένης της ενεργειακής κατανάλωσης, εκπομπές CO2 και άλλες ρυπογόνες εκπομπές.
<SPEAKER ID="224" NAME="Seán Ó Neachtain  " AFFILIATION="UEN">
γραπτώς - Ευρισκόμενοι στο μέσο της κρίσης των χρηματοπιστωτικών αγορών, είναι εύκολο για εμάς που είμαστε υπεύθυνοι για τη χάραξη πολιτικής να συγκεντρωνόμαστε πλήρως στο τρέχον πρόβλημα και να ξεχνούμε ή να αδιαφορούμε για τους στόχους και άλλες πρωτοβουλίες της Ευρωπαϊκής Ένωσης. Συνεπώς, χαιρετίζω αυτή την έκθεση η οποία δίδει έμφαση στην πραγματική ανάγκη για πρόοδο στον τομέα των καθαρών και αποδοτικών οχημάτων.
<P>
" πιο σημαντική παράμετρος αυτής της έκθεσης, κατά την άποψή μου, είναι ότι όχι μόνο επικεντρώνεται στα ίδια τα οχήματα και στη μεταφορά των καταναλωτών, αλλά αφορά επίσης και την υποστήριξη και την ενθάρρυνση του δημόσιου τομέα. Ο δημόσιος τομέας θα πρέπει να δώσει το παράδειγμα στον λαό της Ευρώπης όσον αφορά την προώθηση καθαρών οχημάτων.
<P>
Είναι αξιέπαινο το γεγονός ότι ο εισηγητής επιδιώκει να πραγματοποιήσει μια σύνδεση μεταξύ των δημόσιων προμηθειών και της προαγωγής και προώθησης καθαρών, αποδοτικών οχημάτων, και ελπίζω ότι αυτό θα οδηγήσει σε ανάπτυξη των επενδύσεων και της έρευνας οχημάτων χαμηλών εκπομπών CO2.
<SPEAKER ID="990" NAME="Rovana Plumb  " AFFILIATION="PSE">
γραπτώς. - (RO) " οδηγία αυτή θεσπίζει μια εναρμονισμένη μεθοδολογία για την προμήθεια καθαρών και ενεργειακώς αποδοτικών οχημάτων για μια βιώσιμη υπηρεσία δημόσιων μεταφορών. Θα συμβάλει επίσης στο να τεθούν οι προτεραιότητες οι οποίες ορίζονται ως μέρος της στρατηγικής της Λισαβόνας.
<P>
" ρητή απαίτηση να λαμβάνονται υπόψη η ενεργειακή κατανάλωση και οι εκπομπές διοξειδίου του άνθρακα και οι ρυπογόνες εκπομπές, κατά την αγορά οχημάτων οδικών μεταφορών από τις δημόσιες αρχές και από φορείς οι οποίοι παρέχουν υπηρεσίες ως μέρος σύμβασης με μια δημόσια αρχή, καθώς και από αγοραστές οχημάτων οδικών μεταφορών για την παροχή υπηρεσιών μαζικών μέσων μεταφοράς.
<P>
Το μεγαλύτερο οικονομικό όφελος θα επιτυγχανόταν εάν έπρεπε να συμπεριληφθεί το εξωτερικό κόστος ως κριτήριο ανάθεσης σε όλες τις αποφάσεις προμηθειών. Οι ιδιοκτήτες οχημάτων θα ωφελούνταν κατά συνέπεια άμεσα από την μακροπρόθεσμη εξοικονόμηση ενέργειας, η οποία θα υπερέβαινε κατά πολύ την ενδεχομένως υψηλότερη τιμή του οχήματος.
<P>
" προώθηση καθαρών, ενεργειακώς αποδοτικών οχημάτων μέσω δημόσιων προμηθειών για την παροχή υπηρεσιών δημόσιων μεταφορών, ενισχυμένη από αυτή την πρωτοβουλία, θα επιταχύνει την ανάπτυξη των εν λόγω τεχνολογιών στην αγορά και θα συμβάλει στην εξοικονόμηση ενέργειας, καθώς και στην προστασία του περιβάλλοντος και της δημόσιας υγείας.
<SPEAKER ID="225" NAME="Silvia-Adriana Ţicău  " AFFILIATION="PSE">
γραπτώς. - (RO) Ψήφισα υπέρ της έκθεσης Jørgensen η οποία προωθεί τη χρήση πράσινων οχημάτων για τις δημόσιες μεταφορές. " αρχική πρόταση η οποία υπεβλήθη από την Επιτροπή το 2005 απορρίφθηκε από το Κοινοβούλιο, καθώς απαιτούσε αρκετή γραφειοκρατία, χωρίς, ωστόσο, να μειώνεται το επίπεδο ρύπανσης. " απαίτηση της προηγούμενης πρότασης ήταν 25% των μηχανοκίνητων οχημάτων να είναι οικολογικά. " νέα πρόταση αναφέρεται μόνο σε μηχανοκίνητα οχήματα που προορίζονται για δημόσιες μεταφορές και τις δημόσιες αρχές οι οποίες είναι υπεύθυνες για την παροχή αυτών των υπηρεσιών. Πιστεύω ότι η νέα πρόταση θα συμβάλει στην αύξηση της ευαισθητοποίησης των τοπικών φορέων χάραξης πολιτικής και θα τους οδηγήσει στη λήψη πιο δυναμικών μέτρων για την προστασία του περιβάλλοντος. Σε ευρωπαϊκό επίπεδο, το κόστος το οποίο προκύπτει από την οδική συμφόρηση σε μεγάλα αστικά κέντρα εκτιμάται ότι ισοδυναμεί με 1% του ΑΕΠ της Ευρώπης.
<P>
" ρύπανση στις μεγάλες πόλεις μπορεί επίσης να μειωθεί με την προώθηση των δημόσιων μεταφορών και, ειδικότερα, με την ύπαρξη ενός συστήματος καθαρών δημόσιων μεταφορών. Εκτός από την προώθηση συστημάτων υπόγειων σιδηροδρόμων, τραμ, τρόλεϊ και τρένων περιφερειακά ή των θαλάσσιων μεταφορών, η ρύπανση μπορεί επίσης να μειωθεί σε μεγάλες ευρωπαϊκές πόλεις με την καθιέρωση οικολογικών λεωφορειών. " νέα οδηγία θεσπίζει την υποχρέωση των τοπικών αρχών να υπολογίζουν και να λαμβάνουν υπόψη το κόστος της χρήσης ενός κανονικού λεωφορείο ή μικρού λεωφορείού καθόλη τη λειτουργική του διάρκεια. Θα ήθελα να συγχαρώ τις τοπικές αρχές της Πράγας για την αγορά ενός στόλου οικολογικών λεωφορείων χρησιμοποιώντας κρατικές ενισχύσεις, δίνοντάς μας κατ' αυτόν τον τρόπο ένα παράδειγμα προς μίμηση.
<SPEAKER ID="227" NAME="Liam Aylward  " AFFILIATION="UEN">
γραπτώς - " οδηγία αυτή αφορά κανονισμούς σχετικά με τις άδειες κυκλοφορίας φαρμακευτικών προϊόντων. Χαιρετίζουμε την πρωτοβουλία της ΕΕ να απλοποιήσει και να εναρμονίσει τους ισχύοντες κανονισμούς. Πρόκειται για ένα ζήτημα εξοικονόμησης χρόνου και χρημάτων το οποίο θα ικανοποιήσει τόσο τους παρασκευαστές όσο και τους καταναλωτές στην Ιρλανδία.
<P>
Οι προτεινόμενες αναθεωρήσεις θα ωφελήσουν τη φαρμακευτική αγορά της Ιρλανδίας, η παρουσία της οποίας στην Ευρώπη είναι σημαντική. Είμαστε ευγνώμονες για το γεγονός ότι στον τομέα αυτό, 13 από τις 15 κορυφαίες εταιρείες του κόσμου λειτουργούν επί του παρόντος στην Ιρλανδία. Αυτή τη στιγμή υπάρχουν πάνω από 140 εταιρείες ιατρικής τεχνολογίας στην Ιρλανδία με 26.000 θέσεις εργασίας. Επιπλέον, οι ετήσιες εξαγωγές ιατρικών συσκευών ισοδυναμούν με περίπου 6,2 δισεκατομμύρια ευρώ, ποσό το οποίο αντιστοιχεί σε 10% των συνολικών εξαγωγών της Ιρλανδίας.
<P>
Στηρίζουμε τη δημιουργία ενιαίων κριτηρίων αξιολόγησης, έγκρισης και χορήγησης φαρμακευτικών προϊόντων, τα οποία υποβάλλονται σε τροποποιήσεις, όπως είναι οι μέθοδοι παρασκευής, η σήμανση των προϊόντων και τα ενημερωτικά φυλλάδια για τους ασθενείς. Αναγνωρίζουμε επίσης την ανάγκη για περισσότερη εναρμόνιση των εθνικών διατάξεων των κρατών μελών και των ευρωπαϊκών κανονισμών για τη μείωση του διοικητικού φόρτου και την απλοποίηση του κανονιστικού συστήματος για τις τροποποιήσεις, όπως η δυνατότητα υποβολής μίας ενιαίας αίτησης για μία ή περισσότερες ταυτόσημες τροποποιήσεις. Συμφωνούμε με την αναθεώρηση του ελέγχου της Επιτροπής επί των "καταλόγων ουσιών", των "περιόδων απόσυρσης" και των "αρχών και κατευθυντήριων γραμμών".
<SPEAKER ID="228" NAME="Carlos Coelho  " AFFILIATION="PPE-DE">
γραπτώς. - (PT) Ο τρέχων τρόπος διαχείρισης των τροποποιήσεων αποδεικνύεται ολοένα και πιο αναποτελεσματικός και δεν ικανοποιεί πλέον ούτε τις αρχές ούτε τη φαρμακοβιομηχανία εν γένει.
<P>
Κάθε τροποποίηση προϊόντων εγκριθέντων μέσων καθαρά εθνικών διαδικασιών σε διαφορετικά κράτη μέλη αντιμετωπίζεται με πολλούς διαφορετικούς τρόπους σε ό,τι αφορά το φάκελο που πρέπει να υποβληθεί και τη διαδικασία αξιολόγησης. " κατάσταση αυτή προκαλεί προβλήματα σε διάφορους τομείς: δημόσια υγεία, εσωτερική αγορά, νομικές και πρακτικές εφαρμογές.
<P>
" έκθεση προτείνει συγκεκριμένες βελτιώσεις. Για λόγους εναρμόνισης και απλοποίησης, πρέπει οι τροποποιήσεις των αδειών κυκλοφορίας να διέπονται από τις ίδιες κανονιστικές απαιτήσεις, ανεξάρτητα από τη διαδικασία καταχώρησης που χρησιμοποιήθηκε αρχικά. Τούτο θα ωφελήσει τους πάντες: ασθενείς, αρχές και φαρμακευτικές εταιρείες.
<P>
Συμφωνώ με τις προτεινόμενες τροπολογίες στη θέση συμβιβασμού, καθώς δίνουν έμφαση στην ανάγκη απλοποίησης και εναρμόνισης των διοικητικών διαδικασιών, επιτρέπουν τη δυνατότητα υποβολής μίας ενιαίας αίτησης για μια ή περισσότερες ταυτόσημες τροποποιήσεις και επισημαίνουν την ανάγκη εφαρμογής της αρχής της επικουρικότητας.
<SPEAKER ID="229" NAME="Edite Estrela  " AFFILIATION="PSE">
γραπτώς. - (PT) Ψήφισα υπέρ της έκθεσης της Françoise Grossetête σχετικά με τις τροποποιήσεις των όρων της άδειας κυκλοφορίας φαρμακευτικών προϊόντων, επειδή τάσσομαι υπέρ μιας ενιαίας διαδικασίας αδειοδότησης για την κυκλοφορία φαρμακευτικών προϊόντων στην κοινοτική αγορά, καθώς αυτό θα εξασφαλίσει την ασφάλεια των ευρωπαίων πολιτών.
<P>
Οφείλω ειδικότερα να επισημάνω την πρόταση της Σοσιαλιστικής Ομάδας στο Ευρωπαϊκό Κοινοβούλιο για τη χρησιμοποίηση της αρχής της επικουρικότητας κατά την εφαρμογή του ευρωπαϊκού συστήματος τροποποιήσεων σε φαρμακευτικά προϊόντα τα οποία πωλούνται αποκλειστικά στην εθνική αγορά, προστατεύοντας κατ' αυτόν τον τρόπο μικρές και μεσαίες επιχειρήσεις οι οποίες παράγουν φυτικά φάρμακα και ομοιοπαθητικά προϊόντα.
<SPEAKER ID="989" NAME="Bernard Wojciechowski  " AFFILIATION="IND/DEM">
γραπτώς. - (PL) Δεδομένης της έλλειψης εναρμόνισης σε κοινοτικό επίπεδο, οι τροποποιήσεις σε καθαρά εθνικές άδειες κυκλοφορίας στην αγορά υπόκεινται στην εθνική νομοθεσία. Σε ορισμένα κράτη μέλη, οι απαιτήσεις οι οποίες αφορούν τις εθνικές άδειες κυκλοφορίας στην αγορά είναι ανάλογες με εκείνες οι οποίες αφορούν παραλλαγές των αδειών κυκλοφορίας στην αγορά. Ωστόσο, στις περισσότερες χώρες, δεν υφίσταται αυτός ο συντονισμός, γεγονός το οποίο σημαίνει ότι υφίστανται νομοθετικές αποκλίσεις μεταξύ των κρατών μελών.
<P>
" κατάσταση αυτή έχει αρνητικό αντίκτυπο όσον αφορά τη δημόσια υγεία, τον διοικητικό φόρτο και τη γενική λειτουργία της εσωτερικής αγοράς φαρμακευτικών προϊόντων.
<P>
Όλα τα φαρμακευτικά προϊόντα, ανεξάρτητα από τα κριτήρια της άδειας κυκλοφορίας στην αγορά, θα πρέπει να υπόκεινται στα ίδια κριτήρια αξιολόγησης και στα ίδια διοικητικά μέτρα όταν διαφέρει η άδεια κυκλοφορία τους στην αγορά.
<SPEAKER ID="231" NAME="Brian Crowley  " AFFILIATION="UEN">
γραπτώς. - Στο επίκεντρο της εν λόγω έκθεσης βρίσκεται το κρίσιμο ζήτημα της προστασίας των καταναλωτών. Είναι προφανές ότι υπάρχει ζήτηση για χρονομεριστικές συμβάσεις και παρόμοια προϊόντα και δεν μπορούμε να εμποδίσουμε τις υπεύθυνες εταιρείες να ανταποκριθούν σε αυτή τη ζήτηση. Δεν θεωρώ ότι υπονοεί κανείς σε καμία περίπτωση ότι όλες οι εταιρείες οι οποίες δραστηριοποιούνται στον τομέα αυτό εμπλέκονται σε κακή πρακτική ή εκμετάλλευση. Παρόλα αυτά, γνωρίζουμε ότι υπάρχουν εταιρείες οι οποίες εκμεταλλεύονται με δόλιο τρόπο τους ευρωπαίους καταναλωτές και ότι οι ευρωπαίοι καταναλωτές έχουν ζημιωθεί κατά τις συναναστροφές τους με εταιρείες υπό κακή διαχείριση οι οποίες καταφέρνουν να επιβιώνουν λόγω της ελλιπούς ρύθμισης στον τομέα αυτό. Πολλοί ιρλανδοί τουρίστες έχουν υποστεί σημαντικές οικονομικές και νομικές δυσχέρειες λόγω συμφωνιών τις οποίες έχουν συνάψει με μια εταιρεία χρονομεριστικής μίσθωσης υπό κακή διαχείριση στην ηπειρωτική Ευρώπη.
<P>
" νέα οδηγία περιλαμβάνει ορισμένες ζωτικές διασφαλίσεις για την προστασία των καταναλωτών, σχετικά με τομείς όπως η διαφήμιση και οι συμβάσεις. Επικροτώ ειδικότερα τη διάταξη σχετικά με το δικαίωμα υπαναχώρησης, ή την περίοδο αναμονής, η οποία προσφέρει στους καταναλωτές - που παρασύρονται από μια έξυπνη διαφήμιση ή ενώ βρίσκονται σε διακοπές - χρόνο για να σκεφτούν ήρεμα, ώστε να είναι βέβαιοι ότι είναι ικανοποιημένοι με τις μεσοπρόθεσμες και τις μακροπρόθεσμες συνέπειες μιας συμφωνίας χρονομεριστικής μίσθωσης.
<SPEAKER ID="232" NAME="Κωνσταντίνος Δρούτσας  " AFFILIATION="GUE/NGL">
γραπτώς. - (EL) Το δικαίωμα των εργαζομένων στην ανάπαυση και σε διακοπές έχει μετατραπεί σε εμπόρευμα από το οποίο πλουτίζει το κεφάλαιο. Οι χρονομεριστικές μισθώσεις και τα νέα προϊόντα που προωθούνται σε αυτά τα πλαίσια έρχονται να εκμεταλλευτούν τον διαρκή περιορισμό χρόνο διακοπών, τη συμπίεση των εισοδημάτων και την προσπάθεια των εργαζομένων να εξασφαλίσουν μακροπρόθεσμα φτηνότερες διακοπές δημιουργώντας τζίρους που ξεπερνούν τα 11 δισεκατομμύρια ευρώ.
<P>
Οι δόλιες και επιθετικές μέθοδοι που χρησιμοποιούν εταιρείες, πολλές φορές φάντασμα, προκειμένου να πείσουν και να ξεγελάσουν τους αγοραστές ξεκινούν στην καλύτερη περίπτωση από τα μικρά γράμματα των συμβολαίων, από παραπλανητικές διαφημίσεις κουραστικές παρουσιάσεις, υπόσχεση δώρων κ.α. που καταλήγουν σχεδόν πάντα στην άμεση και πιεστική υπογραφή δεσμευτικών εγγράφων.
<P>
Τα παράπονα που φτάνουν στις οργανώσεις καταναλωτών για απάτες, υπέρογκα έξοδα συντήρησης, εκδόσεις πιστωτικών καρτών, σημαντικές μειώσεις τιμών στην επαναπώληση λόγω εξόδων μάρκετινγκ κλπ, είναι άπειρα.
<P>
H ένταξη και άλλων προϊόντων στην οδηγία για τις χρονομετρικές πιστώσεις όπως διακοπές σε πλοία, club, τροχόσπιτα εξασφαλίζει νομική κάλυψη και νέα κέρδη στις δραστηριότητες του κεφαλαίου.
<P>
Το δικαίωμα υπαναχώρησης περιορισμένο σε 10 ημέρες που συνοδεύεται από πρόστιμο της τάξης του 3% του συνολικού ποσού δεν λύνει το πρόβλημα. Αντίθετα, η ΕΕ μεταφέρει την ευθύνη στις πλάτες των εργαζομένων όπως κάνει με όλα τα καταναλωτικά προϊόντα.
<SPEAKER ID="233" NAME="Edite Estrela  " AFFILIATION="PSE">
γραπτώς. - (PT) Ψήφισα υπέρ της έκθεσης Manders που αφορά την προστασία των καταναλωτών ως προς ορισμένες πτυχές της χρονομεριστικής μίσθωσης, καθώς ο συμβιβασμός ο οποίος επιτεύχθηκε με το Συμβούλιο στο ζήτημα αυτό προσφέρει μεγαλύτερη προστασία στα δικαιώματα και τα συμφέροντα των ευρωπαίων καταναλωτών.
<P>
Πιστεύω ότι η καλύτερη ρύθμιση του τομέα δεν θα ωφελήσει μόνο τους καταναλωτές, αλλά και τον ευρωπαϊκό τουρισμό.
<SPEAKER ID="234" NAME="Ilda Figueiredo  " AFFILIATION="GUE/NGL">
γραπτώς. - (PT) " παρούσα έκθεση παρουσιάζει μια σειρά προτάσεων τις οποίες κυρίως αποδεχόμαστε, έχοντας υπόψη την ανάγκη ενίσχυσης του δικαιώματος του καταναλωτή στην πληροφόρηση σχετικά με τα προϊόντα διακοπών. Ορίζει ότι οι επιχειρηματίες έχουν υποχρέωση να παρέχουν διάφορες σημαντικές πληροφορίες, ούτως ώστε οι καταναλωτές να μπορούν να λαμβάνουν καλύτερα εμπεριστατωμένες αποφάσεις σχετικά με τη σύναψη συμβάσεων.
<P>
Επιπλέον, η περίοδος κατά την οποία οι καταναλωτές μπορούν να υπαναχωρήσουν από τις συμβάσεις άνευ τιμήματος παρατείνεται, ειδικότερα σε περιπτώσεις στις οποίες δεν έχουν λάβει τις απαραίτητες πληροφορίες. " αποτροπή καταχρήσεων και επανειλημμένων περιπτώσεων απάτης είναι ζωτικής σημασίας. Ελπίζουμε ότι η απαγόρευση προκαταβολής οιωνδήποτε ποσών κατά την περίοδο υπαναχώρησης και η επιβολή σταδιακής αποπληρωμής, τις περιπτώσεις στις οποίες πωλούνται μακροπρόθεσμα προϊόντα διακοπών, θα συμβάλουν θετικά.
<SPEAKER ID="235" NAME="David Martin  " AFFILIATION="PSE">
γραπτώς. - Στηρίζω απόλυτα την έκθεση για την αύξηση της προστασίας των καταναλωτών στον τομέα αυτό. Καθώς οι βρετανοί καταναλωτές συνιστούν ένα τρίτο των συνολικών ευρωπαίων ιδιοκτητών χρονομεριδίων, πρόκειται για έναν νόμο ο οποίος ανταποκρίνεται στους προβληματισμούς των καταναλωτών του "νωμένου Βασιλείου. Εγκρίνω πλήρως την ανάγκη των μεταπωλητών χρονομεριδίων να αυξήσουν την περίοδο αναμονής για τους αγοραστές, καθώς και την υποχρέωση να παρέχουν πλήρη στοιχεία της αγοραπωλησίας πριν από την υπογραφή της σύμβασης.
<SPEAKER ID="236" NAME="Luís Queiró  " AFFILIATION="PPE-DE">
γραπτώς. - (PT) Πολλές διαμαρτυρίες καταναλωτών έχουν επιβεβαιώσει τα προβλήματα που προκύπτουν με τα χρονομερίδια, τα οποία προκαλούν αστάθεια στην αγορά. " ανάπτυξη της αγοράς όσον αφορά τη ζήτηση και τη σημαντική ανάπτυξη νέων προϊόντων, τα οποία διατίθενται στην αγορά με παρόμοιο τρόπο, έχουν δημιουργήσει σοβαρά προβλήματα στους καταναλωτές και τις επιχειρήσεις.
<P>
Το κείμενο επί του οποίου ψηφίσαμε σήμερα βασικά τροποποιεί τους ορισμούς και το πεδίο εφαρμογής της οδηγίας, ούτως ώστε να καλύπτει νέα προϊόντα διακοπών. Αποσαφηνίζει επίσης και επικαιροποιεί τις διατάξεις για τις απαιτήσεις οι οποίες αφορούν το περιεχόμενο και τη γλώσσα των πληροφοριών και των συμβολαίων που παρέχονται στους καταναλωτές.
<P>
Οι επιχειρηματικές δραστηριότητες οι οποίες καλύπτονται από την οδηγία είναι θεμελιώδους σημασίας για τον ευρωπαϊκό τουριστικό τομέα, συμπεριλαμβανομένου του πορτογαλικού τομέα, και πιο συγκεκριμένα για τους επιχειρηματίες και τους καταναλωτές. " κεντρική ιδέα είναι, επομένως, να ενισχύσουμε τη θέση του καταναλωτή σε όλες τις διαπραγματεύσεις για την αγορά δικαιωμάτων χρήσης. Κατ' αυτόν τον τρόπο, οι αβεβαιότητες που επικρατούν στην αγορά μπορούν να καταπολεμηθούν καλύτερα και να δημιουργηθεί ένα περιβάλλον χαρακτηριζόμενο από μεγαλύτερη σταθερότητα και διαφάνεια, παρέχοντας συνεπώς στους καταναλωτές περισσότερες και καλύτερες πληροφορίες.
<SPEAKER ID="238" NAME="Alessandro Battilocchio  " LANGUAGE="IT">
Ψήφισα υπέρ της πρότασης σύστασης του Ευρωπαϊκού Κοινοβουλίου προς το Συμβούλιο σχετικά με τη σύναψη συμφωνίας μεταξύ της Ευρωπαϊκής Ένωσης και της Αυστραλίας για την επεξεργασία και τη διαβίβαση από τους αερομεταφορείς δεδομένων από τις καταστάσεις επιβατών προέλευσης Ευρωπαϊκής Ένωσης (PNR) στην τελωνειακή υπηρεσία της Αυστραλίας. Επισκέφθηκα πρόσφατα την Αυστραλία και, μιλώντας εκεί σε εκπροσώπους της κυβέρνησης, κατάλαβα ότι η ψηφοφορία αυτή θα σηματοδοτούσε ένα σημαντικό βήμα, το οποίο θα ενίσχυε την ήδη υπάρχουσα συνεργασία μεταξύ Ευρώπης και Αυστραλίας στον τομέα της ασφάλειας των επιβατών και των εμπορευματικών μεταφορών.
<SPEAKER ID="239" NAME="Pedro Guerreiro  " AFFILIATION="GUE/NGL">
γραπτώς. - (PT) Παρότι πρόκειται για οπισθοδρόμηση, η θέση του Ευρωπαϊκού Κοινοβουλίου έχει την ικανότητα να εφιστά την προσοχή στις απαράδεκτες συμφωνίες μεταξύ της ΕΕ και τρίτων χωρών όσον αφορά την επεξεργασία και τη διαβίβαση από τους αερομεταφορείς δεδομένων από τις καταστάσεις με τα ονόματα των επιβατών (PNR), με πρόσχημα την "καταπολέμηση της τρομοκρατίας".
<P>
Μεταξύ άλλων σημαντικών παραμέτρων, η πρόταση:
<P>
αποκηρύσσει τη συχνή απουσία κοινοβουλευτικού ελέγχου της διαπραγμάτευσης και της έγκρισης αυτών των συμφωνιών, ενώ η κοινοβουλευτική έγκριση απαιτείται μόνο σε επτά κράτη μέλη·
<P>
προειδοποιεί ότι η συμφωνία μπορεί να μην συμμορφώνεται με τη διεθνή νομοθεσία περί προστασίας των δεδομένων·
<P>
αποδοκιμάζει τον όγκο των δεδομένων που ζητούνται, ο οποίος είναι ίδιος με εκείνον που προβλέπεται στη συμφωνία με τις "ΠΑ και περιλαμβάνει, εκτός από τις κρατήσεις ξενοδοχείων και οχημάτων, αριθμούς τηλεφώνου, διευθύνσεις ηλεκτρονικού ταχυδρομείου, προσωπικές και επαγγελματικές διευθύνσεις, διατροφικές συνήθειες, αριθμούς πιστωτικών καρτών, προσωπικά δεδομένα τα οποία φανερώνουν φυλετική ή εθνοτική καταγωγή, πολιτικές απόψεις, θρησκευτικές ή φιλοσοφικές πεποιθήσεις και συμμετοχή σε συνδικαλιστικές ενώσεις, καθώς και άλλα δεδομένα που αφορούν την υγεία και τη σεξουαλική δραστηριότητα.
<P>
Πρόκειται για μία ακόμη απαράδεκτη κατάσταση, η οποία είναι αποτέλεσμα της νέας τάσης που επικρατεί στον τομέα της ασφάλειας, η οποία διακυβεύει τα δικαιώματα, τις ελευθερίες και τις εγγυήσεις των πολιτών.
<SPEAKER ID="240" NAME="Andreas Mölzer  " LANGUAGE="DE">
Εξετάζοντας την περίπτωση της συμφωνίας με τις "ΠΑ για τη διαβίβαση δεδομένων από τις καταστάσεις με τα ονόματα των επιβατών, στο όνομα της καταπολέμησης της τρομοκρατίας διακρίνεται μια ανησυχητική εξέλιξη. Στο πλαίσιο αυτής της συμφωνίας, προσωπικά δεδομένα, όπως αριθμοί τηλεφώνου και διευθύνσεις ηλεκτρονικού ταχυδρομείου των επιβατών αερομεταφορέων διαβιβάζονται και αποθηκεύονται για πολλά χρόνια. " προστασία των δεδομένων δεν διασφαλίζεται σε καμία περίπτωση κατά τη διαδικασία αυτή. Πρέπει να αποτραπούν περαιτέρω παρόμοιες παραβιάσεις της προστασίας των δεδομένων.
<SPEAKER ID="241" NAME="Αθανάσιος Παφίλης  " LANGUAGE="EL">
H έκθεση αποκαλύπτει την υποκρισία του Ευρωπαϊκού Κοινοβουλίου γύρω από τα ατομικά δικαιώματα και τις δημοκρατικές ελευθερίες των λαών. H όποια κριτική του Ευρωκοινοβουλίου εξαντλείται σε διαδικαστικά ζητήματα και στο γεγονός ότι δεν παρέχεται στους ευρωπαίους πολίτες η προστασία που δήθεν παρέχει η νομοθεσία της ΕΕ. Είναι όμως ακριβώς αυτή η νομοθεσία που παραβιάζει βάναυσα κάθε προστασία των προσωπικών δεδομένων, θεσμοθετεί το γενικευμένο φακέλωμα, τη συλλογή και ανταλλαγή και των πιο ευαίσθητων προσωπικών δεδομένων μεταξύ των κατασταλτικών μηχανισμών των κρατών μελών, ακόμη και με μυστικές υπηρεσίες τρίτων χωρών.
<P>
Απόδειξη του γεγονότος ότι οι όποιες επιδερμικές διαμαρτυρίες σχετικά με τη συμφωνία γίνονται για "τα μάτια του κόσμου", είναι ότι η έκθεση δεν τολμάει να ζητήσει την ανάκληση ή να προχωρήσει στην αμφισβήτησή της. Όπως ακριβώς συμβαίνει και με την απαράδεκτη, αντίστοιχη συμφωνία ΕΕ - HΠA, οι .... διακριτικές επιφυλάξεις του Ευρωπαϊκού Κοινοβουλίου δεν εμποδίζουν καθόλου τα προσωπικά δεδομένα των εργαζομένων της ΕΕ να βρίσκονται στη διάθεση κάθε μυστικής υπηρεσίας και κάθε κατασταλτικού μηχανισμού, στα πλαίσια της "αντιτρομοκρατικής συνεργασίας".
<P>
Για ακόμη μια φορά γίνεται φανερό ότι το Ευρωπαϊκό Κοινοβούλιο και η ΕΕ, όχι μόνο δεν υπερασπίζουν αλλά, αντίθετα, μέσα από ένα πλέγμα αντιδραστικών νομοθετικών μέτρων και συμφωνιών, περιορίζουν ασφυκτικά τα δημοκρατικά δικαιώματα και τις λαϊκές ελευθερίες.
<SPEAKER ID="243" NAME="John Attard-Montalto  " AFFILIATION="PSE">
γραπτώς. - " απόφαση του Ευρωπαϊκού Δικαστηρίου στις υποθέσεις Laval, Ruffert και Λουξεμβούργου έδειξε ότι πρέπει να διασαφηνιστούν οι οικονομικές ελευθερίες, όπως ορίζουν οι συνθήκες, ότι θα πρέπει να ερμηνεύονται κατά τέτοιον τρόπο, ώστε να μην φαλκιδεύουν την άσκηση των θεμελιωδών κοινωνικών δικαιωμάτων τα οποία αναγνωρίζονται από τα κράτη μέλη και την κοινοτική νομοθεσία. Αυτά περιλαμβάνουν το δικαίωμα διαπραγμάτευσης, σύναψης και εφαρμογής συλλογικών συμβάσεων και ανάληψης συλλογικής δράσης, και δεν πρέπει να φαλκιδεύεται η αυτονομία των κοινωνικών εταίρων όταν ασκούν αυτά τα θεμελιώδη δικαιώματα κατά την επιδίωξη των κοινωνικών συμφερόντων και της προστασίας των εργαζομένων.
<P>
Είναι βέβαιο ότι υπάρχει ανάγκη αναθεώρησης της ισχύουας νομοθεσίας. " παρούσα κατάσταση θα μπορούσε να οδηγήσει τους εργαζομένους σε χώρες υποδοχής, όπου θα υφίστανται πιέσεις λόγω του ανταγωνισμού των χαμηλών ημερομισθίων. Θέλω να στηρίξω τους συνάδελφούς μου στην πρωτοβουλία τους να καθιερώσουν τη συνεπή εφαρμογή της οδηγίας σχετικά με την απόσπαση των εργαζομένων σε όλα τα κράτη μέλη.
<P>
Συμφωνώ απόλυτα ότι η Επιτροπή και τα κράτη μέλη θα πρέπει να εγκρίνουν μέτρα για την καταπολέμηση των καταχρήσεων, ιδίως όσον αφορά δραστηριότητες των εταιρειών που δεν ασκούν πραγματικές και ουσιαστικές επιχειρηματικές δραστηριότητες στη χώρα όπου έχουν την καταστατική τους έδρα.
<P>
" θέσπιση νομικού πλαισίου για συλλογικές συμβάσεις είναι βέβαιο ότι θα αποτελέσει βήμα προόδου και, όπως είναι αυτονόητο, ένα σημαντικό βήμα.
<SPEAKER ID="244" NAME="Philip Bushill-Matthews  " AFFILIATION="PPE-DE">
γραπτώς. - Οι βρετανοί Συντηρητικοί στηρίζουν το δικαίωμα των εργαζομένων να απεργούν, αλλά και το δικαίωμα των εργαζομένων να μην απεργούν, εφόσον το επιλέξουν. Στηρίζουμε τις αποφάσεις του Ευρωπαϊκού Δικαστηρίου και δεν πιστεύουμε ότι θίγουν τα δικαιώματα των εργαζομένων. " αναθεώρηση της οδηγίας σχετικά με την απόσπαση των εργαζομένων είναι περιττή, όπως και η διεύρυνση της νομικής της βάσης, εξαιτίας προβλημάτων που έχουν αντιμετωπίσει ορισμένα κράτη μέλη λόγω της οργάνωσης των επιμέρους αγορών εργασίας τους. Ένα εκατομμύριο εργαζόμενοι αποσπώνται επιτυχώς ετησίως.
<SPEAKER ID="245" NAME="Charlotte Cederschiöld  " AFFILIATION="PPE-DE">
γραπτώς. - (SV) Σήμερα επέλεξα να απόσχω από την τελική ψηφοφορία επί της έκθεσης του κ. Andersson σχετικά με προκλήσεις όσον αφορά συλλογικές συμβάσεις εργασίας στην ΕΕ. Οι συλλογικές συμβάσεις, τα δικαιώματα των συνδικαλιστικών ενώσεων και το δικαίωμα εργατικών κινητοποιήσεων έχουν κατοχυρωθεί στη Συνθήκη της Λισαβόνας, την οποία θεωρώ νομικά δεσμευτική. " συνθήκη αναφέρει επίσης το δικαίωμα στην εργασία, το δικαίωμα διεύθυνσης επιχειρήσεων και το δικαίωμα της κυκλοφορίας διαμέσου των συνόρων της ΕΕ. Εξαιρέσεις, όπως θα επέτρεπε η πρόταση, δεν είναι δυνατόν να γίνουν για εκπροσώπους ενώσεων όσον αφορά το σεβασμό των θεμελιωδών νομικών αρχών της ΕΚ, για παράδειγμα της αρχής της αναλογικότητας. Αυτό ισχύει, και πρέπει βεβαίως να ισχύει, για όλους τους πολίτες της ΕΕ.
<P>
" νομοθεσία και οι συνθήκες της ΕΚ θα πρέπει να έχουν τους ισχυρότερους εκπροσώπους τους στο Ευρωπαϊκό Κοινοβούλιο. " θέση την οποία ενέκρινε το Κοινοβούλιο όσον αφορά τη νομική βάση κινδυνεύει να αποτελέσει απειλή για τη μελλοντική ελεύθερη κυκλοφορία. Χαίρομαι ιδιαίτερα, ωστόσο, για το γεγονός ότι το Ευρωπαϊκό Κοινοβούλιο τάχθηκε υπέρ του σουηδικού μοντέλου και των συλλογικών μας συμβάσεων.
<SPEAKER ID="246" NAME="Ilda Figueiredo  " AFFILIATION="GUE/NGL">
γραπτώς. - (PT) Το ψήφισμα το οποίο εγκρίθηκε από πλειοψηφία του Ευρωπαϊκού Κοινοβουλίου σχετικά με τις απαράδεκτες αποφάσεις του Ευρωπαϊκού Δικαστηρίου στις υποθέσεις Laval, Rüffert και Viking είναι απόλυτα ανεπαρκές. Δεν αρκεί να αναγνωριστεί ότι η ελευθερία παροχής υπηρεσιών δεν υπερέχει των θεμελιωδών δικαιωμάτων, ειδικότερα του δικαιώματος των συνδικαλιστικών οργανώσεων να προβαίνουν σε εργατικές κινητοποιήσεις, ιδίως εφόσον αποτελεί συνταγματικό δικαίωμα σε πολλά κράτη μέλη.
<P>
Παρότι στο ψήφισμα τονίζεται ότι οι οικονομικές ελευθερίες, όπως αυτές ορίζονται στις Συνθήκες, πρέπει να ερμηνεύονται κατά τέτοιο τρόπο, ώστε να μην περιορίζεται η άσκηση των θεμελιωδών κοινωνικών δικαιωμάτων, συμπεριλαμβανομένου του δικαιώματος στις διαπραγματεύσεις, στη σύναψη και εφαρμογή συλλογικών συμβάσεων και στην ανάληψη συλλογικών δράσεων, η αλήθεια είναι ότι, ενώ οι αρχές τις οποίες επικαλέστηκε το Ευρωπαϊκό Δικαστήριο εξακολουθούν αν αναφέρονται στις Ευρωπαϊκές Συνθήκες, λαμβάνοντας υπόψη ότι περιέχονται επίσης στο σχέδιο της Συνθήκης της Λισαβόνας, κανείς δεν μπορεί να εγγυηθεί ότι δεν θα ληφθούν ξανά οι ίδιες αποφάσεις.
<P>
Συνεπώς, καταψηφίσαμε την έκθεση δεδομένου ότι δεν προσεγγίζει το θέμα στον πυρήνα του και, αντιθέτως, επιμένει να υποστηρίζει το σχέδιο της Συνθήκης της Λισαβόνας, παρότι έχει απορριφθεί ήδη από το λαό της Ιρλανδίας.
<SPEAKER ID="247" NAME="Glyn Ford  " AFFILIATION="PSE">
γραπτώς. - Υποστήριξα την έκθεση Andersson σχετικά με τις προκλήσεις που τίθενται στις συλλογικές συμβάσεις στην Ένωση από μια σειρά πρόσφατων αποφάσεων του Ευρωπαϊκού Δικαστηρίου. Δεν αμφισβητώ τη νομική εγκυρότητα των αποφάσεων που έχουν ληφθεί, αλλά αμφισβητώ το γεγονός ότι αποτυπώνουν την πρόθεση του Κοινοβουλίου, της Επιτροπής και του Συμβουλίου κατά την έγκριση της οδηγίας σχετικά με την απόσπαση των εργαζομένων.
<P>
Το συμπέρασμα είναι σαφές: ότι η οδηγία πρέπει να αναθεωρηθεί προκειμένου να αναθεωρηθούν οι διατάξεις για την αποκατάσταση της αρχικής μας πρόθεσης. Αυτό πρέπει να αποτελέσει προτεραιότητα της Ευρωπαϊκής Επιτροπής. Πρέπει να επιληφθεί επειγόντως του ζητήματος αυτού. Εάν αυτή η Επιτροπή δεν διορθώσει την κατάσταση, τότε πρέπει να το πράξει η επόμενη Επιτροπή μετά τις Ευρωεκλογές του 2009. Εγώ, τουλάχιστον, δεν προτίθεμαι να ψηφίσω για να κυρώσω μια νέα επιτροπή που δεν θα εντάξει το ζήτημα αυτό στο πρόγραμμα εργασίας της εντός των πρώτων 12 μηνών.
<SPEAKER ID="248" NAME="Bruno Gollnisch  " AFFILIATION="NI">
γραπτώς. - (FR) " έκθεση του κ. Andersson διατείνεται ότι έχει παραδειγματιστεί από τις σκανδαλώδεις αποφάσεις του Ευρωπαϊκού Δικαστηρίου στο Λουξεμβούργο, ειδικότερα στις υποθέσεις Laval και Viking. Οι αποφάσεις αυτές δίνουν προτεραιότητα στην ελευθερία παροχής υπηρεσιών και την ελευθερία εγκατάστασης επιχειρήσεων, και όχι στην υπεράσπιση των συμφερόντων και των δικαιωμάτων των εθνικών εργαζομένων έναντι του κοινωνικού ντάμπινγκ. Ως έναν αποδεκτό βαθμό, υποβάλλουν την άσκηση κοινωνικών δικαιωμάτων σε μια "αρχή αναλογικότητας", η οποία υπερβαίνει κατά πολύ τους νόμιμους περιορισμούς (δημόσια τάξη και υγεία, για παράδειγμα) οι οποίοι τίθενται στην εθνική νομοθεσία και τις συμβάσεις της ΔΟΕ.
<P>
Συνιστούν αποκατάσταση της πρώτης έκδοσης της οδηγίας Bolkenstein με πλάγια μέσα, όπου ο νόμος της χώρας προέλευσης (κοινωνικό δίκαιο, εργατικό δίκαιο, μισθοί κ.ο.κ.) ίσχυε για τους εργαζόμενους οι οποίοι μετέβαιναν σε ένα άλλο κράτος μέλος για την παροχή μιας υπηρεσίας, ανεξαρτήτως της νομοθεσίας των συλλογικών συμβάσεων που ίσχυε στο τελευταίο. Τώρα, η έκδοση αυτή απορρίφθηκε από τον ευρωπαίο νομοθέτη και είναι απαράδεκτο το γεγονός ότι οι δικαστές μπορούν να αυτοαναγορεύονται νομοθέτες με το πρόσχημα της ερμηνείας της νομοθεσίας.
<P>
Παρότι κατά καιρούς ενεργεί ορθά, ο κ. Andersson είναι υπερβολικά προσκολλημένος στις υπερφιλελεύθερες αρχές, οι οποίες πυροδότησαν αυτή την κατάσταση, για να καταφέρει η έκθεσή του να εξασφαλίσει την υποστήριξή μας.
<P>
Για τον λόγο αυτό θα απόσχουμε.
<SPEAKER ID="249" NAME="Hélène Goudin και Nils Lundgren  " AFFILIATION="IND/DEM">
γραπτώς. - (SV) " Ομάδα των Σοσιαλιστών στο Ευρωπαϊκό Κοινοβούλιο και τα κόμματα της Δεξιάς έχουν υποστηρίξει ολόψυχα όλες τις τροποποιήσεις στη συνθήκη της ΕΕ. Συνέβαλαν κατ' αυτόν τον τρόπο στην παροχή ακόμη μεγαλύτερης εξουσίας στα θεσμικά όργανα της ΕΕ, συμπεριλαμβανομένου του Ευρωπαϊκού Δικαστηρίου, επί της σουηδικής αγοράς εργασίας. Κατ' αυτόν τον τρόπο η ΕΕ έχει αποτελέσει απειλή για τους κανονισμούς της αγοράς εργασίας οι οποίοι έχουν καταρτιστεί με διαπραγματεύσεις και νομοθεσία, η οποία είναι βαθειά θεμελιωμένη στη σουηδική κοινωνία.
<P>
" έκθεση αυτή εισηγείται κυρίως τροποποιήσεις στην οδηγία σχετικά με την απόσπαση των εργαζομένων. Είναι, επομένως, αδύνατον να αποτραπεί η συνεχής ανάμειξη του Ευρωπαϊκού Δικαστηρίου στους κανονισμούς που διέπουν τη σουηδική αγορά εργασίας. Πρώτον, το αποτέλεσμα είναι ένας συμβιβασμός μεταξύ συντηρητικών και σοσιαλιστών - κατάσταση η οποία έχει οδηγήσει σε ανίσχυρες και αντιφατικές διατυπώσεις. Δεύτερον, το πρωτογενές δίκαιο της ΕΕ σχετικά με την εσωτερική αγορά (άρθρο 49) υπερισχύει των διατάξεων της οδηγίας σχετικά με την απόσπαση των εργαζομένων. Το Ευρωπαϊκό Δικαστήριο μπορεί, επομένως, να καταλήξει στο ίδιο συμπέρασμα όπως στην υπόθεση Laval.
<P>
" ΕΕ δεν πρέπει να αναλαμβάνει καθήκοντα τα οποία μπορούν να φέρουν εις πέρας τα ίδια τα κράτη μέλη, και η αγορά εργασίας αποτελεί πραγματικά ένα ζήτημα το οποίο υπάγεται σε αυτά. " Λίστα του Ιουνίου εισηγείται, λοιπόν, την απαλλαγή της Σουηδίας από την κοινοτική νομοθεσία για την αγορά εργασίας, προκειμένου να διασφαλίσουμε ότι το Ευρωπαϊκό Κοινοβούλιο δεν θα έχει στο μέλλον τη δυνατότητα να ελέγχει τη σουηδική αγορά εργασίας.
<P>
Εντούτοις, ψηφίσαμε υπέρ της έκθεσης επειδή ο στόχος της, να εμποδίσει ως το δυνατόν περισσότερο στο μέλλον την ανάμειξη του Ευρωπαϊκού Δικαστηρίου στις σουηδικές συλλογικές συμβάσεις, παραμένει αιτολογημένος.
<P>
Στηρίξαμε, επίσης, τις τροπολογίες οι οποίες συνιστούν περισσότερη εθνική κυριαρχία σε ζητήματα της αγοράς εργασίας, αλλά, φυσικά, καταψηφίσαμε το τμήμα του πανηγυρικού λόγου του εισηγητή για τη Συνθήκη της Λισαβόνας.
<SPEAKER ID="250" NAME="Małgorzata Handzlik  " AFFILIATION="PPE-DE">
γραπτώς. - (PL) Αποφάσισα να καταψηφίσω την έκθεση του κ. Andersson σχετικά με τις προκλήσεις όσον αφορά τις συλλογικές συμβάσεις στην Ευρωπαϊκή Ένωση.
<P>
Ο εισηγητής ασκεί κριτική στις αποφάσεις του Ευρωπαϊκού Δικαστηρίου όσον αφορά την οδηγία σχετικά με την απόσπαση των εργαζομένων, και ζητεί αναθεώρηση της οδηγίας.
<P>
Αντιτίθεμαι σαφώς στην προσέγγιση του εισηγητή, και επίσης πιστεύω ότι το να ζητεί κανείς την τροποποίηση της οδηγίας χωρίς να έχει διενεργηθεί η απαιτούμενη ανάλυση σε επίπεδο κράτους μέλους, ιδίως στα κράτη μέλη τα οποία θίγονται από την απόφαση του Ευρωπαϊκού Δικαστηρίου, αποτελεί ένα παράλογο μέτρο το οποίο λαμβάνεται για πολιτικούς σκοπούς. Συγκεκριμένα, η φρασεολογία που χρησιμοποίησε ο εισηγητής προσβάλλει την ελεύθερη παροχή υπηρεσιών, μιας από τις βασικές ελευθερίες της Ευρωπαϊκής Ένωσης, και αποτελεί απειλή για την απελευθέρωση της παροχής υπηρεσιών η οποία προβλέπεται από την οδηγία για τις υπηρεσίες, και για την αρχή της χώρας προέλευσης.
<P>
Κατά την άποψή μου, η ορθή υλοποίηση της οδηγίας σχετικά με την απόσπαση των εργαζομένων από όλα τα κράτη μέλη, και η ενισχυμένη διοικητική συνεργασία μεταξύ τους, θα εξασφάλιζε τα εχέγγυα, αφενός, για την προστασία των δικαιωμάτων των εργαζομένων, και, αφετέρου, την ελευθερία παροχής υπηρεσιών.
<P>
Αποδοκιμάζω το γεγονός ότι το Κοινοβούλιο απέρριψε τις τροπολογίες, οι οποίες είχαν ως στόχο να εξασφαλίσουν ισορροπία στην έκθεση.
<SPEAKER ID="251" NAME="Ona Juknevičien " AFFILIATION="ALDE">
γραπτώς. - (LT) " οδηγία σχετικά με τους απασχολούμενους μέσω εταιρείας προσωρινής απασχόλησης είναι σημαντική στην προσπάθειά μας να νομιμοποιήσουμε την ελεύθερη κυκλοφορία υπηρεσιών και εργαζομένων στην Κοινότητα. Δεν τηρούν όλα τα κράτη μέλη στις απαιτήσεις της οδηγίας. Ορισμένες φορές, οι πάροχοι υπηρεσιών απαιτούν περισσότερα από όσα αναφέρονται στην οδηγία. Με τη στρέβλωση των κανονισμών της οδηγίας, εμποδίζεται η παροχή υπηρεσιών μεταξύ των κρατών μελών και, κατ' αυτόν τον τρόπο, συγκαλύπτονται πολιτικές προστατευτισμού. Το Ευρωπαϊκό Δικαστήριο διερεύνησε την υπόθεση της λετονικής κατασκευαστικής εταιρείας "Laval", στην οποία απαγορεύτηκε η παροχή κατασκευαστικών υπηρεσιών στη Σουηδία. Σύμφωνα με τη σουηδική νομοθεσία, απαιτούταν η σύναψη συλλογικής σύμβασης, παρότι η σύμβαση υπεγράφη στη Λετονία. Το Ευρωπαϊκό Δικαστήριο αποφάσισε ότι απαγορεύεται να εισάγονται απαιτήσεις οι οποίες συμπληρώνουν ή είναι μεγαλύτερες από εκείνες οι οποίες ορίζονται στην οδηγία. Οι αποφάσεις του Ευρωπαϊκού Δικαστηρίου στην υπόθεση "Laval" και σε άλλες παρόμοιες υποθέσεις επικρίνονται και αμφισβητούνται στην έκθεση και στις τροπολογίες.
<P>
Καταψήφισα την έκθεση, καθώς πιστεύω ότι το Ευρωπαϊκό Κοινοβούλιο υπερβαίνει τις αρμοδιότητές του, ερμηνεύοντας ή αμφισβητώντας αποφάσεις που έχουν ληφθεί από το Ευρωπαϊκό Δικαστήριο. Δεν συμφωνώ με τις δηλώσεις οι οποίες θέτουν υπό αμφισβήτηση τη δικαιοσύνη των αποφάσεων του Ευρωπαϊκού Δικαστηρίου, και προτείνουν να μην εφαρμόζονται οι αποφάσεις του Ευρωπαϊκού Δικαστηρίου σε ορισμένες χώρες. Με τις δηλώσεις αυτές, δεν αμφισβητούμε μόνο την αρμοδιότητα του Ευρωπαϊκού Δικαστηρίου, αλλά θέτουμε υπό αμφισβήτηση και την αμεροληψία του, προκαλούμε κίνδυνο στρέβλωσης του θεσμικού συστήματος της ΕΕ και ενθαρρύνουμε την έλλειψη εμπιστοσύνης του κόσμου σε αυτό. Διαφωνώ επίσης με τον σκοπό την επανεξέτασης και αναθεώρησης της οδηγίας. Εάν η οδηγία δεν λειτουργεί σε ορισμένες χώρες όπως θα έπρεπε, τότε γι' αυτό ευθύνονται τα μέλη της Κοινότητας, καθώς δεν κατορθώνουν να θέσουν σε λειτουργία τους κανονισμούς της οδηγίας ή τους εφαρμόζουν λανθασμένα στο εθνικό δίκαιο. " Ευρωπαϊκή Επιτροπή θα πρέπει να παρακολουθεί αν οι οδηγίες της ΕΕ μεταφέρονται ορθά στο εθνικό δίκαιο και αν η εθνική νομοθεσία συνάδει με την ουσία και το πνεύμα των οδηγιών.
<SPEAKER ID="252" NAME="Carl Lang  " AFFILIATION="NI">
γραπτώς. - (FR) Ο στόχος, της Ευρωπαϊκής Ένωσης, για μια κοινωνική Ευρώπη είναι μια ψευδαίσθηση, η Στρατηγική της Λισαβόνας είναι μια αποτυχία και τα διάφορα μαγικά φίλτρα που επινόησαν οι φιλοευρωπαίοι για τη βελτίωση των συνθηκών διαβίωσης και εργασίας καθίστανται αναποτελεσματικά από το απλό γεγονός ότι το πραγματικό όραμα των Βρυξελλών είναι υπερφιλελεύθερο και εξυπηρετεί τις σκοπιμότητες της παγκοσμιοποίησης. Αφενός, θέλουμε να αποτρέψουμε το κοινωνικό ντάμπινγκ προκειμένου να προστατεύσουμε τους εργαζόμενους, είτε είναι αποσπασμένοι είτε όχι, και κατ' αυτόν τον τρόπο να εξασφαλίσουμε μια ισορροπημένη εσωτερική αγορά, και, αφετέρου, να κάνουμε ό,τι μπορούμε για να ανοίξουμε τα οικονομικά μας σύνορα λίγο ακόμη με τη μαζική μετανάστευση όσων αναζητούν εργασία και άλλων ανθρώπων.
<P>
Αυτό είναι απλώς ένας φαύλος κύκλος πραγματικής φιλοευρωπαϊκής σχιζοφρένειας. Ως παράδειγμα, αρκεί μόνο να σημειώσουμε τις τόσες αναφορές στη ξεπερασμένη Συνθήκη της Λισαβόνας που πραγματοποιούνται σε αυτή την συνονθυλευματική έκθεση. Συνεπώς, δεν κατανοούμε πώς θα μπορούσε να αποτελέσει ένα σαφές όραμα για την επιδίωξη ισορροπίας μεταξύ της ελεύθερης κυκλοφορίας υπηρεσιών και των δικαιωμάτων των εργαζομένων.
<SPEAKER ID="253" NAME="Bogusław Liberadzki  " LANGUAGE="PL">
Στόχος της Ευρωπαϊκής Κοινότητας είναι η διασφάλιση των θεμελιωδών δικαιωμάτων όλων των πολιτών, τόσο όσον αφορά τη δημόσια ζωή, όσο και την αγορά εργασίας. Ο ανώτερος σκοπός μας είναι να εξαλείψουμε τις διακρίσεις και την αβεβαιότητα για το μέλλον.
<P>
Ο εισηγητής, Jan Andersson, επισημαίνει ότι ορισμένες αποφάσεις του Ευρωπαϊκού Δικαστηρίου μπορεί να προσβάλουν την αντίληψη την οποία έχουν ορισμένοι πολίτες για την ισότητα και τον σεβασμό για την αγορά εργασίας. Για να αποτραπούν οι καταστάσεις αυτές στο μέλλον, ο κ. Andersson εισηγείται ότι είναι απαραίτητη η ανάληψη άμεσης δράσης για να ενσωματωθούν στη νομοθεσία τροποποιήσεις οι οποίες θα αποτρέψουν κάθε πιθανή κοινωνική, οικονομική και πολιτική επίπτωση των αποφάσεων του Ευρωπαϊκού Δικαστηρίου. Στη δράση αυτή περιλαμβάνεται μια αναθεώρηση της οδηγίας για την απόσπαση των εργαζομένων και η άμεση θέσπιση της οδηγίας σχετικά με τους απασχολούμενους μέσω εταιρείας προσωρινής απασχόλησης.
<P>
Συνοψίζοντας, πιστεύω ότι θα πρέπει να εγκρίνουμε την έκθεση προς όφελος του οράματος μιας ενωμένης Ευρώπης.
<SPEAKER ID="254" NAME="Kartika Tamara Liotard and Erik Meijer  " AFFILIATION="GUE/NGL">
γραπτώς. - (NL) Πολλοί επιχειρηματίες αντιμετωπίζουν το δέλεαρ να πληρώσουν τους υπαλλήλους τους όσο το δυνατόν λιγότερο για την εργασία τους. Στη ζυγαριά μπαίνουν επίσης και άλλες δαπάνες οι οποίες συνδέονται με την εργασία, όπως η ασφάλεια και οι εγκαταστάσεις. Οι εργαζόμενοι, ωστόσο, μπορούν να προστατευτούν μόνο διασφαλίζοντας ότι ο μισθός τους θα βασίζεται σε μια καθολικά δεσμευτική συλλογική σύμβαση εργασίας και με επαρκή νομική προστασία στη χώρα όπου εργάζονται και ζουν.
<P>
" προστασία αυτή θίγεται τόσο από τους αρχικούς στόχους της οδηγίας για τις υπηρεσίες, όσο και από τις πρόσφατες αποφάσεις του Ευρωπαϊκού Δικαστηρίου. Εάν οι στόχοι και οι αποφάσεις αυτές επιτρέψουν την εφαρμογή λιγότερο ευνοϊκών αλλοδαπών συλλογικών συμβάσεων εργασίας ή λιγότερο ευνοϊκής αλλοδαπής νομοθεσίας, ολοένα μεγαλύτερος αριθμός εργοδοτών θα αρχίσει να επιλέγει αυτές τις δυνατότητες εξοικονόμησης δαπανών, και το εισόδημα των εργαζομένων θα αρχίσει να μειώνεται δραματικά.
<P>
Ορισμένοι κοπιάζουν με την ψευδαίσθηση ότι το σχέδιο συντάγματος της ΕΕ ή η Συνθήκη της Λισαβόνας προσφέρουν επαρκείς εγγυήσεις για την αποτροπή αυτής της κατάστασης. Τα έγγραφα αυτά θα πρέπει να τροποποιηθούν πριν καταστεί δυνατή η έγκρισή τους, προκειμένου να επιτευχθεί αυτός ο στόχος. Υπήρχε επίσης η προσδοκία ότι η έκθεση Andersson θα προσέφερε τις εν λόγω εγγυήσεις. Με τους συμβιβασμούς που πραγματοποιήθηκαν όσον αφορά το εν λόγω κείμενο, αυτό είναι ακόμη πιο απίθανο από ό,τι ήταν αρχικά. Γι' αυτό και αδυνατούμε να υπερψηφίσουμε την έκθεση.
<SPEAKER ID="255" NAME="Andreas Mölzer  " LANGUAGE="DE">
Είναι απαράδεκτό το γεγονός ότι, αφενός, οι δημόσιες συμβάσεις πρέπει να συνάπτονται πανευρωπαϊκά και, αφετέρου, ότι η υποχρέωση καταβολής των συμφωνημένων κατώτατων ημερομισθίων που συνδέεται με την ανάθεση, ακυρώθηκε από το Ευρωπαϊκό Δικαστήριο λόγω του ότι ήταν ασυμβίβαστη με την οδηγία για την απόσπαση των εργαζομένων και την οδηγία για τις υπηρεσίες. " ΕΕ δείχνει τα πραγματικά της χρώματα εδώ ως μια αμιγώς οικονομική κοινότητα που ξεγελά τους κοινωνικά μειονεκτούντες με άρτους και θεάματα. Είναι καιρός η ΕΕ να ανταποκριθεί στις εκκλήσεις βοήθειας των πολιτών τις οποίες αγνοούσε τόσον καιρό και να προσπαθήσει να διορθώσει τα κενά στη νομοθεσία και να επιλύσει τις ασυνέπειες. " έκθεση αυτή θα έπρεπε τουλάχιστον να ξεκινά αυτή την προσπάθεια, εξακολουθεί όμως να αφήνει μεγάλα περιθώρια καταχρήσεων, και αυτός είναι ο λόγος για τον οποία απέσχον.
<SPEAKER ID="256" NAME="Δημήτριος Παπαδημούλης  " AFFILIATION="GUE/NGL">
γραπτώς. - (EL) Υποστηρίζω, όπως και η Ομάδα της ευρωαριστεράς, την πλήρη αναγνώριση των θεμελιωδών δικαιωμάτων των εργαζομένων. Αρνήθηκα να υπερψηφίσω την έκθεση Andersson γιατί, παρά τα επιμέρους θετικά της στοιχεία, παραμένει ανεπαρκής. Θεωρώ ότι η έκθεση αυτή είναι μια χαμένη ευκαιρία να αντιμετωπιστούν αποτελεσματικά τα θέματα των δικαιωμάτων των εργαζομένων ήδη στο πρωτογενές ευρωπαϊκό δίκαιο. H άσκηση των θεμελιωδών δικαιωμάτων, όπως έχουν αναγνωριστεί από τα κράτη μέλη, από τις συμβάσεις του ΔOΕ και τον Ευρωπαϊκό Xάρτη Κοινωνικών Δικαιωμάτων, συμπεριλαμβανομένου και του δικαιώματος της διαπραγμάτευσης, δεν μπορεί να εξαρτάται από την ανέλεγκτη κρίση του δικαστή και κάθε φορά να έρχεται δεύτερη, διότι βασίζεται σε κατώτερη ιεραρχικά νομοθετική πηγή. Το δικαίωμα της συνδικαλιστικής δράσης δεν πρέπει να τεθεί σε κίνδυνο. " εγγραφή μιας "Ρήτρας Κοινωνικής Προόδου" στις συνθήκες είναι επιβεβλημένη.
<SPEAKER ID="988" NAME="Olle Schmidt  " AFFILIATION="ALDE">
γραπτώς. - (SV) Στη διάρκεια της ημέρας, ψηφίστηκε η έκθεση του κ. Andersson σχετικά με προκλήσεις όσον αφορά τις συλλογικές συμβάσεις στην ΕΕ κατόπιν, παραδείγματος χάριν, της απόφασης Laval. " Ομάδα των Σοσιαλιστών στο Ευρωπαϊκό Κοινοβούλιο απαίτησε η τρέχουσα κοινοτική νομοθεσία - γνωστή ως οδηγία για την απόσπαση των εργαζομένων - να καταργηθεί προκειμένου να διασφαλιστεί ότι η Σουηδία μπορεί να διατηρήσει τις συλλογικές της συμβάσεις.
<P>
Αφετέρου, έχω συμμετάσχει και στην Επιτροπή Εσωτερικής Αγοράς και Προστασίας των Καταναλωτών, και στην ολομέλεια με στόχο να διασφαλίσω ότι το ζήτημα αυτό συζητείται, εν πρώτοις, σε σωστό επίπεδο: στο εθνικό επίπεδο. Ο λόγος είναι ότι πιστεύω ότι αυτή η στρατηγική από την πλευρά της Ομάδας PSE δεν είναι αποτέλεσμα ορθού συλλογισμού. Προσπαθώντας επανειλημμένως να φέρει την απόφαση Laval σε ευρωπαϊκό επίπεδο, αντί να την επιλύσει μέσω της σουηδικής νομοθεσίας, προκαλείται πίεση για περισσότερο κοινή νομοθεσία της αγοράς εργασίας - γεγονός το οποίο προκάλεσε εξαρχής τα προβλήματα που αντιμετωπίζουμε επί του παρόντος. Όταν συμφωνούν 27 κράτη μέλη, είναι αυτονόητο ότι είναι ασύλληπτο η Σουηδία μόνο να θεσπίζει νομοθεσία, η οποία είναι ακριβώς αυτό που θέλουμε. Εξάλλου, το παράδειγμά μας είναι μοναδικό στην Ευρώπη. Εφόσον ο κ. Andersson και το Κοινοβούλιο απεδέχθησαν την πρότασή μου να μην καταργήσουμε την οδηγία για την απόσπαση των εργαζομένων έως ότου εθνικές έρευνες διευκρινίσουν ότι αυτό ήταν πράγματι αναγκαίο, θεώρησα ότι θα μπορούσα μολαταύτα να ψηφίσω υπέρ της έκθεσης.
<SPEAKER ID="257" NAME="Brian Simpson  " AFFILIATION="PSE">
γραπτώς. - Ευχαριστώ τον εισηγητή μας, Jan Andersson, για την έκθεσή του σχετικά με αυτό το ιδιαίτερα σημαντικό θέμα.
<P>
Οι πρόσφατες υποθέσεις οι οποίες εκδικάστηκαν ενώπιον του Ευρωπαϊκού Δικαστηρίου, και μάλιστα οι αποφάσεις αυτού του Δικαστηρίου, σημαίνουν ότι τα δικαιώματα των εργαζομένων και η αλληλεγγύη των εργαζομένων μέσω των συλλογικών συμβάσεων απειλούνται από εταιρείες για τις οποίες μοναδική προτεραιότητα είναι το κέρδος, και εάν αυτό συνεπάγεται υπονόμευση των δικαιωμάτων των εργαζομένων, τότε ας γίνει έτσι: είναι προετοιμασμένοι να πράξουν ακριβώς αυτό.
<P>
Το ευρωπαϊκό κοινωνικό μοντέλο για το οποίο ορθώς είμαστε υπερήφανοι δέχεται επίθεση και απειλείται σοβαρά από απατεώνες.
<P>
" απειλή του εισαγόμενου φθηνού εργατικού δυναμικού αποτελεί πραγματικότητα· εργατικά χέρια τα οποία εισάγονται με πλάγια μέσα από αδίστακτους εργοδότες με το πρόσχημα της ελεύθερης κυκλοφορίας.
<P>
" αρχή της ελεύθερης κυκλοφορίας ποτέ δεν προοριζόταν να χρησιμοποιηθεί ως εργαλείο για φθηνά εργατικά χέρια ή ως αρχή βάσει της οποίας είναι δυνατόν αλλοιωθούν οι κοινωνικές συνθήκες των εργαζομένων. Θα είχε μεγάλο ενδιαφέρον ο τρόπος που θα χειριζόταν αυτή την κατάσταση ο Jacques Delors.
<P>
Οι αποφάσεις Viking και Laval αποτελούν προσβολή των εργατικών ενώσεων και των δικαιωμάτων των εργαζομένων. Αυτός είναι ο λόγος για τον οποίο η έκθεση του κ. Andersson είναι εξαιρετικά αναγκαία και ο λόγος για τον οποίο την στηρίζω. Αποκαθιστά την ισορροπία την οποία ανέτρεψε τόσο κατάδηλα το Ευρωπαϊκό Δικαστήριο στις πρόσφατες αποφάσεις του.
<SPEAKER ID="258" NAME="Søren Bo Søndergaard  " AFFILIATION="GUE/NGL">
γραπτώς. - (DA) Οι αποφάσεις του Ευρωπαϊκού Δικαστηρίου στις υποθέσεις Vaxholm/Viking Line/Rüffert/Luxembourg τάχθηκαν σαφώς με το μέρος της εσωτερικής αγοράς και του δικαιώματος εγκατάστασης εις βάρος των δικαιωμάτων των εργαζομένων, συμπεριλαμβανομένου του δικαιώματος στην απεργία για την αποφυγή του κοινωνικού ντάμπινγκ.
<P>
Οι αποφάσεις του Ευρωπαϊκού Δικαστηρίου, ωστόσο, δεν ήταν απρόσμενες. Βασίζονται στις θεμελιώδεις συνθήκες της ΕΕ, οι οποίες συμπληρώνονται από μια ανακριβή οδηγία περί της απόσπασης των εργαζομένων.
<P>
Εάν η πλειοψηφία του Ευρωπαϊκού Κοινοβουλίου επιθυμούσε πράγματι να υπερασπιστεί τα συμφέροντα των εργαζομένων θα απαιτούσε θεμελιώδη τροποποίηση των συνθηκών της ΕΕ, με τη μορφή ενός νομικά δεσμευτικού πρωτοκόλλου, για παράδειγμα, το οποίο θα έθετε τα βασικά δικαιώματα των εργαζομένων πάνω από την εσωτερική αγορά και το δικαίωμα της εγκατάστασης.
<P>
" τελική έκδοση της έκθεσης Andersson, η οποία είναι αποτέλεσμα συνεργασίας μεταξύ του σοσιαλιστή εισηγητή και των συντηρητικών, δεν επιβάλλει αυτή την κρίσιμη απαίτηση. " έκθεση δεν κατορθώνει να απαιτήσει την αναθεώρηση της οδηγίας περί απόσπασης των εργαζομένων. Δεν είναι δηλαδή τίποτε άλλο από κούφια λόγια, περιβαλλόμενα από ωραίες φράσεις και επιθυμίες.
<P>
Το Ευρωπαϊκό Κόμμα έχει καταθέσει πολλές τροπολογίες, για παράδειγμα, ότι η ρύθμιση του δικαιώματος εργατικών κινητοποιήσεων θα πρέπει να παραμείνει εθνικό θέμα. Όλες αυτές οι τροπολογίες απορρίφθηκαν από τη συμμαχία σοσιαλιστών και συντηρητικών.
<P>
Βάσει αυτού, το Λαϊκό Κόμμα δεν μπορεί να στηρίξει την έκθεση Andersson στην τελική ψηφοφορία. Αντιθέτως, θα συνεχίσουμε να εργαζόμαστε για την προστασία των εργαζομένων από την επικράτηση χαμηλότερων μισθών και χαμηλότερου επιπέδου εργασιακές συνθήκες, για τις οποίες άνοιξαν το δρόμο οι αποφάσεις του Ευρωπαϊκού Δικαστηρίου.
<SPEAKER ID="259" NAME="Eva-Britt Svensson" AFFILIATION="GUE/NGL">
, γραπτώς. - (SV) " έκθεση σχετικά με τις συλλογικές συμβάσεις εργασίας στην ΕΕ εκφράζει απόψεις χωρίς πολιτική αξία. " πρόθεσή της είναι να ενισχύσει τις θέσεις των εργαζομένων σύμφωνα με την απόφαση Laval, όμως το περιεχόμενο της έκθεσης απέχει, δυστυχώς, πολύ από την πρόθεση αυτή.
<P>
" επαναδιαπραγμάτευση της οδηγίας της ΕΕ περί απόσπασης των εργαζομένων, όπως προτείνεται στην έκθεση, θα ήταν λάθος. Στην περίπτωση αυτή θα υπήρχε κίνδυνος επιδείνωσης της κατάστασης για τους εργαζομένους. Δεν είμαστε έτοιμοι να ριψοκινδυνεύσουμε, επειδή οι συντηρητικές δυνάμεις κυριαρχούν σε ολόκληρο το σύστημα της ΕΕ.
<P>
Δεν υπάρχουν φράσεις στην έκθεση σχετικά με την επικράτηση του δικαιώματος απεργίας επί της ελευθερίας της αγοράς και της αναγκαιότητας κατοχύρωσής του σε ένα κοινωνικά δεσμευτικό πρωτόκολλο της Συνθήκης της Λισαβόνας. " Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών κατέθεσε πολλές τροπολογίες σχετικά, αλλά απορρίφθηκαν από τη μεγάλη πλειοψηφία.
<P>
Εναπόκειται στη Σουηδία να συμπεριλάβει μια εξαίρεση στη Συνθήκη της Λισαβόνας, η οποία να αναφέρει ότι οι επιπτώσεις της απόφασης Laval δεν έχουν καμία επίπτωση στη Σουηδία. Ωστόσο, και η τροπολογία της Ομάδας GUE/NGL απορρίφθηκε. " έκθεση αντιθέτως εξυμνεί τη Συνθήκη της Λισαβόνας, παρά το γεγονός ότι η συνθήκη δεν τροποποιεί επ' ουδενί την απόφαση Laval, παρά μόνο την επιβεβαιώνει.
<SPEAKER ID="260" NAME="Γεώργιος Τούσσας  " AFFILIATION="GUE/NGL">
γραπτώς. - (EL) H έκθεση επιχειρεί να αντιμετωπίσει τις αντιδράσεις της εργατικής τάξης, γενικότερα των εργαζομένων από τις απαράδεκτες αποφάσεις του Δικαστηρίου των Ευρωπαϊκών Κοινοτήτων (ΔΕΚ), που κηρύσσουν παράνομες τις εργατικές απεργίες, γιατί το διεκδικητικό πλαίσιο και οι μορφές πάλης των εργαζομένων αντίκεινται στη "Συνθήκη του Μάαστριχτ" και τη "Συνθήκη της Λισαβόνας" που κατοχυρώνουν ως θεμελιώδη αδιαμφισβήτητη αρχή την ανταγωνιστικότητα, την ελευθερία κίνησης και δράσης του κεφαλαίου στα κράτη μέλη της ΕΕ. Υπερασπίζεται την αντιλαϊκή πολιτική και τον αντιδραστικό χαρακτήρα της φύσης της ΕΕ. Προσπαθεί να πείσει τους εργαζόμενους ότι δήθεν είναι δυνατό μέσα στην ΕΕ να υπάρξει "ισορροπία" ανάμεσα στα δικαιώματα των εργαζομένων και το δικαίωμα της κίνησης του κεφαλαίου, προκειμένου να αξιοποιεί κάθε ευκαιρία για μεγαλύτερη εκμετάλλευση της εργατικής τάξης, των λαϊκών στρωμάτων, για τη διασφάλιση και αύξηση των κερδών των μονοπωλίων.
<P>
Στην ίδια γραμμή τα κόμματα του ευρωμονόδρομου σπέρνουν στους εργαζόμενους την επικίνδυνη αυταπάτη ότι δήθεν η ΕΕ μπορεί να αποκτήσει "κοινωνικό πρόσωπο" και με "ρήτρες κοινωνικής προόδου" η ΕΕ και το κεφάλαιο να αποκτήσουν κοινωνική ευαισθησία ...!!
<P>
H αντιλαϊκή επίθεση της ΕΕ σε βάρος και των πιο στοιχειωδών δικαιωμάτων των εργαζομένων δείχνει ότι η ΕΕ δεν μπορεί να αλλάξει. Δημιουργήθηκε και υπάρχει για να υπηρετεί πιστά τα συμφέροντα των μονοπωλιακών επιχειρηματικών ομίλων, να τους εξασφαλίζει την εκμετάλλευση της εργατικής τάξης.
<SPEAKER ID="261" NAME="Lars Wohlin  " AFFILIATION="PPE-DE">
γραπτώς. - (SV) Ψήφισα κατά της έκθεσης Περαιτέρω κανονισμοί σε επίπεδο ΕΕ, ωστόσο, θα ενίσχυαν ενδεχομένως την εξουσία του Ευρωπαϊκού Δικαστηρίου. " άποψή μου είναι ότι ζητήματα στον τομέα της πολιτικής της αγοράς εργασίας, δεν θα πρέπει να αποφασίζονται από το Ευρωπαϊκό Δικαστήριο, αλλά από το σουηδικό κοινοβούλιο και/ή από τις δύο πλευρές του κλάδου.
<P>
Ψήφισα κατά των θετικών διατυπώσεων σχετικά με τη Συνθήκη της Λισαβόνας και δεν πιστεύω ότι ο Χάρτης των Θεμελιωδών Δικαιωμάτων θα πρέπει να είναι νομικά δεσμευτικός, καθότι τότε θα ενυπήρχε ο κίνδυνος μετάθεσης της νομοθετικής εξουσίας από το σουηδικό κοινοβούλιο στο Ευρωπαϊκό Δικαστήριο. <BRK>
<SPEAKER ID="263" NAME="Alessandro Battilocchio  " AFFILIATION="PSE">
γραπτώς. - (IT) Ψήφισα υπέρ της νέας συμφωνίας εταιρικής σχέσης και συνεργασίας ΕΕ-Βιετνάμ, η οποία θα συμπεριλαμβάνει μια σαφή ρήτρα για τα ανθρώπινα δικαιώματα. Θα ήθελα, ωστόσο, να επισημάνω την ανάγκη στο πλαίσιο αυτό να οριστούν οι όροι οι οποίοι θα πρέπει να τηρηθούν από την κυβέρνηση του Βιετνάμ. Πρέπει να δεσμευτεί ότι θα διασφαλίσει τη συνεργασία, τον μεγαλύτερο σεβασμό των ανθρωπίνων δικαιωμάτων και της θρησκευτικής ελευθερίας, καταργώντας τις διατάξεις της νομοθεσίας του οι οποίες ποινικοποιούν την πολιτική διαφωνία, και θέτοντας τέλος στη λογοκρισία.
<SPEAKER ID="265" NAME="Bairbre de Brún, Jens Holm, Kartika Tamara Liotard, Mary Lou McDonald, Erik Meijer και Eva-Britt Svensson  " AFFILIATION="GUE/NGL">
γραπτώς. - Στηρίζουμε πλήρως τον σεβασμό των ανθρωπίνων δικαιωμάτων και τις δημοκρατικές αρχές, όπως επισημαίνονται στη συμφωνία συνεργασίας ΕΕ-Βιετνάμ, και πιστεύουμε ότι εν προκειμένω υπάρχει ανάγκη βελτίωσης από το Βιετνάμ.
<P>
Οι αρχές αυτές είναι παγκόσμιες και θα πρέπει να εφαρμόζονται εξίσου σε όλες τις χώρες, εντός και εκτός της ΕΕ.
<P>
Επομένως, ψηφίζουμε υπέρ του παρόντος ψηφίσματος, παρά τον μάλλον μη ισορροπημένο τρόπο παρουσίασής του.
<SPEAKER ID="264" NAME="Pedro Guerreiro  " AFFILIATION="GUE/NGL">
γραπτώς. - (PT) Όσον αφορά τον δεύτερο γύρο συνομιλιών σχετικά με μια νέα συμφωνία εταιρικής σχέσης και συνεργασίας μεταξύ της Ευρωπαϊκής Ένωσης και του Βιετνάμ, οι οποίες διεξήχθησαν εχθές και προχθές στο Hanoi, μια πλειοψηφία του Κοινοβουλίου ενέκρινε ένα ψήφισμα το οποίο μοιάζει περισσότερο με υποκρισία και με καπηλεία των ανθρωπίνων δικαιωμάτων.
<P>
Διαβάζοντας το περιεχόμενό του, θα μπορούσαμε να ρωτήσουμε γιατί η πλειοψηφία αυτή του Κοινοβουλίου πρότεινε επίσης να καταστεί η μελλοντική συμφωνία εξαρτώμενη από μία ρήτρα η οποία θα διασφαλίζει τον σεβασμό της δημοκρατίας και των ανθρωπίνων δικαιωμάτων από την πλευρά της ΕΕ.
<P>
Πόσο χρήσιμο και διδακτικό θα ήταν για το Ευρωπαϊκό Κοινοβούλιο, παραδείγματος χάριν, να "ζητήσει" από τα κράτη μέλη και την ΕΕ να αποφύγουν τη συνεργασία με και/ή να συγκαλύπτουν τις εγκληματικές πτήσεις της CIA, να σέβονται τα ανθρώπινα δικαιώματα των μεταναστών, τα οποία παραβιάζονται κατάφωρα στο πλαίσιο της "οδηγίας σχετικά με την επιστροφή", να σέβονται τη δημοκρατικά και κυριαρχικά εκφραζόμενη βούληση του γαλλικού, του ολλανδικού και ιρλανδικού λαού, οι οποίοι απέρριψαν την προτεινόμενη "Συνταγματική" Συνθήκη/Συνθήκη της Λισαβόνας, να σέβονται το διεθνές δίκαιο, ιδίως όσον αφορά το Κοσσυφοπέδιο, και να σταματήσουν να υποκρίνονται ότι μπορούν να δώσουν μαθήματα στον κόσμο ...
<P>
Τι θα συνέβαινε εάν όλα αυτά τα έκανε το Βιετνάμ; Θα συμφωνούσε το Ευρωπαϊκό Κοινοβούλιο να διαπραγματευτεί υπό αυτές τις συνθήκες; Θα συμφωνούσε να εφαρμόσει αμοιβαία αυτή τη ρήτρα; Προφανώς όχι, επειδή ο "διάλογος" και η "ρήτρα" είναι μόνο για τους άλλους ...
<SPEAKER ID="987" NAME="Luca Romagnoli  " AFFILIATION="NI">
γραπτώς.. - (IT) Κύριε Πρόεδρε, κυρίες και κύριοι, ψήφισα υπέρ της πρότασης ψηφίσματος για τη δημοκρατία, τα ανθρώπινα δικαιώματα και τη νέα συμφωνία εταιρικής σχέσης ΕΕ-Βιετνάμ. Ο διάλογος μεταξύ της Ευρωπαϊκής Ένωσης και του Βιετνάμ πρέπει, στην πραγματικότητα, να μεταφραστεί σε συγκεκριμένες βελτιώσεις όσον αφορά τα ανθρώπινα δικαιώματα, τα οποία παραβιάζονται με τόση βαναυσότητα. Στηρίζω ακράδαντα αυτό το ψήφισμα, καθώς το Βιετνάμ πρέπει να θέσει τέλος στη λογοκρισία των μέσων και να καταργήσει τις νομικές διατάξεις οι οποίες περιορίζουν την ελευθερία των θρησκευτικών πεποιθήσεων και την πολιτική και θρησκευτική ελευθερία, εάν θέλει να συμμετάσχει ενεργά στη διεθνή κοινότητα. Επιπλέον, το Βιετνάμ πρέπει να συνεργαστεί με τα "νωμένα Έθνη όσον αφορά αυτά τα δικαιώματα και τις ελευθερίες.
<P>
Επομένως, στηρίζω αυτό το ψήφισμα και μεταφέρω την έκκληση στην Επιτροπή να ορίσει σαφή κριτήρια για την αξιολόγηση των σημερινών αναπτυξιακών σχεδίων στο Βιετνάμ, προκειμένου να διασφαλιστεί η συμμόρφωσή τους με τη ρήτρα για τα ανθρώπινα δικαιώματα και την ελευθερία.

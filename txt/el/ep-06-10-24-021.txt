<CHAPTER ID="021">
Δράσεις αντιντάμπινγκ, αντεπιδοτήσεων και μέτρων διασφάλισης τρίτων χωρών κατά της Κοινότητας (ετήσια έκθεση της Επιτροπής - 2004) (συζήτηση) 
<SPEAKER ID="383" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Muscardini, εξ ονόματος της Επιτροπής Διεθνούς Εμπορίου, σχετικά με την ετήσια έκθεση της Επιτροπής προς το Ευρωπαϊκό Κοινοβούλιο για τις δράσεις αντιντάμπινγκ, αντεπιδοτήσεων και μέτρων διασφάλισης των τρίτων χωρών κατά της Κοινότητας (2004).
<SPEAKER ID="384" NAME="Cristiana Muscardini " AFFILIATION="UEN">
εισηγήτρια. - (IT) Κύριε Πρόεδρε, κυρίες και κύριοι, κύριε Επίτροπε, η ετήσια έκθεση του 2004 που παρουσίασαν οι υπηρεσίες της Επιτροπής σχετικά με τα μέτρα αντιντάμπινγκ, αντεπιδοτήσεων και διασφάλισης από τρίτες χώρες, έφερε στην επιφάνεια ένα στοιχείο που προκάλεσε έντονες ανησυχίες στο πλαίσιο της κοινοβουλευτικής μας επιτροπής. Από την έκθεση προκύπτει μια αφύσικη αύξηση των περιπτώσεων εμπορικής άμυνας τόσο από τους παραδοσιακούς χρήστες των μέτρων αυτών όσο και από άλλα κράτη μέλη του ΠΟΕ που ανεπτύχθησαν πρόσφατα. Σε πολλές περιπτώσεις, οι κανόνες και η νομολογία του ΠΟΕ έχουν εν μέρει ή πλήρως αγνοηθεί, προκαλώντας αδικαιολόγητη ζημία στην κοινοτική βιομηχανία.
<P>
Όσον αφορά τις αναπτυγμένες χώρες και ειδικά τις "νωμένες Πολιτείες, τα κυριότερα προβλήματα οφείλονται στη μονομερή ή έστω ελάχιστα αυστηρή εφαρμογή των κανόνων του ΠΟΕ. Σε ορισμένες αναδυόμενες χώρες εφαρμόζονται αντισταθμιστικοί δασμοί όχι για να εμποδίσουν τις παράνομες εμπορικές πρακτικές, αλλά για να εξασφαλίσουν στις τοπικές βιομηχανίες μια πρόσθετη προστασία από τις ευρωπαϊκές εισαγωγές. Σε πολλές περιπτώσεις, οι προδιαγραφές έρευνας δεν είναι διόλου υψηλές και δημιουργούν ερωτηματικά ως προς την πλήρη συμμόρφωσή τους με τους κανόνες του ΠΟΕ.
<P>
" έκθεση της Επιτροπής αναφέρει ορισμένες τέτοιες σημαντικές περιπτώσεις, όπως η περίπτωση του "Μηδενισμού" με τις "νωμένες Πολιτείες, οι υποθέσεις αντιντάμπινγκ στην Ινδία, οι γεωργικές υποθέσεις στη Νότιο Αμερική και την Αυστρία και, γενικότερα, η εκτεταμένη και αθέμιτη χρήση των μέτρων διασφάλισης. Σε πολλές προσφυγές που ασκήθηκαν κατά της Ευρωπαϊκή Κοινότητας, η Κοινότητα κατόρθωσε να επιτύχει ικανοποιητικό συμβιβασμό με την επίλυση των αντιδικιών στο πλαίσιο του ΠΟΕ.
<P>
Ωστόσο, η επιτυχία αυτή πολύ συχνά έρχεται καθυστερημένα και η ζημία για την ευρωπαϊκή βιομηχανία είναι ανεπανόρθωτη. Με δεδομένο το πλαίσιο που παρουσιάζει η Επιτροπή στην έκθεσή της, η Επιτροπή Διεθνούς Εμπορίου, παρασυρόμενη από μια ενστικτώδη αντίδραση, θα μπορούσε να είχε συστήσει τη εφαρμογή των ίδιων μεθόδων και της ίδιας συμπεριφοράς με τους εμπορικούς εταίρους που παραβιάζουν τους κανόνες σε ζητήματα αντιντάμπινγκ, αντεπιδοτήσεων και διασφάλισης, αλλά δεν το έπραξε. Πράγματι, είμαστε πεπεισμένοι ότι ο σεβασμός των εμπορικών κανόνων που θεσπίζονται σε διεθνές επίπεδο και σε ένα πολυμερές πλαίσιο, αποτελεί τη βασική αρχή για την οικονομική ανάπτυξη και, γενικότερα, για την ειρηνική συμβίωση μεταξύ των εθνών. Δύο σφάλματα δεν κάνουν ποτέ ένα σωστό. Τούτου λεχθέντος, θέλουμε να επαναλάβουμε ότι οι κανόνες πρέπει να εφαρμόζονται και ότι η παραβίασή τους πρέπει να επιφέρει κυρώσεις που θα αποκαθιστούν τη νομιμότητα σύντομα. Εάν οι χρόνοι δεν είναι σύντομοι, η ζημία παραμένει ανεπανόρθωτη.
<P>
Για την υπεράσπιση της νομιμότητας και του τμήματος της ευρωπαϊκής βιομηχανίας που αισθάνεται ότι πλήττεται αδίκως από παράνομα μέτρα, καλούμε την Επιτροπή να συνεχίσει με αποφασιστικότητα τις διαπραγματεύσεις στο πλαίσιο του ΠΟΕ, προκειμένου να περιορισθεί η αυθαίρετη εφαρμογή μέτρων εμπορικής άμυνας από άλλα μέλη του ΠΟΕ, αναλαμβάνοντας μια πρωτοβουλία για να καταστεί ταχύτερη και αποτελεσματικότερη η εφαρμογή των αποφάσεων του οργάνου επίλυσης των διαφορών στο πλαίσιο του ΠΟΕ. Τα σημεία αυτά θα πρέπει να συμπεριληφθούν στην αναπτυξιακή ατζέντα της Ντόχα σε περίπτωση επανέναρξης των διαπραγματεύσεων, πράγμα το οποίο ευχόμαστε.
<P>
Καλούμε, συνεπώς, την Επιτροπή να δώσει την πρέπουσα βαρύτητα σε αυτό το ζήτημα στο πλαίσιο των πρωτοβουλιών με σκοπό την ενίσχυση της εξωτερικής ανταγωνιστικότητας της ευρωπαϊκής βιομηχανίας, τις οποίες εξήγγειλε προσφάτως ο Επίτροπος Mandelson ενώπιον της Επιτροπής Διεθνούς Εμπορίου.
<P>
Τέλος, καλούμε την Επιτροπή να αποφεύγει την προνομιακή ή ευνοϊκή μεταχείριση εμπορικών εταίρων που παραβιάζουν επανειλημμένα τους κανόνες και τη νομολογία του ΠΟΕ με σοβαρότατες οικονομικές συνέπειες για την ευρωπαϊκή βιομηχανία.
<P>
" Επιτροπή Διεθνούς Εμπορίου είναι της άποψης ότι δεν μπορούμε να μένουμε εντελώς αδρανείς μπροστά σε αυτές τις σοβαρές καταστάσεις. Εάν θέλουμε να κερδίσουμε τη συναίνεση των πολιτών όσον αφορά τους νέους κανόνες του διεθνούς εμπορίου, θα πρέπει να καταβάλουμε προσπάθειες για περισσότερη διαφάνεια, συνεκτικότητα και σεβασμό της νομιμότητας από όλους τους παράγοντες, εφαρμόζοντας μέτρα που ξεκινούν από τον έλεγχο των συνόρων και φθάνουν στην επιβολή κοινών κυρώσεων σε όσους εμπορεύονται παραποιημένα ή παράνομα προϊόντα στο ευρωπαϊκό έδαφος.
<P>
Δεν μπορούμε να μην συνδέσουμε τα συμπεράσματα αυτής της έκθεσης με την πρόσφατη πρωτοβουλία της Επιτροπής για τη μεταρρύθμιση της πολιτικής αντιντάμπινγκ και αντεπιδοτήσεων της Ευρωπαϊκής Κοινότητας, με σκοπό τον περιορισμό της χρήσης αυτών των μέσων από την Επιτροπή στο πλαίσιο μιας προσεκτικότερης και πιο εκτεταμένης θεώρησης του κοινοτικού συμφέροντος.
<SPEAKER ID="385" NAME="Peter Mandelson" AFFILIATION="Μέλος της Επιτροπής" LANGUAGE="EN">
Κύριε Πρόεδρε, θα ήθελα να ευχαριστήσω την εισηγήτρια, την κ. Muscardini, και την Επιτροπή Διεθνούς Εμπορίου για την εξαιρετική εργασία τους στο σημαντικό αυτό θέμα.
<P>
" Ευρωπαϊκή Ένωση είναι μείζων εξαγωγέας παγκοσμίως και αυτό μας αφήνει εκτεθειμένους σε ενέργειες εμπορικής άμυνας τρίτων χωρών. Όταν αναλαμβάνεται τέτοια δράση σύμφωνα με τους κανονισμούς του ΠΟΕ, δεν μπορούμε και δεν θα πρέπει να διαμαρτυρόμαστε, και δεν το κάνουμε. Ωστόσο, αυτό δεν συμβαίνει πάντοτε και οι εν λόγω ενέργειες μπορούν εύκολα να αποτελέσουν σοβαρό και αδικαιολόγητο πρόσκομμα στις θεμιτές ευκαιρίες μας για πρόσβαση στην αγορά.
<P>
Επομένως, πρέπει να παρακολουθούμε στενά τις ενέργειες τρίτων χωρών κατά των εξαγωγών μας και να παρεμβαίνουμε για να ελαχιστοποιούμε τον αρνητικό αντίκτυπο τέτοιων ενεργειών εις βάρος των εταιρειών μας. Και θα πρέπει σίγουρα να επαγρυπνούμε. Όποτε είναι δυνατόν προτιμούμε τη διπλωματική οδό, που είναι ο ταχύτερος και ο αποδοτικότερος τρόπος επίλυσης αυτών των θεμάτων όταν έχουμε εταίρους που επιθυμούν την επίλυσή τους. Όταν όμως η διπλωματία αποτυγχάνει, δεν διστάζουμε να καταφεύγουμε στις ειδικές ομάδες του ΠΟΕ, όπως έχουμε δικαίωμα.
<P>
Τόσο η διπλωματική όσο και η δικαστική προσέγγιση στέφθηκαν από αξιοσημείωτη επιτυχία. Πάρτε, για παράδειγμα, τις ινδικές υποθέσεις που αναφέρονται στην έκθεση. " διπλωματία είχε ως αποτέλεσμα την άρση 12 τουλάχιστον μέτρων. Ελπίζουμε επίσης ότι και οι υποθέσεις των γεωργικών προϊόντων που επισημάνατε θα έχουν σημαντική επιτυχία.
<P>
Είναι ευρέως γνωστό ότι οι "νωμένες Πολιτείες αποτελούν για εμάς επαναλαμβανόμενο πρόβλημα στο πλαίσιο αυτό. Είναι υπέρ του ελεύθερου εμπορίου, αλλά ο τρόπος που χρησιμοποιούν το μέσο εμπορικής άμυνας θεωρείται από πολλούς παράλογος σε ορισμένα θέματα. Αυτό ήταν ιδιαίτερα εμφανές στον τομέα του χάλυβα, όπου επί χρόνια καταφερόμεθα εναντίον συγκεκριμένων πρακτικών για μεγάλο αριθμό μέτρων που έλαβαν σχετικά με το ντάμπινγκ και τις επιδοτήσεις. Σημειώσαμε σημαντική επιτυχία στη Γενεύη όμως, ειλικρινά, απαιτείται μακρύς και δύσκολος αγώνας ακόμα και για να καταφέρουμε να εφαρμόσουν επανορθωτικά μέτρα στις διαφορές που έχασαν.
<P>
Δεν μπορούμε να επιλύσουμε τα πάντα μέσω της διπλωματίας ή της δικαστικής οδού. Γι' αυτό χαιρετίζουμε τη υποστήριξή σας στις προτάσεις που καταθέσαμε στον Γύρο της Ντόχα για ενίσχυση των κανόνων και των κατηγοριών που διέπουν τη χρήση μέτρων αντιντάμπινγκ και αντισταθμιστικών μέτρων.
<P>
Ο Γύρος διακόπηκε, κάτι για το οποίο λυπούμαι βαθύτατα, αλλά αγωνιζόμαστε για να ξεκινήσει και πάλι. Για την εμπορική άμυνα θα μας επιτρέψει να αναζητήσουμε βελτιωμένες κατηγορίες σύμφωνα με την πρακτική της ΕΕ στον εν λόγω τομέα, καθιστώντας δυσκολότερη την εκμετάλλευση του συστήματος από τις χώρες, κάτι που φοβούμαι ότι μερικές από αυτές είναι έτοιμες να κάνουν. Χρειαζόμαστε αυστηρές κατηγορίες στο σύστημα αντιντάμπινγκ.
<P>
Χρειαζόμαστε μεγαλύτερη διαφάνεια στη λειτουργία των μέσων εμπορικής άμυνας. Χρειαζόμαστε λιγότερη αυθαιρεσία εκ μέρους των κυβερνήσεων. Τέτοια συμπεριφορά απλώς απαξιώνει τους κανόνες. Δυσφημεί το σύστημα και δεν προσθέτει κύρος στο πολυμερές εμπορικό σύστημα και το κύριο θεσμικό του όργανο, τον ΠΟΕ.
<P>
Συμφωνούμε μαζί σας ότι ο μηχανισμός επίλυσης διαφορών αποτελεί ουσιώδες χαρακτηριστικό του συστήματος του ΠΟΕ, που πρέπει να προστατεύσουμε, αλλά εργαζόμαστε σκληρά για να τον βελτιώσουμε ώστε να μπορούν να επιτυγχάνονται ταχύτερα επανορθωτικά μέτρα.
<P>
Θα αδράξουμε την ευκαιρία κάθε διμερούς εμπορικής συμφωνίας με τρίτες χώρες για να διασφαλίσουμε ότι οι χώρες εταίροι μας αναλαμβάνουν συγκεκριμένες υποχρεώσεις σχετικά με τη θεμιτή χρήση των μέσων εμπορικής άμυνας. Αυτό δεν αποτελεί εναλλακτική λύση της ενίσχυσης και βελτίωσης των κανόνων στον ΠΟΕ. Αντιθέτως, την υποστηρίζει. Αποτελεί έναν τρόπο δημιουργίας ασφάλειας, ώστε να μπορούμε να χρησιμοποιήσουμε όλες τις διαθέσιμες μεθόδους για να εκλογικεύσουμε και να κατηγοριοποιήσουμε τη λειτουργία αυτών των μέσων. Αυτό ισχύει ιδιαίτερα για τις χώρες εκείνες που τα εκμεταλλεύονται περισσότερο.
<P>
Οι καλές πρακτικές είναι εξίσου σημαντικές με τους καλούς κανόνες. Για αυτόν τον λόγο, οι υπηρεσίες της Επιτροπής αφιερώνουν πολύ χρόνο και πολλούς πόρους για την παροχή τεχνικής βοήθειας σε τρίτες χώρες που αποτελούν νέους χρήστες των μέσων εμπορικής άμυνας. Στόχος μας είναι να τα εφαρμόζουν κατά τρόπο θεμιτό και ισορροπημένο και σύμφωνα με τα δικά μας υψηλά πρότυπα.
<P>
Οι προσπάθειες αυτές φαίνεται να αποδίδουν καρπούς. Στο τέλος του 2005 σημειώθηκε μια ευπρόσδεκτη μεταβολή από την τάση προηγούμενων ετών, με σημαντική μείωση του αριθμού των υποθέσεων εμπορικής άμυνας κατά εξαγωγέων της Κοινότητας, από 33 το 2004 σε 19 το 2005. " πρόσβαση στις αγορές, συμπεριλαμβανομένης της θεμιτής και σωστής εφαρμογής των μέσων εμπορικής άμυνας του ΠΟΕ από τους εμπορικούς εταίρους μας, ιεραρχείται ψηλά στον κατάλογο των προτεραιοτήτων μας και θα συνεχίσουμε να λαμβάνουμε τα μέτρα που απαιτούνται για να διασφαλίσουμε ότι οι εξαγωγές μας δεν υφίστανται αδικαιολόγητες κυρώσεις.
<P>
Φυσικά, είναι δύσκολο να παρακολουθούμε κάθε υπόθεση ξεχωριστά με τους υφιστάμενους πόρους μας και ασφαλώς θα ήθελα να κάνουμε περισσότερα για τους εξαγωγείς μας, ιδιαίτερα τις μικρομεσαίες επιχειρήσεις, που συχνά έχουν μικρή εμπειρία σε αυτόν τον τομέα. " ΕΕ πρέπει να εξακολουθήσει να αποτελεί παράδειγμα προς μίμηση.
<P>
Όπως υπενθυμίζει η έκθεση, θεωρούμαστε μετριοπαθής χρήστης των μέσων εμπορικής άμυνας. Αυτήν την φήμη την αξίζουμε και πρέπει να την συντηρήσουμε. Με αυτό το πνεύμα ξεκίνησα πρόσφατα μια διαδικασία προβληματισμού για το πώς λειτουργούν στη σύγχρονη παγκόσμια οικονομία τα μέσα εμπορικής άμυνας της Ευρώπης, όπως είναι το μέσο αντιντάμπινγκ. Στις αρχές του 2007 θα διεξαχθεί ευρεία δημόσια διαβούλευση, με βάση ένα Πράσινο Βιβλίο που αναμένεται τους προσεχείς μήνες.
<P>
" εν λόγω διαβούλευση θα επιτρέψει στην Επιτροπή να αντλήσει από ένα ευρύ φάσμα απόψεων και να προσδιορίσει αν υπάρχει περιθώριο περαιτέρω βελτίωσης των κανόνων και των πρακτικών μας. Τα μέσα εμπορικής άμυνάς μας μπορούν να συμβάλουν σημαντικά στη διασφάλιση τόσο του ελεύθερου όσο και του θεμιτού εμπορίου, τονώνοντας συνεπώς την ανταγωνιστικότητά μας. Αυτό θα απαιτήσει έντονη και στενή συνεργασία με όλα τα ενδιαφερόμενα μέρη, συμπεριλαμβανομένων των κρατών μελών και της βιομηχανίας και, θα προσέθετα, τη στήριξη και τη συμμετοχή του Ευρωπαϊκού Κοινοβουλίου.
<SPEAKER ID="386" NAME="Syed Kamall">
εξ ονόματος της Ομάδας PPE-DE. - (EN) Κύριε Πρόεδρε, επικροτώ το γενικό πνεύμα που διέπει τις εκθέσεις τόσο της Επιτροπής όσο και της κ. Muscardini, που θέλουν να δουν ένα παγκόσμιο εμπορικό σύστημα όσο το δυνατόν πιο ανοιχτό και θεμιτό. Ωστόσο, όταν εξετάζουμε τα μέτρα αντιντάμπινγκ τρίτων χωρών, εμείς στην Κοινότητα πρέπει να επιδεικνύουμε ηθική ηγεσία και να αποφεύγουμε την υποκρισία.
<P>
Μπορούμε να συμφωνήσουμε ότι οι μηχανισμοί εμπορικής άμυνας χρησιμοποιούνται συχνά ως πρόφαση για την προστασία των εγχώριων αγορών από τον ανταγωνισμό· θα πρέπει, όμως να παραδεχτούμε και ότι η ΕΕ κάνει ορισμένες φορές χρήση αυτών των μηχανισμών για την προστασία μη ανταγωνιστικών εταιρειών από πάροχους εκτός ΕΕ - η υπόδηση και η υφαντουργία αποτελούν πρόσφατα παραδείγματα. Ευτυχώς, εξακολουθούμε να μην υποβάλλουμε τους χρήστες σε αυτούς τους μηχανισμούς.
<P>
Με την πιθανή κατάρρευση του αναπτυξιακού γύρου της Ντόχα, πρέπει να συνεργαστούμε με τους εμπορικούς εταίρους μας για να διασφαλίσουμε ότι η νομοθεσία και οι πρακτικές τους συμμορφώνονται κατά το δυνατόν με τους κανόνες του ΠΟΕ. Ωστόσο, προκειμένου να προβάλλουμε το ηθικό μας ανάστημα σε αυτόν τον τομέα, οι δικές μας έρευνες αντιντάμπινγκ και αντεπιδοτήσεων πρέπει να είναι διαφανείς και αμερόληπτες.
<P>
Με προβληματίζει η έκκληση για μια κοινοτική προσέγγιση προς υπεράσπιση εξαγωγικών ΜΜΕ που αντιμετωπίζουν προστατευτισμό στο εξωτερικό. Κατά τον περσινό "πόλεμο του στηθόδεσμου", μια αποκαλούμενη κοινοτική προσέγγιση ήταν αυτή που διέκοψε τις εισαγωγές από την Κίνα και είχε ως αποτέλεσμα η βιομηχανία μόδας στο Λονδίνο να χάσει συμβόλαια και να αποζημιώσει πελάτες οι οποίοι περίμεναν ανεκπλήρωτες παραγγελίες. Αν αυτή είναι κοινοτική προσέγγιση, τότε εμείς στο Λονδίνο θέλουμε λιγότερη.
<P>
Όσον αφορά στη διαιτησία, πιστεύω ότι όλοι συμφωνούμε ότι κάθε ad hoc ομάδα διαιτησίας θα πρέπει να αποτελείται από εμπειρογνώμονες του τομέα. Πρέπει, όμως, να διασφαλίσουμε ότι οι εμπειρογνώμονες που προσφέρουν τις υπηρεσίες τους σε αυτές τις ομάδες είναι εμπειρογνώμονες του κλάδου που διερευνάται, οι οποίοι κατανοούν τη δομή της βιομηχανίας και το κόστος που συνεπάγεται, και όχι απλώς εμπειρογνώμονες σε γενικότερα εμπορικά θέματα.
<P>
Γενικά, θα ήθελα να συγχαρώ τόσο την Επιτροπή όσο και την εισηγήτρια για αυτήν την έκθεση.
<SPEAKER ID="387" NAME="Francisco Assis">
εξ ονόματος της Ομάδας PSE. - (PT) Κύριε Πρόεδρε, η αύξηση στο διεθνές εμπόριο τα τελευταία χρόνια οδήγησε, μεταξύ άλλων, σε αυξημένο ανταγωνισμό και έβαλε σε πειρασμό πολλές χώρες να καταφύγουν σε μηχανισμούς προστασίας του εμπορίου προκειμένου να προστατεύσουν τις αγορές τους. Συνεπώς, δεν πρέπει να προκαλεί έκπληξη το γεγονός ότι έχουν αυξηθεί οι περιπτώσεις υιοθέτησης δράσεων αντιντάμπινγκ, αντεπιδοτήσεων και μέτρων διασφάλισης.
<P>
Οι ευρωπαϊκές εξαγωγές, όπως η ανά χείρας έκθεση σαφώς υποδεικνύει, έγιναν πολλές φορές ο στόχος αυτών των μέτρων από τρίτες χώρες. Οι περιπτώσεις αυτές έχουν αυξηθεί ανησυχητικά. Μαζί με τις παραδοσιακές χώρες, εμπλέκονται σε αυτές τις δράσεις και ορισμένοι νέοι φορείς που μπήκαν στο προσκήνιο των διεθνών εμπορικών σχέσεων.
<P>
Αυτό το φαινόμενο, το οποίο θα μπορούσε να πλήξει σημαντικά πολλές ευρωπαϊκές βιομηχανίες, πρέπει να αντιμετωπιστεί σοβαρά. " προσέγγιση αυτή συνεπάγεται, καταρχάς, τον προσεκτικό διαχωρισμό των περιπτώσεων όπου η χρήση αυτών των μέσων προκύπτει πλήρως από τη νόμιμη εφαρμογή των αρχών των δίκαιων εμπορικών σχέσεων από τις περιπτώσεις στις οποίες η χρήση τους αποτελεί απλώς ένα νομικό προπέτασμα καπνού για να καλυφθούν παράνομα μέτρα προστατευτισμού με τη χειρότερη έννοια του όρου. Αυτή η διάκριση μπορεί να γίνει απολύτως σαφής μόνο αν αφοσιωθούμε στην ενίσχυση της διαφάνειας στις διαδικασίες που σκοπό έχουν να αξιολογήσουν την εύλογη ή μη χρήση των μέτρων προστασίας του εμπορίου. Στόχος, συνεπώς, είναι να διασφαλιστεί η πλήρης συμμόρφωση με τους κανόνες και τη νομολογία του Παγκόσμιου Οργανισμού Εμπορίου. Για τον σκοπό αυτόν, η Επιτροπή πρέπει να διοχετεύσει τις προσπάθειές της στη βελτίωση αυτών των διαδικασιών, αποθαρρύνοντας έτσι την παράνομη χρήση αυτών των μέσων.
<P>
Τούτου λεχθέντος, πρέπει να αναφερθεί η σημασία της βοήθειας που παρέχει η Επιτροπή προς τα κράτη μέλη και την ευρωπαϊκή βιομηχανία σε περιπτώσεις προστασίας εμπορίου που ξεκινούν από τρίτες χώρες. Αυτή η υποστήριξη είναι ιδιαίτερα σημαντική για τις ΜΜΕ, οι οποίες είναι εκ φύσεως λιγότερο έτοιμες να αντιμετωπίσουν καταστάσεις αυτού του είδους.
<P>
Τέλος, χαιρετίζουμε το γεγονός ότι η Επιτροπή είναι έτοιμη να αναλάβει ενεργό ρόλο στο πλαίσιο του ΠΟΕ για την κοινή επανεξέταση των διατάξεων που ρυθμίζουν την έγκριση μέσων προστασίας του εμπορίου, με σκοπό την ενίσχυση της αξίας του πολυμερισμού. Σε κανένα σημείο αυτής της συζήτησης, ωστόσο, δεν πρέπει να ξεχνούμε ότι η ΕΕ είναι η πιο ανοιχτή ζώνη εμπορίου στον κόσμο και ότι οι Ευρωπαίοι έχουν επίσης νόμιμα συμφέροντα να διαφυλάξουν.
<SPEAKER ID="388" NAME="Daniel Caspary" AFFILIATION="PPE-DE">
(DE) Κύριε Πρόεδρε, κύριε Επίτροπε, κυρίες και κύριοι, θα ήθελα να συγχαρώ την κ. Muscardini για την επιτυχημένη της έκθεση.
<P>
" ελεύθερη πρόσβαση σε αγορές του εξωτερικού είναι ζωτικής σημασίας για πολλές ευρωπαϊκές επιχειρήσεις. Σήμερα, σε πολλές περιπτώσεις δεν υπάρχει αυτή η ελεύθερη πρόσβαση διότι οι τρίτες χώρες εμποδίζουν την πρόσβαση των ευρωπαϊκών επιχειρήσεων στην αγορά παραβιάζοντας απλά συμφωνίες ή κανόνες του ΠΟΕ. Με τον τρόπο αυτόν, αυτές οι τρίτες χώρες εκμεταλλεύονται επιδέξια ολόκληρο το φάσμα των δασμολογικών και άλλων εμπορικών φραγμών προς το δικό τους συμφέρον και εις βάρος μας. Αυτά τα προβλήματα πλήττουν σοβαρά την ανταγωνιστικότητα της ευρωπαϊκής οικονομίας και, ως εκ τούτου, της αγοράς εργασίας στην ΕΕ. Οι ενέργειες αυτές εκ μέρους ορισμένων από τους εμπορικούς μας εταίρους είναι απαράδεκτες.
<P>
Κύριε Επίτροπε, η ΕΕ δεν μπορεί να επιτρέψει σε άλλες χώρες να μας αντιμετωπίζουν με αυτόν τον τρόπο. Όλοι όσοι συμμετέχουν στο παγκόσμιο εμπόριο πρέπει να συμμορφώνονται με τους κανόνες. Και για την ΕΕ ισχύει ότι δεν πρέπει να αντιμετωπίζει έτσι τρίτες χώρες. Και εμείς πρέπει να τηρούμε όλους τους κανόνες για να μπορούμε να είμαστε αξιόπιστοι και καλυμμένοι όταν αναλαμβάνουμε δράση εναντίον όσων τους παραβιάζουν. Το δίκαιο παγκόσμιο εμπόριο είναι εφικτό μόνο εάν υπάρχουν δεσμευτικοί κανόνες που τηρούνται από όλες ανεξαιρέτως τις πλευρές.
<P>
Τι πρέπει λοιπόν να γίνει; Απευθύνω έκκληση προς την Επιτροπή να κάνει ό,τι είναι δυνατόν για να εξασφαλίσει ότι εμείς οι Ευρωπαίοι θα τηρούμε τους κανόνες. Απευθύνω έκκληση προς την Επιτροπή να λάβει μέτρα για να προστατεύσει τις επιχειρήσεις μας όταν διαπιστώνεται πως ορισμένοι εμπορικοί εταίροι δεν τήρησαν τους κανόνες. Απευθύνω έκκληση προς την Επιτροπή να χρησιμοποιήσει με συνέπεια την υφιστάμενη -ή και μια βελτιωμένη- διαδικασία επίλυσης διαφορών όταν σε ορισμένες περιπτώσεις δεν επιτυγχάνεται σύντομα φιλικός διακανονισμός.
<P>
Πρέπει να εστιάσουμε τις μελλοντικές μας προσπάθειες στη διασφάλιση ότι όλοι οι εμπορικοί εταίροι θα συμμορφώνονται με τους κανόνες. Μόνο εάν όλες οι πλευρές χωρίς καμία εξαίρεση τηρούν τους κανόνες, θα μπορέσουν οι άνθρωποι να ωφεληθούν μακροπρόθεσμα από το παγκόσμιο εμπόριο.
<SPEAKER ID="389" NAME="Małgorzata Handzlik" AFFILIATION="PPE-DE">
(PL) Κύριε Πρόεδρε, θέλω να ευχαριστήσω την εισηγήτρια για την πολύ ολοκληρωμένη έκθεση σχετικά με τα μέτρα διασφάλισης των τρίτων χωρών κατά της Ευρωπαϊκής Ένωσης. Δυστυχώς, μια μελέτη της έκθεσης της κ. Muscardini και της έκθεσης της Επιτροπής επιβεβαιώνει ότι η ευρωπαϊκή πολιτική εμπορίου δεν δίνει τη δέουσα προσοχή στην προστασία των παραγωγών εις βάρος των καταναλωτών. Αυτό ισχύει ειδικά στον γεωργικό τομέα.
<P>
Οι ποσοστώσεις εισαγωγών, οι δασμοί αντιντάμπινγκ και τα διοικητικά εμπόδια για τα γεωργικά προϊόντα κοστίζουν σε κάθε ευρωπαϊκό νοικοκυριό περίπου 1 500 δολάρια "ΠΑ ετησίως. Ασφαλώς, υπάρχουν περιπτώσεις όπου μπορεί να επιτρέπεται η επιβολή προστατευτικών μέτρων, αλλά αυτές είναι πολύ περιορισμένες και σαφώς καθορισμένες. Οι περιπτώσεις στις οποίες μπορούν να εφαρμοστούν πρέπει να είναι εκ των προτέρων καθορισμένες και οι αποφάσεις πρέπει να προγραμματίζονται έγκαιρα και να γίνονται ευρέως γνωστές, προκειμένου να δίνεται η δυνατότητα στους επιχειρηματίες να ρυθμίσουν κατάλληλα τις παραγγελίες ή τις προμήθειές τους.
<P>
Δυστυχώς, οι φορείς της αγοράς εξακολουθούν ακόμα να πληρώνουν πολύ υψηλό τίμημα για επιπόλαια σχεδιασμένες εμπορικές πολιτικές και για ξαφνικές αποφάσεις που εφαρμόζουν προστατευτικούς φόρους, οι οποίοι προκαλούν νομική και εμπορική αβεβαιότητα και καθιστά ακόμα δυσκολότερο για όσους ασχολούνται με το εμπόριο να προσαρμοστούν γρήγορα στις αλλαγές. Είναι, λοιπόν, πολύ σημαντικό να είναι η πολιτική εμπορίου σταθερή και προβλέψιμη. Τα προτιμησιακά ποσοστά πρέπει να είναι κατανοητά και εύκολα στην εφαρμογή τους. " εφαρμογή τους πρέπει να συζητείται ευρέως εκ των προτέρων με όλους τους εμπορικούς εταίρους, ώστε κάθε επιχειρηματίας να είναι ορθώς ενημερωμένος και να μπορεί να αισθάνεται σιγουριά για το μέλλον των παραγγελιών του.
<P>
Θέλω να τελειώσω με λίγα λόγια για το εμπόριο με τις αναπτυσσόμενες χώρες, τον Παγκόσμιο Οργανισμό Εμπορίου και την Ευρωπαϊκή Ένωση. Οι αναπτυσσόμενες χώρες θα πρέπει να είναι σε θέση να εκμεταλλευτούν όλες τις ευκαιρίες που προκύπτουν από την ιδιότητα μέλους στον ΠΟΕ. Αυτές οι χώρες πρέπει να αντιμετωπίζονται ως ίσοι εταίροι. Είναι, λοιπόν, απαράδεκτο οι βιομηχανικές χώρες να προστατεύουν τα συμφέροντα των μεγάλων εταιρειών που εδρεύουν κυρίως στην ΕΕ και στις "ΠΑ.
<SPEAKER ID="390" NAME="Γεώργιος Παπαστάμκος" AFFILIATION="PPE-DE">
Κύριε Πρόεδρε, συγχαίροντας την εισηγήτρια κ. Muscardini, και ευχαριστώντας τον κ. Επίτροπο για την τεκμηριωμένη παρέμβασή του, θα ήθελα να πω εισαγωγικά, ότι η διατήρηση και ενίσχυση της ανταγωνιστικότητας της Ευρωπαϊκής Ένωσης στο νέο διεθνοποιημένο περιβάλλον απαιτεί, πρώτον, αυξημένη ευρωπαϊκή πρόσβαση στις αγορές των τρίτων χωρών και δεύτερον, αποτελεσματική προστασία από τις αθέμιτες εμπορικές πρακτικές των εταίρων μας.
<P>
" Κοινότητα -ειπώθηκε αυτό- παραμένει σταθερά ένας μετριοπαθής χρήστης μέσων εμπορικής άμυνας. Αντιθέτως, η συνεχόμενη αύξηση μέτρων εμπορικής άμυνας εις βάρος της Κοινότητας, εμφανίζει ανησυχητικές διαστάσεις.
<P>
" Ένωση είναι -και πρέπει να παραμείνει- μία ανοικτή αγορά στο διεθνή ανταγωνισμό. Αντιτασσόμεθα στον προστατευτισμό. Παράλληλα όμως αντιτασσόμεθα στη στρέβλωση του ανταγωνισμού, στην επίτευξη ανταγωνιστικών πλεονεκτημάτων εκ μέρους των εταίρων μας τα οποία στηρίζονται σε αδιαφανείς πρακτικές κατά παράβαση των διεθνών εμπορικών κανόνων.
<P>
Δεν νοείται μονομερής αφοπλισμός της Ένωσης. Ο εμπορικός "πασιφισμός" λειτουργεί μόνον όταν εφαρμόζεται από όλα τα μέρη. Ουδείς αμφισβητεί ότι παρατηρείται αυξημένη χρήση μέτρων εμπορικής άμυνας εις βάρος της Κοινότητας. Ως εκ τούτου, η Επιτροπή οφείλει να παρακολουθεί στενά και να διασφαλίζει την απόσυρση των καταχρηστικών και μη σύννομων μέτρων, είτε μέσω διαβουλεύσεων, είτε και μέσω της προσφυγής στα δικαιοδοτικά όργανα του ΠΟΕ όπου χρειάζεται.
<P>
Παρατηρείται επίσης μεγάλος, συγκριτικά, αριθμός μέτρων εμπορικής άμυνας εις βάρος ευρωπαϊκών γεωργικών προϊόντων. Είναι λοιπόν ευθύνη της Επιτροπής να διασφαλίζει ότι οι ριζικές μεταρρυθμίσεις της ΚΑΠ λαμβάνονται επαρκώς υπόψη από τους εμπορικούς μας εταίρους κατά την ενεργοποίηση μέτρων αντεπιδοτήσεων.
<SPEAKER ID="391" NAME="Peter Mandelson" AFFILIATION="Μέλος της Επιτροπής" LANGUAGE="EN">
Κύριε Πρόεδρε, ποτέ σε κανένα στάδιο της πολιτικής σταδιοδρομίας μου, σε κανένα πλαίσιο, δεν υπήρξα υπέρ του μονομερούς αφοπλισμού. Υπήρξα ανέκαθεν υπέρ της πολυμερούς συνεργασίας, είτε αυτή αφορούσε τον αφοπλισμό είτε τη θέσπιση διεθνών κανόνων για τη δημιουργία θεσμών παγκόσμιας διακυβέρνησης είτε τον σχεδιασμό διαδικασιών για τη δημιουργία συμφωνιών ή την επίλυση διαφορών στον κόσμο. Φέρνω στο θέμα αυτό αυτές τις αρχές και αυτήν την προσέγγιση, όπως έκανα και σε άλλα στη διάρκεια της πολιτικής μου σταδιοδρομίας.
<P>
Ακούσαμε μια έκκληση απόψε για ηθική ηγεσία. " ηθική που φέρνω στο θέμα του εμπορίου είναι η πίστη μου στο ελεύθερο εμπόριο. Ισχυρίζομαι ότι είναι ηθικό, επειδή πιστεύω ότι το ελεύθερο εμπόριο αποτελεί τον καλύτερο τρόπο για την προώθηση της οικονομικής ανάπτυξης, την αύξηση του βιοτικού επιπέδου, τη δημιουργία ευκαιριών για τον κόσμο και για την καταπολέμηση της φτώχειας στον κόσμο μας. Αυτό αποκαλώ "ηθικό".
<P>
Ωστόσο, ένας από τους τρόπους με τους οποίους επιδιώκουμε "ηθικά" το ελεύθερο εμπόριο είναι η υποστήριξη του θεμιτού εμπορίου. Όταν κοιτάζω γύρω μου και βλέπω την ανησυχία, αβεβαιότητα και δυστυχία του κόσμου για το τι συμβαίνει στην παγκόσμια οικονομία και την αίσθηση ότι ο κόσμος αισθάνεται ολοένα και περισσότερο ανασφαλής και απειλούμενος από τις δραματικές αλλαγές που συντελούνται στην αρχιτεκτονική και το τοπίο της παγκόσμιας οικονομίας, βλέπω ότι ο κόσμος αρχίζει να αμφιβάλλει για το αν το ελεύθερο εμπόριο είναι καλή ιδέα. Βλέπω ότι αρχίζουν να διερωτώνται μήπως θα ήταν καλύτερα να προστατεύονται από την παγκόσμια οικονομία· μήπως οι φραγμοί μεταξύ ημών και των εμπορικών εταίρων μας αποτελούν καλύτερο τρόπο διασφάλισης των θέσεων εργασίας μας και του βιοπορισμού μας.
<P>
Καταδικάζω απερίφραστα αυτήν την αντίδραση και αυτήν την παρόρμηση, αλλά δεν θα βοηθήσω αυτήν την επιχειρηματολογία κατά του προστατευτισμού αν φανώ ή θεωρηθώ αδύναμος όσον αφορά την υποστήριξη της τήρησης και της εφαρμογής διεθνώς συμπεφωνημένων εμπορικών κανόνων που πλήττουν τη συμπεριφορά κατά του ανταγωνισμού, τις κρατικές παρεμβάσεις ή τις στρεβλώσεις του εμπορίου, που στοχεύουν να δώσουν στον έναν εμπορικό εταίρο αθέμιτο, παράλογο και απαράδεκτο εμπορικό πλεονέκτημα εις βάρος του άλλου. Για αυτόν τον λόγο, είναι προσήκον και σωστό να εφαρμόζουμε τα μέσα εμπορικής άμυνας στο πλαίσιο των κανόνων που έχουν θεσπίσει τα πολυμερή θεσμικά μας όργανα.
<P>
Ωστόσο, δεν θα ήθελα ποτέ να δω αυτούς τους κανόνες να χρησιμοποιούνται ως όπλο κατά του χαμηλού κόστους ανταγωνισμού άλλων ή κατά της νόμιμης χρήσης του ανταγωνιστικού πλεονεκτήματος άλλων. Αυτό δεν είναι σωστό και δεν είναι αποδεκτό, όμως, αν μου επιτρέπεται να πω στον κ. Kamall, αυτό δεν συνέβη ούτε σε σχέση με την υφαντουργία ούτε σε σχέση με την υπόδηση. Τα υποδήματα, ναι, ήταν ένα μέτρο αντιντάμπινγκ, στο οποίο καταλήξαμε ύστερα από προσεκτική έρευνα, ανάλυση, συστάσεις, συζήτηση, διάλογο και τελικά απόφαση των κρατών μελών μας, όπως θα έπρεπε να γίνει. Τάσσομαι υπέρ της αντικειμενικότητας και της διαφάνειας με την οποία καταλήξαμε σε αυτήν την απόφαση και σίγουρα αυτή δεν ελήφθη για λόγους προστατευτισμού.
<P>
Ωστόσο, στην περίπτωση της υφαντουργίας, ποτέ δεν είπα ότι επρόκειτο για αθέμιτη εμπορική πρακτική. Ποτέ δεν είπα ότι ο σκληρός ανταγωνισμός που αντιμετωπίζαμε στην περίπτωση της υφαντουργίας ήταν αποτέλεσμα στρεβλώσεων στις τιμές ή την αγορά εκ μέρους των Κινέζων. Επεσήμανα μόνο το γεγονός ότι με την οριστική άρση των ποσοστώσεων εμείς στην Ευρώπη αντιμετωπίσαμε ξαφνικά και απρόσμενα αυτό που κατέληξε να είναι μια χιονοστιβάδα η οποία, αν δεν είχε συναντήσει αντίσταση, πιθανότατα θα είχε καταλήξει στην κατάρρευση της αγοράς μας και τη σοβαρή στρέβλωση αυτού που παράγει ο κόσμος, του τρόπου πώλησης, των κερδών, του βιοπορισμού και συνεπώς των θέσεων εργασίας κατά τρόπο τόσο ξαφνικό που πίστευα ότι ήταν ανάρμοστη η ανάληψη εκούσιων μέτρων για επιβράδυνση της ταχείας αύξησης των κινεζικών εξαγωγών κλωστοϋφαντουργικών προϊόντων - και, στο τέλος, οι κινέζοι εμπορικοί εταίροι μας συμφώνησαν και αυτοί ότι ήταν σωστό και προσήκον.
<P>
Έχετε δίκιο ότι πάντοτε, με κάθε ευκαιρία και σε κάθε περίπτωση θα πρέπει να λειτουργούμε με αμεροληψία, διαφάνεια και ειλικρίνεια στην ανάλυση που προβάλλουμε, στα συμπεράσματα στα οποία καταλήγουμε και στο πώς επιδιώκουμε να αιτιολογήσουμε τα μέτρα υπέρ των οποίων τασσόμαστε.
<P>
Είναι αλήθεια, όπως είπε η κ. Handzlik, ότι κάθε είδους παρέμβαση στην αγορά -νόμιμη, αντιντάμπινγκ ή άλλες χρήσεις μέσων εμπορικής άμυνας- είναι πιθανόν να δημιουργήσει κάποια αβεβαιότητα και να αποδυναμώσει την ικανότητα των επιχειρήσεων να προγραμματίζουν. Ο κ. Kamall έκανε μια παρόμοια παρατήρηση. Τις λαμβάνω πράγματι πολύ σοβαρά υπόψη, επειδή δεν θέλω οι ενέργειές μου, όπως έχουν συμφωνηθεί από τα κράτη μέλη, να έχουν ως αποτέλεσμα την περαιτέρω επιδείνωση μιας κατάστασης που είναι ήδη κακή, διαταράσσοντας περαιτέρω ή υπονομεύοντας την ικανότητα των εταιρειών να προγραμματίζουν και να οργανώνουν την παραγωγή τους, κάτι που, φυσικά, εμποδίζεται αν οι αλυσίδες εφοδιασμού και παραγωγής υπονομεύονται ή διαταράσσονται από τέτοιου είδους παρεμβάσεις. Πρέπει, επομένως, να ελαχιστοποιήσουμε τη διαταραχή. Κάτι που μεταξύ άλλων θέλω να λάβω πολύ σοβαρά υπόψη στο πλαίσιο του Πράσινου Βιβλίου μας και της εξέτασης του θέματος είναι το πώς μπορούμε να ελαχιστοποιήσουμε τη διαταραχή και να προσφέρουμε στις εταιρείες που ενδεχομένως επηρεαστούν τη μεγαλύτερη δυνατή δυνατότητα πρόβλεψης.
<P>
Θέλω μόνο να κάνω την εξής τελευταία παρατήρηση: ο κ. Caspary είπε -αν μπορώ να επεκτείνω και να διανθίσω ελαφρώς τα λόγια του- ότι θα πρέπει να εμμένουμε στους κανόνες και πάντοτε να επιδιώκουμε να τους ενισχύουμε και να τους βελτιώνουμε. Συμφωνώ με αυτό. Αυτό ακριβώς κάνουμε στον Αναπτυξιακή Γύρο της Ντόχα και αυτός είναι ο λόγος για τον οποίο έχουμε ένα πολυμερές σύστημα και διαδικασία που διέπει αυτούς τους κανόνες και ένα θεσμικό όργανο που μας επιτρέπει να διαπραγματευτούμε επακριβώς την ενίσχυση και τη βελτίωση που υποστηρίζετε. Γι' αυτό είναι τόσο σημαντικό το σύστημα του ΠΟΕ.
<P>
Θα ήθελα μόνο να πω ολοκληρώνοντας ότι, όποιες διαταραχές, παρεμβάσεις, περισπασμούς ή εκτροπές και αν έχουμε σε μια εμπορική ατζέντα η οποία είναι πολύ ευρεία και πολύ περίπλοκη, πάντα θα έχω τα μάτια μου προσεκτικά στραμμένα στον Αναπτυξιακό Γύρο της Ντόχα, στη σημασία της ατζέντας που εφαρμόζουμε στον Αναπτυξιακό Γύρο της Ντόχα και στη ζωτική σημασία της επιτυχούς ολοκλήρωσης αυτών των διαπραγματεύσεων. Θέλω αυτό να το κάνω σε σχέση όχι μόνο με την πρόσβαση στην αγορά αλλά και με τους εμπορικούς κανόνες και την ενίσχυσή τους, και αυτό επιδιώκει με προσήλωση να επιτύχει η Επιτροπή.
<SPEAKER ID="392" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη, στις 12.30.

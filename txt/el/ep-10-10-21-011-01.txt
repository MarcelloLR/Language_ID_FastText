<CHAPTER ID="011-01">
1. Βίαιες εκδιώξεις στη Ζιμπάμπουε
<SPEAKER ID="288" NAME="Anneli Jäätteenmäki">
συντάκτρια. - (EN) Κύριε Πρόεδρε, συζητούμε για μία ακόμη φορά τη δύσκολη κατάσταση στη Ζιμπάμπουε.
<P>
Σήμερα, υπάρχει υψηλός πληθωρισμός που φτάνει τα εκατοντάδες εκατομμύρια ανά λεπτό και ένα ποσοστό ανεργίας που στερεί σε πάνω από 90 εκατομμύρια άτομα στη χώρα τα βασικά μέσα διαβίωσης. Υπάρχουν επίσης πολλές παραβιάσεις των ανθρωπίνων δικαιωμάτων.
<P>
Το Κοινοβούλιο ερωτά τι πρέπει να γίνει. Είπαμε πολλές φορές ότι δεν δεχόμαστε παραβιάσεις των ανθρωπίνων δικαιωμάτων. Το έχουμε καταστήσει σαφές στις αφρικανικές χώρες, αλλά τίποτα δεν έχει συμβεί.
<P>
Νομίζω ότι όταν δίνουμε ανθρωπιστική βοήθεια σε αφρικανικές χώρες στο μέλλον, θα πρέπει να θέτουμε ως προϋπόθεση για τη χορήγησή της την τήρηση των ανθρωπίνων δικαιωμάτων. Σε μερικές περιπτώσεις δεν ήμασταν αρκετά σκληροί και σε άλλες περιπτώσεις απλά τους υπαγορεύσαμε τι πρέπει να κάνουν.
<P>
Ίσως θα πρέπει να έχουμε στενότερη συνεργασία με όλες τις αφρικανικές χώρες και με την Αφρικανική Ένωση και να προσπαθήσουμε να τις κάνουμε να κατανοήσουν την κατάσταση έτσι ώστε η Ευρωπαϊκή Ένωση να μην συνεχίσει να δίνει χρήματα σε περίπτωση που συνεχιστούν οι παραβιάσεις ανθρωπίνων δικαιωμάτων.
<SPEAKER ID="289" NAME="Judith Sargentini">
συντάκτρια. - (EN) Κύριε Πρόεδρε, το πρώτο σημείο από το ψήφισμά μας τα λέει όλα: "έχοντας υπόψη τα πολυάριθμα παλαιότερα ψηφίσματά του για τη Ζιμπάμπουε, με πιο πρόσφατο εκείνο της 8ης Ιουλίου 2010". Στο ψήφισμα εκείνο μιλούσαμε για τις παραβιάσεις των ανθρωπίνων δικαιωμάτων στα αδαμαντοφόρα πεδία της Ζιμπάμπουε, και τώρα μιλάμε για τις εκδιώξεις στα περίχωρα της Χαράρε.
<P>
Εκδιώκονται άνθρωποι που είχαν ήδη εκδιωχθεί το 2005 στο πλαίσιο της επιχείρησης Murambatsvina, η οποία παρεμπιπτόντως σημαίνει "καθαρίστε τα σκουπίδια". Οι ίδιοι άνθρωποι που εκδιώχθηκαν σαν σκουπίδια την τελευταία φορά διώκονται και σήμερα. Την προηγούμενη φορά ήταν η κυβέρνηση του Mugabe που αγωνιζόταν κατά του Κινήματος για τη Δημοκρατική Αλλαγή (MDC). Αυτή τη φορά είναι η κυβέρνηση εθνικής ενότητας του Zanu και το MDC. Πρέπει να πω ότι είμαι βαθύτατα απογοητευμένη που, στο πλαίσιο αυτής της κυβέρνησης εθνικής ενότητας, συνεχίζονται ακόμη αυτού του είδους οι παραβιάσεις ανθρωπίνων δικαιωμάτων.
<P>
Δεν πιστεύω ότι αυτό θα είναι το τελευταίο ψήφισμά μας για τη Ζιμπάμπουε. Θα είμαι εδώ και την επόμενη φορά και θα υποστηρίξω ξανά την ίδια άποψη.
<SPEAKER ID="290" NAME="Véronique De Keyser" LANGUAGE="FR">
Κύριε Πρόεδρε, αυτό το επείγον ανθρωπιστικό ψήφισμα πρέπει να εξεταστεί στο πλαίσιο της πολιτικής διαφωνίας μεταξύ του Robert Mugabe και του Morgan Tsvangirai, και η διαφωνία αυτή είναι το επίκεντρο του αιτήματος να μην δεχτεί η Ευρωπαϊκή Ένωση τους νέους πρεσβευτές που έχει διορίσει μονομερώς ο κ. Mugabe. Ωστόσο, αυτό το επείγον ανθρωπιστικό ψήφισμα μπορεί να συνδεθεί με τις εκλογές και με τα πολιτικά οφέλη που μπορεί να συνεπάγεται η εκδίωξη των πληθυσμών από τους οικισμούς στους οποίους μένουν.
<P>
Ας θυμηθούμε τον Ιούνιο του 2005 και την επιχείρηση Murambatsvina που αναφέρθηκε μόλις τώρα: ένας οικισμός εκτέθηκε στη βίαιη και αμιγώς πολιτικά παρακινούμενη παρέμβαση από τις μπουλντόζες του Robert Mugabe και 700.000 άνθρωποι έχασαν τα σπίτια τους. Το ίδιο συμβαίνει σήμερα: 20.000 από τους φτωχότερους ανθρώπους στη Ζιμπάμπουε που κατοικούν στον οικισμό του Hatcliffe Extension, όχι πολύ μακριά από τη Χαράρε, απειλούνται με εξώσεις μόνο και μόνο επειδή δεν μπορούν να αντεπεξέλθουν στα εξωφρενικά ενοίκια που τους επιβάλλονται: πρόκειται για μια μάλλον εκτεταμένη επιχείρηση.
<P>
Ας θυμηθούμε επίσης ότι η ανθρωπιστική και οικονομική κατάσταση επιδεινώνεται ολοένα και περισσότερο για εκατομμύρια κατοίκων της Ζιμπάμπουε, ότι το ποσοστό επιπολασμού του AIDS στη Ζιμπάμπουε είναι το τέταρτο υψηλότερο στον κόσμο, και ότι παιδιά πεθαίνουν εκεί καθημερινά.
<P>
Υπάρχουν τόσοι πολλοί λόγοι αυτήν τη στιγμή για αυτό το επείγον ψήφισμα και για μια σθεναρή έκκληση σε ολόκληρη τη διεθνή κοινότητα προκειμένου να διασφαλιστεί ότι αυτή η συμφιλίωση -δεν θα πω αυτή η ψευδο-συμφιλίωση στο εσωτερικό της κυβέρνησης συνασπισμού της Ζιμπάμπουε, αλλά αυτή η συμφιλίωση όπως και να 'χει- δεν έχει καταστραφεί σήμερα εν μέσω αυτών των επιθετικών προετοιμασιών την παραμονή των εκλογών.
<SPEAKER ID="291" NAME="Marie-Christine Vergiat" LANGUAGE="FR">
Κύριε Πρόεδρε, σκέφτομαι ότι η κατάσταση των ανθρωπίνων δικαιωμάτων στη Ζιμπάμπουε δεν είναι, δυστυχώς, αυτό που υπό κανονικές συνθήκες θα αποκαλούσαμε κατάσταση έκτακτης ανάγκης σε αυτήν την Αίθουσα.
<P>
Τα ανθρώπινα δικαιώματα παραβιάζονται όντως επανειλημμένα στη χώρα αυτή, όπως δείχνουν τα πολυάριθμα ψηφίσματα που έχει ψηφίσει αυτό το Σώμα. Στο πιο πρόσφατο από αυτά, όπως έχει ειπωθεί, καταδικάσαμε τη σύλληψη, στις 22 Ιουλίου, του κ. Farai Muguwu, ιδρυτή και διευθυντή του Κέντρου Έρευνας και Ανάπτυξης, του οποίου το έγκλημα ήταν να καταγγείλει τις κτηνωδίες που διαπράττονταν στα αδαμαντοφόρα πεδία, μεταξύ άλλων και από τις στρατιωτικές αρχές.
<P>
Σήμερα, ασχολούμαστε με το ζήτημα των βίαιων εκδιώξεων. Το ζήτημα αυτό δεν είναι νέο. Πράγματι, όπως είπε η κ. De Keyser, μια επιχείρηση τέτοιου είδους εγκαινιάστηκε από τις αρχές της Ζιμπάμπουε το 2005. Λεγόταν επιχείρηση "Murambatsvina", που σημαίνει αποκατάσταση της τάξης. Ήταν ένα αρκετά σκληρό πρόγραμμα, είμαι σίγουρη πως θα συμφωνήσετε, και αυτό δείχνει ξεκάθαρα τι εννοούν οι αρχές της Ζιμπάμπουε με τη λέξη "τάξη". Επτακόσιες χιλιάδες άνθρωποι είχαν πληγεί τότε.
<P>
" διεθνής κοινότητα καταδίκασε ομόφωνα τις μεθόδους που χρησιμοποιήθηκαν. Ποια είναι η κατάσταση σήμερα; " πλειονότητα των ανθρώπων που επλήγησαν ζουν ακόμη σε σκηνές. Ακόμη χειρότερα, τον Αύγουστο, ένοπλοι αστυνομικοί -ναι, είπα όντως αστυνομικοί- ήρθαν και έβαλαν φωτιά στα καταφύγια περίπου 250 εκτοπισθέντων που είχαν εγκατασταθεί στα περίχωρα της Χαράρε. Είκοσι χιλιάδες άτομα -και αυτό ειπώθηκε προηγουμένως- απειλούνται σήμερα με την ίδια μοίρα γιατί δεν έχουν πληρώσει φόρο κατοικίας, καθώς πραγματικά δεν έχουν την οικονομική δυνατότητα.
<P>
Αυτοί οι άνδρες, οι γυναίκες και τα παιδιά είναι πραγματικά κάποιοι από τους φτωχότερους ανθρώπους της χώρας. Θα αφήσουμε αυτήν την κατάσταση να διαιωνίζεται χωρίς να πούμε τίποτα; Θα υπενθυμίσουμε στις αρχές της Ζιμπάμπουε για μία ακόμη φορά τις διεθνείς δεσμεύσεις τους, όπως έκανε η Βαρόνη Ashton κατά τη διάρκεια της πρόσφατης διάσκεψης κορυφής ΕΕ-Ζιμπάμπουε τον Ιούλιο;
<P>
Γνωρίζουμε καλά ότι υπάρχουν προστριβές μεταξύ του προέδρου Mugabe και του πρωθυπουργού μετά τη γενική πολιτική συμφωνία που υπογράφηκε στις 15 Σεπτεμβρίου 2008 και τον διορισμό, στις 13 Φεβρουαρίου, της κυβέρνησης εθνικής ενότητας.
<P>
Πρόσφατα, ο πρόεδρος Mugabe απείλησε να διαλύσει την κυβέρνηση σχεδόν εδώ και τώρα επειδή είχε τολμήσει να του υπενθυμίσει τις συνταγματικές του υποχρεώσεις.
<P>
Είναι καιρός να αντιδράσουμε στη Ζιμπάμπουε και σε πολλές άλλες χώρες σε όλο τον κόσμο προκειμένου να τεθεί τέλος στον διάλογο με δικτάτορες που διατηρούν την εξουσία μέσω της χρήσης βίας και απάτης, και των οποίων αποκλειστικός σκοπός είναι η λεηλασία των πόρων της χώρας για προσωπικό τους όφελος.
<SPEAKER ID="292" NAME="Alain Cadec" LANGUAGE="FR">
Κύριε Πρόεδρε, θα προσπαθήσω να μην υπερβώ το ένα λεπτό που έχω στη διάθεσή μου.
<P>
Κύριε Πρόεδρε, κυρίες και κύριοι, αυτή είναι μια δύσκολη εποχή για τη Ζιμπάμπουε. Για άλλη μια φορά, αναγκαζόμαστε να εγκρίνουμε επείγον ψήφισμα σχετικά με τη συγκεκριμένη αφρικανική χώρα. Αυτό το ψήφισμα καταδικάζει τις παραβιάσεις των ανθρωπίνων δικαιωμάτων που διαπράχθηκαν στην επιχείρηση Murambatsvina, για την οποία μόλις μιλήσαμε. " επιχείρηση αυτή, που ξεκίνησε το 2005, όχι μόνον εκτόπισε 700.000 άτομα, αλλά κατέστρεψε και τα σπίτια τους και τα μέσα διαβίωσής τους. Είκοσι χιλιάδες από αυτά τα εκτοπισθέντα άτομα αναγκάζονται να ζουν σε αυτοσχέδια καταλύματα σε ακραίες συνθήκες φτώχειας, ανασφάλειας και ασυδοσίας.
<P>
Όλοι ανησυχούμε για αυτήν την ανυπόφορη κατάσταση. Πρέπει να καλέσουμε την κυβέρνηση εθνικής ενότητας -όπως λέγεται, δεν είναι όμως πραγματικά μια κυβέρνηση εθνικής ενότητας- της Ζιμπάμπουε να τους παράσχει τα ελάχιστα απαραίτητα για να επιβιώσουν και να καταργήσει τους φόρους κατοικίας, όπως αυτοί που απαιτούνται στην περιοχή Hatcliffe, στα περίχωρα της Χαράρε, που μπορούν σχεδόν να περιγραφούν ως ληστεία. Αυτήν την κατάσταση πρέπει να την καταγγείλουμε στην παρούσα ψηφοφορία.
<P>
Καλώ τη Νότια Αφρική, η οποία έχει να διαδραματίσει καίριο ρόλο στον αφρικανικό Νότο, και την Ευρωπαϊκή Ένωση μαζί να αναπτύξουν διάλογο με τις αρχές της Ζιμπάμπουε σχετικά με τις κοινωνικοοικονομικές συνθήκες στις οποίες βρίσκεται επί του παρόντος η χώρα. Ελπίζω ότι η συνάντησή μας με τους συναδέλφους μας από τη Νότια Αφρική την επόμενη εβδομάδα θα αποτελέσει επίσης μια ευκαιρία να συζητήσουμε αυτήν την τραγωδία.
<SPEAKER ID="293" NAME="Nirj Deva" LANGUAGE="EN">
Κύριε Πρόεδρε, το Σώμα αυτό έχει κατ' επανάληψη εγκρίνει ψηφίσματα που καταδικάζουν την τραγωδία που συνιστά η Ζιμπάμπουε. Ο κ. Mugabe μας έχει κατ' επανάληψη αγνοήσει και συνεχίζει να συμπεριφέρεται σαν να αγνοεί την ύπαρξή μας και σαν οι απόψεις μας να μην έχουν καμία σημασία για εκείνον.
<P>
Υπάρχει κάτι που μπορούμε να κάνουμε άμεσα για να πούμε στον κ. Mugabe ότι οι απόψεις μας έχουν σημασία. Δεν πρέπει να δεχτούμε τα διαπιστευτήρια της κ. Margaret Muchada, η οποία διορίστηκε μονομερώς από τον κ. Mugabe ως πρέσβειρα της Ζιμπάμπουε στην ΕΕ, παραβιάζοντας κατάφωρα το Σύνταγμα της Ζιμπάμπουε.
<P>
Ο συνάδελφός μου, Geoffrey Van Orden, απηύθυνε επιστολή στον κ. Barroso και τον κ. Van Rompuy για αυτό το θέμα. Αν έχουμε κότσια, πρέπει να δείξουμε στον κ. Mugabe, ο οποίος μας αψηφά, ότι έχουμε λόγο και απαιτούμε αυτή η κυρία, η πρέσβειρά του, να γυρίσει πίσω.
<SPEAKER ID="294" NAME="Filip Kaczmarek" LANGUAGE="PL">
Οι εξώσεις στη Ζιμπάμπουε αποτελούν μια προκλητική περιφρόνηση των διεθνώς αναγνωρισμένων ανθρωπίνων δικαιωμάτων. Οι αναγκαστικές εξώσεις, χωρίς παροχή αποζημίωσης ή εναλλακτικής στέγασης, αντίκεινται εξολοκλήρου στο διεθνές δίκαιο. " κυβέρνηση της Ζιμπάμπουε διαπράττει κατάφωρες παραβιάσεις των αστικών, πολιτικών, οικονομικών και κοινωνικών δικαιωμάτων που κατοχυρώνονται στον Αφρικανικό Χάρτη των δικαιωμάτων του ανθρώπου και των λαών. " συνέχιση των εξώσεων εκθέτει ολοένα μεγαλύτερους αριθμούς νέων ανθρώπων στην ταπείνωση και την έλλειψη στέγης.
<P>
Καλούμε την κυβέρνηση της Ζιμπάμπουε να δώσει τέλος σε αυτές τις πρακτικές και να σταματήσει τις αναγκαστικές εξώσεις. Νομική προστασία και προστασία της περιουσίας τους θα πρέπει να διασφαλιστεί στα άτομα που έχουν ήδη υποστεί έξωση, τα θύματα θα πρέπει να λάβουν αποζημίωση και επανόρθωση, και πρωτίστως θα πρέπει να εξασφαλιστεί στέγη και πρόσβαση σε τροφή και νερό για όλους τους ανθρώπους.
<SPEAKER ID="295" NAME="Lidia Joanna Geringer de Oedenberg" LANGUAGE="PL">
Φτιάχνοντας έναν κατάλογο με τους τίτλους των εφημερίδων των πέντε τελευταίων ετών σχετικά με τη Ζιμπάμπουε, μπορούμε να σχηματίσουμε μια εικόνα για τις συνθήκες που επικρατούν σε μια χώρα η οποία κυβερνάται εδώ και τρεις δεκαετίες από τον πρόεδρο Robert Mugabe. Τίτλοι όπως "Ζιμπάμπουε - η αστυνομία χτυπάει μέλη της αντιπολίτευσης" ή "Ο Mugabe κατέστρεψε την Αφρική" συγκαταλέγονται στις ηπιότερες εκφράσεις και οι αρχές οι αφρικανικού καθεστώτος βρίσκονται υπό τη συνεχή πίεση της διεθνούς κοινής γνώμης. " ακραία φτώχεια και η έλλειψη πρόσβασης σε βασικές ιατρικές υπηρεσίες, η γιγαντιαίων διαστάσεων ανεργία που φτάνει το 90% και το μικρό μέσο προσδόκιμο ζωής, που είναι σήμερα στα 44 χρόνια, είναι το πραγματικό πρόσωπο της Ζιμπάμπουε.
<P>
Υπό αυτές τις συνθήκες, είναι δύσκολο να κατανοήσει κανείς γιατί η κυβέρνηση θεωρεί προτεραιότητα την εκδίωξη 20.000 πολιτών από τα περίχωρα της πρωτεύουσας Χαράρε, αναγκάζοντάς τους να αφήσουν πίσω τα ταπεινά υπάρχοντά τους. Συντάσσομαι με την έκκληση διεθνών οργανώσεων όπως η Διεθνής Αμνησία να σταματήσει η κυβέρνηση της Ζιμπάμπουε την καταπίεση των πολιτών της και να επικεντρωθεί στο να τους προσφέρει πραγματική βοήθεια υπό τη μορφή σχολείων, νοσοκομείων, και στην αγορά εργασίας. " Ζιμπάμπουε, μια φτωχή χώρα, δεν έχει το περιθώριο να χάσει χρόνο και χρήμα επενδύοντας σε άλλους τομείς.
<SPEAKER ID="296" NAME="Marietje Schaake">
εξ ονόματος της Ομάδας ALDE. - (EN) Κύριε Πρόεδρε, στη διάσκεψη κορυφής ΕΕ-Αφρικής στη Λιβύη τον προσεχή Νοέμβριο θα συζητηθεί το πώς ο Mugabe και οι στενοί υποστηρικτές του παραμένουν ένα συνεχές εμπόδιο στη διαδικασία πολιτικής και οικονομικής ανασυγκρότησης και συμφιλίωσης στη Ζιμπάμπουε. Λεηλατούν τους οικονομικούς πόρους της χώρας προς ίδιον όφελος και δεν παραχωρούν στους πολίτες τους θεμελιώδη δικαιώματα.
<P>
Γύρω στα 20.000 άτομα που ζουν στα περίχωρα της Χαράρε έχουν απειληθεί με αναγκαστική έξωση. " κυβέρνηση απαιτεί τέλη ανανέωσης μισθωτηρίου ανερχόμενα μέχρι και στα 140 δολάρια "ΠΑ, αλλά σε μια χώρα με κατά κεφαλήν εισόδημα μικρότερο των 100 δολαρίων "ΠΑ, αυτό είναι ουσιαστικά αδύνατο και η απαίτηση αυτή συνιστά μια de facto άδεια κατάχρησης. Το 2005, 70.000 άτομα υπέστησαν εξώσεις και τα άτομα αυτά ζουν ακόμη σε άθλιες συνθήκες.
<P>
Γενικά, η ανθρωπιστική, πολιτική και οικονομική κατάσταση στη Ζιμπάμπουε εξακολουθεί να επιδεινώνεται και εκατομμύρια άνθρωποι εξακολουθούν να κινδυνεύουν με θάνατο λόγω ασιτίας. " χώρα έχει το τέταρτο υψηλότερο στον κόσμο ποσοστό AIDS και υψηλά ποσοστά παιδικής θνησιμότητας. Οι άνθρωποι δεν έχουν πολλές ευκαιρίες να μεγαλώσουν με υγεία και ευημερία, και αν το κάνουν, στερούνται θεμελιώδεις ελευθερίες όπως η ελευθερία έκφρασης.
<P>
" Ζιμπάμπουε κατέχει την 123η θέση όσον αφορά την ελευθερία του Τύπου. " επιστροφή των ανεξάρτητων καθημερινών εφημερίδων αποτελεί ένα βήμα προόδου για την πρόσβαση του κοινού στην πληροφόρηση, αλλά η κατάσταση εξακολουθεί να είναι πολύ εύθραυστη. Θέλω να επιστήσω ειδικά την προσοχή στην κατάσταση των λεσβιών, των ομοφυλοφίλων, των αμφιφυλόφιλων και των τρανσεξουαλικών ατόμων (ΛΟΑΤ) ατόμων στη Ζιμπάμπουε. Οι άνθρωποι έχουν ανάγκη από απεριόριστη πρόσβαση για σωστικές και ανθρωπιστικές οργανώσεις που θα παράσχουν βοήθεια, έτσι ώστε να προωθηθούν οι προσπάθειες της Ζιμπάμπουε για να επιτύχει τους αναπτυξιακούς στόχους της Χιλιετίας. Αυτό είναι απολύτως απαραίτητο.
<SPEAKER ID="297" NAME="Timo Soini">
εξ ονόματος της Ομάδας EFD. - (FI) Κύριε Πρόεδρε, η θλιβερή κατάσταση στη Ζιμπάμπουε, η δικτατορία που κυριαρχεί εκεί για περισσότερα από 30 χρόνια, αποτελούν ντροπή τόσο για τη διεθνή κοινότητα όσο και για την ίδια τη Ζιμπάμπουε.
<P>
Μια δικτατορία που καταπιέζει τους ίδιους τους πολίτες της είναι εντελώς απαράδεκτη. Οι άνθρωποι του Mugabe περιδρομιάζουν, ζουν μια πολυτελή ζωή και κολυμπούν στο χρήμα, ενώ την ίδια στιγμή άλλοι ζουν στους δρόμους και σε τρώγλες από τις οποίες εξακολουθούν τώρα να εκδιώκονται.
<P>
Πρέπει να ειπωθεί ότι υπάρχει ένα όριο σε αυτά που μπορεί να ανεχθεί η διεθνής κοινότητα και η Ευρωπαϊκή Ένωση. Πρόκειται για μια απολύτως επαίσχυντη κατάσταση, και η διεθνής κοινότητα πρέπει να υποστηρίξει έναν πλήρη εμπορικό αποκλεισμό της χώρας. Δεν θα πρέπει να υπάρξουν άλλα χρήματα για τη χώρα αυτή. Είναι καιρός να απομακρυνθεί οριστικά αυτός ο δικτάτορας, που καταπιέζει τον ίδιο του τον λαό. Κάθε μέρα που αυτή η συμμορία παραμένει στην εξουσία αποτελεί αντανάκλαση της αδυναμίας μας και του γεγονότος ότι η διεθνής κοινότητα δεν έχει την ισχύ να σταματήσει αυτόν τον δυνάστη.
<P>
Πέρα από οτιδήποτε άλλο, διώκει επίσης συστηματικά διάφορες μειονότητες: φυλετικές μειονότητες, σεξουαλικές μειονότητες, και όλες τις άλλες μειονότητες, μέσα στην ίδια τους τη χώρα. Αυτό είναι απλά απαράδεκτο, και υποστηρίζω απόλυτα την άποψη ότι ο δικτάτορας αυτός πρέπει να εκδιωχθεί. Για τον λόγο αυτόν, πρέπει να υιοθετήσουμε την πολύ σκληρή στάση της ΕΕ, την οποία τώρα δικαίως επιδιώκουμε.
<SPEAKER ID="298" NAME="Cristian Dan Preda" AFFILIATION="PPE">
(RO) Επαναλαμβάνοντας όσα ειπώθηκαν από τους συναδέλφους μου βουλευτές που μίλησαν μέχρι τώρα, αντιμετωπίζουμε μια πολύ δύσκολη κατάσταση διότι οι 20.000 κάτοικοι του Hatcliffe Extension απειλούνται με έξωση. Όπως γνωρίζετε, ανήκουν στο πιο ευάλωτο τμήμα του πληθυσμού της Ζιμπάμπουε, μιας χώρας που ταλανίζεται από σοβαρά πολιτικά προβλήματα, επιπροσθέτως της εξαιρετικά δεινής οικονομικής κατάστασης.
<P>
Από τη δημιουργία της τον Φεβρουάριο του 2009, η κυβέρνηση εθνικής ενότητας της Ζιμπάμπουε έκανε ελάχιστα πράγματα για να βελτιώσει την κατάσταση των πολιτών, ιδίως εκείνων που υπέστησαν εξώσεις το 2005. Πιστεύω ότι η ανταπόκριση ή η αντίδρασή μας σε αυτήν την κατάσταση είναι πολύ σαφής. " κυβέρνηση της Ζιμπάμπουε πρέπει να αναλάβει δράση σύμφωνη προς τις διεθνείς της υποχρεώσεις. Αυτό σημαίνει σταματώντας ή εμποδίζοντας τις αναγκαστικές εξώσεις. Από την άλλη πλευρά, σίγουρα όλοι επιθυμούμε την αποκατάσταση της δημοκρατίας στη Ζιμπάμπουε. Αυτό που έχουμε εκεί αυτήν τη στιγμή δεν θα μπορούσε να απέχει περισσότερο από τη δημοκρατία.
<SPEAKER ID="299" NAME="Corina Creţu" AFFILIATION="S&amp;D">
(RO) Όπως έχει ήδη ειπωθεί σε αυτό το Σώμα, η Ζιμπάμπουε είναι μία από τις χώρες όπου η πείνα έχει προσλάβει καταστροφικές διαστάσεις, σύμφωνα με την έκθεση του Διεθνούς Ινστιτούτου Ερευνών για τις Επισιτιστικές Πολιτικές που δημοσιεύτηκε την περασμένη εβδομάδα. Το ποσοστό υποσιτισμού μεταξύ του πληθυσμού, ο αριθμός των ελλιποβαρών παιδιών και το ποσοστό βρεφικής θνησιμότητας είναι οι τρεις δείκτες που υπογραμμίζουν δραματικά τη χρόνια κατάσταση από την άποψη των ελλείψεων τροφίμων, που επηρεάζουν εκατομμύρια ανθρώπους.
<P>
Την ίδια στιγμή, εκατοντάδες χιλιάδες από τους φτωχότερους ανθρώπους στη Ζιμπάμπουε έχουν εκδιωχθεί από τα σπίτια τους στο πλαίσιο μιας βάρβαρης επιχείρησης εξώσεων, της οποίας το στυγνό όνομα είναι "πετάξτε τα σκουπίδια". Οι άνθρωποι αυτοί δεν έχουν χάσει μόνο τα σπίτια τους, αλλά και τις δουλειές τους, αυξάνοντας ως εκ τούτου το ποσοστό ανεργίας στο 90% του πληθυσμού της χώρας. Όλα αυτά συμβαίνουν ενώ ο δικτάτορας Mugabe δήλωσε ότι ο λαός ήταν εξαιρετικά ευτυχισμένος. Αυτή ήταν η άποψη που εξέφρασε με κυνικό τρόπο ο άνθρωπος που θα μείνει στην ιστορία ως ο δημιουργός της πιο στυγνής και μακροχρόνιας δικτατορίας στον κόσμο.
<P>
Πιστεύω ότι είναι απολύτως επιτακτικό να ζητήσουμε από το καθεστώς της Ζιμπάμπουε να σταματήσει επειγόντως τις αναγκαστικές εξώσεις, να θέσει τέλος στις σοβαρές παραβιάσεις των ανθρωπίνων δικαιωμάτων και στις διώξεις ακτιβιστών από την κοινωνία των πολιτών, και να αποφύγει τις πράξεις βίας, οι οποίες αυξάνονται με ανησυχητικό ρυθμό.
<SPEAKER ID="300" NAME="Jaroslav Paška" AFFILIATION="EFD">
(SK) " Ζιμπάμπουε είναι μια χώρα οι ισχυροί ηγέτες της οποίας περιφρονούν εδώ και πολλά χρόνια τον πληθυσμό της χώρας τους, γεγονός που το καθιστούν απολύτως σαφές.
<P>
Φυσικά, μπορεί να διαμαρτυρόμαστε και να υποστηρίζουμε ότι δεν είναι δυνατόν ανήμποροι άνθρωποι να αντιμετωπίζονται σαν ζώα, ότι δεν μπορούν να εκδιώκονται από τα σπίτια τους χωρίς κανέναν λόγο και να μένουν αβοήθητοι. Οι αναγκαστικές εξώσεις των φτωχών στη Χαράρε δεν είναι παρά μόνον ένα μικρό παράδειγμα της διακυβέρνησης του Robert Mugabe και των συνεργών του που κάθονται πάνω στον ορυκτό πλούτο της χώρας τους σαν βάτραχοι πάνω σε πηγή, εκμεταλλευόμενοι αυτούς τους πόρους από τους οποίους πλουτίζουν, ενώ αφήνουν τους πολίτες της χώρας τους να πεθαίνουν από την πείνα. Πιστεύω ότι ίσως είναι αφελές να περιμένουμε ότι μπορεί να επιφέρουμε μια αλλαγή μέσα από την πειθώ και την κριτική. Τα μέτρα μας θα πρέπει να είναι πιο δυναμικά· άνθρωποι σαν τον Mugabe δίνουν προσοχή μόνο στις οικονομικές συνέπειες ή την ωμή βία. Νομίζω ότι έχουμε στη διάθεσή μας κάποια χρηματοοικονομικά μέτρα. Πρέπει να επανεξετάσουμε την παροχή οικονομικής και υλικής βοήθειας σε καθεστώτα που λειτουργούν όπως το καθεστώς του Mugabe, και απλά να αναζητήσουμε άλλους τρόπους, συμπεριλαμβανομένων κυρώσεων που μπορεί να αναγκάσουν αυτούς τους δικτάτορες να σεβαστούν τα θεμελιώδη, και το τονίζω, τα θεμελιώδη ανθρώπινα δικαιώματα.
<SPEAKER ID="301" NAME="Eija-Riitta Korhola" AFFILIATION="PPE">
(FI) Κύριε Πρόεδρε, είναι πολύ φυσικό που οι συνάδελφοί μας εδώ είναι τόσο εξοργισμένοι με τον Mugabe. Έχει κάνει τη χώρα του, τον εύφορο σιτοβολώνα της Αφρικής, φορέα κακών ειδήσεων.
<P>
" προσωρινή στέγαση που παρείχε η κυβέρνηση αποδείχθηκε εντελώς ακατάλληλη και οδήγησε σε επιδείνωση των συνθηκών διαβίωσης, που ήταν ήδη άθλιες. Ένας από τους επίσημους λόγους που προβλήθηκαν για ολόκληρη την επιχείρηση ήταν ότι προσπαθούσαν να αποτρέψουν την εξάπλωση κάποιας ασθένειας, αλλά το γεγονός ότι δεν υπήρξε καμία περαιτέρω ενέργεια μετά τις εξώσεις γεννά υποψίες για τα κίνητρα της κυβέρνησης.
<P>
Όλοι γνωρίζουν την κατάσταση στη Ζιμπάμπουε. " διεφθαρμένη φύση της κυβέρνησης και η γενική κακή κατάσταση τόσο στην οικονομία όσο και στη κοινωνία οδηγούν γενικά σε μια κατάσταση όπου δεν υπάρχουν τα βασικά μέσα διαβίωσης. Εξαιτίας αυτού, πρέπει να περιμένουμε από τη Ζιμπάμπουε να δώσει μια σαφή ένδειξη της ικανότητας και της προθυμίας της να διαφυλάξει το βιοτικό επίπεδο των υπηκόων της.
<P>
Ακόμη και αν υπάρχουν καλοί λόγοι για τους οποίους ένας μεγάλος αριθμός ατόμων πρέπει να μετατοπιστεί για να δοθεί χώρος σε μεγάλα έργα, ένα κρίσιμο σημείο αφετηρίας πρέπει πάντα να είναι η ευημερία των εκτοπισθέντων ατόμων. Αυτό είναι κάτι που η Ζιμπάμπουε έχει αδιαμφισβήτητα αμελήσει, ανεξαρτήτως του αν οι λόγοι που προβάλουν είναι αποδεκτοί ή όχι.
<SPEAKER ID="302" NAME="Monica Luisa Macovei" AFFILIATION="PPE">
(EN) Κύριε Πρόεδρε, η σημερινή κατάσταση στη Ζιμπάμπουε είναι φρικτή και απαράδεκτη. Σχεδόν 700 άτομα ήταν θύματα των αναγκαστικών εξώσεων της Επιχείρησης Murambatsvina του 2005. Τώρα 20.000 πολίτες από το Hatcliffe Extension κοντά στη Χαράρε είναι αντιμέτωποι με αναγκαστικές εξώσεις.
<P>
" κυβέρνηση έχει επιβάλει αδικαιολόγητα υψηλά τέλη ανανέωσης μισθωτηρίου στα άτομα που υπέστησαν τις εξώσεις, χωρίς να καλέσει τους κατοίκους να πουν τη γνώμη τους ή να τους ενημερώσει για τις επικείμενες ρυθμίσεις. " επιχείρηση Garikai που σχεδιάστηκε για να βοηθήσει τα θύματα των εξώσεων του 2005 αποτελεί απλώς μια συνέχιση των ίδιων παραβιάσεων των ανθρωπίνων δικαιωμάτων.
<P>
Συντάσσομαι με εκείνους που επιμένουν ότι η Ζιμπάμπουε πρέπει να σταματήσει τις εξώσεις πολιτών στην περιοχή της Χαράρε. Καλώ την κυβέρνηση της Ζιμπάμπουε να τροποποιήσει άμεσα την επιχείρηση Garikai, ώστε να συμμορφωθεί με όλες τις υποχρεώσεις που απορρέουν από το διεθνές δίκαιο και το δίκαιο των ανθρωπίνων δικαιωμάτων.
<P>
Ζητώ από την Επιτροπή να εγείρει επειγόντως αυτό το ζήτημα στην κυβέρνηση της Ζιμπάμπουε.
<SPEAKER ID="303" NAME="Charles Tannock" AFFILIATION="ECR">
(EN) Κύριε Πρόεδρε, δεν σκόπευα να μιλήσω, αλλά δυστυχώς ο συνάδελφός μου Geoffrey Van Orden δεν μπορεί να βρίσκεται μαζί μας αυτήν την εβδομάδα. Έχει πλούσιο ιστορικό όσον αφορά την επίκριση του απεχθούς και στυγνού καθεστώτος του προέδρου Robert Mugabe. Πιστεύω, δυστυχώς, ότι ο μόνος τρόπος για να δούμε το τέλος της δικτατορίας του κόμματος Zanu-PF του Mugabe είναι όταν θα τον πάρουν κυριολεκτικά με το φέρετρο.
<P>
Ήλπιζα ότι θα υπήρχε μια ευκαιρία για συμφιλίωση και ειρήνη και μετάβαση προς μια αληθινή δημοκρατία πριν από λίγα χρόνια όταν ο Morgan Tsvangirai έγινε πρωθυπουργός με μια συμφωνία μοιράσματος της εξουσίας, αλλά φαίνεται ότι ο Mugabe μπόρεσε να επιβληθεί εκ νέου ως ο απόλυτος κυρίαρχος της εξουσίας και να επιστρέψει στο είδος της συμπεριφοράς για το οποίο είναι πολύς γνωστός - ήτοι στη βία, τις εξώσεις και την καταστολή. Τελικά, οι φτωχοί πολίτες της Ζιμπάμπουε είναι εκείνοι που υποφέρουν σε αυτήν την σχεδόν διαλυμένη τώρα οικονομία. Αν δεν ήταν η χείρα βοηθείας που τείνουν στη Ζιμπάμπουε κυβερνήσεις όπως αυτή της Λαϊκής Δημοκρατίας της Κίνας που την βοηθούν, και τα χρήματα που προέρχονται από τη Λιβύη και άλλες χώρες, η Ζιμπάμπουε δεν θα επιβίωνε.
<P>
Πρέπει να πω ότι πρόσφατα απογοητεύτηκα από την επίσκεψη του προέδρου Zuma που ήρθε σε αυτό το Κοινοβούλιο. Ήρθε εδώ για να ζητήσει από την Ευρωπαϊκή Ένωση να άρει τις κυρώσεις που επέβαλε στη Ζιμπάμπουε εξαιτίας των προσφύγων που εισρέουν στη Νότια Αφρική. Φοβούμαι ότι πρέπει να πούμε στον κ. Zuma ότι αυτό δεν είναι δυνατόν. Πρέπει να στείλουμε ένα ηχηρό μήνυμα αποδοκιμασίας σχετικά με τον τρόπο που ο Mugabe μεταχειρίζεται τον ίδιο του τον λαό. Θα ήθελα να προσυπογράψω τα σχόλια του συναδέλφου μου, Nirj Deva, που είπε ότι μια κίνηση θα ήταν να αρνηθούμε τη διαπίστευση της νεοδιορισθείσας πρέσβειρας της Ζιμπάμπουε στην Ευρωπαϊκή Ένωση.
<SPEAKER ID="304" NAME="Máire Geoghegan-Quinn" LANGUAGE="GA">
Κύριε Πρόεδρε και αξιότιμοι βουλευτές, είμαι εξαιρετικά ευγνώμων προς τους βουλευτές που συμμετείχαν σε αυτήν τη συζήτηση.
<P>
(EN) " Ευρωπαϊκή Ένωση παρακολουθεί πολύ στενά αυτό το θέμα, ιδίως ενόψει της "επιχείρησης εκκαθάρισης" του 2005 που είχε ολέθρια αποτελέσματα στις συνθήκες διαβίωσης 700.000 πολιτών της Ζιμπάμπουε.
<P>
Το 2005, η Υπηρεσία Ανθρωπιστικής Βοήθειας της ΕΕ (ECHO) παρείχε 3,25 εκατομμύρια ευρώ προς υποστήριξη της επισιτιστικής ασφάλειας και των γεωργικών δραστηριοτήτων, καθώς και της διανομής σιτηρεσίων στα ευάλωτα άτομα.
<P>
" σημερινή κατάσταση δεν είναι επανάληψη των γεγονότων που διαδραματίστηκαν στη Ζιμπάμπουε το 2005. " Επιτροπή λαμβάνει υπό σημείωση αυτό το ψήφισμα του Κοινοβουλίου και τις συστάσεις του. Μέχρι σήμερα, δεν έχουμε λάβει σαφή ένδειξη από τους εταίρους μας που θα επιβεβαίωνε την επανάληψη των γεγονότων του 2005.
<P>
Παρακολουθούμε στενά την κατάσταση μέσω της αντιπροσωπείας της ΕΕ στη χώρα και μέσω του τοπικού γραφείου της ECHO. Είμαστε σε συνεχή επαφή με την Υπηρεσία Διεθνούς Μετανάστευσης και τις τοπικές οργανώσεις ανθρωπίνων δικαιωμάτων που εμπλέκονται σε αυτό το ζήτημα.
<P>
Αυτήν τη φορά μια ειδοποίηση ανανέωσης των μισθωτηρίων, με ισχύ πέντε ετών, εστάλη στους πολίτες. Ζητήθηκε από τους ενοικιαστές που δεν ήταν σε θέση να συγκεντρώσουν το απαραίτητο ποσό να απευθυνθούν στο Υπουργείο Τοπικής Αυτοδιοίκησης και έλαβαν στήριξη από μια τοπική ΜΚΟ για τους άστεγους.
<P>
Χάρη στην υποστήριξη μιας τοπικής ΜΚΟ για τα ανθρώπινα δικαιώματα, των "Δικηγόρων της Ζιμπάμπουε για τα Ανθρώπινα Δικαιώματα", οι υποθέσεις τους θα εκδικαστούν αυτήν την εβδομάδα.
<P>
" ΕΕ υποστηρίζει ήδη το έργο αυτής της ΜΚΟ για τα ανθρώπινα δικαιώματα, η οποία εκπροσωπεί τα συμφέροντα των φτωχότερων που δεν μπορούν να πληρώσουν τα απαιτούμενα τέλη, γεγονός που θα τους οδηγούσε ενδεχομένως στο να χάσουν τη γη τους.
<P>
Ωστόσο, μπορώ να σας διαβεβαιώσω ότι η ΕΕ θα συνεχίσει να παρακολουθεί στενά την κατάσταση και θα κινητοποιήσει βοήθεια αν και όποτε κριθεί αναγκαίο.
<SPEAKER ID="306" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί στο τέλος της συζήτησης.

<CHAPTER ID="014">
Η θέση του Κοινοβουλίου σχετικά με το νέο σχέδιο προϋπολογισμού 2011 όπως τροποποιήθηκε από το Συμβούλιο (συζήτηση)
<SPEAKER ID="468" NAME="Πρόεδρος">
" ημερήσια διάταξη προβλέπει τη συζήτηση της έκθεσης της Sidonia Elżbieta Jędrzejewska και της Helga Trüpel, εξ ονόματος της Επιτροπής Προϋπολογισμών, σχετικά με το σχέδιο γενικού προϋπολογισμού της Ευρωπαϊκής Ένωσης για το οικονομικό έτος 2011, όλα τα τμήματα, όπως τροποποιήθηκε από το Συμβούλιο (17635/2010 - C7-0411/2010 -.
<SPEAKER ID="469" NAME="Sidonia Elżbieta Jędrzejewska" LANGUAGE="PL">
Κύριε Πρόεδρε, μετά από πολλούς μήνες διαπραγματεύσεων, συζητήσεων και εντάσεων θα καταφέρουμε τελικά -ευελπιστώ αύριο- να εγκρίνουμε τον προϋπολογισμό της Ευρωπαϊκής Ένωσης για το 2011 εδώ στη σύνοδο της Ολομέλεια του Ευρωπαϊκού Κοινοβουλίου. Θα ήθελα να ξεκινήσω θετικά, με εκείνα από τα επιτεύγματα του προϋπολογισμού του 2011 που θεωρώ ως τα πλέον ενδιαφέροντα και αποτελεσματικά και ως εκείνα που έχουν ιδιαίτερη σημασία για τους ευρωπαίους πολίτες.
<P>
Πρώτον και κύριον, είμαι πολύ ικανοποιημένη που καταφέραμε να καταλήξουμε έγκαιρα σε συμφωνία, που οι δύσκολες διαπραγματεύσεις με τα κράτη μέλη και την Ευρωπαϊκή Επιτροπή ολοκληρώθηκαν πριν από το τέλος του 2010 και που καταφέραμε να αποφύγουμε τον κίνδυνο ενός προσωρινού προϋπολογισμού για το 2011, παρόλο που καθένα από τα μέρη έπρεπε, βεβαίως, να συμβιβαστεί ως έναν βαθμό. Θα ήθελα να επιστήσω την προσοχή σας σε ορισμένες πολύτιμες και ενδιαφέρουσες πτυχές όσον αφορά τις συγκεκριμένες λεπτομέρειες των όσων καταφέραμε να διαπραγματευτούμε.
<P>
Πρώτον και κύριον, αυτό αφορά την κοινή θέση που συντάξαμε και την ομόφωνη έγκριση της πρότασης του Κοινοβουλίου, του Οκτωβρίου του 2010, σχετικά με τις προτεραιότητες του Ευρωπαϊκού Κοινοβουλίου αναφορικά με τις δημοσιονομικές υποχρεώσεις. Όλες μας οι προτάσεις σχετικά με την αυξημένη χρηματοδότηση των γραμμών του προϋπολογισμού που είναι ζωτικές για τη νεολαία, την εκπαίδευση, την κινητικότητα, την καινοτομία, τα ερευνητικά προγράμματα και τα προγράμματα που αφορούν καίρια ζητήματα των διεθνών σχέσεων έγιναν δεκτές από το Συμβούλιο και την Επιτροπή. Αυτό με χαροποιεί. Θα πρέπει επίσης να σημειωθεί ότι το Κοινοβούλιο επέδειξε μεγάλο ρεαλισμό και πειθαρχία κατά την ανάγνωση του Οκτωβρίου. Χαίρομαι που το Συμβούλιο και τα κράτη μέλη έλαβαν υπόψη τους αυτήν την πειθαρχία και αναγνώρισαν τις προτεραιότητες που προτείναμε και στις οποίες κάναμε σαφή αναφορά από τον Μάρτιο.
<P>
Συνοπτικά, χαίρομαι που αυτό το τρίγωνο -νεολαία, εκπαίδευση και κινητικότητα - έγινε κατανοητό και εκτιμήθηκε δεόντως από το Συμβούλιο. Ελπίζω ότι η Επιτροπή θα καταβάλει κάθε δυνατή προσπάθεια να διασφαλίσει ότι αυτά τα αυξημένα κονδύλια θα χρησιμοποιηθούν καταλλήλως το 2011.
<P>
Χαίρομαι που καταφέραμε να κατανοήσουμε σε μεγάλο βαθμό τους ίδιους μας τους φόβους. Ωστόσο, η ικανοποίησή μας που καταφέραμε να καταλήξουμε σε συνεννόηση βλάπτεται, από πάρα πολλές απόψεις, από διάφορα σημαντικά στοιχεία. Πρώτον και κύριον, στη διάρκεια των διαπραγματεύσεων για το 2011 είδαμε στην πράξη πόσο δύσκολο είναι να εφαρμοστεί η Συνθήκη της Λισαβόνας, πόσες πολλούς άγνωστους τομείς θα βρούμε μπροστά μας και πόση πολλή κοινή εργασία πρέπει να φέρουμε σε πέρας για να αναπτύξουμε πρακτικές, πραγματιστικές λύσεις που ανακύπτουν από τα νέα πλαίσια εντός των οποίων λειτουργούμε. Αυτή η διαδικασία σαφώς δεν έχει τελειώσει.
<P>
Κατέστη επίσης σαφές με οδυνηρό τρόπο ότι τα κράτη μέλη επιδεικνύουν ολοένα και μικρότερο βαθμό αλληλεγγύης όταν πρέπει να αντιμετωπίσουν μια κρίση, η δε ακριβώς η ευρωπαϊκή αλληλεγγύη είναι η πρώτη αξία που χάνεται όταν πρέπει να γίνει εξοικονόμηση στους εθνικούς προϋπολογισμούς. Λυπούμαι βαθύτατα που τα κράτη μέλη έγιναν ξαφνικά τόσο πολύ κοντόφθαλμα και που θέλουν να κάνουν οικονομία ειδικά σε σχέση με την ευρωπαϊκή ολοκλήρωση. Είναι ένα λυπηρό θέμα. Πρέπει να επανέλθουμε σε αυτήν τη συζήτηση, καθώς είναι ξεκάθαρο ότι δεν έχει τελειώσει.
<P>
Θα ήθελα επίσης να θέσω στον κ. Wathelet δύο μάλλον σημαντικά ερωτήματα για θέματα που συνεχίζουν να με προβληματίζουν. Θα ήθελα να μάθω αν το Συμβούλιο προτίθεται να εγκρίνει την κοινή δήλωση -το σχέδιο της οποίας είδαμε, μολονότι δεν είμαι βέβαιη για το καθεστώς της- σε σχέση με το Πολυετές Δημοσιονομικό Πλαίσιο. Επιπλέον, η Ευρωπαϊκή Επιτροπή, ανταποκρινόμενη στις προσδοκίες του Κοινοβουλίου, παρουσίασε ολόκληρη σειρά μονοσέλιδων δηλώσεων, που αποσαφηνίζουν τη "Λισαβονοποίηση", την ευρωπαϊκή προστιθέμενη αξία και τους ίδιους πόρους. Θα ήθελα να ρωτήσω τον κ. Wathelet, που αντιπροσωπεύει εδώ το Συμβούλιο, αν μπορεί το Συμβούλιο να εξηγήσει τη δική του θέση σε σχέση με αυτά τα θέματα.
<P>
Για μία ακόμη φορά, θέλω να ευχαριστήσω τους συναδέλφους μου στο Ευρωπαϊκό Κοινοβούλιο για τη συμβολή τους, καθώς και όλους τους εκπροσώπους της Ευρωπαϊκής Επιτροπής και του Συμβουλίου για την εποικοδομητική τους προσέγγιση, θα εκτιμήσω δε ιδιαίτερα μια απάντηση σε αυτά τα ερωτήματα.
<SPEAKER ID="470" NAME="Helga Trüpel" LANGUAGE="DE">
Κύριε Πρόεδρε, κύριε Wathelet, κύριε Επίτροπε, κυρίες και κύριοι, ως εισηγήτρια για τον προϋπολογισμό του Κοινοβουλίου, μπορώ να μιλήσω μετά βεβαιότητας για πολιτική επιτυχία όσον αφορά αυτό το σκέλος του προϋπολογισμού. " θέση του Κοινοβουλίου μετά την ψηφοφορία επί του προϋπολογισμού τον Οκτώβριο έγινε αποδεκτή σχεδόν στο σύνολό της από το Συμβούλιο. " προσέγγιση μου ήταν να εξετάσω αυτόν τον προϋπολογισμό με μεγάλο αίσθημα ευθύνης, με φιλοδοξία ανάλογη της Συνθήκης της Λισαβόνας, αλλά και με αυτοσυγκράτηση σε ό,τι μας αφορά, διότι ασφαλώς όλοι μας κατανοούμε τη δύσκολη κατάσταση στην οποία έχουμε περιέλθει, ωστόσο παραμένουμε ταγμένοι Ευρωπαίοι. Αυτή ακριβώς ήταν η σύγκρουση σκοπών που είχαμε όσον αφορά τον προϋπολογισμό του Κοινοβουλίου, καθώς και το γενικό σκέλος του προϋπολογισμού. Τα διάφορα θεσμικά όργανα, δηλαδή το δικό μας Σώμα, αλλά και τα άλλα μικρά θεσμικά όργανα, όπως είναι ο Ευρωπαίος Επόπτης Προστασίας Δεδομένων, ο Ευρωπαίος Διαμεσολαβητής και το Ελεγκτικό Συνέδριο, έλαβαν τα κονδύλια που τα είχαν απελπιστικά ανάγκη -όχι τόσα πολλά όσα ζητούσαν αρχικά, αλλά ένα ποσό που συνιστά αναγνώριση του τι πραγματικά χρειάζονται. Ο προϋπολογισμός του Κοινοβουλίου -και το θεωρώ σημαντικό αυτό- περικόπηκε κατά 25 εκατομμύρια ευρώ σε σύγκριση με ό,τι είχε αρχικά ζητήσει το Προεδρείο. Με άλλα λόγια, αυτό αποτελεί ένα ακόμη σαφές σημάδι αυτοπεριορισμού και αυτοσυγκράτησης, όχι όμως και απάρνησης του εαυτού μας.
<P>
Κάτι άλλο που ήταν πολύ σημαντικό για μένα, ήταν να χρησιμοποιήσουμε περισσότερους πόρους για να καταστήσουμε τα κτίριά μας αποδοτικά από ενεργειακή άποψη. Θα πρέπει επίσης να υπάρχουν περισσότερα ποδήλατα εδώ στο Στρασβούργο, ούτως ώστε να μην είμαστε εξαρτημένοι από τόσα πολλά αυτοκίνητα, θα πρέπει δε να είναι δυνατό να εφοδιάσουμε το προσωπικό των θεσμικών οργάνων με κάρτες για τις τοπικές δημόσιες συγκοινωνίες στις Βρυξέλλες. Επομένως, και σε αυτό το σημείο, πρόκειται για ζήτημα περιβαλλοντικής ευθύνης. Υπήρξε εγγραφή στον προϋπολογισμό για την προσαρμογή των μισθών σύμφωνα με την δικαστική απόφαση, θα χρηματοδοτηθεί δε μέσω αναδιανομής από άλλα σκέλη του προϋπολογισμού. Αυτό σημαίνει ότι καταλήξαμε σε μια καλή συμφωνία μεταξύ Κοινοβουλίου και Συμβουλίου και συνεργαστήκαμε καλά.
<P>
Ωστόσο, επιτρέψτε μου τώρα να παραθέσω την πολιτική μου εκτίμηση αναφορικά με τον γενικό προϋπολογισμό, ως συντονίστρια της Ομάδας των Πρασίνων/Ευρωπαϊκή Ελεύθερη Συμμαχία επί του προϋπολογισμού. " αύξηση στις πληρωμές -2,91%- είναι πολύ συγκρατημένη και πρόκειται για έναν μεταβατικό προϋπολογισμό σε μια περίοδο αναγκαίας λιτότητας στα κράτη μέλη. Ωστόσο, το Κοινοβούλιο -και εξακολουθώ να πιστεύω ότι πρόκειται για ενδεδειγμένο αίτημα- ήθελε μια σαφή συμφωνία με το Συμβούλιο για τον τρόπο με τον οποίο μπορεί να εφαρμοστεί στην πράξη η Συνθήκη της Λισαβόνας, την οποία φυσικά ενέκριναν από κοινού το Συμβούλιο και το Κοινοβούλιο -άλλωστε δεν είμαστε αντίπαλοι σε αυτό το ζήτημα. Θέλω να τονίσω για μία ακόμη φορά ότι το Κοινοβούλιο δεν υπερβαίνει τους όρους της Συνθήκης της Λισαβόνας. Ζητάμε απλά την τήρηση της Συνθήκης. Ωστόσο, καλούμε επίσης το Συμβούλιο να μην κρύβεται πίσω από τα αποτελέσματα της Συνθήκης της Λισαβόνας. Κατά τη γνώμη μου υπάρχει τέτοιος κίνδυνος, τούτο δε είναι κάτι το οποίο πρέπει να επικρίνει κάθε κοινοβούλιο που σέβεται τον εαυτό του.
<P>
Εμείς οι Πράσινοι δεν είμαστε ικανοποιημένοι με ό,τι επιτύχαμε μέχρι τώρα. Υπάρχουν κάποιες λίγες υποτονικές δηλώσεις, δεν είναι όμως αυτό που εμείς επιζητούσαμε αρχικά. Είμαι της γνώμης ότι αν εγκρίνουμε μια φιλόδοξη στρατηγική για την οποία υπάρχουν πραγματικά τεκμηριωμένοι λόγοι, τότε πρέπει να επιμείνουμε σε αυτή και να μην τα παρατήσουμε πρόωρα. Ως Πράσινοι, είμαστε ικανοποιημένοι που επί του παρόντος δεν έχουμε τα χρήματα για τον αντιδραστήρα πυρηνικής σύντηξης ITER, διότι δεν το θεωρούμε αυτό πραγματική προτεραιότητα στην παρούσα φάση, από δε περιβαλλοντική άποψη, πιστεύουμε ότι θα πρέπει να δαπανούμε περισσότερα χρήματα για ανανεώσιμες πηγές ενέργειας και περιβαλλοντική αναδιάρθρωση, αντί να τα δίνουμε σε σχέδια των οποίων η επιτυχία δεν είναι εξασφαλισμένη. Ωστόσο, εκείνο που μπορούμε τώρα να δούμε αναμφίβολα όσον αφορά το επόμενο έτος είναι ότι οι διαπραγματεύσεις θα συνεχιστούν. Ελπίζω πραγματικά ότι, σε φιλοευρωπαϊκό πνεύμα μεταξύ Συμβουλίου και Κοινοβουλίου, θα έχουμε κατόπιν μεγαλύτερη επιτυχία μαζί.
<SPEAKER ID="471" NAME="Melchior Wathelet" LANGUAGE="FR">
Κύριε Πρόεδρε, κυρίες και κύριοι, είμαστε στην τελική ευθεία όσον αφορά την έγκριση του προϋπολογισμού του 2011. Αυτό δεν ήταν ένας περίπατος αναψυχής. Υπήρξαν κάποιες παγίδες, ελπίζω όμως ότι τελικά επιτυγχάνουμε τον στόχο μας σε αυτήν τη δημοσιονομική διαδικασία και ότι, όπως σας είπε η εισηγήτρια μόλις προ ολίγου, θα μπορέσουμε να εγκρίνουμε έναν προϋπολογισμό πριν από τα τέλη του τρέχοντος έτους.
<P>
Πιστεύω ότι αυτό είναι εκείνο που πραγματικά μας παρακίνησε όλους σήμερα, και ιδού η απόδειξη ότι όταν όλοι οι δημοσιονομικοί τομείς είπαν ότι ήθελαν πραγματικά να καταλήξουν σε συμφωνία, έλεγαν την αλήθεια. Ωστόσο, ίσως να πρέπει επίσης να πούμε ότι ακολουθήσαμε μια νέα πρακτική και εγκαινιάσαμε μια νέα διαδικασία, πιστεύω δε -όπως είπε μόλις τώρα η εισηγήτρια- ότι όλοι υποχρεώθηκαν να κάνουν παραχωρήσεις, όλοι υποχρεώθηκαν να κάνουν κάποιους συμβιβασμούς.
<P>
Από τη μια, το ίδιο το Ευρωπαϊκό Κοινοβούλιο τροποποίησε σε σημαντικό βαθμό το σχέδιο του Συμβουλίου αναφορικά με τις πιστώσεις ανάληψης υποχρεώσεων. Κατάφερε να συμπεριληφθούν αρκετά προγράμματα και προπαρασκευαστικές δράσεις, ξεκίνησε συζητήσεις και αμφισβήτησε τη χρηματοδότηση μεγάλου αριθμού πολιτικών, εκπλήρωσε δε πραγματικά τον ρόλο που του αναλογεί ως δημοσιονομική αρχή. Αποδέχθηκε επίσης τους περιορισμούς που το Συμβούλιο επέβαλε με κάποια αυστηρότητα, ιδιαίτερα όσον αφορά τις πιστώσεις πληρωμών.
<P>
Ωστόσο, υπάρχει επίσης η κοινή δήλωση στην οποία αναφέρθηκε η εισηγήτρια και την οποία το Συμβούλιο υιοθετεί σαφώς, δεδομένου ότι πρόκειται περί κοινής δήλωσης. Θα έχετε επίσης μάθει ότι λάβαμε μια επιστολή από τον πρωθυπουργό του Βελγίου, τον σημερινό Πρόεδρο του Συμβουλίου, η οποία απευθύνεται στον Πρόεδρο του Ευρωπαϊκού Κοινοβουλίου και μας λέει ότι οι εκπρόσωποι των επόμενων τεσσάρων εξαμηνιαίων Προεδριών επιβεβαίωσαν ότι επιθυμούν να διεξαγάγουν τη διαδικασία για την ανάπτυξη μελλοντικών δημοσιονομικών προοπτικών σύμφωνα με τις διατάξεις της Συνθήκης. Επομένως, κατά μία έννοια, αυτή είναι η πρώτη υλοποίηση της κοινής δήλωσης που εγκρίναμε από κοινού σε σχέση με την ανάπτυξη των μελλοντικών δημοσιονομικών προοπτικών.
<P>
Από την άλλη πλευρά, το Ευρωπαϊκό Κοινοβούλιο παρουσίασε επίσης έναν κατάλογο απαιτήσεων όσον αφορά τις δικές του φιλοδοξίες σε σχέση με τις διαδικασίες που άπτονται των ιδίων πόρων, εσείς δε οι ίδιοι είχατε την ευκαιρία να γνωρίσετε το περιεχόμενο της δήλωσης της Ευρωπαϊκής Επιτροπής, η οποία κατέδειξε ότι, μέσω της άσκησης της εξουσίας της ανάληψης πρωτοβουλίας, θα προωθήσει πραγματικά αυτό το πρόγραμμα και κατ' αυτόν τον τρόπο θα εφαρμόσει τη νέα δημοσιονομική διαδικασία, καθώς και τις ερχόμενες δημοσιονομικές προοπτικές.
<P>
Όσον αφορά τον προϋπολογισμό του 2011 αυτόν καθεαυτόν, είναι γεγονός ότι είναι ένας αυστηρός προϋπολογισμός, με αύξηση των πιστώσεων πληρωμών κατά 2,9%. Παρά ταύτα, όμως, καταφέραμε να διασφαλίσουμε ότι θα μπορέσει να πάρει σάρκα και οστά η Υπηρεσία Εξωτερικής Δράσης. Καταφέραμε επίσης να χρηματοδοτήσουμε τις τρεις νέες υπηρεσίες χρηματοπιστωτικής εποπτείας στο πλαίσιο αυτής της περιορισμένης αύξησης της χρηματοδότησης κατά 2,91%. Κινητοποιώντας τα μέσα ευελιξίας, καταφέραμε επίσης να λάβουμε υπόψη τις πολιτικές προτεραιότητες που ήθελε να υλοποιήσει το Κοινοβούλιο, παρέχοντας 105 εκατομμύρια ευρώ για νέες προπαρασκευαστικές δράσεις, προγράμματα για τη νεολαία και προγράμματα για την κινητικότητα. Όπως διαπιστώσατε, κυρία Trüpel, όταν μιλάμε για τις προτεραιότητες του Κοινοβουλίου, χρησιμοποιούμε ακριβώς τα ίδια λόγια που επαναλαμβάνετε κάθε τόσο, τόσο στους τριμερείς διαλόγους όσο και στην τελευταία σας ομιλία.
<P>
" διεξαγωγή αυτής της νέας διαδικασίας στο πλαίσιο των διατάξεων της Λισαβόνας αποτέλεσε μια νέα εμπειρία για όλους μας, οφείλω δε να ομολογήσω ταπεινά, πρωτίστως για μένα. Είναι, πάντως, γεγονός ότι αυτό μας επέτρεψε να έχουμε μια σειρά συναντήσεων και συζητήσεων -ενίοτε έντονων- αλλά για μία ακόμη φορά μπορούμε να πούμε σήμερα ότι καταλήξαμε σε συμφωνία.
<P>
Θα έλεγα ότι εξακολουθώ να έχω την αίσθηση πως έγιναν λιγότερα από όσα έπρεπε και έχω μια κάποια πικρία δυστυχώς σε ό,τι αφορά τη δυνατότητα να μεταφέρουμε την ευελιξία από την ομοφωνία στην ειδική πλειοψηφία. Πιστεύω ότι οι προσπάθειές μας πραγματικά μας έφεραν κοντά σε μια συμφωνία και ο φόβος μου είναι ότι αυτή η δυνατότητα δεν θα δοθεί. Θεωρώ κρίμα το γεγονός ότι δεν αδράξαμε αυτήν την ευκαιρία, ούτε στο ζήτημα της ευελιξίας αυτής καθεαυτής, ούτε όσον αφορά τη χρηματοδότηση του ITER.
<P>
Αυτή λοιπόν μπορεί να μην είναι μια απλή διαδικασία, αν όμως υπάρχει καλή θέληση και η βούληση να επιτύχουμε και από τις δύο πλευρές, θα τα καταφέρουμε. Σε αυτό το σημείο, θα ήθελα επίσης να ευχαριστήσω όλους εκείνους που πραγματικά συνέβαλαν στο να εξασφαλιστεί ότι αύριο, ας το ελπίσουμε, θα μπορέσουμε να επιβεβαιώσουμε αυτήν τη συμφωνία: τον ίδιο τον Πρόεδρο Buzek, που όπως είπα πραγματικά ρίχτηκε στη δουλειά κατά τη διάρκεια αυτής της διαδικασίας, αλλά και τον κ. Lamassoure, τις εισηγήτριες, την κ. Jędrzejewska και την κ. Trüpel, και προφανώς τον Επίτροπο Lewandowski, που παρά τις διαφωνίες επανερχόταν κάθε φορά με νέες προτάσεις, διασφαλίζοντας τελικά την περάτωση αυτής της διαδικασίας.
<P>
Ιδού λοιπόν η απόδειξη ότι μπορούμε να καταλήξουμε σε συμφωνίες, καθώς και η απόδειξη ότι αυτή η νέα διαδικασία της Λισαβόνας μπορεί να αποτελέσει επιτυχία. Παρά τις παγίδες και τις δυσχέρειες που αντιμετωπίσαμε, πετύχαμε να καταλήξουμε σε συμφωνία και έχουμε αυτόν τον προϋπολογισμό, που είναι πολύ παραπάνω από απλά ένας προϋπολογισμός: θα παράσχει επίσης συγκεκριμένα αποτελέσματα για τους πολίτες σε σχέση με την κινητικότητα, τη νεολαία, τα διαρθρωτικά ταμεία που θα είναι δυνατό να αποδεσμευτούν για εκείνες τις ευρωπαϊκές περιφέρειες που όντως το έχουν ανάγκη, την Υπηρεσία Εξωτερικής Δράσης και τους χρηματοπιστωτικούς οργανισμούς.
<P>
Πράγματι, χάρη σε αυτόν τον προϋπολογισμό, θα μπορέσουμε να υλοποιήσουμε πολιτικές στην υπηρεσία των ευρωπαίων πολιτών. Αυτό είναι εκείνο που πρέπει να μας εμψυχώνει και αυτό είναι εκείνο που διασφάλισε ότι όλοι προέβησαν στους αναγκαίους συμβιβασμούς για να επιτευχθεί συμφωνία.
<SPEAKER ID="472" NAME="Janusz Lewandowski" LANGUAGE="EN">
Κύριε Πρόεδρε, επικροτώ, εξ ονόματος της Επιτροπής, το γεγονός ότι το Κοινοβούλιο προτίθεται να ψηφίσει επί του προϋπολογισμού του 2011, έστω και αν δεν έχουν ολοκληρωθεί όλα τα στοιχεία της αρχικής δέσμης, που περιλαμβάνει έναν κανονισμό για το Πολυετές Δημοσιονομικό Πλαίσιο, μια νέα διοργανική συμφωνία, καθώς και τη χρηματοδότηση του ITER.
<P>
Με την ψήφιση, τα δύο σκέλη της δημοσιονομικής εξουσίας επιδεικνύουν ένα αίσθημα ευθύνης για την αποφυγή μιας δημοσιονομικής κρίσης σε μια περίοδο κατά την οποία η Ευρώπη αντιμετωπίζει σοβαρές προκλήσεις και αντιμετωπίζουμε χρηματοοικονομική αστάθεια σε αρκετά κράτη μέλη.
<P>
Πρέπει να υπογραμμίσω τη σημασία του να ψηφίσει το Κοινοβούλιο κατά τον ίδιο τρόπο που ψήφισε το Συμβούλιο, δηλαδή να αποφευχθεί περαιτέρω διαδικασία συνδιαλλαγής. Το Συμβούλιο προέβη σε ενέργειες για να συμπεριλάβει τις επιθυμίες του Κοινοβουλίου σε προπαρασκευαστικές δράσεις, πιλοτικά προγράμματα, αποθεματικά και δημοσιονομικές παρατηρήσεις. Πιστεύω ότι αυτό - το να ψηφίσουμε κατά τον ίδιο τρόπο και να αποφύγουμε περαιτέρω καθυστερήσεις- δοκιμάζει τη βούληση που έχουμε για να παραδώσουμε τον προϋπολογισμό, να παραδώσουμε τα μέσα στους ευρωπαίους πολίτες, ώστε να υλοποιήσουν έργα και προγράμματα που θα μπορούν και θα πρέπει να οδηγήσουν σε αύξηση των θέσεων εργασίας.
<P>
Σε ό,τι αφορά τις αναλήψεις υποχρεώσεων, το επίπεδο που τίθεται προς ψήφιση είναι 141,8 δισεκατομμύρια ευρώ, που αντιστοιχούν στο 1,13% του ΑΕΕ, νομίζω δε ότι έχουν συμπεριληφθεί μείζονες προτεραιότητες του Κοινοβουλίου σε σχέση με τη νεολαία, τις μικρές και μεσαίες επιχειρήσεις και την έρευνα στους τομείς 1α και 3β, και με την Παλαιστίνη στον τομέα 4.
<P>
Για την επίτευξη αυτών των στόχων, πρέπει να κινητοποιήσουμε το μέσο ευελιξίας σε ύψος 105 εκατομμυρίων ευρώ. Οι πληρωμές καθορίζονται στο επίπεδο των 126,5 δισεκατομμυρίων ευρώ, ποσό που αντιστοιχεί στο 1,01% του ΑΕΕ. Αυτή είναι η αντίληψη για τους δημοσιονομικούς περιορισμούς που αντιμετωπίζουν επί του παρόντος τα κράτη μέλη.
<P>
Το επίπεδο των πληρωμών έχει καθοριστεί υπό τον όρο -που είναι πολύ σημαντικός για την Επιτροπή- ότι συμφωνούν σε μια κοινή δήλωση, που υποβάλλεται για να υπάρξει άμεση αντίδραση αν παραστεί ανάγκη, προκειμένου να παρασχεθούν πρόσθετες πιστώσεις πληρωμών μέσω μεταβιβάσεων ή διιορθωτικών προϋπολογισμών, με στόχο την αποφυγή τυχόν ελλειμμάτων σε πιστώσεις πληρωμών.
<P>
Βέβαια, στην περίπτωση των αποθεματικών που πιθανόν να ψηφιστούν, πρέπει να επαναλάβω τη θέση της Επιτροπής και πασχίζουμε βεβαίως να ανταποκριθούμε στους όρους που έθεσε το Κοινοβούλιο το συντομότερο δυνατόν.
<P>
Είναι πολύ σημαντικό να υπάρχει ένας προϋπολογισμός, ούτως ώστε να μπορέσουμε να συνεχίσουμε τις συζητήσεις στους άλλους τομείς χωρίς την πρόσθετη περιπλοκή του να εργαζόμαστε υπό προσωρινά δωδεκατημόρια. Αυτό είναι πραγματικά πολύ σημαντικό.
<P>
Εκείνο που μένει, είναι η χρηματοδότηση του ITER, εκείνο δε που συνδέεται με τη χρηματοδότηση του ITER είναι η διεθνής αξιοπιστία μιας ενωμένης Ευρώπης ως εταίρου για παγκόσμια επιστημονικά και τεχνολογικά προγράμματα. Αν δεν καταφέρουμε να συμφωνήσουμε -και αυτή είναι η ύστατη στιγμή για να συμφωνήσουμε- χάνουμε περί τα 570 εκατομμύρια ευρώ από τα περιθώρια του 2010 και, επομένως, χάνουμε επίσης το πεδίο ελιγμών στο περιθώριο του 2011. Συνεπώς, θεωρώ ότι η ψήφιση και η συμφωνία επί του ITER θα είναι αμοιβαία επωφελής για όλους μας.
<P>
Απομένει επίσης η προσαρμογή, η μεταφορά της Συνθήκης της Λισαβόνας στα εθνικά δίκαια υπό τη μορφή του Πολυετούς Δημοσιονομικού Πλαισίου και της νέας διοργανικής συμφωνίας. Πρέπει να εξάρω τις προσπάθειες του εισηγητή για τον προϋπολογισμό, του Reimer Böge, καθώς και του κ. Wathelet, για την εξεύρεση συμφωνίας σε αυτόν ακριβώς τον τομέα, που συνεπάγεται επίσης έναν βαθμό ευελιξίας. Αυτό είναι σωστό. Μπορεί να ακούω στο Κοινοβούλιο, στη συζήτηση, ότι αυτό είναι πιο περιορισμένο σε σύγκριση με το τρέχον σύστημα, αλλά αποτελεί έναν συμβιβασμό που πραγματικά εξασφαλίζει στην πράξη το ίδιο επίπεδο ευελιξίας που εφαρμοζόταν μέχρι τώρα. Συνεπώς, φαίνεται να είναι αποδεκτό σε αυτήν την περίοδο δημοσιονομικής εξυγίανσης στα κράτη μέλη.
<P>
Πρέπει να συνεχίσουμε τις προσπάθειές μας για τη μεταφορά στα εθνικά δίκαια της Συνθήκης της Λισαβόνας μέσω της έγκρισης του Πολυετούς Δημοσιονομικού Πλαισίου και της νέας διοργανικής συμφωνίας, ειδάλλως, με αδιέξοδο και καθυστερήσεις σε αυτούς τους τομείς, βρισκόμαστε σε άγνωστο και όχι σε σταθερό έδαφος σε ό,τι αφορά τις νομικές προϋποθέσεις των προσπαθειών μας για το μέλλον.
<P>
Αυτή ήταν η δοκιμή στην πράξη της Συνθήκης της Λισαβόνας. Δεν καταδείχθηκε όπως είχε αρχικά σχεδιαστεί, ως μέσο διευκόλυνσης του συμβιβασμού και της λήψης των αποφάσεων, ελπίζω όμως ότι θα μπορέσουμε να συναγάγουμε συμπεράσματα από την εμπειρία και, προεξοφλώντας την ψηφοφορία στο Κοινοβούλιο, αρχίσαμε ήδη τις προετοιμασίες για τον προϋπολογισμό του 2012. Αυτό είναι σημάδι της αισιοδοξίας μας. Ευχαριστώ όλους εκείνους που συμμετείχαν στον συμβιβαστικό μηχανισμό αναφορικά με τον ετήσιο προϋπολογισμό του 2011, τον Alain Lamassoure, τον Πρόεδρο Buzek, τον κ. Wathelet και τους εισηγητές.
<SPEAKER ID="473" NAME="László Surján" LANGUAGE="HU">
Κύριε Πρόεδρε, τώρα δοκιμάζουμε τα αποτελέσματα της Συνθήκης της Λισαβόνας σε εμάς τους ίδιους. Εμείς και τα ευρωπαϊκά ΜΜΕ, γενικότερα, είπαμε συχνά ότι οι εξουσίες του Κοινοβουλίου ενισχύθηκαν τρομερά συνεπεία της συνθήκης αυτής. Λοιπόν, είναι γεγονός ότι τα δύο σκέλη της δημοσιονομικής αρχής έχουν περίπου την ίδια ισχύ, η δύναμη όμως αυτού του σκέλους δεν μπορεί να χρησιμοποιηθεί πραγματικά, καθώς η Συνθήκη μας καταδικάζει σε συμφωνία. " μόνη περίπτωση όπου οι εξουσίες του Κοινοβουλίου θα ήταν πιο εκτεταμένες, δηλαδή αν το Συμβούλιο καταψήφιζε τον εαυτό του στο μέλλον, είναι εντελώς αδιανόητη. Όλοι πρέπει να αντιμετωπίσουμε το γεγονός ότι αν συνεχίσουμε με δωδεκατημόρια, δεν μπορούμε παρά να παραπατάμε από τον ένα μήνα στον άλλο και να μην αποτελέσουμε μια Ευρωπαϊκή Ένωση και συνεπώς, κατά βάση σε συμφωνία με τις άλλες Ομάδες, το Ευρωπαϊκό Λαϊκό Κόμμα θεωρεί αναγκαίο για την Ευρωπαϊκή Ένωση να έχει έναν έγκυρο προϋπολογισμό κατά την αυριανή ψηφοφορία.
<P>
" βάση αυτού του προϋπολογισμού θα είναι ο προϋπολογισμός που κατέθεσε η Ευρωπαϊκή Επιτροπή το καλοκαίρι και που το Κοινοβούλιο έκρινε καλά τεκμηριωμένο και υγιή. Το Συμβούλιο είχε λίγο-πολύ την ίδια άποψη, καθώς δεν τον τροποποίησε και πολύ και χαμήλωσε μόνο κατά τι το επίπεδο πληρωμών, επικαλούμενο τη μεγάλη κρίση. Είναι μια αστεία κρίση αν, προφανώς, μπορεί να επιλυθεί με τέσσερα δισεκατομμύρια σε σύγκριση με το εισόδημα των κρατών μελών της ΕΕ. Για να είμαστε ειλικρινείς, αυτό το επίπεδο περικοπής θα μπορούσε να θεωρηθεί κάπως λαϊκίστικο. Εκείνο που με χαροποίησε στην τελική συμφωνία, όταν το Κοινοβούλιο ενέκρινε αυτήν την περικοπή των τεσσάρων δισεκατομμυρίων ευρώ, ήταν ότι δεν περικόψαμε ποσά με μια ισοπεδωτική λογική, αλλά αντίθετα διατηρήσαμε ως τομείς προτεραιότητας τους σημαντικούς τομείς για τους οποίους το Κοινοβούλιο επεδείκνυε ιδιαίτερη ευαισθησία.
<P>
Θεωρώ από την πλευρά μου πολύ σημαντικό ότι υπήρξε ουσιαστική αύξηση, ύψους σχεδόν 15%, στα κονδύλια που διατίθενται για τη στήριξη της πολιτικής της συνοχής. Είναι επίσης σημαντικό να επιτύχουμε μια κάποια πρόοδο. Κατανοώ το νεύμα, κύριε Πρόεδρε, θα σταματήσω αμέσως, θέλω όμως να πω ακόμα ότι το Κοινοβούλιο έκανε ένα μεγάλο σφάλμα στο τέλος της διαδικασίας διαπραγμάτευσης, τα δε συμφέροντα που είναι ριζωμένα σε κομματικές πολιτικές μας δυσχέραναν εξαιρετικά στο να επιτύχουμε όλους τους στόχους μας.
<SPEAKER ID="474" NAME="Martin Schulz" LANGUAGE="DE">
Κύριε Πρόεδρε, θα ήθελα να συνεχίσω με βάση τα όσα ανέφερε ο κ. Surján. Έχουμε να κάνουμε με μια νέα διαδικασία, όπου τα δύο μέρη του δημοσιονομικού νομοθέτη, το Συμβούλιο και το Κοινοβούλιο, λειτουργούν σε ισότιμη βάση. Θα ήθελα να απευθυνθώ σε όλους εκείνους τους συναδέλφους βουλευτές της Επιτροπής Προϋπολογισμών, που παραπονέθηκαν ότι αυτή η συζήτηση κομματικοποιήθηκε. Θα ήθελα να σας πω ότι η λογική αυτής της νέας διαδικασίας υπαγορεύει να πάμε πέρα από τα τεχνικά δημοσιονομικά ζητήματα και να συζητήσουμε περί πραγματικής δημοσιονομικής πολιτικής. Με αυτήν τη δημοσιονομική πολιτική κατέστη σαφές ότι στις άλλες αρχές και στο Ευρωπαϊκό Συμβούλιο υπάρχει πρόθεση χρησιμοποίησης της δημοσιονομικής πολιτικής για την επίτευξη μιας διαφορετικής Ευρωπαϊκής Ένωσης. Συνεπώς, θα ξεκινήσω με την Προεδρία του Συμβουλίου -με σας, κύριε Wathelet.
<P>
Κατά τη γνώμη μου, αυτό το Κοινοβούλιο οφείλει πολλά στη βελγική Προεδρία, διότι πιστεύω ότι συνέβαλε στο να επιτύχουμε κάτι που δεν πίστευα ότι ήταν δυνατό πριν από τρεις εβδομάδες. Στο Συμβούλιο, η κυβέρνηση του "νωμένου Βασιλείου και η κυβέρνηση των Κάτω Χωρών -πρέπει επίσης να τις αναφέρουμε ονομαστικά εδώ- δεν ήταν έτοιμες να συμφωνήσουν σε έναν συμβιβασμό σε σχέση με τη συμμετοχή του Κοινοβουλίου στη δημοσιονομική Προοπτική. Οι συμβιβασμοί που επιζητούσαμε με το Συμβούλιο απορρίφθηκαν. Μέχρι και το τελευταίο λεπτό, επιχείρησαν να καταλήξουν σε συμβιβασμό, αυτές όμως οι δύο κυβερνήσεις είπαν "όχι". Βρέθηκε μια πολύ έξυπνη λύση, ίσως μια βελγική λύση, δηλαδή να βάλουμε τις κυβερνήσεις που θα ασκήσουν την Προεδρία την επόμενη διετία -την Ουγγαρία, την Πολωνία, τη Δανία και την Κύπρο- να προβούν σε δήλωση ότι θα εμπλέξουν το Κοινοβούλιο στην ανάπτυξη στόχων. Υποθέτω ότι αυτό θα συμβεί όπως πριν, με άλλα λόγια, με βάση την τρέχουσα διοργανική συμφωνία. Συνεπώς, τέσσερις κυβερνήσεις στο Ευρωπαϊκό Συμβούλιο δήλωσαν ότι έχουν διαφορετική γνώμη από την κυβέρνηση των Κάτω Χωρών και την κυβέρνηση του "νωμένου Βασιλείου. Αυτό συνιστά μείζονα επιτυχία, διότι κατέστησε σαφές ότι το Συμβούλιο δεν είναι ομοιογενές σύνολο που μπορεί να υπαγορεύσει έναν ομοιόμορφο στόχο, αλλά ότι υπάρχουν αναμφισβήτητα διαφορετικές απόψεις στο Συμβούλιο, για παράδειγμα στην περίπτωση κρατών όπως η Ουγγαρία ή η Πολωνία, που φοβούνται ότι με τη χρηματοδότηση της Υπηρεσίας Εξωτερικής Δράσης, του ITER και του Galileo από τους ίδιους δημοσιονομικούς πόρους με εκείνους που διαθέτουμε σήμερα, αλλά με τις γεωργικές δαπάνες να παγώνουν έως το 2013, θα πρέπει να γίνουν περικοπές κάπου σε κάποιο σημείο. Επιπλέον, οι περικοπές θα γίνονταν τότε σε σχέση με την πολιτική συνοχής. Συνεπώς, έχουμε συμμάχους στο Συμβούλιο, δηλαδή, εκείνα τα κράτη που δεν θέλουν αυτές τις περικοπές, συγκεκριμένα τα επόμενα δύο κράτη που θα ασκήσουν την Προεδρία, την Πολωνία και την Ουγγαρία. Σε σχέση με αυτό, το Κοινοβούλιο σημείωσε μια μεγάλη επιτυχία.
<P>
Δεν συμμερίζομαι την άποψη της κ. Trüpel ότι υποχωρήσαμε -εντελώς αντίθετα! Σε σχέση με το δεύτερο βασικό πολιτικό αίτημα που διατυπώσαμε, την ευελιξία, δεν επιτεύχθηκε καμία συμφωνία. Το θέμα αναβλήθηκε. Κύριε Wathelet, λέτε ότι τώρα υπάρχει ομοφωνία και ότι θα μπορούσατε να έχετε την ειδική πλειοψηφία. Θα αντιστρέψω το επιχείρημα και θα πω ότι εκείνοι που επιθυμούν να έχουν τον ITER θα πρέπει να διασφαλίσουν επίσης ότι υπάρχει ομοφωνία στο Συμβούλιο για συνεργασία σε σχέση με την ευελιξία, ειδάλλως δεν θα αποκτήσουν τον ITER.
<P>
Διαπραγματευτήκαμε σκληρά και με ιδιαίτερα αμφιλεγόμενο τρόπο. Σε τελική ανάλυση, το θέμα δεν αφορούσε αριθμούς, αλλά την πολιτική βούληση.
<P>
Τέλος, το τρίτο μου σημείο είναι ότι σε μια έντονη συζήτηση, η Επιτροπή πήρε θέση μεταξύ του Συμβουλίου και του Κοινοβουλίου. Στο Συμβούλιο, δεν υπάρχει ούτε μία κυβέρνηση που να είναι πρόθυμη να συζητήσει τους ιδίους πόρους μας. Θέλουμε να συζητήσουμε τους ιδίους πόρους μας. " Επιτροπή τοποθετήθηκε. Σε αυτό το ζήτημα, συντάχθηκε με το Κοινοβούλιο. Συνεπώς, τα κοινοτικά θεσμικά όργανα συμφωνούν. Την άνοιξη αναμένω από τον Πρόεδρο της Επιτροπής και από εσάς, κύριε Lewandowski, να παρουσιάσετε μια κατάλληλη πρόταση σχετικά με τις διευθετήσεις για τους ίδιους πόρους μας στην ΕΕ. Τα κράτη μέλη -οι 27 κυβερνήσεις- θα πρέπει τότε να λάβουν θέση ως προς αυτό.
<P>
Με εκπλήσσει κάπως το γεγονός ότι είμαι ο μόνος πρόεδρος Ομάδας που μιλώ εδώ σήμερα. Θα ήθελα επίσης να απευθυνθώ στους συναδέλφους μου βουλευτές σε σχέση με αυτό. Υπήρξε, ως έναν βαθμό, μια έντονη συζήτηση ανάμεσα σε μας και τους ειδικούς επί του προϋπολογισμού. Πιστεύω ότι στο τέλος τα πράγματα πήραν τη σωστή κατεύθυνση. Θα ήθελα να ευχαριστήσω τις εισηγήτριες για τον προϋπολογισμό, την κ. Jędrzejewska και την κ. Trüpel. Μέσω της αυξημένης μου ενασχόλησης με τον προϋπολογισμό σε πολιτικό επίπεδο, έμαθα πόσο δύσκολη είναι αυτή η δουλειά. Θα ήθελα να εξάρω το έργο σας. Τέλος, θέλω να ζητήσω συγγνώμη από όλα τα μέλη της Επιτροπής Προϋπολογισμών που, ενίοτε, ένιωσαν ότι τους προκαλούσα. Οφείλω πάντως να σας πω ότι θεώρησα αναγκαία αυτήν την πρόκληση.
<SPEAKER ID="475" NAME="Anne E. Jensen" LANGUAGE="DA">
Κύριε Πρόεδρε, θα ήθελα επίσης να ξεκινήσω ευχαριστώντας την κ. Jędrzejewska και την κ. Trüpel για το ολοκληρωμένο και υψηλής ποιότητας έργο που επιτέλεσαν σε σχέση με τον προϋπολογισμό, ίσως δε ιδιαίτερα την κ. Jędrzejewska, που είχε ένα απίστευτα δύσκολο καθήκον βάσει της νέας διαδικασίας. Θα ήθελα να ευχαριστήσω τη βελγική Προεδρία, που συνέβαλε τα μέγιστα, πιστεύω δε ότι και ο πρόεδρός μας, ο κ. Lamassoure, επιτέλεσε έξοχο έργο στη διάρκεια αυτών των διαπραγματεύσεων. " Επιτροπή επιχείρησε επίσης να συμβάλει εποικοδομητικά, ιδιαίτερα κατά την τελική φάση εδώ.
<P>
Από τη σκοπιά της Ομάδας της Συμμαχίας Φιλελευθέρων και Δημοκρατών για την Ευρώπη, αυτό είναι ένα καλό αποτέλεσμα για τον προϋπολογισμό του 2011. Εξασφαλίσαμε τις αναγκαίες πιστώσεις για την έρευνα, την ενέργεια και την εκπαίδευση, στον δε τομέα των εξωτερικών υποθέσεων, βρήκαμε χρήματα για την Παλαιστίνη και για τις χώρες που παράγουν μπανάνες χωρίς να περικόψουμε άλλα προγράμματα. Αυτή η διαδικασία του προϋπολογισμού έδειξε ότι το Πολυετές Δημοσιονομικό Πλαίσιο είναι πολύ αυστηρό και ανελαστικό. Δεν επιλύσαμε ακόμη το πρόβλημα της χρηματοδότησης του προγράμματος πυρηνικής σύντηξης ITER για τα αμέσως επόμενα χρόνια -κάτι στο οποίο αναφέρθηκαν αρκετοί. " Ομάδα της Συμμαχίας Φιλελευθέρων και Δημοκρατών για την Ευρώπη θα ήθελε να βρεθεί μια λύση σε αυτό. Αν θέλουμε να συνεχίσουμε να εκπληρώνουμε τις φιλοδοξίες που καθορίστηκαν στην ενεργειακή πολιτική της ΕΕ, θα αντιμετωπίσουμε δυσχερείς διαπραγματεύσεις για τον προϋπολογισμό και στα αμέσως προσεχή χρόνια, εκτός εάν έχουμε μια συμφωνία που θα διασφαλίσει μεγαλύτερη ευελιξία. Ελπίζω αυτό να συμβεί σύντομα, σε σχέση δε με αυτό θα ήθελα να ευχαριστήσω τον κ. Böge για τις άοκνες προσπάθειές του να διασφαλίσει ότι θα βρεθεί μια καλή λύση.
<SPEAKER ID="476" NAME="Isabelle Durant" LANGUAGE="FR">
Κύριε Πρόεδρε, κύριε Wathelet, κύριε Επίτροπε, μόλις πριν ένα μήνα, παρόλο που γενικά είχαμε μια συμφωνία για τα μεγέθη για τον προϋπολογισμό του 2011, οι τέσσερις μεγάλες πολιτικές Ομάδες παρενέβησαν με πολύ ηχηρό και δυναμικό τρόπο ζητώντας από τη βελγική Προεδρία να διαπραγματευτεί με το Συμβούλιο όχι μόνο για τους αριθμούς του 2011, για τους οποίους υπήρχε συμφωνία, αλλά και για μια πραγματική πολιτική συμφωνία για το επόμενο στάδιο, μια πολιτική συμφωνία που θα μας επιτρέψει να εργαστούμε από κοινού, με τη μορφή μιας σύμβασης ή με κάποια άλλη μορφή -μικρή σημασία έχει- αλλά και με τα εθνικά κοινοβούλια και τις κυβερνήσεις, σε σχέση με το μελλοντικό δημοσιονομικό πλαίσιο και τους ιδίους πόρους. Όλοι συμφώνησαν.
<P>
Το ζητήσαμε αυτό τη δεδομένη στιγμή, μόλις πριν ένα μήνα, διότι θεωρήσαμε πως έπρεπε να εξασφαλίσουμε το μέλλον των ευρωπαϊκών οικονομικών, διότι θεωρήσαμε ότι έπρεπε να προστρέξουμε για τη διάσωση των προϋπολογισμών των κρατών μελών, που όλα τους αντιμετωπίζουν δυσκολίες, και διότι η Ευρωπαϊκή Ένωση πρέπει να έχει τους ιδίους πόρους της. Όλοι συμφώνησαν και θα έλεγα ότι αυτό ειπώθηκε πολύ δυναμικά.
<P>
Ένα μήνα μετά, πού βρισκόμαστε σε σχέση με αυτό; Ξεκινάμε πάλι από το μηδέν. Ο προϋπολογισμός του 2011 πρόκειται να εγκριθεί. Αγνοεί την ευελιξία και τον ITER. Δεν λυπούμαι καθόλου για τον ITER, όπως ξέρετε, από την άλλη όμως πλευρά, η βελγική Προεδρία -έστω και αν κατέβαλε τεράστιες προσπάθειες, το παραδέχομαι- χρυσώνει κάπως το χάπι για μας σήμερα προτείνοντας να αρκεστούμε σε μια δήλωση του Συμβουλίου, στη σοφία της Επιτροπής -παρόλο που ελπίζω ότι θα είναι πάντα στο πλευρό του Κοινοβουλίου∙ αυτή είναι η θέση που της αρμόζει- και στην επιστολή του κ. Leterme, του πρωθυπουργού, που στην πράξη υποδεικνύει ότι θα πρέπει να σεβαστούμε τις Συνθήκες. Είναι θετικό το γεγονός ότι δεν μας προτείνει το αντίθετο -αυτό θα προκαλούσε έκπληξη.
<P>
Πρέπει, επομένως, να παραδεχθείτε ότι πρόκειται για μια σαφώς ασήμαντη πρόταση και πρέπει να αντιληφθείτε ότι είμαστε κάπως απογοητευμένοι. Δεν είμαι καν βέβαιη ότι η ίδια η βελγική Προεδρία πιστεύει απόλυτα ό,τι λέει, παρόλο που, αν ο "περίπατος αναψυχής" είχε κρατήσει λίγο ακόμα, κύριε Wathelet, ενδεχομένως να είχαμε μπορέσει να καταλήξουμε σε καλύτερη συμφωνία, μια ισχυρότερη συμφωνία για το μέλλον, που θα μας έδινε μεγαλύτερες πιθανότητες να παράσχουμε κατάλληλες εγγυήσεις για το μέλλον.
<P>
Έχετε την αίσθηση ότι έχουμε ελάχιστα εν προκειμένω, και εγώ έχω την ίδια αίσθηση. Έστω και έτσι, θα ενεργήσουμε δεόντως και θα εγκρίνουμε συναφώς το ψήφισμα, παρ' όλες του τις ελλείψεις, σε ό,τι δε αφορά όλα τα υπόλοιπα, χάσαμε μια ευκαιρία, να είστε όμως βέβαιοι ότι θα είμαστε παρόντες στην επόμενη συνάντηση, διότι η συζήτηση για τις προοπτικές δεν τελείωσε.
<SPEAKER ID="477" NAME="Derk Jan Eppink">
εξ ονόματος της Ομάδας ECR. - (ΕΝ) Κύριε Πρόεδρε, θα επιχειρήσω να είμαι συντομότερος από την προηγούμενη ομιλήτρια. " Ομάδα μου προτείνει την έγκριση του προϋπολογισμού, όπως συμφωνήθηκε από το Συμβούλιο. Παρέχει μια μικρή αύξηση και αυτός είναι ένας λογικός συμβιβασμός. Λάβετε υπόψη ότι τα κράτη μέλη της ΕΕ και οι πολίτες πρέπει να περικόψουν τους προϋπολογισμούς τους. Δυστυχώς, η συζήτηση για τον προϋπολογισμό εκκινεί από εσφαλμένη βάση. Το Κοινοβούλιο ζήτησε αύξηση 6%, κάτι το οποίο ήταν γελοίο και έδειξε ότι αυτή η συνέλευση ήταν εκτός πραγματικότητας. Εδώ, η συζήτηση τελικά άναψε από κάποιους θερμοκέφαλους, που ήθελαν να καταστήσουν όμηρο τον προϋπολογισμό για να εκβιάσουν πρόσβαση σε ιδίους πόρους, με άλλα λόγια, φορολογία της ΕΕ. Ανέκαθεν εκφράζαμε την αντίθεσή μας σε αυτό. " Λισαβόνα είναι ξεκάθαρη σε αυτό. Το Κοινοβούλιο έχει δικαίωμα να παρέχει συμβουλή, δεν έχει δικαίωμα να συναποφασίζει.
<P>
Το Κοινοβούλιο έχασε αυτήν τη μάχη, όπως είχαμε προβλέψει. Τώρα κινείται προς τη θέση που εξαρχής υποστήριζαν οι Ευρωπαίοι Συντηρητικοί -έναν προϋπολογισμό που θα αντιπροσωπεύει 1% του ΑΕγχΠ. Οι θερμοκέφαλοι εδώ πρέπει να ηρεμήσουν, ιδιαίτερα οι Πράσινοι. Σκεφθείτε μόνο ότι η ΕΕ δεν είχε προϋπολογισμό για το επόμενο έτος, ενώ το ευρώ βρισκόταν σε ανεξέλεγκτη πτώση. Είναι άραγε αυτή η εικόνα την οποία θέλετε να προβάλετε στις χρηματοοικονομικές αγορές; Δεν θα ήταν διόλου ευχαριστημένοι.
<P>
Θα ήθελα να συγχαρώ τις κυβερνήσεις του "νωμένου Βασιλείου και των Κάτω Χωρών για την θέση τους που είναι ζήτημα αρχής. Ευχαριστώ τη βελγική κυβέρνηση για τον ρόλο της ως εντίμου διαμεσολαβητή και ευχαριστώ την Επιτροπή για το έργο της, που το χαρακτήρισε η γνώση και η νηφαλιότητα.
<SPEAKER ID="478" NAME="Miguel Portas" LANGUAGE="PT">
Κύριε Πρόεδρε, με την έγκριση του σχεδίου προϋπολογισμού 2011, φθάνουμε στο τέλος μιας ταραχώδους διαπραγματευτικής διαδικασίας. Πρώτον, λίγα λόγια για τον ίδιο τον προϋπολογισμό. Είναι το αποτέλεσμα της επιβολής των κυβερνητικών αυξήσεων, τα οποία ήταν εναπομείναντα ποσά. " πρόταση που κατέθεσαν οι κυβερνήσεις και επί της οποίας θα ψηφίσουμε αύριο είναι πολύ πιο χαμηλά από τα όρια που συμφωνήθηκαν όταν έγινε η διαπραγμάτευση των δημοσιονομικών προοπτικών για την περίοδο 2007-2013.
<P>
" Ομάδα μου αμφισβήτησε αυτήν την άποψη, διότι δεν συμφωνούμε με τους προϋπολογισμούς συνέχειας σε έκτακτες περιόδους και δεν συμφωνούμε με προϋπολογισμούς που αδυνατούν να αντιμετωπίσουν την κοινωνική κρίση στην οποία βύθισαν τις χώρες μας οι πολιτικές λιτότητας. Αυτό από μόνο του θα μας αρκούσε για να μην ψηφίσουμε τον προϋπολογισμό. Ωστόσο, η υποχρηματοδότηση έχει μια άλλη συνέπεια: θα απαιτήσει διαδοχικές διορθώσεις καθ' όλο το 2011, και οι ίδιες οι κυβερνήσεις το παραδέχονται υπογράφοντας ένα πρωτόκολλο που λέει αυτό ακριβώς το πράγμα.
<P>
Τώρα, σε σχέση με το μέλλον: στην πλειοψηφία τους, εκείνοι που θα ψηφίσουν υπέρ αυτού του προϋπολογισμού ήλπιζαν τουλάχιστον ότι αυτός ο προϋπολογισμός δεν θα επαναλαμβανόταν το 2012 και το 2013, τίποτα όμως δεν θα μπορούσε να είναι λιγότερο βέβαιο. Παρά την κριτική που ασκήσαμε, η Ομάδα μου υποστήριξε τις θέσεις του Κοινοβουλίου για να βγούμε από το αδιέξοδο προκειμένου να αποφύγουμε αυτόν τον πολύ πραγματικό κίνδυνο. Ωστόσο, η τελική δέσμευση είναι αδύναμη. Σας διαβεβαιώνω ότι το 2012 θα έχουμε μια αναθεωρημένη και εμπλουτισμένη εκδοχή της συζήτησης που είχαμε φέτος, διότι μια μειοψηφία κυβερνήσεων, με επικεφαλής το "νωμένο Βασίλειο, πιστεύει ότι οι τρέχοντες ευρωπαϊκοί προϋπολογισμοί είναι υπερβολικοί: θέλουν λιγότερα, δεν θέλουν περισσότερα. Επιπλέον, αυτές οι ίδιες κυβερνήσεις θέλουν επίσης να μειώσουν την ευελιξία. Αυτές είναι οι κυβερνήσεις που αρέσκονται στις κυρώσεις και απεχθάνονται την αλληλεγγύη∙ είναι οι κυβερνήσεις που θέλουν υπερβολική λιτότητα και όχι κοινωνική πρόοδο. Αυτός είναι ο λόγος για τον οποίο αυτή η Ευρώπη -μια Ευρώπη που απορρίπτει την έκδοση ευρωομολόγων, μια Ευρώπη που αρνείται τη φορολόγηση των χρηματοοικονομικών συναλλαγών- είναι μια Ευρώπη που έχει βαλθεί να καταστρέψει το ίδιο της το ευρωπαϊκό εγχείρημα. Δεν είναι μια Ευρώπη με την οποία μπορούμε να είμαστε σύμφωνοι, συνεπώς δεν μπορούμε να ψηφίσουμε υπέρ αυτού του προϋπολογισμού.
<SPEAKER ID="479" NAME="Marta Andreasen" LANGUAGE="EN">
Κύριε Πρόεδρε, θα είμαι σύντομη για να αντισταθμίσω τον χρόνο που πήρε ο κ. Portas. Πολλοί βουλευτές αυτού του Σώματος θα εκφράσουν την ικανοποίησή τους που εξασφάλισαν αύξηση 2,9% για τον προϋπολογισμό της ΕΕ για το 2011. Άλλοι, αντιθέτως, θα παραπονεθούν ότι αυτό δεν είναι αρκετό. Εγώ, πάλι, εκφράζω τη λύπη μου για το γεγονός ότι αυτό το Κοινοβούλιο αγνοεί την κρίση που διέρχονται οι Ευρωπαίοι και κοιτά μόνο να ικανοποιήσει τις δικές του φιλοδοξίες. Εγώ, πάλι, λυπούμαι που ο κ. Cameron εγκρίνει μια τέτοια αύξηση, ενώ επιβάλλει αυστηρές περικοπές στον βρετανικό προϋπολογισμό, μια κατάσταση που έχει αρχίσει να προκαλεί αναταραχή στους πολίτες.
<P>
Αυτά τα χρήματα δεν πρόκειται να βελτιώσουν την οικονομία εκείνων των κρατών μελών, ούτε πρόκειται να δώσουν εργασία σε εκείνους που μένουν άνεργοι, αν όμως παρέμεναν στη Βρετανία, θα αποφευγόταν η ανάγκη αύξησης των διδάκτρων, για παράδειγμα. Δεν θα ψηφίσουμε βέβαια υπέρ αυτού του προϋπολογισμού, όπως αυξήθηκε.
<SPEAKER ID="480" NAME="Lucas Hartong" AFFILIATION="NI">
(NL) Κύριε Πρόεδρε, σήμερα το πρωί έλαβα πρόσκληση μέσω ηλεκτρονικού μηνύματος για ένα κοκτέιλ πάρτι από την γραμματεία της Επιτροπής Προϋπολογισμών. Ήθελαν να εορτάσουν το γεγονός ότι το Ευρωπαϊκό Κοινοβούλιο κατάφερε να αυξήσει τον προϋπολογισμό του για το 2011.
<P>
Αν ήταν στο χέρι αυτού του Κοινοβουλίου και της Επιτροπής, πολύ περισσότερα χρήματα θα είχαν αφαιρεθεί από τις τσέπες των πολιτών μας. Ευρωπαϊκοί φόροι: λόγος για ένα εορταστικό κοκτέιλ! " απώλεια του δικαιώματος αρνησικυρίας των κρατών μελών επί του προϋπολογισμού: άλλος ένας λόγος για πάρτι! Κύριε Πρόεδρε, το αποκαλώ αυτό χορό πάνω στον τάφο των δικαιωμάτων των πολιτών! Ευτυχώς, πάντως, υπάρχει ένας λόγος για να εορτάσουμε. Τέθηκε ανώτατο όριο στην αύξηση του προϋπολογισμού μετά από έντονη πίεση που άσκησαν τα κράτη μέλη.
<P>
Δυστυχώς, αυτό εξακολουθεί να σημαίνει ότι δεν γίνεται καμία μείωση, την οποία επεδίωκε το ολλανδικό Κόμμα Ελευθερίας (PVV), η αύξηση όμως δεν είναι και τόσο υψηλή όσο ήθελε αυτό το Σώμα. Δεν θα έχουμε κανέναν ευρωπαϊκό φόρο, κάτι που εξοργίζει την Ομάδα της Συμμαχίας Φιλελευθέρων και Δημοκρατών για την Ευρώπη, την Ομάδα της Προοδευτικής Συμμαχίας Σοσιαλιστών και Δημοκρατών στο Ευρωπαϊκό Κοινοβούλιο και την Ομάδα του Ευρωπαϊκού Λαϊκού Κόμματος (Χριστιανοδημοκράτες), τα δε κράτη μέλη θα διατηρήσουν το δικαίωμα αρνησικυρίας τους. Συνεπώς, όταν θα σηκώσω το ποτήρι μου για πρόποση σήμερα, θα είναι προς τιμή εκείνων των θαρραλέων, πεισμόνων κρατών μελών, όπως οι Κάτω Χώρες, που αρνήθηκαν να συμφωνήσουν στα αιτήματα αυτού του Κοινοβουλίου. Ζήτω τα κράτη μέλη, ζήτω οι πολίτες!
<SPEAKER ID="481" NAME="Salvador Garriga Polledo" AFFILIATION="PPE">
(ES) Κύριε Πρόεδρε, η κ. Jedrzejewska, η κ. Trüpel, ο κ. Lamassoure, ο κ. Lewandowski και ο κ. Böge είναι τα ονόματα πίσω από έναν προϋπολογισμό του 2011, ο οποίος πιστεύω ότι τελικά αποδείχτηκε μετριοπαθής και ρεαλιστικός.
<P>
" Επιτροπή Προϋπολογισμών συνέταξε ήδη ένα σχέδιο, που από πλευράς πιστώσεων ανάληψης υποχρεώσεων συμβάδιζε πλήρως με τους δημοσιονομικούς περιορισμούς, άφησε δε τις πιστώσεις πληρωμών ανοικτές προς διαπραγμάτευση, διότι όπως είπε η Ευρωπαϊκή Επιτροπή, υπήρχαν και εξακολουθούν να υπάρχουν φόβοι όσον αφορά τις αλλαγές στις πιστώσεις πληρωμών στα διαρθρωτικά ταμεία για το επόμενο έτος.
<P>
Δυστυχώς, μετά την ψηφοφορία στην Ολομέλεια των Οκτώβριο, εμπλακήκαμε σε πολιτικές διαπραγματεύσεις με τη συμμετοχή του Συμβουλίου και, έκτοτε, όλα πήγαν στραβά: η "επιστολή των Δώδεκα"∙ η κατά 2,9% αύξηση των πιστώσεων πληρωμών που επέβαλε το Συμβούλιο∙ η πίεση στο Κοινοβούλιο και στα μέλη του∙ και η τελική αποτυχία που εκφράστηκε με την ακύρωση της συνεδρίασης της Επιτροπής Προϋπολογισμών, που θα έπρεπε να πραγματοποιηθεί χθες προκειμένου να προσπαθήσουμε να καταλήξουμε σε συμφωνία για την ευελιξία και τη μελλοντική χρηματοδότηση του διεθνούς θερμοπυρηνικού πειραματικού αντιδραστήρα (ITER).
<P>
Θα πρέπει άραγε να βγάλουμε συμπεράσματα από αυτό; Νομίζω πως θα πρέπει. Το Συμβούλιο θα πρέπει να βγάλει συμπεράσματα∙ οι επόμενες Προεδρίες θα πρέπει να βγάλουν συμπεράσματα∙ η Ευρωπαϊκή Επιτροπή θα πρέπει να βγάλει συμπεράσματα∙ το ίδιο και εμείς.
<P>
Θα σας παρουσιάσω ένα συμπέρασμα τώρα: αφήστε τις διαπραγματεύσεις σε σχέση με τον προϋπολογισμό της ΕΕ για επόμενα χρόνια και σε άλλους εμπειρογνώμονες, που είναι εκείνοι οι οποίοι έλαβαν σήμερα τον λόγο.
<P>
Θα ήθελα επίσης να αδράξω αυτήν την ευκαιρία για να καλωσορίσω τον συνάδελφό μου, τον κ. Schulz, στην Επιτροπή Προϋπολογισμών και να του θυμίσω ότι η επιτροπή θα συνεδριάσει τον Ιανουάριο. Ελπίζω ότι τότε θα προσέλθετε με μια εναλλακτική πρόταση αναφορικά με τον τρόπο χρηματοδότησης του ITER, αφού απώλεσε 571 εκατομμύρια στον προϋπολογισμό του 2010.
<SPEAKER ID="482" NAME="Göran Färm" AFFILIATION="S&amp;D">
(SV) Κύριε Πρόεδρε, κυρίες και κύριοι, χαίρομαι που το Συμβούλιο και το Κοινοβούλιο κατάφεραν να καταλήξουν σε συμφωνία για τον προϋπολογισμό του 2011 σε αυτούς τους δύσκολους καιρούς. Ο προϋπολογισμός αποτελεί έναν καλό συμβιβασμό, καθώς καταφέραμε να διατηρήσουμε ένα χαμηλό ποσοστό αύξησης, αλλά παρ' όλα αυτά βρήκαμε λογικούς πόρους για τους δικούς μας τομείς προτεραιότητας. Θέλω να πω ένα μεγάλο ευχαριστώ στις εισηγήτριές μας, στην κ. Jędrzejewska και στην κ. Trüpel, καθώς και στη βελγική Προεδρία, που συνέβαλε πολύ εποικοδομητικά.
<P>
Εκείνο που με ανησυχεί είναι οι μακροπρόθεσμες προοπτικές, διότι, μακροπρόθεσμα, θα είναι παράλογο να αναθέσουν τα κράτη μέλη νέες αποστολές στην ΕΕ, αλλά να μη μπορούν να συμφωνήσουν στον τρόπο με τον οποίο θα πρέπει αυτές να χρηματοδοτηθούν. Αυτό θα είναι μείζον πρόβλημα το 2012 και το 2013 και, βέβαια, καθώς ετοιμαζόμαστε για το επόμενο δημοσιονομικό πλαίσιο, διότι είναι πλέον σαφές ότι μια μειονότητα πλουσιότερων χωρών που είναι καθαροί εισφορείς, μερικές από τις οποίες έχουν ευρωσκεπτικιστικές κυβερνήσεις, θέλουν έναν απισχνασμένο προϋπολογισμό της ΕΕ πάση θυσία, ανεξαρτήτως συνεπειών. Αυτή είναι μια παράλογη θέση, ιδιαίτερα καθώς οι ίδιες ασκούν έντονη πίεση για αυξημένες δαπάνες σε ορισμένους τομείς, όπως το πρόγραμμα IT για παράδειγμα, και ούτε μπορούν να υποδείξουν πού θα πρέπει να γίνει η εξοικονόμηση. Θα πρέπει να περικόψουμε τις γεωργικές ενισχύσεις; Θα πρέπει να περιορίσουμε τα διαρθρωτικά ταμεία; Μερικοί το θέλουν αυτό, η πλειονότητα όμως λέει "όχι".
<P>
Τα προβλήματα που αντιμετωπίζουμε σε σχέση με το μέλλον είναι στην πράξη εσωτερικά πολιτικά προβλήματα εντός του Συμβουλίου και μεταξύ κρατών μελών με διαφορετικές στάσεις έναντι της ΕΕ και του μελλοντικού προϋπολογισμού της. Το θέμα που είναι το πλέον επίμαχο είναι το ζήτημα των μελλοντικών μηχανισμών ευελιξίας. Για μας τους Σοσιαλδημοκράτες, υπάρχουν δύο θέματα εν προκειμένω.
<P>
Πρώτον, είναι θέμα αρχής ότι θα πρέπει να διατηρήσουμε μια διοργανική συμφωνία, την οποία την είχαμε από το 1999 και η οποία λειτούργησε εξαιρετικά καλά. Κανένα κοινοβούλιο στον κόσμο δεν θα δεχόταν μείωση της επιρροής του, ιδιαίτερα αν δεν υπήρχε κανένας πειστικός πρακτικός λόγος γι' αυτό. Το Συμβούλιο δεν κατάφερε να παραθέσει κανέναν πρακτικό λόγο για μείωση της ευελιξίας. " Συνθήκη της Λισαβόνας δεν εμποδίζει μια νέα συμφωνία με ίδιο περιεχόμενο με την τρέχουσα∙ είναι μάλλον ζήτημα πολιτικής βούλησης των κρατών μελών.
<P>
Δεύτερον, όταν μειώνονται τα περιθώρια στο τέλος της δημοσιονομικής περιόδου και, ταυτόχρονα, προστίθενται νέα καθήκοντα, θα αυξηθεί επίσης η ανάγκη για ευελιξία. Αυτό το επεσήμανε η Επιτροπή στην εκτίμησή της για το τρέχον πλαίσιο. Παρά το γεγονός ότι όλα τα επιχειρήματα συνηγορούν υπέρ της αυξημένης ευελιξίας και ότι θα πρέπει να καταστεί ευκολότερη η εφαρμογή της ευελιξίας, το Συμβούλιο κινήθηκε προς την αντίθετη κατεύθυνση. Αυτό είναι απαράδεκτο. Γνωρίζουμε τώρα ότι υπάρχουν κράτη μέλη που θεωρούν την τρέχουσα διαμάχη περί μειωμένης ευελιξίας ως προπαρασκευή ενόψει της μεγάλης μάχης, με αποτέλεσμα τη δραστική περικοπή του προϋπολογισμού της ΕΕ. Αν αποδειχθεί ότι αυτή θα είναι η γραμμή του Συμβουλίου για το μέλλον, φοβούμαι ότι θα αντιμετωπίσουμε μια πιο μόνιμη δημοσιονομική κρίση, διότι δεν θα το δεχθούμε αυτό.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="483" NAME="Lucas Hartong" AFFILIATION="NI">
(NL) Περιγράψατε το γεγονός ότι ένας αριθμός κρατών μελών αντιτίθενται στην αύξηση του προϋπολογισμού για το 2011, και ότι, ως αποτέλεσμα, θα είναι εφικτά λιγότερα προγράμματα, ως "ανησυχητικό". Δεν εξετάσατε το ενδεχόμενο εκείνα τα κράτη μέλη να μη βλέπουν να υπάρχει καμία ανάγκη για εκείνα τα ευρωπαϊκά προγράμματα;
<SPEAKER ID="484" NAME="Göran Färm" AFFILIATION="S&amp;D">
(EN) Κύριε Πρόεδρε, βεβαίως και το αντιλαμβάνομαι, αλλά υπάρχει μια διαφορά ανάμεσα σε εκείνα τα κράτη μέλη που είναι καθαροί εισφορείς και εκείνα τα κράτη μέλη που είναι καθαροί δικαιούχοι πληρωμών. Πρέπει να το καταλάβουμε αυτό. Θα μπορούσατε εύκολα να πείτε ότι το "νωμένο Βασίλειο, οι Κάτω Χώρες, ακόμη και το δικό μου κράτος μέλος, η Σουηδία, θα κέρδιζαν από μια περικοπή στον προϋπολογισμό της ΕΕ.
<P>
Δείτε όμως εκείνα τα κράτη μέλη που πραγματικά έχουν τώρα προβλήματα. Δείτε την Ελλάδα, την Πορτογαλία και την Ιρλανδία. Θα έχαναν αν γίνονταν περικοπές στον προϋπολογισμό της ΕΕ, διότι πραγματικά συνεισφέρει στις οικονομίες τους -ιδιαίτερα μέσω των διαρθρωτικών ταμείων, όπως και άλλων σκελών του προϋπολογισμού- συνεπώς, δεν θεωρώ ότι αυτός είναι δίκαιος τρόπος δράσης.
<SPEAKER ID="485" NAME="Carl Haglund" AFFILIATION="ALDE">
(SV) Κύριε Πρόεδρε, τώρα τουλάχιστον έχουμε μια σωστή συζήτηση με τη συμμετοχή του εκπροσώπου του Συμβουλίου. Αυτή η συζήτηση για τον προϋπολογισμό του ερχόμενου έτους αφορούσε επί μακρόν το ποιος έχει κάνει τι και γιατί. Στα μάτια πολλών ανθρώπων, αυτή υπήρξε μια συζήτηση μεταξύ των θεσμικών οργάνων, πράγμα που κατά κάποιον τρόπο, είναι κρίμα, ταυτόχρονα όμως, μπορούμε ίσως να μάθουμε κάτι για το μέλλον.
<P>
Πριν από ένα μήνα, ήμουν μάλλον επικριτικός όσον αφορά τον τρόπο που στο Συμβούλιο κοιτάτε το μέλλον και τη δυνατότητα χρηματοδότησης των προτεραιοτήτων που εσείς οι ίδιοι θέσατε, και εδώ αναφέρομαι ιδιαίτερα στις στρατηγικές "Ευρώπη 2020", με άλλα λόγια, με ποιον τρόπο θα χρηματοδοτήσουμε τους φιλόδοξους στόχους που έχουμε στην Ευρώπη. " κριτική μου εξακολουθεί να ισχύει και, συνεπώς, πιστεύω ότι ίσως θα είναι ενδιαφέρον να δούμε τον προϋπολογισμό που έχουμε τώρα υπό αυτό ειδικά το πρίσμα.
<P>
Συμφωνήσαμε σε έναν προϋπολογισμό με αύξηση 2,91%, που προσωπικά θεωρώ ότι είναι μια απολύτως λογική λύση. Αν το Συμβούλιο είχε περάσει αυτό που ήθελε, οι πιστώσεις για την έρευνα θα είχαν περικοπεί περίπου κατά μισό δισεκατομμύριο ευρώ σε σύγκριση με το ποσό που είχε προτείνει αρχικά η Επιτροπή, σε σχέση δε με αυτό, δεν έχω καταλάβει ακόμη πλήρως τι σκεφτόταν το Συμβούλιο. Το Κοινοβούλιο κατόπιν το διόρθωσε αυτό στο δικό του κείμενο, πράγμα που είναι θετικό. Αυτό σημαίνει ότι, από πολλές απόψεις, κινηθήκαμε προς μια καλύτερη κατεύθυνση, ακόμη δε και αν οι αριθμοί είναι οι ίδιοι με εκείνους που ήθελε το Συμβούλιο, το περιεχόμενο είναι αισθητά καλύτερο σε σύγκριση με το 2,91% του Συμβουλίου. Νομίζω πως αξίζει να σημειωθεί ότι, ακόμη και αν διατηρήσουμε τους ίδιους αριθμούς, υπήρξαν αξιοσημείωτες αλλαγές στον προϋπολογισμό.
<P>
Ο κ. Färm έλαβε υπόψη την ευελιξία και το Συμβούλιο πρέπει να εξετάσει εν προκειμένω με ποιον τρόπο, συγκεκριμένα, θα βρει τα χρήματα που απαιτούνται για τις μελλοντικές επενδύσεις για τις οποίες συμφωνήσαμε, διότι δεν θα είναι δυνατόν να τα βρούμε στα επόμενα χρόνια, αν συνεχίσει με τη λογική που ακολουθεί επί του παρόντος.
<SPEAKER ID="486" NAME="Martin Callanan" AFFILIATION="ECR">
(EN) Κύριε Πρόεδρε, προφανώς με χαροποιεί το γεγονός ότι το Κοινοβούλιο ήλθε τελικά στα συγκαλά του, αποδέχθηκε εκείνο που πολλοί από μας θεωρούσαμε εξαρχής αναπόφευκτο και συμφώνησε σε μια αύξηση 2,9%, μολονότι πρέπει να πω ότι για πολλούς από μας αυτό δεν είναι αρκούντως τολμηρό. Πολλοί από μας θα ήθελαν να δουν ένα πάγωμα -ή ίσως, στην πλέον ξέφρενη αισιοδοξία μας, μια μείωση- στον προϋπολογισμό της ΕΕ, διότι όσο λιγότερα χρήματα δαπανά η ΕΕ, τόσο λιγότερο αναμειγνύεται στις ζωές των απλών πολιτών.
<P>
Αυτό είναι προφανώς ένα καλό αποτέλεσμα για τον David Cameron, για τον Mark Rutte, αλλά αποτελεί και νίκη για τους σκληρά πιεζόμενους φορολογούμενους της Ευρώπης, που πρέπει να πληρώνουν όλους τους λογαριασμούς των θεσμικών οργάνων της ΕΕ. Σε περίοδο λιτότητας, σε περίοδο περικοπών στα περισσότερα κράτη μέλη, ειλικρινά ήταν τρέλα που τούτο το Κοινοβούλιο επιχειρούσε να αυξηθούν οι δαπάνες της ΕΕ κατά 6%. Χαίρομαι που υπήρξε τουλάχιστον κάποια μορφή κοινής λογικής.
<P>
Σε εκείνους που πιστεύουν στο ευρωπαϊκό εγχείρημα και που πιστεύουν στην ευρωπαϊκή ολοκλήρωση -και δεν συγκαταλέγομαι συγκεκριμένα μεταξύ αυτών- λέω ότι κάνατε μεγαλύτερη ζημία στην υπόθεσή σας από εκείνη που θα είχε προκαλέσει οποιοσδήποτε άλλος επιχειρώντας να επιμείνετε σε αυτήν την γελοία αύξηση στις δαπάνες της ΕΕ, όταν όλοι οι άλλοι, κάθε άλλο δημόσιο όργανο στην Ευρώπη, βιώνει την οδύνη των περικοπών. Ζημιώσατε την υπόθεσή σας ανυπολόγιστα.
<SPEAKER ID="487" NAME="Bastiaan Belder" AFFILIATION="EFD">
(NL) Στη διάρκεια της τελικής φάσης της διαδικασίας του προϋπολογισμού, το Συμβούλιο και η Επιτροπή προέβησαν σε πολιτικές δηλώσεις, ιδιαίτερα ενόψει της εμπλοκής του Ευρωπαϊκού Κοινοβουλίου στη χρηματοδότηση της Ευρωπαϊκής Ένωσης σε μακροπρόθεσμο ορίζοντα. Έχω δύο ερωτήματα σε σχέση με αυτό.
<P>
Το πρώτο μου ερώτημα είναι: με ποιόν τρόπο το Συμβούλιο και η Επιτροπή θα δώσουν συγκεκριμένη μορφή σε αυτήν τη συνεργασία; Θα συμμετέχει το Ευρωπαϊκό Κοινοβούλιο στη λήψη αποφάσεων; Πολύ αμφιβάλλω γι' αυτό.
<P>
Το δεύτερο ερώτημά μου αφορά τον ευρωπαϊκό φόρο. Τον Ιούνιο του 2011, η Ευρωπαϊκή Επιτροπή θέλει να καταθέσει μια πρόταση για τη χρηματοδότηση της Ευρωπαϊκής Ένωσης για την περίοδο 2014-2020. Το ερώτημά μου σε σχέση με αυτό έχει ως εξής: συμπεριλαμβάνεται σε αυτήν ένας φόρος της ΕΕ; Αν ναι, αυτό σημαίνει ότι ο κατάλογος των πιθανών εισφορών που ξεκίνησε η Ευρωπαϊκή Επιτροπή τον Οκτώβριο, έγινε ακόμη πιο μακροσκελής. Αν αυτό αφορά εισφορά για τον χρηματοπιστωτικό τομέα, τότε τα όποια έσοδα θα πρέπει κατά τη γνώμη μου να πάνε στα κράτη μέλη, διότι τελικά αυτά ήταν που υποχρεώθηκαν να σώσουν τις τράπεζες.
<P>
Τέλος, κύριε Πρόεδρε, υποστηρίζω πλήρως τη θέση που έλαβαν η ολλανδική και η βρετανική κυβέρνηση σε αυτήν τη σύγκρουση.
<SPEAKER ID="488" NAME="Angelika Werthmann" AFFILIATION="NI">
(DE) Κύριε Πρόεδρε, θέλω καταρχάς να ευχαριστήσω την κ. Jędrzejewska και την κ. Trüpel, που διεκπεραίωσαν τη δημοσιονομική διαδικασία με μεγάλο αίσθημα ευθύνης και σαφή εστίαση στις προτεραιότητες.
<P>
Σε σχέση με τον προϋπολογισμό του 2011: όταν εξετάζουμε τον προϋπολογισμό της ΕΕ, πρέπει πάντοτε να θυμόμαστε ότι περίπου το 95% των χρημάτων αποβαίνει τελικά προς όφελος των πολιτών. Το καλύτερο σχετικό παράδειγμα είναι το Ευρωπαϊκό Ταμείο Προσαρμογής στην Παγκοσμιοποίηση. Στο 6%, οι διοικητικές δαπάνες της ΕΕ είναι χαμηλότερες από εκείνες αρκετών κρατών μελών της. Για πολλά χρόνια, ο προϋπολογισμός της ΕΕ ανερχόταν στο συν/πλην 1% του ΑΕγχΠ. Αυτό χρηματοδότησε τη διεύρυνση από τα 15 στα 27 κράτη μέλη χωρίς άλλους πρόσθετους δημοσιονομικούς πόρους. Ως αποτέλεσμα της Συνθήκης της Λισαβόνας, έχουμε πλέον πρόσθετα καθήκοντα.
<P>
Οι αυξήσεις του προϋπολογισμού είναι πάντοτε δύσκολες. Ωστόσο, με θέματα όπως νέα προγράμματα και πρόσθετες αποστολές της Λισαβόνας, ο προϋπολογισμός του 2011 αποτελεί επίσης επένδυση στο μέλλον της ΕΕ και στη λειτουργία των θεσμικών της οργάνων.
<SPEAKER ID="489" NAME="Alain Lamassoure" AFFILIATION="PPE">
(FR) Κύριε Πρόεδρε, δεδομένων των εξαιρετικών περιορισμών που αντιμετωπίζουμε φέτος, η συμφωνία που επιτεύχθηκε όσον αφορά το σχέδιο προϋπολογισμού για το 2011 είναι ο καλύτερος δυνατός συμβιβασμός. Για αυτό, πρέπει να ευχαριστήσουμε και να συγχαρούμε τις δύο εισηγήτριές μας, την Ευρωπαϊκή Επιτροπή και την αξιοσημείωτη βελγική Προεδρία, προς την οποία θα ήθελα να εκφράσω ιδιαίτερη ευγνωμοσύνη.
<P>
Ο κ. Wathelet είναι κάπως λυπημένος∙ έχει την εντύπωση ότι έγιναν ελάχιστα. Θα έπρεπε να εκλάβει τη χειρονομία του Κοινοβουλίου να χορηγήσει 570 εκατομμύρια ευρώ στα κράτη μέλη αντί να διαθέσει αυτά τα χρήματα για τον ITER, ως πράξη ευγνωμοσύνης προς τη βελγική Προεδρία.
<P>
Από την αρχή αυτών των διαπραγματεύσεων, το Κοινοβούλιο επεδίωκε να δείξει ότι έχει επίγνωση των ευθυνών του. Τώρα, στο τέλος του χρόνου, όταν η συνοχή της Ένωσης αμφισβητείται εκ νέου, η Επιτροπή Προϋπολογισμών συνιστά με κατηγορηματικό τρόπο να δώσουμε τέλος στην αβεβαιότητα όσον αφορά τον προϋπολογισμό του 2011.
<P>
Ωστόσο, τα βασικά προβλήματα παραμένουν άθικτα. Σε αντίθεση με μερικούς από τους εθνικούς προϋπολογισμούς, ο προϋπολογισμός της Ένωσης δεν απειλείται με χρεοκοπία. Από καταστατικής πλευράς, είναι ένας ισοσκελισμένος προϋπολογισμός, βρίσκεται όμως στο χείλος της πολιτικής αποτυχίας. " Ευρώπη χρηματοδοτεί τις φιλοδοξίες της μεθώντας με λόγια. Ωστόσο, ο λεκτικός πληθωρισμός, ο πληθωρισμός των μεγαλειωδών και απατηλών στόχων είναι το ίδιο επιζήμιος με το νομισματικό πληθωρισμό.
<P>
" Ένωση δεν έχει πλέον τα μέσα να χρηματοδοτήσει τις αποφάσεις που ήδη έλαβε, ούτε τις νέες αρμοδιότητες που της παρείχε η Συνθήκη της Λισαβόνας. Επίσης, η Ένωση δεν θέσπισε τις διαδικασίες που θα της επέτρεπαν να διασφαλίσει ότι, ελλείψει κοινοτικής χρηματοδότησης, μείζονες κοινοί στόχοι όπως η "Ευρώπη 2020" θα ενσωματώνονται στους εθνικούς προϋπολογισμούς.
<P>
Αυτός είναι ο λόγος για τον οποίο το Κοινοβούλιο προσδίδει πολύ μεγάλη σημασία στη συμφωνία που επιτεύχθηκε από κοινού με την Επιτροπή και τις μελλοντικές Προεδρίες για να βρεθεί ένας τρόπος εξασφάλισης της χρηματοδότησης των μελλοντικών πολιτικών, μέσω του προϋπολογισμού της Κοινότητας, από νέους πόρους, που δεν θα αφαιμάσσουν πλέον τους εθνικούς προϋπολογισμούς, και μέσω των ίδιων των εθνικών προϋπολογισμών, που είναι 20 φορές μεγαλύτεροι από τον ισχνό ευρωπαϊκό προϋπολογισμό. Το 2010, η Ένωση επαναπροσδιόρισε την έννοια της χρηματοδοτικής αλληλεγγύης. Το 2011 πρέπει να είναι το έτος που θα επανεφεύρουμε τη δημοσιονομική αλληλεγγύη.
<SPEAKER ID="490" NAME="Hynek Fajmon" AFFILIATION="ECR">
(CS) Κύριε Πρόεδρε, θα ήθελα να δηλώσω και πάλι με σαφήνεια σήμερα ότι η Ευρωπαϊκή Ένωση χρειάζεται κανονικό προϋπολογισμό για το επόμενο έτος. Δεν υπάρχει κανένας λόγος να έχουμε έναν προσωρινό προϋπολογισμό. Δεν υπάρχει επίσης κανένας λόγος το Ευρωπαϊκό Κοινοβούλιο να θέτει την έγκριση του προϋπολογισμού υπό την αίρεση τυχόν πρόσθετων απαιτήσεων. Όλες οι ευρωπαϊκές χώρες διέρχονται επί του παρόντος μια δύσκολη περίοδο από οικονομική άποψη και χρειάζονται ασφάλεια υπό τη μορφή σωστών προϋπολογισμών, τόσο σε εθνικό όσο και σε ευρωπαϊκό επίπεδο. Τα νοικοκυριά, οι επιχειρήσεις και οι τοπικές αρχές χρειάζονται επίσης αυτήν την ασφάλεια.
<P>
Μπορώ, επομένως, να δηλώσω εδώ εξ ονόματος των συναδέλφων μου του Δημοκρατικού Κόμματος Πολιτών από τη Δημοκρατία της Τσεχίας και των συναδέλφων από την Ομάδα των Ευρωπαίων Συντηρητικών και Μεταρρυθμιστών ότι θα υποστηρίξουμε τον συμβιβασμό που επιτεύχθηκε ανάμεσα στην Επιτροπή, το Συμβούλιο και το Κοινοβούλιο κατά την αυριανή ψηφοφορία.
<SPEAKER ID="491" NAME="Marian-Jean Marinescu" AFFILIATION="PPE">
(RO) Κύριε Πρόεδρε, με την αυριανή ψηφοφορία μπορεί να περατωθεί η διαδικασία πρώτης έγκρισης του ετήσιου προϋπολογισμού σύμφωνα με τη Συνθήκη της Λισαβόνας. Οι διαπραγματεύσεις προφανώς ήταν δύσκολες. Το Κοινοβούλιο παρέθεσε άκρως σημαντικούς πολιτικούς προβληματισμούς, το Συμβούλιο όμως αρνήθηκε να τους συζητήσει. Το Κοινοβούλιο παρουσίασε αρχικά ένα πολύ ισχυρό ενωμένο μέτωπο στη διατήρηση της θέσης του. Το Συμβούλιο ήταν διχασμένο, αλλά είχε το πλεονέκτημα της ομοφωνίας και μπλόκαρε τη διαδικασία συνδιαλλαγής. Επί του παρόντος είμαστε σε θέση να συμφωνήσουμε σε αριθμούς. Το Συμβούλιο και η Επιτροπή αποδέχθηκαν με δηλώσεις τους τη μεγάλη πλειονότητα των αιτημάτων του Ευρωπαϊκού Κοινοβουλίου. Θα ήταν πολύ καλύτερα να υπάρξει μια διοργανική συμφωνία, που θα παρείχε μεγαλύτερη ασφάλεια για το μέλλον. Δυστυχώς, το Κοινοβούλιο δεν είναι πλέον το ίδιο ενωμένο όσο κατά την έναρξη των διαπραγματεύσεων. Το αποτέλεσμα είναι ότι υπάρχει έλλειψη χρηματοδότησης για το ITER.
<P>
Πιστεύω ότι είναι κεφαλαιώδους σημασίας να δώσουμε στην Ένωση τον προϋπολογισμό που της χρειάζεται στη διάρκεια αυτής της περιόδου κρίσης. Έχουμε όλον τον χρόνο που χρειαζόμαστε μέχρι εγκριθούν οι μελλοντικές δημοσιονομικές προοπτικές προκειμένου να εξασφαλίσουμε μια συμφωνία στα θέματα που μένουν ακόμα προς επίλυση. Το Συμβούλιο πρέπει να καταλάβει ότι δεν είναι προς όφελος της Ένωσης το γεγονός ότι οι βασικές ευρωπαϊκές πολιτικές θα εγκριθούν με τη διαδικασία της συναπόφασης, ενώ οι χρηματοδοτικοί πόροι που απαιτούνται για την υλοποίηση αυτών των πολιτικών αποφασίζονται μόνο από ένα από τα μέρη που εμπλέκονται στη δημοσιονομική συνεργασία. Το Κοινοβούλιο πρέπει να συμμετάσχει ισότιμα και στις δύο πτυχές: την πολιτική και την χρηματοδοτική.
<SPEAKER ID="492" NAME="Peter van Dalen" AFFILIATION="ECR">
(NL) Κύριε Πρόεδρε, πολλοί βουλευτές εδώ υιοθετούν μια υποκριτική προσέγγιση στις δηλώσεις τους για τον προϋπολογισμό. Ο κ. Schulz καταβάλλει μικρή προσπάθεια να συγκρατήσει τον εκνευρισμό του με το Συμβούλιο. Ο κ. Verhofstadt φαίνεται να έχει περιορίσει το λεξιλόγιό του σε δύο φράσεις: ευρωομόλογα και ευρωπαϊκοί φόροι. Ο κ. Daul έφθασε μάλιστα να προτείνει οι Κάτω Χώρες να αποχωρήσουν από την Ευρωπαϊκή Ένωση. Αυτή είναι σκληρή γλώσσα, είναι όμως μονόπλευρη.
<P>
Όταν όμως πρότεινα ότι θα πρέπει να εξετάσουμε τον προϋπολογισμό του ίδιου του Κοινοβουλίου, αυτοί οι κύριοι και οι Ομάδες τους δεν φάνηκε να με άκουσαν. Επιπλέον, με αγνόησαν όταν πρότεινα ότι θα πρέπει οι βουλευτές να έχουν διαφάνεια όσον αφορά τη μηνιαία αποζημίωση που λαμβάνουν για τα γενικά τους έξοδα. Ούτε έλαβα κάποια υποστήριξη για την πρότασή μου να εξετάσουμε το θέμα του στόλου πολυτελών αυτοκινήτων του Κοινοβουλίου. Όταν πρότεινα να περιορίσουμε τα πολυτελή γραφεία ενημέρωσης του Κοινοβουλίου, φάνηκε ότι προκαλώ πονοκέφαλο σε πολλούς βουλευτές.
<P>
Συνεπώς, θα φαινόταν πολύ ενδεδειγμένο να ψηφίσω κατά, αλλά η Ομάδα μου και η χώρα μου κατάφεραν να αποτρέψουν την περαιτέρω επιδείνωση της κατάστασης και αυτός είναι ο λόγος για τον οποίο απείχα. " ψήφιση υπέρ της αύξησης 2,9% υπό τις τρέχουσες συνθήκες θα ήταν εντελώς ανάρμοστη.
<SPEAKER ID="493" NAME="José Manuel Fernandes" AFFILIATION="PPE">
(PT) Κύριε Πρόεδρε, κύριε Επίτροπε, κυρίες και κύριοι, εγκρίνοντας αυτόν τον προϋπολογισμό, το Ευρωπαϊκό Κοινοβούλιο επιδεικνύει τεράστιο αίσθημα ευθύνης. " αλήθεια είναι ότι ενόψει μιας οικονομικής, χρηματοπιστωτικής και κοινωνικής κρίσης, που από την οποία αργούμε να απελευθερωθούμε, θα ήταν κακό για την Ευρωπαϊκή Ένωση και για τους πολίτες της να μην έχουν έναν προϋπολογισμό για το 2011. Κανείς δεν θα το κατανοούσε αν τα θεσμικά όργανα της Ένωσης είχαν επιδιώξει ευρείες συμφωνίες για τους προϋπολογισμούς τους με τα κράτη μέλη και δεν είχαν πετύχει να εξασφαλίσουν ελάχιστες συναινέσεις γι' αυτούς τους προϋπολογισμούς.
<P>
Ωστόσο, πιστεύω ότι, παρόλο που ο προϋπολογισμός του 2011 δεν είναι κακός, θα μπορούσε να είναι καλύτερος. " ανάγκη για ομοφωνία στο Συμβούλιο σε μερικά ζητήματα δυσχέρανε τις διαπραγματεύσεις. Αυτό ήταν προμήνυμα των δυσχερειών που θα αντιμετωπίσει το Συμβούλιο για να καταλήξει σε συμφωνία όσον αφορά το επόμενο Πολυετές Δημοσιονομικό Πλαίσιο και τους ιδίους πόρους, που όπως γνωρίζουμε, απαιτούν ομοφωνία στο Συμβούλιο.
<P>
Σε αυτό το σημείο, θα ήθελα να επισημάνω το έξοχο έργο της κ. Jędrzejewska, ως εισηγήτριας, καθώς και της κ. Trüpel, τις προσπάθειες της βελγικής Προεδρίας και τη στάση της Επιτροπής. Οι προτεραιότητες που καθορίσαμε περιλαμβάνονται σε αυτόν τον προϋπολογισμό: επισημαίνω την ενίσχυση της στήριξης για τη νεολαία, την εκπαίδευση και την καινοτομία, καθώς και την έρευνα. Θα ήθελα επίσης να δώσω έμφαση στην προπαρασκευαστική δράση "Your First EURES Job", που θα δώσει ώθηση στην κινητικότητα νέων ανθρώπων εντός της ΕΕ στον τομέα της απασχόλησης. Εργάστηκα προσωπικά γι' αυτήν την πρόταση και ελπίζω ότι αφού αποκτήσει νομική βάση, αυτή η προπαρασκευαστική δράση θα οδηγήσει σε ένα πρόγραμμα με σημαντικά κονδύλια από τον προϋπολογισμό. Μια άλλη θετική πτυχή ήταν η συμφωνία που επιτεύχθηκε να παρουσιάσει η Επιτροπή, το αργότερο έως τα τέλη του Σεπτεμβρίου του 2011, επικαιροποιημένα ποσά αναφορικά με τις κατανομές για την πολιτική συνοχής και για την ανάπτυξη της υπαίθρου και, εφόσον παραστεί ανάγκη, να αυξήσει αυτές τις κατανομές.
<SPEAKER ID="494" NAME="Mairead McGuinness" AFFILIATION="PPE">
(EN) Κύριε Πρόεδρε, θα ήθελα να ευχαριστήσω ιδιαίτερα τη Sidonia, την εισηγήτριά μας, που διεξήγαγε πολύ δύσκολες διαπραγματεύσεις με άριστο τρόπο εξ ονόματος του Κοινοβουλίου. Αυτό το έργο πρέπει να αναγνωριστεί, όπως συμβαίνει με το έργο του Συμβουλίου.
<P>
Μιλώ ως εισηγήτρια για τη γεωργία και θέλω οπωσδήποτε να αντηχήσει η λέξη γεωργία σε ολόκληρη την αίθουσα, διότι ανησυχούμε όχι μόνο για τους αριθμούς, αλλά και για τη διαδικασία. Από τη δική μου σκοπιά, αυτή η νέα διαδικασία πρέπει να προσδιοριστεί ακριβέστερα. Θα μπορούσαμε και θα έπρεπε να κάνουμε τη δουλειά μας καλύτερα. Το λέω αυτό σε μένα την ίδια, αλλά το λέω επίσης στο Συμβούλιο και στην Επιτροπή και νομίζω ότι πρέπει να εξετάσουμε και να αναθεωρήσουμε τον τρόπο με τον οποίο εργαστήκαμε στο παρελθόν.
<P>
Εξασφαλίσαμε μερικά κέρδη στη γεωργία. Είναι πολύ μικρά, οι ανησυχίες μου όμως αφορούν το μέλλον. Θα ήθελα να μιλήσει η Επιτροπή για τη μαζική περικοπή άνω των 800 εκατομμυρίων δολαρίων "ΠΑ, που φαίνεται να γίνεται στη χρηματοδότηση για την ανάπτυξη της υπαίθρου. Ελπίζω ότι αυτό δεν θα περάσει τελικά.
<P>
Ανησυχώ για τον προϋπολογισμό της περιόδου μετά το 2013 και για το ενδεχόμενο να καταστεί η γεωργία ένας τομέας από τον οποίο θα αφαιμάσσονται πόροι για να διοχετευθούν σε άλλες πολιτικές, εκτός αν υπάρξει συμφωνία για επαρκή προϋπολογισμό για όλες τις πολιτικές της Ευρωπαϊκής Ένωσης.
<SPEAKER ID="495" NAME="Zigmantas Balčytis" AFFILIATION="S&amp;D">
(LT) Από την πρώτη στιγμή που τέθηκε σε ισχύ η νέα Συνθήκη της Λισαβόνας, το Ευρωπαϊκό Κοινοβούλιο χρησιμοποίησε τις εξουσίες που του χορηγήθηκαν για να συμμετάσχει πλήρως στην κατάρτιση του προϋπολογισμού της Ευρωπαϊκής Ένωσης. " ανεπιτυχής πρώτη προσπάθεια για επίτευξη συμφωνίας και συμπερίληψη των εύλογων απαιτήσεων του Ευρωπαϊκού Κοινοβουλίου καταδεικνύει μια σύγκρουση που εξακολουθεί να υφίσταται ανάμεσα στα θεσμικά όργανα και που δεν θα έπρεπε να υφίσταται στην πράξη, καθώς παρεμποδίζει την αποτελεσματική διοργανική συνεργασία. Κατά πάσα πιθανότητα, είναι αναντίλεκτο ότι ο στόχος όλων των θεσμικών οργάνων της ΕΕ είναι να διασφαλίσουν πως συμφωνίες που έχουν ιδιαίτερη σημασία για την ΕΕ στο σύνολό της και για τους πολίτες της εγκρίνονται όσο το δυνατόν πιο ομαλά. Επομένως, στο μέλλον, πρέπει να υπάρξουν θεμελιώδεις αλλαγές στις αρχές λειτουργίας των ίδιων των θεσμικών οργάνων, η δε συμπερίληψη του Ευρωπαϊκού Κοινοβουλίου σε όλα τα στάδια των διαπραγματεύσεων, ιδιαίτερα όσον αφορά την έγκριση του προϋπολογισμού, πρέπει να θεωρείται ιδιαίτερα σημαντική για την εφαρμογή της αρχής της αντιπροσωπευτικής δημοκρατίας.
<SPEAKER ID="496" NAME="Riikka Manner" AFFILIATION="ALDE">
(FI) Κύριε Πρόεδρε, καταρχάς, θέλω να ευχαριστήσω τις εισηγήτριες για το επίπονο έργο που συνεπάγονταν τα όσα πέτυχαν. Αυτές οι διαπραγματεύσεις επίτασσαν μερικές ιδιαίτερα έντονες προσπάθειες υπό το φως της έναρξης ισχύος της Συνθήκης της Λισαβόνας και των αυστηρών προϋπολογισμών που επιβλήθηκαν στα κράτη μέλη. Για τον λόγο αυτόν, θα ήθελα να ευχαριστήσω όλους τους διαπραγματευτές μας.
<P>
Αυτή είναι η πρώτη φορά που ο προϋπολογισμός της Ευρωπαϊκής Ένωσης αποφασίζεται σε μία ανάγνωση και αν μη τι άλλο, νομίζω ότι αυτή η διαδικασία υπογράμμισε ακόμη περισσότερο την ανάγκη για καλύτερο διάλογο μεταξύ των δύο δημοσιονομικών αρχών, κάτι που το Κοινοβούλιο ζητούσε εδώ και πολύ καιρό. Πρέπει να υπάρχουν συνεχείς διαπραγματεύσεις και μια εναρμονισμένη προσέγγιση όσον αφορά τη συνδιαλλαγή για ετήσια και πολυετή δημοσιονομικά πλαίσια, ούτως ώστε τα θεσμικά όργανα να μπορούν να μιλήσουν μία και μοναδική γλώσσα στο τραπέζι των διαπραγματεύσεων.
<P>
Τώρα, ωστόσο, μπορούμε προφανώς να είμαστε ικανοποιημένοι που υπάρχει ένας προϋπολογισμός για το 2011. Τα αβέβαια στοιχεία θα πρέπει να κρατηθούν στο ελάχιστο μέσα σε αυτήν την οικονομική λαίλαπα.
<SPEAKER ID="497" NAME="François Alfonsi" AFFILIATION="Verts/ALE">
(FR) Κύριε Πρόεδρε, ο προϋπολογισμός του 2011 όπως διαμορφώθηκε μετά τις πολυάριθμες διαδικασίες συνδιαλλαγής ανάμεσα στην Επιτροπή Προϋπολογισμών, το Συμβούλιο και την Επιτροπή, δεν συνάδει με τις νέες θεσμικές ισορροπίες που καθορίστηκαν από τη Συνθήκη της Λισαβόνας.
<P>
Αυτές οι ισορροπίες δεν έγιναν σεβαστές από το Συμβούλιο ή, ειδικότερα, από τους εκπροσώπους μερικών κυβερνήσεων. Ιδιαίτερα, είναι απαράδεκτο ότι το αίτημα του Κοινοβουλίου για τη διεξαγωγή διαλόγου όσον αφορά το μέλλον των ιδίων πόρων της ΕΕ δεν κατέληξε πουθενά.
<P>
Το Κοινοβούλιό μας έχει τώρα εξουσία από κοινού λήψης απόφασης στα δημοσιονομικά θέματα. Πρέπει να διασφαλίσει ότι γίνεται σεβαστό και πρέπει να αντιληφθούμε κάτι: πραγματικά ισορροπημένες διαδικασίες συνδιαλλαγής πιθανόν να μην είναι δυνατές έως ότου αυτή η κοινή εξουσία της λήψης απόφασης ασκηθεί υπό τη μορφή αρνητικής ψήφου.
<P>
Κάποια στιγμή, το Ευρωπαϊκό Κοινοβούλιο θα πρέπει να επιλέξει να υπερασπιστεί σθεναρά τη θεσμική του θέση. Αυτό το ζήτημα των ιδίων πόρων θα ανακύψει εκ νέου τους προσεχείς μήνες. Αν θέλουμε να επιτύχουμε, θα πρέπει να μπορούμε να αναλάβουμε μέχρι τέλους τις ευθύνες μας.
<SPEAKER ID="498" NAME="Diane Dodds" AFFILIATION="NI">
(EN) Κύριε Πρόεδρε, δεν μπορώ να ψηφίσω για καμία αύξηση στον προϋπολογισμό του Κοινοβουλίου και πιστεύω ότι πολλοί άνθρωποι στο "νωμένο Βασίλειο θα παρακολουθούν την εδώ διαδικασία κατάπληκτοι. Στις εθνικές οικονομίες ολόκληρης της Ευρώπης έχουμε μέτρα λιτότητας και δημοσιονομικές περικοπές. Αυτά είναι στην ημερήσια διάταξη και αυτό υποχρεώνονται να αντιμετωπίσουν οι λαοί μας.
<P>
Το ευρώ είναι σε κρίση και θέλω να σημειώσει το Σώμα ότι παρόλο που οι ψηφοφόροι μου δεν χρησιμοποιούν το ευρώ, έχουμε χερσαία σύνορα με τη Δημοκρατία της Ιρλανδίας. " Ιρλανδία αντιπροσωπεύει μια τεράστια εξαγωγική αγορά για εμάς, επομένως αυτή η κρίση πλήττει και τους πολίτες μας. Πέραν όλης αυτής της κρίσης, έχουμε μια προτεινόμενη αύξηση 2,9%, αφού περιορίστηκε από το 6% που ήδη ζητούσε το Κοινοβούλιο, αλλά για έναν προϋπολογισμό που το Ελεγκτικό Συνέδριο δεν έχει εγκρίνει εδώ και πολλά χρόνια.
<P>
Το πλέον ανησυχητικό όλων είναι ότι έχουμε μια υπόσχεση από την Επιτροπή να καταθέσει προτάσεις έως τον Ιούνιο του 2011 για έναν φόρο της ΕΕ. Είναι άραγε να απορεί κανείς που αυξάνεται ο ευρωσκεπτικισμός;
<SPEAKER ID="499" NAME="Michel Dantin" AFFILIATION="PPE">
(FR) Κύριε Πρόεδρε, κυρίες και κύριοι, θα ήθελα να ευχαριστήσω και να συγχαρώ και εγώ με τη σειρά μου εκείνους που κατάφεραν να ολοκληρώσουν αυτές τις πολύ δύσκολες διαπραγματεύσεις.
<P>
Ετοιμαζόμαστε να εγκρίνουμε αύριο έναν προϋπολογισμό που αποτελεί ένα μεγάλο βήμα εμπρός για την Ευρώπη της κινητικότητας και την Ευρώπη των νέων ανθρώπων. Πάνω απ' όλα, αυτός ο προϋπολογισμός καταδεικνύει την αποφασιστικότητα του Κοινοβουλίου να μην εγκαταλείψει τις ευρωπαϊκές επενδύσεις μεγάλης κλίμακας κατά τη διάρκεια αυτής της περιόδου κρίσης.
<P>
Ωστόσο, θα ήθελα να σας εκφράσω την ανησυχία μου και τη δυσαρέσκειά μου για την επιλογή που έγινε σήμερα από μερικές πολιτικές Ομάδες και ιδιαίτερα από τους Σοσιαλιστές, οι εκπρόσωποι των οποίων ήταν σε κυβερνητικές θέσεις σε καίριες στιγμές, να υπονομεύσουν το ITER, το μόνο θεμελιώδες μακροπρόθεσμο ερευνητικό πρόγραμμα στην Ευρωπαϊκή Ένωση, στο οποίο διαδραματίζουμε ηγετικό ρόλο.
<P>
Όπως γνωρίζετε, η Ευρωπαϊκή Ένωση ανέλαβε μια δέσμευση τον περασμένο Ιούνιο να συνεισφέρει επιπλέον 1,3 δισεκατομμύρια ευρώ σε αυτό το πρόγραμμα, το οποίο είναι κρίσιμο για την ασφάλειά μας. Συνεπώς, εκείνο που πρόκειται να θέσει υπό αμφισβήτηση η ψήφος μας είναι η αξιοπιστία της Ευρώπης στον κόσμο. Αυτή η στάση σημαίνει ότι απωλέσαμε σχεδόν 600 εκατομμύρια αδαπάνητα χρήματα το 2010, τα οποία θα μπορούσαν να είχαν διατεθεί στο ITER. Αυτό είναι γελοίο!
<SPEAKER ID="500" NAME="Edit Herczog" AFFILIATION="S&amp;D">
(EN) Κύριε Πρόεδρε, ως μέλος του Ευρωπαϊκού Κοινοβουλίου, αισθάνομαι υπεύθυνη για να έχουμε έναν προϋπολογισμό. Ως σοσιαλίστρια, λυπούμαι πολύ που δεν συναινέσαμε για έναν φόρο επί των χρηματοπιστωτικών συναλλαγών. Ως εισηγήτρια της Επιτροπής Βιομηχανίας, Έρευνας και Ενέργειας, θα ήθελα να υπογραμμίσω ότι υποστηρίζουμε το πρόγραμμα ITER, αλλά δεν χρειαζόμαστε μια πρόχειρη λύση για ένα έτος: χρειαζόμαστε μια βιώσιμη χρηματοδοτική λύση για τις επόμενες δύο δεκαετίες. Ως Ουγγαρέζα, χαίρομαι πολύ που η ουγγρική Προεδρία, ας το ελπίσουμε, δεν θα έχει να ασχοληθεί με τον προϋπολογισμό, αλλά μόνο με την εύρεση μιας λύσης για το ITER και για την ευελιξία στη διάρκεια των διαπραγματεύσεων.
<SPEAKER ID="501" NAME="Janusz Lewandowski" LANGUAGE="EN">
Κύριε Πρόεδρε, θα είμαι σύντομος καθώς έκανα ήδη χρήση του χρόνου ομιλίας που μου αναλογούσε. Απαντώντας στον κ. Belder, που μπορεί να έχει ήδη εξαφανιστεί, λέω ότι η πρόταση της Επιτροπής για τον τρόπο που πρέπει να συνεργαστούν τα θεσμικά όργανα αποτελούσε άμεση εφαρμογή των άρθρων 312, 324 και, ιδίως, του άρθρου 311 της Συνθήκης της Λισαβόνας, για την ειδική διαδικασία σε σχέση με την απόφαση για τους ίδιους πόρους, με πλήρη σεβασμό στη φορολογική κυριαρχία των κρατών μελών.
<P>
Σε ό,τι αφορά τους ίδιους πόρους, αυτό ήταν σαφώς και ρητώς εντός της εντολής που δόθηκε στην Επιτροπή τον Δεκέμβριο του 2005, που επιβεβαιώθηκε από το Κοινοβούλιο, να ξεκινήσει όχι μόνο το σκέλος των δαπανών, αλλά και το σκέλος των εσόδων του προϋπολογισμού, περιλαμβανομένης της διόρθωσης υπέρ του "νωμένου Βασιλείου. Είχαμε αρκετή λεπτότητα ώστε να μη θίξουμε το ζήτημα της διόρθωσης υπέρ του "νωμένου Βασιλείου στην επανεξέταση του προϋπολογισμού και η τελική μας επιλογή για το μέλλον είναι όχι να αυξήσουμε τη δαπάνη, αλλά να αλλάξουμε τις αναλογίες μεταξύ των εθνικών άμεσων πληρωμών και των ιδίων πόρων, σύμφωνα με το όραμα της Συνθήκης και των ιδρυτών της Ευρωπαϊκής Ένωσης.
<P>
Τέλος, μια γενικότερη παρατήρηση: ας ελπίσουμε πως αν ψηφίσουμε αύριο, η δοκιμή μας όσον αφορά τη Λισαβόνα θα ολοκληρωθεί από δημοσιονομική σκοπιά, και θα πρέπει να αντλήσουμε συμπεράσματα. Είναι καλό μήνυμα για τους ευρωπαίους πολίτες να έχουν έναν προϋπολογισμό χωρίς κανένα έλλειμμα ή χρέος και να δείξουμε ότι δεν θα χρησιμεύσουμε ως αποδιοπομπαίος τράγος για τις αποτυχημένες πολιτικές σε μερικά κράτη μέλη. Συνεπώς, τώρα που έχουμε τον προϋπολογισμό, θα συνεχίσουμε προφανώς τη συζήτησή μας αναφορικά με τους τρόπους διοργανικής συνεργασίας υπό σαφώς πιο ευνοϊκές περιστάσεις.
<SPEAKER ID="502" NAME="Melchior Wathelet" LANGUAGE="FR">
Κύριε Πρόεδρε, όπως ο Επίτροπος, δεν έχω και πολλά να προσθέσω σε σχέση με αυτήν τη συζήτηση.
<P>
Πολύ απλά, έχοντας ακούσει μερικούς βουλευτές να λένε ότι προτίμησαν να μην εγκρίνουν τον προϋπολογισμό προκειμένου να επιβεβαιώσουν τις εξουσίες από κοινού λήψης αποφάσεων του Κοινοβουλίου, πιστεύω ότι όλα τα ευρωπαϊκά θεσμικά όργανα έχουν πολύ περισσότερα να κερδίσουν και θα ενισχύσουν τη θέση τους, αν μπορέσουν πραγματικά να προωθήσουν την Ευρωπαϊκή Ένωση βρίσκοντας συμβιβασμούς, αντί καθένας να μπλοκάρει τον άλλο και να μην προωθούμε τα ευρωπαϊκά σχέδια.
<P>
Πιστεύω ότι αυτό είναι ένα ζήτημα λογικής, και σήμερα θέλω πραγματικά να ευχαριστήσω όλους εκείνους που επέλεξαν να οικοδομήσουν την Ευρώπη και να πάνε μπροστά. Έχει το Συμβούλιο όλα όσα ήθελε; Όχι. Έχει το Κοινοβούλιο όλα όσα ήθελε; Βεβαίως και όχι. Σημειώνουμε πρόοδο; Ναι. Αυτή η διαδικασία συναπόφασης λειτούργησε∙ δούλεψε. Όλοι προέβησαν σε κάποιους συμβιβασμούς. Όλοι έκαναν κάποιες παραχωρήσεις.
<P>
Υπάρχουν ακόμα πολλά που πρέπει να γίνουν; Βεβαίως. Σαφώς, αυτά ακριβώς αφορά η συζήτηση για την ευελιξία και το ITER. Λυπούμαι για το γεγονός ότι δεν καταφέραμε να καταλήξουμε σε συμφωνία και άκουσα να λέγεται ότι η πρόταση που κατατέθηκε ήταν ένα βήμα προς τα πίσω. Όχι. Επαναλαμβάνω: το αντιμετωπίζουμε αυτό σε κάθε συζήτηση και σήμερα είναι ομοφωνία. Αν στόχος είναι να πάμε σε ειδική πλειοψηφία, τότε πιστεύω ότι πρέπει να υιοθετηθεί η πρόταση της βελγικής Προεδρίας. Νομίζω ότι αυτό είναι ουσιαστικό όσον αφορά την κατάρτιση των προϋπολογισμών του 2012 και του 2013. Πιστεύω ότι αυτός ο μηχανισμός πρέπει πραγματικά να προωθηθεί, αφού συνάδει με πρακτικές του παρελθόντος, αλλά διασφαλίζει τουλάχιστον ότι οι προϋπολογισμοί του 2012 και του 2013 δεν μπορούν πλέον να εμποδιστούν με ομοφωνία. Πιστεύω ότι πρέπει πραγματικά να αδράξετε την ευκαιρία.
<P>
Όσον αφορά το ITER, ο τρόπος με τον οποίο χρησιμοποιήσαμε αυτόν τον μηχανισμό ευελιξίας για το ITER το 2010 δείχνει καθαρά ότι θα χρειαστούμε αυτόν τον μηχανισμό και ότι πρέπει να υιοθετήσουμε ό,τι εξετάζουμε σήμερα.
<P>
Θα ήθελα να ευχαριστήσω ειλικρινά όλους εκείνους τους ομιλητές -και δεν θα τους αναφέρω όλους- που αναγνώρισαν το έργο που επιτελέσαμε μαζί για να πάμε μπροστά. Θα ήθελα να ευχαριστήσω όλους όσοι προτίμησαν τη λογική της προόδου έναντι της λογικής του μπλοκαρίσματος. Πιστεύω ότι πραγματικά πρέπει να προωθήσουμε αυτήν τη λογική.
<P>
Κύριε Lamassoure, μιλήσατε περί δημοσιονομικής αλληλεγγύης. Στο Συμβούλιο, είχαμε σχεδόν πλήρη αλληλεγγύη, καθώς όλοι αποδέχθηκαν την αύξηση του 2,91%. Από την εφαρμογή της ειδικής πλειοψηφίας πήγαμε στην εφαρμογή της πλήρους ομοφωνίας στους κόλπους του Συμβουλίου. Αφήνοντας κατά μέρος τα αστεία, νομίζω ότι όλες οι δηλώσεις που αποτελούν παραρτήματα αυτού του προϋπολογισμού του 2011 -διότι, πράγματι, ένας προϋπολογισμός είναι αυτός καθεαυτός και πολιτικός, όπως έδειξε το Κοινοβούλιο με τις πολιτικές προτεραιότητες που συμπεριέλαβε στον προϋπολογισμό- είτε για τους ιδίους πόρους, είτε για την ευρωπαϊκή προστιθέμενη αξία, είτε για τη "Λισαβονοποίηση" -η δήλωση της Επιτροπής- είτε στο πλαίσιο αυτής της κοινής δήλωσης, που είναι σημαντική και που ήδη την ακολούθησε μια επιστολή του βέλγου πρωθυπουργού, του σημερινού Προέδρου της Ευρωπαϊκής Ένωσης, πιστεύω ότι όλες αυτές οι δηλώσεις δείχνουν ότι όλα τα στάδια κινούνται στη σωστή κατεύθυνση. Σίγουρα δεν κινούμαστε όσο γρήγορα θα επιθυμούσαν όλοι, αλλά κινούμαστε αρκετά γρήγορα ώστε να μπορούμε να πούμε ότι η μηχανή είναι σε θέση να λειτουργεί κανονικά και ότι είναι καλύτερο να ασπαστούμε αυτήν τη λογική προόδου παρά μια λογική μπλοκαρίσματος.
<SPEAKER ID="503" NAME="Sidonia Elżbieta Jędrzejewska" LANGUAGE="PL">
Κύριε Πρόεδρε, με βάση τα όσα είπαν οι προηγούμενοι ομιλητές, είναι σαφές ότι είμαστε όλοι χαρούμενοι που θα καταστεί δυνατό να υλοποιηθεί ο προϋπολογισμός της ΕΕ για το 2011 αποδοτικά και χωρίς περιττές καθυστερήσεις από την 1η Ιανουαρίου του νέου χρόνου. Ωστόσο, όλες αυτές οι ομιλίες κατέστησαν επίσης σαφές ότι εξακολουθεί να υπάρχει έλλειψη ορισμένων πραγμάτων. Υπάρχει έλλειψη συζήτησης και έλλειψη κατανόησης. Μου είναι ήδη σαφές ότι η Συνθήκη της Λισαβόνας διανοίγει νέους, ανεξερεύνητους ορίζοντες για μας και ότι μας περιμένει μια πολύ δύσκολη συζήτηση όσον αφορά τον νέο πολυετή προϋπολογισμό της Ευρωπαϊκής Ένωσης για την περίοδο μετά το 2013.
<P>
Αυτή η συζήτηση αφορά ένα θεμελιώδες ζήτημα, τον τρόπο δηλαδή με τον οποίο μπορούμε να συνταιριάξουμε την ολοένα και μεγαλύτερη απόκλιση μεταξύ των προσδοκιών της Ευρωπαϊκής Ένωσης, ή με άλλα λόγια, το τι υποτίθεται πως πρέπει να κάνει η Ευρωπαϊκή Ένωση -και μπορούμε να δούμε ότι τα κράτη μέλη και όλα τα ενδιαφερόμενα μέρη, περιλαμβανομένου του Ευρωπαϊκού Κοινοβουλίου, αναμένουν ολοένα και περισσότερα από την Ευρωπαϊκή Ένωση, αφού η Ευρωπαϊκή Ένωση υποτίθεται ότι καταπιάνεται με ολοένα και μεγαλύτερο αριθμό θεματικών πεδίων και ανοίγεται σε νέες πολιτικές, νέα πεδία δραστηριότητας και αναθέτει στον εαυτό της νέα καθήκοντα -μια απόκλιση μεταξύ των προαναφερόμενων προσδοκιών και μια ολοένα περισσότερο φθίνουσα βούληση να χρηματοδοτήσει αυτά τα νέα εγχειρήματα. Πρέπει να διεξαγάγουμε κοινές συζητήσεις για αυτήν την όλο και πιο δραματική απόκλιση. Δεν μπορούμε να αποφύγουμε τέτοιες συζητήσεις, πολύ δε περισσότερο εφόσον επί του παρόντος βιώνουμε μια χρηματοπιστωτική και οικονομική κρίση και, επομένως, δεν υπάρχει περιθώριο για θέματα ταμπού όσον αφορά τη χρηματοδότηση. Θα πρέπει να μιλήσουμε ανοικτά για όλα τα θέματα: για τα έσοδα της ΕΕ, για το τι θα πρέπει να κάνει η ΕΕ, για το τι θα πρέπει ενδεχομένως να μην προσπαθήσει να κάνει, για το τι πραγματικά είναι το πιο σημαντικό για μας και για το σε ποιον βαθμό θα πρέπει να χρηματοδοτηθούν αυτές οι προτεραιότητες.
<P>
Συνοπτικά, νομίζω πως ό,τι συνέβη στη διάρκεια της έγκρισης του προϋπολογισμού του 2011 αποτελεί και βάση και αφετηρία της συζήτησης, αλλά σε καμία περίπτωση το τέλος της. Σας ευχαριστώ για τη βούλησή σας να συμμετάσχετε στη συζήτηση και ευελπιστώ ότι θα υπάρξει ακόμα μεγαλύτερη τέτοια βούληση του χρόνου.
<SPEAKER ID="504" NAME="Helga Trüpel" LANGUAGE="DE">
Κύριε Πρόεδρε, χαίρομαι που έχω τον τελευταίο λόγο σε αυτήν τη συζήτηση σήμερα. Θα αρχίσω δεχόμενη με ευχαρίστηση τη συγνώμη του κ. Schulz. Είπε ότι μερικές φορές είχε κακή συμπεριφορά. Είναι πάντοτε θετικό όταν σημειώνει πως ενίοτε θορυβεί υπερβολικά. Το σχόλιό του ότι πριν καταπιανόμασταν μόνο με τεχνικά δημοσιονομικά ζητήματα και τώρα αντιληφθήκαμε ότι αυτό είναι ζήτημα δημοσιονομικής πολιτικής είναι κάτι που θέλω να το απορρίψω κατηγορηματικά. Εργάζομαι στην Επιτροπή Προϋπολογισμών επί έξι χρόνια, και ακόμη και πριν από αυτό, ήταν ανέκαθεν θέμα δημοσιονομικής πολιτικής και όχι μόνο της τεχνικής πτυχής. Ο κ. Schulz είπε ότι έμαθε πολλά αυτές τις τελευταίες εβδομάδες. Χαίρομαι που το ακούω αυτό. Σε αυτήν την περίπτωση, πιθανόν να το κατανοήσει τώρα αυτό.
<P>
Θα στραφώ τώρα στα αντιευρωπαϊκά λόγια που μόλις ακούστηκαν σε τούτο το Σώμα. Θα ήθελα να υπογραμμίσω ξεκάθαρα για μία ακόμη φορά ότι αν -όπως αναφέρεται στη Συνθήκη της Λισαβόνας- έχουμε έναν στόχο να συζητήσουμε για νέους ιδίους πόρους για την Ευρώπη, αυτό δεν θα είναι απλά ένας πρόσθετος φόρος για τους ευρωπαίους πολίτες, αλλά θα σημαίνει επίσης ότι οι πληρωμές από το ακαθάριστο εγχώριο προϊόν μειώθηκαν κατά το ίδιο ποσό. Με άλλα λόγια, δεν θα επιβάρυνε απλά περισσότερο τους πολίτες, θα παρείχε επίσης ένα πιο διαφανές σύστημα για τους ιδίους πόρους μας. Αυτό πρέπει να συζητηθεί. Απορρίπτω την προσπάθεια χειραγώγησης της γνώμης με το να υπονοείται ότι θα υπάρχουν μόνο επιπρόσθετα βάρη. Αντίθετα, ο στόχος είναι η εξεύρεση ενός έξυπνου χρηματοδοτικού συστήματος. Το Συμβούλιο και το Κοινοβούλιο θα πρέπει να είναι έτοιμοι να το πράξουν αυτό.
<P>
Το δεύτερο σχόλιό μου, διότι απλά δόθηκε εδώ η εντύπωση ότι γίνεται συνεχής αφαίμαξη των ευρωπαίων φορολογούμενων από την Ευρωπαϊκή Ένωση, είναι ότι υπάρχουν προγράμματα εκπαίδευσης για τους ευρωπαίους πολίτες, υπάρχουν νέες υποδομές, υπάρχουν νέες γλώσσες και υπάρχει ενίσχυση για τους παραγωγούς γαλακτοκομικών προϊόντων. Με άλλα λόγια, εκείνο που κάνουμε εδώ είναι για τα καλώς νοούμενα συμφέροντα των ευρωπαίων πολιτών και αυτό πρέπει να ειπωθεί δυνατά και καθαρά.
<P>
Ποιος είναι ο παγκόσμιος ρόλος της Ευρωπαϊκής Ένωσης τα προσεχή χρόνια; Έχουμε πολύ επιτυχημένες χώρες όπως η Κίνα, η Ινδία, η Βραζιλία και άλλες, με τις οποίες ανταγωνιζόμαστε σε παγκόσμιο επίπεδο. Αν, ως Ευρωπαϊκή Ένωση, θέλουμε να είμαστε ισχυροί και να έχουμε νέα προϊόντα, που ελπίζουμε ότι θα είναι και βιώσιμα, νέες παραγωγικές μεθόδους που είναι φιλικές προς το περιβάλλον, παραγωγή ενέργειας που βασίζεται πραγματικά σε ανανεώσιμες πηγές ενέργειας, κάτι που καθορίστηκε και πάλι ως στόχος στο Κανκούν, τότε για να γίνει αυτό χρειαζόμαστε κατάλληλους πόρους και χρειαζόμαστε τον ευρωπαϊκό προϋπολογισμό, που αντανακλά τα κοινά μας συμφέροντα. Ελπίζω ότι θα κινηθούμε σε αυτήν την κατεύθυνση τα αμέσως επόμενα χρόνια.
<SPEAKER ID="506" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο στις 12.30.
<P>
Γραπτές δηλώσεις (άρθρο 149 του Κανονισμού)
<SPEAKER ID="746" NAME="Elisabeth Köstinger" LANGUAGE="DE">
Επικροτώ το γεγονός ότι επιτέλους καταλήξαμε σε συμφωνία για τον προϋπολογισμό του 2011. Αυτό θα διασφαλίσει τη χρηματοδοτική ασφάλεια για τον ευάλωτο γεωργικό τομέα. " γεωργική πολιτική της ΕΕ χρειάζεται ένα σταθερό δημοσιονομικό πλαίσιο, ιδιαίτερα σε δύσκολους καιρούς. Ένας προϋπολογισμός αποτελούμενος από δώδεκα μέρη θα είχε προκαλέσει σοβαρές χρηματοδοτικές δυσχέρειες σε πολλά κράτη μέλη, που ήδη έχουν καταβάλει γεωργικές πληρωμές σε αγρότες. " γεωργία εξαρτάται σε μεγάλο βαθμό από τις επιδοτήσεις της ΕΕ. Οι αγροτικές οικογένειες χρειάζονται ασφάλεια για να προγραμματίζουν το μέλλον των δραστηριοτήτων τους. Σε ολόκληρη την ΕΕ, οι άμεσες πληρωμές αντιπροσωπεύουν το 40% του αγροτικού εισοδήματος και παρέχουν χρηματοδοτική ασφάλεια ενόψει των χαμηλών τιμών παραγωγού, του αυξανόμενου κόστους παραγωγής και των αγορών που χαρακτηρίζονται από διακυμάνσεις. Τα μέτρα που αποτελούν μέρος του προγράμματος αγροτικής ανάπτυξης φέρνουν άμεσα οφέλη για τις αγροτικές περιοχές και τονώνουν τις περιφερειακές οικονομίες. Ιδιαίτερα τα αγροκτήματα στην Αυστρία επωφελούνται τόσο από τα μέτρα του πρώτου όσο και του δεύτερου πυλώνα. Συνολικά, το 58% του ετήσιου προϋπολογισμού της Αυστρίας για τη γεωργία καλύπτεται από την ΕΕ. Οι αγρότες στην Ευρωπαϊκή Ένωση καλούνται να επιτελέσουν ευρύ φάσμα εργασιών, που αυξάνονται αριθμητικά. Πρέπει να παράγουν κορυφαίας ποιότητας τρόφιμα και να συμμορφώνονται προς τα υψηλά πρότυπα καλής μεταχείρισης των ζώων, ενώ συμβάλλουν στην καταπολέμηση της κλιματικής αλλαγής, προστατεύουν το περιβάλλον και διατηρούν τη βιοποικιλότητα. Για να μπορέσουν να παράσχουν αυτές τις ουσιαστικές υπηρεσίες, οι αγρότες πρέπει να διαθέτουν αξιόπιστο εισόδημα βάσει μιας συνετής, σταθερής χρηματοδοτικής πολιτικής της ΕΕ. Σε ό,τι αφορά τις διαπραγματεύσεις για το δημοσιονομικό πλαίσιο της περιόδου 2014-2020, όλες οι πτυχές της γεωργίας πρέπει να λαμβάνουν το ίδιο επίπεδο χρηματοδότησης από τον προϋπολογισμό.
<SPEAKER ID="507" NAME="Γεώργιος Σταυρακάκης" AFFILIATION="S&amp;D">
γραπτώς. - Το αδιέξοδο που προκλήθηκε στο πρώτο σχέδιο του προϋπολογισμού της ΕΕ για το 2011 από την αδιάλλακτη στάση μιας περιορισμένης μειοψηφίας κρατών μελών μας έφερνε πολύ κοντά σε μια πιθανή περιπέτεια με δωδεκατημόρια και όλες τις αρνητικές επιπτώσεις από την εφαρμογή ενός τέτοιου συστήματος τόσο για την δημοσιονομική κατάσταση των ασθενών οικονομικά κρατών μελών όσο και την πιθανά μεγάλη καθυστέρηση των πληρωμών των ευρωπαϊκών κονδυλιών. Για να αποφευχθεί αυτή η περιπέτεια, το Κοινοβούλιο δείχνει την απαιτούμενη υπευθυνότητα και είναι έτοιμο να δεχθεί έναν προϋπολογισμό παρά το γεγονός ότι αυτός δεν καλύπτει πλήρως τις θέσεις του και δεν ανταποκρίνεται στο ύψος των περιστάσεων όπως θα έπρεπε και όπως θα περίμεναν οι Ευρωπαίοι πολίτες προκειμένου να υπάρξει αποτελεσματική αντιμετώπιση της οικονομικής κρίσης. Όμως το πρόβλημα για το πώς θα αντιμετωπιστούν οι δημοσιονομικές ανάγκες του άμεσου μέλλοντος για το 2012 και το 2013 παραμένει, και καλώ την μικρή αυτή μειοψηφία των κρατών μελών να δείξουν την ανάλογη υπευθυνότητα και να εργαστούν μαζί με το Κοινοβούλιο για την εξεύρεση μιας λύσης που θα δώσει στην ΕΕ την απαραίτητη ευελιξία για να αντιμετωπίσει τις ανάγκες της και να αποτρέψει μια νέα δημοσιονομική κρίση.

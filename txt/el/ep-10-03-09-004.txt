<CHAPTER ID="004">
Πίνακας αποτελεσμάτων εσωτερικής αγοράς - Προστασία των καταναλωτών - SOLVIT (συζήτηση)
<SPEAKER ID="009" NAME="Πρόεδρος">
" ημερήσια διάταξη προβλέπει την πολύ σημαντική κοινή συζήτηση τριών εκθέσεων σχετικά με την εσωτερική αγορά και την προστασία των καταναλωτών:
<P>
της κ. Von Thun Und Hohenstein, εξ ονόματος της Επιτροπής Εσωτερικής Αγοράς και Προστασίας των Καταναλωτών, σχετικά με τον πίνακα αποτελεσμάτων της εσωτερικής αγοράς (SEC(2009)1007 -,
<P>
της κ. Hedh, εξ ονόματος της Επιτροπή Εσωτερικής Αγοράς και Προστασίας των Καταναλωτών, σχετικά με την προστασία των καταναλωτών,
<P>
του κ. Buşoi, εξ ονόματος της Επιτροπής Εσωτερικής Αγοράς και Προστασίας των Καταναλωτών, σχετικά με το SOLVIT.
<SPEAKER ID="010" NAME="Róża Gräfin Von Thun Und Hohenstein" LANGUAGE="PL">
Χαίρομαι που είμαι σε θέση να παρουσιάσω τον 19ο πίνακα αποτελεσμάτων της εσωτερικής αγοράς, ο οποίος δημοσιεύθηκε τον Ιούλιο του προηγούμενου έτους. Αυτό το έγγραφο καταδεικνύει ότι τα κράτη μέλη διαχειρίζονται ολοένα και καλύτερα τη μεταφορά του δικαίου της ΕΕ στην εθνική νομοθεσία. Για άλλη μία φορά, ο στόχος έχει επιτευχθεί - ο στόχος που έθεσαν οι ίδιοι οι αρχηγοί κρατών και κυβερνήσεων ούτως ώστε το μέσο έλλειμμα μεταφοράς να μην υπερβαίνει το 1%. Ωστόσο, ο αριθμός των οδηγιών που δεν έχουν μεταφερθεί ακόμη στην εθνική νομοθεσία ενός ή περισσοτέρων κρατών μελών, με άλλα λόγια, ο κατακερματισμός της αγοράς, παραμένει υπερβολικά υψηλός. Πρόκειται για 100 και πλέον οδηγίες της εσωτερικής αγοράς. Επιπλέον, 22 οδηγίες δεν έχουν μεταφερθεί δύο χρόνια μετά τη λήξη της προθεσμίας μεταφοράς τους. Τα κράτη μέλη πρέπει να καταβάλουν ακόμη περισσότερές προσπάθειες, προκειμένου η εσωτερική αγορά να καταστεί επωφελής για όλους τους Ευρωπαίους.
<P>
Τούτη τη στιγμή, καθώς σας παρουσιάζω αυτήν την έκθεση, έχω στα χέρια μου τον επόμενο πίνακα αποτελεσμάτων, την 20ή έκδοσή του, η οποία καταδεικνύει περαιτέρω πρόοδο στη μεταφορά της νομοθεσίας της ΕΕ. Το έλλειμμα μεταφοράς έχει μειωθεί στο 0,7%, ποσοστό σημαντικά χαμηλότερο από τον καθορισμένο στόχο. Αυτό είναι το καλύτερο αποτέλεσμα που έχει καταγραφεί ποτέ. Είναι ξεκάθαρο ότι το έργο της Ευρωπαϊκής Επιτροπής, το οποίο οδήγησε στην παρούσα δημοσίευση, έχει ως αποτέλεσμα την κινητοποίηση των κρατών μελών. Μπορούμε να συγχαρούμε θερμά την Επιτροπή για αυτό το εποικοδομητικό, επίπονο έργο.
<P>
Άλλη μία καλή είδηση είναι ότι ο κατακερματισμός της αγοράς έχει μειωθεί από το 6% στο 5%. Ωστόσο, 74 οδηγίες δεν έχουν μεταφερθεί ακόμη στη νομοθεσία ενός ή περισσοτέρων κρατών μελών της Ευρωπαϊκής Ένωσης, και αυτό σημαίνει ότι εμπόδια, πολύ επιζήμια εμπόδια, εξακολουθούν να εγείρονται για τους πολίτες και επιχειρηματίες της εσωτερικής αγοράς. Πρέπει να εξαλείψουμε αυτά τα εμπόδια από κοινού.
<P>
Για τον σκοπό αυτόν, η έκθεση της Επιτροπής Εσωτερικής Αγοράς και Προστασίας των Καταναλωτών προτείνει πιο στενή συνεργασία μεταξύ όλων των θεσμικών οργάνων που είναι από κοινού υπεύθυνα για τη μεταφορά και των ενδιαφερόμενων παραγόντων. Προτείνουμε τη διεξαγωγή ενός ετήσιου φόρουμ για την εσωτερική αγορά, το οποίο θα συγκεντρώνει τα ευρωπαϊκά θεσμικά όργανα, αλλά επίσης τα κράτη μέλη, βουλευτές των εθνικών κοινοβουλίων και εκπροσώπους επιχειρήσεων και καταναλωτών. Ένα φόρουμ αυτού του είδους θα είναι μία ευκαιρία για την ανταλλαγή εμπειριών και βέλτιστων πρακτικών σχετικά με τη μεταφορά της νομοθεσίας της ΕΕ, καθώς και για την εκπόνηση στρατηγικών με στόχο την αντιμετώπιση των προκλήσεων που εγείρονται ακόμη εμπρός μας.
<P>
Για να εξαλείψουμε αυτά τα επιζήμια εμπόδια, καλούμε την Ευρωπαϊκή Επιτροπή να εφαρμόσει μία "δοκιμή εσωτερικής αγοράς" για όλη τη νέα νομοθεσία της ΕΕ, ώστε να διασφαλιστεί ότι τα νέα μέτρα δεν υπονομεύουν τις τέσσερις ελευθερίες της Ευρωπαϊκής Ένωσης. Είναι επίσης εξαιρετικά σημαντικό να δώσουμε στους πολίτες σαφείς πληροφορίες για τον τρόπο λειτουργίας της εσωτερικής αγοράς, λαμβάνοντας υπόψη ότι η εσωτερική αγορά δημιουργήθηκε ειδικά για εκείνους πριν από 20 χρόνια.
<P>
Για την παρουσίαση πληρέστερης εικόνας της ανάπτυξης της εσωτερικής αγοράς, η Επιτροπή Εσωτερικής Αγοράς και Προστασίας των Καταναλωτών ζητεί να δημοσιεύονται ταυτόχρονα ο πίνακας αποτελεσμάτων της εσωτερικής αγοράς, η έκθεση SOLVIT, η έκθεση της Υπηρεσίας Προσανατολισμού για τους Πολίτες και ο πίνακας αποτελεσμάτων για τους καταναλωτές.
<P>
Τέλος, θέλω να ευχαριστήσω όλους όσοι εργάστηκαν για την παρούσα έκθεση, και να ζητήσω από τους συναδέλφους βουλευτές να την υπερψηφίσουν, διότι είμαι σίγουρη ότι αυτό θα οδηγήσει, στο μέλλον, στην ταχύτερη, ορθή μεταφορά της νομοθεσίας της ΕΕ στο πλαίσιο της έννομης τάξης των κρατών μελών. Χάρη σε αυτήν τη δράση, οι Ευρωπαίοι θα συναντούν λιγότερα εμπόδια στην εσωτερική αγορά, και ασφαλώς αυτό είναι θεμελιώδες ζήτημα για την ανάπτυξη της ευρωπαϊκής οικονομίας μας, αλλά και της ευρωπαϊκής μας ταυτότητας.
<SPEAKER ID="011" NAME="Anna Hedh" LANGUAGE="SV">
Κύριε Πρόεδρε, καταρχάς θέλω να ξεκινήσω ευχαριστώντας τους σκιώδεις εισηγητές και όλους τους συμμετέχοντες για την καλή συνεργασία που απολαύσαμε κατά την περίοδο των εργασιών επί του πίνακα αποτελεσμάτων για τους καταναλωτές. Χαίρομαι επίσης που, για άλλη μία φορά, εκπονήσαμε μία έκθεση που έχει τη στήριξη της συντριπτικής πλειοψηφίας της Επιτροπής Εσωτερικής Αγοράς και Προστασίας των Καταναλωτών.
<P>
Πάντα υποστήριζα ότι, προκειμένου για την ορθή λειτουργία της εσωτερικής αγοράς, χρειαζόμαστε καταναλωτές που αισθάνονται εμπιστοσύνη και ικανοποίηση στην ΕΕ. Ήταν, επομένως, ευχάριστο το γεγονός ότι, το 2007, αποκτήσαμε μία Επίτροπο με ειδική αρμοδιότητα σε θέματα καταναλωτών. " πρόοδος που έχει επιτευχθεί στον τομέα της προστασίας των καταναλωτών και στα θέματα καταναλωτών οφείλεται εν μέρει στην ισχυρή προσωπική δέσμευση και τη μεγάλη διαλλακτικότητα της κ. Kuneva. Ο πίνακας αποτελεσμάτων για τους καταναλωτές είναι επίσης έργο της κ. Kuneva.
<P>
Παρά την ανησυχία σχετικά με το γεγονός ότι η ευθύνη για τα θέματα καταναλωτών κατανέμεται σε δύο Επιτρόπους, ελπίζουμε ότι αυτό το έργο θα συνεχίσει να παρουσιάζει πρόοδο και να αποφέρει καρπούς, και ότι η εστίαση στους καταναλωτές δεν θα αποδυναμωθεί λόγω της νέας Επιτροπής. Αυτή η ευθύνη είναι, στην πραγματικότητα, ακόμη μεγαλύτερη τώρα, διότι το άρθρο 12 της Συνθήκης της Λισαβόνας ορίζει ότι οι απαιτήσεις προστασίας του καταναλωτή λαμβάνονται υπόψη κατά τον καθορισμό και την εφαρμογή άλλων πολιτικών και δραστηριοτήτων της Ένωσης. Αυτό είναι ένα σημαντικό βήμα για τους καταναλωτές και κάτι που δεν προτίθεμαι να επιτρέψω να ξεχάσει κανείς στο πλαίσιο του συνεχιζόμενου πολιτικού μου έργου.
<P>
Επικροτώ ιδιαιτέρως τη δεύτερη έκδοση του πίνακα αποτελεσμάτων για τους καταναλωτές. Ο πίνακας αποτελεσμάτων συγκαταλέγεται μεταξύ των πολυάριθμων μέσων που διαθέτουμε για να βελτιώσουμε την εσωτερική αγορά, και πιστεύω ότι οι προοπτικές επί των οποίων ερείδεται ο πίνακας αποτελεσμάτων είναι ιδιαίτερου ενδιαφέροντος, δεδομένου ότι αφορά τις προσδοκίες και τα προβλήματα των πολιτών και βελτιώνει την εσωτερική αγορά ειδικά για τους καταναλωτές. Ο πίνακας αποτελεσμάτων έχει αναλύσει την αγορά των καταναλωτών σύμφωνα με τους προγενέστερους δείκτες - ήτοι τις τιμές, την αλλαγή παρόχου, την ασφάλεια, τα παράπονα και την ικανοποίηση των καταναλωτών.
<P>
Τελικά, αυτοί οι δείκτες θα πρέπει αναμφίβολα να αναπτυχθούν περαιτέρω και να βελτιωθούν, ενώ θα πρέπει να συμπεριληφθούν και νέοι δείκτες. Ωστόσο, πιστεύω ότι, προς το παρόν, παρέχουν επαρκή βάση για την ιεράρχηση προτεραιοτήτων και την εξαγωγή συμπερασμάτων σχετικά με περαιτέρω αναλύσεις που πρέπει να διενεργηθούν. Είναι εξαιρετικά σημαντικό να δείξουμε υπομονή και να δώσουμε στον πίνακα αποτελεσμάτων χρόνο να αναπτυχθεί. Είναι ακόμη στα πρώτα του βήματα.
<P>
Στον δεύτερο πίνακα αποτελεσμάτων για τους καταναλωτές, παρατηρήσαμε, μεταξύ άλλων πραγμάτων, σαφείς ενδείξεις ότι οι καταναλωτές έχουν περισσότερα προβλήματα με τις υπηρεσίες παρά με τα προϊόντα, και ότι οι τιμές αυξάνονται με μικρότερη συχνότητα σε τομείς στους οποίους οι καταναλωτές αλλάζουν συχνά παρόχους. Το διασυνοριακό ηλεκτρονικό εμπόριο αναπτύσσεται με αργούς επίσης ρυθμούς εξαιτίας των συνοριακών εμποδίων που προβληματίζουν τους καταναλωτές και τους καθιστούν δύσπιστους. Επιπλέον μπορούμε να διαπιστώσουμε ότι η αποτελεσματική εφαρμογή της νομοθεσίας και οι πραγματικοί μηχανισμοί έννομης προστασίας είναι κρίσιμης σημασίας για τη σωστή λειτουργία της αγοράς.
<P>
Τα στοιχεία δείχνουν επίσης ότι υπάρχουν μεγάλες διαφορές μεταξύ των κρατών μελών και υπάρχει περιθώριο βελτίωσης όσον αφορά τους μηχανισμούς έννομης προστασίας. Επομένως, καλώ την Επιτροπή να δώσει συνέχεια στην Πράσινη Βίβλο σχετικά με τα μέσα συλλογικής έννομης προστασίας των καταναλωτών.
<P>
" αποτελεσματική εφαρμογή και εποπτεία των διατάξεων της ΕΕ είναι απαραίτητες αν θέλουμε να αυξήσουμε την εμπιστοσύνη των καταναλωτών. Ωστόσο, η εποπτεία στην ΕΕ είναι κάθε άλλο παρά ομοιόμορφη και, σύμφωνα με τις στατιστικές, υπάρχουν σημαντικές διαφορές μεταξύ των κρατών μελών όσον αφορά τους προϋπολογισμούς για την εποπτεία της αγοράς και τους αριθμούς των απασχολούμενων ελεγκτών. Ως εκ τούτου, τόσο η Επιτροπή όσο και οι εθνικές αρχές εποπτείας πρέπει να εντείνουν τις προσπάθειές τους, προκειμένου να επιτύχουμε τον στόχο της καλύτερης προστασίας των καταναλωτών και να διασφαλίσουμε ότι οι καταναλωτές αισθάνονται αρκετή εμπιστοσύνη ώστε να είναι σε θέση να εκμεταλλεύονται όλες τις ευκαιρίες που προσφέρονται από την εσωτερική αγορά.
<P>
Είναι πολύ σημαντικό να ενισχύσουμε τους μηχανισμούς εποπτείας και ελέγχου της αγοράς, προκειμένου να αυξηθεί η εμπιστοσύνη των καταναλωτών. " κατανάλωση θα αποτελέσει, εξάλλου, καίριο παράγοντα για την οικονομική ανάκαμψη της Ευρώπης.
<SPEAKER ID="012" NAME="Cristian Silviu Buşoi" LANGUAGE="RO">
Θα ήθελα να ξεκινήσω ευχαριστώντας εκείνους με τους οποίους είχα την ευκαιρία να συνεργαστώ στην έκθεση SOLVIT, τη γραμματεία της Επιτροπής Εσωτερικής Αγοράς και Προστασίας των Καταναλωτών, όλους τους σκιώδεις εισηγητές, καθώς και τους υπόλοιπους συναδέλφους μου που έδειξαν ενδιαφέρον για τον παρόντα φάκελο και συνέβαλαν σημαντικά στο τελικό αποτέλεσμα.
<P>
Το SOLVIT είναι ένα δίκτυο το οποίο παρέχει άτυπες λύσεις σε προβλήματα που ενδέχεται να ανακύψουν λόγω πλημμελούς εφαρμογής της νομοθεσίας για την εσωτερική αγορά. Είναι μία ιδιαίτερα χρήσιμη καινοτομία για τους ευρωπαίους καταναλωτές και τις επιχειρήσεις στην Ευρωπαϊκή Ένωση, διότι παρέχει τα οφέλη που συνεπάγεται η ευρωπαϊκή νομοθεσία. Έχουμε συχνά προβλήματα στην εφαρμογή της νομοθεσίας της εσωτερικής αγοράς. Πιστεύω ότι το SOLVIT είναι μία βιώσιμη εναλλακτική λύση της δικαστικής οδού, λαμβάνοντας υπόψη ότι τα δικαστήρια έχουν επίσης τεράστιο φόρτο εργασιών με κάθε είδους διαφορετικές υποθέσεις.
<P>
Δεν μπορούμε να αγνοήσουμε το γεγονός ότι το SOLVIT βρίσκεται αντιμέτωπο με ολοένα αυξανόμενο φόρτο υποθέσεων και, από αυτήν την άποψη, έχει πέσει κατά κάποιον τρόπο θύμα της ίδιας της επιτυχίας του. Για να μπορεί το SOLVIT να προσφέρει συνδρομή υψηλής ποιότητας στους πολίτες και τις επιχειρήσεις της Ευρωπαϊκής Ένωσης, απαιτείται η επάνδρωση των κέντρων SOLVIT που δεν έχουν το απαιτούμενο προσωπικό με επιπλέον υπαλλήλους.
<P>
Αυτό το επιπλέον προσωπικό πρέπει να χορηγηθεί με λογικό και ελεγχόμενο τρόπο, λαμβάνοντας υπόψη το μέγεθος του πληθυσμού της χώρας και τον προηγούμενο αριθμό υποθέσεων που έχει διεκπεραιώσει το κέντρο στο παρελθόν. " εν λόγω ανάλυση πρέπει να διενεργηθεί στοχεύοντας στη συμπληρωματική στελέχωση μόνο των κέντρων στα οποία υπάρχει πραγματική ανάγκη. " διάθεση επιπλέον προσωπικού στο SOLVIT συνεπάγεται εξίσου κάποιο κόστος. " έκθεση καλεί τα κράτη μέλη να χρησιμοποιήσουν όλους τους διαθέσιμους πόρους ώστε να χρηματοδοτήσουν το επιπλέον προσωπικό, συμπεριλαμβανομένων εναλλακτικών μεθόδων χρηματοδότησης.
<P>
Άλλο ένα σημείο καίριου ενδιαφέροντος στην παρούσα έκθεση είναι η προώθηση του δικτύου SOLVIT, την οποία θεωρώ προσωπικά κεφαλαιώδους σημασίας, και πιστεύω ότι θα συμφωνήσετε όλοι μαζί μου σε αυτό. Απευθυνόμενες στις υπηρεσίες του SOLVIT, οι ΜΜΕ μπορούν να εξοικονομήσουν μεγάλα χρηματικά ποσά, τα οποία μπορούν να επενδύσουν σε άλλους τομείς, ικανούς να παράγουν οικονομική μεγέθυνση και πιο ωφέλιμους για την ανάπτυξή τους σε σύγκριση με τη νομική αρωγή που θα χρειάζονταν για την επίλυση τυχόν προβλημάτων. Όσον αφορά τους μεμονωμένους καταναλωτές, το SOLVIT τους προσφέρει το όφελος της αποφυγής μακροχρόνιων και δαπανηρών δικαστικών διαδικασιών.
<P>
Ωστόσο, για να απολαύσουν τα οφέλη που προσφέρει το δίκτυο SOLVIT, οι πολίτες και οι επιχειρήσεις πρέπει καταρχάς να είναι ενήμεροι για την αποτελεσματικότητα του δικτύου. Αυτός είναι ο λόγος για τον οποίο πιστεύω ότι πρέπει να εμπλέξουμε ενεργά τις εθνικές αρχές, την Ευρωπαϊκή Επιτροπή, καθώς και τους βουλευτές αυτού του Κοινοβουλίου, στην προώθηση του SOLVIT. Υπάρχουν πολλοί τρόποι να το πετύχουμε αυτό, από ενημερωτικές εκστρατείες υπό τη διοργάνωση των κρατών μελών έως τη δημιουργία μίας ενιαίας δικτυακής πύλης SOLVIT. Επίσης, οι δημόσιες υπηρεσίες που σχετίζονται με την εφαρμογή της ευρωπαϊκής νομοθεσίες που διέπει την εσωτερική αγορά θα μπορούσαν να διορίσουν κάποιον υπεύθυνο επικοινωνίας με το SOLVIT, ενισχύοντας κατά τον τρόπο αυτόν την αποτελεσματικότητα του δικτύου και συμβάλλοντας στην προώθησή του. Ως βουλευτές του Ευρωπαϊκού Κοινοβουλίου, μπορούμε να αναλάβουμε οι ίδιοι πρωτοβουλίες για την προώθηση του SOLVIT και να βοηθήσουμε συναφώς στην ευαισθητοποίηση των συναδέλφων μας σε επίπεδο εθνικών κοινοβουλίων.
<P>
" ανταλλαγή βέλτιστων πρακτικών μεταξύ κρατών μελών με στόχο την προώθηση του SOLVIT και την επίλυση των λειτουργικών προβλημάτων αυτού του δικτύου αποτελεί ακόμα ένα μέτρο που συνιστά ένθερμα η παρούσα έκθεση. Στην πραγματικότητα, οι καλές ιδέες μπορούν να διαδοθούν και να εφαρμοστούν σε ευρωπαϊκό επίπεδο προς όφελος όλων.
<P>
Τέλος, δεν μπορούμε να αγνοήσουμε το γεγονός ότι το SOLVIT αντιμετωπίζει συχνά πολλές περιπτώσεις που δεν εμπίπτουν στο πεδίο δραστηριοτήτων του ή είναι ιδιαίτερα περίπλοκες, απαιτώντας λύσεις με τη χρήση εναλλακτικών μεθόδων. " υποβολή αναφορών στην Επιτροπή Αναφορών του Ευρωπαϊκού Κοινοβουλίου μπορεί να προσφέρει λύση σε υπερβολικά περίπλοκες υποθέσεις που δεν είναι δυνατόν να επιλυθούν σε επίπεδο SOLVIT. Για τον λόγο αυτόν, μία από τις προτάσεις της έκθεσης αφορά τη διαβίβαση ανάλογων περιπτώσεων από τη δικτυακή πύλη του SOLVIT στον ιστότοπο της Επιτροπής Αναφορών του Ευρωπαϊκού Κοινοβουλίου, καθώς και στις ειδικές επιτροπές των εθνικών κοινοβουλίων.
<P>
Αυτές είναι μερικές μόνο ιδέες στις οποίες βασίζεται η έκθεση SOLVIT. Πιστεύω ότι οι εν λόγω προτάσεις μπορούν να βελτιώσουν τη λειτουργία του δικτύου προσφέροντας υψηλής ποιότητας συνδρομή σε καταναλωτές και επιχειρήσεις. Το SOLVIT έχει τεράστιες δυνατότητες και πρέπει να αναλύουμε συνεχώς την απόδοσή του, προκειμένου να αξιοποιήσουμε πλήρως τις δυνατότητές του.
<SPEAKER ID="013" NAME="Michel Barnier" LANGUAGE="FR">
Κύριε Πρόεδρε, κυρίες και κύριοι, καταρχάς πιστεύω ότι είναι πολύ σημαντικό να απαντήσουμε στις ερωτήσεις σας εκ παραλλήλου με τον συνάδελφό μου, κ. Dalli, και να σας μιλήσουμε για την εφαρμογή αυτών των ποικίλων εργαλείων και κειμένων.
<P>
Στην πολιτική μου πορεία, κυρίες και κύριοι, έχω σκεφτεί πολλές φορές ότι ο αντίκτυπος της παρακολούθησης είναι τουλάχιστον εξίσου σημαντικός με τον αντίκτυπο της ανακοίνωσης. Θεωρώ, επομένως, ότι είναι πολύ σημαντικό όταν συμμετέχει κανείς σε ένα εθνικό κοινοβούλιο ή στο Ευρωπαϊκό Κοινοβούλιο, όταν συμμετέχει στην Επιτροπή, να διαθέτει τα μέσα ώστε να ελέγχει και να αξιολογεί την πραγματική εφαρμογή των κειμένων που ψηφίζει. Θεωρώ, επίσης, ότι για να ενεργεί σωστά, πρέπει και να καταλαβαίνει σωστά, και ακριβώς σε αυτό το σημείο έχουν εστιάσει οι εισηγητές σας με μεγάλη δεξιότητα και εγρήγορση.
<P>
Θ ήθελα να απευθύνω τις ειλικρινέστατες ευχαριστίες μου στην κ. Thun Und Hohenstein και τον κ. Buşoi για τα θέματα που με αφορούν πιο άμεσα, καθώς και την κ. Hedh, για την ποιότητα των εκθέσεών τους.
<P>
Ποιο είναι το θέμα της συζήτησής μας; Το θέμα της συζήτησής μας είναι η εσωτερική αγορά. Πολύ αργά εχθές το βράδυ, είπα σε αυτήν την Αίθουσα ότι, σε αυτήν την εποχή κρίσης και οικονομικής δυσπραγίας, δεν έχουμε την πολυτέλεια να μην αξιοποιούμε όλες τις δυνατότητές μας. Αν η εσωτερική αγορά, η ευρεία ευρωπαϊκή αγορά, λειτουργούσε ομαλά, όπως πρέπει να λειτουργεί, θα μπορούσαμε να επιτύχουμε μόνοι μας επιπλέον μεγέθυνση της τάξης μεταξύ 0,5 και 1,5%.
<P>
Επί του παρόντος, δεν μπορούμε να χάσουμε αυτήν την ευκαιρία. Κατά συνέπεια, η εσωτερική αγορά πρέπει να λειτουργεί πλήρως από κάθε άποψη και αυτό είναι, φυσικά, το καθήκον που μου εμπιστεύτηκε ο Πρόεδρος, κ. Barroso, υπό τον δικό σας έλεγχο. Αυτός είναι ο λόγος για τον οποίο προσδίδω σημασία σε αυτόν τον πίνακα αποτελεσμάτων και σε αυτόν τον μηχανισμό SOLVIT, αλλά και στη σωστή λειτουργία τους. Πιστεύω ότι ο κ. Dalli θα επιβεβαιώσει με πανομοιότυπο σκεπτικό τη σπουδαιότητα του θέματος των καταναλωτών.
<P>
" κ. Thun Und Hohenstein μόλις αναφέρθηκε τόσο στα ευχάριστα όσο και στα λιγότερο ευχάριστα νέα σχετικά με τον παρόντα πίνακα αποτελεσμάτων. Μιλούμε, εν προκειμένω, για 1.521 οδηγίες ή κείμενα που διευκολύνουν τη λειτουργία της εσωτερικής αγοράς, και αυτός είναι ένας μεγάλος αριθμός. Υπάρχει επί του παρόντος ένα έλλειμμα μεταφοράς το οποίο, όπως ακριβώς είπατε, βρίσκεται στο χαμηλότερο επίπεδο που έχει παρουσιάσει ποτέ. Αυτά είναι ευχάριστα νέα, και πρέπει να ευχαριστήσουμε όλους τους αρμόδιους φορείς στα κράτη μέλη, και ενίοτε στις περιφέρειες, για την εφαρμογή αυτής της οδηγίας. Θέλω επίσης να συμπεριλάβω στις ευχαριστίες μου τους συναδέλφους μου από τη Γενική Διεύθυνση Εσωτερικής Αγοράς.
<P>
Υπάρχει επίσης ένα νέο που δεν είναι και τόσο ευχάριστο, και αυτό είναι ότι η ποιότητα της μεταφοράς, η ποιότητα της εφαρμογής, δεν είναι ικανοποιητική. Πρέπει, επομένως, να εργαστούμε όλοι μαζί, με το Ευρωπαϊκό Κοινοβούλιο, με τα εθνικά κοινοβούλια, με τους αξιωματούχους σε κάθε κράτος μέλος. Αυτός είναι ο σκοπός, όπως σας είπα κατά την ακρόασή μου στο Κοινοβούλιο, των επισκέψεων που πρόκειται να πραγματοποιήσω από εδώ και στο εξής -έχω ήδη ξεκινήσει- σε καθεμία από τις 27 πρωτεύουσες, προκειμένου να συναντήσω αυτοπροσώπως, υπό τη δικαιοδοσία των αρμόδιων υπουργών, τους υπεύθυνους υπαλλήλους για την εφαρμογή των οδηγιών της εσωτερικής αγοράς, καθώς και για την επεξεργασία των σημείων που παρατίθενται στον παρόντα πίνακα αποτελεσμάτων και την οργάνωση και λειτουργία του SOLVIT, όπως δήλωσε ξεκάθαρα ο κ. Buşoi.
<P>
Αυτός είναι επίσης ο λόγος για τον οποίο είπα στην κ. Thun Und Hohenstein ότι συμφωνώ με την ιδέα ενός φόρουμ· είναι μία πολύ καλή ιδέα. Πρέπει να φέρουμε τους ανθρώπους κοντά, και πρέπει να το κάνουμε από κοινού, εδώ στο Κοινοβούλιο, με την Επιτροπή, τα εθνικά κοινοβούλια και όλους τους αρμόδιους φορείς σε κάθε κράτος μέλος για την αξιολόγηση και την ανταλλαγή βέλτιστων πρακτικών. Πιστεύω βαθιά στο όφελος της συνένωσης όλων των αρμόδιων φορέων: συναίνεση και όχι εξαναγκασμός, πρωτίστως συναίνεση, αμοιβαία εμπιστοσύνη και συνεργασία.
<P>
Όσον αφορά το SOLVIT, ο κ. Buşoi υπογράμμισε τη σημασία αυτού του εργαλείου, το οποίο αρχίζει να λειτουργεί καλώς. Έχουμε αυτήν τη στιγμή 1.500 υποθέσεις οι οποίες εξετάστηκαν επί τη βάσει της συνεργασίας, της αποφασιστικότητας και της διαμεσολάβησης, κατά μείζονα λόγο εξ ονόματος πολιτών, αλλά και εξ ονόματος ενός μεγάλου αριθμού επιχειρήσεων. Όπως επεσήμανε πολύ σωστά ο κ. Buşoi, τούτο ευνοεί την εξοικονόμηση χρόνου και χρήματος και, με αυτόν τον τρόπο, πολίτες, καταναλωτές και επιχειρήσεις επιστρέφουν στη θέση τους, ήτοι στο επίκεντρο της ενιαίας αγοράς, χωρίς να χρειάζεται να εμπλέκονται σε υπερβολικά επαχθείς διαδικασίες, προκειμένου να καταστεί δυνατή η εξεύρεση μίας λύσης στα προβλήματά τους, η οποία συμπεριλαμβάνεται και προβλέπεται στην εφαρμογή της τάδε ή της δείνα συναφούς διάταξης σχετικά την εσωτερική αγορά.
<P>
Πρόκειται, έως έναν βαθμό, για το ίδιο πνεύμα που διέπει το σχέδιο δράσης για τις υπηρεσίες υποστήριξης της ενιαίας αγοράς (το σχέδιο SMAS), ο στόχος του οποίου είναι να παρέχει καλύτερη πληροφόρηση και καλύτερες υπηρεσίες στους πολίτες και τις επιχειρήσεις. Και σε αυτόν τον τομέα έχει σημειωθεί πρόοδος. Το εν λόγω σχέδιο έχει διευκολύνει τη συνεργασία μεταξύ του SOLVIT και της Υπηρεσίας Προσανατολισμού για τους Πολίτες για την παροχή διαφόρων υπηρεσιών και κοινών δικτυακών εντύπων.
<P>
Δεδομένου ότι τούτο έχει προταθεί από τους εισηγητές σας, πιστεύω ότι, υπό τον έλεγχο του κ. Dalli, θα μπορούσαμε, και θα πρέπει, να προσπαθήσουμε να παρουσιάσουμε όλα αυτά τα έγγραφα, τα αποτελέσματα και τις ανακοινώσεις ταυτόχρονα, προκειμένου να συνδυάσουμε και να συντονίσουμε καλύτερα τα διαφορετικά μέσα που αποτυπώνουν την εφαρμογή των κειμένων ή των οδηγιών που σχετίζονται με την εσωτερική αγορά.
<P>
Εν πάση περιπτώσει, τάσσομαι υπέρ αυτού του βελτιωμένου συντονισμού και επιβεβαιώνω την προσωπική μου δέσμευση όσον αφορά την ορθή χρήση των διαφορετικών μέσων για την αξιολόγηση και τον έλεγχο των 1.500 οδηγιών που συνδέονται με τη λειτουργία της εσωτερικής αγοράς.
<SPEAKER ID="014" NAME="John Dalli" LANGUAGE="EN">
Κύριε Πρόεδρε, θα σχολιάσω την έκθεση σχετικά με τις δύο πολύ βασικές ευρωπαϊκές πολιτικές -τον πίνακα αποτελεσμάτων για τους καταναλωτές και τη δέσμη μέτρων για την επιβολή του καταναλωτικού κεκτημένου- που παρουσίασε η κ. Hedh. Θα ήθελα να ευχαριστήσω την κ. Hedh για το εξαιρετικό έργο της ως εισηγήτριας.
<P>
" πολιτική των καταναλωτών βρίσκεται στο επίκεντρο των οικονομικών και κοινωνικών προκλήσεων που αντιμετωπίζουμε σήμερα. Αφορά τους πολίτες. Οι ενημερωμένοι και ενδυναμωμένοι πολίτες προωθούν την καινοτομία και την ανταγωνιστικότητα· το πιο σημαντικό, όμως, ίσως είναι ότι η πραγμάτωση μίας λειτουργικής εσωτερικής αγοράς για τους καταναλωτές αποτελεί το δυνατό μας χαρτί για την επανασύνδεσή μας με τους πολίτες. Ο κεντρικός ρόλος που δίνεται στην πολιτική των καταναλωτών αντανακλάται σε μία σειρά χαρτοφυλακίων. Πράγματι, το Σώμα των Επιτρόπων θα συνεργαστεί στενά, προκειμένου να διασφαλίσει ότι οι κανονισμοί που εγκρίνονται μεταφράζονται σε πρακτικά οφέλη για τους καταναλωτές. " παρουσία μου εδώ σήμερα μαζί με τον φίλο μου Michel Barnier είναι ενδεικτική του στενού τρόπου με τον οποίο θα συνεργαστούμε. Αυτή θα είναι η πρακτική των εργασιών μας.
<P>
" διάσταση των καταναλωτών πρόκειται να αναπτυχθεί σε όλα τα χαρτοφυλάκια, ενώ θα καθοριστούν και σημεία αναφοράς σε όλη την Επιτροπή για την εκτίμηση της προόδου ή της έλλειψη αυτής. Ο πίνακας αποτελεσμάτων για τους καταναλωτές χρησιμεύει ως σύστημα συναγερμού, το οποίο μας προειδοποιεί ακόμη και πότε η εσωτερική αγορά απογοητεύει τους καταναλωτές. Χρησιμεύει επίσης για τον έλεγχο προόδου της ολοκλήρωσης της πτυχής του λιανικού εμπορίου της εσωτερικής αγοράς για τους καταναλωτές, τις ΜΜΕ και τους άλλους εμπόρους λιανικής πώλησης. Επιπλέον, συμβάλλει στην αξιολόγηση της επάρκειας των μέτρων που λαμβάνουν τα κράτη μέλη για την επιβολή του νέου κοινοτικού δικαίου, καθώς και για την ενημέρωση, την εκπαίδευση και την ενδυνάμωση των καταναλωτών.
<P>
Αναφερόμενος στην επιβολή, διαπιστώνω με χαρά ότι το Κοινοβούλιο συμμερίζεται την άποψη της Επιτροπής σχετικά με το πόσο σημαντικό είναι να παρέχονται στους ανθρώπους στην πράξη τα δικαιώματα που τους χορηγούνται στα χαρτιά. Έχουμε πολύ δρόμο να διανύσουμε από αυτή την άποψη. " ανακοίνωση του Ιουλίου 2009 αποσκοπούσε να προσδιορίσει τρόπους για την αποτελεσματικότερη, αποδοτικότερη και συνεπέστερη επιβολή της νομοθεσίας σε όλη την Ευρωπαϊκή Ένωση. Πρέπει πλέον να μεταφραστεί σε συγκεκριμένη δράση. Μία προτεραιότητα θα είναι να εντείνουμε τις προσπάθειες για την αύξηση της αποτελεσματικότητας και αποδοτικότητας των διασυνοριακών δικτύων μας, τα οποία πρέπει να στείλουν ισχυρά μηνύματα στους εμπόρους ότι δεν υπάρχει κανένα ασφαλές καταφύγιο στην ΕΕ όπου μπορούν να διαφύγουν της δίωξης. Το ίδιο ισχύει και για τη συνεργασία με τις αρχές σε τρίτες χώρες. Για να επιτευχθεί αυτό, οι εθνικοί φορείς επιβολής της νομοθεσίας χρειάζονται επαρκές προσωπικό και πόρους. Σε δύσκολους οικονομικά καιρούς, όλες οι δημόσιες υπηρεσίες υφίστανται πίεση, αλλά οι περικοπές στην επιβολή των δικαιωμάτων των καταναλωτών αποτελούν απλώς ψευδή οικονομία. Οι ελεύθερες, ανοικτές, καλά ελεγχόμενες αγορές ενθαρρύνουν τον ανταγωνισμό στην ποιότητα και στις τιμές και προωθούν την ανταγωνιστικότητα. Αυτό δεν ωφελεί μόνο τους καταναλωτές, αλλά και την οικονομία της ΕΕ στο σύνολό της. " Επιτροπή και το Κοινοβούλιο πρέπει να συνεργαστούν ώστε να διασφαλίσουν ότι αυτό το μήνυμα θα αντηχήσει δυνατά και ξεκάθαρα σε όλα τα κράτη μέλη.
<P>
Σκοπεύουμε επίσης να συνεχίσουμε το θετικό έργο στην καθιέρωση συντονισμένων δράσεων επιβολής σε όλη την Ευρώπη - τις λεγόμενες σαρώσεις ("sweeps"). Ωστόσο, οι σαρώσεις αυτές έχουν δείξει ότι μερικές φορές, ο συνδυασμό των εθνικών προσπαθειών δεν επαρκεί. Χρειάζονται ευρωπαϊκές λύσεις. Επομένως, θα δεχτώ ευχαρίστως την πρόσκλησή σας να διερευνήσω τη νομική βάση στη Συνθήκη, με την προοπτική της ενίσχυσης της προστασίας των καταναλωτών, ιδιαίτερα δε όσον αφορά την αύξηση των δυνατοτήτων της Επιτροπής· αυτό όμως θα γίνει και θα ακολουθήσουμε αυτήν την οδό, αν πειστούμε προηγουμένως ότι θα προσδώσει προστιθέμενη αξία στο έργο σε εθνικό επίπεδο.
<P>
Όσον αφορά την έννομη προστασία, συμφωνώ ότι οι εναλλακτικοί μηχανισμοί επίλυσης των διαφορών μπορούν να προσφέρουν οικονομική, απλή και άμεση έννομη προστασία για τους καταναλωτές, διατηρώντας ταυτόχρονα την καλή φήμη των επιχειρήσεων. Ένα στοιχείο της εν λόγω στρατηγικής σχετίζεται με τη διαχείριση συλλογικών καταγγελιών. Εν προκειμένω, προτίθεμαι να διασφαλίσω, από κοινού με τους Αντιπροέδρους κύριο Almunia και κυρία Reding, ότι η Επιτροπή συνεχίζει το έργο της με συντονισμένο τρόπο.
<P>
Τέλος, βασίζομαι στην υποστήριξή σας, προκειμένου να διασφαλίσω ότι θα διατεθεί επαρκής χρηματοδότηση μετά το 2013, κατά τη λήξη του τρέχοντος προγράμματος για τους καταναλωτές, και να στηρίξω τη φιλόδοξη πολιτική για τους καταναλωτές, κυρίως τη συνεχή παρουσίαση αναβαθμισμένων πινάκων αποτελεσμάτων. Είμαι πεπεισμένος ότι, από κοινού, μπορούμε να αντιμετωπίσουμε τις περίπλοκες προκλήσεις του παρόντος και του μέλλοντος και να συνεργαστούμε ώστε να διασφαλίσουμε ότι η εσωτερική αγορά παρέχει πλήρως τις δυνατότητές της σε όλους τους πολίτες μας.
<SPEAKER ID="015" NAME="Simon Busuttil" LANGUAGE="MT">
Έχω συντάξει, εξ ονόματος της Επιτροπής Αναφορών, μία γνωμοδότηση σχετικά με το δίκτυο SOLVIT, το οποίο στηρίζω πλήρως, διότι είναι ένα μέσο που βοηθά τους πολίτες που αντιμετωπίζουν δυσκολίες. Ωστόσο, θέλω να επισημάνω ένα σημαντικό σημείο στο οποίο θα επεκταθώ: την ανάγκη για πλήρη συνεργασία μεταξύ όλων των φορέων με τους οποίους έρχονται σε επαφή οι πολίτες. Ποιες επιλογές τίθενται στη διάθεση του πολίτη που αντιμετωπίζει μία δυσκολία; Μπορεί είτε να καταθέσει αναφορά ενώπιον του Ευρωπαϊκού Κοινοβουλίου, στο οποίο εκχωρείται η εν λόγω αρμοδιότητα δυνάμει του άρθρου 194 της Συνθήκης, είτε να υποβάλει καταγγελία στην Ευρωπαϊκή Επιτροπή, ή, διαφορετικά, μπορεί να υποβάλει καταγγελία στο SOLVIT. Ο πολίτης έχει επίσης τη δυνατότητα να προσφύγει στην έννομη προστασία, απευθύνοντας καταγγελία στον Ευρωπαίο Διαμεσολαβητή, αλλά αυτό δημιουργεί μεγάλη σύγχυση, με αποτέλεσμα να μην ξέρει ο πολίτης πού ακριβώς να στραφεί ώστε να ζητήσει έννομη προστασία και βοήθεια. Συνεπώς, εγώ προσωπικά, και εξ ονόματος της Επιτροπής Αναφορών, απευθύνω έκκληση για μεγαλύτερη συνεργασία μεταξύ όλων των ενεχομένων θεσμικών οργάνων, ούτως ώστε ο πολίτης να γνωρίζει επακριβώς πού πρέπει να απευθυνθεί για να ζητήσει έννομη προστασία.
<SPEAKER ID="016" NAME="Zuzana Roithová" LANGUAGE="CS">
Κύριε Επίτροπε, κυρίες και κύριοι, η διαδικτυακή υπηρεσία SOLVIT λειτουργεί εδώ και οκτώ χρόνια και έχει κατορθώσει να διευθετήσει το 83% των καταγγελιών από πολίτες και επιχειρήσεις εξαιτίας της εσφαλμένης εφαρμογής της ευρωπαϊκής νομοθεσίας στα κράτη μέλη· και τούτο το κατόρθωσε εντός 10 ημερών. Το 2008, αποφεύχθηκαν δικαστικές διαμάχες και αποζημιώσεις συνολικού κόστους 32 εκατομμυρίων ευρώ χάρη στις άτυπες λύσεις που παρέσχε το SOLVIT.
<P>
Το πρόβλημα που αποκάλυψαν οι τρεις εκθέσεις μας έχει δύο επίπεδα: πρώτον και κυριότερο, η καθυστέρηση πολλών κρατών μελών στην εφαρμογή του ευρωπαϊκού δικαίου στην εθνική πρακτική, με ένα έλλειμμα 100 οδηγιών που δεν έχουν τεθεί πλήρως σε ισχύ σε σχέση με την εσωτερική αγορά. Γνωρίζω ότι αυτό είναι μικρό ποσοστό, αλλά δεν παύει να είναι ένα σημαντικό ποσοστό. Δεύτερον, η πολύ περιορισμένη χρήση του SOLVIT ως πρακτικού μέσου. Για παράδειγμα, στην Τσεχική Δημοκρατία, είναι ευρέως διαδεδομένο μεταξύ των επαγγελματιών, αλλά μόνο το 7% των καταχωρημένων επιχειρηματιών γνωρίζουν οτιδήποτε για την υπηρεσία. " κατάσταση στη Γαλλία είναι πολύ χειρότερη. Σύμφωνα με τις στατιστικές, την ευθύνη του SOLVIT έχει ένα ασκούμενο άτομο.
<P>
Χαίρομαι που η επιτροπή μας υποστήριξε επίσης τις προτάσεις που παρουσίασα ως σκιώδης εισηγήτρια, για παράδειγμα, το μέτρο για την αύξηση του επαγγελματικού διοικητικού προσωπικού του SOLVIT στα κράτη μέλη. Ωστόσο, το ζητούμενο είναι ουσιαστικά η προώθηση του δικτύου μεταξύ επιχειρηματιών, εκπατρισθέντων, διαφόρων οργανώσεων, εθνικών κοινοβουλίων, αλλά και στο παρόν Κοινοβούλιο. Θέλω να αναφέρω την ανάγκη σύνδεσης του SOLVIT με τα ενιαία σημεία επικοινωνίας και τις συμβουλευτικές υπηρεσίες της Επιτροπής και, φυσικά, είναι σημαντικό να ενημερώνει η Επιτροπή όλες τις χώρες έγκαιρα για τα θέματα που επιλύονται μέσω του δικτύου SOLVIT. " Επιτροπή θα πρέπει να παρουσιάζει αυτές τις αναλύσεις σε ετήσιες εκθέσεις και, με αυτόν τον τρόπο, θα μπορούσαμε να βελτιώσουμε ασφαλώς τη χρήση του δικτύου SOLVIT.
<P>
Χαίρομαι που η επιτροπή μας στήριξε ευρύτατα και τις τρεις εκθέσεις σε όλο το πολιτικό φάσμα, και ελπίζω ότι θα τις στηρίξει και η σύνοδος Ολομέλειας. Θέλω να ευχαριστήσω όλους τους εισηγητές για το έργο που επιτέλεσαν.
<SPEAKER ID="017" NAME="Evelyne Gebhardt" LANGUAGE="DE">
Κύριε Πρόεδρε, κ. Barnier, κ. Dalli, κυρίες και κύριοι, σήμερα συζητούμε για την εσωτερική αγορά, την προστασία των καταναλωτών και την κινητικότητα των ανθρώπων στην Ευρωπαϊκή Ένωση. Αυτά είναι τα βασικά θέματα της συζήτησης επί των τριών αυτών μέσων, τα οποία θέλω επίσης να εξετάσω ειδικότερα.
<P>
" εξέταση αυτών των τριών θεμάτων από κοινού παρέχει πολύ μεγάλο πλεονέκτημα για εμάς σήμερα, διότι η οικονομία και τα δικαιώματα των καταναλωτών και των εργαζομένων δεν είναι φύσει αντίθετα μεταξύ τους· πρέπει να συνδυάζονται. Αυτό είναι ένα θέμα στο οποίο πρέπει να σημειώσουμε πρόοδο στο μέλλον. Για αυτό είναι καλό που διεξάγουμε αυτήν την κοινή συζήτηση σήμερα.
<P>
Για να γίνει τούτο πραγματικότητα, πρέπει, πάνω από όλα, να φέρουμε τρεις πολιτικές αρχές στο προσκήνιο. Καταρχάς -και ο Επίτροπος Barnier το έθεσε πολύ καλά προηγουμένως- πρέπει να ξεπεραστεί ο προστατευτισμός, που είναι ακόμη πολύ εμφανής στις εθνικές κυβερνήσεις των κρατών μελών. Αυτό είναι κάτι που πρέπει να κάνουμε οπωσδήποτε και είναι μέσα στους στόχους μας.
<P>
" δεύτερη πολιτική αρχή είναι ότι πρέπει να εγγυηθούμε υψηλό επίπεδο προστασία των δικαιωμάτων αμφότερων των καταναλωτών και των εργαζομένων. Με άλλα λόγια, η εσωτερική αγορά δεν σημαίνει κατάργηση των δικαιωμάτων και δεν σημαίνει απορρύθμιση. Σημαίνει ότι διασφαλίζουμε τη διατήρηση του πολύ υψηλού επιπέδου των κοινών δικαιωμάτων μας σε αυτούς τους τομείς. Για τον λόγο αυτόν, υπάρχει μία παράγραφος στην έκθεση της κ. Von Thun Und Hohenstein με την οποία δεν συμφωνούμε. Αφορά τον αποκαλούμενο πίνακα αποτελεσμάτων της εσωτερικής αγοράς ή τη δοκιμή της εσωτερικής αγοράς. Αυτή είναι η εσφαλμένη προσέγγιση. Δίνει την εντύπωση ότι σημασία έχει μόνο ο τρόπος λειτουργίας της αγοράς. Δεν είναι αλήθεια. Πρέπει να αναρωτηθούμε τι αντίκτυπο θα έχει η νομοθεσία της Ευρωπαϊκής Ένωσης στα δικαιώματα των εργαζομένων και στα δικαιώματα των καταναλωτών. Επομένως, απορρίπτουμε αυτή την αντίληψη, επειδή είναι εσφαλμένη.
<P>
Τρίτον, χρειαζόμαστε ορθή επιβολή αυτών των δικαιωμάτων σε ευρωπαϊκό επίπεδο. Για τον σκοπό αυτόν, χρειαζόμαστε ένα σύστημα συλλογικής έννομης προστασίας ούτως ώστε να μην είναι μόνοι οι καταναλωτές σε αυτή την εσωτερική αγορά, αλλά να είναι επίσης σε θέση να διεκδικήσουν πραγματικά τα δικαιώματά τους.
<SPEAKER ID="018" NAME="Robert Rochefort" LANGUAGE="FR">
Κύριε Πρόεδρε, κυρίες και κύριοι, καταρχάς, επιτρέψτε μου να πω ότι χαίρομαι πολύ που η ανταλλαγή απόψεων περί της εσωτερικής αγοράς και της προστασίας των καταναλωτών τέθηκε ως συζήτηση προτεραιότητας σήμερα το πρωί.
<P>
Στο πλαίσιο της οικονομικής κρίσης, κ. Barnier, η εσωτερική αγορά αποτελεί πλεονέκτημα που πρέπει να αναπτύξουμε πραγματικά. Σε αυτήν την εσωτερική αγορά, φυσικά, η κατανάλωση είναι ίσως η πιο σημαντική κινητήρια δύναμη που πρέπει να υποστηρίξουμε στο πολύ άμεσο μέλλον. Όχι οποιοδήποτε είδος κατανάλωσης, όμως. Χρειαζόμαστε το είδος κατανάλωσης που προετοιμάζεται για το μέλλον, που συνάδει με τις προκλήσεις της βιώσιμης ανάπτυξης· μία υπεύθυνη κατανάλωση που δεν επιδιώκει πάντα να προωθεί εκπτωτικά προϊόντα που υποτίθεται ότι ενισχύουν την αγοραστική δύναμη των οικογενειών, αλλά τα οποία είναι, στην πραγματικότητα, συχνά μέτρια σε ποιότητα και προκύπτουν από τη σχεδόν συστηματική μεταφορά της παραγωγής τους εκτός της Ένωσης. Γνωρίζουμε ποιοι είναι τα κύρια θύματά τους: οι καταναλωτές με το χαμηλότερο εισόδημα, οι πιο ευάλωτοι καταναλωτές.
<P>
Συνοπτικά, πρέπει να αποκαταστήσουμε την εμπιστοσύνη μεταξύ καταναλωτών και επιχειρήσεων, ιδιαίτερα επιχειρήσεων διανομής, για να ενισχύσουμε και να προωθήσουμε την ανάπτυξη της εσωτερικής αγοράς της ΕΕ. Θέλω να απευθύνω ένα πολύ σαφές μήνυμα στην Επιτροπή. Ναι, κ. Dalli, θα έχετε την υποστήριξή μας, αλλά βιώνουμε αυτήν την ανησυχία που απορρέει από τον κίνδυνο που σχετίζεται με την κατανομή των αρμοδιοτήτων μεταξύ υμών. Φοβόμαστε ότι αυτό θα οδηγήσει στον κατακερματισμό των ευθυνών σας. Ταυτόχρονα, θα επαγρυπνούμε ώστε να βεβαιωθούμε ότι συνεργάζεστε πραγματικά με συντονισμένο τρόπο. Περιμένουμε να ληφθούν πραγματικά υπόψη τα συμφέροντα των καταναλωτών σε όλες τις πολιτικές της Ευρωπαϊκής Ένωσης, στο πνεύμα της Συνθήκης της Λισαβόνας.
<P>
Θα σας δώσω αμέσως ένα παράδειγμα, το οποίο αφορά όχι μόνο τον κ Barnier και τον κ. Dalli, αλλά επίσης την κ. Reding. Είναι καιρός να δοθεί συνέχεια στην Πράσινη Βίβλο για τα μέσα συλλογικής έννομης προστασίας των καταναλωτών. Περιμένουμε να κάνετε πρόοδο σε αυτό το θέμα. Παρεμπιπτόντως, μια που αναφερθήκατε σε αυτό, κ. Dalli, θέλω να σας ρωτήσω αν έχετε ήδη ορίσει χρονοδιάγραμμα σχετικά. Περιμένουμε επίσης να δημιουργήσετε ένα συγκεκριμένο νέο ευρωπαϊκό μοντέλο ούτως ώστε η εν λόγω συλλογική έννομη προστασία να αποφύγει τις υπερβολικά γνώριμες καταχρήσεις του συστήματος των "ΠΑ, ούτως ώστε να καταλήξουμε σε κάτι επωφελές για όλους, χωρίς να δημιουργεί σύγκρουση συμφερόντων μεταξύ των δύο πλευρών.
<P>
Θέλω να συγχαρώ τη συνάδελφό μας, κ. Hedh, για την εξαιρετικά ολοκληρωμένη έκθεσή της. Θέλω να επιστήσω ιδιαίτερη προσοχή στην έμφαση που πολύ σωστά δίνει, στην έκθεσή της, στην εκπαίδευση των καταναλωτών, η οποία είναι απαραίτητη και η οποία πρέπει να συνεχίζεται διά βίου, διότι δεν αφορά μόνο τα νέα παιδιά, αλλά και τους καταναλωτές, λαμβάνοντας υπόψη τον βαθμό στον οποίο αλλάζουν τα προϊόντα και τη σύνθετη εξέλιξη των δυνάμεων της αγοράς.
<P>
(Ο Πρόεδρος διακόπτει τον ομιλητή)
<P>
Εν κατακλείδι, θα ήθελα απλώς να σας πω ότι οι δείκτες, οι πίνακες, όλα αυτά είναι πολύ καλά -και το λέει αυτό ένας πρώην στατιστικολόγος-οικονομολόγος- αλλά δεν υποκαθιστούν την πολιτική βούληση, η οποία πρέπει να αποτελέσει και την κινητήρια δύναμή μας.
<SPEAKER ID="019" NAME="Heide Rühle" LANGUAGE="DE">
Κύριε Πρόεδρε, θα ήθελα να συνεχίσω από αυτό που είπε ο κ. Barnier στην αρχή για την ιδιαίτερη σημασία της εσωτερικής αγοράς στην παρούσα κρίση. Αυτό αποδείχθηκε πολύ ξεκάθαρα για άλλη μία φορά. Ωστόσο, προϋπόθεση της εσωτερικής αγοράς είναι, προφανώς, η εμπιστοσύνη των πολιτών σε αυτήν. Μόνο τότε θα λειτουργεί σωστά. Εν προκειμένω, εξακολουθεί να υστερεί σε πολλά επίπεδα. Στις συζητήσεις στις χώρες μας, ιδιαίτερα εμείς, οι βουλευτές, παρατηρούμε πολύ συχνά ότι αυτοί οι φόβοι για την εσωτερική αγορά εξακολουθούν να είναι πολύ εμφανείς στη γενική κοινή γνώμη και ότι θέματα όπως ο προστατευτισμός είναι, δυστυχώς, εξίσου αποδεκτά, διότι αυτού του είδους οι λύσεις δεν προτείνονται μόνο από κυβερνήσεις, αλλά υποστηρίζονται και από πολλούς πολίτες. Είναι επομένως ακόμη πιο σημαντικό για εμάς στο Κοινοβούλιο να κάνουμε τα αδύνατα δυνατά για να ενισχύσουμε την εμπιστοσύνη στην εσωτερική αγορά. " πολιτική για τους καταναλωτές συνιστά, ασφαλώς, βασικό στοιχείο για να επιτευχθεί αυτό. Μία καταναλωτική πολιτική που παρέχει υψηλό επίπεδο προστασίας των καταναλωτών μπορεί να αυξήσει και να διασφαλίσει την εμπιστοσύνη των ανθρώπων στην εσωτερική αγορά. Πρέπει επομένως να εργαστούμε πιο σκληρά σε αυτό το θέμα.
<P>
Χαιρετίζω το γεγονός ότι και οι δυο Επίτροποι βρίσκονται σήμερα εδώ. Γνωρίζετε, φυσικά, ότι και η Ομάδα μας εξέφρασε επικρίσεις για το γεγονός ότι δεν υπάρχει πλέον ένας μόνο Επίτροπος αρμόδιος για την πολιτική καταναλωτών, επειδή το μήνυμα που έστειλε η κ. Kuneva ήταν πολύ θετικό. Επομένως, λαμβάνουμε με ικανοποίηση το σαφέστατο μήνυμα που μας στέλνετε, δηλώνοντας ότι θέλετε να συνεργαστείτε σε αυτόν τον τομέα. Ανησυχούσαμε επίσης ότι, κατανέμοντας τις ευθύνες μεταξύ διαφορετικών Επιτρόπων, η προστασία των καταναλωτών θα λάμβανε τελικά ανεπαρκή προσοχή. Ελπίζω, ωστόσο, ότι δεν πρόκειται απλώς για ένα μεμονωμένο συμβάν, αλλά ότι θα συνεργαστείτε πολύ στενά σε αυτό το θέμα μαζί μας, διότι έχουμε μερικά πολύ σημαντικά ζητήματα να αντιμετωπίσουμε· για παράδειγμα, δεν έχουμε ολοκληρώσει ακόμη τη συζήτηση επί της άσκησης συλλογικών προσφυγών και της συλλογικής έννομης προστασίας, και πρέπει να σημειωθεί πρόοδος εν προκειμένω. Φυσικά, τούτο θα διαδραματίσει επίσης πολύ σημαντικό ρόλο στην ενίσχυση της εμπιστοσύνης των πολιτών.
<P>
Χρειαζόμαστε περισσότερα μέσα που καθιστούν σαφές ότι οι πολίτες είναι προστατευμένοι στην εσωτερική αγορά. Το SOLVIT αποτελεί πολύ σημαντικό μέσο από αυτήν την άποψη. Επομένως υποστηρίζουμε ένθερμα την έκθεση του κ. Buşoi. Το SOLVIT, το οποίο παρέχει τη δυνατότητα για εξωδικαστικές διευθετήσεις, δημιουργεί κλίμα εμπιστοσύνης στην εσωτερική αγορά και προσφέρει στους καταναλωτές καλύτερη γνώση της εσωτερικής αγοράς, και αυτό είναι ένα θέμα στο οποίο υστερούν πολύ συχνά οι αρχές των κρατών μελών. Το SOLVIT μπορεί να αποτελέσει σημαντική και βασική προσθήκη από αυτήν την άποψη. Φέτος, είμαι εισηγήτρια για τον προϋπολογισμό, και μπορώ να διαβεβαιώσω τον κ. Dalli ότι θα επαγρυπνούμε σε ό,τι αφορά τον προϋπολογισμό και την κατανομή πόρων στον τομέα της πολιτικής για τους καταναλωτές. Έχουμε ήδη προσεγγίσει την Επιτροπή Προϋπολογισμών και έχουμε τονίσει ότι θέλουμε, ασφαλώς, να συνεχίσουν να παρέχονται κεφάλαια και να χρησιμοποιούνται τα απαραίτητα χρήματα. Ως προς αυτό, μπορείτε να υπολογίζετε στην υποστήριξή μας.
<P>
Συνοψίζοντας για άλλη μία φορά, πιστεύω ότι, σε γενικές γραμμές, αυτές οι εκθέσεις στέλνουν ένα πολύ σημαντικό και πολύ θετικό μήνυμα. Αν και τις υποστηρίζουμε, έχουμε ένα σημείο κριτικής. Αφορά τον έλεγχο της εσωτερικής αγοράς, ο οποίος πιστεύουμε ότι είναι μάλλον μονόπλευρος. Αν σκοπεύουμε να αναθεωρήσουμε τις οδηγίες, πρέπει να το πράξουμε από διάφορες σκοπιές. " βιωσιμότητα είναι πολύ σημαντική εν προκειμένω, το ίδιο και τα κοινωνικά θέματα. Αν πρόκειται να διενεργηθεί αναθεώρηση, δεν πρέπει να εστιάζει αποκλειστικά στην ενιαία πτυχή της εσωτερικής αγοράς. Πρέπει να είναι μία ολοκληρωμένη αναθεώρηση. Το θέμα της επικουρικότητας πρέπει επίσης να ληφθεί συναφώς σοβαρά υπόψη. Επομένως, πιστεύουμε ότι η μονομερής εστίαση στον έλεγχο της εσωτερικής αγοράς είναι λυπηρή. Επί της αρχής, ωστόσο, υποστηρίζουμε την προσέγγιση του εισηγητή, ακόμη και σε σχέση με τον έλεγχο της εσωτερικής αγοράς, και θα ψηφίσουμε υπέρ της έκθεσης..
<SPEAKER ID="020" NAME="Adam Bielan" LANGUAGE="PL">
Κύριε Πρόεδρε, η διαδικασία οικοδόμησης της κοινής αγοράς επί τη βάσει των τεσσάρων τέσσερις ελευθεριών -την ελεύθερη κυκλοφορία των ανθρώπων, των αγαθών, των κεφαλαίων και των υπηρεσιών- εξακολουθεί να είναι μία ατελής διαδικασία, ιδιαίτερα αν σκεφτούμε την τέταρτη ελευθερία, την ελεύθερη κυκλοφορία των υπηρεσιών, και έχουμε ακόμη πάρα πολλά να κάνουμε. Πρόκειται για μία εξαιρετικά σημαντική διαδικασία, ιδίως σε περίοδο οικονομικής στασιμότητας και ενόψει της οικονομικής κρίσης που αντιμετωπίζουμε στην Ευρώπη. Πράγματι, ακριβώς σε μία συγκυρία οικονομικής ύφεσης πρέπει να μιλήσουμε για τα πλεονεκτήματα της κοινής αγοράς, και ίσως τότε διαπιστώσουμε την πολιτική βούληση για την οποία έκανε έκκληση ο κ. Rochefort.
<P>
Για τον λόγο αυτόν, θα ήθελα να συγχαρώ το Προεδρείο του Ευρωπαϊκού Κοινοβουλίου που συνειδητοποίησε τη σημασία του θέματος και αποφάσισε να θέσει αυτές τις τρεις εκθέσεις υπό συζήτηση προτεραιότητας στην παρούσα συνεδρίαση του Κοινοβουλίου. Οφείλω επίσης τις ευχαριστίες και τα συγχαρητήριά μου στον κ. Harbour, Πρόεδρο της Επιτροπής Εσωτερικής Αγοράς και Προστασίας των Καταναλωτών, για την αποτελεσματικότητα των προσπαθειών του εν προκειμένω. Θέλω επίσης να συγχαρώ τους τρεις εισηγητές για τις τρεις τόσο σημαντικές εκθέσεις τους. Δεν μπορώ να μην επισημάνω, ωστόσο, ένα παράδοξο. Στη σημερινή Ολομέλεια, συζητούμε την έκθεση της κ. Thun -μία εξαιρετική έκθεση, θα ήθελα να προσθέσω- η οποία όμως αφορά τον πίνακα αποτελεσμάτων της εσωτερικής αγοράς για το 2008. Ωστόσο, πριν από αρκετές ημέρες, η Επιτροπή δημοσίευσε τον πίνακα αποτελεσμάτων της εσωτερικής αγοράς για το 2009. Πιστεύω ότι αυτός είναι άλλος ένας λόγος για τον οποίο η Επιτροπή πρέπει να δημοσιεύει, στο μέλλον, και τις τέσσερις σημαντικές εκθέσεις ελέγχου της εσωτερικής αγοράς ταυτόχρονα. Εξάλλου, ο πίνακας ελέγχου της εσωτερικής αγοράς, ο πίνακας ελέγχου για τους καταναλωτές, η έκθεση SOLVIT και η Υπηρεσία Προσανατολισμού για τους Πολίτες είναι, στην πραγματικότητα, περίπου το ίδιο πράγμα, και πρέπει να τις λαμβάνουμε όλες ταυτόχρονα.
<P>
Τέλος, θέλω να εκφράσω τη στήριξή μου για τις δύο βασικές προτάσεις που περιέχονται στην έκθεση Thun. Υποστηρίζω απόλυτα τόσο την πρόταση για τη διεξαγωγή ετήσιου φόρουμ για την εσωτερική αγορά όσο και την πρόταση περί υποχρεωτικής δοκιμής, της "δοκιμής εσωτερικής αγοράς", την οποία θεωρώ και σημαντικότερη, και η οποία θα πρέπει να συνοδεύει όλες τις προτάσεις της Ευρωπαϊκής Επιτροπής στο μέλλον.
<SPEAKER ID="021" NAME="Κυριάκος Τριανταφυλλίδης">
εξ ονόματος της Ομάδας GUE/NGL. - Κύριε Πρόεδρε, υπάρχει πλέον έντονη η άποψη, και επιβεβαιώνεται μέσα από τη Συνθήκη της Λισαβόνας αλλά και από τις θέσεις της ίδιας της Επιτροπής, ότι η πολιτική προστασίας των καταναλωτών πρέπει να επικεντρώνεται στη διασφάλιση μιας υγιούς αγοράς μέσα από την οποία οι καταναλωτές θα δραστηριοποιούνται με ασφάλεια και εμπιστοσύνη.
<P>
" λογική αυτή βασίζεται στο ότι, από τη στιγμή που οι καταναλωτές θα νοιώθουν άνεση και εμπιστοσύνη στην αγορά και θα ενθαρρύνεται το διασυνοριακό εμπόριο, θα αυξάνεται η ανταγωνιστικότητα και θα δίνεται στους καταναλωτές ευρύτερη επιλογή προϊόντων και υπηρεσιών σε πιο ανταγωνιστικές τιμές.
<P>
" θέση και η άποψη ότι οι αποτελεσματικές και ευέλικτες καταναλωτικές αγορές αποτελούν θεμελιώδεις συντελεστές της ανταγωνιστικότητας και της ευημερίας των πολιτών δεν μας βρίσκει σύμφωνους. " οικονομική κρίση αποδεικνύει ότι χρειάζεται να καθοδηγούμαστε από τις ιδιαίτερες συνθήκες κάθε κράτους και όχι από δογματική μεταφορά ενός και μόνο προτύπου, του ανόθευτου ανταγωνισμού. Εμείς θεωρούμε ότι η ανταγωνιστικότητα δεν είναι άμεσα συνυφασμένη με την ευημερία των πολιτών, γιατί πιο πολύ ευνοεί τις επιχειρήσεις, αφού αποδεδειγμένα μέχρι τώρα οι μειώσεις των τιμών συνολικά δεν ήταν προς όφελος των καταναλωτών.
<P>
Θα πρέπει να υπάρξει έλεγχος των τιμών των βασικών αγαθών προς όφελος των χαμηλότερων οικονομικά στρωμάτων και του συνόλου των πολιτών. " μόνη πολιτική που μπορεί να θεμελιώσει και να ανεβάσει το επίπεδο προστασίας των καταναλωτών είναι αυτή που θα έχει στο επίκεντρο τον άνθρωπο και την ευημερία του και όχι την αύξηση του ανταγωνισμού.
<P>
Κατόπιν τούτων, η ύπαρξη ενός πίνακα αποτελεσμάτων που θα καταγράφει και θα αξιολογεί την ικανοποίηση των ευρωπαίων καταναλωτών σχετικά με την εύρυθμη λειτουργία της αγοράς μάς βρίσκει μεν σύμφωνους, από την άλλη όμως δεν θα πρέπει να ξεφεύγουμε από την ουσία και το στόχο, που δεν είναι άλλος από τη λειτουργία μιας πιο ανθρωποκεντρικής εσωτερικής αγοράς, που επίκεντρό της θα είναι η ευημερία των ανθρώπων και όχι των αριθμών. Αντιλαμβανόμαστε την ύπαρξη ενός πίνακα αποτελεσμάτων για τους καταναλωτές ως ένα εργαλείο καταγραφής του δείκτη ικανοποίησης σε συγκεκριμένο πλαίσιο και χρονικό σημείο. Δεν μπορεί ωστόσο από μόνη της αυτή η αξιολόγηση και καταγραφή να επιφέρει περισσότερη ευημερία στους πολίτες απλώς και μόνο επειδή, κατά τα λεγόμενα, θα προσδώσει μεγαλύτερη αυτοπεποίθηση και ασφάλεια στους καταναλωτές.
<P>
Επιπλέον, η όποια αξιολόγηση θα πρέπει να γίνεται στη βάση κοινωνικά μετρήσιμων στόχων. Σημειώνουμε επίσης το γεγονός ότι, αφού ο πίνακας έχει ως πρώτιστο στόχο την καταγραφή των παραπόνων των καταναλωτών, θα πρέπει να δοθεί ιδιαίτερη έμφαση σε μέτρα που θα πρέπει να παρθούν ενάντια στην αισχροκέρδεια.
<SPEAKER ID="022" NAME="Oreste Rossi" LANGUAGE="IT">
Κύριε Πρόεδρε, κυρίες και κύριοι, σήμερα συζητάμε τρία μέτρα που σχετίζονται με την υγεία και την προστασία των καταναλωτών, τα οποία έχουμε υπερψηφίσει ήδη στην επιτροπή και τα οποία θα υπερψηφίσουμε στην Ολομέλεια.
<P>
Τασσόμαστε στο πλευρό των πολιτών, οι οποίοι συχνά ζημιώνονται από αποφάσεις που λαμβάνουν τα ευρωπαϊκά όργανα. Έχω κατά νου την απόφαση που έλαβε το Ευρωπαϊκό Δικαστήριο Ανθρωπίνων Δικαιωμάτων να αρνηθεί την ελευθερία δημόσιας παρουσίας του σταυρού· την ανικανότητα να αντιμετωπίσουμε αποτελεσματικά τους λαθρομετανάστες· το ατελείωτο ρεύμα ανθρώπων από τρίτες χώρες που παίρνουν τις δουλειές από τους πολίτες μας· την απροθυμία να δώσουμε στους καταναλωτές σωστές πληροφορίες για ό,τι αγοράζουν ή για τον τόπο προέλευσης των τροφίμων.
<P>
" έκθεση Hedh προσδίδει σημασία στην άποψη των ευρωπαίων πολιτών, οι οποίοι βιώνουν τα υπέρ και τα κατά της εσωτερικής αγοράς καθημερινά, και τονίζει την ορθότητα του διορισμού, το 2007, Επιτρόπου για την προστασία των καταναλωτών. " έκθεση επισημαίνει επίσης την ανάγκη εναρμόνισης των δομών εποπτείας και ελέγχου των κρατών μελών, καθώς και εκείνων των τρίτων χωρών.
<P>
" έκθεση Thun Und Hohenstein επικρίνει ορισμένες στάσεις που υιοθετήθηκαν στο παρελθόν και ζητεί τον επιμερισμό της ευθύνης μεταξύ των κρατών μελών και της Επιτροπής.
<P>
" έκθεση Buşoi αφορά το δίκτυο SOLVIT, το οποίο δημιουργήθηκε από την Ευρωπαϊκή Επιτροπή για να παρέχει στους πολίτες και στις επιχειρήσεις δωρεάν συνδρομή στη διεκδίκηση των δικαιωμάτων τους στην Ένωση, ιδιαίτερα σε περιπτώσεις διαφορών. Επικρίνει επίσης ορισμένες ελλείψεις του δικτύου και υποστηρίζει τη βελτιωμένη ενημέρωση για τους πολίτες και τις επιχειρήσεις, που συχνά δεν γνωρίζουν καν την ύπαρξη αυτού του μηχανισμού. Ως νομοθέτες, η κύρια μέριμνά μας πρέπει να είναι οι πολίτες και οι καταναλωτές.
<SPEAKER ID="023" NAME="Angelika Werthmann" AFFILIATION="NI">
(DE) Κύριε Πρόεδρε, κυρίες και κύριοι, το SOLVIT μπορεί και πρέπει να συμβάλλει σημαντικά στη μεγαλύτερη διαφάνεια της επιβολής και διεκδίκησης ατομικών και πολιτικών δικαιωμάτων στην εσωτερική αγορά. Το επιγραμμικό δίκτυο επίλυσης προβλημάτων SOLVIT βασίζεται σε μία ρεαλιστική προσέγγιση, η οποία θα ωφελήσει τόσο τους πολίτες όσο και τις επιχειρήσεις χωρίς τεράστια γραφειοκρατία.
<P>
Ωστόσο, η έκθεση του 2009 δείχνει επίσης ότι σχεδόν το 40% των ερωτήσεων που θέτουν οι πολίτες σχετίζονται με τους όρους διαμονής σε άλλη χώρα της ΕΕ. Αυτό εγείρει το ερώτημα εάν τα δικαιώματα διαμονής εξακολουθούν να μην εφαρμόζονται με διαφανή τρόπο.
<SPEAKER ID="024" NAME="Tiziano Motti" AFFILIATION="PPE">
(IT) Κύριε Πρόεδρε, κυρίες και κύριοι, σήμερα θα ψηφίσουμε σχετικά με την έκθεση ιδίας πρωτοβουλίας για την προστασία των καταναλωτών, ένα πολύ σημαντικό μέσο για το οποίο πρέπει να ευχαριστήσω, μεταξύ άλλων πραγμάτων, την εισηγήτρια, κ. Hedh, και τους άλλους εισηγητές, για την εξαιρετική ατμόσφαιρα στην οποία καταφέραμε να συνεργαστούμε.
<P>
Υπάρχουν πολλά σημεία στα οποία συμφωνούσαμε απόλυτα, και άλλα τα οποία ελπίζω ότι θα μπορέσουμε να επεξεργαστούμε στο μέλλον: συγκεκριμένα, τον ευρωπαϊκό πίνακα αποτελεσμάτων για τους καταναλωτές που προώθησε η Ευρωπαϊκή Επιτροπή, ένα πολύ σημαντικό μέσο που, ωστόσο, εξακολουθεί, κατά την άποψή μου, να μην παρέχει τυποποιημένα στοιχεία για να διευκολύνει τους ανθρώπους στη λήψη ξεκάθαρων αποφάσεων. Αν ήμασταν μία επιχείρηση και αποφασίζαμε για το μέλλον της επιχείρησης βασιζόμενοι σε ανακριβή στοιχεία, θα διατρέχαμε τον κίνδυνο χρεοκοπίας. Αυτός είναι ο λόγος για τον οποίο ελπίζω ότι θα μπορούμε να εργαστούμε στο μέλλον σε μία βάση δεδομένων που θα επιτρέπει στους ανθρώπους να λαμβάνουν ξεκάθαρες αποφάσεις.
<P>
Πρέπει επίσης να συνυπολογίσουμε, και στην παρούσα έκθεση, το μεγάλο βάρος που επωμίζονται οι καταναλωτές αλλά, κατά την άποψή μου και εξ ονόματος της Ομάδας, πιστεύω ότι απαιτείται καλύτερη ισορροπία στο μέλλον, διότι οι ευρωπαίοι πολίτες δεν είναι μόνο καταναλωτές, αλλά είναι και εργαζόμενοι σε επιχειρήσεις που δραστηριοποιούνται στην εσωτερική αγορά. Πρέπει, επομένως, να λαμβάνουμε πάντα υπόψη την ισορροπία που πρέπει να υπάρχει μεταξύ εκείνων που παρέχουν υπηρεσίες και αγαθά και των ίδιων των καταναλωτών, δεδομένου ότι αυτός είναι ο στόχος μας.
<P>
Ένας ενημερωμένος καταναλωτής είναι ένας ελεύθερος καταναλωτής -επομένως κάθε πρωτοβουλία για την παροχή επιπλέον πληροφοριών είναι ευπρόσδεκτη- αλλά είπαμε όχι σε σχολικά προγράμματα, δεδομένου ότι δεν πρέπει να παίρνουμε τη θέση των καταναλωτών όταν πρόκειται για την άσκηση της ελευθερίας τους επιλογής, και πιστεύουμε ότι οι γονείς πρέπει να αποτελούν το πρώτο σημείο αναφοράς για τα μικρά παιδιά όσον αφορά την καταναλωτική τους εκπαίδευση. Επιπλέον, οι γονείς ελέγχουν επίσης την κατανάλωση των παιδιών τους, ιδιαίτερα σε μικρή ηλικία.
<P>
Όσο για τους ενήλικες, είναι αλήθεια ότι οι καταναλωτές δυσκολεύονται μερικές φορές να προστατεύσουν εαυτόν μέσω των ενδεδειγμένων νομικών οδών, και αυτός είναι ο λόγος που τασσόμαστε υπέρ της μη δικαστικής έννομης προστασίας, αλλά πιστεύουμε ότι θα μπορούσε να γίνει μεγαλύτερη προσπάθεια, ιδιαίτερα σε περιόδους κρίσης, ώστε να καταστήσουμε λειτουργικό το ήδη υπάρχον σύστημα και να μην επιδιώκουμε να αυξήσουμε τον αριθμό των διαμεσολαβητών για τους καταναλωτές.
<P>
Θα ολοκληρώσω, αναφέροντας τις υπηρεσίες που παρέχονται από τη δημόσια διοίκηση. Λυπάμαι που δεν έχει ληφθεί δεόντως υπόψη το γεγονός ότι η δημόσια διοίκηση, οι δήμοι, οι οργανισμοί, οι επαρχίες, ακόμη και τα κράτη, αποτελούν επίσης σημείο αναφορά για τον καταναλωτή. Ελπίζω ότι, στο μέλλον, θα μπορούμε να κάνουμε περισσότερα, επειδή οι καταναλωτές πρέπει να έχουν επίσης τη δυνατότητα να προστατευθούν από την κακή λειτουργία αυτών των υπηρεσιών που παρέχονται από τη δημόσια διοίκηση.
<SPEAKER ID="025" NAME="Liem Hoang Ngoc" AFFILIATION="S&amp;D">
(FR) Κύριε Πρόεδρε, κυρία Πρόεδρε, ευχαριστώ την κ. Thun Und Hohenstein για το ευσυνείδητο έργο της και τη συνολική ποιότητα της έκθεσής της.
<P>
Ως σκιώδης εισηγητής για την Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, χαίρομαι που η ψηφοφορία στην Επιτροπή Εσωτερικής Αγοράς και Προστασίας των Καταναλωτών κατέστησε δυνατή την ενσωμάτωση στην τελική έκθεση μίας σειράς ιδεών που θέλαμε να αναδειχθούν.
<P>
" πρώτη είναι η ανάγκη να υιοθετηθεί μία πιο ποιοτική προσέγγιση αναφορικά με την εφαρμογή του πίνακα αποτελεσμάτων της εσωτερικής αγοράς, επιτρέποντας τον προσδιορισμό των αιτιών του ελλείμματος μεταφοράς. Δεν υποτιμούμε τη χρησιμότητα των στατιστικών στοιχείων και την πίεση που ασκείται μέσω της προώθησης των καλών και κακών μαθητών της ΕΕ, αλλά, κατά την άποψή μας, η Επιτροπή πρέπει να είναι πιο φιλόδοξη και να προσπαθήσει να μετατρέψει αυτόν τον πίνακα σε εργαλείο για την αξιολόγηση των δυσκολιών που αντιμετωπίζουν τα κράτη μέλη στο πλαίσιο της διαδικασίας μεταφοράς της νομοθεσίας. Πολύ περισσότερο, επειδή γνωρίζουμε όλοι ότι το έλλειμμα μεταφοράς μπορεί να μην οφείλεται μερικές φορές στην έλλειψη βούλησης από τα κράτη μέλη, αλλά στη μέτρια ποιότητα της ευρωπαϊκής νομοθεσίας που πρέπει να μεταφερθεί.
<P>
" δεύτερη πτυχή στην οποία εστίασα είναι η ανάγκη να ενισχυθεί ο διάλογος μεταξύ της Επιτροπής και των κρατών μελών σε όλη τη διάρκεια της περιόδου μεταφοράς. Όσο περισσότερο διεξάγεται η ανταλλαγή πληροφοριών, τόσο περισσότερο θα είναι δυνατό να αποτραπεί ο κίνδυνος της μη μεταφοράς ή της εσφαλμένης μεταφοράς.
<P>
" έκθεση, ωστόσο, θέτει ένα πρόβλημα σε ένα σημείο: πρόκειται για την παράγραφο 10, η οποία δεν υπήρχε αρχικά στο σχέδιο έκθεσης της κ. Thun Und Hohenstein. Αυτή η παράγραφος προτείνει την ανάπτυξη μιας δοκιμής εσωτερικής αγοράς για όλη την προτεινόμενη νέα νομοθεσία. Είμαστε σθεναρά αντίθετοι σε αυτό, διότι τούτο μας φαίνεται άσκοπο στην καλύτερη περίπτωση και επικίνδυνο στη χειρότερη.
<P>
Πράγματι, η αναθεώρηση οποιωνδήποτε εμποδίων στην εσωτερική αγορά γίνεται ήδη κατά τη διάρκεια των μελετών εκτίμησης των επιπτώσεων που διενεργούνται από την Ευρωπαϊκή Επιτροπή με κάθε νέα νομοθετική πρόταση. Δεν θα θέλαμε να χρησιμοποιηθεί αυτή η δοκιμή εσωτερικής αγοράς ως πρόσχημα για την υπονόμευση της κοινωνικής ή της περιβαλλοντικής προόδου. Δεν μπορούμε να δώσουμε τη συναίνεσή μας κάτω από αυτές τις συνθήκες.
<SPEAKER ID="026" NAME="Jürgen Creutzmann" AFFILIATION="ALDE">
(DE) Κύριε Πρόεδρε, κ. Barnier, κ. Dalli, το γεγονός ότι συζητούμε σήμερα τρεις εκθέσεις ιδίας πρωτοβουλίας σχετικά με την προστασία των καταναλωτών και την εσωτερική αγορά δείχνει ότι, παρά τις επιτυχίες μας σε αυτούς τους τομείς, υπάρχουν ακόμη πολλά που επιδέχονται βελτίωσης. Ομολογουμένως, η μεταφορά των οδηγιών της εσωτερικής αγοράς στα κράτη μέλη έχει, κατά μέσο όρο, βελτιωθεί σημαντικά, αλλά επτά κράτη μέλη δεν έχουν καταφέρει να επιτύχουν τον στόχο που έθεσε η Επιτροπή για τη μείωση του ελλείμματος μεταφοράς των οδηγιών της εσωτερικής αγοράς στο 1%.
<P>
Το κύριο πρόβλημα, ωστόσο, αφορά περισσότερο την εφαρμογής της νομοθεσίας της ΕΕ παρά τη μεταφορά της. Επομένως, στην περίπτωση παραβιάσεων της Συνθήκης από τα κράτη μέλη, απαιτούνται, κατά μέσο όρο, 18 μήνες -με άλλα λόγια, υπερβολικά μεγάλο χρονικό διάστημα- για τη συμμόρφωση προς την απόφαση του Ευρωπαϊκού Δικαστηρίου. Αυτό μπορεί να διαπιστωθεί από τον τρέχοντα πίνακα αποτελεσμάτων της εσωτερικής αγοράς, και η Ομάδα Συμμαχία των Δημοκρατών και Φιλελευθέρων για την Ευρώπη το θεωρεί αυτό απαράδεκτο. Το εν λόγω έλλειμμα θα προκαλέσει προβλήματα για τους πολίτες και, ιδιαίτερα, για τις μικρομεσαίες επιχειρήσεις, οι οποίες βασίζονται σε εναρμονισμένους κανόνες στην εσωτερική αγορά, αλλά αντιμετωπίζουν αναπάντεχα, χρονοβόρα και γραφειοκρατικά εμπόδια όταν θέλουν να αναπτύξουν διασυνοριακή δραστηριότητα.
<P>
Για αυτόν τον λόγο είναι σημαντικό να αναπτυχθεί περαιτέρω το SOLVIT. Το SOLVIT είναι ένα επιγραμμικό δίκτυο επίλυσης προβλημάτων στο οποίο τα κράτη μέλη συνεργάζονται με ρεαλιστικό τρόπο για να επιλύσουν προβλήματα που έχουν προκύψει συνεπεία της πλημμελούς εφαρμογής των κανόνων της εσωτερικής αγοράς από τις δημόσιες αρχές. Όλα τα κράτη μέλη πρέπει να παρέχουν εντέλει οικονομικούς πόρους και επαρκώς καταρτισμένο προσωπικό για τα κέντρα SOLVIT. " Ομάδα ALDE ζητεί εμφατικά να ενημερωθεί περισσότερο ο κόσμος για το SOLVIT στα κράτη μέλη, προκειμένου να διευκολυνθεί η διασυνοριακή πώληση των προϊόντων και των υπηρεσιών τους. Προς τον σκοπό αυτόν, η συμμετοχή των σχετικών οργανώσεων σε ενημερωτικές εκστρατείες μεγάλης κλίμακας είναι εξίσου αναγκαία με μία ενιαία, εύληπτη και εύκολα προσβάσιμη δικτυακή πύλη για την υποβολή κάθε είδους καταγγελιών.
<SPEAKER ID="027" NAME="Malcolm Harbour" AFFILIATION="ECR">
(EN) Κύριε Πρόεδρε, ως πρόεδρος της Επιτροπής Εσωτερικής Αγοράς και Προστασίας των Καταναλωτών, είναι μεγάλη μου χαρά να πω, καταρχάς, πόσο πολύ εκτιμούμε όλοι το γεγονός ότι ο Επίτροπος Barnier και ο Επίτροπος Dalli βρίσκονται αμφότεροι εδώ σήμερα, όπως παρατήρησαν και πολλοί συνάδελφοί μου, και να επισημάνω, κατά δεύτερον, ότι πιστεύω πως πρόκειται για μία αξιοσημείωτη περίσταση για το Κοινοβούλιο.
<P>
Μία από τις επιτροπές μας έχει υποβάλει τρεις εκθέσεις ιδίας πρωτοβουλίας που εστιάζουν στην παρακολούθηση και εφαρμογή βασικών νομοθετικών μέσων και, όπως είπατε και εσείς, κ. Barnier, εν μέρει η επιτυχία σας θα κριθεί, όχι μόνο από τον αριθμό των νομοθετικών προτάσεων που παρουσιάζετε, αλλά από το πόσο καλά λειτουργούν.
<P>
Πιστεύω ότι πρόκειται για μία πραγματικά σημαντική εξέλιξη στην οποία πρέπει να συμμετέχουν όλες οι επιτροπές αυτού του Κοινοβουλίου. Θέλω να ευχαριστήσω ιδιαίτερα όλους τους συντονιστές στην επιτροπή που εργάστηκαν μαζί μου για να προχωρήσει περαιτέρω το έργο που επιτελούμε, αλλά και για να προωθηθεί η συμμετοχή των εθνικών κοινοβουλίων, να λειτουργήσει ένα φόρουμ εθνικών κοινοβουλίων.
<P>
Ελπίζω ολόψυχα, όπως επεσήμαναν και οι δυο Επίτροποι, ότι θα έχουμε ένα ευρύτερο φόρουμ για την εσωτερική αγορά, αλλά θα θέλαμε οι εκθέσεις σας να παρουσιάζονται μαζί, ώστε αυτό το πραγματικά σημαντικό θέμα να μπορέσει να αποτελέσει το επίκεντρο ετήσιου γεγονότος για το Κοινοβούλιο.
<P>
Φρονώ ότι είναι σημαντικό -εξετάζοντας την πρόταση EΕ 2020- το γεγονός ότι η ολοκλήρωση της ενιαίας αγοράς περιορίζεται επί του παρόντος σε μία παράγραφο που παραπέμπει σε ελλείποντες συνδέσμους και σε συμπληρωματικά δίκτυα. Ελπίζω, λοιπόν, ότι όλοι οι συνάδελφοί μου συμφωνούν ότι αυτό είναι απολύτως απαράδεκτο. " πρωτοβουλία ΕΕ 2020 καλεί τα κράτη μέλη να συνεισφέρουν, και ακούσαμε από τους εισηγητές (τους οποίους ευχαριστώ ιδιαίτερα για τις εκθέσεις τους) για το γεγονός ότι τα κράτη μέλη πρέπει να συμβάλουν στην ολοκλήρωση της ενιαίας αγοράς.
<P>
" παρούσα δράση πρέπει να αποτελέσει ηγετική πρωτοβουλία και δεν πρέπει να υποβαθμιστεί όπως η πρωτοβουλία ΕΕ 2020, και ευελπιστώ να μας βοηθήσετε αμφότεροι, προκειμένου να διασφαλίσουμε ότι θα συμβεί αυτό κατά τις προσεχείς εβδομάδες.
<SPEAKER ID="028" NAME="Trevor Colman" AFFILIATION="EFD">
(EN) Κύριε Πρόεδρε, ιδού η πρώτη νότα διαφωνίας σήμερα το πρωί: οι παρούσες εκθέσεις υποστηρίζουν θερμά την εφαρμογή της ευρωπαϊκής νομοθεσίας σχετικά με την προστασία των καταναλωτών στα κράτη μέλη και την παρακολούθηση της διαδικασίας ολοκλήρωσης των αγορών, η οποία θα περιλαμβάνεται σε μία ετήσια έκθεση.
<P>
Μία από τις κύριες συστάσεις είναι η θέσπιση ενός πίνακα αποτελεσμάτων για τους καταναλωτές σχετικά με θέματα όπως τα παράπονα των καταναλωτών, οι τιμές, η ικανοποίηση των καταναλωτών, η αλλαγή παρόχου και η ασφάλεια, καθώς και ένα ευρύ φάσμα επιπρόσθετων μακροπρόθεσμων δεικτών. " Επιτροπή προτίθεται να διενεργήσει εις βάθος ανάλυση όλων των λεγόμενων προβληματικών τομέων που προσδιορίζονται στο πίνακα αποτελεσμάτων για τους καταναλωτές.
<P>
Αυτό το γραφειοκρατικό δίκτυο αλληλοσυνδεόμενων επιβολών και αυτό-διαιωνιζόμενης ρύθμισης θα επιδράσει στις μικρές επιχειρήσεις λιανικού εμπορίου στη Βρετανία κατά τον ίδιο τρόπο που επέδρασε η κοινή αλιευτική πολιτική στον βρετανικό αλιευτικό κλάδο: θα τις σκοτώσει.
<P>
Για άλλη μία φορά, ο επιχειρηματίας των μικρών επιχειρήσεων μπαίνει στο στόχαστρο και ζημιώνεται από τη γραφειοκρατική παρεμβολή και την υπερβολική ρύθμιση. Όσο καλοπροαίρετες και αν είναι αυτές οι προτάσεις -και είμαι σίγουρος ότι είναι- αποτελούν, για άλλη μία φορά, ευρωπαϊκή λύση που αναζητά απεγνωσμένα ένα πρόβλημα.
<SPEAKER ID="029" NAME="Andreas Schwab" AFFILIATION="PPE">
(DE) Κύριε Πρόεδρε, κύριε Επίτροπε, συμμερίζομαι ολόψυχα τις λογικές παρεμβάσεις των συναδέλφων μου -με εξαίρεση την τελευταία- και θα ήθελα, επομένως, να περάσω κατευθείαν στα πιο σημαντικά σημεία.
<P>
" έκθεση της κ. Von Thun είναι ένα πολύ πετυχημένο παράδειγμα για το πώς εμείς, ως Ευρωπαϊκό Κοινοβούλιο, μπορούμε να δείξουμε τη σθεναρή μας βούληση να θέσουμε σε εφαρμογή τις αποφάσεις που έχουμε λάβει από κοινού με το Συμβούλιο, και αυτή η εφαρμογή είναι καθήκον των κρατών μελών. Ως εκ τούτου, εμείς, ως Κοινοβούλιο, και μαζί με την Επιτροπή, πρέπει να εντείνουμε την προσοχή μας τα προσεχή χρόνια, προκειμένου να διασφαλίσουμε ότι αυτή η εφαρμογή θα είναι πραγματικά επιτυχής.
<P>
Το δεύτερο στοιχείο που καταδεικνύει αυτή η έκθεση είναι ότι δεν θα λειτουργήσει ο διαχωρισμός που θέλουν εμφανώς οι σοσιαλιστές, δηλαδή να είναι εκείνοι υπεύθυνοι για τις καλές πράξεις, για την προστασία των καταναλωτών και για την προστασία των εργαζομένων, ενώ η Επιτροπή θα πρέπει να κρατά την εσωτερική αγορά υπό έλεγχο.
<P>
Επομένως, το αίτημά μας, που υιοθετείται από την έκθεση με τη δοκιμή εσωτερικής αγοράς, είναι να συγκεντρώσουμε όλα τα βασικά στοιχεία που εμείς εκτιμούμε στην εσωτερική αγορά και που οι καταναλωτές και οι επιχειρήσεις επιθυμούν και χρειάζονται, και να προβούμε σε σαφή αξιολόγηση.
<P>
Δεν θέλουμε να ισοπεδώσουμε τα δικαιώματα των εργαζομένων, αλλά θέλουμε αυτοί οι εργαζόμενοι να είναι επίσης σε θέση να αγοράζουν τα προϊόντα που εκτιμούν. Δεν θέλουμε να προκαλέσουμε προβλήματα για τις κοινωνικές δομές στα κράτη μέλη, αλλά θέλουμε αυτές οι κοινωνικές δομές να στραφούν προς το μέλλον. Αυτό απαιτεί ισορροπία, την οποία πρέπει να βρει το Κοινοβούλιο σε συνεργασία με την Επιτροπή. Δεν πρέπει η Επιτροπή να είναι υπεύθυνη μόνο για τα προβλήματα και το Κοινοβούλιο να υπόσχεται τις καλές πράξεις.
<P>
Δεύτερον, η έκθεση της κ. Hedh, η οποία, όπως όλες οι εκθέσεις που συζητούμε σήμερα, έχει δεχτεί εξαιρετικές προσθήκες από τους σκιώδεις εισηγητές, καταδεικνύει ότι πρέπει να προσδώσουμε εξίσου μεγάλη σημασία στην εμπιστοσύνη τόσο των καταναλωτών όσο και των επιχειρηματιών. Αυτή θα είναι η αποστολή μας για το μέλλον, για το οποίο μπορεί να βρεθεί λύση μόνο εστιάζοντας μακροπρόθεσμα στον στόχο της εσωτερικής αγοράς, θέτοντας τέρμα στον κατακερματισμό σε ξεχωριστές Γενικές Διευθύνσεις και διαφορετικές πολιτικές προσεγγίσεις, και αντιμετωπίζοντας πραγματικά την εσωτερική αγορά ως τον μεγάλο στόχο του ευρωπαϊκού εγχειρήματος που μάλλον έχουμε παραμελήσει τα τελευταία χρόνια.
<P>
Χαίρομαι πολύ, κύριοι Επίτροποι, που βρίσκεστε αμφότεροι εδώ σήμερα και που θα μεταβιβάσετε αυτήν την κινητήρια δύναμη στην Επιτροπή για τα επόμενα πέντε χρόνια.
<SPEAKER ID="030" NAME="Catherine Stihler" AFFILIATION="S&amp;D">
(EN) Κύριε Πρόεδρε, θα ήθελα να ευχαριστήσω τους κυρίους Επιτρόπους και τους εισηγητές. Ήμουν σκιώδης εισηγήτρια στο SOLVIT, και σε αυτό το θέμα θέλω να επικεντρωθώ, εξ ονόματος της Ομάδας μου, της Ομάδας των Σοσιαλιστών.
<P>
Το SOLVIT είναι μία σπουδαία ιδέα και πιστεύω ότι ο Επίτροπος Dalli την συνόψισε, λέγοντας ότι το ζητούμενο είναι οι πολίτες. Έχει επίκεντρο τους πολίτες, και προσπαθεί να βοηθήσει όσους αντιμετωπίζουν τα εμπόδια και τα προβλήματα που δημιουργούνται από την ΕΕ και να επιλύσει το πρόβλημα εντός 10 εβδομάδων. Ξέρω ότι ορισμένοι άνθρωποι απορρίπτουν την ιδέα "είμαι από την κυβέρνηση και είμαι εδώ για να βοηθήσω", αλλά το SOLVIT είναι, ουσιαστικά, ένα δίκτυο μεταξύ 27 κρατών μελών το οποίο υπάρχει για να κάνει ακριβώς αυτό: να βοηθά.
<P>
Θα ήθελα να αναφέρω και να αποτίσω φόρο τιμής σε όλους τους εργαζόμενους των κέντρων SOLVIT στα κράτη μέλη. Μόλις πέρυσι, συναντήθηκα με το ολιγομελές προσωπικό που διεύθυνε το κέντρο SOLVIT στο "νωμένο Βασίλειο. Ο τρόπος που λειτουργεί το κέντρο SOLVIT στο "νωμένο Βασίλειο αποτελεί πρότυπο ορθών πρακτικών, διότι προσπαθεί και χρησιμοποιεί ένα μοντέλο SOLVIT+, παρέχοντας αναβαθμισμένη βοήθεια στις επιχειρήσεις και τα άτομα που έρχονται σε επαφή μαζί του για ένα πρόβλημα. " ομάδα εντάσσεται στην ευρωπαϊκή ρυθμιστική αρχή του Υπουργείου Εμπορίου και Βιομηχανίας. Μία από τις πολλές τροπολογίες που υπέβαλα αποσκοπούσε στη διασφάλιση της επαρκούς επάνδρωσης των κέντρων σε όλη την ΕΕ χωρίς εξαιρέσεις.
<P>
Κύριε Barnier, τον Δεκέμβριο, έθεσα το θέμα του SOLVIT στην Ολομέλεια, ενώπιον υμών, και ανέφερα ότι, το φθινόπωρο, πληροφορηθήκαμε στην επιτροπή ότι στο δικό σας κράτος μέλος, το άτομο που διεύθυνε το κέντρο SOLVIT ήταν ένας ασκούμενος. Μέλη της επιτροπής σοκαρίστηκαν. Μπορώ να ρωτήσω, όπως έκανα και τον Δεκέμβριο, αν η κατάσταση αυτή έχει αλλάξει; Αν δεν είστε σε θέση να δώσετε στο Κοινοβούλιο αυτήν την πληροφορία, μπορώ να σας ζητήσω να την διευκρινίσετε; Είναι σημαντική η ορθή επάνδρωση των κέντρων SOLVIT.
<P>
" εσωτερική αγορά βρίσκεται στο επίκεντρο όλων όσων μας δένουν. Είναι σημαντικό να είναι η νομοθεσία μας πιο σαφής και πιο εύκολη στην ερμηνεία της από τα κράτη μέλη, προκειμένου η εσωτερική αγορά να μπορεί να λειτουργεί με τον ομαλότερο δυνατό τρόπο και οι καταναλωτές να μπορούν να δρέπουν τα οφέλη των καλύτερων τιμών και της υψηλότερης ποιότητας.
<P>
Εν κατακλείδι, γιατί δεν υπάρχει μία ημέρα αφιερωμένη στο SOLVIT στο Ευρωπαϊκό Κοινοβούλιο; Γιατί δεν έχουμε μία αφίσα στα παράθυρα όλων των εκλογικών γραφείων στις περιφέρειές μας που να διαφημίζουν το SOLVIT; Τι μπορούμε να κάνουμε για να ενημερώσουμε όλους τους εθνικούς πολιτικούς και τα πολιτικά τους γραφεία για τα οφέλη του SOLVIT; Ελπίζω ότι θα συνεχίσουμε να στηρίζουμε το SOLVIT και να βοηθούμε τους ανθρώπους, τους οποίους βρισκόμαστε εδώ για να εκπροσωπούμε.
<SPEAKER ID="031" NAME="Morten Løkkegaard" AFFILIATION="ALDE">
(DA) Κύριε Πρόεδρε, είμαι σκιώδης εισηγητής για την έκθεση σχετικά με τον πίνακα αποτελεσμάτων της εσωτερικής αγοράς και, επομένως, θα επικεντρωθώ σε αυτήν. Από αυτήν την άποψη δε, σήμερα είναι ημέρα χαράς. Είναι μία ημέρα που μπορεί να μας βρει όλους σύμφωνους ως προς το ότι οι εν λόγω πίνακες αποτελεσμάτων λειτουργούν εξαιρετικά καλά. Αποτελούν μεγάλη επιτυχία σε ένα θεμελιώδες επίπεδο, και, κατά συνέπεια, υποθέτω πως συμφωνούμε ομόφωνα ότι πρέπει να καταβληθούν περισσότερες προσπάθειες για την προώθησή τους. Με χαρά διαπιστώνω επίσης ότι φαίνεται πως οι Σοσιαλδημοκράτες συνειδητοποίησαν εντέλει ότι δεν είναι επ' ουδενί λόγω καλή ιδέα η καταψήφιση της έκθεσης. Αναφορικά με την περιβόητη δοκιμή που έχει προταθεί, εμείς, η Ομάδα της Συμμαχίας των Δημοκρατών και Φιλελευθέρων για την Ευρώπη υποστηρίζουμε φυσικά αυτή την πρόταση· επιπλέον, δυσκολευόμαστε λιγάκι να καταλάβουμε τι ακριβώς σημαίνει το ελαφρά αμυντικό επιχείρημα κατά της πρότασης αυτής. Ωστόσο, μπορούμε να επανέλθουμε σε αυτό. Θα επισημάνω απλώς, ως γενική παρατήρηση, ότι είναι εξαιρετικό το γεγονός ότι υπάρχει, κατά τα άλλα, ευρεία συμφωνία σχετικά με τις προτάσεις και την έκθεση.
<P>
Θα εστιάσω σε ορισμένα θετικά σημεία, τα οποία θεωρώ ότι ορθώς έχουν συμπεριληφθεί στην έκθεση. Καταρχάς, έχουμε καταφέρει να εστιάσουμε στην ανάγκη για ενισχυμένες εξουσίες στις διοικητικές αρχές των κρατών μελών, όχι μόνο σε εθνικό επίπεδο, αλλά επίσης σε περιφερειακό και τοπικό επίπεδο. Θεωρώ ότι ένα από τα προβλήματα σχετικά με τους πίνακες αποτελεσμάτων συνίσταται στο γεγονός ότι μερικές εξουσίες εξακολουθούν να υστερούν σε επίπεδο λειτουργικότητας. Είναι θετικό, επομένως, το γεγονός ότι αυτό έχει συμπεριληφθεί στην έκθεση.
<P>
Ένα άλλο θετικό σημείο είναι η εστίαση στην επιβολή της νομοθεσίας. Τα κέντρα SOLVIT έχουν λάβει πολλούς επαίνους, και το υποστηρίζω απόλυτα αυτό. Όπως ανέφερε η τελευταία ομιλήτρια, θα μπορούσαμε πραγματικά να θεσπίσουμε μία "ημέρα SOLVIT" εδώ, στο Κοινοβούλιο. Πιστεύω ότι το μεγαλύτερο πρόβλημα του SOLVIT αυτήν τη στιγμή είναι ότι δεν είναι αρκετά γνωστό. Υπάρχει πραγματικά μεγάλη ανάγκη να φέρουμε το SOLVIT στο προσκήνιο πολύ περισσότερο από ό,τι συμβαίνει επί του παρόντος - και τούτο με οδηγεί στο τελευταίο σημείο της ομιλίας μου, με το οποίο θέλω να υπογραμμίσω ότι πρόκειται για επικοινωνιακό ζήτημα, όπως γίνεται επίσης σαφές στην έκθεση. Πρέπει πραγματικά να βεβαιωθούμε ότι ακούγεται η φωνή μας στον Τύπο και την υπόλοιπη κοινή γνώμη και να διασφαλίσουμε ότι δίδεται μεγαλύτερη προβολή σε τομείς όπως είναι το SOLVIT και οι πίνακες αποτελεσμάτων.
<P>
Γενικά, θα ήθελα να δηλώσω, εξ ονόματος της Ομάδας μου, ότι χαίρομαι πραγματικά που είμαστε σε θέση να παράσχουμε σε αυτήν την έκθεση την ολόθερμη στήριξή μας, και ελπίζω, φυσικά, ότι η Επιτροπή - και υποθέτω...
<P>
(Ο Πρόεδρος διακόπτει τον ομιλητή)
<SPEAKER ID="032" NAME="Edvard Kožušník" AFFILIATION="ECR">
(CS) Κύριε Πρόεδρε, κυρίες και κύριοι, θα ήθελα να ξεκινήσω λέγοντας κάτι που δεν έχει ειπωθεί στην παρούσα Αίθουσα, και αυτό είναι ότι πρέπει πραγματικά να ευχαριστήσουμε την Επίτροπο, κ. Kuneva. Όπως ακριβώς και όλοι οι υπόλοιποι βουλευτές, χαίρομαι που οι δύο Επίτροποι παρίστανται εδώ σήμερα, ήτοι ο κ. Dalli και ο κ. Barnier, ο οποίος μάλιστα ήταν μέλος της επιτροπής μας πριν από τον διορισμό του.
<P>
Έχω γνωρίσει προσωπικά τα μέλη του προσωπικού που είναι υπεύθυνα για το κέντρο SOLVIT στην Τσεχική Δημοκρατία. Πρέπει να λεχθεί ότι αυτή είναι σίγουρα μία πολύ καλή ευκαιρία για την εσωτερική αγορά, αλλά είναι πρέπει επίσης να αναφερθούν οι διαφορετικές προσεγγίσεις στις διάφορες χώρες. Εν προκειμένω, είναι σαφώς σημαντικό να υπάρχει ένα διασυνοριακό στοιχείο και ελπίζω ότι και οι δύο Επίτροποι θα συμβάλουν στο άνοιγμα της διασυνοριακής αγοράς για τους καταναλωτές και, ιδιαίτερα, στην εξάλειψη των εμποδίων με τη μορφή διαφόρων εθνικών εξαιρέσεων, και ότι θα επιτύχουμε με αυτόν τον τρόπο την πλήρη εναρμόνιση της αγοράς των καταναλωτών.
<P>
Προσωπικά, πιστεύω ότι το άνοιγμα της διασυνοριακής αγοράς θα επιφέρει μεγαλύτερο ανταγωνισμό και θα χρησιμεύσει τελικά ως αποτελεσματικό μέσο για την καταπολέμηση της οικονομικής κρίσης που αντιμετωπίζουμε σήμερα.
<SPEAKER ID="033" NAME="Othmar Karas" AFFILIATION="PPE">
(DE) Κύριε Πρόεδρε, κύριοι Επίτροποι, κυρίες και κύριοι, ας συνεχίσουμε τη δήλωση που έκανε ο Επίτροπος Barnier στην ακρόασή του και ας κάνουμε την εσωτερική αγορά σύμμαχό μας. Αν θέλουμε να εξετάσουμε σοβαρά αυτό το έργο, πρέπει να μετατρέψουμε την εσωτερική αγορά σε εγχώρια αγορά. Αν καταστήσουμε την εσωτερική αγορά εγχώρια, θα την μετασχηματίσουμε σε έναν χώρο όπου μπορούν να ζήσουν οι πολίτες της Ευρωπαϊκής Ένωσης. Εμείς είμαστε η Ευρώπη. Ο μετασχηματισμός την σε χώρο "διαβίωσης", αλλά όχι σε "πατρίδα", είναι ένα εντελώς διαφορετικό ζήτημα.
<P>
" εσωτερική αγορά δεν έχει ολοκληρωθεί ακόμη. Εξακολουθεί να έχει πολλές δυνατότητες ανάπτυξης. " Επιτροπή πρέπει να επισημάνει όλα τα εμπόδια και να προτείνει μέτρα για την εξάλειψή τους. Το ευρώ και η εσωτερική αγορά αποτελούν την πλέον επιτυχή μας απάντηση στις προκλήσεις, τόσο εσωτερικές όσο και εξωτερικές, της παγκοσμιοποίησης. Οι δυνάμεις της εσωτερικής αγοράς είναι τα προσόντα των ευρωπαίων πολιτών και των μικρομεσαίων επιχειρήσεων, οι οποίες αντιπροσωπεύουν το 90% της οικονομίας. Επομένως, πρέπει να μεταφέρουμε την "Πράξη για τις μικρές επιχειρήσεις" ("Small Business Act") σε όλα τα κράτη μέλη το συντομότερο δυνατό. Ας κάνουμε αυτήν την "Πράξη" σφραγίδα της εσωτερικής αγοράς. Ωστόσο, το 80% της οικονομίας στην Ευρωπαϊκή Ένωση χρηματοδοτείται από πιστώσεις και μόνο το 20% χρηματοδοτείται από την αγορά κεφαλαίων. Αυτό είναι κάτι που πρέπει να έχουμε υπόψη κατά την επαναρρύθμιση της χρηματοπιστωτικής αγοράς.
<P>
" τρίτη δύναμη είναι η ανταγωνιστική οικονομία των εξαγωγών. Καλούμαστε επίσης να διευθετήσουμε μερικές εντάσεις. Αυτές περιλαμβάνουν την οριζόντια προσέγγιση έναντι των τομεακών συμφερόντων, τις τέσσερις ελευθερίες έναντι των διαφορετικών κοινωνικών πραγματικοτήτων, την ανισορροπία των ικανοτήτων, καταρχάς, στους τομείς της φορολογίας, της εκπαίδευσης και της έρευνας, και τη βιώσιμη κοινωνική οικονομία της αγοράς που δεν έχει εφαρμοστεί ακόμη. Χρειαζόμαστε ένα ενιαίο κέντρο ενημέρωσης για την προστασία των επιχειρήσεων και των καταναλωτών που να συνδέεται με την εσωτερική αγορά.
<P>
Το φόρουμ για την εσωτερική αγορά και η κοινή συζήτηση σχετικά με τις εν λόγω τρεις εκθέσεις την ίδια ημέρα κάθε χρόνο θα μας δώσει την ευκαιρία να θέσουμε στους εαυτούς μας όλα αυτά τα ερωτήματα και να μετατρέψουμε την εσωτερική αγορά σε εγχώρια αγορά για όλους τους πολίτες.
<SPEAKER ID="034" NAME="Bernadette Vergnaud" AFFILIATION="S&amp;D">
(FR) Κύριε Πρόεδρε, κύριοι Επίτροποι, κυρίες και κύριοι, χαίρομαι που έχω την ευκαιρία να αναφερθώ, κατά τη διάρκεια μίας συζήτησης προτεραιότητας, σε αυτές τις τρεις εκθέσεις που αφορούν την καθημερινή ζωή των πολιτών. Θα ήθελα, επίσης, να συγχαρώ τους εισηγητές μας για το έργο τους και, πιο συγκεκριμένα, να αναφερθώ στο δίκτυο SOLVIT.
<P>
Το δίκτυο λειτουργεί εδώ και οκτώ χρόνια· έχει επιλύσει αποτελεσματικά πολλά προβλήματα και, παρ' όλα αυτά, εξακολουθεί να είναι εντελώς άγνωστο. Πόσες φορές χρειάστηκε να παραπέμψω ανθρώπους σε αυτό το δίκτυο, την ύπαρξη του οποίου δεν υποψιάζονταν καν, μολονότι αυτό το μέσο θα μπορούσε να ενισχύσει την εικόνα μίας Ευρώπης που προστατεύει τα δικαιώματα των πολιτών.
<P>
Οφείλω να παραδεχτώ -και χαίρομαι πολύ που είναι παρών ο κ. Barnier- ότι γνωρίζω πως η κυβέρνηση της χώρας μου δεν το προωθεί πραγματικά. Θα είναι, συνεπώς, πολύ δύσκολο να διαχειριστεί τον αυξημένο αριθμό υποθέσεων ο μοναδικός ασκούμενος, ο οποίος είναι, εν έτει 2010, υπεύθυνος του δικτύου SOLVIT στη Γαλλία, μία χώρα η οποία, είναι αλήθεια, έχει μόνο 60 εκατομμύρια κατοίκους και κατέχει μόνο τη δεύτερη θέση μεταξύ των κρατών μελών της ΕΕ όσον αφορά τον αριθμό των υποθέσεων που υποβλήθηκαν το 2009.
<P>
Πράγματι, το ποσοστό επίλυσης είναι εντυπωσιακά καλό, αλλά οι χρονικές προθεσμίες είναι τρομακτικές, με μέσο όρο 15 εβδομάδων αναμονής πριν από την εξέταση των υποθέσεων, ήτοι πέντε εβδομάδες πέραν του μέγιστου επιτρεπόμενου ορίου.
<P>
Ως εκ τούτου, θα ήθελα να ζητήσω από την Επιτροπή και από τα κράτη μέλη να διαθέσουν αληθινούς οικονομικούς και ανθρώπινους πόρους και να διενεργήσουν μεγάλες ενημερωτικές εκστρατείες, οι οποίες θα απευθύνονται ιδιαίτερα σε επιχειρήσεις που δεν υπέβαλαν περισσότερες υποθέσεις το 2009 από ό,τι το 2004.
<SPEAKER ID="035" NAME="Olle Schmidt" AFFILIATION="ALDE">
(SV) Κύριε Πρόεδρε, κύριοι Επίτροποι, θέλω να ευχαριστήσω τους εισηγητές των εν λόγω εκθέσεων για το εποικοδομητικό έργο τους. Παρά τις αδυναμίες της, η εσωτερική αγορά της ΕΕ αποτελεί επίτευγμα, και μου είναι δύσκολο να κατανοήσω την κριτική του κ. Colman. Ο στόχος της εσωτερικής αγοράς είναι να προσφέρει στους καταναλωτές ευρεία ποικιλία αγαθών και υπηρεσιών υψηλής ποιότητας σε καλές τιμές, διασφαλίζοντας ταυτόχρονα ικανοποιητικό επίπεδο προστασίας των καταναλωτών. Συνεπώς, θεωρώ ότι πρέπει να εργαστούμε για την πλήρη εναρμόνιση των δικαιωμάτων των καταναλωτών σε συνδυασμό με υψηλό επίπεδο προστασίας, ούτως ώστε να μπορέσουν οι καταναλωτές να εκμεταλλευτούν πραγματικά τα πλεονεκτήματα της εσωτερικής αγοράς. Αυτό είναι ιδιαίτερα σημαντικό ενόψει της ενίσχυσης του διασυνοριακού και του ηλεκτρονικού εμπορίου.
<P>
Είμαι πεπεισμένος ότι οι συλλογικές αγωγές θα ήταν ένας αποτελεσματικός τρόπος ενίσχυσης των καταναλωτών της Ευρώπης - βάσει ενός ευρωπαϊκού και όχι αμερικανικού μοντέλου. Προς τον σκοπό αυτόν, πρέπει να σταματήσουμε να διστάζουμε και να αναλάβουμε επιτέλους δράση. Χαίρομαι που ο Επίτροπος Dalli επιλαμβάνεται αυτού του ζητήματος.
<P>
Γνωρίζουμε όλοι ότι στην εποχή μας, οι περισσότερες θέσεις εργασίας δημιουργούνται στον τομέα των υπηρεσιών. Επομένως, είναι σημαντικό να διαθέτει η ΕΕ έναν αληθινά ευρωπαϊκό τομέα υπηρεσιών, στον οποίο οι επιχειρηματίες και οι καταναλωτές μπορούν να δραστηριοποιούνται ελεύθερα, όχι μόνο σε εθνικό επίπεδο, αλλά στο επίπεδο εσωτερικής αγοράς. Χρειαζόμαστε μία λειτουργική αγορά για τις υπηρεσίες υγειονομικής περίθαλψης. Τούτη θα έχει ως αποτέλεσμα καλύτερη περίθαλψη, περισσότερη ελευθερία επιλογής και μικρότερους χρόνους αναμονής. Επί του παρόντος, έχουμε μία σχεδόν αρρύθμιστη κατάσταση, και βασίζομαι στον Επίτροπο Dalli για την αντιμετώπιση αυτού του προβλήματος.
<P>
Ένας άλλος τομέας στον οποίο πρέπει να προσδώσουμε μεγαλύτερη προσοχή είναι οι χρηματοπιστωτικές υπηρεσίες, στις οποίες γνωρίζουμε ότι εξακολουθούν να υπάρχουν προβλήματα. Κατά συνέπεια, χρειαζόμαστε σαφείς και αξιόπιστους κανόνες, ιδιαίτερα ενόψει της οικονομικής αναταραχής, και ο Επίτροπος Barnier θα φανεί αντάξιος αυτής της πρόκλησης. Οι ισορροπημένοι, λογικοί και ορθοί κανόνες είναι ωφέλιμοι για τους καταναλωτές.
<SPEAKER ID="036" NAME="Jacek Olgierd Kurski" AFFILIATION="ECR">
(PL) Είναι θετικό το γεγονός ότι το Κοινοβούλιο εκπόνησε έκθεση σχετικά με το SOLVIT η οποία περιέχει προτάσεις για την Ευρωπαϊκή Επιτροπή και τα κράτη μέλη.
<P>
Ως σκιώδης εισηγητής της έκθεσης για την Ομάδα των Ευρωπαίων Συντηρητικών και Μεταρρυθμιστών, υπογράμμισα, όταν η έκθεση ήταν ακόμη στο στάδιο της επιτροπής, τη σημασία της προώθησης του SOLVIT μεταξύ των κατοίκων της ΕΕ, ιδιαίτερα δε τη δυνατότητα για τους πολίτες και, κυρίως, για τις επιχειρήσεις, να διεκδικούν τα δικαιώματά τους. Πιθανότατα συμφωνούμε όλοι επί της ανάγκης να διεξαχθεί ενημερωτική εκστρατεία για την προώθηση του δικτύου SOLVIT ως εναλλακτικού μηχανισμού επίλυσης διαφορών. Με αυτόν τον τρόπο, οι πληροφορίες για την ύπαρξη του SOLVIT θα φθάσουν στα ενδιαφερόμενα μέρη. Το Διαδίκτυο είναι κρίσιμης σημασίας εν προκειμένω· θα ήταν καλό, λοιπόν, εάν η Επιτροπή άκουγε τις προτάσεις του Κοινοβουλίου και δημιουργούσε μία κοινή διεύθυνση στο Διαδίκτυο με την ονομασία "solvit.eu" για όλα τα εθνικά κέντρα SOLVIT, και εάν τα κράτη μέλη, τα οποία δεν το έχουν κάνει μέχρι τώρα, δημιουργούσαν εθνικές ιστοσελίδες που να συνδέονται με την ευρωπαϊκή δικτυακή πύλη SOLVIT.
<P>
Φυσικά, η προώθηση δεν είναι το παν. Είναι εξίσου σημαντικό να αυξηθεί η αποτελεσματικότητα των εθνικών κέντρων SOLVIT, με τη διάθεση αρμόδιων δημόσιων υπαλλήλων και με την επιδότηση του SOLVIT σε ευρωπαϊκό επίπεδο.
<SPEAKER ID="037" NAME="Sławomir Witold Nitras" AFFILIATION="PPE">
(PL) Συγχαίρω θερμά όλους τους εισηγητές, διότι οι εκθέσεις για τις οποίες είναι υπεύθυνοι έχουν δύο πολύ σημαντικά χαρακτηριστικά. Καταρχάς, υπερασπίζονται πράγματι με μεγάλη συνέπεια την εσωτερική αγορά, υποδεικνύοντας τις ελλείψεις στην προβολή της, αλλά, ταυτόχρονα, υπερασπίζοντάς την. Το δεύτερο μεγάλο προσόν αυτών των εκθέσεων είναι ότι τυγχάνουν γενικής αποδοχής. Θέλω να πω ότι αντιμετωπίζουμε μία κατάσταση στην οποία ολόκληρο το Ευρωπαϊκό Κοινοβούλιο, συμπεριλαμβανομένων των συναδέλφων που είναι πολύ σκεπτικιστές όσον αφορά την ελεύθερη αγορά, υπερασπίζονται γενικά την εσωτερική αγορά και τις αξίες της - πρόκειται για μεγάλο προσόν αυτών των εκθέσεων.
<P>
Θα ήθελα να επιστήσω την προσοχή σε ορισμένα συγκεκριμένα θέματα. Όσον αφορά το SOLVIT, αντιμετωπίζουμε την παράδοξη κατάσταση, όπως είπε ο κ. Kurski, στην οποία ο ίδιος ο μηχανισμός. που υποτίθεται ότι εξομαλύνει αυτές τις διαφορές, παρουσιάζει στις διάφορες χώρες διαφορετικά επίπεδα αποτελεσματικότητας. Κατά την άποψή μου, αυτό απαιτεί κάποιο είδος συντονισμού, δεδομένου ότι πρέπει να αποτελεί ένα συνεκτικό σύστημα το οποίο όχι μόνο λειτουργεί καλά, αλλά λειτουργεί παντού με τον ίδιο τρόπο. Κάτι που είναι πολύ σημαντικό στην έκθεση της κ. Thun είναι το μέσο που πρέπει να μετέλθει η Επιτροπή για την ανάπτυξη, εντέλει, ενός μοντέλου που θα διασφαλίζει ότι η νομοθεσία που δημιουργούμε θα είναι πάντα συμβατή με την ελεύθερη εσωτερική αγορά. Αυτό φαίνεται ότι είναι ένα κρίσιμο θέμα στην έκθεση. Εάν κατορθώσουμε να δημιουργήσουμε έναν τέτοιο μηχανισμό, δεν θα χρειαστεί να ανησυχούμε ούτε για το μέλλον της νέας αγοράς.
<SPEAKER ID="038" NAME="Barbara Weiler" AFFILIATION="S&amp;D">
(DE) Κύριε Πρόεδρε, κύριοι Επίτροποι, κυρίες και κύριοι, αυτή η κοινή συζήτηση σήμερα το πρωί και η υψηλή ποιότητα των τριών εκθέσεων καταδεικνύουν την ύψιστη προτεραιότητα που δίδεται στην εσωτερική αγορά και στην πολιτική για τους καταναλωτές στην Ευρώπη. Θέλω να ευχαριστήσω και τους τρεις εισηγητές, αλλά και τους πολλούς σκιώδεις εισηγητές και συναδέλφους που εκπόνησαν αυτό το κοινό έργο.
<P>
Θέλω να εστιάσω σε δύο κρίσιμα σημεία. Το πρώτο είναι ότι εμείς, δηλαδή η Επιτροπή και οι βουλευτές του παρόντος Κοινοβουλίου, υποθέτουμε ότι όλα λειτουργούν σχετικά αρμονικά στην εσωτερική αγορά και ότι έχουμε ενημερωμένους καταναλωτές και δίκαιους προμηθευτές. Αυτό συμβαίνει συχνά, αλλά όχι πάντα. Υπάρχουν ανεύθυνοι προμηθευτές που αποβλέπουν μόνο στα βραχυπρόθεσμα οφέλη τους και, επομένως, χρειαζόμαστε πιο ισχυρή εποπτεία και έλεγχο της αγοράς. Ωστόσο, υπάρχουν επίσης απληροφόρητοι καταναλωτές. Χρειαζόμαστε καλύτερη ενημέρωση. Δεν αρκεί να είναι ευανάγνωστο το φυλλάδιο της συσκευασίας. Χρειαζόμαστε συνεχή ενημέρωση.
<P>
Κάποιος προανέφερε ότι χρειαζόμαστε εμπιστοσύνη. " εμπιστοσύνη όμως απορρέει από τη γνώση. Άκουσα ότι στη Γερμανία, μόνο ένας στους δύο εφήβους ηλικίας 14-15 ετών αντιλαμβάνεται τη σημασία του πληθωρισμού. Δεν θέλω καν να ρωτήσω ποια ήταν τα αποτελέσματα του ερωτηματολογίου σε σχέση με τη λέξη "αντιπληθωρισμός". Χρειαζόμαστε καλύτερα δικτυωμένα σχολεία, καθώς και ενημέρωση σχετικά με τη σύγκρουση συμφερόντων μεταξύ των προμηθευτών και των καταναλωτών. Αυτό αναφέρεται στις εκθέσεις από τους συναδέλφους μου ...
<P>
(Ο Πρόεδρος διακόπτει την ομιλήτρια)
<SPEAKER ID="039" NAME="Theodor Dumitru Stolojan" AFFILIATION="PPE">
(RO) Είναι θεμελιώδες δικαίωμα των ευρωπαίων πολιτών στην ενιαία αγορά, όταν επιθυμούν να αγοράσουν ένα προϊόν ή υπηρεσία, σε οποιοδήποτε κράτος μέλος και αν βρίσκονται, να τους προσφέρονται οι ίδιες τιμές ή χρεώσεις, και όταν υπάρχουν διαφορές, να μπορούν να λαμβάνουν εξήγηση συναφώς.
<P>
Φρονώ ότι πρέπει να εστιάσουμε περισσότερο στα προβλήματα του τομέα των τραπεζικών και χρηματοπιστωτικών υπηρεσιών, διότι υπάρχουν επί του παρόντος μεγάλες διαφορές στην ενιαία αγορά σχετικά με τις προμήθειες που χρεώνονται για τις αντίστοιχες υπηρεσίες. Αν βρίσκεστε στη Ρουμανία, για παράδειγμα, και επιθυμείτε να χρησιμοποιήσετε μία τραπεζική υπηρεσία που προσφέρουν οι τράπεζες -οι ίδιες τράπεζες που λειτουργούν στη Ρουμανία, τη Γαλλία, την Ιταλία και την Αυστρία- θα πληρώσετε περισσότερα ως προμήθεια στη Ρουμανία και σε πολύ υψηλότερες τιμές. " εν λόγω κατάσταση είναι εσφαλμένη και πιστεύω ότι οι πολίτες, όχι μόνο στη Ρουμανία, αλλά και σε άλλα κράτη μέλη, δικαιούνται να ελπίζουν ότι τα ευρωπαϊκά θεσμικά όργανα θα διαδραματίσουν πιο ενεργό ρόλο στη διασαφήνιση αυτών των διαφορών. Θέλω να επαναλάβω ότι μιλώ για προμήθειες και όχι για τραπεζικά επιτόκια.
<P>
Σας ευχαριστώ.
<SPEAKER ID="040" NAME="Alan Kelly" AFFILIATION="S&amp;D">
(EN) Κύριε Πρόεδρε, θέλω απλώς να συγχαρώ ιδιαίτερα όλους τους συναδέλφους μου στην Επιτροπή Εσωτερικής Αγοράς και Προστασίας των Καταναλωτών οι οποίοι εργάστηκαν για το μέλλον του πίνακα αποτελεσμάτων της εσωτερικής αγοράς. Είναι ένα θέμα πολύ προσφιλές για μένα, διότι παρέχει ένα εξαιρετικό επικοινωνιακό μέσο για τον τρόπο με τον οποίο τα κράτη μέλη χειρίζονται τις ευρωπαϊκές οδηγίες.
<P>
Μου είναι επίσης προσφιλές, διότι ακούω συνεχώς για υπερβολικές ρυθμίσεις της ΕΕ, ιδιαίτερα στην πατρίδα μου, την Ιρλανδία, και αυτό πρέπει να αφομοιωθεί. Λοιπόν, μια γρήγορη ματιά στον πίνακα αποτελεσμάτων θα σας δείξει ότι η Ιρλανδία έχει εφαρμόσει εσφαλμένα ευρωπαϊκές οδηγίες σε 67 περιπτώσεις τουλάχιστον και κινδυνεύει να χάσει τον συμφωνηθέντα στόχο ελλείμματος μεταφοράς του 1%.
<P>
Τούτο θέτει το εξής ερώτημα: ποιος ευθύνεται για αυτήν την υπερβολική υποτίθεται ρύθμιση; Αν ένα κράτος μέλος δεν μεταφέρει σωστά τη νομοθεσία της ΕΕ ή προσθέτει περισσότερες ρυθμίσεις στις οδηγίες, τότε το λάθος είναι της ΕΕ ή του κράτους μέλους; Κατά πάσα πιθανότητα το δεύτερο.
<P>
Μία πρόταση για τον πίνακα αποτελεσμάτων στο μέλλον θα ήταν ενδεχομένως να αντιμετωπίσει άμεσα το θέμα της υπερβολικής ρύθμισης ή του "gold plating", όπως έχει επικρατήσει. Πιστεύω ότι αυτό θα ήταν ένα θετικό αποτέλεσμα.
<SPEAKER ID="041" NAME="Seán Kelly" AFFILIATION="PPE">
(EN) Κύριε Πρόεδρε, καταρχάς, θα ήθελα να αποδώσω τα εύσημα στο άτομο που εμπνεύστηκε τον τίτλο "SOLVIT": είναι απλός, σαφής και, όπως λένε, "κάνει ακριβώς αυτό που αναγράφεται στην ετικέτα".
<P>
Από τότε που δημιουργήθηκε το SOLVIT το 2002, ο φόρτος εργασίας του αυξάνεται εκθετικά κάθε χρόνο, σε σημείο που, το 2008, καταγράφηκε αύξηση 22% των υποθέσεων των οποίων επιλήφθηκε, φτάνοντας τις 1.000 υποθέσεις, και με ποσοστό επίλυσης 88%, εξοικονομώντας 32,6 εκατομμύριο ευρώ. Πρόκειται για εντυπωσιακά στατιστικά στοιχεία. Ωστόσο, η αρνητική πλευρά είναι ότι ο μέσος όρος των ημερών που χρειάστηκαν για την επίλυση των προβλημάτων αυξήθηκαν, από 53 σε 69 ημέρες. Αυτό μας οδηγεί στις λύσεις που απαιτούνται.
<P>
Προφανώς, υπάρχει έλλειψη προσωπικού. Αυτό πρέπει να αντιμετωπιστεί. Τα κέντρα πρέπει να διαθέτουν επαρκείς πόρους. Απαιτείται συνεχής κατάρτιση που να συνάδει με τη στρατηγική της πρωτοβουλίας ΕΕ 2020 σχετικά με τη διά βίου κατάρτιση, και ανταλλαγή βέλτιστων πρακτικών, ενώ εξίσου σημαντικές είναι και οι τακτικές συναντήσεις. Λαμβάνοντας δε υπόψη ότι πολλά από τα προβλήματα είναι τοπικά, θα πρότεινα επίσης, την προσθήκη μίας τοπικής διάστασης για τη διενέργεια ερευνών σε πρώιμο στάδιο.
<P>
Οι καταναλωτές πρέπει επίσης να είναι περισσότερο ενημερωμένοι. Πιστεύω ότι τούτο θα μπορούσε να διασφαλιστεί μέσω μίας ηλεκτρονικής διεύθυνσης, η οποία θα δημιουργούσε επίσης μεγαλύτερη εμπιστοσύνη. Θεωρώ ότι είναι σημαντικό, όπως είπε ένας προηγούμενος ομιλητής, να παρακολουθείται εκ του σύνεγγυς ό,τι συμβαίνει στα επιμέρους κράτη μέλη όσον αφορά τη μεταφορά των κανονισμών της ΕΕ.
<P>
Τέλος, ένας προηγούμενος ομιλητής δήλωσε ότι πρόκειται για μία "ευρωπαϊκή λύση που αναζητά απεγνωσμένα ένα πρόβλημα". Εγώ θα έλεγα ότι πρόκειται για ένα ευρωπαϊκό πρόβλημα που βρίσκει επιτυχώς μία λύση.
<SPEAKER ID="042" NAME="Συλβάνα Ράπτη" AFFILIATION="S&amp;D">
Κύριε Πρόεδρε, συγχαρητήρια και ευχαριστίες στους εισηγητές και στους σκιώδεις εισηγητές των τριών εκθέσεων. Το γεγονός ότι υπάρχει συμφωνία με κάνει να είμαι αισιόδοξη για την πορεία της εσωτερικής αγοράς.
<P>
Θέλω να επισημάνω δύο σημεία: το πρώτο σημείο έχει να κάνει με την έκθεση Thun και την παράγραφο 10. Θεωρώ βασικό, και νομίζω ότι θα ήταν το καλύτερο που θα μπορούσε να είχε συμβεί, εάν μπορούσαμε να αποσαφηνίσουμε ότι τα δικαιώματα των εργαζομένων, τα κοινωνικά δικαιώματα και η προστασία του περιβάλλοντος δεν αποτελούν εμπόδια για την πρόοδο της εσωτερικής αγοράς.
<P>
Το δεύτερο σημείο αφορά το SOLVIT. Είναι ένας εξαιρετικός μηχανισμός που χρειάζεται όμως ακόμη πάρα πολλή βοήθεια. Και πρέπει να σας μιλήσω ειλικρινά και να σας πω ότι σκεφτόμουν να πιέσω τη δική μου κυβέρνηση, στην Ελλάδα, να κάνει κάτι γι' αυτό, γιατί διαθέτουμε μόνο δύο υπαλλήλους. Όταν όμως άκουσα ότι στη Γαλλία υπάρχει μόνον ένας ασκούμενος, σκέφτομαι να περιμένω πρώτα να πιέσει την κυβέρνησή του ο κύριος Barnier.
<SPEAKER ID="043" NAME="Pascale Gruny" AFFILIATION="PPE">
(FR) Κύριε Πρόεδρε, κύριοι Επίτροποι, κυρίες και κύριοι, το νέο επιγραμμικό δίκτυο επίλυσης προβλημάτων σχετικά με υποθέσεις κακής εφαρμογής του περί εσωτερικής αγοράς δικαίου, γνωστό ως SOLVIT, είναι ένα πολύ πετυχημένο σύστημα στο μέτρο που παρέχει έννομη προστασία, χωρίς τυπικές διαδικασίες, εντός προθεσμίας περίπου 10 εβδομάδων.
<P>
Ο φόρτος εργασίας του εν λόγω δικτύου, το οποίο δημιουργήθηκε το 2002, αυξήθηκε κατά 22% το 2008. Μολονότι το ποσοστό επίλυσης παραμένει πολύ υψηλό, ήτοι στο 83%, ο αριθμός των υποθέσεων που επιλύονται μειώνεται. Φαίνεται ότι είναι καιρός, οκτώ χρόνια μετά τη δημιουργία του, να εξετάσουμε την ενίσχυση αυτού του θεσμού, παρέχοντάς του τα μέσα για την αποτελεσματική λειτουργία του.
<P>
Αυτά τα νέα μέτρα θα μπορούσαν να καταστήσουν δυνατή τη συνδρομή προς τους ευρωπαίους πολίτες και επιχειρήσεις για τη διεκδίκηση των δικαιωμάτων τους, ιδιαίτερα σε σχέση με την αναγνώριση των προσόντων και των κοινωνικών δικαιωμάτων τους, καθώς και των δικαιωμάτων διαμονής.
<P>
Επομένως, υποστηρίζω την ιδέα ότι, όχι μόνο πρέπει να υπάρχει περισσότερο προσωπικό SOLVIT στα κράτη μέλη, αλλά και ότι πρέπει εφαρμοστούν μέτρα στήριξης και κατάρτισης, προκειμένου να μπορεί αυτό το προσωπικό να λειτουργεί όσο το δυνατόν πιο αποτελεσματικά.
<P>
Πιστεύω ότι είναι σημαντικό οι κυβερνήσεις και εμείς οι ίδιοι, ως εκλεγμένοι αντιπρόσωποι των αντίστοιχων εκλογικών μας περιφερειών, να προωθήσουμε το δίκτυο SOLVIT, το οποίο επέτρεψε εξοικονόμηση δαπανών ύψους 32,6 εκατομμυρίων ευρώ κατά το έτος το 2008. Επιπλέον, η προώθηση αυτού του νέου εργαλείου θα μπορούσε να περιορίσει την υπερβολική προσφυγή στο δικαστικό σύστημα. Για τον λόγο αυτόν, καλώ τα κράτη μέλη να μεταφέρουν όλες τις ευρωπαϊκές οδηγίες και να ενημερώσουν τους πολίτες και τις επιχειρήσεις για τα δικαιώματά τους στο πλαίσιο της εσωτερικής αγοράς, μέσω εθνικών μορφών επικοινωνιακών και ενημερωτικών εκστρατειών.
<P>
Ολοκληρώνοντας, ελπίζω, εξ ονόματος της πολιτικής μου ομάδας στην Επιτροπή Αναφορών, ότι θα ενισχυθεί η συνεργασία μεταξύ του SOLVIT και της κοινοβουλευτικής επιτροπής μας, προκειμένου να διευκολυνθεί το έργο αυτών των δύο σωμάτων.
<SPEAKER ID="044" NAME="Małgorzata Handzlik" AFFILIATION="PPE">
(PL) Κύριε Πρόεδρε, θα ήθελα να συγχαρώ τους εισηγητές για τις πολύ καλές εκθέσεις τους. Τελευταία, μιλούμε πολύ για την ανάγκη αναβίωσης της εσωτερικής αγοράς. Ο Επίτροπος μίλησε επίσης για αυτό κατά τη διάρκεια της ακρόασης ενώπιον της Επιτροπής Εσωτερικής Αγοράς και Πολιτικής των Καταναλωτών. Το ίδιο θα συμβεί επίσης με την έκθεση του καθηγητή Monti, την οποία περιμένουμε. Κατά τη γνώμη μου, δεν υπάρχουν αρκετές αναφορές για την εσωτερική αγορά στη στρατηγική της Ευρωπαϊκής Ένωσης για το 2020. " εσωτερική αγορά μας είναι απαραίτητη. Ωστόσο, δεν χρειαζόμαστε μία κατ' όνομα μόνο εσωτερική αγορά, αλλά μία πραγματικά λειτουργική εσωτερική αγορά. Δεν μπορεί να λεχθεί ότι την διαθέτουμε επί του παρόντος. Εγείρονται πάρα πολλά εμπόδια στην ελεύθερη ροή των τεσσάρων ελευθεριών, και περιορίζουν τις δυνατότητες της αγοράς, ενώ οι προστατευτικές πολιτικές των κρατών μελών δεν συνάδουν με τις αρχές της εσωτερικής αγοράς. Αφενός, χρειαζόμαστε σωστή εφαρμογή του δικαίου από τα κράτη μέλη, αλλά και μηχανισμούς στήριξης που λειτουργούν καλά, όπως το SOLVIT, αφετέρου, χρειαζόμαστε πιο βαθιά (...).
<P>
(Ο Πρόεδρος διακόπτει την ομιλήτρια)
<SPEAKER ID="045" NAME="Marc Tarabella" AFFILIATION="S&amp;D">
(FR) Κύριε Πρόεδρε, συμφωνώ απολύτως με τα συμπεράσματα στην έκθεση της συναδέλφου μας, κ. Hedh, ιδιαίτερα σε σχέση με την ανάγκη για μία δραστική πολιτική για τους καταναλωτές που θα στοχεύει ειδικά στην προστασία των ευάλωτων καταναλωτών και εκείνων με χαμηλά εισοδήματα.
<P>
Θέλω επίσης να εστιάσω σε μερικά άλλα βασικά σημεία αυτής της πολιτικής. Ομολογουμένως, ο πίνακας αποτελεσμάτων της εσωτερικής αγοράς αποτελεί σημαντικό στατιστικό εργαλείο, αλλά είναι εντελώς ανεπαρκές, διότι επικεντρώνεται αποκλειστικά στη λειτουργία του τομέα των καταναλωτών, χωρίς όμως να προσπαθεί να επιλύσει τα προβλήματα των ευρωπαίων καταναλωτών στη συγκεκριμένη αγορά.
<P>
Ο πίνακας αποτελεσμάτων της εσωτερικής αγοράς δεν πρέπει να εξετάζει απλώς τη ζήτηση της αγοράς και τους καταναλωτές ως παθητικούς αποδέκτες στο τέλος της αλυσίδας. Γίνεται ολοένα και πιο σαφές ότι οι καταναλωτές πρέπει να διαδραματίσουν εφεξής υπεύθυνο, ενεργό ρόλο, μέσω βιώσιμης, ηθικής, κοινωνικά υπεύθυνης και οικολογικής κατανάλωσης. Συνεπώς, ο πίνακας αποτελεσμάτων πρέπει να αναθεωρηθεί και να συμπεριλάβει δείκτες σχετικά με τις κοινωνικές και περιβαλλοντικές πτυχές αυτών των επιλογών, που γίνονται ολοένα και πιο σημαντικές.
<P>
Τέλος, οι νομοθεσίες σχετικά με την ενεργειακή κατανάλωση, τις μεταφορές, το περιβάλλον, την ψηφιακή τεχνολογία και τα λοιπά πρέπει να συμπεριληφθούν στην αναθεώρηση του κεκτημένου.
<P>
(Ο Πρόεδρος διακόπτει τον ομιλητή)
<SPEAKER ID="046" NAME="Franz Obermayr" AFFILIATION="NI">
(DE) Κύριε Πρόεδρε, θα ήθελα να μιλήσω για τις προτάσεις σχετικά με την προστασία των καταναλωτών και θα ήθελα, φυσικά, να αρχίσω αναφέροντας τις θετικές πτυχές: τα μέσα ενημέρωσης και ενδυνάμωσης των καταναλωτών, παρέχοντας περισσότερες πληροφορίες σε όλα τα επίπεδα, από το δημοτικό, τοπικό και περιφερειακό επίπεδο έως τις διασυνοριακές συναλλαγές της ΕΕ, την προώθηση του καταναλωτή -όπως κάνουμε στην Αυστρία μέσω της αντιμονοπωλιακής νομοθεσίας- και, ασφαλώς, αυστηρότερες κυρώσεις για ανεύθυνες τράπεζες που χορηγούν επιπόλαιες πιστώσεις. Ένα τυποποιημένο έντυπο πιστώσεων αποτελεί εξίσου εξαιρετικά θετική κίνηση.
<P>
Ωστόσο, θα ήθελα επίσης να θίξω ορισμένα προβληματικά θέματα, και, συγκεκριμένα, τις σοβαρές προκαταλήψεις στη νομοθεσία σχετικά με εγγυήσεις και ακατάλληλους όρους συμβάσεων, που τιμωρούνται πιο αυστηρά σε χώρες όπως η Αυστρία. Θα ήθελα να προτείνω την εφαρμογή της αρχή της ευνοϊκότερης ρύθμισης ούτως ώστε να χρησιμοποιούνται οι εθνικοί κανόνες σε περίπτωση που παρέχουν καλύτερη προστασία στους καταναλωτές.
<SPEAKER ID="047" NAME="Mairead McGuinness" AFFILIATION="PPE">
(EN) Κύριε Πρόεδρε, είμαστε όλοι υπέρ της προστασίας των καταναλωτών. " δυσκολία είναι ότι ορισμένα κράτη μέλη επιδεικνύουν υποκριτικό σεβασμό στον μηχανισμό SOLVIT, όπως επεσήμαναν άλλοι ομιλητές. Αυτό πρέπει να εξεταστεί ούτως ώστε να υπάρχει επαρκής στελέχωσή του.
<P>
Επιτρέψτε μου, όμως, να σας δώσω ορισμένα πρακτικά παραδείγματα προβλημάτων των καταναλωτών που έρχονται στο γραφείο μου. Μόλις σήμερα το πρωί, έλαβα ένα σχετικά με συναλλαγές ακινήτων σε ολόκληρη την Ευρωπαϊκή Ένωση. Γνωρίζω ότι η ΕΕ δεν έχει αρμοδιότητα σε αυτόν τον τομέα, αλλά θα ήθελα να ζητήσω από τα κράτη μέλη στα οποία διαπιστώνονται προβλήματα να αντιμετωπίζουν τους πολίτες όπως θα αντιμετώπιζαν τους υπηκόους τους, και πιστεύω ότι αυτό είναι ένα θέμα επί του οποίου πρέπει να αναλάβουμε δράση.
<P>
Το δεύτερο παράδειγμα αφορά τους καταλόγους επιχειρήσεων. " εταιρεία "European City Guides" μας έχει δημιουργήσει τεράστια προβλήματα στο Κοινοβούλιο και συνεχίζει να λειτουργεί επειδή λαμβάνει κάποιο είδος προστασίας στο κράτος μέλος όπου διατηρεί την έδρα της. Το πρόβλημα αυτό πρέπει να αντιμετωπιστεί επειδή η στάση των πολιτών στην εσωτερική αγορά επηρεάζεται από την εμπειρία τους σε αυτούς τους τομείς, ακόμη και αν αυτοί δεν εμπίπτουν στο πεδίο αρμοδιοτήτων της ΕΕ.
<SPEAKER ID="048" NAME="Christel Schaldemose" AFFILIATION="S&amp;D">
(DA) Κύριε Πρόεδρε, σας ευχαριστώ για τη σημερινή εποικοδομητική συζήτηση. Χαίρομαι που ο κ. Barnier και ο κ. Dalli στήριξαν τόσο πολύ την ανάγκη να ληφθούν υπόψη οι καταναλωτές στην εσωτερική αγορά. Ωστόσο, θέλω να επιστήσω την προσοχή ειδικά σε μία παράγραφο της έκθεσης της κ. Hedh - συγκεκριμένα στην παράγραφο 40, στην οποία προτείνουμε τη δημιουργία μίας Ευρωπαϊκής Υπηρεσίας Καταναλωτών. Μπορώ να φανταστώ ότι είναι κάτι που ασφαλώς θα θέλατε να προωθήσετε περαιτέρω. Μία τέτοια υπηρεσία θα συνέβαλε στη συλλογή στοιχείων, στην εκπόνηση μελετών σχετικά με τη συμπεριφορά των καταναλωτών και, φυσικά, θα λειτουργούσε επίσης ως εποπτικός φορέας του έργου της Επιτροπής και του έργου του Κοινοβουλίου σε θέματα καταναλωτών. Θα ήθελα, λοιπόν, να ακούσω την άποψή σας συναφώς, εάν δηλαδή είναι κάτι που θα θέλατε να προωθήσετε περαιτέρω - κατά την άποψή μου, θα μπορούσαμε εύκολα να τοποθετήσουμε την εν λόγω υπηρεσία είτε στη Μάλτα είτε στη Γαλλία, εάν κάτι τέτοιο θα διευκόλυνε τη διαδικασία.
<SPEAKER ID="049" NAME="Michel Barnier" LANGUAGE="FR">
Κύριε Πρόεδρε, η κ. Schaldemose μόλις επεσήμανε την ποιότητα της παρούσας συζήτησης, ιδιαίτερα στο συγκεκριμένο θέμα της Υπηρεσίας Καταναλωτών, η οποία, αν δεν κάνω λάθος, υπάρχει ήδη στον Καναδά, και ο κ. Dalli θα μας πει πώς έχουν τα πράγματα σήμερα. Συμφωνώ με αυτήν την αξιολόγηση όσον αφορά την ποιότητα της συζήτησης και την ποιότητα όλων των εποικοδομητικών, κριτικών παρεμβάσεων και προτάσεων που έγιναν σχετικά με την εφαρμογή και αξιολόγηση, την παρακολούθηση αυτών των 1.500 -επαναλαμβάνω για όλους όσοι μας ακούν- 1.500 οδηγιών ή κειμένων που ρυθμίζουν αυτήν τη μεγάλη ευρωπαϊκή αγορά. Θα μπορούσα να προσθέσω ότι δεν είμαι σίγουρος αν προτιμώ να αναφέρομαι στη μεγάλη ευρωπαϊκή αγορά και όχι στην ενιαία αγορά, δεδομένου ότι θα ήταν πιο σαφές για τους πολίτες και τους καταναλωτές.
<P>
Υπό την εποπτεία του προέδρου, κ. Harbour, ο οποίος με άκουσε να το λέω αυτό στην Επιτροπή Εσωτερικής Αγοράς και Προστασίας των Καταναλωτών, και ως απάντηση στην παρέμβαση του κ. Τριανταφυλλίδη, θα ήθελα να σας υπενθυμίσω την αρχή που βρίσκεται πίσω από την δράση που πρόκειται να αναλάβω στην Επιτροπή κατά τα επόμενα πέντε έτη.
<P>
Κυρίες και κύριοι, ο στόχος μου, μέρα με τη μέρα, νόμο με τον νόμο, είναι να διασφαλίσω ότι η ευρωπαϊκή αγορά θα υπηρετεί και πάλι τους άνδρες και τις γυναίκες που ζουν στην ήπειρό μας. Έχω και έναν δεύτερο στόχο, και τούτος είναι να διασφαλίσω ότι οι αγορές -δεδομένου ότι είμαι επίσης υπεύθυνος για τη ρύθμιση και την εποπτεία- να διασφαλίσω ότι οι χρηματοπιστωτικές αγορές, για τις οποίες έχει γίνει πολύς λόγος τους τελευταίους μήνες, θα τεθούν και πάλι στην υπηρεσία της πραγματικής οικονομίας, ότι θα τεθούν στην υπηρεσία των ανδρών και των γυναικών.
<P>
Θέλω οι πολίτες, οι καταναλωτές και οι μικρές επιχειρήσεις να επανακτήσουν τον έλεγχο αυτής της αγοράς. Αυτό το στοιχείο θα αποτελέσει τον οδηγό στη δράση που θα έχω την τιμή να διευθύνω στο Σώμα των Επιτρόπων. Είναι θέμα εμπιστοσύνης, για να υιοθετήσω τη λέξη που χρησιμοποίησαν μόλις τώρα ο κ. Rochefort και η κ. Rühle, αμοιβαίας εμπιστοσύνης. Γι' αυτό ευχαριστώ για άλλη μια φορά την κ. Thun Und Hohenstein για την υψηλή ποιότητα της έκθεσής της σχετικά με τον πίνακα αποτελεσμάτων που δημοσιεύτηκε από την Ευρωπαϊκή Επιτροπή.
<P>
Υπάρχουν πολλές ιδέες -τόσο στην παρούσα έκθεση όσο και σε όλα όσα άκουσα- που αξίζει να υιοθετηθούν ή να εξεταστούν. Ο κ. Bielan υποστήριξε την ιδέα δεικτών σχετικά με την εφαρμογή των κανονισμών που συμπεριλαμβάνονται στην έκθεση της κ. Thun Und Hohenstein. " κ. Gebhardt ανέφερε επίσης την οικονομική και κοινωνική αξιολόγηση των οδηγιών και των μελετών επιπτώσεων. Ίσως σε αυτό το σημείο, θα μπορούσα να απαντήσω στην εποικοδομητική κριτική του κ. Harbour σχετικά με τη στρατηγική του 2020. Επιπλέον, άκουσα επίσης την κ. Handzlik να επισημαίνει ότι δεν αναφερόμαστε αρκετά στην εσωτερική αγορά.
<P>
Ειλικρινά, διαβάζοντας τη στρατηγική 2020 που δημοσίευσε η Επιτροπή την περασμένη εβδομάδα, γίνεται αντιληπτό ότι η εσωτερική αγορά αποτελεί τον πυρήνα αυτής της προσέγγισης και βρίσκεται παντού: έξυπνη ανάπτυξη με διπλώματα ευρεσιτεχνίας και άλλα εργαλεία· πράσινη ανάπτυξη με ορθή χρήση των δημόσιων συμβάσεων· και χωρίς περιορισμούς, ισότιμη και δίκαιη ανάπτυξη. " εσωτερική αγορά βρίσκεται παντού -πρέπει να βρίσκεται παντού- αλλά, κ. Harbour, το κείμενο 2020 δεν συντάχθηκε με σκοπό να συμπεριλάβει όλα τα θέματα. Για παράδειγμα, δεν αναφέρεται στην εξωτερική πολιτική και την πολιτική άμυνας, ούτε αποσκοπεί να απαλλάξει την Επιτροπή από το καθήκον της, το οποίο είναι να επιβάλλει, να ελέγχει και να παρακολουθεί σωστά την ορθή εφαρμογή όλων των κειμένων. Σας διαβεβαιώ ότι ουδόλως αισθάνομαι απαλλαγμένος από την ανάγκη του ελέγχου και της ανάληψης δράσης, ενίοτε ακόμη και μέσω διαδικασιών επί παραβάσει, προκειμένου να διασφαλιστεί η ορθή εφαρμογή της εσωτερικής αγοράς. Ωστόσο, θα δίνω πάντα, επαναλαμβάνω, προτεραιότητα στη συναίνεση, την εμπιστοσύνη και τις διευκρινίσεις έναντι της επιφυλακτικότητας.
<P>
Υπάρχουν και άλλες καλές ιδέες στην έκθεση της κ. Thun Und Hohenstein: η συνεργασία με τα κράτη μέλη και η δημιουργία του φόρουμ για την εσωτερική αγορά το οποίο και υποστηρίζω. Παρεμπιπτόντως, θα μπορούσαμε ενδεχομένως να συγκεντρώσουμε και άλλες πρωτοβουλίες σήμερα σχετικά με ορισμένα από τα κοινά θέματα που καλύπτουμε με τον κ. Dalli, όπως την εφαρμογή ή προβολή και προώθηση του δικτύου SOLVIT, και να προβούμε στην ταυτόχρονη υλοποίησή τους.
<P>
Αναφέρθηκα στο γεγονός ότι προσδίδουμε την ίδια σημασία τόσο στον αντίκτυπο της παρακολούθησης όσο και στον αντίκτυπο της ανακοίνωσης. Αυτός είναι ο δικός μου τρόπος άσκησης πολιτικής και, από αυτή την άποψη, πιστεύω ότι ο πίνακας αποτελεσμάτων, η αξιολόγηση, πρέπει να μας επιτρέπει να προβαίνουμε όχι μόνο σε ποσοτική αξιολόγηση -πόσες οδηγίες μεταφέρονται- αλλά και σε ποιοτική.
<P>
Νομίζω ότι ο κ. Hoang Ngoc αναφέρθηκε, και μάλιστα πολύ ξεκάθαρα, στην ποιότητα της εφαρμογής της νομοθεσίας, στην ποιότητα μεταφοράς της και, όπως είπατε, στην ποιότητα της νομοθεσίας αυτής καθαυτήν, στοιχείο που αποτελεί, για έναν νομοθέτη ή έναν Επίτροπο, ικανοποιητική άσκηση διαφάνειας. Εν πάση περιπτώσει, όλες αυτές οι ιδέες είναι πραγματικά αξιόλογες, όπως δήλωσαν μόλις τώρα ο κ. Schwab και η κ. Roithová.
<P>
Όσον αφορά το SOLVIT, και θα ολοκληρώσω με μερικά σύντομα σχόλια, υποστηρίζω την ιδέα -την καλή ιδέα- που ανέφερε κάποιος για τη δημιουργία ιστοτόπου "SOLVIT.EU". Θα διαδίδει πληροφορίες ή θα παραπέμπει τον χρήση σε εθνικούς ιστοτόπους. Θα εργαστούμε ταχύτατα επί του εν λόγω ιστοτόπου "SOLVIT.EU" με τα τμήματά μου, παράλληλα με ένα άλλο σχέδιο σχετικά με τον ιστότοπο "Your Europe". Όπως παρατήρησε, όμως, ο κ. Kelly, αλλά και εσείς, η λέξη SOLVIT είναι τουλάχιστον σαφής και απλή, και συμφωνώ με αυτήν τη θετική εκτίμηση.
<P>
Το SOLVIT λειτουργεί καλά, αλλά θα μπορούσε να λειτουργεί καλύτερα. Υπάρχουν πάρα πολλοί πολίτες και επιχειρήσεις που εξακολουθούν να μην γνωρίζουν τα δικαιώματά τους και τους τρόπους με τους οποίους μπορούν να τα διεκδικήσουν, και συμφωνώ με την παρατήρηση της κ. Werthmann που ζητεί μεγαλύτερη διαφάνεια. Νομίζω, επίσης, ότι αρκετοί από εσάς, όπως η κ. Vergnaud, ο κ. Rossi, η κ. Stihler και η κ. Ράπτη, αναφερθήκατε στην ανεπάρκεια των πόρων που διατίθενται στο SOLVIT, όχι μόνο στη Γαλλία, επί τη ευκαιρία, αν και άκουσα ξεκάθαρα τι είπατε. Αυτήν τη στιγμή δεν σας μιλά ένας γάλλος υπουργός, μολονότι είμαι πρώην γάλλος υπουργός, και σας διαβεβαιώ ότι θα εξετάσω πολύ προσεκτικά τι συμβαίνει στην εν λόγω χώρα -της οποίας εξακολουθώ να είμαι πολίτης- ούτως ώστε να λειτουργήσει σωστά, ακριβώς όπως θα κάνω σε όλες τις άλλες χώρες.
<P>
Πράγματι, απαιτούμε τους ενδεδειγμένους, απαραίτητους πόρους, και θα το ελέγξω αυτό κατά τη διάρκεια καθεμίας από τις επισκέψεις μου επιτόπου. Επαναλαμβάνω ότι τα συγκεκριμένα εργαλεία είναι απαραίτητα για τον ορθό έλεγχο του τρόπου λειτουργίας της εσωτερικής αγοράς· αυτή η αγορά, θα δηλώσω με τη σειρά μου, δεν είναι ολοκληρωμένη. Πρέπει να της δώσουμε νέα ώθηση και να την αναπτύξουμε περισσότερο -αρκετοί αναφέρθηκαν σε αυτό, μεταξύ των οποίων ο κ. Stolojan, η κ. Gebhardt, ο κ. Karas και ο κ. Kožušník- από διασυνοριακής πλευράς ή ακόμη και στο εσωτερικό εκάστης χώρας. Πρέπει να άρουμε τα εμπόδια, και για τον λόγο αυτόν, κύριε Harbour, είναι σημαντικό να προσδιορίσουμε ποιοι είναι οι ελλείποντες σύνδεσμοι, στοιχείο που δεν έχει ίσως τονιστεί αρκετά, αλλά ορίζεται, ωστόσο, στη στρατηγική 2020. Θα επιχειρήσω να το πράξω με τους 12 ή 15 συναδέλφους μου από το Σώμα των Επιτρόπων οι οποίοι είναι υπεύθυνοι, με τον έναν ή τον άλλο τρόπο, για την εφαρμογή των οδηγιών σχετικά με την εσωτερική αγορά.
<P>
Κύριε Πρόεδρε, θα ήθελα να ολοκληρώσω, αναφέροντας τρία συγκεκριμένα σημεία. Ναι στη στενή συνεργασία -ο κ. Busuttil έθιξε αυτό το θέμα- μεταξύ του SOLVIT, του Διαμεσολαβητή και του έργου της Επιτροπής Αναφορών. Αυτή την προσέγγιση θα ακολουθήσω.
<P>
Ευχαριστώ την κ. Rühle και τα άλλα μέλη της Επιτροπής Προϋπολογισμών για την προθυμία τους να υπερασπιστούν τον προϋπολογισμό του SOLVIT. Υποστηρίζω την ιδέα της κ. Gruny για τη διοργάνωση διαβουλεύσεων και σεμιναρίων. Έχουμε ήδη προγραμματίσει ένα ή δύο ετησίως -αλλά θα ελέγξω εάν επαρκούν- μεταξύ όλων των αρμόδιων φορέων για το σχέδιο SOLVIT στα κράτη μέλη, ενίοτε δε ακόμη και στις περιφέρειες.
<P>
Τέλος, αναφορικά με το θέμα που επέκριναν αρκετά μέλη της Ομάδας της Προοδευτικής Συμμαχίας Σοσιαλιστών και Δημοκρατών στο Ευρωπαϊκό Κοινοβούλιο, και, συγκεκριμένα, τη δοκιμή εσωτερικής αγοράς, θα ήθελα να σας υπενθυμίσω, κυρίες και κύριοι, χωρίς να δραματοποιώ το ζήτημα, ότι όλες οι νομοθετικές προτάσεις πρέπει να συνάδουν με τη Συνθήκη. Αυτό εννοεί ο εισηγητής· με άλλα λόγια, πρέπει να υποβάλλονται σε δοκιμασία συμβατότητας με τις αρχές της εσωτερικής αγοράς. Αυτό είναι το ένα θέμα, και σκοπεύω επίσης να παρακολουθώ διάφορα κοινωνικά, περιβαλλοντικά και οικονομικά κριτήρια, διότι έχω δεσμευτεί για την εκ των προτέρων αξιολόγηση όλων των νομοθεσιών.
<P>
Αυτές είναι οι υποχρεώσεις που απαιτούνται κατά την κατάρτιση οποιασδήποτε νομοθεσίας, εάν θέλουμε να προσπαθήσουμε να οικοδομήσουμε το αρτιότερο δυνατό νομοθετικό σώμα που θα υπηρετεί τους πολίτες, τους καταναλωτές και τις επιχειρήσεις που δραστηριοποιούνται και διαμένουν στην ευρωπαϊκή επικράτεια.
<SPEAKER ID="051" NAME="John Dalli" LANGUAGE="EN">
Κύριε Πρόεδρε, όπως και ο συνάδελφός μου, κ. Michel Barnier, βρίσκω πολύ ενθαρρυντικό το γεγονός ότι συμμετέχω σε μία τόσο ζωντανή συζήτηση και ακούω τόσο έμπειρες απόψεις σχετικά με θέματα των καταναλωτών. Αυτό είναι καλός οιωνός για το κοινό μας έργο σε αληθινό πνεύμα συνεργασίας και την επίτευξη του στόχου μας να θέσουμε ως προτεραιότητα τους καταναλωτές.
<P>
Αν μου επιτρέπετε, θα επαναλάβω ένα σημείο που έθιξα στην αρχική μου ομιλία. Εκτός από τα οικονομικά επιχειρήματα για μία ισχυρή, αποτελεσματική και σωστά επιβαλλόμενη πολιτική καταναλωτών, πρέπει να εστιάσουμε στον κεντρικό ρόλο που μπορεί να διαδραματίσει αυτή η πολιτική στην επανασύνδεση της Ευρώπης με τους πολίτες της -ίσως το μεγαλύτερο έπαθλο από όλα. Ξέρω ότι ένα από τα κύρια καθήκοντά μου είναι να συντονίσω αυτή την προσπάθεια στην Επιτροπή, και η επαγρύπνησή σας θα είναι ιδιαίτερα ευπρόσδεκτη και ενθαρρυντική.
<P>
Ο πίνακας αποτελεσμάτων για τους καταναλωτές είναι ένα εργαλείο που μας επιτρέπει να εντοπίσουμε ανεπάρκειες στην αγορά, αλλά και να προχωρήσουμε περαιτέρω σε μία μελέτη για τον τρόπο αντιμετώπισης αυτών των ανεπαρκειών. Πιστεύω ότι αποτελεί καίριο μέσο που εξυπηρετεί έναν πολύ πραγματικό σκοπό, και μπορούμε να επωφεληθούμε σε μεγάλο βαθμό από την περαιτέρω ανάπτυξη και ενίσχυσή του.
<P>
Ο πίνακας αποτελεσμάτων θα είναι τα μάτια και τα αυτιά μας που θα μας προειδοποιούν για προβληματικά σημεία. " καλύτερη αντανάκλαση της σκοπιάς των καταναλωτών στις πολιτικές της ΕΕ και η κοινή μας δέσμευση για αποτελεσματική επιβολή θα οδηγήσουν σε μία ισχυρότερη ΕΕ των καταναλωτών και στα οικονομικά οφέλη που θα ακολουθήσουν.
<P>
Κατόπιν δημόσιας διαβούλευσης που διεξήχθη πέρυσι, η Επιτροπή αξιολογεί τα σχόλια για τα συλλογικά μέσα έννομης προστασίας και προτίθεται να βρει μία λύση που θα ικανοποιεί τις ανάγκες των ευρωπαίων καταναλωτών χωρίς να εισαγάγει πρακτικές των "ΠΑ. Οι εναλλακτικές μέθοδοι επίλυσης διαφορών θα αποτελέσουν τη βασική μας κινητήρια δύναμη εν προκειμένω.
<P>
Ο φίλος μου, κ. Michel Barnier, έχει εξηγήσει ήδη την κεντρική θέση που έχει η εσωτερική αγορά στην στρατηγική ΕΕ 2020. Μελετώντας προσεκτικά το κείμενο, διαπιστώνεται επίσης η σαφής αντίληψη ότι οι καταναλωτές πρέπει να παραμείνουν στο επίκεντρο της εσωτερικής αγοράς. Οι καταναλωτές αποτελούν τον οδηγό της ενιαίας αγοράς και σκοπεύουμε να συνεχίσουμε την εδραίωση του κεντρικού τους ρόλου.
<P>
Θεωρώ το θέμα της εκπαίδευσης των καταναλωτών ως βασικό στοιχείο για την ενδυνάμωση των καταναλωτών. Πράγματι, εξετάζουμε πώς μπορεί να ενισχυθεί περαιτέρω το πρόγραμμα Dolcetta για την κάλυψη αυτών των νέων τομέων.
<P>
Όσον αφορά το τελευταίο ζήτημα που τέθηκε σχετικά με τη δημιουργία Ευρωπαϊκής Υπηρεσίας Καταναλωτών, πρέπει να επισημανθεί ότι η επιβολή της νομοθεσίας είναι αποκλειστική υποχρέωση των κρατών μελών, τα οποία πρέπει να παρέχουν επαρκείς πόρους για τη σωστή λειτουργία της. Ωστόσο, η Συνθήκη παρέχει στην Ένωση νομική βάση για την υποστήριξη και ενίσχυση των προσπαθειών τους. Πρέπει να αξιολογηθεί προσεκτικά σε ποιους τομείς μπορεί η ΕΕ να ενισχύσει την εθνική δημόσια επιβολή και ποια είναι η σωστή θεσμική δομή προς τον σκοπό αυτόν. " Επιτροπή θα αξιολογήσει με προσοχή τις διαφορετικές επιλογές.
<P>
Ανυπομονώ να σημειώσουμε μαζί σοβαρή και βιώσιμη πρόοδο κατά το χρονικό διάστημα που θα είμαι υπεύθυνος για τον συγκεκριμένο τομέα.
<SPEAKER ID="052" NAME="Róża Gräfin Von Thun Und Hohenstein" LANGUAGE="PL">
Καταρχάς, θα ήθελα να απευθύνω σε όλους τις ευχαριστίες μου για αυτήν τη συναρπαστική συζήτηση, για τις έντονες αντιδράσεις και τους σοβαρούς προβληματισμούς. " παρουσία και οι δηλώσεις και των δύο Επιτρόπων, καθώς και η παρουσία πολλών μελών του προσωπικού της Επιτροπής δείχνουν ότι το νέο Κοινοβούλιο και η νέα Επιτροπή πρόκειται να συνεργαστούν στενά και αποτελεσματικά στο θέμα της περαιτέρω ανάπτυξης της κοινής αγοράς.
<P>
" κοινή αγορά είναι ένα από τα μεγαλύτερα επιτεύγματα της Ευρωπαϊκής Ένωσης, και θέλω να εκφράσω τις ευχαριστίες μου για τις θετικές αντιδράσεις στις προτάσεις που έχω συμπεριλάβει στην έκθεσή μου. Στους συναδέλφους Σοσιαλιστές που ανησυχούν για την παράγραφο 10 -τη "δοκιμή εσωτερικής αγοράς" θέλω να υπενθυμίσω ότι, καταρχάς, αυτό δεν είναι κάτι νέο. " εν λόγω πρόταση εγκρίθηκε από την Επιτροπή Εσωτερικής Αγοράς και Προστασίας των Καταναλωτών ήδη από το 2003 και εντάσσεται στη στρατηγική για την εσωτερική αγορά. Δεν πρέπει να την φοβόμαστε. " δοκιμή δεν απειλεί κανένα από τα κοινωνικά επιτεύγματα της Ευρωπαϊκής Ένωσης. Σε τελική ανάλυση, ακούσαμε προ ολίγου από τον Επίτροπο ότι η Ευρωπαϊκή Επιτροπή αξιολογεί τις νέες οδηγίες από κοινωνικής, οικονομικής και οικολογικής πλευράς, και επομένως δεν υπάρχει λόγος να πανικοβαλλόμαστε. Αυτό που μας ενδιαφέρει όλους είναι ότι η κοινή αγορά πρέπει να αναπτυχθεί περαιτέρω, και μας ενδιαφέρει επίσης να διασφαλίσουμε ότι ο προστατευτισμός δεν θα εισχωρήσει στην Ευρωπαϊκή Επιτροπή.
<P>
" ευρωπαϊκή ολοκλήρωση θα αναπτυχθεί μόνο όταν οι πολίτες είναι ενήμεροι και ενεργοί, και όταν τα δημόσια θεσμικά όργανα είναι ικανά, αποτελεσματικά και φιλικά προς τους πολίτες. Στην παρούσα έκθεση, έχω προτείνει μία σειρά λύσεων ούτως ώστε εσείς, συνάδελφοι βουλευτές, να μπορέσετε να κινητοποιήσετε αποτελεσματικά τους εκλογείς σας στη διαδικασία της ευρωπαϊκής ολοκλήρωσης και, σε αυτήν την περίπτωση, ενισχύοντας πραγματικά την κοινή αγορά, να αυξήσετε το μερίδιό τους στην κοινή αγορά, αυτό το μείζον επίτευγμα της Ευρωπαϊκής Ένωσης. Πρέπει να συνεχίσουμε να αναπτύσσουμε μηχανισμούς οι οποίοι θα βοηθήσουν στην ανάπτυξη της κοινής αγοράς. " ταυτόχρονη δημοσίευση των τεσσάρων εκθέσεων αποτελεί πολύ σημαντικό στοιχείο, όπως και ο καλύτερος συντονισμός και η καλύτερη μεταφορά της νομοθεσίας. Δεν πρέπει να αντιδρούμε αρνητικά στη λέξη "αγορά". Στην περιοχή από την οποία προέρχομαι, δεν μπορούσαμε να χρησιμοποιήσουμε αυτή την αγορά για πολλές δεκαετίες, και ξέρουμε πού οδήγησε αυτό.
<P>
Τέλος, υπενθυμίζουμε στους πολίτες ότι στον πυρήνα της κοινής αγοράς βρίσκονται οι τέσσερις ελευθερίες, και αυτό υπογραμμίζεται στην έκθεσή μου. Είναι εξαιρετικά σημαντικό να μην περιορίσουμε τις ελευθερίες αυτής της αγοράς, να βοηθήσουμε τους πολίτες να κάνουν αυξανόμενη και πληρέστερη χρήση αυτών των ελευθεριών και να τις αναπτύξουν περαιτέρω, και να μην καταστρέψουμε όλα όσα έχουμε επιτύχει μέχρι στιγμής.
<SPEAKER ID="053" NAME="Anna Hedh" LANGUAGE="SV">
Κύριε Πρόεδρε, άκουσα με ενδιαφέρον όλες τις ευφυείς και ενδιαφέρουσες παρεμβάσεις στην παρούσα συζήτηση. Είμαι επίσης πολύ ευτυχής που αμφότεροι οι αρμόδιοι Επίτροποι υπόσχονται να συνεργαστούν για την ανάπτυξη και τη βελτίωση της πολιτικής για τους καταναλωτές της ΕΕ. Θα ήθελα να προσθέσω μερικά δικά μου σχόλια.
<P>
Οι οργανώσεις των καταναλωτών έχουν έναν εξαιρετικά σημαντικό ρόλο να διαδραματίσουν εφιστώντας την προσοχή των αρχών στα καθημερινά προβλήματα που αντιμετωπίζουν οι καταναλωτές. Κατά συνέπεια, τα μέσα που τίθενται στη διάθεση των οργανώσεων των καταναλωτών πρέπει να βελτιωθούν ώστε να τις διευκολύνουν να δρουν αποτελεσματικά σε επίπεδο ΕΕ και σε εθνικό επίπεδο.
<P>
Επιπλέον, πρέπει να καλέσουμε τα κράτη μέλη να συμβουλεύονται τις οργανώσεις καταναλωτών όσο το δυνατόν περισσότερο σε όλα τα στάδια της διαδικασίας λήψης αποφάσεων σχετικά με την πολιτική για τους καταναλωτές. Χαίρομαι επίσης που ο Επίτροπος Dalli έθιξε το θέμα της σημασίας να διασφαλίσουν τα κράτη μέλη ότι υπάρχει επαρκής χρηματοδότηση και διαθέσιμο προσωπικό προκειμένου να αναπτυχθεί περαιτέρω ο πίνακας αποτελεσμάτων.
<P>
Τέλος, ο πίνακας αποτελεσμάτων δεν πρέπει να χρησιμοποιείται μόνο για τη βελτίωση της πολιτικής για τους καταναλωτές, αλλά, πολύ περισσότερο, πρέπει να επηρεάζει όλους τους τομείς πολιτικής που έχουν σημασία για τους καταναλωτές και να διασφαλίζει ότι τα θέματα των καταναλωτών ενσωματώνονται σε όλες τις πολιτικές της ΕΕ σε μεγαλύτερο βαθμό. Επίσης, ο πίνακας αποτελεσμάτων θα πρέπει να προωθήσει τη διεξαγωγή γενικότερης συζήτησης επί των θεμάτων πολιτικής για τους καταναλωτές, τόσο σε επίπεδο ΕΕ όσο και σε εθνικό επίπεδο. Θα περιμένω πραγματικά με ανυπομονησία την επόμενη συζήτηση σχετικά με την εσωτερική αγορά και την προστασία των καταναλωτών στην παρούσα Αίθουσα σε έναν χρόνο από σήμερα.
<SPEAKER ID="054" NAME="Cristian Silviu Buşoi" LANGUAGE="RO">
Επιθυμώ να ευχαριστήσω τον Επίτροπο Barnier και τους συναδέλφους για τις θετικές αντιδράσεις τους, όχι μόνο στην πρώτη μου έκθεση, αλλά και στο δίκτυο SOLVIT αυτό καθαυτό. Πιστεύω ότι το SOLVIT προσφέρει στους καταναλωτές μία πρακτική λύση. αυτός είναι ο λόγος για τον οποίο θεωρώ ότι πρέπει να βελτιωθεί και να προωθηθεί από εμάς και τα κράτη μέλη ούτως ώστε να μάθουν όσο το δυνατόν περισσότερο ευρωπαίοι πολίτες για την ύπαρξη του SOLVIT και να μπορούν να υπερασπίζονται τα δικαιώματά τους ζητώντας βοήθεια από το SOLVIT.
<P>
Πιστεύω ότι το αποτέλεσμα στο οποίο καταλήξαμε, τόσο στην Επιτροπή Εσωτερικής Αγοράς και Προστασίας των Καταναλωτών όσο και στην Επιτροπή Αναφορών, είναι ικανοποιητικό. Το SOLVIT είναι ένα δίκτυο που λειτουργεί ήδη καλά. Ωστόσο, χρειαζόμαστε λύσεις για μία σειρά προβλημάτων που αντιμετωπίζουν όσοι χρησιμοποιούν τις υπηρεσίες του SOLVIT και το προσωπικό του. " έκθεση περιέχει ορισμένες από αυτές τις λύσεις, ενώ άλλες τέθηκαν επί τάπητος στην παρούσα συζήτηση.
<P>
Πέρα από το γεγονός ότι ο αριθμός των υπαλλήλων που απασχολούνται σε ορισμένα κέντρα SOLVIT πρέπει να αυξηθεί, προκειμένου να διασφαλιστεί η αποτελεσματικότητα του SOLVIT, το προσωπικό πρέπει να είναι επίσης κατάλληλα εκπαιδευμένο και να λαμβάνει κατάρτιση σχετικά με τους κανονισμούς της εσωτερικής αγοράς. Ένας άλλος εξίσου σημαντικός παράγοντας είναι να μπορεί το προσωπικό του SOLVIT να λαμβάνει νομική βοήθεια, τόσο από υπαλλήλους που εργάζονται στις δημόσιες διοικήσεις όσο και από την Ευρωπαϊκή Επιτροπή, δεδομένου του βαθμού πολυπλοκότητας των υποθέσεων που αναφέρονται στο SOLVIT. " Ευρωπαϊκή Επιτροπή καθυστερεί μερικές φορές να απαντήσει σε αιτήματα για νομική βοήθεια από το προσωπικό του SOLVIT, γεγονός που οδηγεί σε ορισμένες καθυστερήσεις στην όλη διαδικασία επίλυσης των υποθέσεων.
<P>
Θέλω να ευχαριστήσω τον Επίτροπο Barnier που ανέλαβε ενώπιον του Ευρωπαϊκού Κοινοβουλίου τη δέσμευση να καταστήσει διαθέσιμο τον ιστότοπο http://www.solvit.eu" το συντομότερο δυνατό.
<P>
Πιστεύω ακράδαντα, αγαπητοί συνάδελφοι, ότι αυτή η έκθεση σηματοδοτεί ένα σημαντικό βήμα προς τη βελτίωση της λειτουργίας του SOLVIT. Για τον λόγο αυτόν, ζητώ από όλες τις Ομάδες να ψηφίσουν υπέρ της έκθεσης.
<P>
Σας ευχαριστώ.
<SPEAKER ID="055" NAME="Πρόεδρος">
" κοινή συζήτηση έληξε.
<P>
" ψηφοφορία θα διεξαχθεί σύντομα.
<P>
Γραπτές δηλώσεις (άρθρο 149 του Κανονισμού)
<SPEAKER ID="056" NAME="John Attard-Montalto  " LANGUAGE="EN">
Είναι απίστευτο το γεγονός ότι, σε δύο βασικούς τομείς όπως η υγεία και η προστασία των καταναλωτών, στη Μάλτα και στο Gozo, οι επίσημες διοικητικές δομές παραμένουν εντελώς παθητικές, παρά τις κραυγαλέες παραβάσεις.
<P>
Στα νησιά της Μάλτας, τα φάρμακα είναι πολύ πιο ακριβά από ό,τι σε οποιαδήποτε άλλη χώρα της ΕΕ, συγκεκριμένα στο Βέλγιο. Θα σας δώσω τα ακόλουθα παραδείγματα:
<P>
Galvus 50 mg (διαβητικά χάπια)
<P>
Τιμή στη Μάλτα για ένα κουτί 28 δισκίων: 27,84 ευρώ.
<P>
Τιμή στις Βρυξέλλες για ένα κουτί 180 δισκίων: 135,13 ευρώ.
<P>
Για 180 χάπια, η τιμή στην Μάλτα είναι 178,97 ευρώ έναντι των 135,13 ευρώ στις Βρυξέλλες.
<P>
Tegretol 200 mg
<P>
Τιμή στη Μάλτα για ένα κουτί 50 δισκίων: 17,00 ευρώ.
<P>
Τιμή στις Βρυξέλλες για ένα κουτί 50 δισκίων: 7,08 ευρώ.
<P>
Zocor 20 mg
<P>
Τιμή στη Μάλτα για ένα κουτί 28 δισκίων: 34,94 ευρώ.
<P>
Τιμή στις Βρυξέλλες για ένα κουτί 84 δισκίων: 21,71 ευρώ.
<P>
Για 84 χάπια, η τιμή στη Μάλτα είναι 104,82 ευρώ έναντι των 21,71 ευρώ στις Βρυξέλλες.
<P>
Αυτά είναι μερικά μόνο παραδείγματα μίας κατάστασης η οποία συντελεί στις δυσκολίες που αντιμετωπίζει η πλειοψηφία των μαλτέζικων οικογενειών. " ΕΕ υπερηφανεύεται για την υγεία και την προστασία των καταναλωτών, αλλά στα νησιά της Μάλτας, οι τιμές των φαρμάκων έχουν εκτοξευθεί στα ύψη χωρίς κανέναν δικαιολογημένο λόγο.
<SPEAKER ID="057" NAME="Robert Dušek  " LANGUAGE="CS">
" αποτελεσματική λειτουργία της εσωτερικής αγοράς είναι απαραίτητη προϋπόθεση για την επαρκή διασφάλιση των δικαιωμάτων που παραχωρεί μία Συνθήκη σχετικά με την ελεύθερη κυκλοφορία των ατόμων, των υπηρεσιών, των αγαθών και των κεφαλαίων εντός της Κοινότητας. Σε περίοδο κρίσης, μπορεί να συμβάλει επίσης στη δημιουργία ενός σταθερού και ευδόκιμου οικονομικού κλίματος. Ωστόσο, η εσωτερική αγορά δεν μπορεί να εκπληρώσει τη λειτουργία της χωρίς τη σωστή εφαρμογή, εκτέλεση και επιβολή της νομοθεσίας. Τα κράτη μέλη έχουν υποχρέωση να εφαρμόζουν τους νόμους εγκαίρως, εφόσον έχουν δεσμευτεί συναφώς δυνάμει συμφωνίας. Ένα έλλειμμα εφαρμογής της τάξης του 1% μπορεί να φαίνεται μικρό, αλλά αν συνυπολογίσουμε τον αριθμό των καθυστερημένων ή μη εφαρμοσμένων οδηγιών, έχει σημαντικό αντίκτυπο στη λειτουργία της εσωτερικής αγοράς. Εγείρονται επανειλημμένα αμφιβολίες στην περίπτωση ορισμένων κρατών μελών. Υποστηρίζω τη διάθεση πιο λεπτομερών πληροφοριών στον ιστότοπο της Επιτροπής σχετικά με οδηγίες που δεν έχουν εφαρμοστεί ακόμη. Αυτή η πληροφόρηση θα πρέπει να συνεισφέρει στη μεγαλύτερη ευαισθητοποίηση της ευρύτερης κοινής γνώμης και των συνταγματικών οργάνων στα κράτη μέλη. Επικροτώ την πρόκληση προς τα κράτη μέλη όσον αφορά την έγκριση θεμελιωδών μέτρων, συμπεριλαμβανομένης της διάθεση πόρων για την εξασφάλιση της λειτουργίας διασυνοριακών δικτύων συστημάτων ηλεκτρονικής πληροφόρησης με στόχο την έγκαιρη ανταλλαγή πληροφοριών, ιδιαίτερα όσον αφορά τα μη εδώδιμα επικίνδυνα προϊόντα ευρείας κατανάλωσης (RAPEX) και τα τρόφιμα και τις ζωοτροφές (RASFF), ή το δίκτυο συνεργασίας για την προστασία των καταναλωτών (CPC). Αυτά τα συστήματα εξακολουθούν να μην λειτουργούν σωστά και δεν είναι αξιόπιστα σε όλα τα κράτη μέλη. Είναι επίσης απαραίτητο να δοθεί προσοχή στη σωστή εφαρμογή των οδηγιών. Αυτό μπορεί να επιτευχθεί μέσω της αποτελεσματικής συνεργασίας μεταξύ οργάνων σε εθνικό, περιφερειακό και τοπικό επίπεδο.
<SPEAKER ID="999" NAME="Louis Grech  " LANGUAGE="EN">
Πρέπει να εξεταστούν σοβαρά οι υφιστάμενοι μηχανισμοί έννομης προστασίας στην Ένωση όπως το δίκτυο SOLVIT. Αυτή η εναλλακτική οδός έννομης προστασίας υποχρησιμοποιείται λόγω άγνοιας της ύπαρξής της από τους πολίτες, τους καταναλωτές και τις επιχειρήσεις, καθώς και λόγω ανεπαρκούς διάθεσης πόρων σε εθνικό επίπεδο. Τα κέντρα SOLVIT που υπάρχουν επί του παρόντος σε κάθε κράτος μέλος (καθώς επίσης και στην Νορβηγία, την Ισλανδία και το Λιχτενστάιν) παρουσιάζουν έλλειψη προσωπικού και πλημμελή χρηματοδότηση - επομένως, πρέπει να ενισχυθεί η κατάρτιση του προσωπικού και η χρηματοδότηση, προκειμένου να βελτιωθεί η διοικητική ικανότητα αυτών των κέντρων. Καλώ την Επιτροπή να ολοκληρώσει κατά προτεραιότητα το σχέδιο δράσης για τις υπηρεσίες υποστήριξης της ενιαίας αγοράς (SMAS). Προτείνω στην Επιτροπή να εξετάσει το ενδεχόμενο συμπερίληψης στον πίνακα αποτελεσμάτων για τους καταναλωτές εμπεριστατωμένου απολογισμού της προόδου, των επιτυχιών και των ελλείψεων του SOLVIT. Επίσης, σε μία προσπάθεια αύξησης της ευαισθητοποίησης, τα κράτη μέλη πρέπει να προωθήσουν το SOLVIT ως κατάλληλο και προσιτό εναλλακτικό μηχανισμό επίλυσης των διαφορών, με τη μορφή εθνικών εκστρατειών ενημέρωσης. Τέλος, η Επιτροπή και τα κράτη μέλη πρέπει να εντείνουν σημαντικά τις προσπάθειές τους ώστε να αυξηθεί η ενημέρωση για τις ευκαιρίες που προσφέρει η ενιαία αγορά στους πολίτες, τους καταναλωτές και τις επιχειρήσεις.
<SPEAKER ID="058" NAME="Danuta Jazłowiecka  " LANGUAGE="PL">
Μία κοινωνία η οποία χρησιμοποιεί ελεύθερα τις δυνατότητες που της παρέχονται από την ενιαία αγορά αποτελεί τη βάση για την επιτυχία της διαδικασίας της ευρωπαϊκής ολοκλήρωσης. Μόνον εάν οι άνθρωποι πειστούν ότι "σπίτι" τους είναι ολόκληρη η Ευρώπη, θα κατορθώσουμε να οικοδομήσουμε μία πραγματικά ενωμένη Ευρωπαϊκή Ένωση. Αυτό ο σκοπός μπορεί, κατά μείζονα λόγο, να προαχθεί από το SOLVIT. Είναι ασφαλές να πούμε ότι η θέσπιση του συστήματος SOLVIT το 2002 ήταν ένα από εκείνα τα γεγονότα στην ιστορία της Ευρώπης ως ενωμένης ηπείρου που πέρασαν απαρατήρητα, αλλά που, με το πέρασμα του χρόνου, επέφεραν αναπάντεχα αποτελέσματα. " ιδέα του συστήματος παραπέμπει άμεσα στις πηγές της ευρωπαϊκής ολοκλήρωσης ή, με άλλα λόγια, στο γεγονός ότι υπάρχει κυρίως για να υπηρετεί τους πολίτες της Ένωσης, και όχι συγκεκριμένα κράτη μέλη ή κυβερνήσεις.
<P>
Μπορεί να υπάρξει τίποτα καλύτερο από το να προσφέρουμε στον μέσο πολίτη έναν απλό μηχανισμό που του επιτρέπει να επιλύει προβλήματα που περιορίζουν την ελεύθερη δραστηριότητά του στην ενιαία αγορά; Ωστόσο, η εμπειρία σχεδόν μίας δεκαετίας δείχνει ότι υπάρχουν πολυάριθμοι φραγμοί οι οποίοι εμποδίζουν τους ανθρώπους να εκμεταλλευτούν πλήρως τις δυνατότητες του συστήματος. Πρέπει, συνεπώς, να συμφωνήσουμε με τις προτάσεις της έκθεσης που εκπονήθηκε από την Επιτροπή Εσωτερικής Αγοράς και Προστασίας των Καταναλωτών. Πάνω από όλα, πρέπει να επικεντρωθούμε στην προώθηση του SOLVIT στα κράτη μέλη, στους πολίτες, επειδή γνωρίζουν πολύ λίγα πράγματα για αυτό. " παροχή περισσότερων οικονομικών και ανθρώπινων πόρων, καθώς και επιπρόσθετης κατάρτισης ή ο διορισμός ενός υπαλλήλου συνδέσμου με το SOLVIT, θα είναι άσκοπη αν ο κόσμος δεν γνωρίζει ότι έχει ένα τέτοιο μέσο στη διάθεσή του. Κατά την άποψή μου, λοιπόν, όλα τα μέτρα που λαμβάνουμε πρέπει να αρχίζουν με αυτό, αν και δεν πρέπει να εγκαταλείψουμε τις άλλες ιδέες.
<SPEAKER ID="059" NAME="Ramona Nicole Mănescu  " LANGUAGE="RO">
Κύριε Πρόεδρε, κυρίες και κύριοι, η ομαλή λειτουργία της εσωτερικής αγοράς πρέπει να παραμείνει προτεραιότητα για το Ευρωπαϊκό Κοινοβούλιο, με υπηρεσίες όπως το SOLVIT να διαδραματίζουν σημαντικό ρόλο στη διασφάλιση αυτής της προτεραιότητας. " έκθεση επισημαίνει αυτό το σημείο και εστιάζει την προσοχή στα προβλήματα που αντιμετωπίζει η εν λόγω υπηρεσία. Μολονότι γνωρίζουμε όλοι ότι πτυχές όπως η επικοινωνία και η αύξηση της προβολής της υπηρεσίας SOLVIT στα μέσα ενημέρωσης είναι τεράστιας σημασίας, μπορούμε να διαπιστώσουμε ότι πρόκειται για ορισμένα από τα διαρκή προβλήματα που αντιμετωπίζει η υπηρεσία από τα πρώτα χρόνια της λειτουργίας της. Τα κράτη μέλη και η Ευρωπαϊκή Επιτροπή πρέπει να διασφαλίσουν ότι οι ευρωπαίοι πολίτες, ο επιχειρηματικός κλάδος και, ιδιαίτερα, οι μικρομεσαίες επιχειρήσεις που χρειάζονται στήριξη για να μπορέσουν να εκμεταλλευτούν πλήρως τις δυνατότητες που τους προσφέρει η εσωτερική αγορά, έχουν πρόσβαση σε μέσα τα οποία μπορούν να τους παρέχουν πληροφόρηση και ταχεία λύση. Επιπλέον, τα κέντρα SOLVIT χρειάζονται πρόσθετους πόρους. Αναφέρομαι, εν προκειμένω, σε καταρτισμένο προσωπικό και, κατ' επέκταση, σε προγράμματα συνεχούς κατάρτισής του. Τα κράτη μέλη πρέπει να αντιληφθούν πόσο σημαντικά είναι αυτά τα κέντρα και πόσο αποφασιστικό ρόλο διαδραματίζουν στη διασφάλιση της ορθής εφαρμογής των κανονισμών της εσωτερικής αγοράς. Πιστεύω ότι τα οφέλη που μπορεί να προσφέρει αυτή η υπηρεσία τόσο στους πολίτες όσο και στον επιχειρηματικό τομέα πόρρω απέχουν από την πλήρη αξιοποίησή τους.
<SPEAKER ID="060" NAME="Andreas Mölzer  " LANGUAGE="DE">
" προστασία των καταναλωτών στην Ευρωπαϊκή Ένωση πρέπει να σχεδιάζεται κατά τέτοιον τρόπο ώστε οι πολίτες να μπορούν να επωφελούνται, στο πλαίσιο της εσωτερικής αγοράς, από ευρεία επιλογή προϊόντων και υπηρεσιών υψηλής ποιότητας, ενώ να είναι έχουν ταυτόχρονα τη βεβαιότητα ότι προστατεύονται τα δικαιώματά τους ως καταναλωτών και ότι μπορούν να τα ασκήσουν αποτελεσματικά, εφόσον παραστεί ανάγκη. Περιττό να λεχθεί ότι, για να συμβεί αυτό, είναι επίσης απαραίτητο να γνωρίζουν οι καταναλωτές τα δικαιώματα και τις υποχρεώσεις τους στο πλαίσιο του εφαρμοστέου δικαίου. Ως εκ τούτου, οι πρωτοβουλίες που αναφέρονται στην έκθεση για την παροχή διευκρινίσεων και πληροφόρησης στους πολίτες της ΕΕ είναι σημαντικές και πρέπει να εφαρμοστούν άμεσα. " αυξανόμενη πολυπλοκότητα του τομέα των υπηρεσιών, ειδικότερα, δημιουργεί τεράστιο πρόβλημα, καθιστώντας ολοένα και πιο δύσκολη για τους καταναλωτές την τεκμηριωμένη επιλογή αγοράς αγαθών ή υπηρεσιών. Οι γνώσεις, αλλά και οι ανάγκες, των καταναλωτών, οι οποίες έχουν επίσης επισημανθεί στο βαρόμετρο των καταναλωτών, πρέπει να λαμβάνονται υπόψη από τα θεσμικά όργανα της ΕΕ στις πολιτικές τους και στην κατάρτιση νομοθεσίας. Δεδομένης της αυξανόμενης διασυνοριακής χρήσης υπηρεσιών, δέον είναι να θέσουμε ως στόχο τη μεγαλύτερη εναρμόνιση των κανονισμών για την προστασία των καταναλωτών -και με αυτό εννοώ την προς τα άνω προσαρμογή. Ωστόσο, σε όλες τις προσπάθειές μας για τη βελτίωση της εσωτερικής αγοράς, δεν πρέπει να ξεχνάμε τις πολυάριθμες εισαγωγές μας από τρίτες χώρες. Από αυτήν την άποψη, χρειαζόμαστε μεγαλύτερη συνεργασία μεταξύ των τελωνειακών αρχών και των αρχών προστασίας των καταναλωτών στα κράτη μέλη, προκειμένου να προστατεύσουμε τους καταναλωτές από επισφαλείς εισαγωγές.
<SPEAKER ID="061" NAME="Siiri Oviir  " LANGUAGE="ET">
Με την πάροδο των χρόνων, το πεδίο εφαρμογής της πολιτικής της ΕΕ για την προστασία των καταναλωτών έχει αλλάξει για να αντανακλά τις αλλαγές στις ανάγκες και τις προσδοκίες των ανθρώπων. Απαριθμώντας σχεδόν 500 εκατομμύρια καταναλωτές, η εσωτερική αγορά της ΕΕ διαδραματίζει σημαντικό ρόλο στην επίτευξη των στόχων του σχεδίου δράσης της Λισαβόνας (οικονομική μεγέθυνση, απασχόληση και αυξανόμενη ανταγωνιστικότητα), δεδομένου ότι οι δαπάνες των καταναλωτών αποφέρουν πλούτο στην ΕΕ. Κυρίως, όμως, λόγω της ταχείας ανάπτυξης του ηλεκτρονικού εμπορίου, έχει αυξηθεί σημαντικά η διασυνοριακή διάσταση των αγορών των καταναλωτών στην ΕΕ, καθιστώντας ακόμη σημαντικότερη την προστασία των καταναλωτών υψηλού επιπέδου. Δυστυχώς, όμως, οι σημερινοί κανονισμοί της ΕΕ για την προστασία των καταναλωτών δεν εφαρμόζονται ούτε επιβάλλονται στον ίδιο βαθμό σε όλα τα κράτη μέλη. Κατά την άποψή μου, η αυστηρότερη εποπτεία της αγοράς και των μηχανισμών επιβολής, καθώς και η αποτελεσματική και συνολική εφαρμογή τους, είναι απαραίτητες για την ενίσχυση της εμπιστοσύνης των καταναλωτών. Σε αυτήν τη βάση, υποστηρίζω τις προτάσεις της εισηγήτριας ότι η Ευρωπαϊκή Επιτροπή πρέπει να παρακολουθεί στενά την έγκριση και εφαρμογή των δικαιωμάτων των καταναλωτών της ΕΕ στα κράτη μέλη και να συνδράμει σε αυτό με κάθε τρόπο. Πιστεύω ότι η Ευρωπαϊκή Ένωση πρέπει να εξετάσει την ιδέα της δημιουργίας ευρωπαϊκής υπηρεσίας προστασίας των καταναλωτών, η οποία θα μπορούσε να λειτουργήσει ως συντονιστική κεντρική υπηρεσία που θα ασχολείται ειδικώς με την επίλυση των διασυνοριακών υποθέσεων, με στόχο τη στήριξη και τη συμπλήρωση των αντίστοιχων υπηρεσιών προστασίας των καταναλωτών στα κράτη μέλη όσον αφορά την εφαρμογή και επιβολή των κανονισμών της ΕΕ για την προστασία των καταναλωτών. Θεωρώ ότι οι κανονισμοί της ΕΕ για την προστασία των καταναλωτών δεν θα είναι ιδιαίτερα χρήσιμοι αν δεν εγκρίνονται, εφαρμόζονται και επιβάλλονται σωστά σε εθνικό επίπεδο.

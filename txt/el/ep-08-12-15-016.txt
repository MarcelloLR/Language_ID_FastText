<CHAPTER ID="016">
Aσφάλεια των παιχνιδιών (συζήτηση) 
<SPEAKER ID="145" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Thyssen, εκ μέρους της Επιτροπής Εσωτερικής Αγοράς και Προστασίας των Καταναλωτών, επί της πρότασης για μια οδηγία του Ευρωπαϊκού Κοινοβουλίου και του Συμβουλίου για την ασφάλεια των παιχνιδιών - C6-0039/2008 -.
<SPEAKER ID="146" NAME="Marianne Thyssen">
εισηγήτρια. - (NL) Κύριε Πρόεδρε, Επίτροπε, Προεδρεύουσα του Συμβουλίου, κυρίες και κύριοι, έχουμε καταδείξει αρκετές φορές ότι επιλέγουμε ρητά ένα υψηλό επίπεδο προστασίας των καταναλωτών εντός της εσωτερικής αγοράς. Τόσο στο πολυετές πρόγραμμα για την προστασία των καταναλωτών όσο και στο ψήφισμα και τη συζήτηση μετά την απόσυρση από την αγορά μη ασφαλών, κυρίως κινεζικών παιχνιδιών, έχουμε απευθύνει έντονες εκκλήσεις, ώστε η προστασία των μικρότερων και πιο ευάλωτων καταναλωτών, δηλαδή των παιδιών, να τοποθετηθεί σε υψηλό σημείο της ημερήσιας διάταξης.
<P>
Ως εισηγήτρια για τον νέο νόμο για την ασφάλεια των παιχνιδιών, χαίρομαι συνεπώς που είμαι σε θέση να ανακοινώσω ότι πιθανώς θα μπορέσουμε να προωθήσουμε μια νέα και αυστηρή οδηγία για την ασφάλεια των παιχνιδιών κατά τις επόμενες ημέρες - αν φυσικά όλα προχωρήσουν βάσει του σχεδίου.
<P>
Θα ήθελα να ευχαριστήσω την Επιτροπή, επειδή ανταποκρίθηκε στο κάλεσμά μας να προτείνει μια νέα οδηγία. Θα ήθελα επίσης να ευχαριστήσω τους συντάκτες των γνωμοδοτήσεων, τους σκιώδεις εισηγητές, την πρόεδρο και τα μέλη της Επιτροπής Εσωτερικής Αγοράς και Προστασίας των Καταναλωτών για την άριστη συνεργασία που κατέστησε δυνατή την ομόφωνη έγκριση της έκθεσής μου στις 6 Νοεμβρίου. Επιπλέον, είμαι υποχρεωμένη στο Συμβούλιο, στην Επιτροπή και σε όλα τα μέλη προσωπικού μας για την ακλόνητη αφοσίωσή τους και την εποικοδομητική συμπεριφορά τους, που μας επέτρεψαν να ολοκληρώσουμε αυτό το σημαντικό κομμάτι νομοθεσίας των καταναλωτών εντός του διαστήματος δέκα μηνών.
<P>
Κυρίες και κύριοι, έχουμε διάφορους λόγους να είμαστε υπερήφανοι για το έργο μας. Οι απαιτήσεις ασφάλειας παιχνιδιών αναμφίβολα βελτιώνονται και γίνονται αυστηρότερες, πράγμα το οποίο είναι αυτό που περιμένει το κοινό από εμάς. Κατ' αρχήν, θα υπάρξει απαγόρευση της χρήσης καρκινογόνων, μεταλλαξιογόνων και τοξικών για την αναπαραγωγή ουσιών στα επιτρεπόμενα συστατικά των παιχνιδιών. Επιπλέον, θα θεσπιστούν αυστηρότεροι κανόνες για τα αναπόφευκτα ίχνη βαρέων μετάλλων. Αυτό θα επιτευχθεί όχι απλώς ορίζοντας μέγιστες τιμές για περισσότερους τύπους ουσιών, αλλά και θεσπίζοντας πολύ αυστηρότερες τιμές ορίου για τα αναπόφευκτα ίχνη μολύβδου, καδμίου, υδραργύρου, χρωμίου 6 και οργανικού κασσίτερου.
<P>
Μια άλλη εντελώς νέα πτυχή είναι οι διατάξεις που καλύπτουν τα αλλεργιογόνα αρώματα, στις οποίες, ασφαλώς, δεν επιθυμούμε να εκτίθενται τα παιδιά. Αυτή η πτυχή θα γίνει επίσης αυστηρότερη από την πρόταση της Επιτροπής. Τελικά, θα υπάρξει απαγόρευση σε τουλάχιστον 55 αλλεργιογόνα αρώματα και 11 άλλα θα επιτρέπονται για χρήση μόνο αν συνοδεύονται από προειδοποιητικές ετικέτες. Υπό τον όρο της σήμανσης και της συνέπειας με άλλη σχετική νομοθεσία, είμαστε κάπως πιο επιεικείς στην περίπτωση των εκπαιδευτικών αρωματικών και γευστικών παιχνιδιών.
<P>
Ένα περαιτέρω σημαντικό σημείο είναι η βελτίωση των κανόνων για την αποτροπή πιθανής ασφυξίας, η διευκρίνιση των στοιχειωδών απαιτήσεων ασφαλείας και, πράγμα εντελώς νέο, κανόνες για παιχνίδια σε ζαχαρωτά. Επίσης, θα επεκταθεί και θα ενισχυθεί το σύστημα προειδοποιήσεων και αυτές δεν θα πρέπει μόνο να εμφανίζονται σαφώς σε μια γλώσσα που μπορεί να κατανοήσει ο καταναλωτής, αλλά επίσης να είναι ορατές στο σημείο πώλησης. Τέλος, δίνουμε στην αρχή της προφύλαξης τη δικαιωματική θέση της στο νόμο.
<P>
Οι κανόνες δεν έχουν αξία, φυσικά, αν δεν εφαρμόζονται. Αυτό διασφαλίζεται ενσωματώνοντας τη νέα πολιτική στο νέο πακέτο αγαθών και θεσπίζοντας αυστηρότερες απαιτήσεις φακέλου και απαιτήσεις στον τομέα της ιχνηλασιμότητας. Ωστόσο, αυτό πρέπει επίσης να παρακολουθηθεί. Για αυτό, Επίτροπε, θα σας ζητούσα εξ ονόματος του Κοινοβουλίου, κατά την εποπτεία της οδηγίας, να καταβάλετε ιδιαίτερη προσοχή στον τρόπο με τον οποίο τα κράτη μέλη εκτελούν το εποπτικό καθήκον τους, τόσο εντός όσο και εκτός των συνόρων της χώρας. Για να είμαστε απολύτως ήσυχοι, θα ήθελα επίσης να σας ακούσω να επιβεβαιώνετε ότι νέα, αυστηρότερα, εναρμονισμένα πρότυπα θα αναπτυχθούν όσον αφορά τις προδιαγραφές θορύβου για τα παιχνίδια, τόσο για θόρυβο αιχμής όσο και για συνεχή θόρυβο, και θα ζητούσαμε το ίδιο για βιβλία που κατασκευάζονται μόνο από χαρτί και χαρτόνι, για τα οποία δεν υπάρχει ασφάλεια δικαίου επί του παρόντος.
<P>
Τέλος, αποφασίσαμε ρητά εναντίον ενός συστήματος πιστοποίησης από τρίτους όσον αφορά παιχνίδια που συμμορφώνονται με τα πρότυπα. Είχαμε μακρές συζητήσεις επ' αυτού του θέματος, αλλά μια πλειοψηφία ήταν εναντίον του. Εδώ επίσης, θα θέλαμε να ακούσουμε τον Επίτροπο να επιβεβαιώνει ότι, στη διάρκεια της εποπτείας, θα δοθεί ιδιαίτερη προσοχή σε αυτή την πτυχή. Επομένως, μπορούμε να αναμένουμε ότι οι διαδικασίες αξιολόγησης της συμμόρφωσης θα καταλήξουν στα γραφεία μας σε κάποια φάση.
<SPEAKER ID="147" NAME="Valérie Létard">
Προεδρεύουσα του Συμβουλίου. - (FR) Κύριε Πρόεδρε, Επίτροπε, κ. Thyssen, κυρίες και κύριοι, η Προεδρία χαιρετίζει τη σπουδαιότητα που προσδίδεται από το Ευρωπαϊκό Κοινοβούλιο στο θέμα της ασφάλειας των παιχνιδιών, ιδίως στη διάρκεια αυτής της εορταστικής περιόδου. Πρέπει να είμαστε σε θέση να έχουμε εμπιστοσύνη στην ασφάλεια των παιχνιδιών, καθώς αυτά είναι προϊόντα που σχεδιάζονται για παιδιά.
<P>
Για αυτόν το λόγο, το Συμβούλιο έχει δώσει ειδική προτεραιότητα στην πρόταση της Επιτροπής, που υποβλήθηκε στο τέλος του Ιανουαρίου 2008. Ο στόχος της πρότασης είναι να ενισχύσει την ασφάλεια των παιχνιδιών, διατηρώντας παράλληλα την ελεύθερη κυκλοφορία τους εντός της εσωτερικής αγοράς. " αγορά των παιχνιδιών, μέσω του δυναμισμού, της δυνατότητας για καινοτομία και της διάρθρωσής της, είναι ιδιαίτερα ευαίσθητη και σύνθετη και οι συννομοθέτες έπρεπε να εξεύρουν μια ισόρροπη προσέγγιση που εγγυάται την ασφάλεια των παιχνιδιών χωρίς να αυξάνει τις τιμές τους και η οποία δεν επιβάλλει υπερβολικά επαχθείς υποχρεώσεις στους κατασκευαστές και εισαγωγείς έγκριτων παιχνιδιών.
<P>
Πρόσφατα, πέρα από τις τιμές και την καινοτομία, νέα στοιχεία έχουν φανεί σημαντικά στα μάτια των καταναλωτών. Ο σεβασμός για το περιβάλλον και η απουσία ουσιών που είναι με οιονδήποτε τρόπο τοξικές ή συνιστούν αλλεργιογόνο κίνδυνο βρίσκονται στην καρδιά της δημόσιας συζήτησης. Αυτό έχει γίνει σαφές από τότε που ορισμένες εταιρείες αποφάσισαν να αποσύρουν από την αγορά ή να ανακαλέσουν προϊόντα που ενδέχεται να μην ήταν εντελώς ασφαλή.
<P>
Κατά συνέπεια, από τη δεκαετία του 1980, η Ευρωπαϊκή Ένωση υιοθετεί μια προσέγγιση τεχνικής εναρμόνισης με στόχο τη διασφάλιση της ελεύθερης κυκλοφορίας αγαθών εντός της εσωτερικής αγοράς, θεσπίζοντας παράλληλα απαιτητικά επίπεδα ασφαλείας, για να εξασφαλίσει ότι μόνο συμβατά προϊόντα μπορούν να κυκλοφορούν εντός της. Μια τέτοια συμμόρφωση εγγυάται η ετικέτα CE.
<P>
Όπως το 80% των αγαθών που κυκλοφορούν εντός της Ένωσης, τα παιχνίδια υπόκεινται σε αυτή την προσέγγιση τεχνικής εναρμόνισης, που οργανώνεται σύμφωνα με μια ευρέως γνωστή αρχιτεκτονική: " ευρωπαϊκή νομοθεσία - σε αυτή την περίπτωση, η πρόταση νέων οδηγιών - ορίζει τις θεμελιώδεις απαιτήσεις ασφαλείας, οι οποίες μεταφράζονται και τελειοποιούνται τεχνικά σε πρότυπα. " Επιτροπή, με τα κράτη μέλη, ορίζει επίσης τα έγγραφα που παρέχουν καθοδήγηση για την εφαρμογή του Κοινοτικού δικαίου.
<P>
Αυτή η αρχιτεκτονική ως σύνολο θα ενισχυόταν από την υιοθέτηση της πρότασης, όπως τροποποιήθηκε από τους συννομοθέτες. " επαναξιολόγηση της ασφάλειας των παιχνιδιών σε ευθυγράμμιση με αυτά τα νέα νομοθετικά πρότυπα συμβολίζει τη δέσμευση των συννομοθετών να θεωρήσουν αυτό τον τομέα ως προτεραιότητα, εφόσον αυτή είναι η πρώτη τομεακή εφαρμογή αυτών των οριζόντιων διατάξεων.
<P>
Πράγματι, στο κείμενο που υποβλήθηκε σε διαπραγμάτευση από τα θεσμικά όργανα - το οποίο υιοθετείται από μια μεγάλη πλειονότητα των κρατών μελών και επομένως είναι αποδεκτό στο Συμβούλιο - ενισχύεται όχι μόνο η εποπτεία της αγοράς, αλλά και ένα πλήθος θεμελιωδών απαιτήσεων ασφαλείας, περιλαμβανομένων των προτάσεων με στόχο τον περιορισμό δυνητικών χημικών κινδύνων στα παιχνίδια.
<P>
Οι διατάξεις που σχετίζονται με καρκινογόνους και τοξικές ουσίες ενισχύθηκαν περαιτέρω στη διάρκεια των διαπραγματεύσεων μεταξύ των συννομοθετών, προκειμένου αυτές οι ουσίες να ελαχιστοποιηθούν ή να εξαλειφθούν εντελώς, ιδίως για όλα τα προσβάσιμα μέρη των παιχνιδιών, και επίσης για να ενισχυθούν οι προφυλάξεις που σχετίζονται με πιθανές αντιδράσεις όταν τα παιχνίδια τοποθετούνται στο στόμα, κάτι που γίνεται αναπόφευκτα από τους καταναλωτές αυτών των αγαθών.
<P>
Επιπλέον, έχουν διευκρινιστεί και ενισχυθεί οι διατάξεις με στόχο την εξάλειψη του κινδύνου των παιχνιδιών και των μερών τους που προκαλούν ασφυξία από στραγγαλισμό ή πνιγμό.
<P>
Ομοίως, για να διασφαλιστεί ότι οι γονείς των καταναλωτών είναι σε θέση να κάνουν τις κατάλληλες επιλογές, οι προειδοποιήσεις σχετικά με τους δυνητικούς κινδύνους των παιχνιδιών και τα ελάχιστα ή μέγιστα όρια ηλικίας των χρηστών έχουν επίσης ενισχυθεί και πρέπει να γίνονται διαθέσιμες, πριν από την αγορά, σε όλους εκείνους που αποφασίζουν τέτοιες αγορές, και στο διαδίκτυο.
<P>
Επί του θέματος της δυνατότητας των αγαθών να συμμορφώνονται με τις θεμελιώδεις απαιτήσεις ασφαλείας, διατηρείται η αρχιτεκτονική του Κοινοτικού συστήματος. Όπου υπάρχει ένα ευρωπαϊκό πρότυπο, οι κατασκευαστές μπορούν οι ίδιοι να δηλώνουν ότι τα παιχνίδια τους είναι συμβατά και να επικολλούν την ετικέτα CE. Προφανώς, αν αυτό γίνεται εσφαλμένα, όλοι οι οικονομικοί παράγοντες έχουν υποχρεώσεις να εκπληρώσουν στα αντίστοιχα επίπεδά τους εντός της αλυσίδας εφοδιασμού και οι αρχές που είναι αρμόδιες για την εποπτεία των αγορών των κρατών μελών θα είναι εκεί, για να ενισχύσουν τη συμμόρφωση ή να τιμωρήσουν τη μη συμμόρφωση.
<P>
Ελλείψει ευρωπαϊκών προτύπων, προβλέπεται η πιστοποίηση από τρίτους, με αποτέλεσμα να μπορεί να εξασφαλιστεί υψηλό επίπεδο ασφαλείας. Αυτή η αρχιτεκτονική μας δεν εξαιρείται από τους κινδύνους κατάχρησης της ετικέτας CE, αλλά, χάρη στην εγρήγορση των εποπτικών αρχών της αγοράς και την αυξημένη συνεργασία τους σε ευρωπαϊκό επίπεδο, ο κίνδυνος θα είναι μειωμένος.
<P>
Τέλος, η αρχή της προφύλαξης και η δυνατότητα προσαρμογής σε νέους κινδύνους, όπου προσδιορίζονται ως τέτοιοι, προβλέπονται στην οδηγία. " γαλλική Προεδρία, ως εκ τούτου, είναι ικανοποιημένη από την εποικοδομητική συνεργασία της με το Ευρωπαϊκό Κοινοβούλιο σε όλη τη διάρκεια των διαπραγματεύσεων επ' αυτού του σημαντικού θέματος και είναι επίσης ευγνώμων, εκ μέρους του Συμβουλίου, προς όλους εκείνους τους άνδρες και τις γυναίκες εντός των τριών θεσμικών οργάνων που έχουν συνεισφέρει σε αυτήν τη θετική έκβαση, η οποία πρέπει να μας επιτρέψει να καταλήξουμε σε συμφωνία σε πρώτη ανάγνωση.
<SPEAKER ID="148" NAME="Günter Verheugen">
Αντιπρόεδρος της Επιτροπής. - (DE) Κύριε Πρόεδρε, κυρία Προεδρεύουσα του Συμβουλίου, κυρίες και κύριοι, στη διάρκεια του δεύτερου εξαμήνου του 2007 ήλθαμε αντιμέτωποι με ενέργειες ανάκλησης από έναν μεγάλο κατασκευαστή παιχνιδιών που οικιοθελώς απέσυρε ελαττωματικά προϊόντα από την αγορά. Ωστόσο, αυτό δημιούργησε αβεβαιότητα.
<P>
Παρότι όλοι γνωρίζουμε ότι κανείς δεν μπορεί να εγγυηθεί απολύτως την ασφάλεια των προϊόντων που χειριζόμαστε καθημερινά, οι πολίτες δικαίως αναμένουν όχι μόνο ότι τα παιδιά τους μπορούν να παίζουν ήσυχα, αλλά ότι και τα παιχνίδια τους είναι ασφαλή.
<P>
Στο ψήφισμά του με ημερομηνία 26 Σεπτεμβρίου 2007 για την ασφάλεια των παιχνιδιών, το Ευρωπαϊκό Κοινοβούλιο κάλεσε την Επιτροπή να διεξαγάγει την αναθεώρηση της Οδηγίας των Παιχνιδιών αμέσως, περιλαμβανομένων επαρκών, αποτελεσματικών και λεπτομερών απαιτήσεων για την ασφάλεια των προϊόντων.
<P>
Τον Ιανουάριο του 2008, η Επιτροπή παρουσίασε την πρότασή της και χαίρομαι πολύ που σήμερα - μόλις έντεκα μήνες αργότερα και στην πραγματικότητα στην κατάλληλη στιγμή πριν από τα Χριστούγεννα - έχουμε ένα νέο νόμο της ΕΕ που επιφέρει εκτενείς βελτιώσεις στην ασφάλεια των παιχνιδιών. Θα ήθελα να ευχαριστήσω την εισηγήτρια, κ. Thyssen, με τη μεγαλύτερη ειλικρίνεια για το επιτυχημένο έργο της. Θα ήθελα επίσης να ευχαριστήσω την κ. McCarthy για την τεράστια αφοσίωση που επέδειξε στις διαβουλεύσεις με την Προεδρία και την Επιτροπή. Ευχαριστώ τη γαλλική Προεδρία για τη μεγάλη δραστηριότητά της στην προώθηση αυτού του φακέλου περαιτέρω στο Συμβούλιο.
<P>
" νέα ευρωπαϊκή Οδηγία για τα Παιχνίδια καθιστά τα παιχνίδια στην Ευρώπη ασφαλέστερα. Βασίζεται στην ιδέα ότι η ασφάλεια των παιχνιδιών είναι η κοινή ευθύνη όλων των εμπλεκόμενων μερών, αλλά με διαφορετικά σημεία εστίασης.
<P>
Πρωτίστως, οι οικονομικοί παράγοντες, δηλαδή κατασκευαστές, εισαγωγείς και έμποροι, έχουν υποχρέωση. Ωστόσο, ταυτόχρονα, η πρόταση περιέχει εμπεριστατωμένους κανόνες για τις εποπτικές αρχές, τόσο στα εξωτερικά σύνορα της ΕΕ όσο και στις αγορές των κρατών μελών. Φυσικά, η οδηγία δεν απαλλάσσει ούτε τους κηδεμόνες των παιδιών από την ευθύνη τους. Επίσης, έχουν ευθύνη να εξασφαλίζουν ότι τα παιδιά παίζουν με ασφάλεια.
<P>
Οι νέοι κανόνες για τις απαιτήσεις ασφαλείας για τα παιχνίδια είναι αυστηροί. Αυτό ισχύει ιδίως για τη χρήση χημικών σε παιχνίδια, ως προς την οποία η οδηγία θέτει εντελώς νέα πρότυπα. " οδηγία είναι ο μόνος νόμος παγκοσμίως που περιέχει ρητή απαγόρευση για καρκινογόνα ή ουσίες που μπορούν να βλάψουν την αναπαραγωγή ή να προκαλέσουν γενετικές μεταλλάξεις. Αυτές οι ουσίες μπορούν να χρησιμοποιηθούν μόνο αν η ασφάλειά τους έχει αποδειχθεί σαφώς με επιστημονικά μέσα.
<P>
" νέα οδηγία έχει επίσης τις χαμηλότερες τιμές ορίου για τοξικές ουσίες, όπως ο μόλυβδος και ο υδράργυρος, που ισχύουν παγκοσμίως. Τα αλλεργιογόνα αρώματα επίσης κατ' ουσίαν απαγορεύονται. Από αυτή την άποψη, η οδηγία προχωρεί ακόμα περισσότερο από τους κανόνες για τα καλλυντικά.
<P>
Επιπροσθέτως του κεφαλαίου για τα χημικά, η οδηγία περιέχει επίσης ένα πλήθος επιπλέον αυστηρότερων απαιτήσεων ασφαλείας για τη σχεδίαση και την παραγωγή. Αυτό σχετίζεται ιδίως με κανόνες για την αποφυγή του κινδύνου πνιγμού από μικρά μέρη, που είναι σοβαρός κίνδυνος για τα παιδιά και τώρα θα αντιμετωπιστεί πιο αποτελεσματικά. Για πρώτη φορά, έχουμε επίσης συμπεριλάβει στην οδηγία κανόνες για εδώδιμα σε παιχνίδια.
<P>
Στο μέλλον, οι κατασκευαστές παιχνιδιών θα έχουν μεγαλύτερη ευθύνη σε σχέση με την αξιολόγηση της συμμόρφωσης. Θα πρέπει να εκτελούν ενδελεχή αποτίμηση των κινδύνων που θα μπορούσε να κρύβει ένα παιχνίδι, ανεξάρτητα από το σημείο παραγωγής του παιχνιδιού. Αυτή η ανάλυση πρέπει να τεκμηριώνεται πλήρως και να γίνεται διαθέσιμη στις εποπτικές αρχές της αγοράς κατόπιν σχετικής αίτησης. Οι υποχρεώσεις των εισαγωγέων παιχνιδιών έχουν γίνει αυστηρότερες. Αυτό είναι ιδιαίτερα σημαντικό, επειδή ένα μεγάλο ποσοστό παιχνιδιών εισάγονται στην Ευρωπαϊκή Ένωση. Οι εισαγωγείς πρέπει να ελέγχουν αν οι παραγωγοί έχουν εκτελέσει σωστά την αξιολόγηση συμμόρφωσης και, κατά περίπτωση, να εκτελούν οι ίδιοι τυχαίες δοκιμές. Μια υποχρεωτική δοκιμή από έναν τρίτο φορέα προβλέπεται στην οδηγία μόνο όπου δεν υπάρχουν εναρμονισμένα ευρωπαϊκά πρότυπα. Έχουμε συζητήσει την πιστοποίηση από τρίτους λεπτομερώς, σταθμίζοντας τα πλεονεκτήματα και τα μειονεκτήματα.
<P>
Δεν είναι δυνατή η δοκιμή κάθε παιχνιδιού που κυκλοφορεί στην αγορά της Ευρώπης. Οι τυχαίες δοκιμές είναι, φυσικά, δυνατές, αλλά δαπανηρές. " Επιτροπή έχει τη γνώμη ότι η δοκιμή από έναν ιδιωτικό φορέα πιστοποίησης θα οδηγούσε σε κόστος που δεν θα δικαιολογούνταν από το μέγεθος της αυξημένης ασφάλειας. Αυτό ισχύει ιδίως σε μικρομεσαίες επιχειρήσεις. Κατά την αναθεώρηση της εφαρμογής της οδηγίας, η Επιτροπή θα δώσει ιδιαίτερη προσοχή στους κανόνες για τη δοκιμή συμμόρφωσης. Από αυτή την άποψη, θα λάβει υπ' όψιν τις εμπειρίες των κρατών μελών σε σχέση με την εποπτεία της αγοράς και θα παρουσιάσει την έκθεση στο Κοινοβούλιο. Θα δώσει επίσης μια αντίστοιχη δήλωση στο Συμβούλιο για τα αρχεία του.
<P>
Επιπροσθέτως των αυξημένων υποχρεώσεων για τους οικονομικούς παράγοντες, η οδηγία περιέχει επίσης πολύ λεπτομερείς κανόνες για τον τρόπο με τον οποίο τα κράτη μέλη πρέπει να εκτελούν την εποπτεία της αγοράς σύμφωνα με το πακέτο εσωτερικής αγοράς από τον Ιούλιο αυτού του έτους. Αυτό σχετίζεται τόσο με τους κατάλληλους τελωνειακούς ελέγχους στα εξωτερικά σύνορα όσο και με επιθεωρήσεις εντός των κρατών μελών. " εύρυθμη λειτουργία της εποπτείας αγοράς είναι πολύ σημαντικό στοιχείο στην οδηγία. Μόνο αν οι αυστηρές απαιτήσεις σχεδίασης και παραγωγής εποπτεύονται επαρκώς από ανεξάρτητους δημόσιους φορείς μπορεί η συνολική έννοια της ευρωπαϊκής ασφάλειας παιχνιδιών να γίνει πραγματικότητα.
<P>
Το παρόν κείμενο είναι ένα παράδειγμα του τρόπου με τον οποίο τα ευρωπαϊκά θεσμικά όργανα μπορούν σε σύντομο χρονικό διάστημα να ξεκινήσουν μια άρτια, εμπεριστατωμένη, παγκοσμίως μοναδική ευρωπαϊκή νομοθεσία. Πιστεύω ότι, με αυτή την οδηγία, έχουμε δημιουργήσει μια καλή βάση για ασφαλή παιχνίδια στην Ευρώπη.
<SPEAKER ID="149" NAME="Anne Ferreira" LANGUAGE="FR">
Κύριε Πρόεδρε, Επίτροπε, Υπουργέ, δύο σημαντικά στοιχεία έχουν οδηγήσει το Ευρωπαϊκό Κοινοβούλιο να αναθεωρήσει τη νομοθεσία του για την ασφάλεια των παιχνιδιών: ο σημαντικός αριθμός παιχνιδιών που παρουσιάζουν προβλήματα ασφαλείας και τα οποία ανακλήθηκαν πριν από ένα έτος και οι μελέτες που καταδεικνύουν τον αντίκτυπο των χημικών ουσιών στην υγεία των παιδιών.
<P>
Δυστυχώς, η νομοθεσία που μας ζητείται να υιοθετήσουμε σήμερα δεν ταιριάζει στα θέματα που διακυβεύονται και δεν συμμερίζομαι τον ενθουσιασμό των προηγούμενων ομιλητών.
<P>
Πράγματι, λυπούμαι που έχουμε παραιτηθεί της προσπάθειας να είμαστε πιο απαιτητικοί σε διάφορα σημεία και, κυρίως, όσον αφορά την παρουσία χημικών ουσιών και αλλεργιογόνων αρωμάτων. Επαναλαμβάνω: τα παιδιά είναι μεταξύ των πιο ευάλωτων πολιτών στην κοινωνία και οι ταχέως αναπτυσσόμενοι οργανισμοί τους είναι εύθραυστοι.
<P>
Τα διάφορα πρότυπα για τις χημικές ουσίες δεν το λαμβάνουν αυτό υπ' όψιν. Για ποιο λόγο οι χημικές ουσίες ΚΜΑ (καρκινογόνοι, μεταλλαξιογόνοι, τοξικές για την αναπαραγωγή) έχουν απαγορευθεί μόνο εν μέρει; Για ποιο λόγο δεν έχουν απαγορευτεί οι ουσίες που προκαλούν ενδοκρινικές διαταραχές; Για ποιο λόγο έχουν γίνει αποδεκτές τόσο πολλές παρεκκλίσεις;
<P>
Λυπούμαι επίσης για την επανεισαγωγή των βαρέων μετάλλων. Δεν καταλαβαίνω πώς το κάδμιο και ο μόλυβδος μπορούν να απαγορεύονται σε ορισμένα αγαθά αλλά επιτρέπονται στα παιχνίδια, όταν γνωρίζουμε πώς τα χρησιμοποιούν τα παιδιά.
<P>
Το δεύτερο σημείο μου αφορά την εποπτεία της αγοράς. " αρχή της προφύλαξης, όπως εισάγεται στην οδηγία, ισχύει για τα κράτη μέλη, αλλά τι πεδίο εφαρμογής έχει πραγματικά για τους κατασκευαστές;
<P>
Ένα περαιτέρω πρόβλημα είναι ότι οι πληροφορίες για τους καταναλωτές πρέπει να είναι σε μια γλώσσα ή γλώσσες που μπορούν εύκολα να κατανοήσουν, αλλά δεν γνωρίζουμε αν θα είναι σε θέση να λάβουν πληροφορίες στη μητρική τους γλώσσα ή στη γλώσσα της χώρας τους. Γιατί να παραμείνουμε τόσο αόριστοι όσον αφορά τα μέτρα επιστροφής ή ανάκλησης με διατάξεις που δεν είναι πραγματικά κατάλληλες για επείγουσες καταστάσεις; Γιατί να απορρίψουμε την ιδέα ενός ανεξάρτητου τρίτου φορέα που πιστοποιεί τους κατασκευαστές;
<P>
" Επιτροπή Περιβάλλοντος, Δημόσιας Υγείας και Ασφάλειας των Τροφίμων ψήφισε υπέρ των τροπολογιών που έδωσαν μεγαλύτερη σημασία στην υγεία και την ασφάλεια των παιδιών. Λυπούμαι που δεν έλαβε περισσότερη υποστήριξη.
<SPEAKER ID="150" NAME="David Hammerstein" LANGUAGE="ES">
Είναι αλήθεια ότι έχουν πραγματοποιηθεί ορισμένα βήματα για να γίνουν τα παιχνίδια ασφαλή. Εντούτοις, πιστεύουμε ότι αυτά τα βήματα θα μπορούσαν να είναι πολύ μεγαλύτερα. Δεν κατανοούμε πώς ουσίες όπως ο μόλυβδος, ο υδράργυρος ή το κάδμιο μπορούν να υπάρχουν ακόμα σε παιχνίδια. Χάσαμε μια ευκαιρία να απαγορεύσουμε αυτές τις ουσίες, που θα συνεχίσουν να συσσωρεύονται στα μικρά σώματα των παιδιών της Ευρώπης και να προκαλούν πολυάριθμα προβλήματα υγείας.
<P>
Επιπλέον, θα θέλαμε επίσης να επισημάνουμε ένα άλλο πρόβλημα με αυτή την οδηγία, που δεν θεσπίζει τα όρια ντεσιμπέλ για το θόρυβο που γίνεται από τα παιχνίδια. Ο θόρυβος είναι ένας σημαντικός ρύπος που επηρεάζει τόσο τα παιδιά όσο και τους ενήλικες και πολλά παιχνίδια είναι πολύ θορυβώδη.
<P>
Καλώ την Επιτροπή και το Συμβούλιο να πάρουν θέση σε αυτό το ζήτημα και να συμφωνήσουν να παρουσιάσουν στο Κοινοβούλιο κάποια όρια θορύβου το συντομότερο δυνατό, επειδή ο θόρυβος επηρεάζει και τα σώματα των παιδιών μας.
<SPEAKER ID="151" NAME="Andreas Schwab">
εξ ονόματος της Ομάδας PPE-DE. - (DE) Κύριε Πρόεδρε, κυρία Προεδρεύουσα του Συμβουλίου, Επίτροπε Verheugen, κυρίες και κύριοι, πρώτον θα ήθελα να πω ένα μεγάλο και ειλικρινές ευχαριστώ στην εισηγήτριά μας από την Ομάδα του Ευρωπαϊκού Λαϊκού Κόμματος (Χριστιανοδημοκράτες) και Ευρωπαίων Δημοκρατών, την κ. Thyssen. Κατά τους τελευταίους μήνες, αφιερώθηκε με αξιοσημείωτη ενέργεια σε έναν εξαιρετικά δύσκολο και επίσης πολιτικά επίμαχο φάκελο και υποστήριξε τη θέση του Ευρωπαϊκού Κοινοβουλίου στις διαπραγματεύσεις με την Επιτροπή και το Συμβούλιο με μεγάλη επιτυχία.
<P>
Επίτροπε Verheugen, αυτό που μόλις περιγράψατε ως την ουσία της Οδηγίας των Παιχνιδιών - καθώς και τα σχόλια της κ. Thyssen - μπορούμε μόνο να τα υπογραμμίσουμε. Ως αποτέλεσμα της νέας Οδηγίας των Παιχνιδιών, τα παιχνίδια στην Ευρωπαϊκή Ένωση θα είναι ασφαλέστερα. Ωστόσο, καμία οδηγία δεν μπορεί ποτέ να είναι τόσο ασφαλής, ώστε να αποκλείει οποιαδήποτε πιθανότητα κατάχρησης. Πρέπει να συνειδητοποιήσουμε ότι τα παιχνίδια εκπροσωπούν μόνο το 14% των πραγμάτων με τα οποία παίζουν τα παιδιά σήμερα. Το υπόλοιπο 86% αποτελείται από πράγματα τα οποία τα παιδιά χρησιμοποιούν κατά τον ίδιο ακριβώς τρόπο, αλλά που δεν καλύπτονται από τις διατάξεις της Οδηγίας για τα Παιχνίδια. Για αυτόν το λόγο, πρέπει να προειδοποιήσουμε για μια ψευδή αίσθηση ασφάλειας και να εξετάσουμε πολύ προσεκτικά αν οι μπαταρίες, για παράδειγμα, δεν θα πρέπει να περιέχονται σε παιχνίδια στο μέλλον και αν τελικά πραγματικά εξυπηρετεί τον εκπαιδευτικό σκοπό των παιχνιδιών να έχουμε μόνο αντικείμενα που πληρούν συγκεκριμένες απαιτήσεις. Δεν τίθεται θέμα. " ασφάλεια των παιχνιδιών είναι κεφαλαιώδης και για την Ομάδα PPE-DE.
<P>
Καθώς έχουν αναφερθεί ήδη διάφορα σημεία, θα ήθελα να απαντήσω σε ένα συγκεκριμένο σημείο. Υπάρχουν πολλά κράτη μέλη της Ευρωπαϊκής Ένωσης στα οποία τα βιβλία συμβάλλουν σημαντικά στην εκπαίδευση των παιδιών. Αυτά τα βιβλία, ιδίως βιβλία για μικρά παιδιά, θα αντιμετωπίσουν σημαντικές δυσκολίες, αν αυτή η οδηγία τεθεί σε ισχύ με την παρούσα μορφή της - όχι ως αποτέλεσμα της ίδιας της οδηγίας, αλλά εξαιτίας των τεχνικών προτύπων που βασίζονται στην οδηγία. Για αυτόν το λόγο, Επίτροπε, θα ήμουν πολύ ευγνώμων, αν μπορούσατε να ζητήσετε από την Ευρωπαϊκή Επιτροπή Τυποποίησης ή τη συγκεκριμένη βιομηχανία να αναζητήσουν, το συντομότερο δυνατό, τρόπους διαμόρφωσης των προτύπων που σχετίζονται με τις διάφορες δοκιμές για τα παιδικά βιβλία και την αντοχή του χαρτονιού στα παιδικά βιβλία, εις τρόπον ώστε το υπάρχον απόθεμα παιδικών βιβλίων να μπορεί επίσης να διατηρηθεί στο μέλλον.
<P>
Θα ήθελα να ευχαριστήσω την εισηγήτρια και προσβλέπω σε περαιτέρω συζητήσεις.
<SPEAKER ID="153" NAME="Anna Hedh">
εξ ονόματος της Ομάδας PSE. - (SV) Θα ήθελα να ευχαριστήσω την κ. Thyssen, τους συναδέλφους μου, το Συμβούλιο και την Επιτροπή για την εξαιρετικά εποικοδομητική συνεργασία τους. Όπως ακριβώς είπε η κ. Thyssen και διάφοροι άλλοι εδώ σε αυτό το Σώμα, βελτιώσαμε την οδηγία σε ένα πλήθος τομέων. Για εμάς τους σοσιαλδημοκράτες, ένα σταθερά υψηλό επίπεδο ασφαλείας ήταν ο στόχος ύψιστης προτεραιότητας. Νομίζω ότι έχουμε επιτύχει ένα υψηλό επίπεδο ασφαλείας, χωρίς να επιβάλλουμε παράλογες απαιτήσεις στη βιομηχανία. Φυσικά, θα θέλαμε να είχαμε προχωρήσει περαιτέρω σε ορισμένους τομείς, αλλά νομίζω ότι ο συμβιβασμός επί το πλείστον οδήγησε σε ένα εποικοδομητικό κείμενο.
<P>
" ομάδα μας επιθυμούσε πιστοποίηση από τρίτους για ορισμένα παιχνίδια, αλλά δεν λάβαμε καμία υποστήριξη για αυτό, είτε από τις ομάδες των άλλων κομμάτων στην επιτροπή είτε από το Συμβούλιο και την Επιτροπή. Φυσικά, αυτό μας απογοήτευσε, αλλά, καθώς αισθανόμαστε ότι η νέα οδηγία αποτελεί, κατά τα λοιπά, μια βελτίωση της τρέχουσας, θα την υποστηρίξουμε στην ολομέλεια. Με χαροποιεί ιδιαίτερα το γεγονός ότι θα έχουμε αυστηρότερους κανόνες για τον τρόπο χρήσης των καρκινογόνων, μεταλλαξιογόνων και τοξικών για την αναπαραγωγή ουσιών - κάτι για το οποίο δεν ήταν προετοιμασμένη να συμβιβαστεί η Σοσιαλιστική Ομάδα στο Ευρωπαϊκό Κοινοβούλιο.
<P>
Σε σύγκριση με την πρόταση του Συμβουλίου, τώρα έχουμε πολύ καλύτερη βάση για αξιολόγηση και έχουμε καταργήσει τις εξαιρέσεις στην αρχή της υποκατάστασης, πράγμα που θα οδηγήσει στην περιορισμένη χρήση αυτών των ουσιών. Για τα πιο επικίνδυνα βαρέα μέταλλα έχουμε μειώσει στο ήμισυ τα όρια μετανάστευσης και έχουμε απαγορεύσει τη χρήση σε οποιαδήποτε μέρη με τα οποία θα έλθουν σε επαφή τα παιδιά.
<P>
" αρχή της προφύλαξης ήταν επίσης μία από τις σημαντικότερες βελτιώσεις. Αυτή η αρχή τώρα διατυπώνεται στο άρθρο, πράγμα που σημαίνει ότι οι εποπτικές αρχές της αγοράς μπορούν τώρα να επικαλούνται αυτή την αρχή, αν υπάρχει λόγος να πιστεύουν ότι ένα παιχνίδι είναι επικίνδυνο, αλλά δεν υπάρχουν επιστημονικές αποδείξεις για αυτό.
<P>
Έχουμε δημιουργήσει έναν καλύτερο ορισμό για το πώς πρέπει να σχεδιάζονται τα παιχνίδια, ώστε να μην προκαλούν πνιγμό. Ο πνιγμός είναι μία από τις κοινότερες αιτίες θανάτου από τα παιχνίδια και το θεωρούμε αξιοσημείωτη πρόοδο ότι έχουμε σαφείς κανόνες σε αυτό τον τομέα. Χαιρετίζουμε το γεγονός ότι η νέα οδηγία απαιτεί τα παιχνίδια να μην βλάπτουν την ακοή. " Επιτροπή υποσχέθηκε να καταρτίσει ένα νέο πρότυπο και ελπίζω ότι θα τηρήσει την υπόσχεσή της. Επιθυμούσαμε να δούμε μια αυστηρότερη ρύθμιση των αλλεργιογόνων αρωμάτων, στην οποία να απαγορεύονται όλα τα αλλεργιογόνα εκτός από πολύ συγκεκριμένες περιπτώσεις. Εντούτοις, το Κοινοβούλιο περιόρισε τη χρήση τους σε μεγαλύτερο βαθμό σε σύγκριση με την πρόταση της Επιτροπής και ελπίζουμε ότι η λίστα θα διατηρηθεί επικαιροποιημένη, αν αρχίσουν να χρησιμοποιούνται άλλα αλλεργιογόνα αρώματα σε παιχνίδια.
<P>
Χαιρετίζουμε επίσης το γεγονός ότι οι κανόνες για τις προειδοποιήσεις έχουν καταστεί σαφέστεροι και ότι περισσότεροι τύποι παιχνιδιών πρέπει να φέρουν προειδοποιητικό κείμενο στα ίδια τα παιχνίδια, καθώς διαφορετικά είναι εύκολο η προειδοποίηση να ξεχαστεί, όταν αφαιρεθεί η συσκευασία. Οι προειδοποιήσεις που είναι σημαντικές κατά την απόφαση για αγορά ή μη του παιχνιδιού πρέπει επίσης να είναι ορατές στον καταναλωτή, ανεξάρτητα από το αν το παιχνίδι αγοράζεται από κατάστημα ή μέσω του Διαδικτύου.
<P>
Ελπίζω ότι, μετά την ψηφοφορία αυτής της εβδομάδας, θα μπορέσουμε να οριστικοποιήσουμε τα πράγματα και να είμαστε βέβαιοι για ασφαλέστερα παιχνίδια κάτω από το Χριστουγεννιάτικο δέντρο στο μέλλον. Σας ευχαριστώ.
<SPEAKER ID="154" NAME="Karin Riis-Jørgensen">
εξ ονόματος της Ομάδας ALDE. - (DA) Κύριε Πρόεδρε, πρώτον θα ήθελα να εκφράσω τις ειλικρινείς μου ευχαριστίες στην εισηγήτριά μας για την Οδηγία των Παιχνιδιών, την κ. Thyssen. Marianne, εκπονήσατε ένα πολύ άρτιο, επαγγελματικό και αποτελεσματικό έργο. Θα ήθελα επίσης να ευχαριστήσω το Συμβούλιο και τη φίλη μας από τη γαλλική Προεδρία: συγχαρητήρια! Οι ευχαριστίες μου απευθύνονται επίσης στην Επιτροπή για την ευελιξία της στην πολύ γρήγορη εξεύρεση κοινού εδάφους για το κείμενο που έχουμε ενώπιόν μας σήμερα.
<P>
" όλη διαδικασία της εκπόνησης της Οδηγίας των Παιχνιδιών ήταν διαφωτιστική, τόσο για εμένα όσο και για τους συναδέλφους μου που είναι παρόντες εδώ απόψε. Από μια θέση επιθυμίας απαγόρευσης όλων των χημικών και όλων των αρωμάτων, έχουμε σίγουρα όλοι μάθει ότι τίποτα δεν είναι άσπρο και μαύρο. Έχω αποκτήσει μεγαλύτερη επίγνωση του τι είναι δυνατό και τι, αντιστρόφως, καθιστά την παραγωγή παιχνιδιών αδύνατη. Συνεπώς, η αφετηρία μου για το έργο επί της οδηγίας αυτής ήταν ότι έπρεπε να είμαστε αυστηροί και παράλληλα δίκαιοι. Νομίζω ότι η πρόταση που έχουμε ενώπιόν μας είναι εξαιρετικά λογική. Υπάρχουν σημαντικές βελτιώσεις στους τρέχοντες κανόνες για τα παιχνίδια, παρότι αυτοί οι κανόνες χρονολογούνται στο 1988. Νομίζω ότι έχουμε επιτύχει συμβιβασμούς με το Συμβούλιο και την Επιτροπή, οι οποίοι σημαίνουν ότι μπορούμε να είμαστε ικανοποιημένοι και, το σημαντικότερο, ότι τα παιδιά μπορούν να συνεχίσουν να παίζουν και οι κατασκευαστές μπορούν να συνεχίσουν να κατασκευάζουν παιχνίδια, αλλά ασφαλή παιχνίδια.
<P>
Από τις σημαντικές βελτιώσεις στη νέα πρόταση, θα ήθελα να επισημάνω το γεγονός ότι τώρα έχουμε σαφείς κανόνες για τη χρήση χημικών και αρωμάτων. Το γεγονός ότι έχουμε αποσαφηνίσει ποιες ουσίες μπορούν να χρησιμοποιηθούν είναι σημαντικό, καθώς αυτές θα μπορούσαν να προκαλούν ενδοκρινικές διαταραχές, να είναι καρκινογόνα ή αλλεργιογόνα. Ωστόσο, δεν πρέπει να απαγορεύσουμε όλες τις ουσίες, αν αυτό δεν είναι απαραίτητο από άποψη υγείας, καθώς έτσι θα αποτρέπαμε την παραγωγή παιδικών ποδηλάτων, για παράδειγμα. Ναι, σωστά ακούσατε! Αν επρόκειτο να απαγορεύσουμε όλα τα χημικά, δεν θα τοποθετούσαμε πλέον ελαστικά στα παιδικά ποδήλατα και σίγουρα δεν το επιθυμούμε αυτό, παρ' όλα αυτά. Επομένως, επαναλαμβάνω: πρέπει να είμαστε αυστηροί, αλλά δίκαιοι.
<P>
Θα ήθελα επίσης να ανακινήσω τις διαπραγματεύσεις τριμερούς διαλόγου μας, στις οποίες δεν ήμαστε σε θέση να καταλήξουμε σε συμφωνία για τη νομική βάση όσον αφορά το θόρυβο, τα βιβλία και την πιστοποίηση από τρίτους. Συνεπώς, αναμένω, Επίτροπε, ότι οι πολύ σαφείς δηλώσεις εκ μέρους της Επιτροπής όσον αφορά αυτά τα τρία ζητήματα θα ακολουθηθούν και εμείς στο Κοινοβούλιο θα το παρακολουθήσουμε αυτό. Ελπίζω ότι θα έχουμε μια καθαρή πλειοψηφία στο Σώμα την Πέμπτη και προσβλέπω σε αυτό.
<SPEAKER ID="155" NAME="Heide Rühle">
εξ ονόματος της Ομάδας Verts/ALE. - (DE) Κύριε Πρόεδρε, και εγώ θα ήθελα να ευχαριστήσω την εισηγήτρια και τους συναδέλφους μου. Ωστόσο, ως ομάδα λυπούμαστε που αναγκαστήκαμε να εκτελέσουμε αυτό το έργο υπό τεράστια πίεση χρόνου. Πιο συγκεκριμένα, λυπούμαστε για το γεγονός ότι δεν υπήρξε κατάλληλη πρώτη ανάγνωση στο Κοινοβούλιο, στην οποία οι άλλες επιτροπές που έχουν εργαστεί επί της οδηγίας, όπως η Επιτροπή Περιβάλλοντος, Δημόσιας Υγείας και Ασφάλειας των Τροφίμων και η Επιτροπή Βιομηχανίας, Έρευνας και Ενέργειας, θα είχαν επίσης μια ευκαιρία να μιλήσουν. Όπως έχει το πράγμα, πρακτικά εξαιρέθηκαν από την απόφαση. Θεωρώ ότι αυτό είναι ένα δημοκρατικό έλλειμμα, του οποίου πρέπει να επιληφθεί το Κοινοβούλιο. Χρειαζόμαστε σαφέστερες κατευθυντήριες οδηγίες ως προς τη συμφωνία σε πρώτη ανάγνωση που διαθέτουμε αυτήν τη στιγμή.
<P>
Όταν εξετάζω τα θετικά που έχουμε επιτύχει, πρέπει να πω ότι γενικά έχουμε επιφέρει αξιοσημείωτη βελτίωση. Βελτιώσαμε την έκθεση της Επιτροπής ξανά και τα αποτελέσματα που επιζητήσαμε στην πρώτη ανάγνωση είναι, σε πολλές περιπτώσεις, θετικά. Ωστόσο, για αυτόν το λόγο επίσης, θα μπορούσε να είχε εκτελεστεί μια ορθή διαδικασία.
<P>
Υπάρχουν ελλείψεις σε τρεις τομείς ιδίως και θα ήθελα να τις διευκρινίσω. " πρώτη έλλειψη είναι το θέμα της πιστοποίησης από μια ανεξάρτητη αρχή πιστοποίησης. Θα ήμασταν απόλυτα πρόθυμοι να συμβιβαστούμε ακόμα περισσότερο σε αυτό τον τομέα, για παράδειγμα για να απαιτήσουμε από τις επιχειρήσεις που έχουν αναφερθεί αρκετές φορές στο RAPEX (Σύστημα έγκαιρης προειδοποίησης για την ασφάλεια των τροφίμων) να υποβάλλονται σε ειδική πιστοποίηση. Θα ήμασταν προετοιμασμένοι σε σχέση με αυτό να διερευνήσουμε περισσότερο και να μελετήσουμε περισσότερο, καθώς και να συμβιβαστούμε, αλλά δεν υπήρξε καμία απολύτως συζήτηση με την Επιτροπή και το Συμβούλιο επ' αυτού του θέματος. Αυτό το θεωρώ εξαιρετικά λυπηρό, καθώς πιστεύω ότι θα είχε ωφελήσει την ασφάλεια των παιχνιδιών, αν είχαμε επιτύχει αυτή την πιστοποίηση από τρίτους, τουλάχιστον για ορισμένα παιχνίδια.
<P>
Ένα άλλο πρόβλημα - το οποίο έθιξε ήδη ο κ. Schwab - είναι ότι σε άλλους τομείς, αντιθέτως, είμαστε πολύ επιφυλακτικοί. Δεν γνωρίζω καμία περίπτωση στην οποία ένα παιδί έχει πνιγεί ή υποστεί άλλους τραυματισμούς ως αποτέλεσμα ενός βιβλίου εικόνων από χαρτόνι. Συνεπώς, δεν μπορώ να κατανοήσω γιατί τα βιβλία εικόνων από χαρτόνι αντιμετωπίζονται ως παιχνίδια και γιατί υπάρχουν ειδικές διαδικασίες για αυτά στην Ευρωπαϊκή Επιτροπή Τυποποίησης. Αυτό είναι ακατανόητο. Θα ήταν καλό αν είχαμε αποφασίσει να εξαιρέσουμε τα βιβλία εικόνων από χαρτόνι από αυτή την οδηγία - κάτι, παρεμπιπτόντως, για το οποίο ήταν υπέρ ολόκληρη η επιτροπή. Αυτή θα ήταν η σωστή απόφαση.
<P>
Νομίζω ότι, ως αποτέλεσμα της χρονικής πίεσης, στον τομέα των ουσιών ΚΜΑ, που περιλαμβάνει τα καρκινογόνα, σε ορισμένα σημεία η διατύπωση δεν είναι αρκετά σαφής. Σε αυτή την περίπτωση, επίσης, θα υποβάλουμε μια τροπολογία, προκειμένου να καταστήσουμε σαφές για ακόμη μία φορά ποια κατεύθυνση πρέπει να ακολουθήσουμε.
<P>
Για να επαναλάβω: θα ήμασταν σε θέση να δημιουργήσουμε καλύτερο έργο, αν είχαμε περισσότερο χρόνο και αν ήταν δυνατή η συμμετοχή των άλλων επιτροπών.
<SPEAKER ID="156" NAME="Seán Ó Neachtain">
εξ ονόματος της Ομάδας UEN. - (GA) Κύριε Πρόεδρε, κατά την περίοδο των Χριστουγέννων παρατηρείται η μεγαλύτερη κίνηση για το εμπόριο παιχνιδιών και τους κατασκευαστές παιχνιδιών. Είναι παράξενο ότι τα παιδιά μας, τα πιο ευάλωτα μέλη της κοινότητάς μας, συχνά κινδυνεύουν από προϊόντα που δεν ανταποκρίνονται στο πρότυπο. Αυτά τα προϊόντα έχουν μακρινή προέλευση και συχνά δεν γνωρίζουμε πώς κατασκευάστηκαν ή τι περιέχουν.
<P>
Περισσότερα από 22 εκατομμύρια παιχνίδια επιστράφηκαν σε ολόκληρο τον κόσμο κατά τα τελευταία πέντε έτη. Στη χώρα μου, την Ιρλανδία, 120.000 παιχνίδια επιστράφηκαν στη διάρκεια αυτής της περιόδου.
<P>
Είναι πηγή ανησυχίας το γεγονός ότι τα παιχνίδια που πωλούνται στην Ιρλανδία έχουν μακρινή προέλευση και δεν υπάρχει καμία βεβαιότητα ως προς την ποιότητά τους. Αυτό πρέπει να σταματήσει. Αυτή η οδηγία αποτελεί μια βελτίωση, αλλά είναι μόνο μια αρχή. Πρέπει να συνεχίσουμε και να εξασφαλίσουμε ότι αυτά τα προϊόντα είναι ασφαλή.
<SPEAKER ID="157" NAME="Eva-Britt Svensson">
εξ ονόματος της Ομάδας GUE/NGL. - (SV) Επανειλημμένα, ακούμε για προϊόντα που ανακαλούνται, επειδή είναι επικίνδυνα για τα παιδιά μας. Για να διαπιστώσουμε ποια είναι η κατάσταση στη σουηδική αγορά παιχνιδιών, ο συνάδελφός μου από το Αριστερό Κόμμα της Σουηδίας και εγώ φέραμε 17 διαφορετικά, τυχαίως επιλεγμένα παιχνίδια στη Στοκχόλμη και κατόπιν ζητήσαμε από ένα εργαστήριο να τα υποβάλει σε δοκιμή. Ένα περιείχε παράνομες ποσότητες μολύβδου και πέντε άλλα παιχνίδια περιείχαν βρωμιωμένα επιβραδυντικά φλόγας. Αυτό, φυσικά, είναι εντελώς απαράδεκτο. Καταδεικνύει ότι απαιτείται βελτιωμένη νομοθεσία, αλλά και βελτιωμένη εποπτεία. Τα νέα παιχνίδια πρέπει να υπόκεινται σε υποχρεωτικές ανεξάρτητες δοκιμές.
<P>
Τα παιδιά, όπως όλοι γνωρίζουμε, είναι ευφάνταστα και εφευρετικά και δεν χρησιμοποιούν τα παιχνίδια αποκλειστικά με τον τρόπο που ενδεχομένως να έχει προβλέψει ο κατασκευαστής. Είναι δύσκολο, αν όχι αδύνατο, να προβλεφθεί πώς θα χρησιμοποιήσουν τα παιδιά ένα συγκεκριμένο παιχνίδι. Συνεπώς, η νομοθεσία πρέπει επίσης να εφαρμοστεί στα σπασμένα παιχνίδια, καθώς τότε εκλύονται ορισμένες επικίνδυνες ουσίες. " ασφάλεια και η προστασία των παιδιών δεν είναι διαπραγματεύσιμα. Ο συμβιβασμός δεν είναι επιλογή. Χαιρετίζω την οδηγία, αλλά η Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών θα ήθελε να είχε προχωρήσει περαιτέρω, δηλαδή θεσπίζοντας μια πλήρη απαγόρευση στις ουσίες που προκαλούν αλλεργίες, στα καρκινογόνα, τα μεταλλαξιογόνα και τις τοξικές για την αναπαραγωγή ουσίες. " ασφάλεια των παιδιών είναι σημαντικότερη από τα βραχυπρόθεσμα οικονομικά οφέλη. Σας ευχαριστώ.
<SPEAKER ID="158" NAME="Hélène Goudin">
εξ ονόματος της ομάδας IND/DEM. - (SV) Για εμένα και πολλούς άλλους εδώ απόψε είναι προφανές ότι τα παιχνίδια πρέπει να είναι ασφαλή, καθώς τα ίδια τα μικρά παιδιά δεν μπορούν να διαβάσουν τα προειδοποιητικά κείμενα ή να αξιολογήσουν τους κινδύνους που μπορεί να προκύψουν. Τα προϊόντα δεν πρέπει επίσης να περιέχουν χημικά που θα μπορούσαν να είναι επιβλαβή για την υγεία. Το Junilistan, ως εκ τούτου, θεωρεί ότι η επικαιροποίηση της τρέχουσας νομοθεσίας στον τομέα είναι ευπρόσδεκτη, αλλά συγχρόνως θα ήθελα να προειδοποιήσω για τον ανεπαρκώς συγκεκαλυμμένο προστατευτισμό. Πρέπει να είναι δυνατόν τα παιχνίδια που πληρούν τις απαιτήσεις ασφαλείας να εισάγονται και να πωλούνται στην ΕΕ, ανεξάρτητα από το αν έχουν κατασκευαστεί στην ΕΕ ή την Ασία. Σας ευχαριστώ.
<SPEAKER ID="159" NAME="Zita Pleštinská" AFFILIATION="PPE-DE">
- (SK) Κυρίες και κύριοι, αυτή η συζήτηση λαμβάνει χώρα στην περίοδο πριν από τα Χριστούγεννα, όταν τα παιχνίδια καταλαμβάνουν εξέχουσα θέση μεταξύ όλων των Χριστουγεννιάτικων δώρων.
<P>
Οι γονείς και οι εκπαιδευτές πρέπει να βεβαιώνονται ότι τα παιχνίδια που πωλούνται στην ευρωπαϊκή αγορά πληρούν αυστηρές απαιτήσεις ασφαλείας και τα παιδιά, ως οι πλέον ανυπεράσπιστοι καταναλωτές, πρέπει να είναι τα καλύτερα προστατευμένα. Τα προβλήματα του μεγαλύτερου παραγωγού παιχνιδιών, της MATTEL, έχουν εστιάσει την προσοχή του κοινού στη σημασία της ατζέντας της Επιτροπής Εσωτερικής Αγοράς και Προστασίας των Καταναλωτών. Περισσότερο από ένα έτος έχει παρέλθει από τότε που το Ευρωπαϊκό Κοινοβούλιο υιοθέτησε μια δήλωση για την ασφάλεια των προϊόντων, ειδικά των παιχνιδιών, στην οποία εκκίνησε έργο για το πακέτο ασφάλειας προϊόντων που εγκρίθηκε το Μάρτιο του 2008.
<P>
Είμαι ευγνώμων για το γεγονός ότι η εισηγήτρια σεβάστηκε το συμβιβασμό που επετεύχθη για το πακέτο ασφαλείας προϊόντων για την εισαγωγή προϊόντων στην αγορά, στο οποίο συνεργάστηκα ως μία από τους εισηγητές για την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών. " οδηγία αντικατοπτρίζει τις επιστημονικές εξελίξεις των τελευταίων 20 ετών και απαγορεύει τη χρήση επικίνδυνων υλικών στα παιχνίδια. Οι παραγωγοί θα πρέπει επίσης να προσδιορίσουν σαφώς αλλεργιογόνα που θα μπορούσαν να είναι επιβλαβή για παιδιά ηλικίας κάτω των τριών ετών. Θα πρέπει να τοποθετήσουν προειδοποιήσεις στα παιχνίδια με εμφανή και κατάλληλο τρόπο και σε γλώσσα που θα κατανοεί ο καταναλωτής. " οδηγία περιέχει κανόνες για την τοποθέτηση της σήμανσης CE, πράγμα που συνιστά ορατή έκβαση ολόκληρης της διαδικασίας ενσωμάτωσης αξιολογήσεων συμμόρφωσης με την ευρύτερη έννοια του όρου.
<P>
Τοποθετώντας μια σήμανση CE σε ένα παιχνίδι, ο παραγωγός δηλώνει ότι είναι ένα προϊόν που πληροί όλες τις ισχύουσες απαιτήσεις και ότι ο ίδιος φέρει πλήρη ευθύνη για αυτό. " ίδια ευθύνη ισχύει επίσης σε όλη την αλυσίδα εφοδιασμού, όπου οι εποπτικές αρχές της αγοράς θα εκτελούν ποιοτικούς ελέγχους και θα εξασφαλίζουν ότι τα προϊόντα προς πώληση συμμορφώνονται πλήρως με τις υψηλές απαιτήσεις ασφαλείας.
<P>
Θα ήθελα να εξάρω το έργο της Marianne Thyssen, που κατόρθωσε να εξασφαλίσει συμφωνία κατά την πρώτη ανάγνωση. Πιστεύω ακράδαντα ότι ο συμβιβασμός που έχουμε επιτύχει θα εξασφαλίσει υψηλότερα επίπεδα ασφαλείας για τα παιχνίδια και συγχρόνως δεν θα περιορίσει τις δραστηριότητες των, επί το πλείστον, μικρομεσαίων παραγωγών παιχνιδιών.
<SPEAKER ID="160" NAME="Evelyne Gebhardt" AFFILIATION="PSE">
(DE) Κύριε Πρόεδρε, καρκινογόνα χημικά στις κουδουνίστρες των παιδιών; Μόλυβδος στα αυτοκινητάκια; Μαλακά παιχνίδια που προκαλούν αλλεργίες; Οι γονείς έχουν κάποιους λόγους ανησυχίας σε ό,τι αφορά την ασφάλεια των παιχνιδιών των παιδιών τους.
<P>
Συνεπώς, ήταν στοιχειώδες η προηγούμενη οδηγία, η οποία είχε ηλικία άνω των 20 ετών, να αντικατασταθεί από έναν επικαιροποιημένο νόμο που αντικατοπτρίζει τα πιο πρόσφατα ευρήματα. Αυτό ήταν αναγκαίο χάριν της υγείας και της ασφάλειας των παιδιών μας. Έχουμε επιτύχει κάποιο βαθμό και είμαι πολύ ικανοποιημένη για αυτό, καθώς επιτύχαμε μεγαλύτερη προστασία. Ως εκ τούτου, υπάρχουν αυστηρότεροι κανόνες για ουσίες που θα μπορούσαν να είναι καρκινογόνοι, μεταλλαξιογόνοι ή τοξικές για την αναπαραγωγή. Καθαρά εμφανείς και σαφώς διατυπωμένες προειδοποιήσεις υποδεικνύουν στους γονείς τις περιστάσεις υπό τις οποίες ένα παιχνίδι θα μπορούσε να είναι επικίνδυνο. Επιπλέον, επιτύχαμε στην πρόκληση της απαγόρευσης της χρήσης σε παιχνίδια πολλών αρωμάτων που ευθύνονται για τη διάδοση αλλεργιών. Όλα αυτά είναι παραδείγματα επιτυχίας που εμείς ως Ευρωπαϊκό Κοινοβούλιο επιτύχαμε μαζί με τα άλλα θεσμικά όργανα - το Συμβούλιο και την Επιτροπή.
<P>
Ωστόσο, εξακολουθεί να υπάρχει μια ατέλεια: επιθυμούσαμε πιστοποίηση των παιχνιδιών από ανεξάρτητους οργανισμούς δοκιμών, ώστε να μπορούμε επίσης να είμαστε πραγματικά βέβαιοι. Δεν αρκεί το παιχνίδι να βρίσκεται στο κατάστημα και να εκτελείται εκεί μια τυχαία δοκιμή. Όχι, θα ήταν αναγκαίο να δράσουμε με πολύ πιο συνεπή τρόπο από αυτή την άποψη. Στην πραγματικότητα, θα έπρεπε να κάνουμε ό,τι κάνουμε με τα αυτοκίνητα. Δεν πιστοποιούμε οι ίδιοι ότι το αυτοκίνητό μας είναι τεχνικώς αξιόπιστο. Χρειαζόμαστε έναν οργανισμό πιστοποίησης TÜV για τα παιχνίδια - και αυτό πρέπει να είναι τόσο αυταπόδεικτο όσο ο οργανισμός TÜV που έχουμε για τα αυτοκίνητα.
<P>
" Ευρωπαϊκή Επιτροπή δεν το επιθυμούσε αυτό, το Συμβούλιο των Υπουργών δεν το επιθυμούσε αυτό, η πλειοψηφία των Συντηρητικών και των Φιλελεύθερων δεν το επιθυμούσε αυτό. Θεωρώ εξαιρετικά λυπηρό το γεγονός ότι μέχρι στιγμής δεν έχουμε επιτύχει να το υλοποιήσουμε αυτό, αλλά υπάρχει μια τροπολογία επί της οποίας θα ψηφίσουμε την Πέμπτη. Ίσως, ωστόσο, να επιτύχουμε κάτι εκεί.
<SPEAKER ID="161" NAME="Zuzana Roithová" AFFILIATION="PPE-DE">
- (CS) Τον περσινό Σεπτέμβριο, προειδοποίησα στο YouTube και αλλού για τα αυξανόμενα περιστατικά επικίνδυνων παιχνιδιών και υποσχέθηκα ότι θα λαμβάναμε μέτρα εδώ, για να διασφαλίσουμε ότι μέχρι τα Χριστούγεννα η αγορά θα ήταν ασφαλέστερη. Πολλοί δημοσιογράφοι το γελοιοποίησαν αυτό, αλλά άλλοι κατανόησαν το ζήτημα. Εξαπολύθηκε ένα τόσο ισχυρό κύμα ελέγχων, ώστε μέχρι τα Χριστούγεννα εκατομμύρια επικίνδυνα παιχνίδια είχαν αποσυρθεί από την αγορά. Ακόμα και πριν από τα Χριστούγεννα. Εκτιμώ τον τρόπο με τον οποίο η Ευρωπαϊκή Επιτροπή ανταποκρίθηκε γρήγορα στο αίτημά μας και κατέθεσε μια νέα, σκληρότερη οδηγία. Επίσης, εκτιμώ πολύ το άρτιο έργο της κ. Thyssen. Χωρίς να λησμονώ να αναφέρω, φυσικά, την ευελιξία της γαλλικής Προεδρίας.
<P>
" οδηγία ανταποκρίνεται στις νέες εξελίξεις στα τεχνητά υλικά και επίσης στα ευρήματα σε σχέση με τη φυσική βλάβη στα παιδιά κ.λπ. Ως εκ τούτου, είναι αυστηρότερη για τους παραγωγούς, καθιστώντας παράλληλα ισχυρότερους τους εποπτικούς φορείς. Θεωρώ πολύ σημαντικό το γεγονός ότι η οδηγία αυξάνει επίσης ή μάλλον μεταφέρει τη νομική ευθύνη στους εισαγωγείς. Εξάλλου, το κύριο πρόβλημα δεν σχετίζεται με τους Ευρωπαίους παραγωγούς αλλά με τις εισαγωγές. Το 80% των περιπτώσεων αφορούν παιχνίδια κινεζικής προέλευσης. Επίσης, πιστεύω ακράδαντα ότι μέχρι το επόμενο έτος, δηλαδή, πριν καν τεθεί σε ισχύ η οδηγία, οι εισαγωγείς θα αρχίσουν να επιλέγουν πολύ προσεκτικά τα εργοστάσια - κινεζικά ή άλλα - από τα οποία θα εισάγουν παιχνίδια στην Ευρώπη. Και θα επιλέγουν μόνο τους παραγωγούς που πληρούν τις ευρωπαϊκές προδιαγραφές. Μακάρι να μπορούσε να επιτευχθεί το ίδιο και με άλλα προϊόντα.
<P>
Αυτό το μεσημέρι, είχα άλλη μια σύσκεψη με κατασκευαστές παιχνιδιών από τη Δημοκρατία της Τσεχίας και πρέπει να σας πω ότι θεώρησαν πολύ ευπρόσδεκτη αυτή την οδηγία και την εναρμόνιση των προτύπων. Φυσικά, θα ήθελαν να αυξήσουμε τη νομική ευθύνη των πιστοποιημένων φορέων δοκιμών. Αυτό οφείλεται στο ότι, ορισμένες φορές, παρά το γεγονός ότι έχουν πληρώσει για τις δοκιμές, οι επιθεωρητές αργά ή γρήγορα εντοπίζουν συγκεκριμένες ελλείψεις. Για τους μικρούς παραγωγούς, αυτές οι καθόλου ευκαταφρόνητες δαπάνες μπορεί να αποβούν εντελώς ανώφελες.
<P>
Θα ήθελα επίσης να επιστήσω την προσοχή σας στον τρόπο με τον οποίο παρακάμπτεται αυτή η οδηγία, όχι μόνο η υπάρχουσα αλλά πιθανώς η νέα που ψηφίζουμε επίσης αυτή την εβδομάδα. Παρότι πράγματι δεν θα είναι δυνατή η αναφορά "αυτό δεν είναι παιχνίδι" σε προϊόντα που μοιάζουν με παιχνίδια, οι παραγωγοί δυστυχώς θα τοποθετήσουν στα παιχνίδια τους τη σήμανση "διακοσμητικά". Αυτή η οδηγία είναι, ως εκ τούτου, ένα πρώτο βήμα και απομένουν πολλά να γίνουν ακόμα.
<SPEAKER ID="162" NAME="Arlene McCarthy" AFFILIATION="PSE">
Κύριε Πρόεδρε, είναι σαφές ότι, μετά τους πανικούς ασφαλείας των παιχνιδιών πέρυσι και τις ανακλήσεις εν όψει των Χριστουγέννων, ο τρέχων νόμος μας για την ασφάλεια των παιχνιδιών, που θεσπίστηκε το 1988, δεν μπορεί να αντιμετωπίσει τους νέους κινδύνους και απειλές για την ασφάλεια των παιδιών. Είκοσι έτη μετά, το 80% των παιχνιδιών στην ΕΕ και το 95% στην πατρίδα μου εισάγονται από τρίτες χώρες, κυρίως από την Κίνα. Είκοσι έτη μετά, είμαστε καλύτερα ενημερωμένοι για τους κινδύνους ορισμένων χημικών και ουσιών. Είκοσι έτη μετά, η σχεδίαση των παιχνιδιών έχει αλλάξει, με τα παιχνίδια να περιέχουν ισχυρούς μαγνήτες και περισσότερα ηλεκτρονικά στοιχεία, να χρησιμοποιούν λέιζερ και να εκπέμπουν περισσότερο θόρυβο. Για αυτό, ο πανικός για την ασφάλεια των παιχνιδιών και οι ανακλήσεις λειτούργησαν ως αφύπνιση για την Ευρώπη, προκειμένου να προβούμε σε ριζική αναθεώρηση, επικαιροποίηση και ενίσχυση των προτύπων του νόμου μας για την ασφάλεια των παιχνιδιών.
<P>
" νέα νομοθεσία μας θα κάνει περισσότερα, για να καθησυχάσει τους γονείς ότι τα παιχνίδια στα ράφια μας είναι ασφαλέστερα: όχι ασφαλή, αλλά ασφαλέστερα. Οι εισαγωγείς, όχι μόνο οι κατασκευαστές, θα είναι υπεύθυνοι να εξασφαλίζουν ότι τα παιχνίδια που φέρνουν στην Ευρώπη πληρούν τα αυστηρά νέα πρότυπά μας. Το γεγονός είναι ότι στους κατασκευαστές απαγορεύεται να χρησιμοποιούν επιβλαβείς ουσίες σε παιχνίδια, όπως μόλυβδο, ΚΜΑ και αρώματα, που μπορούν να προκαλέσουν ή να αποτελέσουν το έναυσμα για αλλεργίες στα παιδιά.
<P>
Έχουμε καταστήσει αυστηρότερους τους κανόνες για τους κινδύνους πνιγμού και ασφυξίας. Έχουμε θεσπίσει σαφέστερες και πιο αποτελεσματικές προειδοποιήσεις για τα παιχνίδια. " νομοθεσία θα λειτουργήσει μόνο, ωστόσο, αν τεθεί σε ισχύ, και για αυτό είναι θετικό το γεγονός ότι δίνουμε περισσότερη ισχύ σε αυτήν τη νομοθεσία στους εκτελεστικούς φορείς των 27 κρατών μελών, ώστε να απαιτήσουν όλες τις απαραίτητες πληροφορίες που χρειάζονται για οποιονδήποτε παράγοντα της αλυσίδας εφοδιασμού και, όπου είναι απαραίτητο, να διεξαγάγουν εφόδους στις εγκαταστάσεις. Επιπλέον, όλοι οι εκτελεστικοί φορείς της ΕΕ έχουν νομική υποχρέωση να συνεργάζονται και να μοιράζονται πληροφορίες, για να αντιμετωπίσουν τον κίνδυνο των ανασφαλών παιχνιδιών.
<P>
Επομένως, τα συγχαρητήριά μου στην κ. Thyssen. Χάρη στην καλή συνεργασία με την Επιτροπή και τη γαλλική Προεδρία έχουμε επιτύχει τρία πράγματα. Έχουμε εκπληρώσει την προθεσμία μας στο ψήφισμα του Ευρωπαϊκού Κοινοβουλίου πέρυσι για την ψήφιση ενός νέου νόμου ασφάλειας των παιχνιδιών πριν από τα Χριστούγεννα του 2008. Πιστεύω ότι, αν περιμέναμε περισσότερο, η νομοθεσία δεν θα ήταν καλύτερη. Μπορούμε να παράσχουμε στους γονείς τη βεβαιότητα ότι τα παιχνίδια που πωλούνται στην ΕΕ θα είναι ασφαλέστερα στο μέλλον και επίσης στέλνουμε σήμερα ένα ισχυρό μήνυμα στους κατασκευαστές, τους ιδιοκτήτες σημάτων και τους εισαγωγείς ότι πρέπει να ικανοποιούν τα υψηλά πρότυπα ασφαλείας μας, διαφορετικά δεν θα υπάρχει θέση για τα προϊόντα τους στα ράφια μας.
<P>
Υπερψηφίζοντας αυτόν το νόμο, διακηρύσσουμε καθαρά ότι δεν είμαστε προετοιμασμένοι να ανεχθούμε τοξικά και επικίνδυνα παιχνίδια στην Ευρώπη.
<SPEAKER ID="163" NAME="Εμμανουήλ Αγγέλακας" AFFILIATION="PPE-DE">
(EL) Κύριε Πρόεδρε, κύριε Επίτροπε, θα ήθελα αρχικά να συγχαρώ την εισηγήτρια για την πολύ καλή δουλειά της πάνω σε ένα τόσο δύσκολο και ευαίσθητο θέμα όπως είναι η ασφάλεια των παιχνιδιών. " κ. Thyssen εργάστηκε με μεγάλη μεθοδικότητα στις συζητήσεις με το Συμβούλιο και τη γαλλική Προεδρία αλλά και στην επιτροπή μας, της Εσωτερικής Αγοράς, και δέχθηκε αρκετούς συμβιβασμούς, ώστε να διαμορφωθεί ένα τελικό κείμενο που προάγει την ασφάλεια των παιχνιδιών, εξασφαλίζοντας όμως μια ισορροπία μεταξύ της προστασίας των καταναλωτών και της βιωσιμότητας των επιχειρήσεων παραγωγών παιχνιδιών. " οδηγία του 1988 μπορεί να ανταποκρίθηκε στις προσδοκίες και να εξασφάλισε ένα υψηλό επίπεδο ασφάλειας στα παιχνίδια για είκοσι χρόνια, ήταν όμως επιτακτική η ανάγκη για την αναθεώρηση και τον εκσυγχρονισμό της, καθώς σήμερα υπάρχουν στην αγορά νέοι τύποι παιχνιδιών, νέα υλικά και εργοστάσια παραγωγής, που είναι εγκατεστημένα σε χώρες εκτός Ευρωπαϊκής Ένωσης.
<P>
Βασική επιδίωξη ήταν η καλύτερη δυνατή προστασία των παιδιών και η παροχή αυξημένων εγγυήσεων για τους γονείς ότι τα παιχνίδια που αγοράζουν για τα παιδιά τους θα καλύπτονται από υψηλά επίπεδα ασφαλείας, καθώς και η ύπαρξη αυστηρότερων κυρώσεων για τους κατασκευαστές που δεν θα τηρούν τις εν λόγω απαιτήσεις. Πιστεύω ότι κάναμε προόδους σε αρκετά θέματα· ενδεικτικά αναφέρονται η απαγόρευση των χημικών καρκινογόνων ουσιών που χρησιμοποιούνται στα παιχνίδια και εμπνέουν μεγάλη ανησυχία για την υγεία των παιδιών, η σταδιακή μείωση των βαρέων μετάλλων που χρησιμοποιούνται στην κατασκευή παιχνιδιών, όπως το κάδμιο και ο μόλυβδος, η μείωση του καταλόγου των αρωματικών και αλλεργιογόνων ουσιών, η ξεχωριστή σήμανση για τα παιχνίδια που περιέχονται μέσα σε τρόφιμα αλλά και αυστηρότερες προδιαγραφές ασφαλείας για όλους τους κατασκευαστές παιχνιδιών.
<P>
Κλείνοντας την τοποθέτηση, θα ήθελα να επισημάνω ότι οι ευθύνες στον τομέα της ασφάλειας των παιχνιδιών είναι πολλαπλές, γι' αυτό το λόγο θα πρέπει οι εισαγωγείς και οι διανομείς να μεριμνήσουν για την τήρηση των προδιαγραφών. Πιστεύω ότι όλοι οι ενδιαφερόμενοι φορείς με τους ελεγκτικούς μηχανισμούς που διαθέτουν, και ιδιαίτερα οι καταναλωτικές οργανώσεις, θα παρακολουθήσουν στενά την εφαρμογή της νέας οδηγίας. Σήμερα γίνεται ένα μεγάλο βήμα! Είμαι βέβαιος ότι θα ακολουθήσουν στο μέλλον και άλλα.
<SPEAKER ID="164" NAME="Christel Schaldemose" AFFILIATION="PSE">
(DA) Κύριε Πρόεδρε, ως έχει επί του παρόντος, η πρόταση για τα παιχνίδια θα σημαίνει ότι, σε δύο έως τέσσερα έτη, τα παιδιά της Ευρώπης θα μπορούν να παίζουν με πολύ ασφαλέστερα παιχνίδια σε σύγκριση με σήμερα. Αυτό είναι θετικό, αλλά είναι επίσης αναγκαιότητα και, συνεπώς, υποστηρίζω πλήρως την πρόταση. Είναι αναγκαίο και θετικό ότι έχουμε βελτιώσει την ασφάλεια σε σύγκριση με τα τρέχοντα επίπεδα. Τούτου δοθέντος, πιστεύω επίσης ότι, στην πραγματικότητα, χάνουμε μια ευκαιρία όχι μόνο να διορθώσουμε την κατάσταση, αλλά να δημιουργήσουμε μια πραγματικά καλή κατάσταση για τα παιδιά μας . Πολλοί έθιξαν τα προβλήματα της πρότασης, επομένως θα επικεντρωθώ σε ένα πράγμα μόνο και αυτό είναι τα αρώματα.
<P>
Οι οσμές ή τα αρώματα στα παιχνίδια, νομίζω, αποτελούν πρόβλημα. Γνωρίζω καλά ότι το έργο που εκτελέστηκε οδήγησε στην εκ μέρους μας επέκταση της λίστας των απαγορευμένων αρωμάτων, αλλά δεν νομίζω ότι αρκεί η απλή επέκταση της λίστας. Πιστεύω ότι πρέπει να έχουμε πλήρη απαγόρευση. Αν κάποιος είναι αλλεργικός στα καρύδια, μπορεί να αποφεύγει την κατανάλωση καρυδιών. Αν κάποιος είναι αλλεργικός στο νικέλιο, μπορεί να αποφεύγει τη χρήση προϊόντων που περιέχουν νικέλιο, αλλά αν γίνει αλλεργικός σε οσμές ή αρώματα, καθίσταται δύσκολο να επισκέπτεται δημόσιους χώρους, επειδή δεν μπορεί να αποτρέψει τη χρήση τους από άλλους ανθρώπους. Ως εκ τούτου, νομίζω αρκετά απλά ότι θα έπρεπε να ήμασταν αυστηρότεροι εδώ και να είχαμε επιβάλει πλήρη απαγόρευση στα αρώματα, έχοντας κατά νου τα παιδιά μας. Τα αρώματα δεν επιτελούν καμία λειτουργία για τα παιδιά ή για το παιχνίδι. Για να μάθει κάποιος πώς μυρίζουν τα λουλούδια ή τα φρούτα, είναι καλύτερα να αγοράσει το φυσικό προϊόν.
<P>
Τούτου δοθέντος, η πρόταση, φυσικά, συνιστά σαφή βελτίωση της τρέχουσας κατάστασης και είναι πολύ θετικό το γεγονός ότι επίσης έχουμε καταστήσει αυστηρότερους τους κανόνες που αφορούν την εποπτεία της αγοράς και την ευθύνη των κρατών μελών. Ως εκ τούτου, πιστεύω ότι πρέπει σήμερα να στείλουμε ένα εξαιρετικά σαφές σήμα προς τα κράτη μέλη. Πρέπει να δοθεί μεγάλη έμφαση στο γεγονός ότι εκείνα είναι υπεύθυνα και πρέπει να εποπτεύουν την αγορά καλύτερα από ό,τι τώρα. Πρέπει να επιμείνουμε να χρησιμοποιούν περισσότερα χρήματα και πόρους, για να διασφαλίσουν ότι η αγορά εποπτεύεται, πράγμα που επίσης θα επιτρέψει στους νέους αυστηρότερους κανόνες να λειτουργήσουν στην πλήρη ισχύ τους.
<SPEAKER ID="165" NAME="Colm Burke" AFFILIATION="PPE-DE">
Κύριε Πρόεδρε, χαιρετίζω την έκβαση των διαπραγματεύσεων τριμερούς διαλόγου και πιστεύω ότι το κείμενο επί του οποίου θα ψηφίσουμε είναι ισόρροπη και θετική έκβαση για όλους.
<P>
" ασφάλεια των παιχνιδιών είναι υψίστης σημασίας τώρα και σε όλες τις περιόδους του έτους, διότι διακυβεύεται η υγεία και η ασφάλεια των παιδιών μας. Επικροτώ την αυστηρότητα των νέων μέτρων στην τρέχουσα πρόταση, όπως η απαγόρευση των ΚΜΑ και των αλλεργιογόνων αρωμάτων.
<P>
Χαιρετίζω επίσης την ισόρροπη φύση της πρότασης. Υπάρχουν περισσότεροι από 2.000 κατασκευαστές παιχνιδιών στην ΕΕ. " μεγάλη πλειονότητα προσέχει πάρα πολύ, ώστε ένα προϊόν που κυκλοφορεί στην αγορά να είναι ασφαλές. Δεν θα έπρεπε να υποφέρουν εξαιτίας των χαμηλών προτύπων που υιοθετούνται από μια μικρή μειονότητα ή των χαμηλών προτύπων που εφαρμόζονται από ορισμένους εισαγωγείς και διανομείς.
<P>
Αυτό που μας έχουν διδάξει οι πρόσφατες ιστορίες πανικού είναι να μην αντιδρούμε υπερβολικά απαγορεύοντας εντελώς ορισμένα παιχνίδια, αλλά να διασφαλίζουμε ότι εντείνουμε την επιβολή των κανόνων που είναι ήδη σε ισχύ. Πιστεύω ότι αυτό το κείμενο εκπροσωπεί μια τέτοια ισορροπία και, συνεπώς, θα ήθελα να επαινέσω τη συνάδελφό μου, κ. Thyssen, και όλους όσοι εργάστηκαν για να δημιουργήσουν αυτή την επιτυχημένη οδηγία.
<SPEAKER ID="166" NAME="Hiltrud Breyer" AFFILIATION="Verts/ALE">
(DE) Κύριε Πρόεδρε, τα τοξικά παιχνίδια δεν ανήκουν στα χέρια των παιδιών και κανείς από εμάς δεν επιθυμεί να τοποθετήσει τοξικά παιχνίδια κάτω από το Χριστουγεννιάτικο δέντρο. Ωστόσο, η Επιτροπή έχει κάνει μόνο μια απρόθυμη αρχή σε σύνδεση με την Οδηγία της ΕΕ για τα Παιχνίδια και δυστυχώς δεν έχει βελτιωθεί από αυτόν το συμβιβασμό.
<P>
" πρόθεση δεν είναι να μας εξαπατήσει σχετικά με την ασφάλεια επικίνδυνων χημικών, καθώς υπάρχουν χαίνοντα κενά νομοθεσίας που εξακολουθούν να παραμένουν σε αυτόν το συμβιβασμό, εφόσον κατ' αρχάς δεν υπάρχει σαφής απαγόρευση για τοξικά βαρέα μέταλλα. Είναι ανεξήγητο γιατί το κάδμιο και ο μόλυβδος εξακολουθούν να επιτρέπονται στα παιδικά παιχνίδια. Το ίδιο ισχύει για το χρώμιο, τον υδράργυρο και τον οργανικό ψευδάργυρο. Δεν ανήκουν στα χέρια των παιδιών, ούτε καν στις μικρότερες ποσότητες. Επομένως, κ. Verheugen, ωραιοποιούσατε την κατάσταση όταν ισχυριστήκατε, κατά την τελευταία ενέργεια ανάκλησης, ότι ο μόλυβδος απαγορεύεται στα παιδικά παιχνίδια.
<P>
Αυτός ο συμβιβασμός επιτρέπει πρόσθετες τιμές ορίου για ουσίες υψηλού κινδύνου, παρότι το ύψος τους είναι μόνο το μισό από εκείνο που προβλέπει η Επιτροπή. Μόνο μια σαφής απαγόρευση θα δημιουργήσει ασφάλεια. Δυστυχώς, η ΕΕ έχει αποφύγει την ευθύνη της για αυτή την καθαρή προστασία των παιδιών.
<P>
Το ίδιο ισχύει για τα αλλεργιογόνα αρώματα. Σε αυτή την περίπτωση, δεν έχουμε κατορθώσει να απαγορεύσουμε όλα τα αλλεργιογόνα αρώματα, όπως προτείναμε στην Επιτροπή Περιβάλλοντος, Δημόσιας Υγείας και Ασφάλειας των Τροφίμων. Οι τιμές ορίου για το θόρυβο είναι επίσης απογοητευτικές, καθώς δεν έχει συμφωνηθεί σαφής στόχος επ' αυτού.
<SPEAKER ID="167" NAME="Jacques Toubon" AFFILIATION="PPE-DE">
(FR) Κύριε Πρόεδρε, κυρίες και κύριοι, θα ήθελα απλώς να τονίσω, σε αυτό το θέμα, πόσο ικανά είναι τα θεσμικά όργανα της Κοινότητας να αντιδρούν, προκειμένου να επιλύσουν αποτελεσματικά τα προβλήματα των συμπολιτών μας.
<P>
Ήταν καλοκαίρι του 2007, όταν ξέσπασε ένα πλήθος σκανδάλων. Το Κοινοβούλιο απαίτησε τη λήψη μέτρων. " Επιτροπή κατέβαλε προσπάθειες και, σήμερα, είμαστε σε θέση να υιοθετήσουμε αυτή την οδηγία για την ασφάλεια των παιχνιδιών, που σηματοδοτεί ένα σημαντικό βήμα προόδου.
<P>
Φυσικά, αυτό οφείλεται πρωτίστως - αυτό πρέπει να τονιστεί - στην εισηγήτριά μας και στο έργο που έχει εκτελεστεί, για να συμφιλιώσει αυτό που, κατά την αρχή, ήταν αντικρουόμενες θέσεις. Σήμερα, έχουμε ένα αποτελεσματικό και ισόρροπο κείμενο το οποίο, για παράδειγμα, θα καταστήσει δυνατή - και η Επιτροπή μόλις δεσμεύτηκε σε αυτό - την επανεξέταση του προτύπου που εφαρμόζεται στα παιδικά βιβλία και το οποίο ασχολείται με πολύ ισόρροπο τρόπο με τα αρώματα που υπάρχουν σε ένα πλήθος παιχνιδιών.
<P>
Πρόκειται για το τέλειο παράδειγμα νομοθεσίας από τους Ευρωπαίους για τους Ευρωπαίους και πρέπει να ειπωθεί ότι αυτό το Σώμα έχει διαδραματίσει σημαντικό ρόλο σε αυτό.
<SPEAKER ID="168" NAME="Günter Verheugen">
Αντιπρόεδρος της Επιτροπής. - (DE) Κύριε Πρόεδρε, κυρίες και κύριοι, θα ήθελα να διεξέλθω ορισμένα από τα προβλήματα που είναι σχετικά σε αυτήν τη συζήτηση.
<P>
Πρώτον, για το θέμα των χημικών, οι κανόνες που θεσπίζονται εδώ δεν μπορούν να γίνουν αυστηρότεροι από ό,τι είναι επί του παρόντος. Δεν είναι δυνατή η πλήρης απαγόρευση των χημικών, επειδή υπάρχουν σε ποσότητες ιχνών στη φύση. Κυρία Breyer, δεν μπορώ να σας αποτρέπω από την παράβλεψη των κανόνων της φύσης, αλλά αυτό που έχετε κάνει είναι ανεύθυνη κινδυνολογία: Πρέπει να το καταστήσω αρκετά σαφές αυτό. Δίνετε την εντύπωση ότι οι Ευρωπαίοι νομοθέτες δίνουν στα παιδιά δηλητηριώδη παιχνίδια, όταν συμβαίνει το ακριβώς αντίθετο. Αποκηρύσσω έντονα τον υπαινιγμό πίσω από την εισήγησή σας.
<P>
Αυτό που έχουμε κάνει εδώ δεν έχει γίνει ποτέ στο παρελθόν. Φυσιολογικά, ο κανόνας, σε αυτό το Κοινοβούλιο καθώς και αλλού, είναι ότι μια ουσία απαγορεύεται, αν έχει καταδειχθεί ότι είναι επιβλαβής. Σε αυτή την περίπτωση, συμβαίνει το αντίθετο: απαγορεύονται ουσίες και κατόπιν εγκρίνονται μόνο αν μπορεί να καταδειχθεί οριστικά ότι είναι ασφαλείς. Θα ήθελα να μάθω τι άλλο θα μπορούσε να αναμένεται να κάνουμε. Δεν μπορούμε να κάνουμε τίποτα περισσότερο από αυτό που γίνεται ήδη εδώ και οποιοσδήποτε δίνει την εντύπωση ότι αυτό που έχουμε κάνει εδώ δεν παρέχει επαρκή προστασία για τα παιδιά - λυπούμαι που το λέω - παραπλανά εσκεμμένα το ευρωπαϊκό κοινό. Δεν μπορώ να φανταστώ για ποιο λόγο θα το κάνατε αυτό.
<P>
Τα σχόλιά σας όσον αφορά το θόρυβο - ότι τα παιχνίδια πρέπει, φυσικά, να μην προκαλούν βλάβη στην ακοή - είναι αρκετά σωστά: για αυτό η οδηγία περιέχει κανόνες που αφορούν αυτό. Τα όρια, δηλαδή τα όρια ντεσιμπέλ, θεσπίζονται, όπως είναι φυσιολογικό, στην ευρωπαϊκή νομοθεσία: η Οδηγία για τα Παιχνίδια δεν είναι τίποτα ιδιαίτερο από αυτή την άποψη. Οι τεχνικοί κανονισμοί θεσπίζονται ως μέρος της διαδικασίας τυποποίησης και το ίδιο ισχύει εδώ. Ως εκ τούτου, τα επίπεδα ντεσιμπέλ θα θεσπιστούν στη διάρκεια της διαδικασίας τυποποίησης και η οδηγία παρέχει τη νομική βάση για να συμβεί αυτό.
<P>
Όσον αφορά το θέμα των βιβλίων, εξεπλάγην πολύ όταν αυτό προέκυψε ως θέμα κατά τις πρόσφατες ημέρες. " λέξη "βιβλία" δεν εμφανίζεται ούτε μία φορά στο κείμενο ενώπιόν μας. Τίποτα δεν αλλάζει όσον αφορά την τρέχουσα θέση. Φαίνεται ότι ένας από τους Γερμανούς κατασκευαστές έχει ξεκινήσει μια εκστρατεία στον τύπο για αυτό το θέμα και ασκεί έντονη πίεση στο Ευρωπαϊκό Κοινοβούλιο. Ούτε μία λέξη από αυτά δεν αληθεύει: τίποτα απολύτως δεν αλλάζει όσον αφορά την τρέχουσα θέση. " Επιτροπή, ωστόσο, είναι αρκετά πρόθυμη να διασφαλίσει - επειδή είναι το σωστό, όπως επιθυμεί το Κοινοβούλιο - ότι τα εφαρμοστέα πρότυπα βελτιώνονται και εκσυγχρονίζονται. " Επιτροπή θα εκδώσει οδηγίες σε σχέση με αυτό.
<P>
Όσον αφορά την πιστοποίηση από τρίτους - και το λέω αυτό στον όμιλο TÜV σε αυτό το Σώμα - η πεποίθηση ότι ένα παιχνίδι, ή οποιοδήποτε προϊόν, στην Ευρώπη θα καταστεί ασφαλέστερο, επειδή έχει πιστοποιηθεί από έναν τρίτο φορέα είναι, δυστυχώς, αβάσιμη. " Επιτροπή πραγματικά έχει τώρα τα αποτελέσματα επί πολλά έτη όσον αφορά την ασφάλεια των προϊόντων. Δεν υπάρχει τίποτα - απολύτως τίποτα - που να υποδεικνύει ότι η πιστοποίηση από τρίτους κάνει τα προϊόντα ασφαλέστερα. Απαιτούμε τέτοια πιστοποίηση από τρίτους σε περιπτώσεις όπου - και αυτή είναι μια αρχή της ευρωπαϊκής νομοθεσίας την οποία αυτό το Σώμα έχει τηρήσει επί πάρα πολλά έτη - το εν λόγω προϊόν είναι εξαιρετικά σύνθετο.
<P>
Αγαπητή μου κ. Gebhardt, θα το επαναλάβω: υπάρχει κάποια διαφορά πολυπλοκότητας ανάμεσα σε ένα προϊόν υψηλής τεχνολογίας, όπως ένα σύγχρονο αυτοκίνητο, και ένα αρκουδάκι. Νομίζω ότι είναι λίγο υπερβολικό να προσπαθούμε να συγκρίνουμε τέτοια πράγματα.
<P>
Αυτή η οδηγία επίσης, ως συνήθως, απαιτεί πιστοποίηση από τρίτους στις περιπτώσεις όπου δεν υπάρχουν πρότυπα. Θα σας παρακαλούσα θερμά να μην πιστέψετε ότι το μόνο που χρειάζεται να κάνετε προκειμένου να έχετε ένα ασφαλές παιχνίδι είναι να εμπιστευθείτε την πιστοποίηση σε έναν τρίτο φορέα. Οι κίνδυνοι που προκύπτουν στην πράξη δεν μπορούν να καταπολεμηθούν καθόλου μέσω της πιστοποίησης. Απλώς εξετάστε τις περιπτώσεις που αναφέρθηκαν εδώ: τα προβλήματα δεν αφορούσαν το πρωτότυπο προϊόν που υποβλήθηκε στον τρίτο φορέα, αλλά την αλυσίδα εφοδιασμού - οι κατασκευαστές ήταν αναξιόπιστοι. Μόνο ο κατασκευαστής του προϊόντος είναι σε θέση να εγγυηθεί την πλήρη αξιοπιστία και ασφάλεια της αλυσίδας εφοδιασμού του. Θα σας παρακαλούσα θερμά να απομακρυνθείτε από αυτή την αρχή και να αποδώσετε στους κατασκευαστές πλήρη ευθύνη για την ασφάλεια των προϊόντων τους. Δεν αληθεύει ότι οι κατασκευαστές απλώς πρέπει να πουν "το προϊόν μου είναι ασφαλές" ή "το παιχνίδι μου είναι ασφαλές". Πρέπει να είναι σε θέση, κατόπιν αίτησης των εποπτικών αρχών της αγοράς, να τεκμηριώσουν αυτό το γεγονός ανά πάσα στιγμή, πλήρως και χωρίς κενά. Ελέγχεται και πρέπει να ελέγχεται και το ίδιο ισχύει για τους εισαγωγείς.
<P>
Αυτοί είναι κανόνες οι οποίοι, κατά την άποψή μου, δεν μπορούν να γίνουν αυστηρότεροι, επειδή εγγυώνται ήδη το ανώτερο δυνατό επίπεδο αποτελεσματικότητας. Ωστόσο, συμφωνώ με όλους εκείνους που είπαν ότι εξαρτάται σε μεγάλο βαθμό από τα κράτη μέλη να λάβουν πραγματικά σοβαρά υπ' όψιν αυτούς τους ελέγχους και να προεκτείνουν τις ευκαιρίες για την εποπτεία της αγοράς.
<P>
Όσον αφορά το θέμα των αρωμάτων, και εδώ δεν ακολουθώ εντελώς τη λογική του επιχειρήματος. Πραγματικά διερωτώμαι ποιο θα ήταν το νόημα της απαγόρευσης χρήσης σε παιχνίδια αρωμάτων τα οποία επιτρέπεται να χρησιμοποιούνται σε καλλυντικά που προορίζονται για παιδιά και τα οποία εφαρμόζονται απευθείας στο δέρμα των παιδιών. Το να επιτρέπονται τα αρώματα σε αυτά τα προϊόντα και να απαγορεύονται στα παιχνίδια, απλώς για να μην μυρίζουν τόσο απαίσια, απλώς δεν έχει καμία λογική. Εντούτοις, αυτή η οδηγία στην πραγματικότητα προχωρεί περαιτέρω από την Οδηγία Καλλυντικών, κατά το ότι απαγορεύει αρώματα που απλώς υπόκεινται σε μια απαίτηση σήμανσης στην Οδηγία Καλλυντικών. Και εδώ, συνεπώς, δεν βλέπω τι άλλο θα μπορούσαμε να κάνουμε.
<P>
Επιτρέψτε μου να ολοκληρώσω λέγοντας το εξής: έχουν προταθεί εδώ τροπολογίες και το Ευρωπαϊκό Κοινοβούλιο είναι φυσικά ελεύθερο να τις υιοθετήσει, αλλά πρέπει να σας επισημάνω ότι αυτό το έγγραφο αντιπροσωπεύει ένα γενικό συμβιβασμό με το Συμβούλιο, το Κοινοβούλιο και την Επιτροπή και ότι, για παράδειγμα, η τροπολογία που προτάθηκε από την κ. Gebhardt για την πιστοποίηση από τρίτους θα αποτρέψει αυτόν το συμβιβασμό. Με άλλα λόγια, αν το Ευρωπαϊκό Κοινοβούλιο υιοθετήσει αυτή την τροπολογία, η οδηγία θα αποτύχει και δεν θα την έχουμε στη διάθεσή μας.
<P>
Δεν είναι δυνατό να επιτυγχάνετε πάντα αυτό που επιθυμείτε. Είναι - θα το ξαναπώ - ένας γενικός συμβιβασμός. Είναι ένας ισόρροπος συμβιβασμός και δημιουργεί ένα επίπεδο ασφάλειας παιχνιδιών που είναι εφικτό και αναγκαίο. Θα σας καλούσα ανυπερθέτως να συμφωνήσετε σε αυτό τον γενικό συμβιβασμό.
<P>
Αντιπρόεδρος της Επιτροπής. -
<P>
Δηλώσεις της Ευρωπαϊκής Επιτροπής για την υιοθέτηση της Οδηγίας του Ευρωπαϊκού Κοινοβουλίου και του Συμβουλίου για την ασφάλεια των παιχνιδιών (έκθεση Thyssen)
<P>
Δήλωση της Ευρωπαϊκής Επιτροπής για την εποπτεία πτυχών ασφαλείας (Άρθρο 47)
<P>
Μετά τη θέση σε ισχύ της αναθεωρημένης Οδηγίας για την Ασφάλεια των Παιχνιδιών, η Επιτροπή θα εποπτεύει εκ του σύνεγγυς όλες τις εξελίξεις που αφορούν την εφαρμογή της, προκειμένου να αξιολογήσει αν παρέχει επαρκές επίπεδο ασφάλειας παιχνιδιών, ιδίως όσον αφορά την εφαρμογή των διαδικασιών αξιολόγησης συμμόρφωσης, όπως ορίζονται στο Κεφάλαιο IV.
<P>
" αναθεωρημένη Οδηγία για την Ασφάλεια των Παιχνιδιών προβλέπει μια υποχρέωση αναφοράς των κρατών μελών για την κατάσταση που αφορά την ασφάλεια των παιχνιδιών, την αποτελεσματικότητα της Οδηγίας και την εποπτεία της αγοράς που εκτελείται από τα κράτη μέλη.
<P>
" αξιολόγηση από την Επιτροπή θα βασίζεται μεταξύ άλλων στις εκθέσεις των κρατών μελών που θα υποβληθούν τρία έτη μετά την ημερομηνία εφαρμογής της Οδηγίας με ιδιαίτερη εστίαση στην εποπτεία της αγοράς στην Ευρωπαϊκή Ένωση και στα εξωτερικά της σύνορα.
<P>
" Επιτροπή θα αναφέρει στο Ευρωπαϊκό Κοινοβούλιο το αργότερο ένα έτος μετά την υποβολή των εκθέσεων των κρατών μελών.
<P>
Δήλωση της Ευρωπαϊκής Επιτροπής για τις απαιτήσεις που αφορούν παιχνίδια τα οποία σχεδιάζονται να εκπέμπουν ήχο (Παράρτημα II. I. 10)
<P>
Βάσει της νέας θεμελιώδους απαίτησης ασφαλείας για παιχνίδια τα οποία σχεδιάζονται να εκπέμπουν ήχο υπό την Οδηγία Ασφάλειας των Παιχνιδιών, η Επιτροπή θα δώσει εντολή στην Ευρωπαϊκή Επιτροπή Τυποποίησης να καταρτίσει ένα αναθεωρημένο πρότυπο που περιορίζει τις τιμές αιχμής τόσο για τον κρουστικό όσο και για τον παρατεταμένο θόρυβο που εκπέμπεται από παιχνίδια, προκειμένου να προστατεύσει επαρκώς τα παιδιά από τον κίνδυνο εξασθένισης της ακοής.
<P>
Δήλωση της Ευρωπαϊκής Επιτροπής για την ταξινόμηση των βιβλίων (Παράρτημα I. 17)
<P>
Λαμβάνοντας υπ' όψιν τις δυσκολίες που αφορούν τις σχετικές δοκιμές οι οποίες απαιτούνται στα εναρμονισμένα πρότυπα παιχνιδιών EN 71:1 για βιβλία που κατασκευάζονται από χαρτόνι και χαρτί, η Επιτροπή θα δώσει εντολή στην Ευρωπαϊκή Επιτροπή Τυποποίησης να καταρτίσει ένα αναθεωρημένο πρότυπο που καλύπτει επαρκείς δοκιμές για τα παιδικά βιβλία.
<SPEAKER ID="170" NAME="Marianne Thyssen">
εισηγήτρια. - (NL) Κύριε Πρόεδρε, κ. Πρόεδρε της Επιτροπής, Προεδρεύουσα του Συμβουλίου, κυρίες και κύριοι, θα ήθελα να τους ευχαριστήσω όλους για τις εισηγήσεις τους και να εκφράσω την ικανοποίησή μου για τον τρόπο διαγωγής των άλλων πολιτικών θεσμικών οργάνων σε αυτό.
<P>
Θα ήθελα να επισημάνω, ωστόσο, ότι δεν πρόκειται απλώς για ένα συμβιβασμό στον οποίο το Ευρωπαϊκό Κοινοβούλιο χρειάστηκε να κάνει μεγάλες υποχωρήσεις. Το αντίστροφο, στην πραγματικότητα. Σχεδόν επιτύχαμε καθαρή σαρωτική νίκη σε όλα τα βασικά στοιχεία. Κατορθώσαμε να επιτύχουμε καλές συμφωνίες με την Επιτροπή και το Συμβούλιο. Κατορθώσαμε να πείσουμε τα άλλα θεσμικά όργανα σε πολλούς τομείς να αποδεχθούν τις πολύ αυστηρές προτάσεις μας και να προχωρήσουν ένα βήμα περαιτέρω από αυτό που αρχικά οριζόταν στην πρόταση της Επιτροπής. Ως εκ τούτου, είμαι πολύ ευτυχής εισηγήτρια, γνωρίζοντας ότι έχουμε επιτύχει αυτήν τη συμφωνία.
<P>
Επίσης, άκουσα τις δηλώσεις σας, Επίτροπε. Σας άκουσα να λέτε ότι έχετε περί πολλού την εποπτεία της αγοράς και υποθέτω ότι, στη διάρκεια της εποπτικής διαδικασίας, η Επιτροπή θα καταβάλει ιδιαίτερη προσοχή στον τρόπο με τον οποίο τα κράτη μέλη εκτελούν το καθήκον τους για εποπτεία της αγοράς. Άκουσα επίσης ξανά τη θέση σας για τις διαδικασίες αξιολόγησης συμμόρφωσης. Περιττό να πω ότι μπορούμε να συμπεριλάβουμε στη διαδικασία εποπτείας ό,τι πρέπει να περιληφθεί. Ωστόσο, όντως η πιστοποίηση από τρίτους δεν προσφέρει κατά κανέναν τρόπο όλη αυτή την πολύ μεγαλύτερη ασφάλεια και τα προβλήματα έγκεινται όχι στο μοντέλο τύπου στο οποίο βασίζεται η περαιτέρω αλυσίδα παραγωγής, αλλά κάπου αλλού.
<P>
Σας άκουσα επίσης να λέτε, Επίτροπε, ότι θέλετε να ρυθμίσετε περαιτέρω τα πρότυπα θορύβου και να τα τελειοποιήσετε μέσω τυποποίησης - το ίδιο ισχύει για τα βιβλία, που επίσης ρυθμίζονται από πρότυπα - και ότι θα έπρεπε να εξετάσουμε τον τρόπο με τον οποίο μπορεί να δοθεί μεγαλύτερη ασφάλεια δικαίου σε αυτό τον τομέα. Νομίζω ότι εμείς ως Κοινοβούλιο πρέπει να θεωρούμε εαυτούς τυχερούς, επειδή έχουμε τόσο καλές επαφές με τα άλλα θεσμικά όργανα και αυτό πιθανώς θα οδηγήσει σε ένα υπέροχο Χριστουγεννιάτικο δώρο για τις ευρωπαϊκές οικογένειες, δηλαδή ασφαλή, ή μήπως θα ήταν καλύτερα να πω ακόμα ασφαλέστερα, παιχνίδια εφεξής.
<SPEAKER ID="171" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη 18 Δεκεμβρίου 2008.
<P>
Γραπτές δηλώσεις (άρθρο 142 του Κανονισμού)
<SPEAKER ID="995" NAME="Adam Bielan  " LANGUAGE="PL">
Κύριε Πρόεδρε, όλοι θέλουμε να εξασφαλίσουμε ότι τα παιχνίδια που διατίθενται στην αγορά δεν απειλούν την ασφάλεια των παιδιών μας. Συμφωνώ πλήρως ότι οι γονείς πρέπει να έχουν τη βεβαιότητα ότι, όταν αγοράζουν ένα παιχνίδι, αυτό δεν θα θέσει την υγεία των παιδιών τους σε κίνδυνο. Εντούτοις, θεωρώ ότι η επιβολή πρόσθετων απαιτήσεων τυποποίησης από έναν τρίτο εντελώς ανεξάρτητο από τον παραγωγό δεν θα βελτιώσει σημαντικά τις εγγυήσεις ασφαλείας των παιχνιδιών που παράγονται. Οπωσδήποτε θα αυξήσει το κόστος της παραγωγής τους, ωστόσο, και αυτό θα επιδράσει αρνητικά στον τομέα κατασκευής παιχνιδιών στα κράτη μέλη.
<P>
Στην Πολωνία, για παράδειγμα, υπάρχουν πολλές επιχειρήσεις που παράγουν πολύ καλής ποιότητας παιχνίδια, τα οποία κατασκευάζονται από ξύλο ή συνθετικές ουσίες. " συντριπτική πλειονότητα αυτών των επιχειρήσεων είναι μικρομεσαίες επιχειρήσεις που απασχολούν λιγότερους από 10 εργαζόμενους. Αυστηρότερες διατάξεις θα οδηγούσαν σε σημαντική αύξηση της τιμής των παιχνιδιών που καλύπτονται από πιστοποιητικά αυτής της φύσης. Αυτό θα οδηγούσε στο κλείσιμο πολλών μικρομεσαίων επιχειρήσεων και στην απώλεια χιλιάδων θέσεων απασχόλησης.
<P>
" απαίτηση απόκτησης ανεξάρτητης αξιολόγησης για ένα προϊόν δεν θα εγγυόταν ότι τα παιδιά μας θα έπαιζαν όλα με ασφαλέστερα προϊόντα, επειδή, σε κάθε περίπτωση, οι καταναλωτές θα επέλεγαν τα φθηνότερα αγαθά. Ως εκ τούτου, πιστεύω ότι ο συμβιβασμός που επετεύχθη με το Συμβούλιο είναι θετικός και αξίζει την υποστήριξή μας όπως παρουσιάστηκε από την εισηγήτρια.
<SPEAKER ID="172" NAME="Šarūnas Birutis  " AFFILIATION="ALDE">
γραπτώς. - (LT) Κατ' ουσίαν, αυτή η Οδηγία δεν αλλάζει το τρέχον ρυθμιστικό σύστημα, αλλά το βελτιώνει και το καθιστά αυστηρότερο. Συμφωνώ πλήρως με την εισηγήτρια ότι στη συζήτηση αυτής της νομικής πράξης η περισσότερη προσοχή επικεντρώθηκε στα εξής σημεία:
<P>
το θέμα της χρήσης καρκινογόνων, χημικών και αρωματικών ουσιών στα παιχνίδια, τις διαδικασίες αξιολόγησης της ασφάλειας των παιχνιδιών, τις απαιτήσεις για ειδικές προειδοποιήσεις, τον τομέα εφαρμογής της Οδηγίας, την ευελιξία της και τη σχέση με άλλες Κοινοτικές πράξεις.
<P>
" πλήρης απαγόρευση καρκινογόνων, μεταλλαξιογόνων, τοξικών, αλλεργιογόνων και αρωματικών ουσιών θα έπρεπε να αξιολογηθεί από την άποψη της πρακτικής εφαρμογής της Οδηγίας. Ενδεχομένως είναι δύσκολο ή πολύ δαπανηρό να αφαιρεθούν τα φυσικά κατάλοιπα ορισμένων επιβλαβών ουσιών που βρίσκονται σε άλλα υλικά, επομένως, είναι δύσκολη η πρακτική εφαρμογή. Από την άλλη πλευρά, κάποιο είδος κατηγορικού κανόνα που απαγορεύει όλες τις ουσίες οι οποίες είναι καρκινογόνοι, αλλεργιογόνοι κ.λπ. θα είναι δύσκολο να εφαρμοστεί, για τον απλό λόγο ότι μια πεπερασμένη λίστα τέτοιων ουσιών δεν υπάρχει και δεν μπορεί να υπάρξει, καθώς είναι πολύ δύσκολος ο σαφής διαχωρισμός μεταξύ εκείνων των ουσιών που είναι επιβλαβείς και εκείνων που δεν είναι.
<P>
Μια πλήρης απαγόρευση όλων των αρωματικών ουσιών θα ήταν ένα δυσανάλογο μέτρο και θα είχε αρνητικό αντίκτυπο σε ορισμένους κατασκευαστές παιχνιδιών.
<P>
Με χαροποίησε το γεγονός ότι, στη διάρκεια της ψηφοφορίας, η Επιτροπή Βιομηχανίας, Έρευνας και Ενέργειας έδειξε κατανόηση και δεν άσκησε πολλή πίεση κατά την ενίσχυση της αυστηρότητας των απαιτήσεων της Οδηγίας, καθώς ούτε οι επιχειρήσεις ούτε οι ίδιοι οι καταναλωτές θα επωφελούνταν από αυτό. Όταν θεσπίζονται παράλογα αυστηρές απαιτήσεις, ο πειρασμός να μην τηρηθούν αυξάνει και, αν τηρούνται, υπάρχουν αρνητικές παρενέργειες. Ας μην λησμονούμε ότι εκείνος που πληρώνει για όλα στο τέλος είναι συνήθως ο καταναλωτής.
<SPEAKER ID="173" NAME="Małgorzata Handzlik  " AFFILIATION="PPE-DE">
γραπτώς. - (PL) " σημερινή συζήτηση είναι ιδιαίτερα καίρια στο πλαίσιο της περιόδου πριν από τα Χριστούγεννα. Στη βιασύνη να κάνουμε τις Χριστουγεννιάτικες αγορές μας, δεν σκεφτόμαστε πάντα για τις προδιαγραφές ασφαλείας των παιχνιδιών που αγοράζονται για τους νεότατους φίλους και συγγενείς μας. Δυστυχώς, παιχνίδια που δεν είναι εντελώς ασφαλή για παιδιά παραμένουν διαθέσιμα στην ευρωπαϊκή αγορά.
<P>
Οι αλλαγές που προτείνονται στην Οδηγία στοχεύουν να βελτιώσουν την κατάσταση. Προορίζονται να αυξήσουν την ασφάλεια των παιχνιδιών στην αγορά και, το σημαντικότερο, να εξαλείψουν τον περιττό κίνδυνο που μπορούν να θέτουν τα παιχνίδια για τα παιδιά που παίζουν με αυτά. Με ιδιαίτερη χαρά χαιρετίζω τις διατάξεις που υποβλήθηκαν σε διαπραγμάτευση ως προς τις χημικές ουσίες και τη μεταβατική περίοδο.
<P>
" Οδηγία θεσπίζει σημαντικά υψηλότερες προδιαγραφές από εκείνες που ισχύουν ήδη, ιδίως σε σχέση με το χημικό περιεχόμενο των παιχνιδιών, περιλαμβανομένων ΚΜΑ, αρωμάτων και αλλεργιογόνων. Πιστεύω ότι η συμφωνία που επετεύχθη από την εισηγήτρια επ' αυτού του θέματος είναι η βέλτιστη δυνατή. Θα διασφαλίσει ότι τα παιχνίδια με τα οποία παίζουν τελικά τα παιδιά είναι εντελώς ασφαλή.
<P>
Επιπλέον, η Οδηγία δεν εισάγει παράλογα εμπόδια και δαπάνες, ιδίως σε ό,τι αφορά τις μικρομεσαίες επιχειρήσεις. Οι μικρομεσαίες επιχειρήσεις αποτελούν σημαντική πλειονότητα του τομέα των παιχνιδιών. Στην πορεία των συζητήσεών τους μαζί μας, επανειλημμένα τόνισαν τις δυσκολίες που ενδεχομένως θα αντιμετώπιζαν οι επιχειρήσεις τους. " σύντομη προβλεπόμενη περίοδος για την προσαρμογή στις νέες απαιτήσεις ήταν ένα από τα προβλήματα που αναφέρθηκαν. Αυτή η περίοδος τώρα έχει επεκταθεί, για να επιτρέψει στις επιχειρήσεις να καθιερώσουν τις απαραίτητες αλλαγές.
<SPEAKER ID="994" NAME="Katrin Saks  " AFFILIATION="PSE">
γραπτώς. - (ET) Είμαι πραγματικά πολύ ικανοποιημένη που επιτύχαμε την ψήφιση της Οδηγίας για την Ασφάλεια των Παιχνιδιών. Είναι επείγουσα η ανάγκη επικαιροποίησης για τους υπάρχοντες κανόνες ασφαλείας. " παλιά οδηγία πράγματι δεν συμβαδίζει με τις μεταβαλλόμενες συνθήκες και δεν εξασφαλίζει επαρκή προστασία. Θα ήθελα να ευχαριστήσω την εισηγήτρια και τους συναδέλφους της από το κόμμα των Σοσιαλδημοκρατών για το σκληρό έργο τους στην εξασφάλιση ενός ασφαλούς περιβάλλοντος για τα παιδιά μας.
<P>
Είναι υψίστης σημασίας τα εδώδιμα και τα παιχνίδια να παραμείνουν αρκετά καλά διαχωρισμένα, ώστε να αποφευχθεί ο κίνδυνος τα παιδιά να τοποθετήσουν ακούσια κάτι στα στόματά τους και να κινδυνεύσουν από πνιγμό. Πρέπει να καταβάλουμε κάθε δυνατή προσπάθεια να αποτρέψουμε τα ατυχήματα που μπορούν να αποφευχθούν, για τα οποία εντούτοις συνεχίζουμε να ακούμε από καιρού εις καιρόν.
<P>
Φυσικά, είναι θεμελιώδες τα παιχνίδια να μην περιέχουν καρκινογόνους ουσίες. Αυτό είναι αυταπόδεικτο. Και πιστεύω ότι έχουμε εργαστεί αποτελεσματικά για να εξαλείψουμε αυτή την απειλή.
<P>
Εφόσον η σχεδίαση προϊόντων δεν είναι πάντα υπεύθυνη και τα παιχνίδια μπορούν να γίνουν επικίνδυνα μέσω μιας ελαττωματικής διαδικασίας παραγωγής, είναι σημαντικό να εκτελείται εποπτεία στα εργοστάσια, μέσω επιχειρήσεων επιθεώρησης στις αγορές, και επίσης στα τελωνεία, όπου φθάνουν τα παιχνίδια από τους εμπορικούς εταίρους της Ευρωπαϊκής Ένωσης. Προσωπικά, ελπίζω ότι οι επιθεωρήσεις θα εντατικοποιηθούν αμέσως - πριν από τα Χριστούγεννα.
<P>
Εφόσον η πλειονότητα των παιχνιδιών στις αγορές της ΕΕ είναι κινεζικής προέλευσης, η συνεργασία με τρίτες χώρες, ιδίως με την Κίνα, είναι σημαντική. Εδώ θα ήθελα να χαιρετίσω πρόσφατες προσπάθειες σε αυτό τον τομέα και το μνημόνιο αμοιβαίας συμφωνίας μεταξύ της Ευρωπαϊκής Επιτροπής και Κινέζων αξιωματούχων. Βελτιώνοντας την ανταλλαγή πληροφοριών και τη συνεργασία, μπορούμε να κάνουμε ασφαλέστερα τα παιχνίδια που πωλούνται στα καταστήματά μας.
<SPEAKER ID="993" NAME="Richard Seeber" AFFILIATION="PPE-DE">
γραπτώς. - (DE) " όλο και πιο αλληλοσυνδεδεμένη φύση των παγκόσμιων αγορών έχει οδηγήσει σε ταχείες καινοτομίες και αλλαγές στα προϊόντα και τα παιδικά παιχνίδια δεν αποτελούν εξαίρεση. " Ευρωπαϊκή Οδηγία για την ασφάλεια των παιχνιδιών (88/378/EΟΚ), ωστόσο, χρονολογείται από το 1988 και, επομένως, δεν συμβαδίζει πλέον με τις σημερινές προκλήσεις. " αναθεώρηση αυτών των διατάξεων είναι, ως εκ τούτου, ένα πολύ ευπρόσδεκτο βήμα προόδου. Ιδίως τα συστατικά των παιδικών παιχνιδιών πρέπει να αξιολογούνται σύμφωνα με τις πιο πρόσφατες γνώσεις και να καλύπτονται από την τρέχουσα νομοθεσία της Ευρωπαϊκής Ένωσης περί χημικών. Αυτό σημαίνει επίσης, φυσικά, ότι οι ουσίες ΚΜΑ 1 και ΚΜΑ 2 πρέπει να απαγορευτούν από τα παιδικά παιχνίδια. Το κείμενο ενώπιόν μας, πολύ σωστά, λαμβάνει επίσης υπ' όψιν τα αυξανόμενα προβλήματα με τις αλλεργίες στα παιδιά, καθιστώντας αυστηρότερες τις διατάξεις που αφορούν τα αρώματα τα οποία μπορούν να χρησιμοποιούνται στα παιχνίδια. Μια ζωτικής σημασίας πτυχή για την εποπτεία θα είναι οι σαφείς προειδοποιήσεις και η σήμανση: είναι ιδιαίτερα σημαντικό για τα παιχνίδια που περιέχουν εδώδιμα να παρέχουν σαφείς πληροφορίες. Για αυτόν το λόγο, οι ευανάγνωστες και εύληπτες προειδοποιήσεις πρέπει να προτιμώνται από μια περίσσεια δευτερευουσών πληροφοριών.
<SPEAKER ID="174" NAME="Marian Zlotea  " LANGUAGE="RO">
" νομοθεσία που έχουμε ενώπιόν μας τώρα είναι σε ισχύ από το 1988 και δεν είναι πλέον επίκαιρη, καθώς τα παιχνίδια σήμερα περιέχουν ηλεκτρονικά στοιχεία και κάνουν θόρυβο. " ασφάλεια των παιδιών μας είναι η πρώτη προτεραιότητα. Αυτή η νέα οδηγία θα υποστηρίξει αυτή την αντίληψη, καθώς αποτελεί σημαντική βελτίωση επί της προηγούμενης. Πρέπει να απαγορεύσουμε τις επικίνδυνες ουσίες, για να αποφύγουμε την έκθεση των παιδιών μας σε περιττούς κινδύνους. Δεν μπορούν να διαβάσουν τις ετικέτες και δεν γνωρίζουν σε ποιους κινδύνους εκτίθενται.
<P>
Πιστεύω ότι οι βελτιώσεις που έχουν γίνει στην οδηγία μετά τις διαπραγματεύσεις δεν συνιστούν υπερβολικές απαιτήσεις ούτε για τη βιομηχανία. Οι εισαγωγείς πρέπει να διασφαλίζουν ότι τα παιχνίδια που εισάγονται από τρίτες χώρες είναι ασφαλή και δεν θέτουν σε κίνδυνο την ασφάλεια των παιδιών μας. Πρέπει να επιλέγουν μόνο παιχνίδια που συμμορφώνονται με τα ευρωπαϊκά πρότυπα. Οι αρχές πρέπει να εφαρμόσουν αυστηρούς ελέγχους στην αγορά. Χρειαζόμαστε επικαιροποιημένη νομοθεσία, για να προστατεύσουμε την υγεία των παιδιών μας.

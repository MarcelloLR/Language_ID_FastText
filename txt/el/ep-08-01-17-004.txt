<CHAPTER ID="004">
Αποτελέσματα του φόρουμ για τη διακυβέρνηση του Διαδικτύου (Rio de Janeiro, 12 έως 15 Νοεμβρίου 2007) (συζήτηση)
<SPEAKER ID="043" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με τα αποτελέσματα του φόρουμ για τη διακυβέρνηση του Διαδικτύου, που πραγματοποιήθηκε τον περασμένο Νοέμβριο στο Ρίο ντε Τζανέιρο.
<SPEAKER ID="044" NAME="Meglena Kuneva">
Επιτροπή. - (EN) Κυρία Πρόεδρε, η ιδέα σχετικά με ένα φόρουμ για τη διακυβέρνηση του Διαδικτύου (IGF) γεννήθηκε στην παγκόσμια διάσκεψη κορυφής για την κοινωνία της πληροφορίας, που πραγματοποιήθηκε στην Τύνιδα τον Νοέμβριο του 2005, και χαρακτηρίστηκε ως ένα μη δεσμευτικό φόρουμ για μια πολυσυμμετοχική συζήτηση χάραξης πολιτικής.
<P>
" Επιτροπή υποστηρίζει το φόρουμ υπό αυτήν τη μορφή. Μέχρι στιγμής έχουν πραγματοποιηθεί δύο σύνοδοι: το 2006 στην Αθήνα και το 2007 στο Ρίο. " Επιτροπή χαιρετίζει το φόρουμ σε κάθε μορφή. " Επιτροπή χαιρετίζει επίσης τη συμμετοχή του Κοινοβουλίου στο φόρουμ και είναι ευγνώμων για την άριστη συνεργασία και στις δύο συνόδους.
<P>
Όπως και το προηγούμενο έτος, η σύνοδος στο Ρίο παρείχε ένα άριστο πλαίσιο για γόνιμες ανταλλαγές απόψεων που επέτρεψαν τη συγκέντρωση ενός φάσματος αντιλήψεων για τα συναφή θέματα.
<P>
Ως εκ τούτου, η Επιτροπή εκτιμά ότι αξίζει να διατηρηθούν τα κύρια χαρακτηριστικά του φόρουμ, δηλαδή η συμμετοχή διαφόρων ενδιαφερομένων και η μη δεσμευτική φύση του.
<P>
Θα ήθελα επίσης να σας ευχαριστήσω ιδιαίτερα που μου δίνετε την ευκαιρία να πω κάτι πιο συγκεκριμένο για το IGF (έχουμε εγκρίνει αυτήν τη σύντμηση), που πραγματοποιήθηκε τον Νοέμβριο στο Ρίο ντε Τζανέιρο.
<P>
Πρώτον, θέλω να ευχαριστήσω την κ. Trautmann, τον κ. Harbour, τον κ. Badia i Cutchet και τον κ. Hökmark, οι οποίοι εκπροσώπησαν το Κοινοβούλιο σε αυτήν τη σύνοδο, για την ενεργή συμμετοχή τους και για τη συνέχιση της άριστης συνεργασίας τους. Αυτό μας επέτρεψε -και φέτος πάλι- να επισημάνουμε από κοινού μια σειρά ευρωπαϊκών προτεραιοτήτων, όπως η ελευθερία της έκφρασης, η γεφύρωση του ψηφιακού χάσματος, η ασφάλεια και η προστασία των παιδιών στον παγκόσμιο ιστό.
<P>
Είναι σημαντικό για την Ευρώπη να φέρνει διαρκώς αυτά τα θέματα στο επίκεντρο της διεθνούς ατζέντας. " Επιτροπή στηρίζει το IGF. Αυτή η ιδέα, η οποία αναπτύχθηκε κατά τη διάρκεια της παγκόσμιας διάσκεψης για την κοινωνία της πληροφορίας, εξακολουθεί να είναι ιδιαίτερα πολύτιμη, και όλα τα θέματα που αναφέρθηκαν συνηγορούν υπέρ των προσπαθειών μας για ενίσχυση των δράσεων σε αυτόν τον τομέα.
<P>
Μάλιστα, σε ένα ευρύ φάσμα θεμάτων αναφορικά με το Διαδίκτυο, ο αριθμός των συμμετεχόντων -γύρω στους 3 100- αποδεικνύει σαφώς ότι υπάρχει πράγματι ενδιαφέρον για έναν τέτοιο χώρο συζητήσεων.
<P>
Το γεγονός ότι δεν υπάρχει κείμενο διαπραγμάτευσης ως αποτέλεσμα του φόρουμ πρέπει να αντιμετωπιστεί ως πλεονέκτημα και όχι ως μειονέκτημα της διαδικασίας. Το φόρουμ επιτρέπει την ανοιχτή ανταλλαγή απόψεων, χωρίς την πίεση για εξαγωγή συγκεκριμένου αποτελέσματος μέσω ενός δεσμευτικού εγγράφου.
<P>
Αυτό μπορεί να αποτελέσει μια βάση για τη βελτίωση της κατανόησης των ανησυχιών του καθενός και μπορεί να προετοιμάσει το έδαφος για κοινές λύσεις. Οι δυναμικοί συνασπισμοί που προκύπτουν από το φόρουμ είναι, στην πραγματικότητα, ένα παράδειγμα για το ότι το IGF μπορεί να λειτουργήσει ως πλατφόρμα όπου άνθρωποι με κοινά συμφέροντα μπορούν να συνεργαστούν περαιτέρω.
<P>
Συνεπώς, το φόρουμ για τη διακυβέρνηση του Διαδικτύου στο Ρίο παρείχε για άλλη μία φορά ένα άριστο πλαίσιο για γόνιμες ανταλλαγές απόψεων, που οδήγησε στη συγκέντρωση ενός φάσματος αντιλήψεων για συναφή θέματα.
<P>
Θα ήθελα να ευχαριστήσω ξανά τους βουλευτές και ελπίζω ότι θα συνεχίσουμε την άψογη συνεργασία μας, διότι αυτός είναι ένας από τους πλέον υποσχόμενους τομείς για το μελλοντικό μας έργο.
<SPEAKER ID="045" NAME="Gunnar Hökmark">
εξ ονόματος της Ομάδας PPE-DE. - (EN) Κυρία Πρόεδρε, είναι σημαντικό να τονίσουμε τη ραγδαία αλλαγή που επέφερε η χρήση του Διαδικτύου και των ΤΠΕ, όχι μόνο σε μεμονωμένες κοινωνίες αλλά και στον κόσμο. Σε όλους τους τομείς των κοινωνιών, η επίδραση του Διαδικτύου άλλαξε τρόπους συμπεριφοράς και ευκαιρίες. Αυτό είναι σημαντικό, προκειμένου να διατηρηθεί μια προοπτική για το μέλλον, διότι η δύναμη του Διαδικτύου είναι ο ανεξάρτητος χαρακτήρας του, οι ευκαιρίες του και η ικανότητά του να προσαρμόζεται στις διαφορετικές ευκαιρίες και απαιτήσεις των κοινωνιών, βασιζόμενο σε διάφορους παράγοντες και φορείς εκμετάλλευσης.
<P>
Είναι σημαντικό διότι, με το βλέμμα μας στραμμένο στο μέλλον, πρέπει να διασφαλίσουμε ότι θα μπορεί να χρησιμοποιηθεί για να γεφυρώνει χάσματα μεταξύ χωρών και λαών και για να συμβάλει στην εξάλειψη της φτώχειας και στην υποστήριξη της ανάπτυξης - αυτό είναι καίριας σημασίας για τους στόχους της Χιλιετίας, για παράδειγμα. " ανάδυση της νέας τεχνολογίας πρέπει επίσης να χρησιμοποιηθεί για να διασφαλιστεί η ευκολότερη χρήση του Διαδικτύου από περισσότερους ανθρώπους, σε περισσότερες κοινωνίες.
<P>
Εμείς στην Ευρωπαϊκή Ένωση πρέπει να εστιάσουμε σε τρία σημαντικά σημεία. Πρώτον, πρέπει να διασφαλίσουμε ότι θα δεσμευτούμε, και θα υποστηρίξουμε, τη διαδικασία του IGF και τον ανεξάρτητο και μη δεσμευτικό χαρακτήρα του. Αυτό είναι ύψιστης σημασίας, διότι πρόκειται για μια καλή διαδικασία που είναι πολύ πιο δυναμική όταν είναι ανεξάρτητη και μη δεσμευτική.
<P>
Δεύτερον, πρέπει να συμβάλουμε στις προετοιμασίες για το επόμενο IGF στο Νέο Δελχί και να διασφαλίσουμε τη διεξαγωγή συζητήσεων με βουλευτές και με την κοινωνία των πολιτών, προκειμένου να τονιστεί η ανεξαρτησία του αλλά και οι ευκαιρίες. Τρίτον, πρέπει να διασφαλίσουμε την ελευθερία και την ελευθερία έκφρασης του Διαδικτύου.
<SPEAKER ID="046" NAME="Catherine Trautmann">
εξ ονόματος της Ομάδας PSE. - (FR) Κύριε Πρόεδρε, κυρία Επίτροπε, κυρίες και κύριοι συνάδελφοι, στο δεύτερο φόρουμ για τη διακυβέρνηση του Διαδικτύου, που διεξήχθη στο Ρίο από τις 12 έως τις 15 του περασμένου Νοέμβρη, συμμετείχαν 2 100 άτομα και από τις πέντε ηπείρους, εκπροσωπώντας εμπλεκόμενους στο Διαδίκτυο από όλες τις σφαίρες της δημόσιας και της ιδιωτικής ζωής.
<P>
Το φόρουμ παρέχει ένα πλαίσιο πρόσφορο για την αναζήτηση λύσεων έναντι των μελλοντικών προβλημάτων των ΤΠΕ. Μέσω μιας κοινής κουλτούρας και μιας εταιρικής σχέσης, διευκολύνει τις αποφάσεις που θα πρέπει να ληφθούν από τις επόμενες παγκόσμιες διασκέψεις κορυφής για την κοινωνία της πληροφορίας, καθώς και από τα κράτη μας.
<P>
Επιτρέπει, επίσης, να προβούμε σε έναν ανοικτό αναστοχασμό για την πολυπλοκότητα του Διαδικτύου και να προβλέψουμε εγκαίρως τους τεχνικούς, ηθικούς και νομικούς περιορισμούς του, δεδομένου των σημαντικών ανησυχιών που εγείρονται πέραν των θεμάτων που είναι προσφιλή στην Ένωση: η μείωση του ψηφιακού χάσματος, η ελευθερία έκφρασης στον παγκόσμιο ιστό, η πολιτιστική ποικιλομορφία και η προστασία των παιδιών. Θα μπορούσα επίσης να αναφέρω το RFID, τη ραδιοσυχνική αναγνώριση εν συντομία, τη δημιουργία ενός Διαδικτύου πραγμάτων, τους κινδύνους κορεσμού των δικτύων έως το 2010-2012, την ψηφιοποίηση, ιδίως των πολιτιστικών αγαθών, τις συνακόλουθες συνέπειες για την προστασία των πνευματικών δικαιωμάτων και, πρωτίστως, τη βελτίωση της πρόσβασης των λιγότερο ανεπτυγμένων χωρών σε ΤΠΕ.
<P>
" Ευρώπη είναι πρωτοπόρος σε ό,τι αφορά τη νομοθετική διαδικασία, πράγμα ενθαρρυντικό για εμάς τους Ευρωπαίους, αλλά ας μην επαναπαυόμαστε. Πολλά από αυτά τα νομικά ή ρυθμιστικά ζητήματα βελτιώνονται επίσης με την αναθεώρηση της δέσμης για τις τηλεπικοινωνίες.
<P>
Στο πλαίσιο αυτό, θα ήθελα να απευθύνω έκκληση για μια νέα φάση στοχοθετημένου πολιτικού έργου με συγκεκριμένη μελλοντική προοπτική, ιδίως μέσω της δημιουργίας ενός ευρωπαϊκού φόρουμ για τη διακυβέρνηση του Διαδικτύου, στο οποίο θα συμμετέχουν τα εθνικά κοινοβούλια και η τοπική αυτοδιοίκηση: ένα ευρωπαϊκό φόρουμ που θα δημιουργηθεί έως το 2009 και ενδεχομένως ένα παγκόσμιο φόρουμ στην Ευρώπη, χάρη στη Λιθουανία, που είναι υποψήφια για το 2010.
<P>
Ως επικεφαλής αντιπροσωπείας, θέλω να ευχαριστήσω όλα τα μέλη, τους συναδέλφους και τους υπαλλήλους για το έργο και τη διαθεσιμότητά τους. Το ψήφισμα που θα εγκρίνουμε συνιστά έναν χάρτη πορείας. Χαίρομαι που το υποστηρίζουν όλες οι ομάδες του Ευρωπαϊκού Κοινοβουλίου. Καλούμε περισσότερες κοινοβουλευτικές επιτροπές να συμβάλουν στην ενίσχυση αυτής της δράσης, και θέλω να ευχαριστήσω την Επιτροπή και να καλέσω τα μέλη της να στηρίξουν την κ. Reding. Τέλος, θα ήθελα να ζητήσω από το Συμβούλιο να συμπεριλάβει στην ημερήσια διάταξή τους τις σχέσεις με την Ινδία και την προπαρασκευή του φόρουμ στο Νέο Δελχί, και θα προέτρεπα όλα τα κράτη μέλη να συμμετάσχουν στην ενισχυμένη συνεργασία.
<SPEAKER ID="047" NAME="Toomas Savi">
εξ ονόματος της Ομάδας ALDE. - (EN) Κυρία Πρόεδρε, στο Ρίο ντε Τζανέιρο στις 13 Νοεμβρίου 2007 συζητήθηκε, μεταξύ άλλων θεμάτων, η αξία του Διαδικτύου στις δημόσιες υπηρεσίες. Σήμερα, το πιο περιορισμένο αγαθό των ευρωπαίων πολιτών είναι ο χρόνος και είναι ζωτικής σημασίας για τις κυβερνήσεις των κρατών μελών να εισαγάγουν τις δημόσιες υπηρεσίες στο Διαδίκτυο.
<P>
" πατρίδα μου, η Εσθονία, έχει πράξει πολλά σε αυτόν τον τομέα: η ηλεκτρονική ψηφοφορία, η ηλεκτρονική υποβολή φορολογικών δηλώσεων, η ηλεκτρονική διακυβέρνηση και η ηλεκτρονική υπηρεσία μητρώου αποτελούν λίγα μόνο παραδείγματα των επιτυχημένων "ηλεκτρονικών" προγραμμάτων που θα μπορούσαν να εφαρμοστούν σε όλη την Ευρώπη.
<P>
Ξέρω ότι είναι πολύ ευκολότερο να αναδιαρθρωθεί μια μικρή χώρα, όπου περίπου το 66% των κατοίκων χρησιμοποιούν το Διαδίκτυο. Ωστόσο, η μεταφορά των δημόσιων υπηρεσιών στο Διαδίκτυο αξίζει τον κόπο.
<P>
Μία από τις προϋποθέσεις για τη λειτουργία της δημοκρατίας είναι η συμμετοχή. Οι "ηλεκτρονικές" λύσεις παρέχουν τη δυνατότητα της συμμετοχής με ελάχιστο κόπο: δεν υπάρχουν σειρές αναμονής ή υπάλληλοι που ασκούν το δικαίωμα της διακριτικής ευχέρειας. Το Διαδίκτυο προσφέρει στους πολίτες περισσότερη ανεξαρτησία και διασφαλίζει την αμερόληπτη διαχείριση των υποθέσεών τους.
<P>
Ωστόσο, είναι σημαντικό να ξεκινήσει αυτή η εκπαίδευση από πρώιμη ηλικία στα σχολεία. Αφενός, η γνώση των υπολογιστών κατάφερε αυτό που δεν μπόρεσε να καταφέρει η Esperanto -έγινε η πιο οικουμενική γλώσσα- και πρέπει να καταβληθούν προσπάθειες όχι μόνο για να γεφυρωθεί το ψηφιακό χάσμα σε περιφερειακό και παγκόσμιο επίπεδο αλλά και να ληφθούν υπόψη οι διαφορετικές ηλικιακές ομάδες και τα κοινωνικά στρώματα.
<P>
Τελευταίο αλλά εξίσου σημαντικό είναι το γεγονός ότι το Ευρωπαϊκό Κοινοβούλιο φαίνεται συχνά να απασχολείται με την παραγωγή τεράστιων όγκων χαρτιού. Γιατί δεν αναβαθμίζουμε τα μέσα της δημοκρατίας μας, εφαρμόζοντας μια διαχείριση χωρίς χαρτί;
<SPEAKER ID="048" NAME="Ryszard Czarnecki">
εξ ονόματος της Ομάδας UEN. - (PL) Κυρία Πρόεδρε, το Διαδίκτυο μοιάζει με ένα μαχαίρι. Μπορούμε να χρησιμοποιήσουμε ένα μαχαίρι για να κόβουμε κάθε μέρα το ψωμί μας αλλά και για να σκοτώσουμε. Είναι δύσκολο να φανταστούμε τον σύγχρονο κόσμο χωρίς το Διαδίκτυο, και την εργασία μας χωρίς αυτό, αλλά το Διαδίκτυο αποτελεί επίσης αντικείμενο κατάχρησης, για παράδειγμα από τους παιδόφιλους.
<P>
" Ευρωπαϊκή Ένωση, συνεπώς, ενήργησε σοφά καθιστώντας την προστασία των παιδιών στο Διαδίκτυο προτεραιότητα του τελευταίου φόρουμ για τη διακυβέρνηση του Διαδικτύου, που διεξήχθη στη Βραζιλία πριν από δύο μήνες. Πρέπει να προσπαθήσουμε να συνδυάσουμε την ανοιχτότητα και τη μέγιστη πρόσβαση στο Διαδίκτυο με την ασφάλεια όχι μόνο των παιδιών αλλά και οιουδήποτε άλλου μπορεί να διατρέχει κίνδυνο λόγω κατάχρησης του Διαδικτύου.
<P>
Είναι σημαντικό ότι το επόμενο φόρουμ για τη διακυβέρνηση του Διαδικτύου θα διεξαχθεί στο Δελχί, την πρωτεύουσα της Ινδίας. " Ινδία είναι μια χώρα που έχει γίνει ηγέτης στην επιστήμη της πληροφορίας, παρά το γεγονός ότι είναι σχετικά φτωχή. Εξυπηρετεί παγκόσμιες επιχειρήσεις, δίνοντας έτσι τη δυνατότητα σε εκατοντάδες χιλιάδες ανθρώπους να βελτιώσουν την ποιότητα διαβίωσής τους.
<P>
Δύο προτάσεις φαίνεται ότι αξίζει να υποστηριχθούν: η πρώτη αφορά τη διοργάνωση του φόρουμ για τη διακυβέρνηση του Διαδικτύου σε δύο χρόνια σε ένα από τα νέα κράτη μέλη, στην Πολωνία για παράδειγμα, ή ίσως στη Λιθουανία· η δεύτερη είναι να εξετάσουμε τη δημιουργία ενός δικού μας φόρουμ για τη διακυβέρνηση του Διαδικτύου, δηλαδή ενός ευρωπαϊκού φόρουμ και όχι ενός παγκόσμιου φόρουμ. Το Ευρωπαϊκό Κοινοβούλιο μπορεί να διαδραματίσει σημαντικό ρόλο στην προσπάθεια αυτή. Είναι σαφές ότι ο βαθμός πρόσβασης στο Διαδίκτυο στα κράτη μέλη της Ένωσης διαφέρει σημαντικά. Στη χώρα μου, την Πολωνία, η πρόσβαση δεν είναι ιδιαίτερα εκτεταμένη, κυρίως για οικονομικούς λόγους. " Ευρωπαϊκή Ένωση πρέπει να αναλάβει δράση, προκειμένου να διασφαλίσει ότι η πρόσβαση θα είναι συγκρίσιμη, ειδικά στις αγροτικές περιοχές.
<SPEAKER ID="049" NAME="Malcolm Harbour" AFFILIATION="PPE-DE">
(EN)) Κυρία Πρόεδρε, θα ήθελα να συνταχθώ με την κ. Trautmann -και πιστεύω ότι μιλώ εξ ονόματος όλων των συναδέλφων μου- και να εκφράσω την ευγνωμοσύνη μου στην Προεδρία του Κοινοβουλίου που μας έδωσε τη δυνατότητα να συμμετάσχουμε ως επίσημη αντιπροσωπεία.
<P>
Αυτό το γεγονός έγινε αισθητό από τους πολλούς συμμετέχοντες. Ήμασταν οι πιο δραστήριοι από όλες τις πολιτικές αντιπροσωπείες εκεί και υπήρχαν περισσότεροι ευρωπαίοι βουλευτές από κάθε άλλον. Ωστόσο, τώρα βλέπουμε ότι και άλλα κοινοβούλια εξετάζουν το φόρουμ για τη διακυβέρνηση του Διαδικτύου και συνειδητοποιούν ότι πρέπει να συμμετάσχουν σε αυτό, διότι εξετάζει καίρια θέματα δημόσιας πολιτικής στα οποία πρέπει να συμμετέχουν.
<P>
Οι ομιλίες των συναδέλφων μου κάλυψαν διάφορα θέματα. Θα ήθελα να κάνω ορισμένες γενικές παρατηρήσεις σχετικά με το πώς βλέπω να εξελίσσεται η διαδικασία, κυρίως επειδή είμαι ο μοναδικός βουλευτής αυτού του Κοινοβουλίου που συμμετείχα και στις δύο παγκόσμιες διασκέψεις για την κοινωνία της πληροφορίας και επίσης επειδή βίωσα τη διαδικασία από την αρχή της. Υπάρχει ένα αίσθημα ότι το φόρουμ στο Ρίο ξεκινά τώρα να προτείνει πολύ πιο πρακτικές ιδέες και οι άνθρωποι αρχίζουν να συνειδητοποιούν την αξία της ανταλλαγής πληροφοριών και βέλτιστων πρακτικών από ολόκληρο τον κόσμο.
<P>
Αυτό βασίζεται στην κατανόηση του γεγονότος ότι πολλά από τα οφέλη που επιδιώκουμε δεν πρόκειται τελικά να τα παράσχουν επίσημες, διεθνείς, νομικές δομές. Μάλιστα, με πολλά από αυτά τα θέματα θα πρέπει να ασχοληθούμε μέσω διακυβερνητικής συνεργασίας και, σε πολλές περιπτώσεις, μέσω συνεργασίας μεταξύ εθελοντικών ή μη κυβερνητικών οργανώσεων.
<P>
Στην περίπτωση, για παράδειγμα, της προστασίας των παιδιών, στην οποία αναφέρθηκε ο προηγούμενος ομιλητής, οι πιο επιτυχημένες πρωτοβουλίες ήταν εκείνες που ανελήφθησαν από οργανώσεις εθελοντών -όπως, στη χώρα μου- από το Internet Watch Foundation. Ήταν πολύ σημαντικό να μιλήσουμε πραγματικά στους ανθρώπους γι' αυτές τις οργανώσεις.
<P>
Ολοκληρώνοντας την ομιλία μου, θα σας δώσω ένα σαφές παράδειγμα, σε ευρύτερο επίπεδο, της αξίας αυτών των ανταλλαγών. Συμμετείχα σε ένα εργαστήριο για τη γνωστοποίηση της παραβίασης δεδομένων στον τομέα της προστασίας των καταναλωτών, που πρόκειται να συζητηθεί στο Κοινοβούλιο ως μέρος μιας ευρωπαϊκής νομοθεσίας. Έχω έναν ολόκληρο φάκελο για το τι έχει γίνει σε άλλες χώρες και θα έλεγα στην Επιτροπή ότι η πρόταση είναι επί του παρόντος εξαιρετικά αδύναμη και ότι θα την ωφελούσε σημαντικά η εξέταση αυτών των πληροφοριών. Αυτό είναι το πρακτικό όφελος που μπορούμε να αντλήσουμε από τα εν λόγω φόρα, και είμαι βέβαιος ότι εμείς στο Κοινοβούλιο θα μπορέσουμε να συμβάλουμε στη διαμόρφωση της ημερήσιας διάταξης για το επόμενο φόρουμ, ώστε να καταστεί ακόμα πιο αποτελεσματικό.
<SPEAKER ID="050" NAME="Francisca Pleguezuelos Aguilar" AFFILIATION="PSE">
(ES) Κυρία Πρόεδρε, πιστεύω ότι η κ. Επίτροπος και όλοι εμείς που μιλήσαμε σήμερα συμφωνούμε για τη σημασία και τον κοινωνικό και πολιτικό αντίκτυπο αυτών των φόρα, στα οποία συμμετέχουν ολοένα και περισσότερα άτομα.
<P>
Για τον λόγο αυτό, πιστεύω ότι πρέπει να συγχαίρουμε τους εαυτούς μας για τη δέσμευση που αναλαμβάνουμε στην Ευρώπη. Ωστόσο, πιστεύω επίσης ότι πρέπει να εκμεταλλευτούμε την πολιτική ευκαιρία αυτήν τη χρονική στιγμή, όπως είπε η κ. Trautmann, για να εξετάσουμε τη νέα δέσμη για τις τηλεπικοινωνίες, και από αυτήν την άποψη πιστεύω ότι τόσο η Επιτροπή όσο και το Κοινοβούλιο πρέπει να καταβάλουν κάθε δυνατή προσπάθεια όχι μόνο για να προσφέρουν στους πολίτες της Ευρώπης πρόσβαση στις καλύτερες ψηφιακές υπηρεσίες αλλά και για να ηγηθούμε της επέκτασης της κοινωνίας της πληροφορίας ως κοινωνικού αγαθού σε χώρες που χρειάζονται την ευρωπαϊκή συνεργασία και καθοδήγηση.
<P>
Από αυτήν την άποψη, πιστεύω ότι όσα ελέχθησαν εδώ είναι εξαιρετικά σημαντικά: πρέπει να εργαστούμε πάνω σε κοινά προβλήματα, όπως η ευαισθησία, η ελευθερία έκφρασης στο Διαδίκτυο και η προστασία, θέματα προτεραιότητας κατά την άποψή μου.
<P>
Την παρούσα στιγμή πιστεύω ότι είναι σημαντικό -και θα τελειώσω εδώ, κυρία Πρόεδρε- να καταστήσουμε τα παγκόσμια θέματα συμβατά με τα τοπικά θέματα. Πιστεύω ότι αυτό είναι προτεραιότητα, και επομένως η θέση που καθορίζεται στο ψήφισμα που θα υιοθετήσουμε σήμερα είναι σημαντική: ελπίζω ότι θα αποτελέσει επαρκές κίνητρο ώστε να συνεχίσει η Επιτροπή να συμπεριλαμβάνει αυτές τις προτεραιότητες στην πολιτική της ατζέντα.
<SPEAKER ID="051" NAME="Lambert van Nistelrooij" AFFILIATION="PPE-DE">
(NL) Κυρία Πρόεδρε, δεν παρέστην στο Ρίο, αλλά συμμετείχα στο πρώτο φόρουμ στην Αθήνα και εκεί είδα τη σημασία της φόρμουλας του φόρουμ. Σε αυτό το φόρουμ οι ενδιαφερόμενοι φορείς μπορούν να εξερευνήσουν μαζί τους περιορισμούς που είναι πολύ σημαντικοί και που πιθανόν θα εφαρμοστούν στις παγκόσμιες σχέσεις αργότερα και που επίσης θα μετατραπούν σε κοινοτικούς κανονισμούς.
<P>
Ορισμένα πολύ δύσκολα θέματα κρύβονται πίσω από αυτόν τον διάλογο. Αναφέρομαι στα ονόματα τομέων, στην εικόνα και στην αμερικανική επιρροή σε αυτήν. " ιδέα που κρύβεται πίσω από αυτά είναι ότι θεωρούμε εξαιρετικά σημαντικό ο παγκόσμιος ιστός να συνεχίσει να έχει μια πραγματικά παγκόσμια, σαφή προσέγγιση. Γι' αυτό, είναι σημαντικό να βεβαιωθούμε ότι τα μηνύματα αυτής της συζήτησης εμφανίζονται ξανά στη νέα προσέγγιση της εικόνας και ότι οι ιδέες των εταίρων λαμβάνονται υπόψη.
<P>
Κυρία Πρόεδρε, θα ήθελα να ρίξω λίγο φως σε μία συγκεκριμένη πτυχή σήμερα. Υποστηρίζω θερμά ένα ευρωπαϊκό φόρουμ, μια ευρωπαϊκή ερμηνεία του φόρουμ για τη διακυβέρνηση του Διαδικτύου για το μέλλον, στην καλύτερη περίπτωση πριν από τις εκλογές του 2009. Αυτό που πρέπει να κάνουμε είναι να διασφαλίσουμε τη συμμετοχή και των εθνικών κοινοβουλίων μας στις συζητήσεις. Από τις πρωτοβουλίες σε ορισμένες χώρες, όπως στο "νωμένο Βασίλειο, καταλαβαίνει κανείς ότι πρόκειται για ζωντανά θέματα· δεδομένης της σημασίας τους για το μέλλον, για την απασχόληση και την ευημερία, καθώς και για την ελευθερία της πληροφορίας και της συμμετοχής, είναι σημαντικό να φέρουμε τα εθνικά κοινοβούλια σε επαφή με άλλους ενδιαφερόμενους φορείς για μια ευρωπαϊκή προσέγγιση.
<P>
Απευθύνω έκκληση στην Επιτροπή: διάβασα στα αρχεία ότι δεν διαθέτει επαρκή μέσα ή πόρους για να υποστηρίξει δύο πράγματα, να επιλέξει μια διαφορετική γραμμή προσέγγισης. Υπάρχουν αρκετά χρήματα. Δείτε το i2010, δείτε τα προγράμματα για την έρευνα, κλπ. Πολύ θα ήθελα να εγκριθεί μια εξαιρετικά γενναιόδωρη θέση, ώστε η ευρωπαϊκή οπτική αυτών των προβλημάτων να εδραιωθεί με ακόμα πιο σαφή τρόπο πριν από τις εκλογές του 2009.
<SPEAKER ID="052" NAME="Zita Pleštinská" AFFILIATION="PPE-DE">
(SK) Σας ευχαριστώ, κυρία Πρόεδρε, που μου δίνετε την ευκαιρία να συμβάλω σε αυτήν την ενδιαφέρουσα συζήτηση.
<P>
Υποστηρίζω σθεναρά την ιδέα της δημιουργίας φόρα για τη διακυβέρνηση του Διαδικτύου με τη συμμετοχή των βουλευτών του Ευρωπαϊκού Κοινοβουλίου. Το Διαδίκτυο αποτελεί σήμερα αναπόφευκτο στοιχείο της ζωής των ευρωπαίων πολιτών κάθε ηλικίας. Ωστόσο, στις μειονεκτούσες περιοχές είναι σχεδόν αδύνατη η εξασφάλιση γρήγορης σύνδεσης στο Διαδίκτυο. Με ζήλια βλέπω συχνά διαφημίσεις στα δημόσια και ιδιωτικά μέσα ενημέρωσης της Σλοβακίας για Διαδίκτυο με τετραπλάσια ταχύτητα και για τα πλεονεκτήματά του. Εκεί όπου ζω δεν έχουμε αυτήν τη δυνατότητα και οι πραγματικές μας επιλογές περιορίζονται μόνο σε τοπικούς πόρους με ανεπαρκή ταχύτητα.
<P>
Επίτροπε Kuneva, τι μπορεί να πράξει η Επιτροπή για να διασφαλίσει ότι οι μειονεκτούσες περιφέρειες και οι άνθρωποι που ζουν εκεί δεν θα ξεχαστούν, για να διασφαλίσει ότι αυτοί οι άνθρωποι θα έχουν μια ίση ευκαιρία να συμμετάσχουν στον ψηφιακό κόσμο;
<SPEAKER ID="053" NAME="Gunnar Hökmark" AFFILIATION="PPE-DE">
(ΕΝ) Κυρία Πρόεδρε, ήθελα απλώς να πω ένα πράγμα. Θα ήθελα να ευχαριστήσω την κ. Trautmann, η οποία ήταν επικεφαλής της αντιπροσωπείας στο Ρίο και τα κατάφερε πολύ καλά. Δεν το ανέφερα αυτό στην πρώτη μου παρέμβαση, αλλά πιστεύω ότι πρέπει να ειπωθεί. Όλοι πιστεύουμε ότι ηγήθηκε πολύ καλά της αντιπροσωπείας. Απλώς θα ήθελα αυτό να καταγραφεί.
<SPEAKER ID="054" NAME="Meglena Kuneva">
Επιτροπή. - (EN) Κυρία Πρόεδρε, επιτρέψτε μου να ξεκινήσω με τα επόμενα βήματα, τα οποία είναι πιο συγκεκριμένα. Μετά τη σύνοδο στο Ρίο, θα διεξαχθούν διαβουλεύσεις στη Γενεύη τον προσεχή μήνα για να συγκεντρωθούν απόψεις σχετικά με το αποτέλεσμα του Ρίο και την προετοιμασία για το επόμενο φόρουμ στο Νέο Δελχί. " Επιτροπή συμμετέχει στη συμβουλευτική ομάδα που επικουρεί τον γενικό γραμματέα του Ο"Ε στην προετοιμασία του IGF. Όπως πράξαμε και με την παγκόσμια διάσκεψη για την κοινωνία της πληροφορίας, θα ενημερώσουμε φυσικά τους βουλευτές του Κοινοβουλίου για το αποτέλεσμα αυτής της συνόδου. Θα ήθελα να απαντήσω σε ορισμένες συγκεκριμένες ερωτήσεις βουλευτών, ξεκινώντας με την κ. Trautmann.
<P>
Χαιρετίζουμε το γεγονός ότι η κ. Trautmann αναφέρθηκε, στην εναρκτήρια ομιλία της, στο θέμα του "Διαδικτύου πραγμάτων" και στο ενδεχόμενο να τεθεί αυτό το θέμα στο επόμενο IGF το προσεχές έτος. Όσον αφορά το δεύτερο μέρος της ομιλίας της κ. Trautmann, έχουν αναδυθεί περιφερειακά IGF σε πολλά μέρη και αυτό φαίνεται ότι αποτελεί έναν χρήσιμο τρόπο εστίασης στα ζητήματα της διακυβέρνησης του Διαδικτύου που είναι ιδιαίτερα σημαντικά για μια συγκεκριμένη περιφέρεια. " Επιτροπή υποστηρίζει σθεναρά αυτήν την ιδέα.
<P>
Περνώντας στον κ. Savi, συμφωνούμε απόλυτα με τη δήλωσή του, και γι' αυτό η Επιτροπή έχει δεσμευτεί για την ανάπτυξη της ηλεκτρονικής εφαρμογής με τα ευρεία προγράμματα και τη νομοθεσία.
<P>
Απαντώντας στον κ. Czarnecki, η Επιτροπή υποστηρίζει όλες τις πρωτοβουλίες για την προστασία των παιδιών. Προωθήσαμε το θέμα στην ημερήσια διάταξη του IGF και πρόκειται να προτείνουμε ένα ανανεωμένο πρόγραμμα για την προστασία των παιδιών στο Διαδίκτυο.
<SPEAKER ID="055" NAME="Πρόεδρος">
Σύμφωνα με το άρθρο 103, παράγραφος 2, του Κανονισμού, έχω λάβει μία πρόταση ψηφίσματος, υπογεγραμμένη από έξι πολιτικές ομάδες, για την ολοκλήρωση της συζήτησης.
<P>
" συζήτηση έληξε.
<P>
" ψηφοφορία θα διεξαχθεί σήμερα στις 12.00.
<P>
(" συνεδρίαση διακόπτεται στις 11.40 και συνεχίζεται στις 12.00.)

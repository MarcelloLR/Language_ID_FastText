<CHAPTER ID="008">
Ώρα των ερωτήσεων προς τον Πρόεδρο της Επιτροπής
<SPEAKER ID="222" NAME="Πρόεδρος">
" ημερήσια διάταξη προβλέπει την ώρα των ερωτήσεων προς τον Πρόεδρο της Επιτροπής.
<P>
Ελεύθερες ερωτήσεις
<SPEAKER ID="223" NAME="Joseph Daul" LANGUAGE="FR">
Κύριε Πρόεδρε, η Ευρώπη πρόκειται να αντιμετωπίσει μια νέα κρίση αερίου φέτος τον χειμώνα; Ας μην λησμονούμε τη σύγκρουση μεταξύ Ρωσίας και Ουκρανίας, εξαιτίας της οποίας υπέφεραν εκατομμύρια Ευρωπαίοι. Χαιρετίζω τη συμφωνία που επετεύχθη στις 19 Νοεμβρίου στη Γιάλτα. Ωστόσο, γνωρίζουμε πως η Ουκρανία δυσκολεύτηκε εξαιρετικά να εξοφλήσει το ποσό για την προμήθεια φυσικού αερίου από τη Ρωσία τον προηγούμενο μήνα. Γνωρίζουμε επίσης ότι το πολιτικό πλαίσιο θα είναι εξαιρετικά δυσμενές τον Ιανουάριο, με τη διεξαγωγή των προεδρικών εκλογών.
<P>
Ποια προληπτικά μέτρα μπορεί να προτείνει η Επιτροπή και να εφαρμόσει σε ευρωπαϊκό επίπεδο, ούτως ώστε να προστατευτούν οι συμπολίτες μας από τις επιπτώσεις μιας ενδεχόμενης νέας κρίσης και ποια διδάγματα αποκομίστηκαν από τα γεγονότα του χειμώνα του 2009;
<P>
" συμφωνία που επετεύχθη στις 16 Νοεμβρίου μεταξύ της ΕΕ και της Ρωσίας όσον αφορά ένα σύστημα έγκαιρης προειδοποίησης και το σχέδιο κανονισμού για την ασφάλεια της παροχής φυσικού αερίου, τα οποία επικροτώ, θα είναι επαρκή;
<SPEAKER ID="224" NAME="José Manuel Barroso" LANGUAGE="FR">
Κύριε Πρόεδρε, κύριε Daul, σας ευχαριστώ για την ερώτησή σας. Όπως και εσείς, θα ήθελα να αποτραπεί η επανάληψη της περυσινής κρίσης.
<P>
Εργαστήκαμε στενά -προσωπικά έχω καταβάλει σημαντική προσπάθεια- με τον Πρόεδρο Yushchenko, την Πρωθυπουργό Tymoshenko και τις ρωσικές αρχές, καθώς και με τα διεθνή χρηματοπιστωτικά ιδρύματα, για να στηρίξουμε την Ουκρανία.
<P>
Τι επιπλέον μπορεί να γίνει;
<P>
Βραχυπρόθεσμα, το σύστημα έγκαιρης προειδοποίησης στο οποίο συμφωνήσαμε την προηγούμενη εβδομάδα με τη Ρωσία θα μας βοηθήσει να εντοπίζουμε εγκαίρως τα προβλήματα. Μάλιστα, σας διαβεβαιώνω πως υπήρξε άριστο κλίμα κατά τη διάρκεια αυτής της συνόδου κορυφής με τη Ρωσία, στην οποία παρέστη ο Πρόεδρος Medvedev, μια ατμόσφαιρα πολύ καλύτερη από αυτήν που επικράτησε σε άλλες περιπτώσεις.
<P>
Εργαζόμαστε επίσης με τη συντονιστική ομάδα για το φυσικό αέριο -μια ομάδα που περιλαμβάνει τα κράτη μέλη και τη βιομηχανία- για την αποθήκευση φυσικού αερίου. Εξακολουθούμε να εργαζόμαστε με τα διεθνή χρηματοπιστωτικά ιδρύματα για τη μεταρρύθμιση και τον εκσυγχρονισμό του τομέα φυσικού αερίου στην Ουκρανία. Ωστόσο, όπως είπατε, η κατάσταση στο εσωτερικό της Ουκρανίας δεν είναι εύκολη. Σε κάθε περίπτωση, θα βρίσκομαι στο Κίεβο την επόμενη εβδομάδα με τον Προεδρεύοντα του Συμβουλίου, κ. Reinfeldt, προκειμένου να καταδείξουμε για ακόμα μια φορά τη σημασία που αποδίδουμε στη μεταρρύθμιση αυτού του τομέα στην Ουκρανία.
<SPEAKER ID="225" NAME="Martin Schulz" LANGUAGE="DE">
Θα ήθελα να σας ρωτήσω αν κατά το παρελθόν αντιμετωπίσατε δυσκολίες με τη βουλγαρική κυβέρνηση του Sergei Stanishev ή με τον υπουργό Εξωτερικών της χώρας Ivaylo Kalfin. Είχατε οποιονδήποτε λόγο να αμφισβητήσετε τη δημοκρατική νομιμότητα του κ. Stanishev ή του κ. Kalfin ή την αφοσίωσή τους στους θεσμούς της Ευρωπαϊκής Ένωσης;
<P>
Αν όχι, πώς σας φαίνονται οι δηλώσεις του σημερινού πρωθυπουργού της Βουλγαρίας κ. Borisov, ο οποίος είπε ότι το Σοσιαλιστικό Κόμμα της Βουλγαρίας πρέπει να απαγορευτεί; Ο κ. Borisov είπε πως αυτοί -εννοώντας τους αντιπροσώπους του συνεδρίου του Σοσιαλιστικού Κόμματος της Βουλγαρίας- είναι μια σπείρα αναίσχυντων ληστών.
<P>
Τρίτον, υπάρχει μια δήλωση αυτής της εβδομάδας του κ. Borisov, σύμφωνα με την οποία "όποιος μισεί τους Σοσιαλιστές στη Βουλγαρία πρέπει να είναι με το μέρος μας". Πώς αξιολογείτε αυτήν την άποψη από ένα μέλος του Ευρωπαϊκού Συμβουλίου;
<SPEAKER ID="226" NAME="José Manuel Barroso" LANGUAGE="FR">
Κύριε Schulz, σας ευχαριστώ για την ερώτησή σας. Ωστόσο, αντιλαμβάνεστε πως οφείλω να θέτω περιορισμούς όταν σχολιάζω δηλώσεις διάφορων αρχηγών κρατών και κυβερνήσεων στο πλαίσιο της εσωτερικής τους πολιτικής. Δεν είναι δική μου δουλειά εξαρχής να συμμετέχω σε αυτήν την εσωτερική διαμάχη.
<P>
Αυτό που μπορώ να πω, για να δώσω μια συγκεκριμένη απάντηση στην ερώτησή σας, είναι ότι η σχέση μου με την κυβέρνηση της Βουλγαρίας, όταν ο Sergei Stanishev ήταν πρωθυπουργός, χαρακτηριζόταν πάντα από μια εξαιρετικά καλόπιστη συνεργασία. Μπορώ επίσης να πω εδώ, όπως του έχω ήδη πει και κατ' ιδίαν, ότι ο κ. Stanishev υπήρξε πάντα ένας εξαιρετικά αφοσιωμένος εταίρος της Επιτροπής και όλων των θεσμικών οργάνων αναφορικά με την πρόοδο του ευρωπαϊκού σχεδίου. Δεν θα λησμονήσω την καλόπιστη συνεργασία και την αφοσίωση που επέδειξε στην Ευρώπη επειδή απλώς δεν βρίσκεται πια στην εξουσία.
<SPEAKER ID="227" NAME="Martin Schulz" AFFILIATION="S&amp;D">
(DE) Αντιλαμβάνομαι πως δεν επιθυμείτε να παρεμβαίνετε στην εσωτερική πολιτική της Βουλγαρίας. Κατανοώ αυτή τη θέση. Να θεωρήσω, ερμηνεύοντας την απάντησή σας, πως δεν πιστεύετε ότι είναι απαραίτητο να απαγορευτεί το κόμμα του κ. Stanishev - Προέδρου του Σοσιαλιστικού Κόμματος της Βουλγαρίας, για τον οποίο εκφράσατε την υψηλή εκτίμησή σας όσον αφορά το έργο που έχει επιτελέσει;
<SPEAKER ID="228" NAME="José Manuel Barroso" LANGUAGE="FR">
Κύριε Schulz, προφανώς πιστεύω πως όλα τα δημοκρατικά κόμματα έχουν θέση σε δημοκρατικές χώρες. Εφόσον η Βουλγαρία είναι, όπως όλοι γνωρίζουμε, μια δημοκρατική χώρα, όλα τα δημοκρατικά της κόμματα έχουν θέση στο δημοκρατικό σύστημα.
<P>
Αυτό ισχύει για όλα τα κόμματα στη Βουλγαρία, τα οποία σέβονται, ασφαλώς, τους κανόνες της Κοινότητάς μας.
<SPEAKER ID="229" NAME="Guy Verhofstadt" LANGUAGE="FR">
Κύριε Πρόεδρε, πρόκειται να θέσω μια ερώτηση σχετικά με τη δομή της Επιτροπής, κάτι που θεωρείται φυσιολογικό, δεδομένου ότι πολύ σύντομα πρόκειται να έχουμε μια νέα Επιτροπή.
<P>
Καταρχάς, διατηρώ ορισμένες επιφυλάξεις όσον αφορά το γεγονός ότι το χαρτοφυλάκιο για το περιβάλλον πρόκειται να χωριστεί σε τρεις τομείς: την αλλαγή του κλίματος, την ενέργεια και το περιβάλλον. Διατηρώ ορισμένες επιφυλάξεις όσον αφορά αυτό το ζήτημα και είναι κάτι που θα ήθελα να επισημάνω.
<P>
Ωστόσο, η πιο σημαντική ερώτηση την οποία θα ήθελα να σας θέσω αφορά τα θεμελιώδη δικαιώματα και την καταπολέμηση των διακρίσεων. Πιστεύω ότι είχε συμφωνηθεί πως ένας Επίτροπος θα ήταν υπεύθυνος για αυτό το θέμα. Το ζήτημα τώρα είναι να διασφαλίσουμε πως δεν θα έχουμε ένα χαρτοφυλάκιο "εσωτερικές υποθέσεις" το οποίο θα ενσωματώνει ζητήματα ασύλου και μετανάστευσης, γιατί ο τομέας "άσυλο και μετανάστευση" θα αποτελούσε σε αυτήν την περίπτωση ζήτημα ασφάλειας και όχι ζήτημα εσωτερικών υποθέσεων.
<P>
Ο κ. Barrot πρότεινε τη δημιουργία τριών θέσεων Επιτρόπων: θεμελιωδών δικαιωμάτων, εσωτερικών υποθέσεων και ασφάλειας, με το άσυλο και τη μετανάστευση να αποτελούν ξεχωριστούς τομείς. " ερώτησή μου είναι απλή: ποια είναι η άποψή σας όσον αφορά αυτό το ζήτημα;
<SPEAKER ID="230" NAME="José Manuel Barroso" LANGUAGE="FR">
Καταρχάς, όσον αφορά το ζήτημα της αλλαγής του κλίματος, ή καλύτερα του χαρτοφυλακίου για τη "δράση στον τομέα της αλλαγής του κλίματος", θεωρώ αυτήν την ευθύνη εξαιρετικά σημαντική. Πρόκειται για μια οριζόντια ευθύνη, μια διάσταση που πρέπει να ενσωματωθεί σε όλες τις πολιτικές της Ένωσης. Ο Επίτροπος για την πολιτική αλλαγής του κλίματος θα είναι σαφώς υπεύθυνος για την παρακολούθηση του έργου που θα επιτελεστεί στην Κοπεγχάγη, με ό,τι αυτό συνεπάγεται όσον αφορά τις εσωτερικές και εξωτερικές δράσεις.
<P>
Όσον αφορά το χαρτοφυλάκιο της δικαιοσύνης και των εσωτερικών υποθέσεων, ναι, αποφάσισα να το χωρίσω επίσης σε δύο επιμέρους κατηγορίες. Το ένα χαρτοφυλάκιο θα είναι αφιερωμένο στη δικαιοσύνη και τα θεμελιώδη δικαιώματα, και το άλλο στις εσωτερικές υποθέσεις. Επιπλέον, αυτός ο διαχωρισμός είναι συνήθης σε πολλά από τα κράτη μέλη, στα οποία υπάρχει ένας υπουργός Δικαιοσύνης και ένας υπουργός Εσωτερικών.
<P>
Προφανώς θα ήθελα να συζητήσω τον ακριβή ορισμό με τους αρμόδιους Επιτρόπους, αλλά μπορώ ήδη να σας πω ότι θα ήθελα από τον Επίτροπο που θα είναι υπεύθυνος για τη δικαιοσύνη και τα θεμελιώδη δικαιώματα να δώσει ιδιαίτερη προσοχή στην εξάλειψη των εμποδίων που αντιμετωπίζουν οι ευρωπαίοι πολίτες όταν ασκούν τα δικαιώματά τους.
<SPEAKER ID="231" NAME="Daniel Cohn-Bendit" LANGUAGE="FR">
Κύριε Πρόεδρε, θα ήθελα να κινηθώ προς την ίδια κατεύθυνση με τον κ. Verhofstadt, εφόσον επί του παρόντος η Επιτροπή είναι υπό συγκρότηση.
<P>
Διαβάζουμε και ακούμε φήμες οι οποίες είναι μάλλον επικίνδυνες. Πιστεύετε πως είστε εσείς, ο Πρόεδρος της Επιτροπής -έχετε εκλεγεί και διοριστεί Πρόεδρος- αυτός ο οποίος δημιουργεί την Επιτροπή, την οργανώνει και ορίζει το πεδίο αρμοδιοτήτων των Επιτρόπων ή πως οι χώρες της Ένωσης και οι ισχυρές χώρες είναι αυτές που σας επιβάλλουν, αν μη τι άλλο, μια συγκεκριμένη στάση;
<P>
Θεωρώ απαράδεκτο -ίσως όμως να κάνω λάθος- να διαβάζω στις εφημερίδες ότι η Γαλλία επιθυμεί αυτό, ότι το "νωμένο Βασίλειο επιθυμεί εκείνο, ότι η κ. Merkel επιθυμεί κάτι άλλο. Ο κ. Sarkozy και η κ. Merkel σας διόρισαν, δεν έχουν τίποτα περισσότερο να πουν, εσείς οφείλετε να δημιουργήσετε την Επιτροπή σας!
<P>
Έτσι αντιλαμβάνεστε τον ρόλο του Προέδρου της Επιτροπής, ή κάπως αλλιώς, με έναν τρόπο που μοιάζει περισσότερο με αυτόν που η κ. Merkel και ο κ. Sarkozy βλέπουν τα πράγματα;
<SPEAKER ID="232" NAME="José Manuel Barroso" LANGUAGE="FR">
Ο τρόπος με τον οποίο βλέπω τα πράγματα είναι πολύ απλός: αφορά τον σεβασμό της Συνθήκης της Λισαβόνας καθώς και τον σεβασμό της ισχύουσας Συνθήκης. Από την 1η Δεκεμβρίου, σύμφωνα με αυτό που δηλώνει ρητά η Συνθήκη της Λισαβόνας -έχω εδώ την αγγλική έκδοση και συγκεκριμένα το άρθρο 17- ο Πρόεδρος της Επιτροπής είναι αυτός που αποφασίζει για την εσωτερική οργάνωση της Επιτροπής, και αυτό πρόκειται να πράξω ασφαλώς, όπως και για την κατανομή των χαρτοφυλακίων.
<P>
Ας είμαστε ειλικρινείς, υπάρχει πάντα πίεση, όπως ξέρετε. Όλοι μας λαμβάνουμε αιτήματα. Ωστόσο, εγώ είμαι αυτός που τελικά αναλαμβάνει όλη την ευθύνη για τη σύνθεση της Επιτροπής και πιστεύω πως αυτή η Επιτροπή θα λάβει σχετικά ισχυρή στήριξη στο εσωτερικό του Ευρωπαϊκού Κοινοβουλίου.
<P>
Έχω εργαστεί σκληρά για να επιτευχθεί μια σχετικά ισχυρή συναίνεση. Επιπλέον, έχω μερικά καλά νέα -καθώς και ορισμένες ευχαριστίες- για σας σήμερα: η επόμενη Επιτροπή θα περιλαμβάνει εννέα γυναίκες, μία επιπλέον δηλαδή σε σχέση με σήμερα. Πριν από μία εβδομάδα, μόνο τρεις γυναίκες ήταν πιθανές υποψήφιες. Πολλοί από εσάς με βοηθήσατε να επισημάνω στα κράτη μέλη τη σημασία αυτού του αιτήματος για την υπόδειξη περισσότερων υποψήφιων γυναικών. Αυτό αποτελεί ένα πρακτικό παράδειγμα το οποίο φανερώνει τη δέσμευσή μου για τον σχηματισμό ενός συλλογικού σώματος που μπορεί να επωφεληθεί από τη στήριξη του Κοινοβουλίου.
<SPEAKER ID="233" NAME="Daniel Cohn-Bendit" AFFILIATION="Verts/ALE">
(FR) Κύριε Barroso, εφόσον μιλάτε για την Επιτροπή και για τις γυναίκες, δεν νομίζετε πως θα ήταν πιο εύκολο για τον Πρόεδρο της Επιτροπής μακροπρόθεσμα, αν κάθε χώρα πρότεινε δύο Επιτρόπους, αν παρουσίαζε δύο υποψηφίους: έναν άντρα και μια γυναίκα;
<P>
Με αυτόν τον τρόπο, θα ήσασταν σε θέση να δημιουργήσετε μια ισορροπημένη Επιτροπή, όχι με εννέα γυναίκες, αλλά μια Επιτροπή που θα αποτελείται κατά το ήμισυ από γυναίκες και κατά το ήμισυ από άντρες.
<SPEAKER ID="234" NAME="José Manuel Barroso" LANGUAGE="FR">
Έχετε δίκιο. Θα ήθελα πολύ να το επιτύχουμε αυτό. Δυστυχώς, δεν προβλέπεται από τη Συνθήκη.
<P>
Συμφωνώ με τον συνάδελφό σας, τον κ. Verhofstadt.
<P>
Το σοβαρό ζήτημα είναι το εξής: αυτή η υποχρέωση δεν προβλέπεται από τη Συνθήκη. Όπως γνωρίζετε, δημοσιοποίησα ακόμα και μια επιστολή στην οποία ζητούσα από τα κράτη μέλη να με βοηθήσουν όσον αφορά αυτό το ζήτημα της ισορροπίας των φύλων. Το ιδανικό θα ήταν να έχουμε μια Επιτροπή η οποία θα είναι ακόμα πιο ισορροπημένη.
<P>
Σε κάθε περίπτωση, είμαι ικανοποιημένος με την κατάσταση την οποία επιτύχαμε και θα ήθελα να ευχαριστήσω όλους όσοι εντός του Κοινοβουλίου με βοήθησαν προς αυτήν την κατεύθυνση.
<SPEAKER ID="235" NAME="Michał Tomasz Kamiński" LANGUAGE="PL">
Κύριε Barroso, θα ήθελα να σας ευχαριστήσω πολύ που είστε μαζί μας σήμερα και θα ήθελα να ξεκινήσω λέγοντας ότι φαίνεται πως θα πρέπει να ενθαρρύνουμε περισσότερο τους συναδέλφους μας βουλευτές να συμμετέχουν σε αυτές τις συζητήσεις μαζί σας, γιατί ορισμένοι βουλευτές ενδιαφέρονται περισσότερο για τα αξιοθέατα του Στρασβούργου παρά για τη δυνατότητα μιας συνάντησης μαζί σας.
<P>
Το ερώτημά μου αφορά τους στόχους της στρατηγικής της Λισαβόνας, η οποία υπήρξε πάντα πολύ σημαντική για τους Ευρωπαίους Συντηρητικούς και Μεταρρυθμιστές. Αυτό είναι αλήθεια, κυρίως μετά από αυτό που είπατε λίγο καιρό πριν, όταν το παρουσιάσατε ως μέρος της στρατηγικής σας: μια νέα αρχή για την κοινή αγορά. Πιστεύουμε πραγματικά πως η Ευρώπη χρειάζεται μια κοινή αγορά. " πρόσφατα εγκριθείσα Συνθήκη της Λισαβόνας δίνει περισσότερες εξουσίες στα ευρωπαϊκά θεσμικά όργανα με την πολιτική έννοια και μου φαίνεται πως δημιουργεί ένα χάσμα μεταξύ της πολιτικής ολοκλήρωσης, η οποία σημειώνει πρόοδο, και της οικονομικής ολοκλήρωσης. Κύριε Barroso, θα ήθελα να προσέξετε ιδιαίτερα το ζήτημα της έναρξης της νέας αγοράς από την αρχή της νέας σας θητείας.
<SPEAKER ID="236" NAME="José Manuel Barroso" LANGUAGE="EN">
Έχω καλά νέα για τον κ. Kamiński: σήμερα, στη συνεδρίαση της Επιτροπής εδώ στο Στρασβούργο, εγκρίναμε ένα έγγραφο εργασίας της Επιτροπής για την έναρξη διαβούλευσης όσον αφορά αυτό που ονομάζω "Ευρωπαϊκό πρόγραμμα για το 2020", τον διάδοχο της στρατηγικής της Λισαβόνας, το οποίο πρόκειται να τεθεί σε διαβούλευση με το Κοινοβούλιο και τις ευρωπαϊκές κυβερνήσεις και τις κοινωνίες γενικότερα.
<P>
Δίδεται ιδιαίτερη έμφαση στο έγγραφο εργασίας στην ανάγκη εμβάθυνσης της εσωτερικής αγοράς, και ζήτησα και από τον Mario Monti, μια γνωστή ευρωπαϊκή φυσιογνωμία, να μου αποστείλει μια έκθεση όσον αφορά τους τρόπους με τους οποίους μπορούμε να αντιμετωπίσουμε τους ελλείποντες κρίκους στην εσωτερική αγορά. Ελπίζω πως αυτό το πρώτο σχέδιο έκθεσης θα είναι έτοιμο πριν από το Ευρωπαϊκό Συμβούλιο του Μαρτίου στο οποίο, με την ευκαιρία, η ισπανική Προεδρία του Συμβουλίου ενδιαφέρεται επίσης να συμβάλλει και να επισημάνει τον ανάλογο επιτακτικό χαρακτήρα αυτών των εξελίξεων.
<P>
" ανάπτυξη της εσωτερικής αγορά είναι ένας από τους τρόπους να βρούμε νέες πηγές ανάπτυξης για να αντιμετωπίσουμε τις προκλήσεις της ανταγωνιστικότητας από άλλα μέρη του κόσμου.
<SPEAKER ID="237" NAME="Lothar Bisky" LANGUAGE="DE">
Αυτό που με ικανοποίησε όσον αφορά την έκτακτη σύνοδο κορυφής, ήταν το γεγονός ότι υπήρξε ισόρροπη εκπροσώπηση των φύλων. Θα θέλαμε να εκφράσουμε τα συγχαρητήριά μας για αυτό το επίτευγμα. Θα ήθελα επίσης να προσθέσω ότι θα συνεχίσουμε να σας στηρίζουμε αν εξακολουθήσετε να διατηρείτε αυτήν την ισόρροπη εκπροσώπηση των φύλων.
<P>
Έχουμε τώρα δύο νέα πρόσωπα υψηλού γοήτρου στην Ευρωπαϊκή Ένωση, για τα οποία όλες οι πλευρές έχουν εκφράσει την άποψη ότι θα πρέπει με την πάροδο του χρόνου να αποκτήσουν εμπειρία όσον αφορά τους ρόλους τους. Αυτό φυσικά θα ισχύει πάντα. Γίνεται επίσης λόγος για ζητήματα μικρότερης και μεγαλύτερης βαρύτητας. " άποψή μου είναι η εξής: τα σημερινά ζητήματα μικρής βαρύτητας θα είναι τα αυριανά ζητήματα μεγάλης βαρύτητας και το αντίστροφο. Ένα ζήτημα μεγάλης βαρύτητας τη μία μέρα μπορεί να είναι μικρής βαρύτητας την επόμενη.
<P>
Παράλληλα, έχουμε επίσης μια σοβαρή οικονομική κρίση την οποία πρέπει να αντιμετωπίσουμε. Οι κοινωνικές επιπτώσεις κυρίως μας θέτουν προβλήματα που πρέπει να αντιμετωπίσουμε. Στην Ευρώπη, δεκάδες εκατομμύρια πολίτες πλήττονται από την ανεργία, τη φτώχεια και τον κοινωνικό αποκλεισμό. Ο αριθμός των θυμάτων της κρίσης αυξάνεται δραματικά. Στον αναπτυσσόμενο κόσμο, οι επιπτώσεις είναι ακόμη χειρότερες.
<P>
Είστε προετοιμασμένος, κύριε Barroso, μαζί με τη νέα Επιτροπή, να αξιοποιήσετε τα διδάγματα από τις λανθασμένες επιλογές του παρελθόντος όσον αφορά τις ριζοσπαστικές πολιτικές για την ελεύθερη αγορά; Είστε προετοιμασμένοι να αναζητήσετε μια κατεπείγουσας ανάγκης αλλαγή πολιτικής ώστε να θέσετε τους πολίτες μπροστά από τα κέρδη και τα κοινωνικά συμφέροντα μπροστά από τα ανταγωνιστικά;
<SPEAKER ID="238" NAME="José Manuel Barroso" LANGUAGE="EN">
Στη νέα στρατηγική της Ευρωπαϊκής Ένωσης για το 2020 που μόλις ανακοίνωσα, έχει δοθεί μεγάλη έμφαση στα κοινωνικά ζητήματα που μόλις αναφέρατε, κύριε Bisky. Πιστεύω πως έχουμε επί του παρόντος μια επείγουσα κατάσταση όσον αφορά τα κοινωνικά ζητήματα, κυρίως όσον αφορά την αύξηση της ανεργίας. Υπάρχει ο κίνδυνος μιας δεκαετίας χαμηλής ανάπτυξης και υψηλής ανεργίας και αυτό θα πιέσει εξαιρετικά τα κοινωνικά μας πρότυπα και το επίπεδο διαβίωσής μας. Αυτός είναι ο λόγος για τον οποίον πιστεύω πως είναι σημαντικό να εργαστούμε για τα ζητήματα που σχετίζονται με την κοινωνική ένταξη.
<P>
Πρέπει επίσης να διασφαλίσουμε ότι οι πολίτες διαθέτουν τις σωστές ικανότητες προκειμένου να επιτύχουν σε αυτό το νέο οικονομικό πρότυπο. Ένας από τους τομείς προτεραιότητας της στρατηγικής της Ευρωπαϊκής Ένωσης για το 2020 θα είναι επομένως η ενδυνάμωση των πολιτών. Πρέπει να δοθεί έμφαση στην εκπαίδευση και τις δεξιότητες, τη δια βίου μάθηση, την κινητικότητα των εργαζομένων, την υποστήριξη της επιχειρηματικότητας και της μη μισθωτής δραστηριότητας, αλλά και στην καταπολέμηση του αποκλεισμού και της φτώχειας. Πιστεύω πως ως Ευρωπαϊκή Ένωση έχουμε το καθήκον η καταπολέμηση του αποκλεισμού και της φτώχειας να αποτελέσει μια από τις προτεραιότητές μας.
<SPEAKER ID="239" NAME="Rolandas Paksas" LANGUAGE="LT">
Κύριε Πρόεδρε, τον Σεπτέμβριο σας έθεσα το ερώτημα όσον αφορά τη συνέχιση της λειτουργίας του πυρηνικού σταθμού Ignalina. Από την απάντησή σας, αποκόμισα την εντύπωση ότι η Επιτροπή είτε δεν γνωρίζει την πραγματική κατάσταση, δεν έχει ενημερωθεί είτε προσπαθεί να αγνοήσει τους βουλευτές του ΕΚ.
<P>
Συνεπώς, κύριε Πρόεδρε, νομίζω πως γνωρίζετε ότι δεν έχουν κατασκευαστεί χώροι εναπόθεσης πυρηνικού καυσίμου και ράβδοι αναλωμένου πυρηνικού καυσίμου θα διατηρηθούν στον αντιδραστήρα, μειώνοντας την πυρηνική ασφάλεια στην περιοχή. Αυτό είναι το πρώτο πράγμα που θα ήθελα να επισημάνω. Δεύτερον, πιστεύω πως γνωρίζετε ότι οι νέες γεννήτριες θα κατασκευαστούν μόλις σε τρία χρόνια από τώρα και η Λιθουανία θα αντιμετωπίσει ανεπάρκεια ηλεκτρικής ενέργειας. Αυτό είναι το δεύτερο. Τρίτον, πιστεύω πως γνωρίζετε ότι οι συνθήκες που ανέφερα επιτρέπουν τη συνέχιση της λειτουργίας του πυρηνικού σταθμού και ότι δεν είναι έτοιμος να κλείσει.
<P>
" ερώτησή μου, κύριε Πρόεδρε, είναι ποιος θα αναλάβει την ευθύνη για τη μειωμένη πυρηνική ασφάλεια σε αυτήν την περιοχή, καθώς και για τον αυξημένο κίνδυνο για τους πολίτες της Ευρωπαϊκής Ένωσης.
<SPEAKER ID="240" NAME="José Manuel Barroso" LANGUAGE="EN">
Όσον αφορά τον σταθμό Ignalina, όπως γνωρίζετε, πρόκειται για ένα ζήτημα που αφορά τη Συνθήκη Προσχώρησης της Λιθουανίας. Οφείλουμε να σεβόμαστε τη Συνθήκη Προσχώρησης, η οποία έχει υπογραφεί από όλα τα κράτη μέλη, συμπεριλαμβανομένης της Λιθουανίας.
<P>
Αυτό που κάνουμε τώρα είναι να προσέχουμε όχι μόνο τις οικονομικές πτυχές αλλά και τις πτυχές ασφάλειας. Πιστεύω πως όλα αυτά λαμβάνονται υπόψη στην απόφασή μας και ότι μπορούμε να εργαστούμε από κοινού με τις αρχές της Λιθουανίας προκειμένου να διασφαλίσουμε την πυρηνική ασφάλεια στην περιοχή.
<P>
Παρεμπιπτόντως, κατά την πρόσφατη συνάντησή μου με τον Πρόεδρο Medvedev, του έθεσα για μια ακόμη φορά το ζήτημα του ενεργειακού εφοδιασμού από τη Ρωσία στη Λιθουανία. Τον ρώτησα γιατί δεν μπορούν να είναι πιο συνεργάσιμοι όσον αφορά το ζήτημα του αγωγού Druzhba. Εργαζόμαστε λοιπόν εντατικά με τους φίλους μας Λιθουανούς, όπως επίσης με άλλους εταίρους που είναι σημαντικοί για την ασφάλεια του ενεργειακού εφοδιασμού στη Λιθουανία.
<SPEAKER ID="241" NAME="Hans-Peter Martin" AFFILIATION="NI">
(DE) Κύριε Πρόεδρε της Επιτροπής, το ζήτημα της συνέχισης της ύπαρξης των εργοστασίων Opel δοκιμάζει την κοινή γνώμη της Ευρώπης και αποτέλεσε επίσης κεντρικό ζήτημα της εκστρατείας των ομοσπονδιακών εκλογών στη Γερμανία. Πολύ καιρό πριν από τις εκλογές ήταν ήδη σαφές ότι είχε προγραμματιστεί πώληση στην κοινοπραξία Magna, ωστόσο μόλις στις 16 Οκτωβρίου η Επιτροπή υπαινίχθηκε πως διατηρούσε ορισμένες επιφυλάξεις.
<P>
Γιατί περιμένατε μέχρι το τέλος των γερμανικών εκλογών; Αυτή η απόφαση είχε σημαντικές επιπτώσεις στο αποτέλεσμα των εκλογών στη Γερμανία. Πώς μπορείτε να διαψεύδετε την υποψία πως αυτό δεν υπήρξε ως πολιτική σκέψη, δεδομένου κυρίως του γεγονότος ότι είναι γνωστή η στενή σας σχέση με την Καγκελάριο Merkel; Είστε προετοιμασμένοι να κοινοποιήσετε τον γραπτό και προφορικό διάλογο για το ζήτημα της Opel ο οποίος προηγήθηκε των γερμανικών ομοσπονδιακών εκλογών της 27ης Σεπτεμβρίου;
<SPEAKER ID="242" NAME="José Manuel Barroso" LANGUAGE="EN">
Απαντώντας στην τελευταία σας ερώτηση πρώτα, ασφαλώς με χαρά μου θα μπορούσα να σας δώσω όλη την αλληλογραφία μου με την Καγκελάριο Merkel. Δεν υπάρχει πρόβλημα όσον αφορά αυτό.
<P>
Τούτου λεχθέντος, οργανώσαμε δύο συναντήσεις πριν από τις γερμανικές εκλογές με όλες τις χώρες που σχετίζονται με την General Motors/Opel και χθες οργανώσαμε μια τρίτη. Ήταν η τρίτη υπουργική συνάντηση για την Opel την οποία οργάνωσε η Επιτροπή και η πρώτη από τη στιγμή που η General Motors αποφάσισε να μην πουλήσει την Opel.
<P>
Πέρα από τον ρόλο του διαμεσολαβητή που διαδραματίζει διασφαλίζοντας κυρίως ότι όλοι οι ενδιαφερόμενοι έχουν την ίδια ενημέρωση, η Επιτροπή θα συνεχίσει να διασφαλίζει ότι η εσωτερική αγορά και οι κανόνες κρατικών ενισχύσεων είναι σεβαστοί. Αυτό είναι πολύ σημαντικό προκειμένου να αποφευχθεί ένας καταστροφικός αγώνας επιδοτήσεων ανάμεσα στα κράτη μέλη ο οποίος μπορεί, τελικά, να μην ωφελήσει κανέναν.
<P>
Ωστόσο, όλα εξαρτώνται τώρα από την GM. Πράγματι μόνο εφόσον γίνει γνωστό το επιχειρηματικό σχέδιο της GM και τα κράτη μέλη επιθυμούν να χορηγήσουν κρατικές ενισχύσεις, μπορεί η Επιτροπή να αξιολογήσει αν γίνονται σεβαστοί οι κανόνες του ανταγωνισμού. Δεν μπορούμε να ενεργούμε με βάση υποθέσεις. Μόνο όταν δούμε τα επιχειρηματικά σχέδια θα μπορέσουμε να πούμε αν είναι ή όχι συμβατά με τους κανόνες της Κοινότητας.
<SPEAKER ID="243" NAME="Hans-Peter Martin" AFFILIATION="NI">
(DE) Αισθάνομαι εξαιρετικά ευγνώμων για την προσφορά σας, κύριε Barroso, και με χαρά μου θα την αποδεχτώ. Ο προφορικός σας διάλογος αποτελεί, ωστόσο, ένα ζήτημα ασφαλώς. Είμαι πεπεισμένος πως μπορούμε να καταλήξουμε σε μια διευθέτηση όσον αφορά αυτό το ζήτημα. Στο δεύτερο τμήμα της απάντησής σας αναφέρατε ένα εξαιρετικά σημαντικό ζήτημα, ότι δηλαδή δεν γίνεται μόνο αγώνας για να πραγματοποιηθεί ένα μισθολογικό ντάμπινγκ, αλλά και ένας αγώνας επιδοτήσεων. Ήταν πολύ έξυπνη κίνηση η σύγκληση της διάσκεψης κορυφής χθες. Ποια είναι τα συμπεράσματα που εξήχθησαν από αυτήν; Πώς μπορούμε στο μέλλον να καταπολεμήσουμε τον επικείμενο κίνδυνο ενός αγώνα επιδοτήσεων, όπως συνέβη πολλές φορές μεταξύ διάφορων κρατών μελών της ΕΕ εις βάρος των ευρωπαίων φορολογούμενων, παρεμβαίνοντας ασφαλώς ταυτόχρονα στην οικονομική διαδικασία αυτής της δυναμικής;
<SPEAKER ID="244" NAME="José Manuel Barroso" LANGUAGE="EN">
Πρόκειται ακριβώς για αυστηρή εφαρμογή των κανόνων για τις κρατικές ενισχύσεις και αυτή η περίπτωση είναι πράγματι εξαιρετικά ενδιαφέρουσα για όλους μας -εκτός από τα εμπλεκόμενα μέρη- επειδή, όπως υποδηλώνεται στην ερώτησή σας, αν κάθε κράτος μέλος άρχιζε να ανταγωνίζεται τα άλλα για να δει ποιο μπορεί να προσφέρει περισσότερα χρήματα σε μια εταιρεία, θα είχαμε ένα άσχημο αποτέλεσμα για τα κράτη μέλη, γεγονός που δεν είναι καλό για τους καταναλωτές και είναι ασφαλώς κακό για τα χρήματα των φορολογούμενων.
<P>
" εγγύηση που μπορώ να σας δώσω είναι ότι η Επιτροπή θα είναι αυστηρή όσον αφορά την εφαρμογή των κανόνων για τις κρατικές ενισχύσεις, όχι επειδή είμαστε φονταμενταλιστές όσον αφορά την αγορά ή τους κανόνες ανταγωνισμού, αλλά γιατί πιστεύουμε πως είναι σημαντικό να έχουμε μια αυστηρή κοινοτική προσέγγιση και να διαθέτουμε ίσους όρους ανταγωνισμού για όλες τις εταιρείες και όλα τα κράτη μέλη - μεγάλα και μικρά, πλούσια και όχι τόσο πλούσια. Αυτός είναι ο καλύτερος τρόπος για να διασφαλίσουμε ότι παραμένουμε δίκαιοι στο εσωτερικό της Ένωσης.
<SPEAKER ID="246" NAME="Kinga Gál" AFFILIATION="PPE">
(EN) Κύριε Barroso, χαιρετίζω θερμά τη δήλωση που κάνατε μόλις τώρα πως προτίθεστε να υπάρξει ένα χαρτοφυλάκιο στην Επιτροπή που θα αφορά τα θεμελιώδη δικαιώματα.
<P>
Θα ήθελα να προσθέσω μια επιπλέον ερώτηση όσον αφορά αυτό το θέμα. Καθώς γνωρίζετε πολύ καλά ότι ένας σημαντικός αριθμός αυτοχθόνων εθνικών μειονοτήτων και γλωσσικών μειονοτήτων ζουν στην ΕΕ -15 εκατομμύρια άνθρωποι, το 10% του πληθυσμού- προτίθεστε να ενσωματώσετε το θέμα αυτών των κοινοτήτων, αυτών των εθνικών και γλωσσικών μειονοτήτων, στο χαρτοφυλάκιο του νέου Επιτρόπου που θα είναι υπεύθυνος για τα θεμελιώδη δικαιώματα;
<P>
Πιστεύω πως ιδίως μετά την έναρξη ισχύος της Συνθήκης της Λισαβόνας και του Χάρτη των Θεμελιωδών Δικαιωμάτων, η ΕΕ θα πρέπει να αναπτύξει περαιτέρω την προσέγγισή της έναντι αυτών των κοινοτήτων.
<SPEAKER ID="247" NAME="José Manuel Barroso" LANGUAGE="EN">
" απάντηση είναι απλή: ναι. Πρόθεσή μου είναι ακριβώς να θέσω ζητήματα απαγόρευσης των διακρίσεων -συμπεριλαμβανομένων, ασφαλώς, ζητημάτων των μειονοτήτων- υπό την ευθύνη του Επιτρόπου για τα θεμελιώδη δικαιώματα.
<SPEAKER ID="248" NAME="Glenis Willmott" AFFILIATION="S&amp;D">
(EN) Επρόκειτο να θέσω επίσης μια ερώτηση όσον αφορά την ισόρροπη εκπροσώπηση των φύλων στην Επιτροπή, δράττομαι λοιπόν της ευκαιρίας να συγχαρώ την Cathy Ashton για τον διορισμό της. Είμαι σίγουρη πως θα συμφωνήσετε μαζί μου ότι πρόκειται για ένα εξαιρετικό ταλέντο. Εκφράζω τη μεγάλη μου ικανοποίηση που ο ρόλος του Ύπατου Εκπροσώπου ανατίθεται σε κάποιον από τη Βρετανία και είμαι ιδιαίτερα χαρούμενη για το γεγονός ότι προορίζεται για μια γυναίκα από τη Βρετανία. Είναι κάτι που εμείς, οι γυναίκες της Ομάδας των Σοσιαλιστών, ζητούσαμε για αρκετό καιρό.
<P>
" Cathy Ashton υπήρξε πρόεδρος της Βουλής των Λόρδων στο "νωμένο Βασίλειο όταν υποβλήθηκε σε ψηφοφορία η Συνθήκη της Λισαβόνας - πρόκειται για μεγάλο επίτευγμα. Διαθέτει εξαιρετικές πολιτικές ικανότητες και έχει επιτύχει πολλά από τη στιγμή που έγινε Επίτροπος. " χαμηλών τόνων διπλωματία της, αποφεύγοντας τις εντάσεις γύρω της, διασφάλισε συμφωνίες εκεί όπου άλλοι απέτυχαν και εκεί όπου είχε αποδειχθεί δύσκολο στο παρελθόν. Θα έλεγα στην Cathy Ashton ότι δεν είναι εκεί για να σταματήσει την κυκλοφορία αλλά μάλλον για να δημιουργήσει ένα σύστημα κυκλοφορίας. Είμαι σίγουρη πως θα κάνει φανταστική δουλειά.
<SPEAKER ID="249" NAME="José Manuel Barroso" LANGUAGE="EN">
Είμαι εξαιρετικά υπερήφανος και χαρούμενος που η Catherine Ashton ορίστηκε ως η πρώτη Αντιπρόεδρος της Επιτροπής και Ύπατη Εκπρόσωπος. Πρόκειται για έναν διορισμό τον οποίο στήριξα πολύ και ενέκρινα κατά τη διάρκεια του Ευρωπαϊκού Συμβουλίου. Ασφαλώς, τη γνωρίζουμε όλοι ως έναν άνθρωπο που διαθέτει τις πολιτικές ικανότητες και την αίσθηση της κατεύθυνσης προκειμένου να ανταποκριθεί στο απαιτητικό καθήκον της Ύπατης Εκπροσώπου και Αντιπροέδρου της Επιτροπής.
<P>
Όλοι γνωρίζουμε πως πρόκειται για μια καινοτομία. Θα χρειαστεί χρόνος για όλους μας για να μάθουμε πώς να χρησιμοποιούμε τις νέες ρυθμίσεις ώστε να αποφέρουμε τα καλύτερα αποτελέσματα όσον αφορά τον ενισχυμένο ρόλο της Ευρωπαϊκής Ένωσης στον κόσμο. Αυτό που είναι σαφές είναι ότι αυτό θα το επιτύχουμε μόνο μέσω μιας πραγματικής εταιρικής σχέσης μεταξύ των θεσμικών οργάνων. Αυτό έχει σχεδιαστεί να προσφέρει η διπλή ηγεσία και αυτό είμαι πεπεισμένος πως θα προσφέρει η Επιτροπή: να έχει τον καλύτερο δυνατό ρόλο στον κόσμο.
<P>
Ασφαλώς είμαι εξαιρετικά χαρούμενος για το γεγονός ότι προέρχεται από τη Βρετανία -πιστεύω πως είναι σημαντικό η Βρετανία να παραμείνει στο κέντρο της Ευρωπαϊκής Ένωσης- καθώς και για το γεγονός ότι είναι γυναίκα, εφόσον, όπως ξέρετε, είμαι εξαιρετικά αφοσιωμένος στο ζήτημα της ισόρροπης εκπροσώπησης των φύλων. Για όλους αυτούς τους λόγους λοιπόν, όπως επίσης για το γεγονός ότι είναι συνάδελφός μου στην Επιτροπή, είμαι -όπως μπορείτε να φανταστείτε- εξαιρετικά χαρούμενος με αυτήν την απόφαση.
<SPEAKER ID="250" NAME="Andrey Kovatchev" AFFILIATION="PPE">
(BG) Καταρχάς, θα ήθελα να αποσαφηνίσω κάτι για τον κ. Schulz. Ο πρωθυπουργός της Βουλγαρίας ποτέ δεν ζήτησε να απαγορευτεί το Σοσιαλιστικό Κόμμα της Βουλγαρίας. Όσον αφορά τώρα την ερώτησή μου προς τον κ. Barroso. Μετά τις 19 Νοεμβρίου, είναι σαφές ποιοι τομείς της εξωτερικής πολιτικής θα παραμείνουν τμήμα των αρμοδιοτήτων της Επιτροπής και ποιοι θα μεταφερθούν στην Υπηρεσία Εξωτερικής Δράσης, όπως για παράδειγμα η διεύρυνση, το εμπόριο ή η ενίσχυση των αναπτυσσόμενων χωρών;
<SPEAKER ID="251" NAME="José Manuel Barroso" LANGUAGE="EN">
Ναι, η Ύπατος Εκπρόσωπος θα είναι ταυτόχρονα και Αντιπρόεδρος της Επιτροπής, είναι λοιπόν μια εξαιρετική ευκαιρία να συνδυαστούν οι αρμοδιότητες της ΚΕΠΠΑ -οι οποίες εμπίπτουν στην αρμοδιότητα του Ύπατου Εκπροσώπου- και οι παραδοσιακές αρμοδιότητες της Κοινότητας στις εξωτερικές σχέσεις. Για να το θέσω πιο απλά, το ίδιο άτομο ασκεί τα καθήκοντα του Javier Solana και της Benita Ferrero-Waldner. Αυτό το πρόσωπο θα το κάνει αυτό ως Αντιπρόεδρος της Επιτροπής αλλά και ως Πρόεδρος του Συμβουλίου Εξωτερικών Υποθέσεων. Πιστεύω πως είναι εξαιρετικά σημαντικό να έχουμε αυτήν την ιδέα σε αυτό το επίπεδο.
<P>
Γενικά, όπως ρητά ορίζει η Συνθήκη της Λισαβόνας, στο επίπεδο αρχηγών κρατών και κυβερνήσεων ο Πρόεδρος του Συμβουλίου εκπροσωπεί την Ευρωπαϊκή Ένωση για ζητήματα ΚΕΠΠΑ σε αυτό το επίπεδο και με αυτές τις αρμοδιότητες και η Επιτροπή εκπροσωπεί την Ευρωπαϊκή Ένωση σε όλα τα υπόλοιπα εξωτερικά ζητήματα, όπως ορίζεται στο άρθρο 17 της Συνθήκης της Λισαβόνας.
<SPEAKER ID="252" NAME="Derek Vaughan" AFFILIATION="S&amp;D">
(EN) Κύριε Barroso, μπορεί να επιθυμείτε να σχολιάσετε το έγγραφο για την αναθεώρηση του προϋπολογισμού που διέρρευσε πρόσφατα ή όχι, αλλά θα γνωρίζετε αναμφίβολα ότι έχει προκαλέσει μεγάλη ανησυχία σε πολλές περιοχές στην Ευρώπη. Πράγματι, ο επικεφαλής της κυβέρνησης της Ουαλίας Rhodri Morgan, σας απέστειλε πρόσφατα επιστολή με την οποία εξέφρασε τις ανησυχίες του.
<P>
Ενόψει αυτού, θα μπορούσα να σας ρωτήσω αν θα προωθήσετε νέες προτάσεις οι οποίες διασφαλίζουν ότι περιοχές στην Ευρώπη θα έχουν πρόσβαση στα διαρθρωτικά ταμεία μετά το 2013; Και, αν πρόκειται να προωθήσετε παρόμοιες προτάσεις, αυτό θα γίνει υπό την υπάρχουσα Επιτροπή ή υπό τη νέα, όταν αυτή διοριστεί;
<SPEAKER ID="253" NAME="José Manuel Barroso" LANGUAGE="EN">
Μπορώ να σας πω πως διάβασα την επιστολή του επικεφαλής της κυβέρνησης της Ουαλίας, αλλά δεν διάβασα ποτέ το έγγραφο που αναφέρετε.
<P>
Υπάρχουν ορισμένα έγγραφα εργασίας στην Επιτροπή, τα οποία έχουν συνταχθεί από όλες τις υπηρεσίες της, αλλά δεν αντικατοπτρίζουν στις απόψεις της Επιτροπής. Μόνο το Σώμα των Επιτρόπων παίρνει θέσεις οι οποίες είναι δεσμευτικές για την Επιτροπή. Βρισκόμαστε σε στάδιο προπαρασκευαστικών εργασιών. Μπορώ να σας πω πως, προσωπικά, είμαι εξαιρετικά αφοσιωμένος, όπως ξέρετε, στην κοινωνική, οικονομική και εδαφική συνοχή, και πως η περιφερειακή πολιτική παραμένει υψηλή προτεραιότητα για την επόμενη Επιτροπή.
<P>
Όσον αφορά την αναθεώρηση του προϋπολογισμού, αποφάσισα με τη σύμφωνη γνώμη του Κοινοβουλίου - ενεργώντας ως Πρόεδρος της Επιτροπής Προϋπολογισμού - να παρουσιάσουμε την αναθεώρηση του προϋπολογισμού αργότερα. Το λογικό είναι να έχουμε πρώτα μια συμφωνία όσον αφορά τους κύριους άξονες της στρατηγικής της Ευρωπαϊκής Ένωσης για το 2020 και στη συνέχεια την παρουσίαση της αναθεώρησης του προϋπολογισμού από τη νέα Επιτροπή, ώστε το νέο Σώμα των Επιτρόπων να έχει πλήρη κυριότητα αυτής της πρότασης προκειμένου να εργαστούμε από κοινού πολύ στενά όσον αφορά τις μελλοντικές χρηματοοικονομικές προοπτικές.
<SPEAKER ID="254" NAME="Sarah Ludford" AFFILIATION="ALDE">
(EN) Ο Chris Patten είπε πως ο κίνδυνος για τα Βαλκάνια είναι ότι διατείνονται ότι εκσυγχρονίζονται και η ΕΕ διατείνεται ότι τους πιστεύει.
<P>
Αυτό φαίνεται να συμβαίνει στη Βοσνία, η οποία πορεύεται ανησυχητικά προς τη δυσλειτουργία, αν όχι την καταστροφή. Στη Βοσνία επικρατεί η αντίληψη ότι η διεθνής κοινότητα και η ΕΕ έχουν αποτύχει να επιμείνουν στις μεταρρυθμίσεις και να προβάλουν αντίσταση στον Milorad Dodik, τον ηγέτη της Σέρβικης Δημοκρατίας. Το γραφείο του Ύπατου Εκπροσώπου, όσο διατηρείται ακόμα, υπονομεύθηκε και η εξουσία της διεθνούς κοινότητας αποδυναμώθηκε.
<P>
Πώς θα απαντούσατε στην κατηγορία ότι η ΕΕ διατηρεί ένα πρόγραμμα δράσης στα Δυτικά Βαλκάνια το οποίο είναι προς όφελος των Σέρβων στο Βελιγράδι και τη Bagna Luca, με τους Βόσνιους να χάνουν;
<P>
Θα ενθαρρύνετε τη νέα Ύπατο Εκπρόσωπο και -όταν αυτή διορισθεί- Αντιπρόεδρο της Επιτροπής, Cathy Ashton να καταστήσει τη Βοσνία μια απόλυτη προτεραιότητα; Πώς θα διασφαλίσετε ότι ο ειδικός εντεταλμένος της ΕΕ έχει πραγματική δυνατότητα άσκησης επιρροής, μια σαφή εντολή και την ενιαία στήριξη της ΕΕ;
<SPEAKER ID="255" NAME="Πρόεδρος">
Θα ήθελα να πω κάτι πολύ σοβαρό. Μιλούμε για τα αποτελέσματα της τελευταίας συνεδρίασης του Συμβουλίου, της 19ης Νοεμβρίου 2009. Γνωρίζω ότι κατά τη διάρκεια της συνεδρίασης του Συμβουλίου θα μπορούσαν να ειπωθούν ή να συμβούν σχεδόν τα πάντα, αλλά πιθανότατα δεν τέθηκε τέτοιο ζήτημα στην τελευταία συνεδρίαση του Συμβουλίου, παρακαλώ λοιπόν παραμείνετε στο θέμα, γιατί είναι σημαντικό.
<SPEAKER ID="256" NAME="Sarah Ludford" AFFILIATION="ALDE">
(EN) Ρώτησα για την Cathy Ashton, την Ύπατο Εκπρόσωπο, η οποία διορίστηκε την προηγούμενη εβδομάδα. Αυτό αποτελεί σε μεγάλο βαθμό "συνέχεια του Ευρωπαϊκού Συμβουλίου".
<SPEAKER ID="257" NAME="Πρόεδρος">
Εντάξει, πολύ καλά, ο Πρόεδρος Barroso μπορεί να απαντήσει αλλά θα ήθελα να σας ζητήσω, αγαπητοί συνάδελφοι, να παραμείνετε στο θέμα μας, το οποίο έχει καθοριστεί σαφώς.
<SPEAKER ID="258" NAME="José Manuel Barroso">
Πρόεδρος της Επιτροπής. - (EN) Καταρχάς, επιτρέψτε μου να σας πω ότι συμμερίζομαι απόλυτα τις ανησυχίες που εκφράστηκαν όσον αφορά την κατάσταση στη Βοσνία. Στην πραγματικότητα, εξελίσσεται σε ένα εξαιρετικά δύσκολο ζήτημα. Το συζητάμε με τις αρχές της Βοσνίας και με όλους τους αρμόδιους φορείς, εντός και εκτός Ευρώπης.
<P>
Ασφαλώς η απάντησή μου σε σας είναι ναι, ελπίζω πως η Cathy Ashton θα δώσει ιδιαίτερη προσοχή σε αυτό το ζήτημα, μαζί με τον Επίτροπο για τη διεύρυνση, γιατί η Βοσνία, όπως γνωρίζετε, είναι δυνητικά υποψήφια χώρα για τη διεύρυνση της Ευρωπαϊκής Ένωσης. Σαφώς πρέπει να κάνουμε τα πάντα για να διασφαλίσουμε ότι η χώρα στηρίζεται στα πόδια της και ότι είναι σε θέση να εδραιώσει την ύπαρξή της ως πλήρες κράτος, ένα δημοκρατικό κράτος, που φιλοδοξεί να γίνει μια μέρα μέλος της Ένωσής μας.
<SPEAKER ID="259" NAME="Elisabeth Schroedter" AFFILIATION="Verts/ALE">
(DE) Μόλις μιλήσατε για το πώς ξεκινήσατε τις διαβουλεύσεις για τη διαδικασία μετά τη Λισαβόνα. " διαδικασία μετά τη Λισαβόνα, επομένως, θα αντιμετωπιστεί από τη νέα Επιτροπή συλλογικά.
<P>
Υπάρχει μεγάλη ενόχληση για το γεγονός ότι η διαδικασία διαβούλευσης έχει καθυστερήσει εξαιρετικά. Υπάρχει επίσης σοβαρός φόβος ότι πρόκειται απλώς για μια τυπική διαδικασία και ότι τα αποτελέσματα των διαβουλεύσεων δεν θα έχουν σημαντική επίδραση στην διαδικασία μετά τη Λισαβόνα.
<P>
Ποια είναι η πρότασή σας όσον αφορά τον τρόπο με τον οποίο όλα τα ενδιαφερόμενα μέρη και μια θεμελιώδης ανάλυση της διαδικασίας διαβούλευσης μπορούν να ενσωματωθούν στη διαδικασία αυτή και στα έγγραφα της Επιτροπής; Σε ποιους Επιτρόπους θα αναθέσετε το καθήκον να διασφαλίσουν ότι αυτό θα συμβεί και ποια είναι η δική σας ευθύνη εν προκειμένω;
<SPEAKER ID="260" NAME="José Manuel Barroso">
Πρόεδρος της Επιτροπής. - (EN) Ευθύνη μου είναι ο συνολικός συντονισμός της Επιτροπής και της στρατηγικής, αλλά θα πρέπει να συνεργαστώ με πολλούς Επιτρόπους, γιατί, όπως γνωρίζετε, αυτή η στρατηγική της Ευρωπαϊκής Ένωσης για το 2020 είναι, από τη φύση της, μια εγκάρσια στρατηγική που καλύπτει πολύ σημαντικούς τομείς, από την οικονομική ανταγωνιστικότητα έως τη βιωσιμότητα -για παράδειγμα το περιβάλλον- καθώς και τις πτυχές της κοινωνικής ένταξης. Είναι λοιπόν ένα εξαιρετικά ευρύ πεδίο αρμοδιοτήτων.
<P>
Όσον αφορά την καθυστέρηση, έχετε δίκιο. Υπάρχει κάποια καθυστέρηση. Δυστυχώς, αυτό οφείλεται στο γεγονός ότι το Ευρωπαϊκό Συμβούλιο δεν έλαβε την απόφασή του νωρίτερα με αποτέλεσμα να μην έχει οριστεί η Επιτροπή.
<P>
Υποβάλουμε λοιπόν σήμερα το έγγραφο εργασίας, ώστε να είναι όλα έτοιμα για το εαρινό Ευρωπαϊκό Συμβούλιο τον Μάρτιο, γιατί οφείλαμε να είχαμε μια νέα Επιτροπή έως τώρα και δεν την έχουμε ακόμα. Ελπίζω να την έχουμε έως τα τέλη Ιανουαρίου.
<P>
Σε κάθε περίπτωση, μόλις σήμερα έλαβα -και αυτό είναι ένα ακόμα νέο που θέλω να σας ανακοινώσω- τα τελικά ονόματα των ορισθέντων 27 Επιτρόπων. Μόλις σήμερα. Αυτός είναι ο λόγος για τον οποίο έχουμε καθυστερήσει λίγο, πιστεύω ωστόσο ότι πρέπει να εκμεταλλευτούμε στο μέγιστο την περίοδο διαβούλευσης, ώστε να πραγματοποιήσουμε μια σοβαρή διαβούλευση όσον αφορά τη μελλοντική στρατηγική της Ευρωπαϊκής Ένωσης για το 2020.
<SPEAKER ID="261" NAME="Isabelle Durant" AFFILIATION="Verts/ALE">
(FR) Κύριε Barroso, θα ήθελα να επανέλθω στο ερώτημα που έθεσε η συνάδελφός μου μόλις τώρα. Το χρονοδιάγραμμα που μας δίνετε είναι εξαιρετικά πιεστικό. Πώς μπορούμε να καταρτίσουμε μια στρατηγική με ορίζοντα το 2020 σε τρεις μήνες; Πρέπει να χαράξουμε μια στρατηγική για το σύνολο της Ευρωπαϊκής Ένωσης όσον αφορά κοινωνικά, οικονομικά και περιβαλλοντικά θέματα και μας δίνονται τρεις μήνες και μια περίοδος διαβούλευσης που ξεκινάει σήμερα.
<P>
Επομένως, θα ήθελα να επιστήσω την προσοχή σας, κύριε Barroso, στο γεγονός ότι πιστεύω πως πρέπει να περιμένουμε την ίδια την Επιτροπή να συσταθεί, ώστε να μπορέσουμε να της θέσουμε τις ερωτήσεις μας, αλλά κυρίως, ότι θα πρέπει να αφιερώσουμε χρόνο για τη δημιουργία ενός πραγματικού σχεδίου. Δεν μπορούμε να καταρτίσουμε ένα σχέδιο για την Ευρωπαϊκή Ένωση μέσα σε τρεις μήνες.
<SPEAKER ID="262" NAME="José Manuel Barroso" LANGUAGE="FR">
Συμμερίζομαι την ανησυχία σας όσον αφορά αυτό το ζήτημα. Αυτός είναι ο λόγος άλλωστε για τον οποίον αποφασίσαμε να το κάνουμε αυτό τώρα και να μην το αφήσουμε για αργότερα. Συνεπώς, θα έχετε στη διάθεσή σας περισσότερο χρόνο. Αν περιμένουμε έως ότου διοριστεί η νέα Επιτροπή, θα πρέπει πιθανότατα να περιμένετε έως τα τέλη Ιανουαρίου, επομένως το κάνουμε ήδη. Οι λεπτομέρειες θα δημοσιευθούν στο Διαδίκτυο σήμερα, αν δεν βρίσκονται ήδη εκεί. Ελπίζω επίσης σε μια δέσμευση από την πλευρά σας όσον αφορά αυτό το ζήτημα. Εγώ από την πλευρά μου είμαι έτοιμος να δεσμευτώ.
<P>
Σε κάθε περίπτωση, το εαρινό Ευρωπαϊκό Συμβούλιο σηματοδοτεί την έναρξη και όχι τον τερματισμό της διαδικασίας. Ωστόσο, η εκ περιτροπής Προεδρία του Συμβουλίου -την οποία διατηρεί η Συνθήκη της Λισαβόνας, όπως γνωρίζετε- η ισπανική Προεδρία, μας ζήτησε να συντάξουμε ένα αρχικό έγγραφο το οποίο θα χρησιμεύσει ως βάση συζήτησης. Αυτός είναι ο λόγος για τον οποίο με ενδιέφερε να το παρουσιάσω τώρα. Θα κάνω το καλύτερο δυνατό για να διασφαλίσω ότι αυτοί που επηρεάζονται από αυτό το ζήτημα μπορούν να συμμετέχουν σε αυτό και να συμβάλλουν στην αναθεώρηση αυτού που αποτελεί, όπως και εσείς επισημάνατε, μια εξαιρετικά σημαντική στρατηγική.
<SPEAKER ID="263" NAME="Ryszard Czarnecki" AFFILIATION="ECR">
(PL) Κύριε Barroso, αν κοιτάξουμε τις επιτελικές θέσεις στην κορυφή της Ευρωπαϊκής Ένωσης, στον αγώνα μεταξύ της νέας ΕΕ και της παλαιάς ΕΕ το αποτέλεσμα είναι 3-0 υπέρ της παλαιάς ΕΕ. Από την 1η Ιανουαρίου 2012, οπότε και θα υπάρξει νέος Πρόεδρος του Ευρωπαϊκού Κοινοβουλίου, δεν θα υπάρχει κανείς στην κορυφή της Ευρωπαϊκής Ένωσης ο οποίος θα εκπροσωπεί τα 12 νέα κράτη μέλη. Πώς θα υπερασπιστείτε αυτήν την απόφαση;
<SPEAKER ID="264" NAME="José Manuel Barroso" LANGUAGE="EN">
Καταρχάς, ο Πρόεδρος του Συμβουλίου και ο Ύπατος Εκπρόσωπος δεν βρίσκονται εκεί για να εκπροσωπήσουν ένα τμήμα της Ευρώπης: εκπροσωπούν όλη την Ευρώπη.
<P>
Επιτρέψτε μου να πω πως χάρηκα ιδιαίτερα επίσης με τον διορισμό του Herman Van Rompuy. Όταν ο Πρωθυπουργός Reinfeldt πρότεινε το όνομά του, ήταν σαφές ότι αυτό το όνομα θα διασφάλιζε τη συναίνεση γύρω από το τραπέζι. Και το γεγονός ότι προέρχεται από το Βέλγιο, φέρνοντας ενστικτώδη στήριξη στην κοινοτική μέθοδο και έχοντας ενστικτωδώς φιλοευρωπαϊκό αίσθημα - αυτό αποτελεί μεγάλη τιμή και για το Βέλγιο επίσης.
<P>
Τούτου λεχθέντος, όσον αφορά τη σημασία των νέων κρατών μελών, νομίζω πως καταστήσατε ήδη σαφή την αξία τους μέσω της εκλογής του κ. Buzek ως Προέδρου του Ευρωπαϊκού Κοινοβουλίου. Είναι ένα άτομο που προέρχεται από ένα νέο κράτος μέλος, ένα άτομο που έχει προσφέρει τόσα πολλά για την επανένωση της Ευρώπης.
<P>
Έτσι, όταν βρισκόμαστε σε αυτές τις θέσεις, δεν είμαστε εδώ για να εκπροσωπήσουμε μία χώρα ή μία περιοχή: εκπροσωπούμε το σύνολο της Ευρώπης.
<SPEAKER ID="265" NAME="Miguel Portas" AFFILIATION="GUE/NGL">
(PT) Κύριε Πρόεδρε, την προηγούμενη εβδομάδα, το Συμβούλιο αναγνώρισε τη συμφωνία μεταξύ των θεσμικών οργάνων όσον αφορά τον προϋπολογισμό για το 2010. Οι επιπτώσεις των αποφάσεων της Κοπεγχάγης δεν πρέπει να αποτελέσουν μέρος αυτής της συμφωνίας ή δέσμευσης. Θα ήταν καλύτερα να αποτελέσουν αντικείμενο ενός διορθωτικού προϋπολογισμού.
<P>
" ερώτηση που θα ήθελα να σας θέσω είναι πολύ απλή: Λαμβάνοντας υπόψη τις δυσκολίες που αντιμετωπίσαμε για τη χρηματοδότηση του δεύτερου τμήματος του σχεδίου οικονομικής ανάκαμψης για αυτόν τον προϋπολογισμό, από πού υποθέτει η Επιτροπή ότι θα λάβει τα κονδύλια προκειμένου να χρηματοδοτήσει το πρώτο έτος για την καταπολέμηση της αλλαγής του κλίματος, για το οποίο θα απαιτηθούν τουλάχιστον 2 δισεκατομμύρια ευρώ; Επιπλέον, αυτό το σύνολο θα αυξάνεται κάθε χρόνο, από πού λοιπόν υποθέτει ο Πρόεδρος ότι θα προέλθουν αυτά τα χρήματα;
<SPEAKER ID="266" NAME="José Manuel Barroso" LANGUAGE="PT">
Κύριε Portas, σας ευχαριστώ για την ερώτησή σας. Είναι αλήθεια ότι το να πείσουμε το Κοινοβούλιο να συμφωνήσει να εγκρίνει έναν συγκεκριμένο προϋπολογισμό για ορισμένες από τις δράσεις που σχετίζονται με την ενεργειακή απόδοση, την ενεργειακή ασφάλεια και την καταπολέμηση της αλλαγής του κλίματος, αποδείχθηκε εξαιρετικά δύσκολο και είμαι πολύ χαρούμενος που έχει επιτευχθεί. Θα ήθελα να ευχαριστήσω όσους κατέστησαν δυνατή την έγκριση αυτού του προϋπολογισμού.
<P>
Αν, όπως ελπίζω, καταλήξουμε σε συμφωνία στην Κοπεγχάγη, θα πρέπει στη συνέχεια να εργαστούμε για να βρούμε τα απαραίτητα κονδύλια για την ένταξη αυτής της συμφωνίας στον προϋπολογισμό.
<P>
Δεν το έχουμε επιτύχει ακόμη, αλλά είμαι απολύτως βέβαιος ότι αν τα κράτη μέλη καταλήξουν σε συμφωνία για τη μελλοντική χρηματοδότηση δράσεων μετριασμού που απαιτούνται για τις αναπτυσσόμενες χώρες, τότε θα πρέπει επίσης να καταλήξουν σε συμφωνία όσον αφορά τα κονδύλια που θα πρέπει να διατεθούν για να πραγματοποιηθεί αυτός ο στόχος.
<SPEAKER ID="267" NAME="Lena Kolarska-Bobińska" AFFILIATION="PPE">
(PL) Κύριε Barroso, ο διορισμός της κ. Ashton και του κ. Van Rompuy, καθώς και η ίδια η Συνθήκη της Λισαβόνας, θα επιφέρουν αλλαγές στον τρόπο με τον οποίο λειτουργεί η Επιτροπή. Ορισμένες αλλαγές ορίζονται στη Συνθήκη της Λισαβόνας, αλλά άλλες αλλαγές είναι ανακριβείς και ασαφείς και θα διαμορφωθούν από ορισμένες πρακτικές και αποφάσεις. Θα ήθελα να ρωτήσω ποιες αλλαγές προβλέπετε στην εργασία και τη λειτουργία της Ευρωπαϊκής Επιτροπής στο άμεσο μέλλον και για τα επόμενα χρόνια. Τώρα είναι η κατάλληλη στιγμή να εφαρμοστούν παρόμοιες αλλαγές και, όπως είπα, υπάρχουν επί του παρόντος δυνατότητες οι οποίες δεν διευκρινίζονται πλήρως στη Συνθήκη της Λισαβόνας. Μιλήσατε για τον διορισμό ορισμένων Επιτρόπων. Εγώ μιλώ για πολιτικές και δράσεις που δεν περιορίζονται απλώς στον διορισμό και τον διαχωρισμό των ρόλων των νέων Επιτρόπων.
<SPEAKER ID="268" NAME="José Manuel Barroso" LANGUAGE="EN">
Συμφωνώ με τη γενική σας άποψη ότι τα θεσμικά όργανα είναι επίσης ο τρόπος με τον οποίο τα διαμορφώνουμε στην πράξη. Αυτός είναι ο λόγος για τον οποίο είμαι τόσο χαρούμενος για τον διορισμό της Cathy Ashton και του Herman Van Rompuy, γιατί γνωρίζω πως είναι αφοσιωμένοι στο πραγματικό ευρωπαϊκό πνεύμα και στα ζητήματα της Κοινότητας.
<P>
Όσον αφορά τα πρακτικά ζητήματα, η Cathy Ashton θα οριστεί Ύπατος Εκπρόσωπος και Αντιπρόεδρος της Επιτροπής, δυνάμει της απόφασης του Ευρωπαϊκού Συμβουλίου, την 1η Δεκεμβρίου. Την ίδια ημέρα, θα οριστεί υπεύθυνη για το χαρτοφυλάκιο των εξωτερικών σχέσεων ως Αντιπρόεδρος της Επιτροπής. Ως Αντιπρόεδρος της Επιτροπής, λογοδοτεί στο Κοινοβούλιο και το Κοινοβούλιο γνωρίζει πόσο πολύ η Cathy Ashton είναι αφοσιωμένη στην κοινοβουλευτική δημοκρατία. Γνωρίζω πως ανυπομονεί να συναντήσει το συντομότερο δυνατό την Επιτροπή Εξωτερικών Υποθέσεων ώστε ο νέος της ρόλος να μπορεί να ξεκινήσει σωστά.
<P>
Όσον αφορά το επόμενο Σώμα Επιτρόπων, η Catherine Ashton θα συμμετάσχει επίσης σε ακρόαση μαζί με τους άλλους ορισθέντες Επιτρόπους και θα τεθεί στη συλλογική ψηφοφορία για το επόμενο Σώμα.
<SPEAKER ID="269" NAME="Mitro Repo" AFFILIATION="S&amp;D">
(FI) Κύριε Πρόεδρε, κύριε Επίτροπε, όσον αφορά τη συνεδρίαση της προηγούμενης εβδομάδας, θα ήθελα να ρωτήσω αν εσείς είστε ικανοποιημένος με τη διαδικασία επιλογής μέσω της οποίας καλύφθηκαν δύο σημαντικές κορυφαίες θέσεις, ή συμφωνείτε επίσης ότι ορισμένες από τις διαδικασίες λήψης αποφάσεων της Ένωσης έχουν ανάγκη από μια μεγάλη δόση επιπλέον διαφάνειας και δημοκρατίας.
<P>
Θα ήθελα να σας ρωτήσω αν η μέθοδος επιλογής που εφαρμόστηκε, κατά την οποία οι υποψήφιοι εμφανίστηκαν από το πουθενά, ήταν ένας τρόπος να επιβεβαιωθεί η εξουσία της ΕΕ και αν ενίσχυσε την εμπιστοσύνη στη λήψη αποφάσεων της ΕΕ. Θα πρέπει οι μεγάλες πολιτικές ομάδες να σκέφτονται σοβαρά τι είδους υποψηφίους θα προωθούν για σημαντικές θέσεις στο μέλλον, αν η διαδικασία επιλογής μπορεί να αναθεωρηθεί και να βελτιωθεί με κάποιον τρόπο, και ποιος θα πρέπει να το κάνει αυτό; Πιθανώς, αυτό θα αποτελέσει καθήκον του Ευρωπαϊκού Κοινοβουλίου και των βουλευτών. Αυτή τη φορά, η Φινλανδία είχε εξαιρετικά προσοντούχους υποψηφίους και αυτό θα πρέπει να μας χαροποιεί.
<SPEAKER ID="270" NAME="José Manuel Barroso" LANGUAGE="EN">
Καταρχάς, όπως γνωρίζετε, οι διατάξεις της Συνθήκης της Λισαβόνας έγιναν απολύτως σεβαστές και ασφαλώς, στηρίζω την εφαρμογή των συνθηκών. Οφείλουμε να σεβόμαστε το κράτος δικαίου στην Ευρωπαϊκή Ένωση.
<P>
Όσον αφορά τα πρόσωπα που έχουν επιλεγεί, ειλικρινά πιστεύω πως πρέπει να τα σεβόμαστε γιατί ο Υπουργός van Rompuy είναι Πρωθυπουργός του Βελγίου και η Λαίδη Ashton είναι μέλος της Επιτροπής. Πιστεύω λοιπόν ότι διαθέτουν τα προσόντα για να ανταποκριθούν στις υποχρεώσεις τους.
<P>
Όσον αφορά τα θεσμικά όργανα, είναι σημαντικό να επισημανθεί ότι ο Πρόεδρος του Συμβουλίου πρέπει να επιλέγεται από τους αρχηγούς κρατών και κυβερνήσεων. Δεν πρόκειται για μια εκλογική διαδικασία σαν αυτή του Προέδρου της Γαλλίας ή του Προέδρου της Πορτογαλίας. Είναι ο Πρόεδρος του Ευρωπαϊκού Συμβουλίου και αυτός ο Πρόεδρος επιλέγεται από τους αρχηγούς κρατών και κυβερνήσεων. Είναι διαφορετικό από τον Πρόεδρο της Επιτροπής, ο οποίος επιλέγεται από τους αρχηγούς κρατών και κυβερνήσεων και εκλέγεται από αυτό το Κοινοβούλιο. Πρέπει, επομένως, να σεβόμαστε τη διαφορετική λογική των διάφορων θεσμικών οργάνων.
<SPEAKER ID="271" NAME="Jens Rohde" AFFILIATION="ALDE">
(DA) Κύριε Πρόεδρε, κύριε Barroso, όσον αφορά αυτό το ζήτημα, υπήρξαν πολλές συζητήσεις σχετικά με τη σύνθεση της Επιτροπής και τα χαρτοφυλάκια τα οποία θα δοθούν στους Επιτρόπους. Ένα πράγμα για το οποίο εμείς, στην Ομάδα της Συμμαχίας Φιλελευθέρων και Δημοκρατών για την Ευρώπη ανησυχούμε πολύ, είναι ποιο χαρτοφυλάκιο θα δοθεί στον νέο Επίτροπο για το κλίμα, δεδομένου ότι θα είναι καθοριστικό για να αποφασιστεί αν πρόκειται και πάλι για λόγια του αέρα ή αν θα έχουμε έναν Επίτροπο ο οποίος μπορεί πραγματικά να κάνει τη διαφορά όσον αφορά την αλλαγή του κλίματος - και την ίδια στιγμή να προστατεύει την ανταγωνιστικότητα της Ευρώπης.
<P>
Θα ήθελα επομένως να ρωτήσω τι κάνει και τι προτίθεται να κάνει ο Πρόεδρος της Επιτροπής προκειμένου να διασφαλίσει ότι η θέση του Επιτρόπου για το κλίμα θα διαθέτει το βάρος που επεσήμανε ο Πρόεδρος της Επιτροπής πως θα πρέπει να διαθέτει. Σχετικά με αυτό το ζήτημα, έχω δύο συγκεκριμένες ερωτήσεις: Ο Επίτροπος για το κλίμα θα είναι υπεύθυνος για τον τομέα της ενέργειας και θα έχει τη δική του/της διεύθυνση;
<SPEAKER ID="272" NAME="José Manuel Barroso" LANGUAGE="EN">
Καταρχάς πιστεύω πως είναι σωστό να χαιρετίσουμε το γεγονός ότι πρόκειται να έχουμε έναν Επίτροπο για τη Δράση για το Κλίμα. Έως τώρα, αυτή η θέση δεν υπήρχε. Ακριβώς επειδή πρέπει να πράξουμε πολλά και θα ήθελα να δώσω βαρύτητα, για να χρησιμοποιήσω την έκφρασή σας, σε αυτή την λειτουργία, αποφάσισα και ανακοίνωσα στο Κοινοβούλιο τη δημιουργία της θέσης του Επιτρόπου για τη Δράση για το Κλίμα. Ο/" Επίτροπος αυτός/ή θα έχει πολλές αρμοδιότητες. Θα πρέπει να ενσωματώσει στις πολιτικές τις δράσεις για το κλίμα γιατί οι τελευταίες σχετίζονται με την ενέργεια αλλά και με το περιβάλλον, την έρευνα, τη γεωργία και τη βιομηχανία. Είναι λοιπόν πολύ σημαντικός ο συντονιστικός ρόλος για την κλιματική δράση, τόσο εσωτερικά όσο και εξωτερικά.
<P>
Είναι σαφές ότι η Κοπεγχάγη δεν θα αποτελέσει το τέλος της διαδικασίας. Ελπίζω να έχουμε μια λειτουργική συμφωνία στην Κοπεγχάγη, αλλά θα υπάρξουν επίσης πολλά πράγματα να κάνουμε μετά την Κοπεγχάγη, συμπεριλαμβανομένης της εργασίας με τους κύριους εταίρους μας.
<P>
Ο Επίτροπος για τη Δράση για το Κλίμα θα έχει επομένως έναν πολύ σημαντικό ρόλο, εξωτερικά και εσωτερικά, προκειμένου να εκπληρώσει όλες τις προσδοκίες μας για μια ισχυρή πολιτική για το κλίμα στην Ευρωπαϊκή Ένωση.
<SPEAKER ID="273" NAME="John Bufton" AFFILIATION="EFD">
(EN) Κύριε Barroso, μετά τον διορισμό του νέου Προέδρου, Herman van Rompuy, υπήρξαν πολλές εικασίες για το αν θα επιβληθούν νέοι άμεσοι φόροι στην ΕΕ. Μπορείτε να μου πείτε σας παρακαλώ ειλικρινά αν ισχύει αυτό και πως προτίθεστε να συλλέξετε αυτούς τους φόρους;
<SPEAKER ID="274" NAME="José Manuel Barroso" LANGUAGE="EN">
Καταρχάς δεν βλέπω ποια σχέση μπορεί να υπάρχει μεταξύ των φόρων και του Herman Van Rompuy, καθώς δεν αποτελεί αρμοδιότητα του Συμβουλίου να προτείνει φόρους. Πρόκειται για αρμοδιότητα της Επιτροπής.
<P>
" απάντησή μου είναι η εξής: Πρώτον, δίνω πάντα ειλικρινείς απαντήσεις, δεν χρειάζεται να μου ζητήσετε να σας δώσω μια ειλικρινή απάντηση. Δεύτερον, προτίθεμαι να εξετάσω όλα τα ζητήματα φορολόγησης στην Ευρωπαϊκή Ένωση. Πρέπει να το εξετάσουμε αυτό. Πρέπει να εξετάσουμε τους ίδιους πόρους της Ευρωπαϊκής Ένωσης. Το υποσχεθήκαμε στο Κοινοβούλιο. Το πρόγραμμα με το οποίο εξελέγην ήταν να εξετάσω τους πιθανούς ίδιους πόρους και αυτό είναι το πρόγραμμα που εγκρίθηκε από το Ευρωπαϊκό Κοινοβούλιο.
<SPEAKER ID="275" NAME="Franz Obermayr" AFFILIATION="NI">
(DE) " Επιτροπή συνεχίζει τις ενταξιακές διαπραγματεύσεις με την Τουρκία με έναν εξαιρετικά ασύνετο τρόπο. Ενεργώντας κατά τον τρόπο αυτόν, αδιαφορεί για τις επιθυμίες των κρατών μελών και των κατοίκων τους. Ο διορισμός του κ. Van Rompuy ως Προέδρου του Ευρωπαϊκού Συμβουλίου είναι ο διορισμός ενός σαφούς αντιπάλου της ένταξης της Τουρκίας και θα παραθέσω αμέσως τα λόγια του: "" Τουρκία δεν είναι Ευρώπη και δεν θα γίνει ποτέ Ευρώπη. Οι καθολικές αξίες που επικρατούν στην Ευρώπη, οι οποίες είναι επίσης οι θεμελιώδεις αξίες του Χριστιανισμού, θα αποδυναμωθούν με την προσχώρηση μιας μεγάλης ισλαμικής χώρας όπως η Τουρκία".
<P>
Ρωτώ επομένως ποια είναι η θέση της Επιτροπής όσον αφορά αυτήν τη σαφή δήλωση; Επιπλέον, αν οι ανησυχίες των πολιτών όσον αφορά αυτό το ζήτημα δεν ληφθούν υπόψη, τι θα συμβεί με αυτές του Προέδρου του Ευρωπαϊκού Συμβουλίου;
<SPEAKER ID="276" NAME="José Manuel Barroso" LANGUAGE="EN">
" Επιτροπή σέβεται τη θέση των κρατών μελών και τα κράτη μέλη αποφάσισαν ομόφωνα να προβούν σε διαπραγματεύσεις με την Τουρκία. Εκτελούμε την εντολή που μας δόθηκε προκειμένου να διαπραγματευτούμε εξ ονόματος των κρατών μελών με την Τουρκία και άλλες υποψήφιες χώρες.
<P>
Είναι σημαντικό να γνωρίζουμε πως αυτή ήταν μια ομόφωνη απόφαση των κρατών μελών. Δεν ήταν επινόηση της Επιτροπής. Υπήρξε ομόφωνη απόφαση από τα κράτη μέλη για διαπραγματεύσεις με την Τουρκία και άλλες χώρες, όσον αφορά τη δυνατότητα προσχώρησής τους.
<P>
Είναι αρκετά σαφές ότι η Τουρκία δεν είναι έτοιμη να προσχωρήσει -ούτε εμείς είμαστε έτοιμοι να της προσφέρουμε τη συμμετοχή της- αλλά πρέπει να συνεχίσουμε τις διαπραγματεύσεις μέσα σε κλίμα καλής πίστης με όλες τις υποψήφιες χώρες.
<P>
Όσον αφορά τις δηλώσεις του κ. Van Rompuy, συνήθως δεν σχολιάζω δηλώσεις. Ως Πρόεδρος του Συμβουλίου, υπήρξε εξαιρετικά σαφής ότι θα σεβαστεί επίσης την εντολή που του αναθέτουν τα κράτη μέλη.
<SPEAKER ID="277" NAME="Cristina Gutiérrez-Cortines" AFFILIATION="PPE">
(ES) Κύριε Πρόεδρε, πρόκειται να μιλήσω για δύο έννοιες, τον συντονισμό και την ευελιξία.
<P>
Ένα πρόβλημα προέκυψε με όλα τα θέματα που συζητήθηκαν στο Συμβούλιο. Τα τελευταία χρόνια υπήρξε εξαιρετική έλλειψη συντονισμού μεταξύ των διαφόρων Γενικών Διευθύνσεων της Επιτροπής. " πολιτική για την αλλαγή του κλίματος θεωρήθηκε πολλές φορές ανεξάρτητη από την επιστημονική γνώση της Γενικής Διεύθυνσης Έρευνας. Εφαρμόζεται επίσης ανεξάρτητα από τη χρήση της γης, για παράδειγμα, η οποία συνδέεται με την αλλαγή του κλίματος.
<P>
" πρώτη μου ερώτηση είναι η εξής: Είστε πρόθυμοι να οργανώσετε και να ενισχύσετε τον εσωτερικό συντονισμό κατά τρόπο ώστε, όταν διορίζουμε τους Επιτρόπους μας, να είμαστε βέβαιοι ότι διασφαλίζεται ο εσωτερικός συντονισμός;
<P>
" δεύτερη ερώτησή μου αφορά το γεγονός ότι μιλάμε για ανταγωνιστικότητα, για μια οικονομική κρίση. Είναι επίσης πρόθυμη η Επιτροπή να είναι πιο ευέλικτη όσον αφορά ορισμένα ζητήματα όπως ο κανονισμός REACH και η εφαρμογή του, που πρόκειται να προκαλέσει εξαιρετική ζημία στην ανταγωνιστικότητά μας; Είναι διατεθειμένη να είναι πιο ευέλικτη;
<P>
" τελευταία ιδέα μου όσον αφορά αυτήν την πολιτική συνοχής είναι ότι δεν μπορούμε να μιλάμε για την οικονομία και την ανάκαμψη χωρίς να μιλάμε για το άνοιγμα των αγορών ενέργειας. Υπάρχουν χώρες που δεν διαθέτουν ενεργειακή αγορά, όπως η Ισπανία στην περίπτωση του φυσικού αερίου. Αυτό σημαίνει ότι οι τιμές ανεβαίνουν και η ανάπτυξη καθίσταται αδύνατη.
<SPEAKER ID="278" NAME="José Manuel Barroso" LANGUAGE="PT">
Θα καταβάλω κάθε δυνατή προσπάθεια για τη βελτίωση του εσωτερικού συντονισμού στην Επιτροπή, αλλά πρέπει να πω πως πιστεύω ότι ο συντονισμός υπήρξε καλός. Απόδειξη αυτού είναι το γεγονός ότι οι αποφάσεις της Επιτροπής λαμβάνονταν πάντα με συναίνεση.
<P>
Είναι απολύτως φυσιολογικό ότι όταν βλέπουμε τους διαφόρους Επιτρόπους, διαπιστώνουμε πως κάθε ένας προσπαθεί να θέσει ως προτεραιότητα το ζήτημα που τον/την απασχολεί περισσότερο. Δεν μας εκπλήσσει το γεγονός ότι ο Επίτροπος Περιβάλλοντος δείχνει μεγαλύτερο ενδιαφέρον για περιβαλλοντικά ζητήματα απ' ό,τι ο Επίτροπος Βιομηχανίας, ο οποίος με τη σειρά του δείχνει μεγαλύτερο ενδιαφέρον για ζητήματα που αφορούν τη βιομηχανική ανάπτυξη. Αυτό που μετράει, ωστόσο, είναι η απόφαση του Σώματος των Επιτρόπων, και σε αυτό το σημείο υπήρξε αποτελεσματικός συντονισμός.
<P>
Επιπλέον, θέλουμε να αναπτύξουμε μια προηγμένη περιβαλλοντική πολιτική διασφαλίζοντας ταυτόχρονα την ανταγωνιστικότητα των επιχειρήσεών μας. Πιστεύω πως οι προτάσεις που παρουσίασε η Επιτροπή διασφαλίζουν ότι θα έχουμε τις κατάλληλες λύσεις αν άλλες χώρες δεν συνεισφέρουν στο υψηλό επίπεδο φιλοδοξίας μας όσον αφορά τα θέματα της περιβαλλοντικής προστασίας. Δεν επιθυμούμε να εξάγουμε ευρωπαϊκές θέσεις εργασίας σε χώρες που δεν έχουν το ίδιο επίπεδο περιβαλλοντικών απαιτήσεων που έχουμε εδώ.
<SPEAKER ID="279" NAME="Juan Fernando López Aguilar" AFFILIATION="S&amp;D">
(ES) Κύριε Πρόεδρε, κύριε Barroso, θα ήθελα να εκφράσετε σαφώς την άποψή σας σχετικά με δύο ζητήματα που συνδέονται με τη σύνθεση της επόμενης Επιτροπής.
<P>
Καταρχάς σας άκουσα να λέτε στο Σώμα ότι σχεδιάζατε να χωρίσετε το χαρτοφυλάκιο της Δικαιοσύνης και των Εσωτερικών Υποθέσεων σε δύο χαρτοφυλάκια: ένα για τα Θεμελιώδη Δικαιώματα και τη Δικαιοσύνη και ένα άλλο για την Ασφάλεια και τη Μετανάστευση. Σήμερα το απόγευμα, ωστόσο, σας άκουσα να συζητάτε για ένα χαρτοφυλάκιο Θεμελιωδών Δικαιωμάτων και Δικαιοσύνης και ένα χαρτοφυλάκιο Εσωτερικών Υποθέσεων, κάτι που θεωρώ καλύτερο συνδυασμό, γιατί σημαίνει πως η μετανάστευση δεν θα θεωρείται πλέον απειλή για την ασφάλεια ή ζήτημα υποδεέστερο της ασφάλειας. Κατά τη γνώμη μου, το να επικεντρώνουμε την προσοχή μας στη μετανάστευση με αυτόν τον τρόπο δεν είναι μόνο λανθασμένο αλλά και επικίνδυνο.
<P>
Θα ήθελα να γνωρίζω αν αυτή η προσέγγιση θα εγκριθεί και αν πρόκειται να επηρεάσει τις δομές των Γενικών Διευθύνσεων - επί του παρόντος της Γενικής Διεύθυνσης Δικαιοσύνης και Εσωτερικών Υποθέσεων. Θα ήθελα επίσης να ακούσω μια δέσμευση από εσάς όσον αφορά το νομοθετικό πρόγραμμα που θα αναπτυχθεί από το πρόγραμμα της Στοκχόλμης στον χώρο της δικαιοσύνης, της ασφάλειας και της ελευθερίας. Με την έναρξη ισχύος της Συνθήκης της Λισαβόνας, το Κοινοβούλιο πρόκειται να είναι αποφασιστικό από την αρχή, και θα ήθελα να ακούσω από εσάς μια σαφή δέσμευση σχετικά με τη συμμετοχή του Κοινοβουλίου στην ανάπτυξη του νομοθετικού προγράμματος που θα προκύψει από το πρόγραμμα της Στοκχόλμης.
<SPEAKER ID="280" NAME="José Manuel Barroso" LANGUAGE="PT">
Κύριε López Aguilar, απαντώντας στη δεύτερη ερώτησή σας, ναι, επιθυμούμε να συμμετέχει στενά το Κοινοβούλιο, αυτός είναι και ο λόγος για τον οποίον αυτό θα αποτελέσει μια από τις προτεραιότητες της επόμενης Επιτροπής και κάτι που εκφράζεται ήδη στο σύνταγμα, κυρίως επειδή το Κοινοβούλιο θα έχει μεγαλύτερες εξουσίες λήψης αποφάσεων όσον αφορά αυτό το θέμα.
<P>
Όσον αφορά την ερώτηση για το χαρτοφυλάκιο, θα ήθελα να πω τα εξής: Θα υπάρξει ένας Επίτροπος για τη Δικαιοσύνη και τα Θεμελιώδη Δικαιώματα και ένας Επίτροπος για τις Εσωτερικές Υποθέσεις.
<P>
Τα ζητήματα που σχετίζονται με τη μετανάστευση έχουν μια πτυχή ασφάλειας. Για παράδειγμα, ο οργανισμός Frontex θα παραμείνει υπό την εποπτεία του Επιτρόπου για τις Εσωτερικές Υποθέσεις. Δεν έχει νόημα να αποτελέσει αρμοδιότητα οποιουδήποτε άλλου Επιτρόπου. Όσον αφορά τα θέματα ενσωμάτωσης και ένταξης, ωστόσο, φρονώ ότι θα πρέπει να αποτελούν αρμοδιότητα του Επιτρόπου για τις Κοινωνικές Υποθέσεις.
<P>
Εξάλλου, όπως και ο κ. López Aguilar, πιστεύω πως δεν πρέπει να βλέπουμε τη μετανάστευση αποκλειστικά υπό το πρίσμα της ασφάλειας. Μια άλλη πτυχή είναι η καταπολέμηση της παράνομης μετανάστευσης και των δικτύων εμπορίας ανθρώπων. Ο Frontex το φροντίζει αυτό. Πρέπει να βρίσκεται υπό την εποπτεία του Επιτρόπου ο οποίος θα ασχολείται με αυτά τα ζητήματα. Ωστόσο, θα θέσω όλα τα ζητήματα μετανάστευσης που σχετίζονται με την ενσωμάτωση και την ένταξη υπό την εποπτεία του Επιτρόπου για τις Κοινωνικές Υποθέσεις, διότι αυτά αποτελούν ζητήματα κοινωνικής ένταξης.
<SPEAKER ID="281" NAME="Reimer Böge" AFFILIATION="PPE">
(DE) Το Ευρωπαϊκό Συμβούλιο εξέφρασε την ελπίδα ότι θα επιτευχθεί συμφωνία για τη δομή της Ευρωπαϊκής Υπηρεσίας Εξωτερικής Δράσης, αν είναι δυνατόν, έως τα τέλη Απριλίου. " Επιτροπή πρέπει να παράσχει την έγκρισή της σε αυτές τις προτάσεις και θα ήθελα να σας ρωτήσω, κύριε Barroso, αν η Επιτροπή, πριν εγκρίνει παρόμοιες προτάσεις, θα υποβάλει κατάλληλες προτάσεις και θα τις θέσει σε διαπραγματεύσεις, κυρίως όσον αφορά την προσαρμογή του πολυετούς δημοσιονομικού σχεδιασμού, την προσαρμογή της διοργανικής δημοσιονομικής συμφωνίας και -όπου υπάρχουν μεταθέσεις ευθύνης για προγράμματα εξωτερικής πολιτικής- την προσαρμογή και εκ νέου διαπραγμάτευση αυτών των προγραμμάτων τα οποία, ασφαλώς, υπόκεινται ήδη σε συναπόφαση. Αυτό είναι απαραίτητο καθώς, αν δεν υπάρξει επίλυση των ζητημάτων που ανέφερα, η Υπηρεσία Εξωτερικής Δράσης θα είναι απλώς ακρωτηριασμένη χωρίς τα απαραίτητα δημοσιονομικά κονδύλια και τις απαιτούμενες ικανότητες προκειμένου να καθοριστεί το περιεχόμενο. Πώς θα εκπληρώσει αυτούς τους στόχους η Επιτροπή με το Κοινοβούλιο τους επόμενους μήνες;
<SPEAKER ID="282" NAME="José Manuel Barroso" LANGUAGE="EN">
Σας ευχαριστώ, κύριε Böge, για την ερώτησή σας. Γνωρίζω πόσο αφοσιωμένος είστε στους κανόνες του προϋπολογισμού και στις αρμοδιότητες του Κοινοβουλίου.
<P>
" απάντησή μου είναι ναι, ασφαλώς θα επανέλθουμε την κατάλληλη στιγμή με προτάσεις για την έγκριση από το Κοινοβούλιο των απαραίτητων προσαρμογών ώστε αυτός ο νέος φορέας, η Ευρωπαϊκή Υπηρεσία Εξωτερικής Δράσης, να μπορεί να έχει τα μέσα, τα δημοσιονομικά μέσα να εφαρμόσει όλες τις δράσεις του.
<P>
Όπως είπα προηγουμένως, θέλουμε αυτό να είναι μια από τις μεγάλες επιτυχίες της Συνθήκης της Λισαβόνας. Πιστεύω πως πρόκειται για μια πολύ σημαντική καινοτομία και ασφαλώς, βάσει της πρότασης που θα υποβληθεί από την Αντιπρόεδρο Ashton, ως Ύπατη Εκπρόσωπος, θα εργαστούμε από κοινού με το Κοινοβούλιο για αυτό το ζήτημα.
<SPEAKER ID="283" NAME="Malika Benarab-Attou" AFFILIATION="Verts/ALE">
(FR) Κύριε Barroso, θα ήθελα να σας ενημερώσω ότι, σε λίγες ημέρες, θα γιορτάσουμε τη Διεθνή "μέρα Αλληλεγγύης προς τον παλαιστινιακό λαό.
<P>
" κατάσταση του παλαιστινιακού λαού που συντρίβεται, αποικίζεται, πληγώνεται, δολοφονείται, δεν πρέπει να συνεχιστεί.
<P>
Εμείς οι Ευρωπαίοι, μέσω των αξιών της αλληλεγγύης και της αδελφοσύνης, έχουμε την ευθύνη να βρούμε μια λύση σε αυτήν την κατάσταση σύντομα, πριν μετατραπεί σε λουτρό αίματος.
<P>
" κυβέρνηση του Ισραήλ συνεχίζει με γοργούς ρυθμούς τους αποικισμούς και αυτό αφού διέπραξε εγκλήματα πολέμου στην αρχή του έτους. Τα σύμβολα και τα δάκρυα δεν αρκούν πια. Σήμερα η μόνη λύση για να σταματήσουμε αυτή την εγκληματική πολιτική της κυβέρνησης του Ισραήλ είναι η αναγνώριση και, πάνω απ' όλα, η ύπαρξη του παλαιστινιακού κράτους.
<P>
Ο λαός της Παλαιστίνης, όπως όλοι οι λαοί, έχει το δικαίωμα σε μια αξιοπρεπή ύπαρξη που εκπληρώνει τις προσδοκίες του.
<P>
Ως Πρόεδρος της Επιτροπής, και από κοινού με την κ. Ashton, θα αναλάβετε δράση όσον αφορά αυτά τα ζητήματα και αν ναι, με ποιο τρόπο;
<SPEAKER ID="284" NAME="José Manuel Barroso" LANGUAGE="FR">
Καταρχάς, συμφωνώ με τα σχόλιά σας όσον αφορά την αλληλεγγύη προς τον παλαιστινιακό λαό, που πράγματι υποφέρει λόγω έλλειψης σεβασμού για το δικαίωμα της αυτοδιάθεσης.
<P>
Όσον αφορά τη συγκεκριμένη ερώτηση που μου θέσατε, είναι ευθύνη των κρατών μελών να αποφασίσουν αν αναγνωρίζουν κάποιο άλλο κράτος ή όχι.
<P>
" θέση μας -η θέση που πάντα υποστήριζε η Επιτροπή- συνίσταται στη στήριξη της συνύπαρξης δύο κρατών: το δικαίωμα του κράτους του Ισραήλ να υπάρχει ελεύθερα και χωρίς να απειλείται η ασφάλειά του και παράλληλα, το δικαίωμα του παλαιστινιακού λαού να δημιουργήσει το δικό του κράτος.
<P>
Επιθυμούμε η συνύπαρξη αυτών των δύο κρατών να μπορεί να δημιουργήσει μια νέα κατάσταση, όχι μόνο για τον λαό του Ισραήλ και τον λαό της Παλαιστίνης, αλλά και για όλη την περιοχή, εφόσον η κατάσταση εκεί είναι πραγματικά πολύ σοβαρή. Θέτει σε κίνδυνο όχι μόνο την ελπίδα του παλαιστινιακού λαού αλλά και την ειρήνη στην περιοχή και την ειρήνη στον κόσμο.
<SPEAKER ID="285" NAME="Πρόεδρος">
Σας ευχαριστώ, κύριε Πρόεδρε της Επιτροπής. Επιτύχαμε πολλά περισσότερα από την προηγούμενη φορά, πριν από ένα μήνα. Σας ευχαριστώ επίσης πολύ που τηρήσατε απόλυτα τον χρόνο που είχατε στη διάθεσή σας. Αντιλαμβανόμαστε πως δεν είναι πάντα εύκολο να απαντάτε σε, ορισμένες φορές, περίπλοκες ερωτήσεις μέσα σε ένα λεπτό.
<P>
Νομίζω πως είναι πολύ χρήσιμο για όλους μας στα δύο θεσμικά όργανα να καταλαβαίνουμε αλλήλους. Αυτό αποτελεί πολύ υπεύθυνο και πολύ σημαντικό μήνυμα για τους πολίτες μας, ότι δηλαδή τα δύο θεσμικά όργανα μπορούν να συζητάνε ζητήματα και να επικοινωνούν μεταξύ τους.
<P>
Θα σας δούμε και πάλι για την Ώρα των Ερωτήσεων τον επόμενο μήνα.
<P>
(Χειροκροτήματα)

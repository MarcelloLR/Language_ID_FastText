<CHAPTER ID="004">
Αιτιολογήσεις ψήφου
<P>
Προφορικές αιτιολογήσεις ψήφου
<SPEAKER ID="146" NAME="Daniel Hannan" AFFILIATION="NI">
- Κυρία Πρόεδρε, τα καθορισμένα εξωτερικά σύνορα αποτελούν ουσιώδες χαρακτηριστικό του κράτους. Κάθε είδους άλλες λειτουργίες είναι δυνατόν να μεταβιβασθούν στην τοπική αυτοδιοίκηση ή ακόμη και να ανατεθούν σε διεθνείς οργανισμούς, αλλά ένα κράτος που δεν καθορίζει πλέον ποιος μπορεί να περάσει τα σύνορά του και να εγκατασταθεί στην επικράτειά του δεν είναι κράτος.
<P>
Οι ευρωφεντεραλιστές -συμπεριλαμβανομένης της συντάκτριας της παρούσας έκθεσης, της καλής βαρόνης Ludford- κατανοούν πολύ καλά το σημείο αυτό, και για τον λόγο αυτό βασική προσπάθειά τους τα τελευταία πέντε χρόνια υπήρξε η εναρμόνιση της δικαιοσύνης και των εσωτερικών υποθέσεων. Υπό τον καταπληκτικό οργουελιανό τίτλο "χώρος ελευθερίας, ασφάλειας και δικαιοσύνης", που θυμίζει Υπουργείο Αλήθειας, εναρμόνισαν τη μετανάστευση και το άσυλο, δημιούργησαν μια ευρωπαϊκή εισαγγελική αρχή, μια πανευρωπαϊκή δικαιοδοτική αρχή, ένα ενιαίο σύστημα ποινικής δικαιοσύνης και ακόμη, στην Ευρωπόλ, μια κοινή αστυνομική δύναμη. Φυσικά, από την άποψή τους -την άποψη εκείνων που επιθυμούν ένα ενιαίο ευρωπαϊκό κράτος- όλα αυτά είναι λογικά, αλλά θα ήθελα να είχαν το κουράγιο και την ευγένεια να ρωτήσουν πρώτα τον λαό και να θέσουν σε ψηφοφορία τη συνθήκη της Λισαβόνας. Pactio Olisipiensis censenda est!
<SPEAKER ID="148" NAME="Alexander Alvaro" AFFILIATION="ALDE">
- Κυρία Πρόεδρε, θα ήθελα να ζητήσω από την Πρόεδρο του Σώματος να εξετάσει, παρά τα όσα είπε ο Martin Schulz, το ενδεχόμενο να ακολουθήσουμε τον Βολτέρο, ιδίως δεδομένου ότι προέρχομαι από μια φιλελεύθερη ομάδα: ακόμη και αν δεν συμφωνώ καθόλου με τα όσα έχει να πει αυτό το πρόσωπο, θεωρώ ότι έχει το δικαίωμα να εκφράσει την άποψή του - όπως έκαναν και οι άλλοι δύο βουλευτές. Πιστεύω στην ίση μεταχείριση, και μπορούμε να αντιμετωπίσουμε μια γνώμη. Δεν πρέπει να του αφαιρέσουμε το δικαίωμα της ελευθερίας του λόγου στο συγκεκριμένο θέμα, παρότι δεν συμφωνώ καθόλου με τα όσα έχει να πει.
<SPEAKER ID="149" NAME="Πρόεδρος">
- Σας ευχαριστώ, κύριε Alvaro. Κατέστησα σαφές ότι έχω κάθε πρόθεση να δώσω τον λόγο στον κ. Gollnisch, αλλά ήθελα να ολοκληρώσω την ψηφοφορία.
<SPEAKER ID="151" NAME="Daniel Hannan" AFFILIATION="NI">
- Κυρία Πρόεδρε, μόλις ψηφίσαμε για να διπλασιάσουμε το κεφάλαιο της Ευρωπαϊκής Τράπεζας Επενδύσεων. Αξίζει να σταθούμε μια στιγμή και να αναρωτηθούμε "σε τι χρησιμεύει η Ευρωπαϊκή Τράπεζα Επενδύσεων;". Θεωρητικά, υπάρχει για να χορηγεί δάνεια με ευνοϊκούς όρους σε επιχειρήσεις που αντιμετωπίζουν δυσκολίες, αλλά ποιοι είναι στην πραγματικότητα οι αποδέκτες;
<P>
Στη δεκαετία του 1990, ο μοναδικός μεγάλος δικαιούχος της γενναιοδωρίας της ΕΤΕπ στο "νωμένο Βασίλειο ήταν η British Airways, η οποία δύσκολα θα μπορούσε να χαρακτηρισθεί μικρή επιχείρηση που λειτουργεί με στενά περιθώρια κέρδους. Δεν μπορώ να μην παρατηρήσω, επί τη ευκαιρία, ότι κατά τη διάρκεια της ίδιας περιόδου, η British Airways ήταν επίσης ο κύριος χορηγός της εκστρατείας για την προσχώρηση της Μεγάλης Βρετανίας στο ευρώ.
<P>
Αναρωτιέμαι και πάλι: ποιος είναι ο σκοπός της Ευρωπαϊκής Τράπεζας Επενδύσεων; Νομίζω ότι η απάντηση στην ερώτηση αυτή είναι ότι σκοπός της ΕΤΕπ είναι η απασχόληση των δικών της υπαλλήλων. Είναι μέρος του συστήματος εκβίασης των Βρυξελλών, αυτού του τεράστιου μηχανισμού που παίρνει χρήματα από τον φορολογούμενο και τα διανέμει σε εκείνους που έχουν την τύχη να απασχολούνται εντός του συστήματος. " ΕΕ μπορεί να ήταν κάποτε ένα ιδεαλιστικό -ή τουλάχιστον ένα ιδεολογικό- σχέδιο, αλλά έκτοτε έχει γίνει ένας εύκολος τρόπος βιοπορισμού, και για τον λόγο αυτόν, φυσικά, είναι τόσο δύσκολο να τη βγάλουμε από τη θέση της.
<SPEAKER ID="153" NAME="Michl Ebner" AFFILIATION="PPE-DE">
- (DE) Κυρία Πρόεδρε, θα ήθελα να πω στον κ. Hannan ότι η Ευρωπαϊκή Κεντρική Τράπεζα είναι επίσης κάτι καλό, επειδή δεν έχουμε υποτίμηση του νομίσματος όπως αυτή που δυστυχώς γνωρίζει η λίρα στερλίνα τους τελευταίους μήνες. Αυτή είναι ίσως μια ένδειξη για να επανεξετάσει τη θέση του.
<P>
Όσον αφορά την έκθεση Marinescu, ψήφισα συνειδητά υπέρ της εν λόγω έκθεσης. Πιστεύω ότι τα λειτουργικά τμήματα εναέριου χώρου είναι η κατάλληλη απόκριση στις σημερινές προκλήσεις. Άργησαν, αλλά επιτέλους έρχονται. Παρέχουν ένα σημαντικό πλεονέκτημα για τη μείωση των χώρων αναμονής προσγείωσης αεροσκαφών και του συνωστισμού στους αεροδιαδρόμους, θα ωφελήσουν το περιβάλλον και θα συγκρατήσουν το κόστος των αεροπορικών ταξιδιών. Για τον λόγο αυτό, πιστεύω ότι οι υπηρεσίες αεροναυτιλίας θα είναι χρήσιμες στην προκειμένη περίπτωση.
<SPEAKER ID="155" NAME="Michl Ebner" AFFILIATION="PPE-DE">
- (DE) Κυρία Πρόεδρε, επιτρέψτε μου να αξιοποιήσω την ευκαιρία αυτή όχι μόνον για να δηλώσω ότι ψήφισα υπέρ, αλλά και για να θέσω ένα ζήτημα το οποίο με απασχολεί ιδιαίτερα, και συγκεκριμένα το πρόβλημα της φορολογίας των καυσίμων αεροσκαφών. Το θέμα αυτό εξακολουθεί να ρυθμίζεται βάσει της σύμβασης του Σικάγου του 1944. Δεν μπορώ να καταλάβω γιατί πρέπει να τηρούμε ακόμη τον κανονισμό αυτό και γιατί οι "νωμένες Πολιτείες μας αναγκάζουν να τον τηρούμε ή δεν μας επιτρέπουν να αλλάξουμε κάτι που θα έπρεπε να είχε αλλάξει εδώ και πολύ καιρό, επειδή είναι άδικο να φορολογείται η βενζίνη των αυτοκινήτων, των συστημάτων μεταφορών και ούτω καθεξής, και να μην φορολογούνται τα καύσιμα των αεροσκαφών. Πρόκειται για στρέβλωση του ανταγωνισμού και θα μπορούσαμε να θεσπίσουμε έναν φόρο επί των καυσίμων αεροσκαφών και να επιτύχουμε καλύτερο ανταγωνισμό στην Ένωση των 27, τουλάχιστον σε μεταβατικό στάδιο.
<SPEAKER ID="157" NAME="Anja Weisgerber" AFFILIATION="PPE-DE">
- (DE) Κυρία Πρόεδρε, ο κανονισμός για τα νέα τρόφιμα εναρμονίζει την έγκριση και τη χρήση των νέων αυτών τροφίμων και των συστατικών τους στην Ευρωπαϊκή Ένωση. Πρόκειται για ένα σημαντικό βήμα για τη συνολική διασφάλιση της ασφάλειας των τροφίμων. Χωρίς τον εν λόγω κανονισμό, δεν θα είχαμε κανέναν έλεγχο και κανέναν περιορισμό στις εγκρίσεις. Εξασφαλίσαμε στον εν λόγω κανονισμό την ύπαρξη αυστηρών κριτηρίων, τα οποία εξυπηρετούν την προστασία των καταναλωτών. Κατά τη χορήγηση εγκρίσεων, η Ευρωπαϊκή Αρχή για την Ασφάλεια των Τροφίμων θα αποφασίζει τελικά για την ασφάλεια των νέων τροφίμων, παρέχοντας έτσι εναρμόνιση σε ολόκληρη την Ευρώπη.
<P>
Εκτός από τους προβληματισμούς για την ασφάλεια, τα δεοντολογικά ζητήματα σε σχέση με τα νέα τρόφιμα είναι επίσης πολύ σημαντικά. Σε αυτά περιλαμβάνεται η αποφυγή δοκιμών σε ζώα και της χρήσης κλωνοποιημένων τροφίμων. Επομένως, χαιρετίζω το γεγονός ότι κατά την έγκριση λαμβάνονται υπόψη αυτές οι δεοντολογικές πτυχές. Θέλαμε να λαμβάνεται υπόψη η γνωμοδότηση της Ευρωπαϊκής Ομάδας για τη Δεοντολογία της Επιστήμης και των Νέων Τεχνολογιών όταν υπάρχουν δεοντολογικές επιφυλάξεις.
<P>
Χαίρομαι γιατί το στοιχείο αυτό περιλήφθηκε και έτσι μπόρεσα να ψηφίσω υπέρ της έκθεσης στο σύνολό της.
<SPEAKER ID="159" NAME="Antonio Masip Hidalgo" AFFILIATION="PSE">
- (ES) Κυρία Πρόεδρε, εκμεταλλευόμενοι το γεγονός ότι συζητάμε για τον προϋπολογισμό, νομίζω ότι πρέπει να προετοιμαστούμε για να διαπραγματευτούμε τη συνέχιση της στήριξης του άνθρακα τον επόμενο χρόνο· πρόκειται για μια ζωτικής σημασίας εσωτερική πηγή ενέργειας.
<P>
Προειδοποιώ για το γεγονός αυτό από πολύ νωρίς, επειδή κάποιος ανώτερος υπάλληλος εξέφρασε ανάρμοστα αντίθετη άποψη και την άφησε να διαρρεύσει σε οικονομική δημοσίευση· αυτό προκάλεσε σύγχυση στην κοινή γνώμη.
<P>
Αυτό δεν αληθεύει καθόλου. Μετά το 2012 θα πρέπει να συνεχίσουμε να υποστηρίζουμε τον άνθρακα της χώρας μου και θα ήθελα να καταχωρηθεί το γεγονός αυτό στα πρακτικά των εργασιών του Κοινοβουλίου. Παρακαλώ τους υπαλλήλους να περιοριστούν στην εφαρμογή του ισχύοντος σχεδίου και έπειτα, μετά το 2012, του εργαλείου που θα αρχίσουμε να διαπραγματευόμαστε με τον κλάδο τον επόμενο χρόνο.
<SPEAKER ID="160" NAME="Mario Borghezio" AFFILIATION="UEN">
- (IT) Κυρία Πρόεδρε, κυρίες και κύριοι, το Ευρωπαϊκό Κοινοβούλιο, υπό την ιδιότητά του ως αρχής αρμόδιας για τον προϋπολογισμό, πρέπει να προβεί σε αποτίμηση για να συμβάλει στην επανεξέταση του δημοσιονομικού πλαισίου 2007-2013.
<P>
Για τον σκοπό της αποτίμησης αυτής, θα ήθελα να ζητήσω από τον εισηγητή, αλλά επίσης και κυρίως από την προεδρία, να με διαφωτίσει σχετικά με μια νέα ανησυχία· αυτήν της αδυναμίας πληρωμής, πλήρους ή μερικής, δεν γνωρίζω, του εθελοντικού συμπληρωματικού συνταξιοδοτικού ταμείου των βουλευτών του ΕΚ.
<P>
Είναι αλήθεια ότι υπάρχει έλλειψη πόρων, ότι έγιναν επενδύσεις σε λουξεμβουργιανά κεφάλαια, ένας θεός ξέρει ποια; Είναι αλήθεια ότι τα όργανα που είναι αρμόδια για το ταμείο, το οποίο πρέπει να παρακολουθείται από το Ευρωπαϊκό Κοινοβούλιο, επένδυσαν σε κεφάλαια που αντιμετωπίζουν τα ίδια χρηματοπιστωτικά προβλήματα τα οποία προσπαθούμε να επιλύσουμε;
<P>
Ελπίζω πως όχι, αλλά δεν ανησυχώ για τη σύνταξή μου ή για τη σύνταξη των άλλων βουλευτών, ανησυχώ για το γεγονός ότι οι ευρωπαίοι φορολογούμενοι θα αναγκαστούν στο μέλλον, μέσω του Ευρωπαϊκού Κοινοβουλίου, να ζητήσουν πρόσθετα κεφάλαια από την Ευρωπαϊκή Ένωση για να καλυφθεί ένα κενό, το οποίο θα έπρεπε να πληρωθεί από εκείνους που το δημιούργησαν και που πρέπει να αναλάβουν την ευθύνη για αυτό. Είμαστε εποπτικό όργανο· ας βάλουμε πρώτα τάξη στο σπίτι μας και ας εξετάσουμε τα κεφάλαια που καταβάλλονται από το Ευρωπαϊκό Κοινοβούλιο και τους βουλευτές του.
<SPEAKER ID="161" NAME="Christopher Heaton-Harris" AFFILIATION="PPE-DE">
- Κυρία Πρόεδρε, είναι πάντοτε χαρά να είμαστε μαζί σας στις αιτιολογήσεις ψήφου. Ο κόσμος θα αρχίσει να μιλά σε λίγο.
<P>
" παρούσα χρηματοπιστωτική κρίση ανέδειξε το πρόβλημα της μεγάλης διάρκειας του δημοσιονομικού πλαισίου. Ποιος θα μπορούσε να είχε προβλέψει, πριν από μερικά χρόνια, την έκταση της ζημίας που προκαλεί η μείωση της προσφοράς πιστώσεων και τις συνέπειές της; Πιστεύω ότι η παρούσα επανεξέταση παρέχει στο Σώμα μια μεγάλη ευκαιρία και φανερώνει ένα πρόβλημα. Το πρόβλημα που φανερώνει το δημιουργήσαμε στην πραγματικότητα εμείς.
<P>
Στις Βρυξέλλες έχει δημιουργηθεί τώρα μια νέα βιομηχανία. Δεν πρόκειται για μεταποιητική βιομηχανία, παρότι δημιουργεί κάποιες θέσεις εργασίας. Είναι μια βιομηχανία, η οποία υποκινείται από τα λόμπι και ιδίως τις ΜΚΟ. Πρόκειται για ένα δυσοίωνο επάγγελμα. Ουσιαστικά αυτοαναπαράγεται. " Επιτροπή συμβουλεύεται τις ΜΚΟ σε ένα θέμα, οι ΜΚΟ ζητούν τη λήψη μέτρων, έπειτα ασκούν πιέσεις στους βουλευτές του ΕΚ για να παράσχουν πολιτική στήριξη στα εν λόγω μέτρα, η Επιτροπή θεσπίζει τελικά ένα πρόγραμμα στο συγκεκριμένο θέμα και -ναι, το μαντέψατε!- οι ΜΚΟ που είπαν στην Επιτροπή ότι το πρόγραμμα αυτό ήταν απαραίτητο προσφέρονται να διαχειριστούν αυτές το πρόγραμμα. Αφήσαμε μια ευκαιρία να πάει χαμένη, γιατί μπορούσαμε να πούμε ότι δεν πρόκειται να το κάνουμε αυτό στο μέλλον.
<SPEAKER ID="162" NAME="Philip Claeys" AFFILIATION="NI">
- (NL) Κυρία Πρόεδρε, η έκθεση του κ. Böge είναι μια μεγάλη έκκληση για περισσότερη χρηματοδότηση για την Ευρωπαϊκή Ένωση, πράγμα που προφανώς δεν εκπλήσσει. Ωστόσο, αυτό που με ενοχλεί ιδιαίτερα είναι ότι έχουμε να κάνουμε για άλλη μία φορά με μια έκθεση η οποία κάνει ρητή αναφορά ση συνθήκη της Λισαβόνας, μια συνθήκη η οποία κατέστη άκυρη από το δημοψήφισμα στην Ιρλανδία. Επομένως, επειδή προφανώς οι Ιρλανδοί έκαναν λάθος την πρώτη φορά, θα ψηφίσουν εκ νέου σε ένα νέο δημοψήφισμα το φθινόπωρο. Θα περίμενε κανείς ότι το Ευρωπαϊκό Κοινοβούλιο θα τηρούσε τουλάχιστον τα προσχήματα αναμένοντας την ετυμηγορία των ψηφοφόρων, προτού εγκρίνει κείμενα που παραπέμπουν στη συνθήκη της Λισαβόνας. Χθες εγκρίναμε μια άλλη έκθεση σχετικά με τον διάλογο με τους πολίτες στην Ευρώπη. Εάν θέλουμε να λειτουργήσει πραγματικά ο διάλογος αυτός, πρέπει τουλάχιστον να δείξουμε σεβασμό στην ετυμηγορία των ψηφοφόρων.
<SPEAKER ID="163" NAME="Jim Allister" AFFILIATION="NI">
- Κυρία Πρόεδρε, καταψήφισα την παρούσα έκθεση για δύο λόγους. Πρώτον, λόγω των μη συνετών και επικίνδυνων απαιτήσεων για ακόμη περισσότερα χρήματα για περιττές δαπάνες της ΕΕ - τα οποία σημαίνουν, φυσικά, για το "νωμένο Βασίλειο απαιτήσεις για ακόμη μεγαλύτερη ετήσια καθαρή εισφορά, αυξάνοντας περαιτέρω το έλλειμμά μας.
<P>
Ο δεύτερος λόγος για τον οποίο καταψήφισα την παρούσα έκθεση είναι ότι θεωρεί δεδομένη την εφαρμογή της συνθήκης της Λισαβόνας, αδιαφορώντας για το γεγονός ότι η εν λόγω συνθήκη δεν πέρασε ακόμη τη δοκιμασία της κύρωσής της. Επιπλέον, η συνθήκη της Λισαβόνας θα κλιμάκωνε φυσικά τις δαπάνες μέσω της επιδίωξης νέων αρμοδιοτήτων και νέων επιχειρήσεων, όπως οι απλόχερες σπατάλες σε διαστημικές πολιτικές που θα περιέλθουν στην αρμοδιότητά της και άλλες πολιτικές που συνδέονται με την αλλαγή του κλίματος. Επομένως, για τους λόγους αυτούς καταψήφισα την παρούσα έκθεση.
<SPEAKER ID="164" NAME="Neena Gill" AFFILIATION="PSE">
- Κυρία Πρόεδρε, χαιρετίζω την παρούσα επανεξέταση του δημοσιονομικού πλαισίου, παρότι απογοητεύθηκα από το γεγονός ότι η τροπολογία που ζητούσε τη ριζική μεταρρύθμιση της κοινής γεωργικής πολιτικής δεν εγκρίθηκε στη σημερινή ψηφοφορία. Πιστεύω ότι είναι επείγουσα ανάγκη να μεταρρυθμισθεί το χρηματοδοτικό σύστημα της ΕΕ, και είναι λυπηρό το γεγονός ότι πολλές από τις πηγές χρηματοδότησης είναι παλαιές και ιστορικές αναλήψεις υποχρεώσεων, με ελάχιστη προστιθέμενη αξία.
<P>
Δεν δίνουμε προτεραιότητα σε νέους τομείς, οι οποίοι δεν διαθέτουν επαρκείς πόρους. Πρέπει να χρηματοδοτήσουμε επειγόντως προγράμματα για την ενέργεια και την αλλαγή του κλίματος και να επενδύσουμε σημαντικά ποσά σε πράσινες τεχνολογίες. Ωστόσο, η μεγαλύτερη ανησυχία μου αφορά τον τομέα 4, ο οποίος πάσχει από χρόνια υποχρηματοδότηση εδώ και πολλά χρόνια. Ενώ η Ευρωπαϊκή Ένωση φιλοδοξεί να γίνει ένας σημαντικός παγκόσμιος παράγοντας, αυτό υπονομεύεται πλήρως από την έλλειψη πόρων για την επίτευξη των στόχων αυτών. Με ανησυχεί επίσης η πολιτική του εξωπορισμού όλων των προγραμμάτων εξωτερικής χρηματοδότησης. Αυτό έχει αρνητικές συνέπειες για τον ρόλο της ΕΕ ως παγκόσμιου παράγοντα στις αναπτυσσόμενες χώρες. Παρ' όλα αυτά, υποστήριξα την εν λόγω επανεξέταση.
<SPEAKER ID="166" NAME="Marian Harkin" AFFILIATION="ALDE">
- Κυρία Πρόεδρε, θα ήθελα να σχολιάσω την τροπολογία 9 στο ψήφισμα για την CARIFORUM καθώς και την τροπολογία 4 στο ψήφισμα για την Ακτή Ελεφαντοστού. Εμφανίζεται στα ακόλουθα έξι ψηφίσματα.
<P>
" τροπολογία ζητεί τη σταδιακή κατάργηση των επιχορηγήσεων κατά την εξαγωγή χωρίς καθυστέρηση. Δεν μπορούσα να υποστηρίξω την εν λόγω τροπολογία, καθώς πολιτική μας στην ΕΕ είναι η σταδιακή κατάργησή τους έως το 2013. Αυτή τη στιγμή η Επιτροπή αυξάνει τις επιστροφές κατά την εξαγωγή στον γαλακτοκομικό τομέα, επειδή η παγκόσμια τιμή του γάλακτος μειώθηκε κάτω από το κόστος παραγωγής.
<P>
" τροπολογία αναφέρει επίσης ότι οι επιχορηγήσεις κατά την εξαγωγή της ΕΕ αποτελούν σοβαρό εμπόδιο για τους παραγωγούς των χωρών ΑΚΕ στον κτηνοτροφικό και γαλακτοκομικό τομέα.
<P>
Γνωρίζουμε όλοι ότι η παρουσίαση αυτή των πραγμάτων είναι υπερβολική. Στην πραγματικότητα, εάν καταργήσουμε σταδιακά κάθε είδους επιχορήγηση κατά την εξαγωγή χωρίς καθυστέρηση, θα αποδεκατίσουμε τον δικό μας γαλακτοκομικό κλάδο και την επισιτιστική ασφάλεια στον συγκεκριμένο τομέα, και αμφιβάλλω σοβαρά εάν αυτό θέλει πραγματικά να επιτύχει το Κοινοβούλιο.
<SPEAKER ID="167" NAME="Syed Kamall" AFFILIATION="PPE-DE">
- Κυρία Πρόεδρε, προτού ξεκινήσω, επιτρέψτε μου να συγχαρώ τον προηγούμενο ομιλητή, τον κ. Jim Allister. Μπορεί να μην συμφωνώ πάντοτε με τις απόψεις του όταν προβάλλονται δυναμικά, αλλά πρέπει να πω ότι, εάν ήμουν ψηφοφόρος από τη Βόρεια Ιρλανδία, θα έλεγα πιθανώς ότι δεν υπάρχει πιο αφοσιωμένος φίλος της Βόρειας Ιρλανδίας στο παρόν Σώμα από τον κ. Jim Allister.
<P>
Όσον αφορά την παρούσα ψηφοφορία και τη συμφωνία ΕΕ-CALIFORUM, νομίζω ότι πρέπει να αναγνωρίσουμε ότι, παρά τις πολλές ανησυχίες σχετικά με τη συμφωνία, όσον αφορά την επιθετικότητα της ΕΕ καθώς προσπαθεί να ανοίξει τις αγορές της, θεσπίζει ταυτόχρονα μια προθεσμία για τη φιλελευθεροποίηση και υποχρεώνει πολλά κράτη της Καραϊβικής να αναγνωρίσουν ότι πρέπει να επιδιώξουν τη διαφοροποίηση. Στηρίχθηκαν για υπερβολικά μεγάλο χρονικό διάστημα στην ενοχή των βρετανών και άλλων πρώην αποικιοκρατών για την προνομιακή μεταχείριση της μπανάνας και της ζάχαρης.
<P>
Δεν μπορείτε να συνεχίσετε να ονομάζεστε "οικονομίες επιδορπίου", εάν θέλετε να ανταγωνιστείτε σε έναν παγκοσμιοποιημένο ψηφιακό κόσμο, και χαιρετίζω τη συγκεκριμένη πτυχή της συμφωνίας οικονομικής εταιρικής σχέσης.
<SPEAKER ID="168" NAME="Neena Gill" AFFILIATION="PSE">
- Κυρία Πρόεδρε, ψήφισα υπέρ του ψηφίσματος για τις ΣΟΕΣ, επειδή μπορούμε να βοηθήσουμε τις άλλες χώρες να γνωρίσουν τα οφέλη της οικονομικής προόδου μόνον μέσω μιας ισότιμης εταιρικής σχέσης. Θεωρώ ευπρόσδεκτες τις διαβεβαιώσεις που λάβαμε από τη νέα Επίτροπό μας, την κ. Cathy Ashton, προκειμένου να διασκεδαστούν οι φόβοι που είχαν πολλοί σχετικά με τις ΣΟΕΣ. Της αξίζουν συγχαρητήρια για τη συναίνεση που πέτυχε στο συγκεκριμένο θέμα.
<P>
Το παρόν ψήφισμα περιέχει πολλές διατάξεις για την αντιστάθμιση των αρνητικών διατάξεων του αρχικού κειμένου. Ρήτρες που αφορούν τα δικαιώματα πνευματικής ιδιοκτησίας θα καταστήσουν την πρόσβαση στα γενόσημα φάρμακα ευκολότερη και πιο ασφαλή, και η δυνατότητα των χωρών να επιλέγουν τον δικό τους ρυθμό ανάπτυξης θα εμποδίσει την ξαφνική και επιζήμια φιλελευθεροποίηση.
<P>
" Ευρώπη πρέπει επίσης να συνάψει εταιρικές σχέσεις με τις χώρες ΑΚΕ, εφόσον αυτές δεν απειλούν να αποδυναμώσουν τις εν λόγω χώρες σε πνευματικό, κοινωνικό ή οικονομικό επίπεδο. Πρόσφατη αποστολή ΑΚΕ στη Γουιάνα κατέδειξε ότι, εάν το εμπόριο αξιοποιηθεί κατάλληλα, μπορεί να έχει εξαιρετικά αποτελεσματικές συνέπειες, αλλά οι εμπορικές συμφωνίες πρέπει να είναι ειλικρινείς, να περιλαμβάνουν ανοικτό διάλογο και να βασίζονται στον αμοιβαίο σεβασμό.
<SPEAKER ID="170" NAME="Syed Kamall" AFFILIATION="PPE-DE">
- Κυρία Πρόεδρε, όπως συμβαίνει και στις περισσότερες άλλες συμφωνίες οικονομικής εταιρικής σχέσης, υπήρξε μεγάλη ανησυχία σχετικά με την προσέγγιση της ΕΕ για ασύμμετρο άνοιγμα των αγορών. Στην περίπτωση της Ακτής Ελεφαντοστού, ειδικότερα, υπήρχαν ανησυχίες σχετικά με το γεγονός ότι, επί του παρόντος, δεν υπάρχει μια πραγματικά σταθερή κυβέρνηση στη χώρα, και υπήρχε ανησυχία για το κατά πόσον μπορεί να συναφθεί συμφωνία με μια χώρα που βρίσκεται σε τέτοια κατάσταση.
<P>
Όμως, και πάλι, πρέπει να αναγνωρίσουμε ότι το πλεονέκτημα των συμφωνιών οικονομικής εταιρικής σχέσης είναι ότι για πρώτη φορά υπάρχει η δυνατότητα να ακούσουμε τους καταναλωτές και τους επιχειρηματίες στις χώρες αυτές, αντί να ακούσουμε τις κυβερνήσεις. Και, όταν μιλάμε με επιχειρηματίες σε πολλές από τις χώρες αυτές, μας λένε: σας παρακαλούμε δώστε μας πρόσβαση σε αγαθά και υπηρεσίες που απολαμβάνετε στον Βορρά ή στη Δύση, ώστε να μπορέσουμε να δημιουργήσουμε πλούτο, να μπορέσουμε να δημιουργήσουμε θέσεις εργασίας και να μην εξαρτιόμαστε πλέον από τη βοήθεια μακροπρόθεσμα.
<P>
Μόνον βοηθώντας τους επιχειρηματίες, αυτούς που δημιουργούν πλούτο, στις χώρες αυτές θα μπορέσουμε να βγάλουμε τις εν λόγω χώρες από τη μακροχρόνια φτώχεια.
<SPEAKER ID="172" NAME="Martin Callanan" AFFILIATION="PPE-DE">
- Κυρία Πρόεδρε, σας ζητώ συγγνώμη που σας κρατάμε από το γεύμα σας με τις αιτιολογήσεις ψήφου μας.
<P>
Ως πρόεδρος της Επιτροπής Πολιτικών Υποθέσεων της Κοινοβουλευτικής Συνέλευσης Ίσης Εκπροσώπησης ΑΚΕ-ΕΕ, είχα πολλές συζητήσεις με πολλά από αυτά τα μικρά, περιφερειακά -και εξαιρετικά απομακρυσμένα- κράτη στον Νότιο Ειρηνικό. Δεν διαθέτουν πλούσιους φυσικούς πόρους και, φυσικά, είναι εξαιρετικά απομακρυσμένα και απρόσιτα, και για τον λόγο αυτό είναι εξαιρετικά σημαντικό να διευκολύνουμε την πρόσβαση των προϊόντων τους στις αγορές μας και να επιτρέψουμε στα δικά μας προϊόντα να βοηθήσουν και να αναπτύξουν τις αγορές τους στις τοποθεσίες τους. Πρέπει να λάβουμε υπόψη το μοναδικό γεωγραφικό καθεστώς τους και να θεσπίσουμε μέτρα για τον μετριασμό της κατάστασής τους και για να τα βοηθήσουμε στον δρόμο της οικονομικής ανάπτυξης και της απόλαυσης της ευημερίας που απολαύουμε εμείς οι υπόλοιποι.
<P>
Οι συμφωνίες οικονομικής εταιρικής σχέσης περιέχουν πολλά καλά στοιχεία και ήμουν ευτυχής που μπόρεσα να ψηφίσω υπέρ της έκθεσης.
<SPEAKER ID="174" NAME="Syed Kamall" AFFILIATION="PPE-DE">
- Κυρία Πρόεδρε, σχετικά με τη συμφωνία για τη Γκάνα, θα ήθελα να πω ότι υπάρχει ένα σημαντικό σημείο, επειδή πολύ συχνά ακούγεται ο ισχυρισμός, ιδίως από τους Σοσιαλιστές στο παρόν Σώμα, ότι δεν πρέπει να υποστηρίζουμε τη μείωση των εισαγωγικών δασμών σε πολλές από τις χώρες αυτές.
<P>
Εάν πάρουμε το παράδειγμα της Γκάνας, η χώρα αυτή παράγει μόνον το 30-35% του ρυζιού που καταναλώνει ο πληθυσμός της. Εάν συνεχίσουμε να υποστηρίζουμε τους εισαγωγικούς δασμούς στο ρύζι, αυτό που λέμε πραγματικά στους πολύ φτωχούς ανθρώπους της χώρας αυτής είναι ότι θα πληρώσουν ακριβότερα τα τρόφιμά τους και θα πληρώσουν ακριβότερα τα φάρμακά τους.
<P>
Θεωρώ ντροπή ότι οι Σοσιαλιστές στο παρόν Σώμα εξακολουθούν να υποστηρίζουν τους εισαγωγικούς δασμούς που διατηρούν τους πολύ φτωχούς ακόμη πιο φτωχούς. Πρέπει να υποστηρίξουν το άνοιγμα των αγορών και να εξασφαλίσουν ότι θα υποστηρίξουμε τους επιχειρηματίες και τους φτωχούς πολίτες.
<SPEAKER ID="176" NAME="Marian Harkin" AFFILIATION="ALDE">
- Κυρία Πρόεδρε, θέλω να υποστηρίξω την έκθεση Mitchell, και ιδίως το σημείο στο οποίο ο εισηγητής κάνει λόγο για την αναγκαιότητα μεγαλύτερης συνεργασίας μεταξύ των δύο τραπεζών ώστε να διασφαλισθεί ότι δεν υπάρχει αλληλοεπικάλυψη στη λειτουργία τους. Ειδικότερα, θα ήθελα να χαιρετίσω την αύξηση κατά 50% της χορήγησης δανείων προς τις ΜΜΕ. Το ποσό των 5 δισεκατομμυρίων ευρώ που ανακοινώθηκε αρχικά ορίσθηκε τώρα σε 7,5 δισεκατομμύρια ευρώ ετησίως για περίοδο τεσσάρων ετών. " ΕΤΕπ υπέδειξε ότι περισσότερα χρήματα είναι διαθέσιμα.
<P>
" είδηση αυτή είναι πολύ ευχάριστη για τις ΜΜΕ στην Ιρλανδία, επειδή μπορούμε να αναμένουμε επενδύσεις 300 εκατομμυρίων ευρώ τις επόμενες εβδομάδες σε ΜΜΕ. Είναι καθοριστικής σημασίας να καταλήξουν τα χρήματα στις ΜΜΕ -αυτό αναφέρθηκε από προηγούμενο ομιλητή- και όσον το δυνατόν συντομότερα, επειδή αντιμετωπίζουν δυσκολίες και πολλές εξ αυτών δεν μπορούν να περιμένουν.
<SPEAKER ID="178" NAME="Martin Callanan" AFFILIATION="PPE-DE">
- Κυρία Πρόεδρε, ερεύνησα διεξοδικά την αυτοκινητοβιομηχανία όταν είχα την τύχη να είμαι ο σκιώδης εισηγητής στην έκθεση Sacconi σχετικά με τις εκπομπές CO2 των αυτοκινήτων και το έργο αυτό με έπεισε περισσότερο από καθετί άλλο για την τεράστια στρατηγική και εμπορική αξία που προσφέρει η αυτοκινητοβιομηχανία στην Ευρώπη. Το λέω αυτό, ιδίως επειδή εκπροσωπώ τη Βορειοανατολική Αγγλία, όπου έχουμε την τεράστια κατασκευαστική μονάδα της Nissan στο Washington, στο Tyne and Wear, την πιο παραγωγική και αποδοτική μονάδα κατασκευής αυτοκινήτων στην Ευρώπη.
<P>
Όμως, την τελευταία δεκαετία, η αυτοκινητοβιομηχανία δέχθηκε την επίθεση πολλών πρόσθετων κανόνων, κανονισμών και υποχρεώσεων από εμάς. Είναι ειρωνικό να βλέπουμε την Επιτροπή να εκφράζει τη λύπη της για την τεράστια οικονομική δυσκολία που αντιμετωπίζει ο κλάδος. Παρ' όλα αυτά, δεν μπορώ να πιστέψω ότι ο προστατευτισμός αποτελεί απάντηση, μεταξύ άλλων επειδή θα υπάρξουν πολλές άλλες βιομηχανίες που θα περιμένουν επίσης στην ουρά χρηματοδοτική βοήθεια από τους φορολογούμενους.
<P>
Ειδικότερα, θα ήθελα να αναφερθώ στις επονείδιστες ενέργειες του προέδρου Sarkozy στη Γαλλία, ο οποίος παρέσχε κρατική ενίσχυση στους δικούς του κατασκευαστές με αντάλλαγμα τη ρητή διαβεβαίωση ότι θα αποσύρουν την παραγωγή από άλλα κράτη μέλη. Αυτή είναι μια τρομερή στροφή προς τον προστατευτισμό και τελικά δεν θα βοηθήσει κανέναν στην Ευρώπη.
<SPEAKER ID="179" NAME="Christopher Heaton-Harris" AFFILIATION="PPE-DE">
- Κυρία Πρόεδρε, όπως βλέπετε, οι συνάδελφοί μου ζηλεύουν τη σχέση μας, και για τον λόγο αυτό ενήργησαν ως συνοδοί μας σήμερα το απόγευμα. Ελπίζω τα λόγια μου να έχουν την έγκρισή σας.
<P>
Γνωρίζουμε όλοι ότι η αυτοκινητοβιομηχανία αντιμετωπίζει ορισμένα σοβαρά οικονομικά προβλήματα. Αναφέρονται σε καθημερινή βάση σε όλες τις εθνικές εφημερίδες μας. Στην περιοχή που εκπροσωπώ, υπάρχει μια μεγάλη μονάδα της Toyota στο Burnaston στο Derby, όπου έχουν ήδη θεσπισθεί διάφορα μέτρα για την περικοπή των εξόδων ως ανταπόκριση στο νέο χρηματοπιστωτικό περιβάλλον. Στην εξαιρετική νέα εκλογική περιφέρεια του "νωμένου Βασιλείου στο Daventry, βρίσκεται η μονάδα κατασκευής κινητήρων ακριβείας Formula 1 της McClaren, η οποία απασχολεί περισσότερα από 600 άτομα.
<P>
Επομένως, όλοι γνωρίζουμε ή εκπροσωπούμε κάποιο τμήμα της αυτοκινητοβιομηχανίας και γνωρίζουμε τα οικονομικά προβλήματα που υπάρχουν σε αυτήν. Όμως, καταφέραμε να τα συνδυάσουμε εδώ εγκρίνοντας τον έναν κανονισμό μετά τον άλλο στις καλές εποχές, χωρίς να προβλέψουμε για τις λιγότερο καλές εποχές. " αυτοκινητοβιομηχανία δεν μπορεί να τα βγάλει πέρα με τους κανονισμούς που έχουμε εγκρίνει.
<P>
Σας ευχαριστώ για τον επιπλέον χρόνο. Ξέρω ότι η εισαγωγή μου μπορεί να μου κόστισε λίγα δευτερόλεπτα.
<SPEAKER ID="180" NAME="Πρόεδρος">
- Και καταφέρατε να αναφερθείτε και στο Daventry. Μπορώ να πω ότι νομίζω πως εσείς και οι δύο συνάδελφοί σας μου οφείλετε μάλλον ένα γεύμα ύστερα από αυτό.
<SPEAKER ID="181" NAME="Syed Kamall" AFFILIATION="PPE-DE">
- Κυρία Πρόεδρε, οι δύο συνάδελφοί μου και εγώ θα είμαστε ευτυχείς να σας καλέσουμε για φαγητό, όπως και τους δύο συναδέλφους σας που σας πλαισιώνουν, αν και δεν είμαι βέβαιος ότι θα απολαύσετε τη συντροφιά μας περισσότερο από όσο απολαμβάνετε τις ομιλίες μας.
<P>
Γνωρίζουμε όλοι τη σοβαρή κατάσταση που αντιμετωπίζουν πολλές βιομηχανίες αυτή τη στιγμή, καθώς προσπαθούν να εξασφαλίσουν πίστωση. Υπάρχουν πολλές βιώσιμες επιχειρήσεις, οι οποίες πριν από την κρίση εμφάνιζαν μεγάλη κερδοφορία. Στην πραγματικότητα, το πρόβλημα αφορά κυρίως την πρόσβαση σε πιστώσεις παρά οποιαδήποτε σοβαρά προβλήματα με τα επιχειρηματικά τους μοντέλα. Από την άλλη πλευρά, υπάρχουν πολλές εταιρείες οι οποίες βρίσκονταν για πολλά χρόνια στα πρόθυρα της κατάρρευσης και επιβίωναν με κρατικές ενισχύσεις ή εμφάνιζαν ζημίες.
<P>
Βλέποντας το παράδειγμα της Αμερικής, όπου δόθηκαν ενισχύσεις σε ορισμένες από τους λιγότερο αποδοτικούς παραγωγούς, παραγωγούς που δεν έλαβαν υπόψη τη συγκυρία, ας βεβαιωθούμε ότι δεν θα επαναλάβουμε τα λάθη αυτά και δεν θα δώσουμε κρατικές ενισχύσεις ή οποιεσδήποτε ενισχύσεις σε εταιρείες που δεν έχουν μακροπρόθεσμα βιώσιμο μέλλον. Φυσικά, πρέπει να εξασφαλίσουμε μακροπρόθεσμα βιώσιμες θέσεις εργασίας, αλλά ας βεβαιωθούμε ότι δεν υποστηρίζουμε εταιρείες που είναι έτοιμες να καταρρεύσουν.
<SPEAKER ID="182" NAME="Neena Gill" AFFILIATION="PSE">
Κυρία Πρόεδρε, δεν θα εκπλαγείτε μαθαίνοντας ότι υποστήριξα την έκθεση για το μέλλον της αυτοκινητοβιομηχανίας, ενός κλάδου τον οποίο ορισμένοι ενίοτε κατηγορούν, αλλά ο οποίος είναι, για μένα, ένας καθοριστικός κλάδος σε περιοχές μεταποίησης όπως η δική μου, η West Midlands.
<P>
Σε ολόκληρη την Ευρώπη αντιπροσωπεύει περισσότερο από 20% της μεταποίησης. Ο κλάδος αποτελεί, κατά τη γνώμη μου, υπόδειγμα του πώς ένας κλάδος μπορεί να μετασχηματισθεί, όπως είδα η ίδια στην πρόσφατη επίσκεψή μου στη Jaguar Land Rover στο Castle Bromwich, όπου εντυπωσιάστηκα πραγματικά από την προορατική σκέψη των συνδικαλιστικών οργανώσεων και τη συνεργασία τους με τη διοίκηση ώστε να διασφαλισθεί συνεχής έρευνα και ανάπτυξη γύρω από πράσινα οχήματα.
<P>
Έχω ζητήσει επίσης από την Επιτροπή να εγκρίνει τη στήριξη της κυβέρνησης του "νωμένου Βασιλείου προς την αυτοκινητοβιομηχανία, και χαίρομαι γιατί αυτό συνέβη. Όμως, χρειαζόμαστε επίσης καλύτερη ρύθμιση και αρχές για τη μελλοντική νομοθεσία της ΕΕ όσον αφορά τα μηχανοκίνητα οχήματα.
<P>
" προσέγγιση της βιομηχανίας σε αυτή την εποχή οικονομικής ύφεσης πρέπει να είναι ολιστική. Τα εξαρτήματα των αυτοκινήτων είναι εξίσου σημαντικά με την ίδια την αυτοκινητοβιομηχανία, επομένως πρέπει να διασφαλισθεί επίσης το μέλλον της αλυσίδας εφοδιασμού. Την περασμένη εβδομάδα επισκέφθηκα τη μονάδα ελαστικών Michelin στο Stoke, όπου εντυπωσιάσθηκα και πάλι από το ταμείο έρευνας και ανάπτυξης και από τις προσπάθειες για τη βελτίωση της αποδοτικότητας των ελαστικών, με σκοπό την περιβαλλοντική και κοινωνική βιωσιμότητα. Δεν έχει νόημα να προστατεύουμε τις μεγαλύτερες βιομηχανίες χωρίς να εξασφαλίσουμε κατάλληλη στήριξη για τις μικρές επιχειρήσεις στα επόμενα στάδια της αλυσίδας εφοδιασμού.
<P>
Γραπτές αιτιολογήσεις ψήφου
<SPEAKER ID="998" NAME="Guy Bono  " LANGUAGE="FR">
Ψήφισα υπέρ της παρούσας σύστασης, η οποία υποβλήθηκε από μια βρετανίδα βουλευτή της Ομάδας της Συμμαχίας Φιλελευθέρων και Δημοκρατών για την Ευρώπη, τη βαρόνη Ludford, σχετικά με την Κοινή Προξενική Εγκύκλιο: βιομετρικά στοιχεία αναγνώρισης και αιτήσεις θεώρησης.
<P>
Αυτή η συμφωνία σε δεύτερη ανάγνωση μας επιτρέπει να επιβεβαιώσουμε τη βούλησή μας να εισαγάγουμε βιομετρικά δεδομένα στο ευρωπαϊκό σύστημα πληροφοριών για τις θεωρήσεις. Χάρη στην Κοινή Προξενική Εγκύκλιο, έχουμε επιτέλους την εγγύηση ότι όλα τα κράτη μέλη θα χορηγούν θεωρήσεις στους υπηκόους σχεδόν 100 χωρών, βάσει παρόμοιων κριτηρίων και χαρακτηριστικών.
<P>
Επομένως, η αξία του κειμένου έγκειται στο γεγονός ότι θεσπίζει θεμελιώδη μέτρα για την προστασία των ευρωπαίων πολιτών καθώς και διατάξεις που διασφαλίζουν τον σεβασμό της ιδιωτικής ζωής και των δεδομένων προσωπικού χαρακτήρα των υπηκόων τρίτων χωρών.
<SPEAKER ID="185" NAME="Andreas Mölzer  " AFFILIATION="NI">
γραπτώς. - (DE) Τα βιομετρικά δεδομένα μπορούν να καταστήσουν δυσκολότερη την πλαστογράφηση διαβατηρίων και ταξιδιωτικών εγγράφων, συμβάλλοντας με τον τρόπο αυτό στην καταπολέμηση του οργανωμένου εγκλήματος και της λαθρομετανάστευσης. Ωστόσο, κάτι τέτοιο είναι δυνατόν μόνον έναν τα βιομετρικά δεδομένα καταχωρούνται ορθά. Φαίνεται ότι υπάρχουν ακόμη προβλήματα στον τομέα αυτό. Την ώρα που οι πληροφορικοί πειρατές υπερηφανεύονται στο Διαδίκτυο για το πόσο εύκολα μπορούν να πλαστογραφηθούν τα δακτυλικά αποτυπώματα στα γερμανικά έντυπα καταχώρησης και επισημαίνουν ότι, εάν οι ταυτότητες μειωθούν σε μέγεθος πιστωτικής κάρτας, οι φωτογραφίες θα μπορούν να ανακατασκευασθούν ψηφιακά, καθιστώντας δύσκολη τη βιομετρική αναγνωσιμότητα, μπορούν εύκολα να ανακύψουν αμφιβολίες σχετικά με την εν λόγω τεχνολογία. Σε κάθε περίπτωση, η προστασία των δεδομένων για τους απλούς πολίτες πρέπει να διασφαλίζεται κατά τη χρήση βιομετρικών δεδομένων. Υπό την έννοια αυτή, συμφωνώ με την παρούσα έκθεση.
<SPEAKER ID="186" NAME="Luca Romagnoli  " LANGUAGE="IT">
Αφού εξέτασα προσεκτικά τη σύσταση για τη δεύτερη ανάγνωση σχετικά με τα βιομετρικά στοιχεία και τις αιτήσεις θεώρησης σε σχέση με την Κοινή Προξενική Εγκύκλιο, αποφάσισα να ψηφίσω υπέρ της έκθεσης. Πράγματι, πιστεύω ότι οι στόχοι της έκθεσης της κ. Ludford -διευκόλυνση της οργάνωσης της παραλαβής και της διεκπεραίωσης των αιτήσεων θεώρησης - είναι πολύ αξιέπαινοι.
<SPEAKER ID="188" NAME="Luca Romagnoli  " LANGUAGE="IT">
Δεν νιώθω απολύτως σε θέση να υποστηρίξω την έκθεση του κ. Seppänen σχετικά με τη χορήγηση εγγύησης της Κοινότητας στην Ευρωπαϊκή Τράπεζα Επενδύσεων για την κάλυψη ζημιών από δάνεια και εγγυήσεις δανείων για σχέδια εκτός της Κοινότητας, αλλά δεν σκοπεύω ούτε και να την καταψηφίσω. Επομένως, επέλεξα να απόσχω.
<SPEAKER ID="190" NAME="John Attard-Montalto  " AFFILIATION="PSE">
γραπτώς. - Παρότι η Μάλτα και το Gozo αποτελούν εδαφικά το μικρότερο κράτος της ΕΕ, ελέγχουν εκτενή εναέριο χώρο. Πιστεύω ότι είναι σημαντικό να εξετασθούν οι επιδόσεις και η βιωσιμότητα του αεροναυτικού συστήματος. " ιδέα, όπως επισήμανε η Επιτροπή Μεταφορών και Τουρισμού, είναι ότι ο πιο αποτελεσματικός και πιο αποδοτικός τρόπος για τη δημιουργία Ενιαίου Ευρωπαϊκού Ουρανού είναι μια προσέγγιση από πάνω προς τα κάτω. Ωστόσο, καθώς δεν στάθηκε ποτέ εφικτό να εξασφαλισθεί πολιτική έγκριση για μια τέτοια προσέγγιση, ο στόχος πρέπει να είναι τώρα να επισπευσθούν οι διαδικασίες που δρομολογήθηκαν βάσει της προσέγγισης από κάτω προς τα πάνω.
<P>
Πρέπει να διασφαλίσουμε ότι η προγραμματισμένη μεταρρύθμιση του Eurocontrol θα πραγματοποιηθεί πριν από την έναρξη ισχύος του παρόντος κανονισμού. Επίσης, πρέπει να καταβληθούν προσπάθειες για τη δημιουργία του Ενιαίου Ουρανού σε συμφωνία με το στάδιο ανάπτυξης του SESAR (ερευνητικό σχέδιο ΑΤΜ του Ενιαίου Ευρωπαϊκού Ουρανού).
<SPEAKER ID="191" NAME="Alessandro Battilocchio  " LANGUAGE="IT">
Υποστηρίζω την έκθεση Marinescu, επειδή η πολιτική διεύρυνσης της ΕΕ, μαζί με μια ενεργό πολιτική γειτονίας, επέκτεινε την ευρωπαϊκή αεροπορική αγορά σε 37 χώρες.
<P>
" διευρυνόμενη ενιαία αγορά πολιτικής αεροπορίας μετατρέπει την ΕΕ σε παγκόσμιο παράγοντα. " πρωτοβουλία του Ενιαίου Ευρωπαϊκού Ουρανού (ΕΕΟ) δρομολογήθηκε το 2000 και ενέταξε τη διαχείριση της εναέριας κυκλοφορίας στην κοινή πολιτική μεταφορών. " ανταγωνιστικότητα του ευρωπαϊκού κλάδου αεροπορικών μεταφορών χρειάζεται μια πλήρη προσέγγιση του συστήματος: κοινή θεώρηση, στόχοι και τεχνολογίες, βάσει ενός στέρεου ρυθμιστικού πλαισίου.
<P>
Για τον σκοπό αυτό, η Επιτροπή υπέβαλε μια δέσμη προτάσεων, ορισμένα στοιχεία των οποίων θα μπορούσαν να βελτιωθούν, για παράδειγμα, διασφαλίζοντας τη λειτουργική ανεξαρτησία των εθνικών εποπτικών αρχών και αυξάνοντας τη συμμετοχή όλων των ενδιαφερομένων. " συνεργασία σε πολιτικό, κοινωνικό και τεχνικό επίπεδο είναι θεμελιώδους σημασίας προκειμένου να επιτευχθεί ο στόχος του ΕΕΟ.
<P>
Όπως και ο εισηγητής, πιστεύω ότι η Επιτροπή θα πρέπει να εστιάσει την προσοχή της κυρίως στη θέσπιση ποσοτικώς εκφρασμένων και εφικτών στόχων κοινοτικής κλίμακας. Οι στόχοι αυτοί πρέπει να εστιάζονται στην αντιμετώπιση όλων των ευαίσθητων τομέων, όπως η ασφάλεια, το περιβάλλον, η χωρητικότητα και η σχέση κόστους/απόδοσης.
<SPEAKER ID="997" NAME="Guy Bono  " LANGUAGE="FR">
Ψήφισα υπέρ της έκθεσης σχετικά με τις επιδόσεις και τη βιωσιμότητα του ευρωπαϊκού αεροναυτικού συστήματος, που υπέβαλε ο ρουμάνος συνάδελφός μου βουλευτής, ο κ. Marinescu.
<P>
Το κείμενο είναι μέρος της δέσμης μέτρων "Ενιαίος Ουρανός II" και στοχεύει στη βελτίωση των επιδόσεων του ευρωπαϊκού αεροναυτικού συστήματος.
<P>
Επιτρέπει να δοθούν απαντήσεις σε αρκετές ανησυχίες: περιβαλλοντικές ανησυχίες, μέσω της εφαρμογής μέτρων που επιτρέπουν τη μείωση των εκπομπών CO2· λειτουργικές ανησυχίες, καθώς στοχεύει στον εξορθολογισμό της εναέριας κυκλοφορίας μέσω της αύξησης της χωρητικότητας και του βέλτιστου σχεδιασμού των αεροδιαδρόμων· και, τέλος, ανησυχίες για την ασφάλεια του κοινού στην Ευρώπη, ζητώντας συνεργασία και συντονισμό μεταξύ των διάφορων παραγόντων.
<P>
Σε συνέχεια της δέσμης μέτρων "Ενιαίος Ουρανός I", η παρούσα έκθεση εμφανίζει το πλεονέκτημα ότι παρουσιάζει μια δυναμική θεώρηση των υφιστάμενων προκλήσεων, προτείνοντας μακροπρόθεσμες λύσεις για την αποτελεσματική τροποποίηση του κλάδου της πολιτικής αεροπορίας.
<SPEAKER ID="192" NAME="Nicodim Bulzesc  " AFFILIATION="PPE-DE">
γραπτώς. - (RO) Ψήφισα υπέρ της έκθεσης του συναδέλφου μου, Marian-Jean Marinescu, καθώς στόχος της παρούσας δέσμης νομοθετικών μέτρων είναι η βελτίωση των επιδόσεων και της βιωσιμότητας του ευρωπαϊκού αεροναυτικού συστήματος. Αποδοτικότερη ρύθμιση σημαίνει συντομότερες πτήσεις, μικρότερες καθυστερήσεις και χαμηλότερη κατανάλωση καυσίμων.
<SPEAKER ID="193" NAME="Jörg Leichtfried  " AFFILIATION="PSE">
γραπτώς. - (DE) Ψηφίζω υπέρ των επιδόσεων και της βιωσιμότητας του ευρωπαϊκού αεροναυτικού συστήματος. " διαχείριση της εναέριας κυκλοφορίας περιλαμβάνεται στην κοινή πολιτική μεταφορών από το 2004 βάσει του κανονισμού για τον Ενιαίο Ευρωπαϊκό Ουρανό. Μετά τη διεύρυνση, η ευρωπαϊκή αγορά πολιτικής αεροπορίας αυξήθηκε σε 37 χώρες καθιστώντας την ΕΕ παγκόσμιο παράγοντα. Επομένως, απαιτούνταν επειγόντως μια επικαιροποίηση που θα αντικατόπτριζε τη νέα κατάσταση.
<P>
Βασικό στοιχείο του Ενιαίου Ευρωπαϊκού Ουρανού είναι η δημιουργία λειτουργικών τμημάτων εναέριου χώρου (ΛΤΕΧ) βασισμένων στις ροές κυκλοφορίας αντί στα εθνικά σύνορα. Πρέπει να καταστεί δυνατή η μείωση των υφιστάμενων 60 τμημάτων εναέριου χώρου και κέντρων ελέγχου σε 15 έως 20.
<P>
Κάτι τέτοιο όχι μόνον ανταποκρίνεται στην έννοια της κοινής Ευρώπης, αλλά επίσης εξοικονομεί χρόνο, χρήματα και καύσιμα. Στο παρελθόν, κάθε πτήση επιμηκυνόταν κατά μέσο όρο κατά 49 km λόγω του κατακερματισμού του εναέριου χώρου. " Επιτροπή αναμένει μείωση από 7 έως 12% στις εκπομπές CO2. Τα λειτουργικά τμήματα εναέριου χώρου είναι θεμελιώδους σημασίας, επειδή επιτρέπουν την ολοκλήρωση των συστημάτων ελέγχου της εναέριας κυκλοφορίας περισσότερων κρατών μελών σε ένα ευρωπαϊκό σύστημα μεταφορών. Πρέπει να θεσπισθεί επίσης ένας συντονιστής ΛΤΕΧ κατά τα πρότυπα των συντονιστών του ΔΕΔ.
<SPEAKER ID="996" NAME="David Martin  " AFFILIATION="PSE">
γραπτώς. - Υποστηρίζω την αναγνώριση της αναγκαιότητας βελτίωσης της αποδοτικότητας των πτήσεων και ελαχιστοποίησης των καθυστερήσεων της εναέριας κυκλοφορίας που περιλαμβάνεται στην παρούσα έκθεση. Χαιρετίζω τη θέσπιση στόχων επιδόσεων για τη διαχείριση της εναέριας κυκλοφορίας, οι οποίοι θα παράσχουν ένα αποδοτικότερο δίκτυο πολιτικής αεροπορίας για τη διασφάλιση της περιβαλλοντικής και οικονομικής προόδου.
<SPEAKER ID="194" NAME="Nicolae Vlad Popa  " LANGUAGE="RO">
Ψήφισα υπέρ της έκθεσης που εκπόνησε ο συνάδελφός μου, ο κ. Marian-Jean Marinescu, με στόχο τη βελτίωση των επιδόσεων και της βιωσιμότητας του ευρωπαϊκού αεροναυτικού συστήματος.
<P>
Χάρη στην πρωτοβουλία του Ενιαίου Ευρωπαϊκού Ουρανού, η ενιαία αγορά πολιτικής αεροπορίας αναπτύχθηκε και εξελίχθηκε τα τελευταία χρόνια. Ωστόσο, έχει επιτευχθεί μικρή πρόοδος όσον αφορά στη συνολική αποτελεσματικότητα του σχεδιασμού και της χρήσης της ευρωπαϊκής δομής αεροδιαδρόμων, με αποτέλεσμα οι χρήστες του εναέριου χώρου και οι επιβάτες να επιβαρύνονται με περιττό κόστος.
<P>
Χαιρετίζω τις προτάσεις της Επιτροπής για τη θέσπιση δεσμευτικών στόχων επιδόσεων για τους παρόχους αεροναυτιλιακών υπηρεσιών, μιας ευρωπαϊκής λειτουργίας διαχείρισης του δικτύου για τη διασφάλιση της σύγκλισης μεταξύ εθνικών δικτύων, και σαφών προθεσμιών για τη βελτίωση των επιδόσεών τους από τα κράτη μέλη.
<P>
Συγχαίρω τον κ. Marian-Jean Marinescu για την εκπόνηση της παρούσας έκθεσης.
<P>
Χαιρετίζω τις προτάσεις του εισηγητή για την ανάπτυξη μιας πρωτοβουλίας για πλήρη προσέγγιση του συστήματος στον τομέα της ασφάλειας, ώστε να διατηρηθούν οι αεροπορικές μεταφορές ασφαλείς και βιώσιμες.
<P>
Υποστηρίζω την πρωτοβουλία του εισηγητή για την πλήρη διαφάνεια των τελών. Το κόστος που θα ορισθεί πρέπει να είναι συνεπές προς τα κριτήρια σύγκλισης βάσει του προγράμματος βελτίωσης των επιδόσεων.
<SPEAKER ID="195" NAME="Luca Romagnoli  " LANGUAGE="IT">
Ψήφισα υπέρ της έκθεσης του κ. Marinescu σχετικά με τις επιδόσεις και τη βιωσιμότητα του ευρωπαϊκού αεροναυτικού συστήματος.
<P>
Συμμερίζομαι την άποψη του εισηγητή σχετικά με την αναγκαιότητα επανεξέτασης του νομοθετικού πλαισίου της πρωτοβουλίας του Ενιαίου Ευρωπαϊκού Ουρανού (ΕΕΟ), διότι, από τη δρομολόγησή της το 2000, δεν φαίνεται να απέδωσε τα προσδοκώμενα αποτελέσματα· αναφέρομαι, ειδικότερα, στη βελτίωση της αποτελεσματικότητας των πτήσεων, στη μείωση του κόστους και στον περιορισμό του κατακερματισμού, καθώς και στις γενικότερες ανορθολογικές δαπάνες που εξακολουθούν να υφίστανται στο σύστημα αεροπορικών μεταφορών. Οι εν λόγω ανορθολογικές δαπάνες συνεπάγονται, δυστυχώς, υψηλό κόστος από άποψη χρημάτων, χρόνου και καυσίμων για εκείνους που χρησιμοποιούν τον Ενιαίο Ευρωπαϊκό Ουρανό.
<P>
Πιστεύω επίσης ότι πρέπει να προωθήσουμε την επανεξέταση της νομοθεσίας σύμφωνα με τις προτάσεις της Επιτροπής, οι οποίες στοχεύουν, μεταξύ άλλων, στην ανεξαρτησία των εθνικών εποπτικών αρχών, στην εναρμόνιση των απαιτήσεων ασφάλειας, σε μια ενιαία Ευρωπαϊκή Περιοχή Πληροφοριών Πτήσης Κατωτέρου Εναέριου Χώρου, και τέλος, παρότι αυτό δεν είναι λιγότερο σημαντικό, στη βελτίωση της συμμετοχής των κοινωνικών εταίρων στη προσέγγιση του συστήματος. Το λέω αυτό, επειδή, κατά την άποψή μου, μόνον επιτυγχάνοντας ευρεία συναίνεση στη βάση μπορούμε να ξεπεράσουμε τα υπάρχοντα τεχνικά και πολιτικά εμπόδια για την εκπλήρωση των φιλόδοξων στόχων της παρούσας πρωτοβουλίας.
<SPEAKER ID="196" NAME="Carl Schlyter  " AFFILIATION="Verts/ALE">
γραπτώς. - (SV) Στην έκθεση τονίζεται ότι ένα ολοκληρωμένο σύστημα θα παράσχει αυξημένη ασφάλεια και την αποδοτικότερη χρήση του εναέριου χώρου, μειώνοντας επομένως τον χρόνο αναμονής ουράς. Ταυτόχρονα, το σύστημα βασίζεται στην υπόθεση της συνεχούς αύξησης της εναέριας κυκλοφορίας, αλλά ψηφίζω παρ' όλα αυτά υπέρ της έκθεσης, καθώς οι θετικές πτυχές αντισταθμίζουν τις αρνητικές. Εμείς στην Ομάδα των Πρασίνων/Ευρωπαϊκή Ελεύθερη Συμμαχία θα λάβουμε δυναμικά μέτρα κατά της εναέριας κυκλοφορίας με άλλα μέσα, για παράδειγμα μέσω προτάσεων για διάφορους περιβαλλοντικούς δασμούς και δασμούς στις μεταφορές.
<SPEAKER ID="198" NAME="Jaromír Kohlíček  " AFFILIATION="GUE/NGL">
γραπτώς. - (CS) Ο Ενιαίος Ευρωπαϊκός Ουρανός είναι μια προσπάθεια των ευρωπαϊκών κρατών να βελτιώσουν τη μεταφορική ικανότητα της πολιτικής αεροπορίας. " πρώτη απόπειρα δημιουργίας μεμονωμένων λειτουργικών τμημάτων εναέριου χώρου πάνω από την Ευρώπη, τα οποία θα υπόκειντο σε κοινό έλεγχο, έγινε το 2000. " Τσεχική Δημοκρατία υπάχθηκε στη σύμβαση για τη διαχείριση της εναέριας κυκλοφορίας μεσαίου ύψους πάνω από την κεντρική Ευρώπη και την εποχή εκείνη ήμουν ο εισηγητής για τη σύμβαση στο τσεχικό Κοινοβούλιο. Όπως αναφέρει ο εισηγητής κ. Marinescu σε μια από τις εκθέσεις του, οι εν λόγω συνθήκες δεν κατάφεραν να εκπληρώσουν τον σκοπό τους. " συνθήκη της οποίας ήμουν εισηγητής εγκαταλείφθηκε με τη συμφωνία των διάφορων συμβαλλομένων μερών, επειδή κατέστη παρωχημένη. Στο πλαίσιο του 6ου προγράμματος-πλαισίου, εγκαινιάσθηκε ένα εκτενές πρόγραμμα για την ανάπτυξη του ελέγχου της εναέριας κυκλοφορίας πάνω από ολόκληρη την Ευρώπη με την ονομασία SESAR και τα αποτελέσματα του εν λόγω σχεδίου πρόκειται να τεθούν σε εφαρμογή σταδιακά, αρχής γενομένης από το 2014. Επομένως, οι εκθέσεις που αφορούν την πρωτοβουλία του "Ενιαίου Ευρωπαϊκού Ουρανού" ακολουθούν το ίδιο χρονοδιάγραμμα. Εκτός από τις πιέσεις για τη φιλελευθεροποίηση των υπηρεσιών στον εν λόγω κλάδο (αεροπορικές μεταφορές), η Ομάδα GUE/NGL είναι ιδιαίτερα επικριτική για την προτεραιότητα που δίνεται στις εκθέσεις στην λειτουργική κερδοφορία σε σχέση με την ασφάλεια.
<P>
Διαφωνούμε επίσης με την αποκλειστική επικέντρωση στους διαχειριστές της εναέριας κυκλοφορίας, καθώς οι αλλαγές θα επηρεάσουν όλους όσοι εργάζονται στον έλεγχο της εναέριας κυκλοφορίας. Τέλος, πρέπει να διεξαχθούν ευρείες διαβουλεύσεις, πριν από τις αλλαγές, με εκπροσώπους των εργαζομένων.
<SPEAKER ID="199" NAME="Jörg Leichtfried  " AFFILIATION="PSE">
γραπτώς. - (DE) Ψηφίζω υπέρ της έκθεσης σχετικά με τα αεροδρόμια, τη διαχείριση της εναέριας κυκλοφορίας και τις υπηρεσίες αεροναυτιλίας.
<P>
" διαχείριση της εναέριας κυκλοφορίας περιλαμβάνεται στην κοινή πολιτική μεταφορών από το 2004 βάσει του κανονισμού για τον Ενιαίο Ευρωπαϊκό Ουρανό. Μετά τη διεύρυνση, η ευρωπαϊκή αγορά πολιτικής αεροπορίας αυξήθηκε σε 37 χώρες καθιστώντας την ΕΕ παγκόσμιο παράγοντα. Επομένως, απαιτούνταν επειγόντως μια επικαιροποίηση που θα αντικατόπτριζε τη νέα κατάσταση.
<P>
" δεύτερη έκθεση της δέσμης μέτρων επεκτείνει το πεδίο εφαρμογής εναρμονίζοντας τους ελέγχους των αεροδρομίων και των φορέων εκμετάλλευσής τους. Τα αυστριακά αεροδρόμια υπάγονται επίσης στον νέο αυτό κανόνα.
<P>
Το θετικό στοιχείο, ιδίως στην παρούσα συγκυρία οικονομικής κρίσης, είναι ότι μια σειρά τροπολογιών που προτάθηκαν στο Κοινοβούλιο επιτρέπει τις προκαταβολές για επενδύσεις σε υποδομές, όταν υπάρχουν άλλες διαθέσιμες πηγές επενδύσεων επιπλέον των τελών των χρηστών και υπό αυστηρές προϋποθέσεις. Αυτό θα συμβάλει σημαντικά στην έξοδο από την παρούσα οικονομική κρίση.
<SPEAKER ID="200" NAME="Luca Romagnoli  " LANGUAGE="IT">
Κυρία Πρόεδρε, κυρίες και κύριοι, τάσσομαι υπέρ της έκθεσης του κ. Marinescu για τα αεροδρόμια, τη διαχείριση της εναέριας κυκλοφορίας και τις υπηρεσίες αεροναυτιλίας, καθώς εμπίπτει στο ευρύτερο πλαίσιο της πρωτοβουλίας του Ενιαίου Ευρωπαϊκού Ουρανού, στην οποία έχω ήδη δηλώσει τη στήριξή μου.
<P>
Συμφωνώ με τον εισηγητή ότι, προκειμένου να αντιμετωπισθούν οι μελλοντικές προκλήσεις στην αγορά πολιτικής αεροπορίας, και κυρίως στον τομέα της εναέριας ασφάλειας, πρέπει να θεσπισθεί σε ευρωπαϊκό επίπεδο ένα σύστημα εναρμονισμένων κανόνων. Επί του παρόντος, υπάρχουν πολλές διαφορές μεταξύ εθνικών διαδικασιών ασφάλειας, οι οποίες θα ήταν ευκταίο να εξαλειφθούν, λαμβάνοντας υπόψη τις προτάσεις της Επιτροπής, και ιδίως εκείνες που αφορούν τις αρμοδιότητες του Ευρωπαϊκού Οργανισμού Ασφάλειας της Αεροπορίας (EASA), ο οποίος αποτελεί προφανώς σημαντικό εργαλείο για τη βελτίωση της ασφάλειας των αεροπορικών μεταφορών στην Ευρώπη.
<P>
Θα ήθελα, ωστόσο, να συνταχθώ με τον κ. Marinescu επισημαίνοντας την αναγκαιότητα διασφάλισης αναλογικότητας όσον αφορά τα εν λόγω μέτρα αξιοποιώντας την τοπική γνώση και εμπειρογνωμοσύνη, καθώς και διασφάλισης συνεργασίας μεταξύ του EASA και του Eurocontrol για την αποφυγή της υπερβολικής γραφειοκρατίας και της μη αποδοτικής αλληλοεπικάλυψης καθηκόντων και αρμοδιοτήτων.
<SPEAKER ID="202" NAME="Alessandro Battilocchio  " LANGUAGE="IT">
Τάσσομαι υπέρ της πρότασης της Επιτροπής για την τροποποίηση του κανονισμού (ΕΚ) αριθ. 258/97 σχετικά με τα νέα τρόφιμα και τα νέα συστατικά τροφίμων με στόχο την απλοποίηση και τη συγκέντρωση σε κεντρικό επίπεδο των διαδικασιών έγκρισης νέων τροφίμων και διάθεσής τους στην αγορά.
<P>
" θέσπιση του νέου κανονισμού θα προστατεύσει τους καταναλωτές θεσπίζοντας υψηλό επίπεδο ασφάλειας των τροφίμων, προστασίας του περιβάλλοντος και προστασίας της υγείας των ζώων, τηρώντας πάντοτε την αρχή της προφύλαξης που προβλέπεται στον κανονισμό (ΕΚ) αριθ. 178/2002 του Ευρωπαϊκού Κοινοβουλίου και του Συμβουλίου, της 28ης Ιανουαρίου 2002, για τον καθορισμό των γενικών αρχών και απαιτήσεων της νομοθεσίας για τα τρόφιμα, για την ίδρυση της Ευρωπαϊκής Αρχής για την Ασφάλεια των Τροφίμων και τον καθορισμό διαδικασιών σε θέματα ασφαλείας των τροφίμων.
<P>
Σκοπός της πρότασης της Επιτροπής είναι να καταστήσει τη διαδικασία έγκρισης πιο αποτελεσματική και πιο διάφανη και να βελτιώσει την εφαρμογή της. Αυτό θα συμβάλει στην καλύτερη εφαρμογή του κανονισμού παρέχοντας στους καταναλωτές μεγαλύτερη δύναμη και περισσότερες επιλογές, καθώς θα έχουν στη διάθεσή τους περισσότερες πληροφορίες.
<SPEAKER ID="203" NAME="Edite Estrela  " LANGUAGE="PT">
Ψήφισα υπέρ του νομοθετικού ψηφίσματος του Ευρωπαϊκού Κοινοβουλίου σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου για τα νέα τρόφιμα, καθώς απλοποιεί τη διαδικασία έγκρισης νέων τροφίμων και διάθεσής τους στην αγορά. Καθιστά επίσης τη διαδικασία έγκρισης πιο αποτελεσματική και πιο διάφανη, παρέχοντας έτσι στους καταναλωτές περισσότερες δυνατότητες να προβούν σε ενημερωμένη επιλογή.
<P>
Πρέπει να υπογραμμισθεί ότι τα νέα τρόφιμα πρέπει να διατίθενται στην αγορά μόνον εάν είναι ασφαλή για τους καταναλωτές και δεν τους παραπλανούν. Επιπλέον, όταν τα νέα τρόφιμα αντικαθιστούν ένα άλλο τρόφιμο, δεν πρέπει να είναι κατώτερης θρεπτικής αξίας.
<SPEAKER ID="204" NAME="Ilda Figueiredo  " LANGUAGE="PT">
Ψηφίσαμε υπέρ της παρούσας έκθεσης, καθώς υιοθετεί θετική στάση στο ζήτημα των νέων τροφίμων και δεν περιλαμβάνει τις χειρότερες προτάσεις της Δεξιάς, η οποία προσπάθησε να επιμείνει στους ΓΤΟ.
<P>
Όπως ισχυρισθήκαμε στην Επιτροπή Γεωργίας και Ανάπτυξης της Υπαίθρου, οι γενετικά τροποποιημένοι οργανισμοί πρέπει να αποκλεισθούν, και τα νέα τρόφιμα δεν πρέπει να θέτουν κινδύνους για την υγεία ούτε να παραπλανούν τους καταναλωτές. Επίσης, όταν καταναλώνονται ως υποκατάστατα τρόφιμα, δεν πρέπει να είναι κατώτερης θρεπτικής αξίας για τον καταναλωτή.
<P>
Κατά την άποψη της εισηγήτριας, στόχος του νέου κανονισμού για τα νέα τρόφιμα είναι η επίτευξη υψηλού επιπέδου ασφάλειας των τροφίμων, προστασίας των καταναλωτών, προστασίας του περιβάλλοντος και προστασίας της υγείας των ζώων, τηρώντας πάντοτε την αρχή της προφύλαξης, όπως προβλέπεται στον κανονισμό (ΕΚ) αριθ. 178/2002 για τον καθορισμό των γενικών αρχών και απαιτήσεων της νομοθεσίας για τα τρόφιμα, για την ίδρυση της Ευρωπαϊκής Αρχής για την Ασφάλεια των Τροφίμων και τον καθορισμό διαδικασιών σε θέματα ασφαλείας των τροφίμων. Όλοι οι υπόλοιποι στόχοι είναι δευτερεύουσας σημασίας.
<P>
Επιπλέον, τα νέα τρόφιμα δεν πρέπει να θέτουν σε κίνδυνο ή να παραπλανούν τους καταναλωτές. Όταν τα νέα τρόφιμα αντικαθιστούν ένα άλλο τρόφιμο, δεν πρέπει να είναι κατώτερης θρεπτικής αξίας από την άποψη του καταναλωτή.
<SPEAKER ID="205" NAME="Jörg Leichtfried  " AFFILIATION="PSE">
γραπτώς. - (DE) Ψηφίζω υπέρ της έκθεσης της κ. Kartika Tamara Liotard για την αύξηση της ασφάλειας των νέων τροφίμων.
<P>
Χρειαζόμαστε αυστηρότερες απαιτήσεις για την έγκριση νέων τροφίμων, όπως τα προϊόντα από κλωνοποιημένο κρέας και αυτά που κάνουν χρήση νατοτεχνολογιών.
<P>
Ο όρος "νέα τρόφιμα" περιλαμβάνει τώρα πολλά τρόφιμα που παρασκευάζονται χρησιμοποιώντας νέες μεθόδους, οι οποίες επί του παρόντος εκπροσωπούνται ελάχιστα, ή και καθόλου, στην ευρωπαϊκή αγορά, καθώς και τρόφιμα τα οποία είναι απλώς άγνωστα στους ευρωπαίους καταναλωτές. Ωστόσο, περιλαμβάνει επίσης προϊόντα από κλωνοποιημένα ζώα, οι μακροπρόθεσμες συνέπειες των οποίων ελάχιστα έχουν ερευνηθεί επί του παρόντος. Από το 1997 έχουν υποβληθεί περισσότερες από 100 αιτήσεις έγκρισης νέων τροφίμων, και έχουν εγκριθεί περισσότερες από 20.
<P>
Είμαι υπέρ ενός χωριστού κανονισμού για τα προϊόντα που παρασκευάζονται από κλωνοποιημένο κρέας και υπέρ της αναστολής των νέων εγκρίσεων έως ότου ο κανονισμός αυτός τεθεί σε ισχύ. Τα τρόφιμα που περιέχουν νανοϋλικά πρέπει να απαγορευθούν έως ότου ανακαλυφθεί μια φιλική προς τα ζώα και ασφαλής μέθοδος αξιολόγησης. Εάν τέτοια προϊόντα διατεθούν στην αγορά, πρέπει να φέρουν επισήμανση, ώστε όλες οι πληροφορίες σχετικά με την προέλευσή τους να γίνονται άμεσα γνωστές στους καταναλωτές.
<SPEAKER ID="206" NAME="Andreas Mölzer  " AFFILIATION="NI">
γραπτώς. - (DE) Πρέπει να είναι πλέον σαφές για όλους ότι τα έγγραφα που υποβάλλονται στις διαδικασίες έγκρισης είναι συχνά εξωραϊσμένα και ότι δεν υπάρχουν μακροπρόθεσμα πορίσματα. Όταν ακούμε με πόση αυστηρότητα και ευσυνειδησία καταβάλλονται κατά τα φαινόμενα προσπάθειες για τη δημιουργία ενός μονοπωλίου γονιδίων για γενετικά τροποποιημένους σπόρους, στο μυαλό μας πρέπει να σημαίνει συναγερμός όταν γίνεται λόγος για κλωνοποιημένο κρέας.
<P>
Σε κάθε περίπτωση, οι συνέπειες του κλωνοποιημένου κρέατος, συμπεριλαμβανομένων των αλληλεπιδράσεων με γενετικά τροποποιημένες ζωοτροφές ή παρασιτοκτόνα και ατομική ακτινοβολία, δεν μπορούν να προβλεφθούν. Πέραν τούτου, οι κλώνοι φαίνονται ασυμβίβαστοι με τη νομοθεσία της ΕΕ για την καλή μεταχείριση των ζώων. Γενικά, η κλωνοποίηση ζώων για την παραγωγή τροφίμων πρέπει να απορριφθεί, αλλά, εάν χρησιμοποιείται, πρέπει να υπάρχει κατάλληλη επισήμανση, ώστε οι πολίτες να μπορούν να αποφασίσουν ελεύθερα. Για τους λόγους αυτούς, ψήφισα υπέρ της έκθεσης Liotard.
<SPEAKER ID="207" NAME="Luca Romagnoli  " LANGUAGE="IT">
Ψήφισα υπέρ της πρότασης της κ. Liotard για τα νέα τρόφιμα. Συμφωνώ με τη δήλωσή της ότι πρέπει να διασφαλισθεί υψηλό επίπεδο ασφάλειας των τροφίμων, προστασίας των καταναλωτών, προστασίας του περιβάλλοντος και προστασίας της υγείας των ζώων, λαμβάνοντας πάντοτε υπόψη την αρχή της προφύλαξης. Θα ισχυριστώ επίσης ότι είναι βασικό τα νέα τρόφιμα να μην θέτουν σε κίνδυνο τη ζωή των καταναλωτών ούτε να τους παραπλανούν, καθώς η υγεία και η προστασία των πολιτών θα απειλούνταν επικίνδυνα.
<SPEAKER ID="209" NAME="Alessandro Battilocchio  " LANGUAGE="IT">
Εάν το πρωτόκολλο του Μόντρεαλ που τέθηκε σε ισχύ πριν από 20 χρόνια και υπογράφηκε από 193 χώρες δεν είχε απαγορεύσει τα προϊόντα που συνέβαλαν στη μείωση της στιβάδας του όζοντος, ο πλανήτης Γη θα βρισκόταν αντιμέτωπος με ένα καταστροφικό σενάριο.
<P>
Οι κύριες ουσίες στις οποίες καταλογίζεται η καταστροφή του όζοντος της ατμόσφαιρας είναι οι αλογονωμένοι υδρογονάνθρακες, χημικές ουσίες που εφευρέθηκαν το 1928 ως ψυκτικά μέσα. Στη δεκαετία του 1980, όταν ανακαλύφθηκε η τρύπα στη στιβάδα του όζοντος, οι ερευνητές διαπίστωσαν ότι αυτές οι χημικές ενώσεις, οι οποίες είναι ουσιαστικά ανενεργές στο επίπεδο της επιφάνειας της Γης, μπορούσαν να αλληλεπιδράσουν με τα μόρια όζοντος στην ατμόσφαιρα, καταστρέφοντας τη στιβάδα που λειτουργεί ως προστατευτική ασπίδα κατά των επικίνδυνων υπεριωδών ακτινών. Για την αντιμετώπιση της κατάστασης αυτής, υπογράφηκε το 1987 το πρωτόκολλο του Μόντρεαλ, το οποίο τέθηκε σε ισχύ δύο χρόνια αργότερα.
<P>
Ένα πράγμα είναι βέβαιο: κάναμε ό,τι μπορούσαμε για να κάνουμε τον αέρα μας ακατάλληλο για εισπνοή. " πρόοδος διαδραμάτισε σημαντικό ρόλο στη φάση αυτή, παρέχοντας μας μια σειρά από αγαθά και υπηρεσίες, τα οποία στη διάρκεια των τελευταίων δεκαετιών συνέβαλαν στη σταδιακή επιδείνωση της κατάστασης του κλιματικού μας συστήματος. Το φαινόμενο του θερμοκηπίου, η τρύπα στη στιβάδα του όζοντος και η διαταραχή του κλίματος είναι μερικά μόνον από τα φαινόμενα που πρέπει να βρεθούν στο επίκεντρο της προσοχής μας όσο το δυνατόν συντομότερα, καθώς αφορούν τους συμπολίτες μας και τα μελλοντικά παιδιά της Ευρώπης. Για τον λόγο αυτό, τάσσομαι υπέρ της έκθεσης.
<SPEAKER ID="210" NAME="Šarūnas Birutis  " LANGUAGE="LT">
Καθώς οι κύριοι στόχοι της παρούσας αναθεώρησης είναι η απλοποίηση και η διατύπωση του κανονισμού σε μια νέα έκδοση καθώς και η ταυτόχρονη μείωση του περιττού διοικητικού φόρτου, υλοποιώντας με τον τρόπο αυτό την υποχρέωση της Επιτροπής για βελτίωση της νομοθεσίας, η διασφάλιση της συμμόρφωσης με το πρωτόκολλο του Μόντρεαλ, όπως τροποποιήθηκε το 2007, η εξασφάλιση ότι τα προβλήματα που θα ανακύψουν στο μέλλον θα επιλυθούν με στόχο την έγκαιρη αναδημιουργία της στιβάδας του όζοντος και την αποφυγή αρνητικών συνεπειών στην υγεία των ανθρώπων και στα οικοσυστήματα, ψήφισα υπέρ της παρούσας νομοθετικής πράξης.
<SPEAKER ID="211" NAME="Edite Estrela  " LANGUAGE="PT">
Ψήφισα υπέρ του νομοθετικού ψηφίσματος του Ευρωπαϊκού Κοινοβουλίου για την πρόταση κανονισμού του Ευρωπαϊκού Κοινοβουλίου και του Συμβουλίου για τις ουσίες που καταστρέφουν τη στιβάδα του όζοντος. Αυτός ο αναδιατυπωμένος κανονισμός είναι το κύριο εργαλείο της Κοινότητας για την εξασφάλιση της συμμόρφωσης με το πρωτόκολλο του Μόντρεαλ για τις ουσίες που καταστρέφουν τη στιβάδα του όζοντος. Διασφαλίζει όχι μόνον μεγαλύτερη προστασία κατά των καταστροφικών συνεπειών της υπεριώδους ακτινοβολίας, αλλά και μείωση του φαινομένου του θερμοκηπίου. " Ευρωπαϊκή Ένωση πρέπει να διατηρήσει τον ηγετικό ρόλο της στον κόσμο, όπως έκανε στο παρελθόν στον συγκεκριμένο τομέα.
<SPEAKER ID="212" NAME="Jörg Leichtfried  " AFFILIATION="PSE">
γραπτώς. - (DE) Ψηφίζω υπέρ της έκθεσης σχετικά με τις ουσίες που καταστρέφουν τη στιβάδα του όζοντος.
<P>
Πρόκειται για αναδιατύπωση του κανονισμού σχετικά με τις ουσίες που καταστρέφουν τη στιβάδα του όζοντος, ο οποίος αποτελεί το κύριο εργαλείο της ΕΕ για τη μεταφορά του πρωτοκόλλου του Μόντρεαλ που απαιτεί τη σταδιακή κατάργηση των ουσιών που καταστρέφουν το όζον. Κύριος στόχος είναι η συμμόρφωση με τις διατάξεις του πρωτοκόλλου του 2007, διασφαλίζοντας με τον τρόπο αυτό την αποκατάσταση της στιβάδας του όζοντος και την αποφυγή των επιβλαβών συνεπειών για την υγεία του ανθρώπου και τα οικοσυστήματα.
<SPEAKER ID="213" NAME="Luca Romagnoli  " LANGUAGE="IT">
Ψήφισα υπέρ της έκθεσης του κ. Blokland σχετικά με τις ουσίες που καταστρέφουν τη στιβάδα του όζοντος. Συμφωνώ με τους στόχους του σχεδίου για την προστασία του όζοντος της στρατόσφαιρας και την αποτροπή της αλλαγής του κλίματος, καθώς οι απαγορευμένες ουσίες δεν έχουν μόνον σημαντικό δυναμικό καταστροφής του όζοντος (ODP), αλλά έχουν επίσης σημαντικό δυναμικό πλανητικής υπερθέρμανσης (GWP).
<P>
Επιπλέον, συμφωνώ με τις κατατεθείσες τροπολογίες, οι οποίες στοχεύουν στην περαιτέρω βελτίωση του κανονισμού εν όψει των προβλημάτων, ώστε η ΕΕ να μπορέσει να θέσει στον εαυτό της πιο φιλόδοξους στόχους και να αναλάβει ηγετικό ρόλο στον κόσμο.
<SPEAKER ID="214" NAME="Flaviu Călin Rus  " AFFILIATION="PPE-DE">
γραπτώς. - (RO) Ψήφισα υπέρ του σχεδίου νομοθετικού ψηφίσματος του Ευρωπαϊκού Κοινοβουλίου σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου για τις ουσίες που καταστρέφουν τη στιβάδα του όζοντος (αναδιατύπωση) - C6-0297/2008 -, επειδή πιστεύω ότι οι εκπομπές ουσιών που καταστρέφουν το όζον πρέπει να περικοπούν ή ακόμη και να σταματήσουν, ώστε η ζωή στη Γη να μπορέσει να εξελιχθεί υπό κανονικές συνθήκες. Λαμβάνοντας αυτά τα μέτρα εκπληρώνουμε την υποχρέωσή μας απέναντι τόσο στην παρούσα γενεά όσο και στις μελλοντικές γενεές.
<SPEAKER ID="216" NAME="Pedro Guerreiro  " LANGUAGE="PT">
Χωρίς να αμφισβητείται η αναγκαιότητα να διασφαλισθεί ότι οι δημοσιονομικοί πόροι της Κοινότητας χρησιμοποιούνται κατάλληλα και εμπρόθεσμα (κάτι που δεν συμβαίνει πάντοτε), η έκθεση περιλαμβάνει ορισμένα κάπως εσφαλμένα και σαφώς αμφίσημα σημεία.
<P>
Για παράδειγμα, πρέπει να αποσαφηνισθεί ο ορισμός των "σπανιζόντων" πόρων από την ΕΕ. Ειδικότερα, επιβάλλονται από τη λεγόμενη "Επιστολή των Έξι" χωρών, η οποία καθόρισε τον προϋπολογισμό της Κοινότητας σε περίπου 1% του ΑΕγχΠ.
<P>
Πρέπει επίσης να αποσαφηνισθεί τι σημαίνουν οι "αρνητικές προτεραιότητες" και οι "θετικές προτεραιότητες", διαφορετικά δεν είναι δυνατόν να γίνει δεκτή μια αρχή που υποστηρίζει ότι οι εν λόγω "αρνητικές προτεραιότητες" πρέπει να "τεθούν στο περιθώριο ώστε να δοθεί προτεραιότητα σε άλλα, κρισιμότερα, θέματα".
<P>
Εάν οι "αρνητικές προτεραιότητες" σημαίνουν για παράδειγμα, τις λεγόμενες "νέες προτεραιότητες", όπως την υλοποίηση των νεοφιλελεύθερων πολιτικών της "στρατηγικής της Λισαβόνας", των πολιτικών ασφάλειας του "Οχυρού Ευρώπη" ή τη στρατιωτικοποίηση της ΕΕ, θα λέγαμε ότι συμφωνούμε απολύτως. Ωστόσο, εάν πρόκειται για τις λεγόμενες "θετικές προτεραιότητες" και τους "γενικότερους πολυετείς και στρατηγικούς στόχους" (για τους οποίους πρόκειται στην πραγματικότητα), τότε είμαστε κατηγορηματικά αντίθετοι.
<SPEAKER ID="217" NAME="Luca Romagnoli  " LANGUAGE="IT">
Αποφάσισα να απόσχω από την ψηφοφορία επί της έκθεσης του κ. Virrankoski σχετικά με τη μέθοδο ABB-ABM ως εργαλείο διαχείρισης για τη διάθεση δημοσιονομικών πόρων.
<P>
Συμφωνώ πλήρως με τον εισηγητή για την απόλυτη αναγκαιότητα σαφών πληροφοριών σχετικά με τα επιτευχθέντα αποτελέσματα και τους αναγκαίους πόρους για την επίτευξή τους, και σχετικά με την αναγκαιότητα να είναι οι πολίτες πλήρως ενημερωμένοι σχετικά με το κόστος των πολιτικών της Ευρωπαϊκής Ένωσης. Ωστόσο, δεν είμαι βέβαιος, ότι το εν λόγω σύστημα μπορεί να επιλύσει το πρόβλημα αυτό, και για τον λόγο αυτό δεν θα ψηφίσω ούτε υπέρ ούτε κατά.
<SPEAKER ID="219" NAME="Richard James Ashworth  " AFFILIATION="PPE-DE">
γραπτώς. - Οι Βρετανοί Συντηρητικοί υποστηρίζουν την έκθεση Böge και χαιρετίζουμε ιδιαίτερα τις προτάσεις του εισηγητή με σκοπό να καταστεί ο προϋπολογισμός πιο ευέλικτος και να μπορεί να ανταποκρίνεται καλύτερα στις μεταβαλλόμενες περιστάσεις. Πιστεύουμε ότι η πρότασή του για 5ετή δημοσιονομική προοπτική θα είναι μια θετική εξέλιξη. Χαιρετίζουμε επίσης την αναγνώριση του ορίου του "1% του ΑΕΕ" και τονίζουμε ότι, εάν η μέθοδος αυτή εκφράζει μείωση του ΑΕΕ στα κράτη μέλη, αυτό θα αντικατοπτριστεί κατ' ανάγκη στον προϋπολογισμό της ΕΕ.
<P>
Ωστόσο, επαναλαμβάνουμε τις επιφυλάξεις μας όσον αφορά τη συνθήκη της Λισαβόνας, στην οποία αντιτιθέμεθα, και τις προτεινόμενες αυξήσεις τις χρηματοδότησης για την ΚΕΠΠΑ. Λυπούμαστε γιατί ο εισηγητής δεν εκμεταλλεύθηκε την ευκαιρία αυτή για να υπενθυμίσει στο Συμβούλιο και στην Επιτροπή τις υποχρεώσεις τους, όπως συμφωνήθηκαν στη διοργανική συμφωνία του 2006, να παρέχουν έγκαιρη και ικανοποιητική πιστοποίηση για τα κονδύλια της ΕΕ που δαπανώνται στο πλαίσιο συμφωνιών κοινής διαχείρισης.
<SPEAKER ID="220" NAME="John Attard-Montalto  " AFFILIATION="PSE">
γραπτώς. - " ενδιάμεση επανεξέταση του δημοσιονομικού πλαισίου 2007-2013 δεν είναι πρακτική ούτε ρεαλιστική, λόγω αβεβαιότητας όσον αφορά: τη διαδικασία κύρωσης της συνθήκης της Λισαβόνας· τη λήξη της παρούσας κοινοβουλευτικής περιόδου· το αποτέλεσμα των ευρωπαϊκών εκλογών· και τη σύσταση της νέας Επιτροπής στο παρόν οικονομικό πλαίσιο.
<P>
Συμφωνώ απολύτως ότι μια φιλόδοξη επανεξέταση του προϋπολογισμού πρέπει να αποτελέσει επείγουσα προτεραιότητα για το νέο Κοινοβούλιο και τη νέα Επιτροπή.
<SPEAKER ID="221" NAME="Alessandro Battilocchio  " AFFILIATION="PSE">
γραπτώς. - (IT) Ψηφίζω υπέρ της έκθεσης.
<P>
Το θεσμικό μέλλον της Ευρωπαϊκής Ένωσης δρομολογήθηκε εκ νέου από το Ευρωπαϊκό Συμβούλιο τον Ιούνιο του 2007, όταν τα 27 κράτη μέλη αποφάσισαν να συγκαλέσουν διακυβερνητική διάσκεψη για να καταρτίσει μια νέα συνθήκη στη βάση του σχεδίου Συντάγματος. Εάν οι διαδικασίες κύρωσης προχωρήσουν όπως προβλέπεται, η νέα συνθήκη μπορεί να τεθεί σε ισχύ στα μέσα του 2009, την ίδια περίπου εποχή με τις ευρωπαϊκές εκλογές. Εάν η διαδικασία κύρωσης δεν προχωρήσει, αυτό θα έχει απρόβλεπτες συνέπειες για το ευρωπαϊκό σχέδιο. Επομένως, η διαδικασία επανεξέτασης πρέπει να λάβει υπόψη το νέο αυτό πλαίσιο.
<P>
Εάν τηρηθεί το χρονοδιάγραμμα που προβλέπεται στα συμπεράσματα του Ευρωπαϊκού Συμβουλίου, η έναρξη ισχύος της νέας συνθήκης, η εκλογή του νέου Κοινοβουλίου (Ιούνιος 2009) και ο διορισμός της νέας Επιτροπής θα πραγματοποιηθούν στο δεύτερο εξάμηνο του 2009, οπότε ο διοργανικός διάλογος σχετικά με την επανεξέταση μπορεί να αναβληθεί για την αποφυγή σύγχυσης.
<P>
Πιστεύω ότι το παρόν Κοινοβούλιο έκανε μια σημαντική επένδυση μέσω του έργου της προσωρινής επιτροπής για τις πολιτικές προκλήσεις και τα δημοσιονομικά μέσα της διευρυμένης Ένωσης 2007-2013, καθώς και μέσω των ετήσιων προϋπολογισμών και του επακόλουθου νομοθετικού έργου. Επομένως, η έκθεση πρωτοβουλίας, μια παρακαταθήκη του Κοινοβουλίου στη λήξη της θητείας του, πρέπει να αντικατοπτρίζει τα έως τώρα επιτεύγματα, αλλά και να αναδεικνύει τις ελλείψεις που εξακολουθούν να υφίστανται.
<SPEAKER ID="222" NAME="Κατερίνα Μπατζέλη  " AFFILIATION="PSE">
γραπτώς. - " ενδιάμεση αναθεώρηση των δημοσιονομικών προοπτικών 2007-2013 έχει θεωρηθεί ως συμβιβασμός στην απόφαση του 2005 και μπορεί να θεωρείται απαραίτητη στη σημερινή συγκυρία λόγω της οικονομικής κρίσης. Σε καμία περίπτωση όμως δε μπορεί να αποτελέσει άλλοθι για την ανακατανομή των πόρων μεταξύ των κρατών μελών και των πολιτικών, όπως αυτές των διαρθρωτικών ταμείων και της ΚΑΠ· πολιτικές οι οποίες, μεταξύ άλλων, διασφαλίζουν τη συνοχή, την απασχόληση, την εδαφική σύγκλιση και την ενεργοποίηση των δημόσιων και ιδιωτικών δαπανών.
<P>
Προτεραιότητά μας θα πρέπει να είναι και η εμβάθυνση και η καλύτερη διαχείριση των σημερινών πολιτικών, όπως αυτές των Διαρθρωτικών Ταμείων, που έχουν καθυστερήσει και λόγω έλλειψης ρευστότητας· και φυσικά η προώθηση επενδύσεων για την πράσινη ανάπτυξη που θα δώσει μία άλλη αναπτυξιακή διάσταση στις σημερινές κοινοτικές πολιτικές.
<P>
Εκείνο όμως το οποίο πρέπει να αποφευχθεί και δεν μπορεί να γίνει αποδεκτό είναι η εισαγωγή νέων πολιτικών προστασίας περιβάλλοντος και κλίματος, αλλά και αντιμετώπισης της οικονομικής κρίσης, χωρίς αύξηση των πόρων του κοινοτικού προϋπολογισμού, ο οποίος παραμένει σταθερός και μετά την νέα διεύρυνση της ΕΕ. " Ευρώπη πρέπει να τολμήσει να αυξήσει τους πόρους της για ενιαίες κοινοτικές πολιτικές και να μην περιοριστεί σε ανακατανομή πόρων μεταξύ παλαιών και νέων πολιτικών.
<SPEAKER ID="223" NAME="Charlotte Cederschiöld, Christofer Fjellner, Gunnar Hökmark και Anna Ibrisagic  " AFFILIATION="PPE-DE">
γραπτώς. - (SV) Ψηφίσαμε υπέρ της έκθεσης σχετικά με την ενδιάμεση επανεξέταση του δημοσιονομικού πλαισίου 2007-2013, καθώς ζητεί σαφώς περισσότερη διαφάνεια και έναν σαφέστερο σύνδεσμο μεταξύ των προτεραιοτήτων που θέτουμε και του αποτελέσματος.
<P>
Σε αντίθεση με τα όσα αναφέρονται στην έκθεση, πιστεύουμε ότι το μοντέλο του ένα τοις εκατό είναι καλό. Πιστεύουμε ότι μια περιοριστική δημοσιονομική πολιτική έχει εξαιρετική σημασία.
<SPEAKER ID="224" NAME="Pedro Guerreiro  " LANGUAGE="PT">
" παρούσα έκθεση είναι μια σημαντική έκθεση πρωτοβουλίας του Κοινοβουλίου, στόχος της οποίας είναι να δρομολογήσει τον διάλογο όχι μόνον για το τρέχον πολυετές δημοσιονομικό πλαίσιο αλλά κυρίως για το επόμενο πολυετές δημοσιονομικό πλαίσιο. Εγείρει μεγάλο αριθμό ζητημάτων, τα οποία δεν είναι δυνατόν να εξετασθούν στο πλαίσιο της παρούσας αιτιολόγησης ψήφου.
<P>
Όπως είπαμε, έστω και με πολύ μετριοπαθή τρόπο, η έκθεση θίγει ορισμένα σημαντικά σημεία, τα οποία είναι σύμφωνα με τα όσα λέμε εδώ και καιρό: ο τρέχων κοινοτικός προϋπολογισμός υπολείπεται του αναγκαίου και κάθε χρόνο σημαντικά ποσά δεν περιλαμβάνονται στον προϋπολογισμό (έλλειψη περίπου 29 δισεκατομμυρίων ευρώ στο διάστημα μεταξύ 2007 και 2009). Ωστόσο, οι υπεύθυνοι για την κατάσταση αυτή, και συγκεκριμένα η Ευρωπαϊκή Επιτροπή, το Κοινοβούλιο και το Συμβούλιο ως αρμόδιες για τον προϋπολογισμό αρχές, τη συγκαλύπτουν. Έτσι, το Κοινοβούλιο δεν μπορεί τώρα να αποποιηθεί την ευθύνη του.
<P>
Το Κοινοβούλιο τονίζει επίσης ότι "οι πρόσθετες πολιτικές δεν θα πρέπει ούτε να μεταβάλουν την ισορροπία μεταξύ των βασικών κατηγοριών του σημερινού ΠΔΠ ούτε να θέσουν σε κίνδυνο τις υπάρχουσες προτεραιότητες", παρότι αφαίρεσε -λόγω της αντίθετης ψήφου μας- την παραπομπή στις "δύο κύριες πολιτικές των τομέων 1β και 2", τη σύγκλιση και τη γεωργία και την αλιεία, αντίστοιχα. Από την άλλη πλευρά, δίνει έμφαση σε "νέες προτεραιότητες": με άλλα λόγια, τους νεοφιλελεύθερους στόχους της "στρατηγικής της Λισαβόνας" (συμπεριλαμβανομένων των λεγόμενων "συμπράξεων δημόσιου-ιδιωτικού τομέα"), την "αλλαγή του κλίματος" και τη στρατιωτικοποίηση της ΕΕ.
<SPEAKER ID="225" NAME="Luca Romagnoli  " LANGUAGE="IT">
Ψήφισα κατά της έκθεσης του κ. Böge σχετικά με την ενδιάμεση επανεξέταση του δημοσιονομικού πλαισίου 2007-2013.
<P>
Είμαι δυσαρεστημένος, γιατί δεν εγκρίθηκαν όλα τα προγράμματα νέας γενεάς που συνδέονται με το πολυετές δημοσιονομικό πλαίσιο 2007-2013, ιδίως όσον αφορά το σημαντικό πρόγραμμα Galileo, στο οποίο δεν διατέθηκαν επαρκή κονδύλια, και το πρόγραμμα-πλαίσιο για τα θεμελιώδη δικαιώματα και τη δικαιοσύνη. Στην πραγματικότητα, θα απαιτούνταν μεγαλύτερη ανάληψη υποχρέωσης προκειμένου να εγκριθούν εντός του διαθέσιμου χρόνου.
<P>
Πιστεύω επίσης ότι το Κοινοβούλιο πρέπει να ασκεί αυστηρότερο έλεγχο στον προϋπολογισμό της Ευρωπαϊκής Ένωσης μέσω τακτικότερων και αυστηρότερων ελέγχων ώστε να διασφαλίζεται η χρηστή διαχείριση των δημόσιων κονδυλίων.
<SPEAKER ID="995" NAME="Bruno Gollnisch  " LANGUAGE="FR">
Κυρία Πρόεδρε, κυρίες και κύριοι, δεν υπερψηφίσαμε κανένα από τα κείμενα για τις νέες συμφωνίες εταιρικής σχέσης με τα κράτη της Αφρικής, της Καραϊβικής και του Ειρηνικού, τις φτωχότερες χώρες στον κόσμο.
<P>
" ψήφος μας δεν στρέφεται κατά των εν λόγω χωρών, οι οποίες αξίζουν μια κατάλληλη πολιτική συνεργασίας και ανάπτυξης που θα τις βοηθήσει να βγάλουν τους πληθυσμούς τους από τη φτώχεια, τις επικράτειές τους από την έλλειψη υποδομών και τις οικονομίες τους από τη δυσκολία. Τους αξίζουν επίσης εμπορικές σχέσεις που θα λαμβάνουν υπόψη τις επιμέρους καταστάσεις τους, αλλά και τα δικά μας συμφέροντα, και ιδίως εκείνα των εξόχως απόκεντρων περιοχών μας, τα οποία παραβλέπονται στις πολιτικές σας.
<P>
Τους προτείνετε συμφωνίες που συμμορφώνονται με τους ιερούς κανόνες του Παγκόσμιου Οργανισμού Εμπορίου, στόχος των οποίων είναι η ένταξή τους στην υπερφιλελεύθερη παγκοσμιοποίηση. Τις καταδικάζετε σε καλλιέργειες που προορίζονται για εξαγωγή, γεγονός που τις οδηγεί στην πείνα, και στην εκμετάλλευση του πλούτου τους από τις πολυεθνικές, οι οποίες εδώ και καιρό δεν είναι στην υπηρεσία κανενός μεμονωμένου κράτους, αλλά είναι απάτριδες, ανώνυμες και υποκινούνται μόνον από τα οικονομικά τους συμφέροντα.
<P>
Οι χώρες αυτές δικαιούνται να επιλέξουν τον ρυθμό με τον οποίο θα ανοίξουν τα σύνορά τους και θα φιλελευθεροποιήσουν τις οικονομίες τους. Γιατί δεν επιλέγουμε έναν άλλο τρόπο: τον εύλογο προστατευτισμό και τις σχέσεις που είναι αμοιβαίως επωφελείς, επειδή βασίζονται στην αμοιβαιότητα. Αυτόν τον τρόπο ζητούμε για τη Γαλλία και για την Ευρώπη, επίσης.
<SPEAKER ID="227" NAME="Filip Kaczmarek  " LANGUAGE="PL">
Ψήφισα υπέρ του ψηφίσματος για τη συμφωνία οικονομικής εταιρικής σχέσης μεταξύ της ΕΚ και της Cariforum. Οι ισχυρισμοί σύμφωνα με τους οποίους οι χώρες της Καραϊβικής δέχθηκαν πιέσεις και εξαναγκάσθηκαν να υπογράψουν τη συμφωνία είναι αναληθείς. Το διαπίστωσα αυτό όταν παρέστην στην πρώτη περιφερειακή σύσκεψη της Κοινοβουλευτικής Συνέλευσης Ίσης Εκπροσώπησης ΑΚΕ-ΕΕ με χώρες της περιοχής της Καραϊβικής.
<P>
Οι εκπρόσωποι των διαπραγματευτών και των αρχών των χωρών της Καραϊβικής δήλωσαν ρητά ότι υπέγραψαν τη συμφωνία αυτοβούλως πεπεισμένοι ότι είναι επωφελής για όλους τους συμβαλλομένους. Υπέστησαν κάποια πίεση, αλλά αυτή ήταν η πίεση του χρόνου, και επηρέασε όλους τους συμβαλλομένους στη συμφωνία. Επιπλέον, η αναγκαιότητα υπογραφής νέων συμφωνιών οικονομικής εταιρικής σχέσης ήταν αποτέλεσμα αποφάσεων που λήφθηκαν ανεξάρτητα από την Ευρωπαϊκή Ένωση. Εξάλλου, αυτό ήταν γνωστό σε όλους εδώ και πολλά χρόνια.
<SPEAKER ID="994" NAME="David Martin  " AFFILIATION="PSE">
γραπτώς. - Χαιρετίζω την υπόσχεση ευελιξίας της Επιτροπής, όσον αφορά τη μετατόπιση από τις ενδιάμεσες στις πλήρεις ΣΟΕΣ, και την υπόσχεση ότι οι διαπραγματεύσεις θα καθοδηγούνται από το μέλημα της ανάπτυξης.
<SPEAKER ID="228" NAME="Luca Romagnoli  " LANGUAGE="IT">
Ψήφισα κατά της πρότασης ψηφίσματος σχετικά με τη συμφωνία οικονομικής εταιρικής σχέσης μεταξύ της Ευρωπαϊκής Κοινότητας και των κρατών μελών της, αφενός, και των κρατών CARIFORUM, αφετέρου.
<P>
Πιστεύω ότι οι ΣΟΕΣ πρέπει να υποστηρίζουν τη βιώσιμη ανάπτυξη των κρατών της Αφρικής, της Καραϊβικής και του Ειρηνικού και να τα ενθαρρύνουν να συμμετάσχουν στο διεθνές εμπόριο και να διαφοροποιήσουν τις οικονομίες τους. Ωστόσο, δεν πιστεύω ότι η εν λόγω συμφωνία τίθεται σε σωστή βάση, καθώς δεν βοηθά τις ενδιαφερόμενες χώρες να δημιουργήσουν αυτάρκη οικονομία ικανή να τα συντηρήσει χωρίς να εξαρτώνται από εξωτερική βοήθεια.
<P>
Επιπλέον, κατά τη γνώμη μου, τα μέσα που προβλέπονται στη συμφωνία δεν βοηθούν ούτε τις αρχές ούτε τον τοπικό ιδιωτικό τομέα να συμμετάσχει, πράγμα που σημαίνει ότι δεν θα εμπλέκονται αρκετά στη διαδικασία ανάπτυξης των περιοχών τους.
<SPEAKER ID="234" NAME="Kathy Sinnott  " AFFILIATION="IND/DEM">
γραπτώς. - Είναι εξαιρετικά σημαντικό να λαμβάνονται υπόψη οι μοναδικές ανάγκες κάθε χώρας ΑΚΕ στις συμφωνίες οικονομικής εταιρικής σχέσης. Για τον λόγο αυτό, καταψήφισα την παρούσα συμφωνία. " ΣΟΕΣ για την CARIFORUM συζητήθηκε εδώ, ενώ τα κοινοβούλια των χωρών της CARIFORUM δεν είχαν ακόμη την ευκαιρία να τη συζητήσουν. Από σεβασμό προς τα εν λόγω κοινοβούλια, πιστεύω ότι πρέπει να αναβάλουμε την έγκριση του παρόντος ψηφίσματος.
<P>
Είναι επίσης σημαντικό να σημειωθεί ότι πολλές κυβερνήσεις ΑΚΕ δέχθηκαν πιέσεις από την Ευρωπαϊκή Επιτροπή, προκειμένου να υπογράψουν τις ενδιάμεσες συμφωνίες πριν από τη λήξη της παραίτησης.
<P>
Είναι πραγματικά σημαντικό να εξετασθούν και να συζητηθούν προσεκτικά τα ζητήματα αυτά από κάθε κράτος ΑΚΕ προτού εγκριθούν από την ΕΕ.
<SPEAKER ID="229" NAME="Margie Sudre  " AFFILIATION="PPE-DE">
γραπτώς. - (FR) Σύμφωνα με τις ΣΟΕΣ, η ζάχαρη και οι μπανάνες που προέρχονται από χώρες ΑΚΕ δεν θα μπορούν να εισέλθουν στις αγορές των εξόχως απόκεντρων περιοχών της Γαλλίας για 10 έτη, σε ανανεώσιμη βάση, διαφυλάσσοντας έτσι την παραγωγή των δύο αυτών πυλώνων της υπερπόντιας γεωργίας.
<P>
" συγκεκριμένη ρήτρα διασφάλισης, η οποία επιτρέπει την παρεμπόδιση των εισαγωγών σε περίπτωση ζημίας ή διαταραχής της αγοράς των εξόχως απόκεντρων περιοχών, πρέπει να διευκρινισθεί περαιτέρω ώστε να μειωθεί η προθεσμία εφαρμογής της.
<P>
Επομένως, οι εκκλήσεις που απηύθυνε το Κοινοβούλιό μας επέτρεψαν να ληφθούν υπόψη κατά τις διαπραγματεύσεις τα αιτήματα των εξόχως απόκεντρων περιοχών.
<P>
Οι κοινωνικο-επαγγελματικοί παράγοντες στις εξόχως απόκεντρες περιοχές πιστεύουν ότι τιμωρούνται με τους περιορισμούς που ισχύουν στην παραγωγή, οι οποίοι είναι σύμφωνοι προς τα ευρωπαϊκά πρότυπα, και ότι οι εν λόγω περιορισμοί τους καθιστούν λιγότερο ανταγωνιστικούς από τους άμεσους ανταγωνιστές τους. Τους κατανοώ, αλλά τους ενθαρρύνω παρ' όλα αυτά να δεσμευθούν πλήρως να συνεργασθούν με τους γείτονές τους στις χώρες ΑΚΕ, ώστε να οικοδομηθούν συμπληρωματικές σχέσεις και σχέσεις στήριξης γύρω από κοινούς στόχους.
<P>
Αντί να επιμείνουν σε μια άκαμπτη αμυντική στάση, οι εξόχως απόκεντρες περιοχές μπορούν να επωφεληθούν από τον ανταγωνισμό σε ίση βάση με τους ανταγωνιστές τους. Αυτό μπορεί να συμβεί, εφόσον η Ευρωπαϊκή Ένωση διασφαλίσει πραγματικά την ύπαρξη κατάλληλης παρακολούθησης και διαμεσολάβησης, για την αποφυγή κάθε είδους αθέμιτου ανταγωνισμού.
<SPEAKER ID="231" NAME="Philip Claeys" AFFILIATION="NI">
γραπτώς. - (NL) Το παρόν Κοινοβούλιο θέλει να περιλάβει το ζήτημα των θεωρήσεων εργασίας για τους πολίτες της Ακτής Ελεφαντοστού, οι οποίες θα ισχύουν για διάστημα τουλάχιστον 24 μηνών, στις διαπραγματεύσεις για μια ενδιάμεση συμφωνία οικονομικής εταιρικής σχέσης με την Ακτή Ελεφαντοστού. Οι ενδιαφερόμενοι πολίτες της Ακτής Ελεφαντοστού θα μπορούν τότε να εργασθούν ως νοσηλευτές ή σε άλλα ομοειδή επαγγέλματα. Όπως και να το δει κανείς, δημιουργείται, και πάλι, μια πρόσθετη δίοδος μετανάστευσης, η οποία αποτελεί, για μένα, επαρκή λόγο για να καταψηφίσω το παρόν ψήφισμα. " Ευρώπη διαθέτει ήδη εκατομμύρια άνεργων πολιτών και η πρόσθετη εισαγωγή εργαζομένων από χώρες εκτός της Ένωσης θα επιδεινώσει απλώς τα υφιστάμενα προβλήματα. Τα εν λόγω επαγγέλματα μπορούν κάλλιστα να καλυφθούν από τους δικούς μας εργαζομένους.
<SPEAKER ID="993" NAME="Hélène Goudin και Nils Lundgren  " AFFILIATION="IND/DEM">
γραπτώς. - (SV) Πιστεύουμε ότι η πρωταρχική συμβολή μας στην προώθηση της συνεχιζόμενης ανάπτυξης των φτωχότερων χωρών του κόσμου πρέπει να είναι το άνοιγμα των αγορών της ΕΕ στις εισαγωγές από τις συγκεκριμένες περιοχές του κόσμου. " βοήθεια, όταν κρίνεται συμβατή με την επιθυμία αύξησης των ελεύθερων συναλλαγών, πρέπει να δρομολογείται και να αποφασίζεται από τα επιμέρους κράτη μέλη, όχι από την ΕΕ. Εάν η ΕΕ επιμένει παρ' όλα αυτά στη διανομή και στον έλεγχο της βοήθειας, αυτή δεν πρέπει σε καμία περίπτωση να εξαρτάται από το εμπόριο με τις χώρες που λαμβάνουν τη βοήθεια. Ωστόσο, μπορούν να γίνουν αποδεκτές οι διατάξεις που αποσκοπούν στην προστασία ευαίσθητων κλάδων στις αναπτυσσόμενες χώρες για μεταβατικό χρονικό διάστημα. Πάντως, καταρχήν, πρέπει να αποφεύγουμε όλες τις προστατευτικές ρυθμίσεις, οι οποίες ενέχουν τον κίνδυνο υπονόμευσης της ελεύθερης πρόσβασης στην αγορά.
<P>
Οι απόψεις αυτές μας κατεύθυναν στην έγκριση μιας θέσης σε σχέση με τις παρούσες προτάσεις ψηφισμάτων όσον αφορά τις εμπορικές συμφωνίες που προετοιμάζει η Επιτροπή.
<P>
Διαφωνούμε με τις ατυχείς διατυπώσεις, οι οποίες αποσκοπούν αποκλειστικά στην αύξηση της επιρροής του Ευρωπαϊκού Κοινοβουλίου στην εμπορική πολιτική. Παρ' όλα αυτά, επιλέξαμε να ψηφίσουμε υπέρ όλων των ψηφισμάτων, καθώς καταδεικνύουν τη σημασία της συνέχισης των ελεύθερων συναλλαγών σε μια εποχή κατά την οποία οι δυνατοί άνεμοι του προστατευτισμού ενισχύονται.
<SPEAKER ID="232" NAME="Luca Romagnoli  " LANGUAGE="IT">
Ψήφισα υπέρ της πρότασης ψηφίσματος σχετικά με την ενδιάμεση συμφωνία οικονομικής εταιρικής σχέσης μεταξύ της Ακτής Ελεφαντοστού, αφενός, και της Ευρωπαϊκής Κοινότητας και των κρατών μελών της, αφετέρου.
<P>
Συμφωνώ ότι μια τελωνειακή ένωση μεταξύ των χωρών της Δυτικής Αφρικής θα μπορούσε να είναι ιδιαίτερα επωφελής για την Ακτή Ελεφαντοστού, η οποία κατέχει ηγετική θέση στην οικονομία και στο εμπόριο στη συγκεκριμένη περιοχή: επιπλέον, εν όψει του γεγονότος ότι το ενδοπεριφερειακό εμπόριο αντιπροσωπεύει μόνον μικρό μέρος των συνολικών συναλλαγών της Ακτής Ελεφαντοστού, θα ήταν επιθυμητό να αυξηθούν οι περιφερειακοί εμπορικοί σύνδεσμοι για την ανάπτυξη διαρκούς και βιώσιμης οικονομικής μεγέθυνσης μακροπρόθεσμα.
<P>
Είναι επίσης επιθυμητό να παράσχει η Ευρωπαϊκή Ένωση περισσότερη και καλύτερη τεχνική και διοικητική βοήθεια στην Ακτή Ελεφαντοστού, ώστε να εξασφαλισθεί η προσαρμογή της οικονομίας της για να επωφεληθεί τα μέγιστα από τη συμφωνία οικονομικής εταιρικής σχέσης.
<SPEAKER ID="236" NAME="Luca Romagnoli  " LANGUAGE="IT">
Ψήφισα κατά της έκθεσης του κ. Fjellner σχετικά με την ενδιάμεση συμφωνία οικονομικής εταιρικής σχέσης μεταξύ της Ευρωπαϊκής Κοινότητας και των κρατών μελών της, αφενός, και της Γκάνας, αφετέρου.
<P>
Και τούτο, επειδή πιστεύω ότι μια συμφωνία του είδους αυτού με τη Γκάνα μπορεί να απειλήσει τη συνοχή και να αποδυναμώσει την περιφερειακή ολοκλήρωση της ECOWAS, την οποία πρέπει να υποστηρίξουμε, καθώς είναι περισσότερο ικανή να παραγάγει θετικές συνέπειες για την τοπική οικονομία μεσοπρόθεσμα και μακροπρόθεσμα, μέσω των μεγαλύτερων δυνατοτήτων συμμετοχής που προσφέρει στους τοπικούς φορείς.
<SPEAKER ID="992" NAME="Kathy Sinnott  " AFFILIATION="IND/DEM">
γραπτώς. - Είναι εξαιρετικά σημαντικό να λαμβάνονται υπόψη οι μοναδικές ανάγκες κάθε χώρας ΑΚΕ στις συμφωνίες οικονομικής εταιρικής σχέσης. Για τον λόγο αυτό, καταψήφισα την παρούσα συμφωνία. Κάθε χώρα ΑΚΕ έχει διαφορετικές ανάγκες, και πολλές θα προτιμούσαν να μην διαπραγματευθούν σχετικά με τα δικαιώματα πνευματικής ιδιοκτησίας και της θέματα της συνθήκης της Σιγκαπούρης. Πολλές από τις χώρες αυτές επιθυμούν επίσης την ενίσχυση των διατάξεων που αφορούν την επισιτιστική ασφάλεια και τη νηπιακή βιομηχανία. Τέλος, οι συμφωνίες αυτές χρειάζονται μια ρήτρα αναθεώρησης, η οποία θα απαιτεί την αξιολόγηση του αντικτύπου της βιώσιμης ανάπτυξης, και τη δυνατότητα τροποποίησης της συμφωνίας βάσει των πορισμάτων της εν λόγω αξιολόγησης. Πρέπει να εργαστούμε για να διασφαλίσουμε ότι οι εν λόγω συμφωνίες επιτυγχάνουν πραγματικά αυτό που είναι καλύτερο για τις ανάγκες καθεμίας από τις χώρες αυτές και πρέπει να αποφεύγουμε την άσκηση πιέσεων για να τις αναγκάσουμε να υπογράψουν συμφωνίες που δεν επιτυγχάνουν αυτό που είναι καλό για αυτές.
<SPEAKER ID="238" NAME="Luca Romagnoli  " LANGUAGE="IT">
Ψήφισα κατά της πρότασης ψηφίσματος σχετικά με την ενδιάμεση συμφωνία οικονομικής εταιρικής σχέσης μεταξύ της Ευρωπαϊκής Κοινότητας και των κρατών μελών της, αφενός, και των κρατών της SADC που συμμετέχουν στη ΣΟΕΣ, αφετέρου.
<P>
Δεν πιστεύω ότι η συμφωνία οικονομικής εταιρικής σχέση υπήρξε ιδιαίτερα επωφελείς για εκείνους που εξάγουν από τις χώρες ΑΚΕ στην Ευρωπαϊκή Ένωση μετά τη λήξη των εμπορικών συμφωνιών της Κοτονού στις αρχές του 2008, παρότι τα αγαθά από τις χώρες ΑΚΕ μπορούν να εισέλθουν στην αγορά της ΕΕ χωρίς να υπόκεινται σε τελωνειακούς δασμούς ή ποσοστώσεις.
<P>
Ειδικότερα, η συμφωνία δεν συμβάλλει στην προώθηση της αυτόνομης ανάπτυξης των εν λόγω κρατών· στη δημιουργία των ικανοτήτων εκείνων που θα επιτρέψουν στο μέλλον στις ενδιαφερόμενες χώρες να συνεχίσουν την ανάπτυξή τους χωρίς εξωτερική βοήθεια. Επιπλέον, πιστεύω ότι συχνά δεν πληρούν τις προϋποθέσεις της χρηστής διακυβέρνησης, της διαφάνειας των πολιτικών θέσεων και του σεβασμού των δικαιωμάτων του ανθρώπου, χωρίς τις οποίες υπάρχει κίνδυνος η ζημία που θα υποστούν οι πληθυσμοί των κρατών αυτών να είναι πολύ μεγαλύτερη από τη βοήθεια που λαμβάνουν.
<SPEAKER ID="991" NAME="Γεώργιος Τούσσας  " AFFILIATION="GUE/NGL">
γραπτώς. - " ΕΕ σε μία περίοδο καπιταλιστικής κρίσης και όξυνσης των ενδοϊμπεριαλιστικών αντιθέσεων επιδιώκει την ισχυροποίηση των θέσεων των ευρωπαϊκών μονοπωλίων και την κατάκτηση νέων θέσεων στην παγκόσμια αγορά. Χρησιμοποιεί συνδυασμένα: τις ανοιχτές ιμπεριαλιστικές επεμβάσεις σ' ολόκληρο τον κόσμο, με στρατιωτικά ή μη μέσα και την οικονομική παρέμβαση των μονοπωλίων μέσα από το διεθνές εμπόριο και τις οικονομικές συναλλαγές.
<P>
Οι ΣΟΕΣ αποτελούν την αγριότερη, μέχρι στιγμής, μορφή συμφωνιών στις οποίες υποχρεώνει η ΕΕ τις υπό ανάπτυξη χώρες. Έχουν σαν στόχο την επιβολή της εξουσίας του κεφαλαίου και την υπερεκμετάλλευση του ανθρώπινου δυναμικού και των πλουτοπαραγωγικών πηγών τους. Επαχθείς όροι υποχρεώνουν σε απελευθερώσεις των αγορών, ιδιωτικοποιήσεις όλων των υπηρεσιών ιδιαίτερα στην ενέργεια, στη διανομή του νερού, στην Υγεία, στην Παιδεία, στον Πολιτισμό.
<P>
" περίπτωση της Νοτιοαφρικανικής Κοινότητας Ανάπτυξης (SADC) και της Κοινής Αγοράς για την Ανατολική και Νότιο Αφρική (COMESA) είναι χαρακτηριστικές. Διαίρει και βασίλευε. Πιέσεις και εκβιασμοί της ΕΕ για αποδοχή χρονοδιαγραμμάτων και περιεχομένου των συμφωνιών, ξεχωριστές συμφωνίες και διαφορετικοί όροι για κάθε κράτος.
<P>
Καταψηφίζουμε τις ΣΟΕΣ γιατί γίνονται προς όφελος των κερδών του κεφαλαίου και σε βάρος των λαών. Είναι άλλη μία απόδειξη ότι οι παγκόσμιες εμπορικές συναλλαγές κάτω από συνθήκες κυριαρχίας του ιμπεριαλισμού και των μονοπωλίων είναι αδύνατο να πραγματοποιούνται στη βάση του αμοιβαίου οφέλους.
<SPEAKER ID="240" NAME="Luca Romagnoli  " LANGUAGE="IT">
Καταψήφισα την πρόταση ψηφίσματος σχετικά με μια συμφωνία οικονομικής εταιρικής σχέσης μεταξύ των κρατών της Ανατολικής και Νότιας Αφρικής, αφενός, και της Ευρωπαϊκής Κοινότητας και των κρατών μελών της, αφετέρου.
<P>
Είμαι πεπεισμένος ότι αυτή η συμφωνία οικονομικής εταιρικής σχέσης είναι ακατάλληλη για την επίτευξη του στόχου της προώθησης της ανάπτυξης των οικείων χωρών, επειδή υπάρχουν αμφιλεγόμενα θέματα τα οποία δεν έχουν ακόμη εξετασθεί και επιλυθεί, όπως η ρήτρα του μάλλον ευνοούμενου κράτους και οι δασμοί στις εξαγωγές, που δεν ενθαρρύνουν τη δημιουργία μιας πραγματικής αγοράς ικανής να ωφελήσει όλους τους ενδιαφερόμενους πληθυσμούς.
<SPEAKER ID="242" NAME="Luca Romagnoli  " LANGUAGE="IT">
Καταψήφισα την πρόταση ψηφίσματος για Συμφωνία Οικονομικής Εταιρικής Σχέσης (ΣΟΕΣ) μεταξύ της Ευρωπαϊκής Κοινότητας και των Κρατών Μελών της, από τη μία πλευρά, και των Κρατών εταίρων της Κοινότητας Ανατολικής Αφρικής από την άλλη.
<P>
Πιστεύω ότι η ανάπτυξη μιας πραγματικής περιφερειακής και διαπεριφερειακής αγοράς σε αυτές τις χώρες είναι σημαντική προκειμένου να δημιουργηθούν οι συνθήκες για βιώσιμη ανάπτυξη που δε θα βασίζεται εξολοκλήρου στην εξωτερική ενίσχυση: παρόλα αυτά, αυτή η συμφωνία δε δημιουργεί τις απαραίτητες προϋποθέσεις για να συμβεί κάτι τέτοιο, δεδομένου ότι σε πολλές περιπτώσεις τα μέτρα που προβλέπονται περιλαμβάνουν πολύ μικρή συμμετοχή των αρχών και του τοπικού ιδιωτικού τομέα.
<P>
Επιπλέον, παρά την ύπαρξη ελεγκτικών μηχανισμών, δεν πιστεύω ότι αυτές οι χώρες τηρούν τους όρους χρηστής διακυβέρνησης, διαφάνειας των πολιτικών θέσεων και σεβασμού των ανθρωπίνων δικαιωμάτων, χωρίς τα οποία υπάρχει ο μεγαλύτερος κίνδυνος ζημίας της πλειονότητας του πληθυσμού αυτών των κρατών παρά της παροχής πραγματικής αρωγής.
<SPEAKER ID="244" NAME="Luca Romagnoli  " LANGUAGE="IT">
Υπερψήφισα την πρόταση ψηφίσματος για την ενδιάμεση Συμφωνία Οικονομικής Εταιρικής Σχέσης (ΣΟΕΣ) μεταξύ της Ευρωπαϊκής Κοινότητας και των Κρατών Μελών της από τη μία πλευρά και της Κεντρικής Αφρικής από την άλλη πλευρά.
<P>
Πιστεύω σθεναρά ότι η ενδιάμεση Συμφωνία Οικονομικής Εταιρικής Σχέσης έχει δημιουργήσει σημαντικά πλεονεκτήματα για τους εξαγωγείς στις χώρες της Κεντρικής Αφρικής, κυρίως αφότου έληξαν οι συμφωνίες του Κοτονού τον Ιανουάριο 2008, αυξάνοντας τις ευκαιρίες τους για εξαγωγές στην Ευρωπαϊκή Ένωση. Οι παγκόσμιες ΣΟΕΣ πρέπει σε όλες τις περιπτώσεις να θεωρούνται συμπληρωματικές και όχι εναλλακτικές των συμφωνιών που βασίζονται στο αναπτυξιακό πρόγραμμα της Ντόχα, για το οποίο καλούμε τις διαπραγματεύσεις να συνεχιστούν όσο το δυνατόν συντομότερα.
<P>
Συμφωνώ επίσης με τη δημιουργία μεταβατικών περιόδων για τις μικρές και μεσαίες επιχειρήσεις προκειμένου να έχουν το χρόνο να προσαρμοστούν στις αλλαγές που προκύπτουν από τη συμφωνία και γενικότερα, χαιρετίζω τη στήριξη που παρέχεται στις μικρές και μεσαίες επιχειρήσεις των εμπλεκομένων κρατών.
<SPEAKER ID="246" NAME="Marie-Arlette Carlotti  " AFFILIATION="PSE">
γραπτώς. - (FR) Για πολλά χρόνια, μαζί με τους Αφρικανούς συναδέλφους μας, εμείς οι σοσιαλιστές έχουμε ενώσει τις δυνάμεις μας για να κάνουμε τις ΣΟΕΣ πραγματικά εργαλεία ανάπτυξης.
<P>
Έχουμε διαπραγματευτεί σκληρά και αποφασιστικά με την Επιτροπή για την επίτευξη δίκαιων συμφωνιών που θα προωθούν τους αναπτυξιακούς στόχους της Χιλιετίας.
<P>
Αυτό το επιτύχαμε μέσω επιλεκτικής περιφερειοποίησης που έγινε από τα ίδια τα Κράτη της Αφρικής, της Καραϊβικής και του Ειρηνικού (ΑΚΕ).
<P>
Αυτό έγινε εκπληρώνοντας τις δεσμεύσεις μας ως προς τη βοήθεια σχετική με το εμπόριο για την οποία δεσμευτήκαμε το 2005, αντί να "λεηλατήσουμε" το Ευρωπαϊκό Ταμείο Ανάπτυξης .
<P>
Σήμερα ο αγώνας μας έχει σε μεγάλο βαθμό αποφέρει καρπούς, καθώς ο Επίτροπος Εμπορίου έχει δεσμευτεί εκ μέρους της Ευρωπαϊκής Επιτροπής ως προς:
<P>
το σημαντικό στόχο της ανάπτυξης των συμφωνιών,
<P>
την επαναδιαπραγμάτευση των επίμαχων σημείων των συμφωνιών στη βάση μιας ανοιχτής και ευέλικτης προσέγγισης,
<P>
την επισιτιστική ασφάλεια και την προστασία των ευαίσθητων βιομηχανιών των χωρών ΑΚΕ.
<P>
Φυσικά θα επιθυμούσαμε περισσότερες εγγυήσεις σχετικά με το πώς οι εθνικές κυβερνήσεις και η Συνέλευση ΑΚΕ-ΕΕ θα συμμετέχουν στην παρακολούθηση της εφαρμογής των συμφωνιών.
<P>
Παρόλα αυτά, η πρόοδος που έχει επιτευχθεί σε λίγες μόνο εβδομάδες είναι σημαντική.
<P>
Δια του παρόντος το αναγνωρίζω.
<P>
Σκοπεύω παρόλα αυτά, να παρακολουθώ στενά την εφαρμογή του.
<P>
Για να μην υπάρχει "λευκή επιταγή": απέχω.
<SPEAKER ID="247" NAME="Richard Corbett  " AFFILIATION="PSE">
γραπτώς. - Σήμερα είχα την ευκαιρία να υπερψηφίσω τη συγκατάθεση από πλευράς του Κοινοβουλίου στη ΣΟΕΣ και στις ενδιάμεσες Συμφωνίες Οικονομικής Εταιρικής Σχέσης λόγω των διαβεβαιώσεων και των δεσμεύσεων της νέας Επιτρόπου, Cathy Ashton, και λόγω του ότι οι κυβερνήσεις του εμπλεκομένων χωρών το αντιμετωπίζουν ως εξέλιξη, αν και ανεπαρκή.
<P>
Οι Συμφωνίες Οικονομικής Εταιρικής Σχέσης θα πρέπει να γίνουν εργαλεία για μείωση και εξάλειψη της φτώχειας ενώ θα ενσωματώνουν παράλληλα τους στόχους της βιώσιμης ανάπτυξης και της σταδιακής ένταξης των χωρών ΑΚΕ στην παγκόσμια οικονομία.
<P>
Πρέπει να διασφαλίσουμε ότι οι εμπορικές συμφωνίες που αναλαμβάνουμε με τις χώρες ΑΚΕ είναι ευνοϊκές προς τα συμφέροντά τους και κυρίως ότι χρησιμοποιούνται ως εργαλεία ανάπτυξης.
<SPEAKER ID="252" NAME="Mikel Irujo Amezaga  " AFFILIATION="Verts/ALE">
γραπτώς. - (ES) Καταψήφισα τις εκθέσεις για τις ΣΟΕΣ με τα νησιά της Καραϊβικής, καθώς και την ενδιάμεση συμφωνία με την Ακτή Ελεφαντοστού, μεταξύ άλλων. Το Κοινοβούλιο ψήφισε για την ενδιάμεση συμφωνία με την Ακτή Ελεφαντοστού για παράδειγμα· είναι μια χώρα που πλήττεται από εσωτερικές διαμάχες και χωρίς νόμιμη κυβέρνηση.
<P>
Υπό αυτές τις συνθήκες, πιστεύω απλά ότι δεν είναι η κατάλληλη στιγμή για να συνάψουμε μια διεθνή συμφωνία με μακροπρόθεσμες συνέπειες. Πιεζόμενη από τον Παγκόσμιο Οργανισμό Εμπορίου, η Ευρωπαϊκή Ένωση αποσύρθηκε από τις συμφωνίες συνεργασίας με τις χώρες ΑΚΕ και τις αντικατέστησε με συμφωνίες οικονομικής εταιρικής σχέσης με κάθε χώρα ξεχωριστά, ζημιώνοντας σε πολλές περιπτώσεις την ισχύ των περιοχών.
<P>
Οι πρώτες συμφωνίες, που επιβλήθηκαν από την Ευρώπη, δέχθηκαν ισχυρή κριτική από ΜΚΟ και ερευνητές σε αυτές τις χώρες, και σήμερα το Κοινοβούλιο τις αναθεώρησε.
<SPEAKER ID="253" NAME="Glenys Kinnock  " AFFILIATION="PSE">
γραπτώς. - Έδωσα τη συγκατάθεσή μου για τη ΣΟΕΣ CARIFORUM και την ενδιάμεση ΣΟΕΣ για την Ακτή του Ελεφαντοστού σε απάντηση των εγγυήσεων που έδωσε αυτή την εβδομάδα η Επίτροπος Ashton.
<P>
Υπάρχει αλλαγή ύφους και τόνου από όταν η Επίτροπος Ashton αντικατέστησε τον Επίτροπο Mandelson και τώρα υπάρχουν ξεκάθαρα μηνύματα ότι υπάρχει και αλλαγή ουσίας.
<P>
Στην περίπτωση της ΣΟΕΣ CARIFORUM, η Επίτροπος έδωσε ξεκάθαρες διαβεβαιώσεις στον εισηγητή David Martin για τις ανησυχίες του σχετικά με την πρόσβαση σε γενόσημα φάρμακα, τη ρήτρα επανεξέτασης, και την ευελιξία του πως θα λειτουργούσε η ρήτρα του μάλλον ευνοούμενου κράτους.
<P>
Πριν δώσουμε τη συγκατάθεσή μας για τη Συμφωνία της Ακτής Ελεφαντοστού, μας δόθηκαν ξεκάθαρες και σαφείς διαβεβαιώσεις ότι η Ακτή Ελεφαντοστού θα ήταν ελεύθερη να επιλέξει ότι επιθυμούσε από τις υπόλοιπες ΣΟΕΣ. Είναι σημαντικό ότι στην περίπτωση της ΣΟΕΣ για την Κοινότητα για την Ανάπτυξη της Μεσημβρινής Αφρικής (ΚΑΜΑ), συμφωνήθηκε η αναθεώρηση ενός αριθμού επίμαχων όρων. Αυτό περιλαμβάνει την προστασία των νηπιακών βιομηχανιών, την πιθανότητα εισαγωγής νέων φόρων εξαγωγών για να βοηθηθεί η βιομηχανική ανάπτυξη και τις ποσοστώσεις στις εξαγωγές.
<P>
Οι αποφάσεις που έλαβα δεν ελήφθησαν ελαφρά τη καρδία, αλλά έπειτα από προσεκτική εξέταση της δέσμευσης για τη διασφάλιση ότι οι ΣΟΕΣ θα είναι εργαλεία ανάπτυξης, και θα αντικατοπτρίζουν την εταιρική μας σχέση και τον αμοιβαίο σεβασμό με τις ΑΚΕ.
<SPEAKER ID="249" NAME="Bernard Lehideux  " AFFILIATION="ALDE">
γραπτώς. - (FR) " θέση μας για τη Συμφωνία Οικονομικής Εταιρικής Σχέσης παραμένει επικριτική. Πιστεύουμε ότι οι διαπραγματεύσεις δεν ξεκίνησαν σωστά, χωρίς σεβασμό στις συγκεκριμένες συνθήκες των εταίρων μας. Είμαστε επίσης ακόμη πεπεισμένοι ότι δεν πρέπει να προτρέξουμε στις διαπραγματεύσεις και πάνω από όλα δεν πρέπει να τους επιβάλλουμε απροσδόκητες μεταρρυθμίσεις που θα μπορούσαν να αποδειχθούν καταστροφικές για την κοινωνική τους συνοχή και τις οικονομίες τους.
<P>
Παρόλα αυτά, η ψηφοφορία μας δε λαμβάνει υπόψη τις πολύ ενθαρρυντικές θέσεις που υιοθέτησε η Επίτροπος Ashton στην ολομέλεια τη Δευτέρα 23 Μαρτίου. Για αυτό το λόγο απείχαμε και δεν καταψηφίσαμε, όπως σίγουρα θα είχαμε κάνει πριν λίγες εβδομάδες.
<P>
Παρόλα αυτά, η αποχή μας αποτελεί προειδοποίηση: θα κρίνουμε τις πράξεις της Επιτροπής με βάση απτά στοιχεία και δε θέλουμε να της δώσουμε λευκή επιταγή για το μέλλον.
<SPEAKER ID="990" NAME="David Martin  " AFFILIATION="PSE">
γραπτώς. - Οι διαβεβαιώσεις που έλαβα σχετικά με τα γενόσημα φάρμακα, τη ρήτρα επανεξέτασης και την ευελιξία του πως θα λειτουργούσε η ρήτρα του μάλλον ευνοούμενου κράτους μου επέτρεψαν να στηρίξω αυτή την έκθεση, για την οποία ήμουν Εισηγητής. " έκθεση θα πρέπει να επιτύχει μια ισορροπία μεταξύ μιας δίκαιης συμφωνίας για την ΕΕ αλλά και της διασφάλισης ότι η ανάπτυξη αποτελεί μέρος της συμφωνίας έτσι ώστε τα κράτη Cariforum να μπορούν να ευημερήσουν και να αποκομίσουν οφέλη από το δίκαιο εμπόριο με την ΕΕ.
<SPEAKER ID="254" NAME="Rovana Plumb  " LANGUAGE="RO">
Υπερψήφισα την έκθεση πιστεύοντας ότι, με βάση τη συναίνεση του Ευρωπαϊκού Κοινοβουλίου στη Συμφωνία Οικονομικής Εταιρικής Σχέσης (ΣΟΕΣ) μεταξύ των χωρών CARIFORUM, από τη μία πλευρά, και της Ευρωπαϊκής Ένωσης και των Μελών της, από την άλλη, αυτό θα διασφάλιζε ότι:
<P>
η εφαρμογή των δεσμεύσεων σε τομείς που δεν είναι ακόμη ρυθμισμένοι από την Ενιαία Αγορά και Οικονομία CARICOM (CSME) ή δεν έχουν τεθεί πλήρως σε εφαρμογή, συμπεριλαμβανομένων χρηματοπιστωτικών υπηρεσιών, άλλων υπηρεσιών, επενδύσεων, ανταγωνισμού, δημόσιας σύμβασης, ηλεκτρονικού εμπορίου, πνευματικής ιδιοκτησίας, ελεύθερης κυκλοφορίας των εμπορευμάτων και περιβάλλοντος, θα μετατεθεί εν αναμονή της ολοκλήρωσης της ενιαίας αγοράς και οικονομίας σε αυτούς τους τομείς·
<P>
θα δημιουργηθεί ένας ανεξάρτητος μηχανισμός παρακολούθησης στα κράτη CARIFORUM, εξοπλισμένος με όλους τους απαραίτητους πόρους για την πραγματοποίηση της απαραίτητης ανάλυσης ως προς το κατά πόσο η ΣΟΕΣ επιτυγχάνει τους στόχους της·
<P>
θα υπάρχει έγκαιρος προσδιορισμός και παροχή δίκαιης κατανομής των πόρων της Βοήθειας για το Εμπόριο. Αυτά τα κεφάλαια αποτελούν επιπλέον πόρους και όχι απλά κεκαλυμμένη χρηματοδότηση του Ευρωπαϊκού Ταμείου Ανάπτυξης·
<P>
θα συμμορφώνονταν με τις προτεραιότητες CARIFORUM και ότι η εκταμίεσή τους θα είναι έγκαιρη, προβλέψιμη και σύμφωνη με τα προγράμματα εκτέλεσης των εθνικών και των περιφερειακών στρατηγικών σχεδίων ανάπτυξης. Αυτά τα κεφάλαια πρέπει να χρησιμοποιηθούν αποτελεσματικά για να αντισταθμίσουν τις απώλειες εσόδων που προέρχονται από δασμούς.
<SPEAKER ID="255" NAME="Luca Romagnoli  " LANGUAGE="IT">
Υπερψήφισα τη σύσταση του κυρίου Martin για τη Συμφωνία Οικονομικής Εταιρικής Σχέσης Ευρωπαϊκών Κοινοτήτων/CARIFORUM. Όντως, το Ευρωπαϊκό Κοινοβούλιο έχει καθήκον να συνάψει αυτή τη συμφωνία, με την προϋπόθεση ότι η Επιτροπή και το Συμβούλιο θα συμφωνήσουν να αναθεωρούν αυτές τις συμφωνίες κάθε πέντε χρόνια, η μεταχείριση του μάλλον ευνοούμενου κράτους να καταργηθεί για την Ευρωπαϊκή Ένωση, και κυρίως, τα διαφορετικά ποσά των πόρων της βοήθειας για το εμπόριο να οριστούν και να κατανεμηθούν άμεσα.
<SPEAKER ID="257" NAME="Luca Romagnoli  " LANGUAGE="IT">
Επέλεξα να απέχω από την ψηφοφορία της πρότασης του κυρίου Mann για τη σύσταση της ενδιάμεσης Συμφωνίας Οικονομικής Εταιρικής Σχέσης Ευρωπαϊκών Κοινοτήτων/Ακτής Ελεφαντοστού. Υπάρχουν αρκετά σημεία της πρότασης με τα οποία διαφωνώ. Από την άλλη πλευρά, οι στόχοι και οι επιδιώξεις της πρότασης είναι αξιέπαινοι· έτσι, δεν επιθυμώ να καταψηφίσω τη σύσταση.
<SPEAKER ID="259" NAME="Alessandro Battilocchio  " LANGUAGE="IT">
Υπερψήφισα την έκθεση.
<P>
Αυτή είναι η πρώτη φορά που το Κοινοβούλιο συνέταξε έκθεση για τις εργασίες της Ευρωπαϊκής Τράπεζας Επενδύσεων (ΕΤΕ) και της Ευρωπαϊκής Τράπεζας Ανασυγκρότησης και Ανάπτυξης (ΕΤΑΑ). Οι δύο αυτές τράπεζες όλο και περισσότερο χρηματοδοτούν επιχειρήσεις στις ίδιες γεωγραφικές περιοχές εκτός Ευρωπαϊκής Ένωσης, για παράδειγμα στην Ανατολική Ευρώπη, στο Νότιο Καύκασο, στη Ρωσία, στα Δυτικά Βαλκάνια και στην Τουρκία.
<P>
" συνεργασία μεταξύ των δύο τραπεζών γίνεται σε περιφερειακή βάση και έτσι διαφοροποιείται ο τρόπος με τον οποίο λαμβάνει χώρα, ανάλογα με την κάθε περιοχή. Σε χώρες με κοινές επιχειρήσεις, υπάρχουν τρεις διαφορετικοί τύποι συνεργασίας μεταξύ ΕΤΕ και ΕΤΑΑ: το Μνημόνιο Συμφωνίας στην Ανατολική Ευρώπη, η μέθοδος που εφαρμόζεται στα Δυτικά Βαλκάνια, και οι ευέλικτες μέθοδοι συνεργασίας.
<P>
Αυτό δεν αποτελεί μια ικανοποιητική εξέλιξη. Αντιθέτως, θα ήταν πιο χρήσιμο εάν οργανωνόταν μια περιεκτική αξιολόγηση, για την εξέταση των τρόπων βελτίωσης της συνεργασίας μεταξύ των δύο τραπεζών και των υπόλοιπων μερών, λαμβάνοντας υπόψη τα συμφέροντα της ΕΕ και των δικαιούχων χωρών. Επιπλέον, ο διαχωρισμός της δραστηριοτήτων και της συνεργασίας μεταξύ των δύο θεσμικών οργάνων δεν μπορεί απλά να διαχειριστεί σε περιφερειακή βάση ή με μια διαχωριστική γραμμή μεταξύ των επιχειρήσεων στο δημόσιο και τον ιδιωτικό τομέα.
<SPEAKER ID="260" NAME="Luca Romagnoli  " LANGUAGE="IT">
Καταψήφισα την έκθεση του κυρίου Mitchell για τις Ετήσιες Εκθέσεις του 2007 της Ευρωπαϊκής Τράπεζας Επενδύσεων και της Ευρωπαϊκής Τράπεζας Ανασυγκρότησης και Ανάπτυξης. Αντί να συζητούμε για συνεργασία μεταξύ των τραπεζών και άλλων ενδιαφερόμενων μερών, πιστεύω ότι καταρχάς θα έπρεπε να διασφαλιστεί ότι θα γίνουν έλεγχοι πριν, κατά τη διάρκεια και μετά τη χορήγηση χρηματοδότησης, καθώς και οι δύο τράπεζες έχουν δανείσει σημαντικά ποσά το 2007. " παροχή οικονομικής υποστήριξης χωρίς τη συμμετοχή της κοινωνίας των πολιτών στις εν λόγω χώρες, θα επιδείνωνε μόνο την κατάσταση σε αυτές τις χώρες, αντί να τη βελτιώσει.
<P>
Υπό αυτή την έννοια, χαιρετίζω την πρόταση του κυρίου Mitchell η Επιτροπή να υποβάλλει ετήσια έκθεση στο Κοινοβούλιο και το Συμβούλιο για την εκτίμηση της επίπτωσης των χρηματοδοτικών πράξεων. Παρόλα αυτά, κάτι τέτοιο δεν επαρκεί για να με πείσει να υπερψηφίσω την έκθεση.
<SPEAKER ID="989" NAME="Guy Bono  " LANGUAGE="FR">
Υπερψήφισα αυτό το κοινό ψήφισμα για το μέλλον της αυτοκινητοβιομηχανίας.
<P>
Το κείμενο αυτό τονίζει την ανάγκη καθορισμού, σε Ευρωπαϊκό επίπεδο, μιας ξεκάθαρης και συνεκτικής πολιτικής για την αντιμετώπιση της κρίσης που πλήττει όλα τα Κράτη Μέλη της ΕΕ. Πράγματι, εκτιμάται ότι 12 εκατομμύρια θέσεις εργασίας στην Ευρώπη άμεσα ή έμμεσα επηρεάζονται από την αυτοκινητοβιομηχανία. Οι πωλήσεις πέφτουν, τα αποθέματα αυξάνονται και οι απολύσεις πολλαπλασιάζονται. Δεν υπάρχουν θαυματουργές θεραπείες για την κοινωνική καταστροφή που αναδύεται· μόνο συντονισμένα μέτρα μπορούν να σώσουν τον τομέα αυτό.
<P>
Για αυτό υπερψήφισα αυτό το κοινό ψήφισμα, που καλεί τις Ευρωπαϊκές αρχές να εργαστούν με τα Κράτη Μέλη για την εφαρμογή μέτρων που θα διασφαλίζουν τη μελλοντική ανταγωνιστικότητα της Ευρωπαϊκής αυτοκινητοβιομηχανίας και της συνεχούς απασχόλησης στον τομέα.
<P>
Ωστόσο, το ψήφισμα καθυστέρησε και δεν ανταποκρίνεται στις προσδοκίες. " συζήτηση έτσι δεν έχει τελειώσει και υπόσχεται να είναι ζωηρή, ειδικά αν αναλογιστεί κανείς τα υπάρχοντα κοινωνικά ζητήματα που διακυβεύονται και την πάντα υπαρκτή ανάγκη για μια κοινωνική Ευρώπη που θα προστατεύει τους πολίτες της.
<SPEAKER ID="262" NAME="Nicodim Bulzesc  " LANGUAGE="RO">
Τάχθηκα υπέρ του ψηφίσματος για το μέλλον της αυτοκινητοβιομηχανίας καθώς απευθύνει έκκληση για συνεπείς, εναρμονισμένες πρωτοβουλίες από τα Κράτη Μέλη για την Ευρωπαϊκή αυτοκινητοβιομηχανία και για τη δημιουργία ενός κατάλληλου Ευρωπαϊκού πλαισίου δράσης.
<SPEAKER ID="263" NAME="Edite Estrela  " LANGUAGE="PT">
Υπερψήφισα την κοινή πρόταση ψηφίσματος για το μέλλον της αυτοκινητοβιομηχανίας. Καθώς η ΕΕ είναι ο μεγαλύτερος παραγωγός οχημάτων στον κόσμο και η αυτοκινητοβιομηχανία είναι από τους μεγαλύτερους ιδιώτες εργοδότες, η στήριξη αυτού του τομέα είναι καθοριστικής σημασίας για την αντιμετώπιση της υπάρχουσας οικονομικής κρίσης.
<P>
Υποστηρίζω έτσι τη συντονισμένη πολιτική δράση σε Ευρωπαϊκό επίπεδο για την ενθάρρυνση υιοθέτησης μέτρων που θα στηρίξουν τη βιομηχανία, όπως: η εξασφάλιση πίστωσης για κατασκευαστές και προμηθευτές αυτοκινήτων· η τόνωση της ζήτησης νέων οχημάτων, συμπεριλαμβανομένης της παροχής κινήτρων για αντικατάσταση παλαιών αυτοκινήτων με "πράσινα"· η οικονομική υποστήριξη ειδικευμένων εργαζομένων αξιοποιώντας πλήρως το Ταμείο Προσαρμογής στην Παγκοσμιοποίηση και το Ευρωπαϊκό Ειδικό Ταμείο· και η ενθάρρυνση της έρευνας και των επενδύσεων.
<SPEAKER ID="264" NAME="Bruno Gollnisch  " AFFILIATION="NI">
γραπτώς. - (FR) Υπερψηφίσαμε το ψήφισμα για την αυτοκινητοβιομηχανία, αλλά δεν ξεχνούμε ότι αυτοί που σήμερα προσποιούνται ότι επιθυμούν να τη σώσουν, είναι εκείνοι που είναι πραγματικά υπεύθυνοι για αυτή την καταστροφή.
<P>
Αυτοί είναι υπεύθυνοι για τη συνέχιση της παγκοσμιοποιημένης οικονομίας που βασίζεται στη χρηματοδότηση, η οποία είναι αποσυνδεμένη από την πραγματικότητα, όπου η διασφάλιση των υψηλών κερδών για τους μετόχους, παίρνει τη θέση της βιομηχανικής στρατηγικής και όπου οι μετοχές αυξάνονται έπειτα από την ανακοίνωση κοινωνικών προγραμμάτων, ενώ τα αφεντικά που δεν είναι πάντα ικανά, δίνουν στον εαυτό τους μπόνους και "χρυσά αλεξίπτωτα". Έχουν δημιουργήσει ένα σύστημα όπου οι θέσεις εργασίας και οι μισθοί των εργαζόμενων είναι οι μόνες εξισορροπητικές μεταβλητές. Αυτοί είναι υπεύθυνοι για τη φτώχεια των νοικοκυριών, η οποία επηρεάζει σημαντικά τη ζήτηση, συνεχίζοντας το φαύλο κύκλο.
<P>
Ακόμη και τώρα, όταν διακυβεύονται εκατοντάδες χιλιάδες θέσεις εργασίας, η Επιτροπή συνεχίζει να επαναλαμβάνει το δόγμα του ανταγωνισμού, εμποδίζοντας εθνικά μέτρα που προορίζονται για την αποτροπή απώλειας θέσεων εργασίας, και ζητώντας εξηγήσεις από τη Renault προκειμένου να βεβαιωθεί ότι η αύξηση παραγωγής σε ένα εργοστάσιο δεν είναι αποτέλεσμα μετεγκατάστασης του.
<P>
Μακάρι να επιδεικνύατε την ίδια αγανάκτηση όταν Ευρωπαϊκές επιχειρήσεις μεταφέρονταν σε όλο τον κόσμο, ψάχνοντας το χαμηλότερο κόστος και τη μικρότερη δυνατή κοινωνική νομοθεσία.
<P>
Ήρθε η ώρα για αλλαγή πολιτικής - για το καλό της Ευρώπης και πάνω από όλα, των Ευρωπαίων.
<SPEAKER ID="265" NAME="Małgorzata Handzlik  " LANGUAGE="PL">
" αυτοκινητοβιομηχανία βρέθηκε σε εξαιρετικά δύσκολη θέση λόγω της υπάρχουσας οικονομικής κρίσης. Οι προβλέψεις για φέτος δεν είναι αισιόδοξες. Δείχνουν περαιτέρω πτώση στις πωλήσεις νέων αυτοκινήτων.
<P>
" Ευρωπαϊκή Επιτροπή και το Ευρωπαϊκό Κοινοβούλιο πιστεύουν ότι η βιομηχανία πρέπει σε μεγάλο μέρος, να ξεπεράσει μόνη της την κρίση. Ιδιαίτερα, η ίδια η βιομηχανία πρέπει να βρει απαντήσεις στα δομικά προβλήματα που σχετίζονται με την αποτελεσματικότητα της παραγωγής και τη χρήση της παραγωγής ενέργειας, έτσι ώστε να βελτιώσει την ανταγωνιστικότητα και τη σταθερότητα μακροπρόθεσμα.
<P>
Οι δράσεις που λαμβάνονται από την ΕΕ και τα Κράτη Μέλη μπορούν μόνο να στηρίξουν τις δράσεις που λαμβάνουν οι ίδιοι οι παραγωγοί. Αυτό ισχύει ιδιαίτερα για τα μέτρα που στοχεύουν στην αποκατάσταση της πρόσβασης σε χρηματοδότηση με λογικούς όρους, στην τόνωση της ζήτησης για νέα οχήματα, στη διατήρηση των προσόντων και την προστασία θέσεων εργασίας και στην ελαχιστοποίηση του κοινωνικού κόστους.
<P>
Ένας αριθμός κρατών έχει υιοθετήσει σχέδια για τη στήριξη της αυτοκινητοβιομηχανίας, αλλά, όπως τόνισε η Επιτροπή, αυτά τα σχέδια πρέπει να συμφωνούν με τους νόμους και τις επικρατούσες αρχές του ανταγωνισμού της ΕΕ, και ιδιαίτερα με τις αρχές για την κρατική ενίσχυση, προκειμένου να μη διαταραχθεί η λειτουργία της Ευρωπαϊκής εσωτερικής αγοράς. Όλα τα μέτρα που αφορούν χρηματοδότηση, φορολογία ή θέση σε αχρηστία πρέπει επίσης να στηρίζουν και να επιταχύνουν αναγκαίες τεχνολογικές μεταρρυθμίσεις στον τομέα, ειδικά στον τομέα της ενεργειακής απόδοσης των κινητήρων και τη μείωση των εκπομπών.
<SPEAKER ID="266" NAME="Marine Le Pen  " AFFILIATION="NI">
γραπτώς. - (FR) Το Ευρωπαϊκό Κοινοβούλιο πρόκειται να επιδοκιμάσει τα "φιρμάνια" της Ευρωπαϊκής Επιτροπής, που εναντιώνονται σθεναρά σε οποιαδήποτε προσπάθεια από τα Κράτη Μέλη για την προστασία των εθνικών αυτοκινητοβιομηχανιών τους.
<P>
Ο κόσμος πρέπει να καταλάβει ότι η υπερ-φιλελεύθερη πολιτική της Επιτροπής και του Κοινοβουλίου είναι ένα φοβερό μέσο επιτάχυνσης των μετεγκαταστάσεων Γαλλικών επιχειρήσεων σε πιο οικονομικά "βιώσιμα" κράτη.
<P>
Σε μια περίοδο που χιλιάδες θέσεις εργασίας διακυβεύονται στην αυτοκινητοβιομηχανία και σε τομείς υπεργολαβίας, αυτή η αντεθνική επιλογή είναι ηθικά αισχρή και οικονομικά αυτοκαταστροφική.
<P>
Οι Βουλευτές εκείνοι που στηρίζουν αυτή τη βιομηχανική και κοινωνική καταστροφή, θα πρέπει να λογοδοτήσουν στους εργαζόμενους και τις οικογένειές τους, οι οποίοι είναι τα άμεσα θύματα της ιδεολογικής τους τύφλωσης.
<SPEAKER ID="267" NAME="Luís Queiró  " LANGUAGE="PT">
Δεδομένης της σημασίας της αυτοκινητοβιομηχανίας στην Ευρωπαϊκή οικονομία, είναι κατανοητή η δέσμευση των Ευρωπαϊκών κυβερνήσεων και της Ευρωπαϊκής Ένωσης να αντιμετωπίσουν την υπάρχουσα κατάσταση. Προσπαθούν να περιορίσουν τις συνέπειες της κρίσης, η οποία ελπίζουν και προσπαθούν να διασφαλίσουν ότι θα είναι προσωρινή, για να μη μετατραπεί η κατάσταση αυτή στη βιομηχανία ανεπανόρθωτη. Το ζήτημα αυτό έχει τη στήριξή μας. Παρόλα αυτά, πρέπει να υπάρχουν κάποιες δικλείδες ασφαλείας. Ενώ ο πρωταρχικός στόχος είναι η διασφάλιση θέσεων εργασίας, πρέπει να γίνει σεβαστός ο τελικός στόχος της επιβίωσης βιώσιμων επιχειρήσεων. Αυτό σημαίνει ότι η έκτακτες επενδύσεις στον τομέα αυτό πρέπει να χρησιμοποιηθούν για την αναβάθμιση και τον εκσυγχρονισμό του καθώς για την προετοιμασία του για αυξημένο ανταγωνισμό. " ιδέα ότι είναι δυνατό, ή επιθυμητό, να απομονωθεί και να προστατευθεί ένας οικονομικός τομέας από τον ανταγωνισμό, όπου ο ανταγωνισμός είναι υγιής και δίκαιος, αποτελεί ένα οικονομικό σφάλμα και πολιτική παραπλάνηση.
<P>
Παρά τα μειονεκτήματά της, η αντιμετώπιση της κρίσης στην αυτοκινητοβιομηχανία, καθώς και της γενικότερης κρίσης, και η προετοιμασία για το επόμενο στάδιο, βρίσκεται στο επίκεντρο της Στρατηγικής της Λισαβόνας: μεγαλύτερη ανταγωνιστικότητα, περισσότερη καινοτομία, περισσότερες θέσεις εργασίας. " αυτοκινητοβιομηχανία πρέπει να βοηθηθεί να ανακάμψει, αλλά δε χρειάζεται να ανακαλύψουμε ξανά τον τροχό.
<SPEAKER ID="268" NAME="Peter Skinner  " AFFILIATION="PSE">
γραπτώς. - " αυτοκινητοβιομηχανία στους κόλπους της ΕΕ εξαρτάται από την επίτευξη προτύπων που μπορούν να διευκολύνουν την ύπαρξη ισχυρότερων περιβαλλοντικών κανόνων. Αυτό δεν αποτελεί ανακολουθία με την ιδέα μιας ανταγωνιστικής βιομηχανίας, αλλά μια συμβολή στην ίδια της την επιβίωση. Υπάρχουν πολλά Ευρωπαϊκά όργανα που μπορούν να χρησιμοποιηθούν για να βοηθήσουν την αυτοκινητοβιομηχανία και κυρίως τους εργαζόμενους σε αυτή. Ανάμεσα σε αυτά είναι κεφάλαια για την υποστήριξη της εκπαίδευσης μέσω της δια βίου μάθησης.
<P>
" ύπαρξη του κατάλληλου εργατικού δυναμικού, το οποίο θα πιστεύει σε ένα βιώσιμο κατασκευαστικό μέλλον, είναι ζωτικής σημασίας. Γνωρίζω ότι οι αυτοκινητοβιομηχανίες στη νοτιο-ανατολική Αγγλία έχουν σήμερα την ευκαιρία να επωφεληθούν από την οικονομική στήριξη που μπορεί να οδηγήσει την αυτοκινητοβιομηχανία στο μέλλον. Αυτό θα πρέπει να συνδυάζεται με περιβαλλοντικούς και κοινωνικούς όρους.
<SPEAKER ID="269" NAME="Bart Staes  " AFFILIATION="Verts/ALE">
γραπτώς. - (NL) Οι οικολόγοι πολιτικοί είναι πεπεισμένοι ότι δεν μπορούμε να διαχωρίσουμε την οικονομική από την περιβαλλοντική κρίση. Για να βοηθήσουμε την οικονομία να ξανασταθεί στα πόδια της, χρειαζόμαστε ένα Πράσινο Νέο Σύμφωνο (New Deal). Στον τομέα της αυτοκινητοβιομηχανίας υπάρχουν τεράστιες δυνατότητες για μια πράσινη κατεύθυνση. Για να εκμεταλλευτούν αυτές τις δυνατότητες παρόλα αυτά, οι κυβερνήσεις πρέπει να πιέσουν και να βοηθήσουν τους κατασκευαστές αυτοκινήτων να επενδύσουν στην καινοτομία. " πλειοψηφία του Σώματος αποφάσισε ότι η Ευρωπαϊκή Ένωση πρέπει να διοχετεύσει ένα σημαντικό ποσό χρημάτων στην αυτοκινητοβιομηχανία. Φυσικά, η λευκή επιταγή δεν αποτελεί λύση. Δεν πρέπει να επιχορηγούμε παλιές τεχνολογίες που πρόκειται να ξεπεραστούν. Αντιθέτως, πρέπει να λάβουμε άμεσα μέτρα για να πιέσουμε τους κατασκευαστές αυτοκινήτων να επενδύσουν στην καινοτομία. Μέσω αυτής της επένδυσης, εξασφαλίζεται το μέλλον του τομέα και εξασφαλίζονται και τα εκατομμύρια Ευρωπαίων που δουλεύουν στην αυτοκινητοβιομηχανία.
<P>
" Ομάδα των Πρασίvωv/ Ευρωπαϊκής Ελεύθερης Συμμαχίας πρότεινε η οικονομική αυτή βοήθεια να γίνει διαθέσιμη υπό τον όρο ότι η αυτοκινητοβιομηχανία θα βελτιώσει σημαντικά τα επίπεδα περιβαλλοντικής της απόδοσης. Οι μεταφορές ευθύνονται για το ένα τρίτο σχεδόν των εκπομπών CO2 στην ΕΕ. Καταψήφισα το ψήφισμα της πλειοψηφίας καθώς δεν όριζε τη βελτίωση της περιβαλλοντικής απόδοσης ως όρο για τη χρηματοδότηση.

<CHAPTER ID="014">
Σχέδιο γενικού προϋπολογισμού για το οικονομικό έτος 2007 (τμήμα ΙΙΙ) - Σχέδιο γενικού προϋπολογισμού για το οικονομικό έτος 2007 (τμήματα Ι, II, IV, V, VI, VII, VIII) 
<SPEAKER ID="178" NAME="Πρόεδρος">
" ημερήσια διάταξη προβλέπει την κοινή συζήτηση σχετικά με τη δημοσιονομική διαδικασία για το 2007.
<P>
Σε αυτή τη συζήτηση θα εξετάσουμε:
<P>
την έκθεση του κ. James Elles, εξ ονόματος της Επιτροπής Προϋπολογισμών, σχετικά με το σχέδιο γενικού προϋπολογισμού της Ευρωπαϊκής Ένωσης για το οικονομικό έτος 2007 (Τμήμα III) [C6-0299/2006 - και τις διορθωτικές επιστολές αριθ. 1/2007 (5733/2006 - C6-0000/2006) και αριθ. 2/2007 (9010/2006 - C6-0000/2006) στο σχέδιο γενικού προϋπολογισμού της Ευρωπαϊκής Ένωσης για το οικονομικό έτος 2007, και
<P>
την έκθεση του κ. Louis Grech, εξ ονόματος της Επιτροπής Προϋπολογισμών, σχετικά με το σχέδιο γενικού προϋπολογισμού της Ευρωπαϊκής Ένωσης για το οικονομικό έτος 2007 (Τμήμα I, Ευρωπαϊκό Κοινοβούλιο· Τμήμα II, Συμβούλιο· Τμήμα IV, Δικαστήριο· Τμήμα V, Ελεγκτικό Συνέδριο· Τμήμα VI, Οικονομική και Κοινωνική Επιτροπή· Τμήμα VII, Επιτροπή των Περιφερειών· Τμήμα VIII (A), Ευρωπαίος Διαμεσολαβητής· Τμήμα VIII (B), Ευρωπαίος Επόπτης Προστασίας Δεδομένων [C6-0300/2006 -.
<SPEAKER ID="179" NAME="James Elles " AFFILIATION="PPE-DE">
εισηγητής. - (EN) Κύριε Πρόεδρε, σας ευχαριστώ που μας εισαγάγατε στην πρώτη συζήτηση σχετικά με τον προϋπολογισμό για το 2007. Καταρχάς, θα ήθελα να ευχαριστήσω όλους αυτούς που μας έφεραν σε αυτό το στάδιο, ιδιαίτερα εκείνους στη γραμματεία της Επιτροπής Προϋπολογισμών του Κοινοβουλίου και όσους συνεργάζονται με αυτήν. Χωρίς αυτούς θα ήταν αδύνατον να επιτύχουμε μόνοι μας αυτήν την κατάσταση ετοιμότητας.
<P>
Κατά την εκπόνηση των κατευθυντήριων γραμμών για τον προϋπολογισμό του 2007 -έναν προϋπολογισμό που διαφέρει από τους άλλους κατά την έννοια ότι είναι ο πρώτος προϋπολογισμός της νέας δημοσιονομικής προοπτικής- σχεδόν το πρώτο μέρος του έτους αναλώθηκε στη διαπραγμάτευση του αποτελέσματος των δημοσιονομικών προοπτικών. Πράγματι πρόκειται για έναν σπάνιο προϋπολογισμό αφού διαπιστώνουμε ότι ορισμένα από τα προγράμματα δεν είναι ακόμα έτοιμα, επειδή τα πολυετή προγράμματα βρίσκονται τώρα σε διαδικασία ολοκλήρωσης όπως, ας ελπίσουμε, θα είναι έτοιμος ο δημοσιονομικός κανονισμός στις αρχές του προσεχούς έτους για να αποτελέσει τη βάση του εγχειρήματός μας.
<P>
Όσον αφορά τους γενικούς παράγοντες, υπάρχουν τρεις που θα ήθελα να παραθέσω, οι οποίοι έχουν διαμορφώσει τη στρατηγική συλλογιστική μας στην Επιτροπή Προϋπολογισμών για την παρουσίαση του παρόντος προϋπολογισμού στο Κοινοβούλιο.
<P>
Πρώτον, όπως παρατηρήσαμε στις συζητήσεις για την ετήσια στρατηγική πολιτικής (APS) τον Μάιο, που αποτελούν τη βάση για την προετοιμασία εκ μέρους μας του παρόντος προϋπολογισμού, η ταχύτητα παγκοσμιοποίησης εκτός της Ευρώπης διαμορφώνει τις πολιτικές μας. Πιστεύω ότι έχουμε ορθώς επικρίνει την Επιτροπή για την υιοθέτηση μιας χαλαρής και εφησυχασμένης άποψης εν προκειμένω. Πρέπει να είμαστε σε θέση να λάβουμε υπόψη στις δημοσιονομικές πολιτικές μας τις επιπτώσεις όσων συμβαίνουν αλλού στον κόσμο.
<P>
Δεύτερον, γνωρίζουμε καλά ότι τα αποτελέσματα των συζητήσεων για τις δημοσιονομικές προοπτικές μάς έχουν αφήσει με λιγότερους πόρους από ό,τι ίσως θα ελπίζαμε διαφορετικά, και κατά συνέπεια μας έχουν οδηγήσει στην ανάγκη καθορισμού προτεραιοτήτων όσον αφορά τον τρόπο με τον οποίον διαμορφώνουμε τις πολιτικές μας.
<P>
Τρίτον, πρέπει να επικοινωνούμε καλύτερα με τους πολίτες μας και να τους καλλιεργούμε την εμπιστοσύνη ότι είμαστε σε θέση να εκτελέσουμε αποτελεσματικά τον προϋπολογισμό.
<P>
Τούτου λεχθέντος, σε τι έχει οδηγήσει τώρα η διαδικασία όσον αφορά αυτά που ψηφίσαμε; Πρώτη είναι η γενική αντιμετώπιση. Αναφορικά με τις δεσμεύσεις, πιστεύω ότι υπήρξαμε πολύ συνετοί παρέχοντας σημαντικά περιθώρια στα διάφορα μέρη του προϋπολογισμού, αρκετά κάτω των προβλεπόμενων ανώτατων ορίων στη διοργανική συμφωνία (ΔΣ)· και για πρώτη φορά από το 2000 δεν ζητούμε το μέσο ευελιξίας.
<P>
Σχετικά με το ζήτημα των πληρωμών, υιοθετήσαμε μια οριζόντια προσέγγιση που αντικατοπτρίζει την προσέγγιση του Reimer Böge, ως εισηγητού μας για τις δημοσιονομικές προοπτικές -την έκθεση του οποίου ενέκρινε το Κοινοβούλιο- προβάλλοντας αρκετούς τομείς προτεραιότητας· και αυτό εκφράσαμε καθορίζοντας τις πληρωμές σε πρώτη ανάγνωση στο 1,04%, ωστόσο και πάλι κατά πολύ κάτω του προβλεπόμενου ανώτατου ορίου του 1,06% για το 2007. Το γεγονός αυτό διατηρεί επίσης μια αναλογία μεταξύ υποχρεώσεων και πληρωμών κάτω του 80% στις περισσότερες περιπτώσεις.
<P>
Όσον αφορά τα πιλοτικά προγράμματα και τις προπαρασκευαστικές δράσεις, έχουμε ένα φάσμα διαφορετικών δυνατοτήτων· όσον αφορά τις εσωτερικές πολιτικές, όπου επιθυμούμε να ενισχύσουμε την καινοτομία, και όπου εξετάζουμε από την άποψη της ασφάλειας μια σημαντική πρωτοβουλία για τη διαχείριση της μετανάστευσης, χάρη στον φίλο και συνάδελφό μας κ. Deprez από την Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων· και τελευταίο αλλά όχι έσχατο, όσον αφορά την εξωτερική πολιτική, να δούμε τι μπορούμε να κάνουμε προκειμένου να δημιουργήσουμε δεσμούς με την Κίνα και την Ινδία, επειδή, όπως εκφράστηκε από την αρχή, στον σημερινό παγκοσμιοποιημένο κόσμο δεν έχουμε το κατάλληλο είδος δικτύων που να συνδέουν τις επιχειρήσεις και τους επιστήμονές μας με αυτούς της Κίνας και της Ινδίας. Τα προτείνουμε αυτά ως προπαρασκευαστικές δράσεις προς έγκριση στο πλαίσιο του προϋπολογισμού του 2007.
<P>
Τέλος, όσον αφορά τις πληρωμές, ανέφερα την κοινή εξωτερική πολιτική και πολιτική ασφάλειας, την ΚΕΠΠΑ. Υπάρχουν ορισμένοι στο Συμβούλιο οι οποίοι πιστεύουν ότι δεν είμαστε ιδιαίτερα γενναιόδωροι περικόπτοντάς την στο 50%. Υπάρχουν αυτοί που επιθυμούσαν το 100%, αλλά επιτύχαμε το 50% ως καλή συμβιβαστική λύση επειδή υπάρχει μια σειρά ατόμων, ιδιαίτερα στην Επιτροπή Εξωτερικών Υποθέσεων αλλά επίσης και αλλού στο παρόν Κοινοβούλιο, που θα επιθυμούσαν να εκπληρωθεί η δέσμευση που ανέλαβε το Συμβούλιο για τον τρόπο με τον οποίο χειριζόμαστε την κοινή εξωτερική πολιτική και πολιτική ασφάλειας μεταξύ του Κοινοβουλίου και του Συμβουλίου.
<P>
Επίσης, όσον αφορά τους ειδικούς εντεταλμένους, όπου συνιστούμε το συνολικό ποσό να μεταφερθεί στις αντιπροσωπείες της ΕΕ, αυτό το οποίο επισημαίνουμε σε πρώτη ανάγνωση είναι ότι επιθυμούμε να έχουμε, εάν όχι ειδική μεταχείριση, τουλάχιστον σαφήνεια στον τρόπο με τον οποίον διορίζονται αυτά τα άτομα. Όπως αναφέρεται στην τροπολογία, θα θέλαμε να εγκρίνουμε κατευθυντήριες γραμμές για την απόφαση θέσπισης, επιλογής και διορισμού ειδικών εντεταλμένων της ΕΕ και για την τακτική αξιολόγηση του έργου τους.
<P>
Εστιάζοντας τώρα στη δεύτερη πτυχή, η οποία είναι η σχέση κόστους-ωφέλειας, πρόκειται για μια καινοτόμα ιδέα όπου αυτό το οποίο επιθυμούμε να πράξουμε είναι να σταματήσουμε να δαπανούμε άσκοπα χρήματα. Δεν πιστεύω ότι υπάρχει κανείς στο παρόν Σώμα που έχει αντιτεθεί σε αυτό το συγκεκριμένο είδος ιδέας, που αφορά τον προσδιορισμό αυτών των γραμμών για τις οποίες γνωρίζουμε από τις διάφορες εκθέσεις που είναι στη διάθεσή μας ότι οι πολιτικές εφαρμόζονται ανεπαρκώς, είτε ποσοτικά είτε ποιοτικά.
<P>
Χάρη στο έργο της Επιτροπής Προϋπολογισμών -αν και καλό θα ήταν ο εισηγητής της Επιτροπής Ελέγχου των Προϋπολογισμών να είχε συμβάλει περισσότερο στην εν λόγω διαδικασία- εξετάζοντας τις δικές μας αναλύσεις κόστους-ωφέλειας, τις εκθέσεις του Ελεγκτικού Συνεδρίου, τα έγγραφα ενημέρωσης για τις προβλέψεις του προϋπολογισμού και τις συγκεφαλαιωτικές εκθέσεις που παρέχει η Επιτροπή, μπορέσαμε να προσδιορίσουμε αρκετές γραμμές για τις οποίες ψηφίσαμε ομόφωνα αποθεματικό 30% σε πρώτη ανάγνωση στην Επιτροπή Προϋπολογισμών. Ο σκοπός είναι να μπορέσουμε να ελευθερώσουμε αυτά τα ποσά έως τα τέλη του έτους σε δεύτερη ανάγνωση, εφόσον έχουμε μια ικανοποιητική αιτιολόγηση από την Επιτροπή στις 15 Νοεμβρίου, κατά τη διεξαγωγή κοινής συνεδρίασης μεταξύ της Επιτροπής Προϋπολογισμών και της Επιτροπής Ελέγχου των Προϋπολογισμών, προκειμένου να εξετάσουμε αυτές τις γραμμές και να διαπιστώσουμε εάν λειτουργούν τώρα θετικά. Όλη η ιδέα πίσω από αυτό είναι ότι μπορούμε να απαλλάξουμε τον προϋπολογισμό από τις γραμμές που λειτουργούν αναποτελεσματικά και να μεταβούμε προς αυτό που επιδιώκουμε, δηλαδή μια θετική δήλωση αξιοπιστίας.
<P>
Όπου το Συμβούλιο υπέδειξε ότι αυτό ενδεχομένως είναι εις βάρος του δημοσιονομικού κανονισμού, πιστεύω ότι το άρθρο 43, παράγραφος 1, στοιχείο β καθιστά απολύτως σαφές ότι όπου υπάρχουν επαρκείς λόγοι για να διαθέσουμε χρήματα στο αποθεματικό, τότε δικαιούμαστε να το πράξουμε.
<P>
Καλά θα ήταν εάν, έως το τέλος της διαδικασίας μας -ίσως στο περιθώριο της συνεδρίασης συνδιαλλαγής μας με το Συμβούλιο στις 21 Νοεμβρίου, ή στην ψηφοφορία μας τον Δεκέμβριο-μπορούσαμε να επιτύχουμε μια κοινή δήλωση από το Κοινοβούλιο, το Συμβούλιο και την Επιτροπή για το πώς να χειριστούμε αυτήν την αντίληψη σχέσης κόστους-ωφέλειας σε τακτή βάση, ούτως ώστε να μπορέσουμε να την μετατρέψουμε σε μέρος της διαδικασία μας, αντί σε κάτι που τυγχάνει αυθαίρετης μεταχείρισης.
<P>
Υπάρχουν ορισμένα τελευταία σχόλια για άλλες πτυχές - έλεγχος προϋπολογισμού και σχέση κόστους-ωφέλειας. Το πρώτο από αυτά είναι η κοινή διαχείριση: τα προβλήματα για τα οποία ακούσαμε από τον Πρόεδρο του Ελεγκτικού Συνεδρίου στην Επιτροπή Ελέγχου των Προϋπολογισμών χθες το απόγευμα, όταν, προς μεγάλη μου έκπληξη και έκπληξη των άλλων συναδέλφων, είπε ότι δεν τον ενδιέφερε ιδιαίτερα η κοινή διαχείριση επειδή το Συμβούλιο πληρώνει και η Επιτροπή είναι εκείνη η οποία αναλαμβάνει την ευθύνη για την υπογραφή του προϋπολογισμού. Δεν πιστεύω ότι είναι δυνατόν να έχουμε μια δήλωση αξιοπιστίας, εκτός εάν τα κράτη μέλη αναλάβουν τις ευθύνες τους βάσει του προϋπολογισμού για τα κονδύλια που καταβάλλουν, τα οποία ανέρχονται στο 75 ή 80% του προϋπολογισμού. Συνεπώς, η κοινή διαχείριση είναι κάτι για το οποίο θεωρούμε σημαντική την εφαρμογή της διάταξης της διοργανικής συμφωνίας.
<P>
Δεύτερον, όσον αφορά το έργο για την υπηρεσία -την οποία η κ. Haug συντόνισε τόσο επιδέξια για εμάς- διαθέτουμε τα χρηματικά ποσά των αυξήσεων στο αποθεματικό, ούτως ώστε να μπορούμε να ακούσουμε τις απόψεις των υπηρεσιών ως προς το τι θα πράξουν με τα χρήματά τους και τα προγράμματα εργασιών τους, προκειμένου να αποκομίσουν και πάλι σχέση κόστους-ωφέλειας.
<P>
Τελευταίο αλλά όχι έσχατο είναι το ζήτημα της διοίκησης, όπου οι ενέργειες του Συμβουλίου σε πρώτη ανάγνωση για την αποτελεσματική μείωση του αριθμού των θέσεων της Επιτροπής σχεδόν κατά 2 000 στα επόμενα χρόνια είναι κάτι το οποίο δεν μπορέσαμε να προσυπογράψουμε. Πιστεύουμε ότι χρειαζόμαστε ένα screening της Επιτροπής έως την 30ή Απριλίου 2007, ούτως ώστε να μπορέσουμε να κατανοήσουμε ποιες είναι οι μεσοπρόθεσμες απαιτήσεις της Επιτροπής προτού αναλάβουμε ενεργό δράση για περικοπές.
<P>
Εκτός αυτού, δεν θα επιθυμούσαμε μόνον μια έκθεση προόδου από την Επιτροπή ως προς το ποιους από τους εκκρεμείς κανονισμούς θα μπορούσαμε να αποσύρουμε, αλλά πάνω απ' όλα αυτό το οποίο θα επιθυμούσαμε είναι να βεβαιωθούμε ότι έχουμε σαφήνεια μεταξύ αυτών που έχουμε στη διαδικασία προϋπολογισμού και τη νομοθετική διαδικασία του προγράμματος εργασιών το οποίο αποφασίζεται σήμερα από την Επιτροπή· ούτως ώστε, όταν έχουμε μια οριστική απόφαση για τον εν λόγω προϋπολογισμό, ευελπιστώ τον Δεκέμβριο, και το ψήφισμα του Κοινοβουλίου για το πρόγραμμα των νομοθετικών εργασιών, τότε και τα δύο αυτά να μπορούν να συνδεθούν, και μπορεί ο Πρόεδρος της Επιτροπής να έρθει στο Κοινοβούλιο τον Φεβρουάριο του 2007 και να μας ανακοινώσει το οριστικό πρόγραμμα εργασιών της Ένωσης. Ειδάλλως, είναι ασαφές για τους πολίτες.
<P>
Συνεπώς, θα κλείσω λέγοντας ότι πρόκειται για έναν προϋπολογισμό ο οποίος από την άποψη των προτεραιοτήτων είναι ένας συνεπής και προοδευτικός προϋπολογισμός· από την άποψη της σχέσης κόστους-ωφέλειας, είναι ένας προϋπολογισμός που μπορεί να χαρακτηριστεί συνεπής και συνετός· και τέλος, ότι συνδέοντας αυτά τα δύο δομικά στοιχεία, θα μπορέσουμε να ευελπιστούμε στην αναθεώρηση η οποία αναμένεται έως το 2008/2009 και να έχουμε μια πολύ σαφή θέση για το Ευρωπαϊκό Κοινοβούλιο προκειμένου να διασφαλίσει ότι όπου χρειαζόμαστε αυξήσεις σε συγκεκριμένες πολιτικές ή την ανάληψη διαφορετικών δράσεων σε θέματα πολιτικής, θα είμαστε καλά προετοιμασμένοι για αυτήν τη συζήτηση.
<P>
(Χειροκρότημα)
<SPEAKER ID="180" NAME="Louis Grech " AFFILIATION="PSE">
εισηγητής. - (MT) " αύξηση του προϋπολογισμού που δόθηκε στα άλλα τμήματα το 2007, σε σύγκριση με αυτή που δόθηκε το 2006, ήταν μόνον οριακή και πολύ μικρότερη από την απαιτούμενη στο προσχέδιο του προϋπολογισμού. " αύξηση που συμφωνήθηκε εκφράζει το ποσοστό του πληθωρισμού και τα ποσά που σχετίζονται με τις ειδικές προτεραιότητες κάθε θεσμικού οργάνου. " Επιτροπή Προϋπολογισμών αποφάσισε να επαναφέρει πάνω από 10 εκατ. ευρώ από τις περικοπές των 29 εκατ. ευρώ περίπου που εφάρμοσε το Συμβούλιο στα άλλα τμήματα, μη συμπεριλαμβανομένων του Κοινοβουλίου και του Συμβουλίου.
<P>
Ο προϋπολογισμός του 2007 βασίστηκε στις κύριες προτεραιότητες των θεσμικών οργάνων, διασφαλίζοντας ταυτόχρονα την απρόσκοπτη επιχειρησιακή και λειτουργική αποτελεσματικότητά τους. Συνολικά, η αύξηση για τα θεσμικά όργανα ανέρχεται στο ποσό των 31 εκατ. ευρώ έναντι των 48 εκατ. ευρώ που ζητήθηκαν.
<P>
Στο πέρασμα των ετών, κύριε Πρόεδρε, τα υπερβολικά περιθώρια έγιναν πλέον κοινό χαρακτηριστικό των προβλέψεων ορισμένων θεσμικών οργάνων. Αυτή η πρακτική, ή μάλλον η κακή πρακτική, οδήγησε σε ένα αδέξιο σύστημα μεταφορών της τελευταίας στιγμής ή στην ακύρωση ορισμένων πιστώσεων. Αυτή η κατάσταση θα είναι δύσκολο να αντιμετωπιστεί όταν, σε λίγα χρόνια, θα αρχίσει να ολοκληρώνεται η διαδικασία απόκτησης ιδιοκτησίας. Σε αυτό το πλαίσιο, εκτιμούμε ότι μια προσέγγιση που βασίζεται στις δραστηριότητες θα ήταν πιο αποτελεσματική. Επιπλέον, η παρουσίαση των προβλέψεων του προϋπολογισμού πρέπει να τυποποιηθεί περισσότερο, τα κίνητρα πρέπει να παρέχουν πιο σαφείς αιτιολογήσεις και οι προβλέψεις πρέπει να γίνουν περισσότερο ακριβείς.
<P>
Όσον αφορά το Κοινοβούλιο, η Επιτροπή Προϋπολογισμών συμφώνησε ότι το τελικό ποσό του προϋπολογισμού του 2007 πρέπει να είναι 0,1397 δισ. ευρώ, δηλαδή ένα περιθώριο 25 εκατ. ευρώ κάτω από το μέγιστο επίπεδο του 20%. Αυτό το επίπεδο αντιστοιχεί στο 19,65% των διοικητικών δαπανών της κατηγορίας 5. Ωστόσο, σε αυτό το πλαίσιο, το Κοινοβούλιο δεν παραιτείται από το παραδοσιακό ποσοστό του 20%. Μάλιστα, η επιτροπή επεκτείνει την υποστήριξή της στην κατανομή αχρησιμοποίητων πόρων για απρόβλεπτες, αλλά αιτιολογημένες, δαπάνες μέσω "διορθωτικών προϋπολογισμών". " δημιουργία μιας αποδοτικής δομής, καθώς και η εφαρμογή αναδιάταξης υπαλλήλων, πρέπει να αποτελέσουν τους βασικούς στόχους του στρατηγικού σχεδιασμού για το οργανόγραμμα 2007. Επιπροσθέτως, η πλήρωση κενών θέσεων λόγω αποχώρησης από την ενεργό δραστηριότητα δεν θα γίνεται δεκτή ως αυτόματη διεργασία.
<P>
Όσον αφορά την υποστήριξη και τις υπηρεσίες για τους βουλευτές, συμφωνούμε με τον Γενικό Γραμματέα ότι οι κύριοι στόχοι σχετικά με την εκστρατεία "Ανεβάζοντας τον πήχυ", επετεύχθησαν εν γένει. Ωστόσο, ακούγονται επανειλημμένως παράπονα για την ανεπάρκεια της πληροφόρησης σχετικά με τις υποστηρικτικές υπηρεσίες που είναι διαθέσιμες για τους βουλευτές του ΕΚ. " διοίκηση πρέπει να καλύψει αυτή την έλλειψη και να τη διορθώσει το αργότερο μέχρι το τέλος του τρέχοντος έτους.
<P>
Κύριε Πρόεδρε, λόγω έλλειψης χρόνου δεν μπορώ να αναφερθώ λεπτομερώς σε όλες τις προτεραιότητες που καλύπτονται στον προϋπολογισμό και στην έκθεσή μου για το 2007. Αυτές οι προτεραιότητες αφορούν τα 48 εκατ. ευρώ που κατανέμονται για τις δαπάνες που σχετίζονται με τη διεύρυνση με την προσχώρηση της Βουλγαρίας και της Ρουμανίας· τον έλεγχο της αποδοτικότητας των μεταφραστικών υπηρεσιών ως προς το κόστος, ειδικά όσον αφορά το μέγεθος των κειμένων· την κατανομή 9,5 εκατ. ευρώ σε συμπληρωματικούς πόρους για τη βελτίωση του προγράμματος επισκεπτών· την απόφαση να διατηρηθούν στο αποθεματικό 6,7 εκατ. ευρώ για τη διαδικτυακή τηλεόραση (Web TV), η τελική απόφαση σχετικά με την οποία θα ληφθεί μετά την παρουσίαση του πρωτοτύπου στην Επιτροπή Προϋπολογισμών· και την ανάγκη για μεγαλύτερο έλεγχο της διαχείρισης της πολυγλωσσίας, για την οποία αποφασίσαμε την εγγραφή 3 εκατ. ευρώ στο αποθεματικό. " κατάχρηση αυτής της υπηρεσίας από ορισμένους, συμπεριλαμβανομένων πολιτικών κομμάτων, πρέπει να επισύρει κυρώσεις. Διατηρήθηκαν στο αποθεματικό 50 εκατ. ευρώ για κτίρια και πρέπει να διασφαλίσουμε την περιοδική ανασκόπηση της πολιτικής κτιρίων.
<P>
Πρέπει να ολοκληρώσω λέγοντας ότι η εφαρμογή του προϋπολογισμού απαιτεί καλύτερη διαχείριση προκειμένου να επιτευχθούν οι στόχοι. Υπάρχει επίσης ανάγκη για ετήσιες εκθέσεις βασισμένες σε πιο λεπτομερείς πληροφορίες σχετικά με το έργο που επιτελείται από τα θεσμικά όργανα. Αυτές οι εκθέσεις πρέπει να χρησιμοποιούνται για την αιτιολόγηση αιτημάτων για πρόσθετους πόρους ώστε να μπορεί το Κοινοβούλιο να λάβει μια πιο ορθολογική απόφαση σχετικά με την κατανομή των πόρων. Έτσι, οι προϋπολογισμοί που χρηματοδοτούνται από τους ευρωπαίους φορολογούμενους θα παρέχουν πραγματική προστιθέμενη αξία στην καθημερινή ζωή τους.
<P>
Τέλος, θα ήθελα να ευχαριστήσω όλους όσοι συνέβαλαν στην εκπόνηση αυτής της έκθεσης. Θέλω ειδικά να ευχαριστήσω τον Γενικό Γραμματέα, ο οποίος υπέβαλε την παραίτησή του. Εμάς θα μας λείψει· το αν εμείς θα του λείψουμε είναι άλλο θέμα.
<SPEAKER ID="181" NAME="Ulla-Maj Wideroos">
Προεδρεύουσα του Συμβουλίου. (FI) Κύριε Πρόεδρε, κυρίες και κύριοι, είναι τιμή για εμένα να παρίσταμαι εδώ στη συζήτηση του Κοινοβουλίου για τον προϋπολογισμό του 2007. Σας βεβαιώνω ότι θα ακούσω με ενδιαφέρον τα θέματα που θα τεθούν κατά τη διάρκεια της συζήτησης και ότι θα τα μεταβιβάσω σε όλους τους συναδέλφους μας.
<P>
" διαδικασία κατάρτισης του προϋπολογισμού είναι μακρά. Εκτιμώ την ειλικρινή ατμόσφαιρα της συζήτησης που επικράτησε καθ' όλη τη διάρκεια του έτους ανάμεσα στα μέλη του Συμβουλίου και στο Κοινοβούλιο. Τελευταία φορά συζητήσαμε το θέμα στον τριμερή διάλογο στις 18 Οκτωβρίου. Είχα την ευκαιρία τότε να εκφράσω κάποιες επιφυλάξεις για το σχέδιο τροπολογιών της Επιτροπής Προϋπολογισμών, επί του οποίου θα ψηφίσει η ολομέλεια την Πέμπτη. Πριν παρουσιάσω ορισμένα σημαντικά θέματα στο Συμβούλιο, θα ήθελα να ασχοληθώ με ορισμένα θέματα ποιότητας, τα οποία είναι σημαντικά για το έργο της Ένωσης εν γένει.
<P>
Πρόθεσή μου τώρα είναι να μιλήσω ανοιχτά και ειλικρινά. Πιστεύω ότι η Επιτροπή Προϋπολογισμών, υπό την ηγεσία των κ. Elles και κ. Grech, εργάστηκε χωρίς προκατάληψη, εστιάζοντας επίσης σε αυτά που μπορούν να επιτευχθούν χρησιμοποιώντας τα χρήματα των πολιτών και των φορολογουμένων μας. Ελπίζω ότι και η Επιτροπή θα συμμετάσχει σε αυτό το έργο.
<P>
" αξιοποίηση των πόρων από τους φόρους της Ένωσης πρέπει να γίνει τακτική διαδικασία. " έννοια της αξιοποίησης των πόρων πρέπει να διέπει όλη τη δημοσιονομική διαδικασία.
<P>
Κατά τη γνώμη μου, η πρώτη ανάγνωση του προϋπολογισμού πρέπει να επικεντρωθεί στα στοιχεία και στους αριθμούς. Δεν πιστεύω ότι οι αρμόδιες για τον προϋπολογισμό αρχές πρέπει να κάνουν πολιτικές δηλώσεις κατά την πρώτη ανάγνωση.
<P>
Είπα στην παρουσίαση του σχεδίου του προϋπολογισμού στο Συμβούλιο στις 5 Σεπτεμβρίου 2006 ότι η δημοσιονομική διαδικασία της ΕΕ απαιτεί καινοτομία. Χωρίς καινοτόμες δημοσιονομικές λύσεις δεν μπορούμε να προωθήσουμε την ανταγωνιστικότητα της Ένωσης ή να καταστήσουμε τη διοίκηση των θεσμικών οργάνων πιο αποδοτική. Οι αρμόδιες για τον προϋπολογισμό αρχές πρέπει να αναλάβουν συγκεκριμένη δράση για να επιτύχουν τους στόχους τους σε αυτόν τον προϋπολογισμό για το 2007.
<P>
Από την πλευρά του Συμβουλίου, η πρόθεση του Κοινοβουλίου να αυξήσει σημαντικά τις πιστώσεις, ενώ δεν υπάρχει εύλογη ανάγκη γι' αυτό, δεν είναι ο σωστός τρόπος για τη δημιουργία γέφυρας ανάμεσα στην ΕΕ και στο ευρύ κοινό. Μια αύξηση αυτής της κλίμακας θα οδηγούσε μόνο σε τεράστιο πλεόνασμα το πρώτο έτος. Ο προϋπολογισμός του 2007 πρέπει να βασίζεται σε ρεαλιστικές και αιτιολογημένες ανάγκες για πιστώσεις.
<P>
" μείωση του προϋπολογισμού της κοινής εξωτερικής πολιτικής και πολιτικής ασφάλειας στο μισό είναι απλώς μη αποδεκτή. Στη διοργανική συμφωνία που ολοκληρώθηκε πριν από πέντε μήνες, το Κοινοβούλιο ενέκρινε ένα μέσο ποσό 250 εκατ. ευρώ ετησίως. Σε αυτό το πλαίσιο, εκτιμώ ότι τα 159 εκατ. ευρώ που υποστήριξε η Επιτροπή και το Συμβούλιο είναι λογικό ποσό. Ως εκ τούτου, θα ήθελα να ρωτήσω πώς μπορεί να αιτιολογηθεί η πρόταση του Κοινοβουλίου για 73 εκατ. ευρώ. Ελπίζω ότι η σύνοδος της ολομέλειας θα ενεργήσει υπεύθυνα όσον αφορά αυτούς τους δύο τομείς.
<P>
Οι αρμόδιες για τον προϋπολογισμό αρχές πρέπει να αναπτύξουν μια διαδικασία για τη χρήση των αποθεμάτων στο εγγύς μέλλον. Οι πιστώσεις δεν πρέπει να προβλέπονται μόνο για λόγους τακτικής. Και εδώ, οι προβλέψεις του δημοσιονομικού κανονισμού πρέπει να τηρούνται κατά γράμμα.
<P>
Όπως όλοι γνωρίζουμε καλά, ο προϋπολογισμός του 2007 είναι ο πρώτος που καλύπτεται από τη νέα διοργανική συμφωνία. Είναι πολύ σημαντικό να γίνουν σεβαστές όλες οι παλιές γνωστές πτυχές του, όπως τα ανώτατα όρια και τα επαρκή περιθώρια, ευθύς εξαρχής. " νέα συμφωνία περιέχει επίσης νέες διατάξεις, για παράδειγμα, σχετικά με τα πιλοτικά έργα και τις προπαρασκευαστικές δράσεις. Θα ήθελα να τονίσω τη σημασία αυτών των διατάξεων, οι οποίες αναφέρουν με σαφήνεια ότι τα πιλοτικά έργα και οι προπαρασκευαστικές δράσεις δεν αποτελούν αποκλειστικό δικαίωμα μίας αρμόδιας για τον προϋπολογισμό αρχής. Τόσο το Κοινοβούλιο όσο και το Συμβούλιο πρέπει επίσης να σεβαστούν αυτή την πτυχή του περιεχομένου της νέας διοργανικής συμφωνίας.
<P>
Ο προϋπολογισμός του 2007 είναι ένα πακέτο. Είναι σημαντικό οι αρμόδιες για τον προϋπολογισμό αρχές να θεσπίσουν το από κοινού συμφωνημένου πακέτο στο πλαίσιο της δημοσιονομικής διαδικασίας. Τα καίρια στοιχεία του συνολικού πακέτου είναι αλληλένδετα.
<P>
Τέλος, θα ήθελα να επιστρέψω στην αναθεώρηση του δημοσιονομικού κανονισμού. Πρόκειται για ένα θέμα για το οποίο το Κοινοβούλιο και η Επιτροπή αγωνιούν και πιέζουν το Συμβούλιο να βιαστεί. Ο Πρόεδρος Borrel έθεσε το θέμα πρόσφατα στις συζητήσεις του με τον πρωθυπουργό Vanhanen στις 17 Οκτωβρίου. Με χαρά μπορώ τώρα να δηλώσω ότι το Συμβούλιο ενέκρινε μια κοινή θέση σχετικά με την αναθεώρηση του δημοσιονομικού κανονισμού στις 19 Οκτωβρίου. Μπορούμε λοιπόν να διεξαγάγουμε διαπραγματεύσεις με το Κοινοβούλιο σχετικά με τον δημοσιονομικό κανονισμό στις 21 Νοεμβρίου. Λυπάμαι που δεν καταφέραμε να τηρήσουμε το χρονοδιάγραμμα το οποίο πρότεινε η Επίτροπος αρμόδια για τον προϋπολογισμό στην επιστολή της τον Ιούνιο. " Επιτροπή ήλπιζε ότι η συνέλευση θα πραγματοποιούνταν την περασμένη εβδομάδα. Πιστεύω, ωστόσο, ότι το χρονοδιάγραμμα στο οποίο αναφέρθηκα θα δώσει σε όλους επαρκή χρόνο για να διατυπώσουν μια συνολική ολοκληρωμένη λύση.
<P>
Ελπίζω ότι αυτά τα σύντομα σχόλιά μου συνέβαλαν κατά τι στην αποσαφήνιση των απόψεων του Συμβουλίου. Ειλικρινά πιστεύω ότι το Κοινοβούλιο και το Συμβούλιο μπορούν να επιτύχουν μια καλή κοινή λύση σχετικά με τον προϋπολογισμό για το 2007 στις συζητήσεις που θα διεξαχθούν τις προσεχείς εβδομάδες.
<SPEAKER ID="182" NAME="Dalia Grybauskaitė" AFFILIATION="μέλος της Επιτροπής" LANGUAGE="EN">
Κύριε Πρόεδρε, θα ήθελα να εκφράσω την εκτίμηση της Επιτροπής για το έργο το οποίο επιτέλεσε η Επιτροπή Προϋπολογισμών και ο εισηγητής της, εξετάζοντας περισσότερες από 1 200 προτάσεις άλλων επιτροπών στη διαδικασία των προετοιμασιών για πρώτη ανάγνωση. Γνωρίζουμε τι σημαίνει αυτό και πώς έγινε. Γενικά, η Επιτροπή είχε θετική αντίδραση στην πρόταση που υποβλήθηκε από το Κοινοβούλιο για την αυριανή ψηφοφορία. Θα ήθελα, ωστόσο, να αναφέρω τρία ευαίσθητα θέματα, τα οποία επιθυμούμε να επιλύσουμε, μαζί με το Κοινοβούλιο, πριν από τη δεύτερη ανάγνωση.
<P>
Το πρώτο θέμα αφορά τα οριζόντια αποθέματα στο 30% των γραμμών του προϋπολογισμού για τα προγράμματα προστιθέμενης αξίας. Ανησυχούμε λίγο για την πρώτη εφαρμογή του προγράμματος - όχι ως πολιτική ιδέα, την οποία στηρίζαμε από την αρχή, αλλά την πρώτη εφαρμογή του στο γενικό ποσό και ορισμένες προϋποθέσεις που την συνοδεύουν. Ωστόσο, η Επιτροπή και η γραμματεία της προτίθενται να προσέλθουν στα μέσα Νοεμβρίου για τις ακροάσεις, στις οποίες μας έχει καλέσει το Κοινοβούλιο, να εξηγήσουμε όσα μπορούμε, να δώσουμε τη δυνατότητα στο Κοινοβούλιο να προβεί σε αυξήσεις όσο του είναι δυνατόν πριν από τη δεύτερη ανάγνωση.
<P>
Το δεύτερο στοιχείο αφορά τους οργανισμούς, ειδικά τρεις νέους. Υποτίθεται ότι θα υλοποιηθούν το 2007. " Επιτροπή Προϋπολογισμών εξάλειψε προετοιμασίες για αυτούς τους οργανισμούς. Πληροφορούμαστε ότι αφορά το στοιχείο 47 της νέας διοργανικής συμφωνίας μας. " σχέση μεταξύ δύο αρμόδιων για τον προϋπολογισμό αρχών πρέπει να αποσαφηνιστεί και να καθοριστούν οι νέες διαδικασίες - αυτός είναι ο λόγος για τον οποίον στο εγγύς μέλλον θα ζητούμε τεχνικές συνεδριάσεις μεταξύ των τριών θεσμικών οργάνων για την αποσαφήνιση της κατάστασης, προκειμένου να δοθεί η δυνατότητα σε αυτούς τους τρεις οργανισμούς να υλοποιηθούν από τον Ιανουάριο του 2007.
<P>
Το τρίτο στοιχείο είναι ένα απόθεμα 50 εκατ. ευρώ για τους μισθούς του προσωπικού της Επιτροπής στην κατηγορία 5. Θα θέλαμε να ευχαριστήσουμε το Κοινοβούλιο που αποκατέστησε τις περικοπές που πραγματοποιήθηκαν από το Συμβούλιο, αλλά τα αποθέματα εξακολουθούν να μας ανησυχούν επειδή οι προϋποθέσεις είναι γενικές και πολυάριθμες. Όπως είπα όμως στην αρχή, θα αγωνιστούμε να καταστήσουμε διαθέσιμες όσο το δυνατόν περισσότερες πληροφορίες πριν από τις 15 Νοεμβρίου και πριν από την οριστική συνδιαλλαγή και με τα δύο σκέλη της αρχής επί του προϋπολογισμού, ούτως ώστε να μπορέσουμε να αυξήσουμε όσο μπορούμε. Εάν ένα απόθεμα δεν αυξηθεί τουλάχιστον εν μέρει από την 1η Ιανουαρίου, δεν μπορούμε να ξεκινήσουμε επ' ουδενί προσλήψεις, ούτε από τα νέα κράτη μέλη ούτε για την αντικατάσταση του συνταξιοδοτημένου προσωπικού.
<P>
Γενικά είμαστε αισιόδοξοι. Είμαστε έτοιμοι να συνεργαστούμε στενά με το Κοινοβούλιο για την κατάργηση και την εκπλήρωση όλων των προϋποθέσεων σε πρώτη ανάγνωση ως πρόταση για εμάς. Ελπίζουμε ότι θα μπορέσουμε να καταλήξουμε σε συμφωνία που θα είναι καλή και για τα τρία θεσμικά όργανα και αποδεκτή.
<SPEAKER ID="183" NAME="István Szent-Iványi " LANGUAGE="HU">
Το κεφάλαιο των εξωτερικών υποθέσεων ήταν ίσως ο μεγαλύτερος χαμένος στον επταετή προϋπολογισμό, γεγονός που θέτει αμέσως το ερώτημα αν η Ευρωπαϊκή Ένωση θα είναι ικανή να εκπληρώσει τον ρόλο της ως παγκόσμιος εταίρος. Είναι ιδιαίτερα ατυχές το γεγονός ότι στην ετήσια δημοσιονομική διαδικασία, το Συμβούλιο προχώρησε σε ακόμα πιο σημαντικές περικοπές στον προϋπολογισμό των εξωτερικών υποθέσεών του. Για τον λόγο αυτόν, η Επιτροπή Εξωτερικών Υποθέσεων αποφάσισε να επιστρέψει στο προσχέδιο του προϋπολογισμού για διάφορα σημεία και συνεπώς να κατανείμει τα αρχικά ποσά.
<P>
Καθορίσαμε τις προτεραιότητες των εξωτερικών υποθέσεων του Ευρωπαϊκού Κοινοβουλίου, καθώς θεωρήσαμε απαραίτητο να αφιερώσουμε περισσότερους πόρους στις υποψήφιες χώρες, να δαπανήσουμε περισσότερα για τις χώρες στην ανατολική πλευρά της ευρωπαϊκής πολιτικής γειτονίας μας και να παράσχουμε περισσότερη ανθρωπιστική βοήθεια στην Παλαιστίνη.
<P>
" Επιτροπή Προϋπολογισμών δεν συμφώνησε με όλες τις προτάσεις μας και γι' αυτό υποβάλλουμε εκ νέου αυτές τις προτάσεις εξ ονόματος της Επιτροπής Εξωτερικών Υποθέσεων. Υπέρ μιας υπεύθυνης και συνεπούς εξωτερικής πολιτικής, απευθύνουμε έκκληση προς εσάς να δεχθείτε την πρότασης της Επιτροπής Εξωτερικών Υποθέσεων.
<SPEAKER ID="185" NAME="Jürgen Schröder " AFFILIATION="PPE-DE">
συντάκτης της γνωμοδότησης της Επιτροπής Ανάπτυξης. - (DE) Κύριε Πρόεδρε, επιτρέψτε μου να αρχίσω εκφράζοντας τα συγχαρητήριά μου προς τον συνάδελφο κ. Elles για τους στρατηγικούς συλλογισμούς του, ιδίως αναφορικά με την Κίνα και την Ινδία. Αυτό είναι κάτι καινούργιο και πρέπει να το πάρουμε πολύ σοβαρά.
<P>
Στην Επιτροπή Ανάπτυξης καταφέραμε να εγγραφούν ξανά οι πόροι του προσχεδίου του προϋπολογισμού, να διατηρήσουμε τη διαφάνεια του προϋπολογισμού και να εκπονήσουμε μια έκθεση που είναι ήδη εναρμονισμένη με την έκθεση του κ. Mitchell για τα μέσα αναπτυξιακής συνεργασίας, παρόλ' αυτά όμως υπέβαλα στην Ολομέλεια δύο τροπολογίες που δεν είχαν ωστόσο εγκριθεί στην Επιτροπή Προϋπολογισμών.
<P>
Πρόκειται για την τροπολογία 250 που είχε ως στόχο τη θέσπιση ενός πιλοτικού προγράμματος για τις μικρές και μεσαίες επιχειρήσεις των αναπτυσσομένων χωρών, θα ήθελα δε να υπενθυμίσω στο Σώμα πως οι ΜΜΕ ήταν αντικείμενο μιας έκθεσης που εγκρίναμε νωρίτερα αυτόν τον χρόνο. Αν θέλουμε να βοηθήσουμε στη δημιουργία ενός τομέα αυτοαπασχολουμένων και μικρών επιχειρήσεων στις αναπτυσσόμενες χώρες, πρέπει να ενισχύσουμε τον ρόλο των ΜΜΕ. Θα ήταν πραγματικά δυσάρεστο να μην καταφέρουμε να θεσπίσουμε ένα πιλοτικό πρόγραμμα που θα έδινε έμφαση στο αίτημά μας για ισχυρότερες ΜΜΕ στις αναπτυσσόμενες χώρες.
<P>
" δεύτερη τροπολογία που ανέφερα είναι η τροπολογία 253, που σχετίζεται με την ανταλλαγή με άλλα κοινοβούλια. Αναφέρεται στον προϋπολογισμό του Σώματος και στη δυνατότητα διατήρησης δεσμών με άλλα κοινοβούλια όπως το παναφρικανικό κοινοβούλιο ή το κοινοβούλιο του Αφγανιστάν, που θα έδινε στο Σώμα τη δυνατότητα να ασκήσει μια πραγματικά θετική επιρροή στη διαδικασία εκδημοκρατισμού σε ολόκληρο τον κόσμο και για τον λόγο αυτόν σας συνιστώ να εγκρίνετε την Πέμπτη και αυτήν την τροπολογία.
<SPEAKER ID="186" NAME="Ona Juknevičien" AFFILIATION="ALDE">
συντάκτρια της γνωμοδότησης της Επιτροπής Απασχόλησης και Κοινωνικών Υποθέσεων. - (LT) Ο προϋπολογισμός είναι απαραίτητος για την υλοποίηση έργων που είναι σημαντικά και ωφέλιμα για την Κοινότητα και τους πολίτες της. Ένα έργο αυτού του είδους είναι το Ταμείο Προσαρμογής στην Παγκοσμιοποίηση, κόστους 500 εκατ. ευρώ.
<P>
Πρότεινα την εγγραφή των πόρων στο αποθεματικό του προϋπολογισμού της Επιτροπής Απασχόλησης και Κοινωνικών Υποθέσεων για το προσεχές έτος. Θα ψηφίσουμε επί αυτού του θέματος τον Δεκέμβριο. Ωστόσο, κυρίες και κύριοι, θα ήθελα για άλλη μια φορά να επιστήσω την προσοχή σας, και ειδικά την προσοχή της Επιτροπής, στους κανόνες που θεσπίστηκαν για τη χρήση των πόρων. Το ερώτημα είναι αν τα χρήματα θα καταλήξουν πραγματικά σε ένα άνεργο άτομο. Τα χρήματα δεν πρέπει να διατεθούν με λάθος τρόπο όπως συνέβαινε συχνά με την ενίσχυση από δωρητές σε επιχειρήσεις που βρίσκονταν σε διαδικασία αναδιάρθρωσης.
<P>
Προβλέπω σημαντικό κίνδυνο κατάχρησης των πόρων της Επιτροπής. Εμείς, τα μέλη της Επιτροπής Οικονομικών και Νομισματικών Θεμάτων, ψηφίσαμε ακριβώς κατά του στοιχείου αυτού. Δεν μπορούμε να δεχθούμε τους κανόνες αν δεν τροποποιηθούν ουσιαστικά. Ως εκ τούτου, σας ζητώ να πάρετε θέση και να απαιτήσετε να διασφαλίσει η Επιτροπή τη διαφανή και αποτελεσματική χρήση των πόρων.
<SPEAKER ID="187" NAME="Jutta Haug " AFFILIATION="PSE">
συντάκτρια της γνωμοδότησης της Επιτροπής Περιβάλλοντος, Δημόσιας Υγείας και Ασφάλειας των Τροφίμων. - (DE) Κύριε Πρόεδρε, κυρία Επίτροπε, κυρίες και κύριοι, έχουμε σχεδόν φθάσει στην έναρξη του πρώτου οικονομικού έτους της δημοσιονομικής προοπτικής που διαπραγματευθήκαμε τον Απρίλιο και εγκρίναμε τον Μάιο. Το στενό δημοσιονομικό πλαίσιο μάς προξενεί μια σειρά προβλημάτων όσον αφορά την επίτευξη των πολιτικών μας στόχων.
<P>
" Επιτροπή έδειξε μεγάλη προσοχή κατά την εκπόνηση του προσχεδίου προϋπολογισμού για το 2007, το δε Συμβούλιο -όπως πάντα, χωρίς να ενοχλείται από όσα λένε οι ειδικοί- προέβη σε περαιτέρω περικοπές. " Επιτροπή Περιβάλλοντος προσπάθησε να περισώσει ό,τι ήταν δυνατόν επαναφέροντας τα μεγέθη του προσχεδίου προϋπολογισμού και κάνοντας με υπευθυνότητα αυξήσεις σε ορισμένες γραμμές.
<P>
" Επιτροπή Προϋπολογισμών υιοθέτησε όλες τις τροπολογίες της Επιτροπής Περιβάλλοντος και ευχαριστώ θερμά τους συναδέλφους μου στην επιτροπή γι' αυτό. Ωστόσο, δεν μπορούμε να θεωρήσουμε τη γενική κατάσταση ικανοποιητική, αφού το οικονομικό έτος 2007 θα μας φέρει αντιμέτωπους με προβλήματα που παραμένουν ανοιχτά στο LIFE+ και στο πρόγραμμα δράσης για την υγεία.
<P>
Ο μόνος τομέας που μας δίνει ελπίδες για το μέλλον επειδή η ανάπτυξη και η χρηματοδότηση είναι σωστή, είναι οι οργανισμοί, και μάλιστα όχι μόνο αυτοί για τους οποίους είναι υπεύθυνη ως ειδική επιτροπή η Επιτροπή Περιβάλλοντος, αλλά όλοι. " συνεργασία με τους οργανισμούς βελτιώθηκε σημαντικά τα τελευταία δύο χρόνια, θα έχουμε μάλιστα μέχρι το τέλος του χρόνου τα σχέδια για το προσωπικό και την ανάπτυξή του. Έχω θετική άποψη για όλους τους οργανισμούς.
<P>
Πρέπει, ωστόσο, να πούμε ότι υπάρχουν ακόμα δυσκολίες με τους νέους οργανισμούς -το ινστιτούτο για την ισότητα των φύλων, τον οργανισμό για τα ανθρώπινα δικαιώματα και τον οργανισμό για τα χημικά- που αντίθετα με όσα μόλις είπε η Επίτροπος, δεν είναι μόνο τεχνικής φύσεως, αφού δεν υπάρχει ακόμα νομική βάση για κανέναν από αυτούς. Εμείς εδώ στο Σώμα περιμένουμε ακόμα την έναρξη διαπραγματεύσεων με το Συμβούλιο βάσει του άρθρου 47 της διοργανικής συμφωνίας σχετικά με το ερώτημα από πού θα χρηματοδοτηθούν οι τρεις νέοι οργανισμοί. Ίσως η Προεδρία του Συμβουλίου να έχει την καλοσύνη να επιταχύνει λίγο τη διαδικασία.
<SPEAKER ID="188" NAME="Neena Gill " AFFILIATION="PSE">
συντάκτρια της γνωμοδότησης της Επιτροπής Βιομηχανίας, Έρευνας και Ενέργειας. - (EN) Κύριε Πρόεδρε, θα ήθελα να θίξω τρία θέματα. Πρώτον, θα ήθελα να ευχαριστήσω τον εισηγητή για την αύξηση των πιστώσεων πληρωμών για προγράμματα προτεραιότητας που συνδέονται με την ατζέντα της Λισαβόνας, όπως το Πρόγραμμα Ανταγωνιστικότητας και Καινοτομίας και το έβδομο Πρόγραμμα Πλαίσιο για την Έρευνα. Πρόκειται για καίριες πρωτοβουλίες που δεν επιτελούν μόνον έργο για τους πολύτιμους και υψηλής εξειδίκευσης επιστήμονες της Ευρώπης, αλλά προετοιμάζουν επίσης την ΕΕ να αντιμετωπίσει τις μελλοντικές προκλήσεις ως παγκόσμιος ηγέτης. Δεν θα πρέπει να παραβλέπουμε τον σημαντικό και θετικό αντίκτυπο που επιφέρουν στις περιοχές μας και τους πληθυσμούς τους.
<P>
Δεύτερον, επιδοκιμάζω αυτήν την έκθεση για την ανησυχία την οποία εκφράζει για το πρόγραμμα Galileo, το οποίο υποχρηματοδοτήθηκε στο σχέδιο γενικού προϋπολογισμού για το 2007. Αυτό το ευρωπαϊκό πρόγραμμα βιτρίνα αποτελεί σημαντική τεχνολογική, οικονομική και πολιτική πρόκληση και πρέπει να είμαστε πραγματικά βέβαιοι για αυτό. Δεν καταλαβαίνω για ποιον λόγο προτιθέμεθα να περικόψουμε τη χρηματοδότηση σε αυτόν τον τομέα. Θα ήταν ντροπή για την ΕΕ εάν αυτό το πρόγραμμα καθυστερούσε ή αποτύγχανε λόγω έλλειψης οικονομικής στήριξης.
<P>
Τρίτον, δεδομένου ότι αρκετοί τομείς, όπως αυτοί που μόλις ανέφερα, απαιτούν αυξημένη χρηματοδότηση, δεν κατανοώ τον λόγο για τον οποίον, όταν η Επιτροπή Βιομηχανίας Έρευνας και Ενέργειας ζητεί μικρότερο προϋπολογισμό, αυτό δεν επιτυγχάνεται από το Πρόγραμμα Ασφάλειας και Διαστημικής Έρευνας, στο οποίο θα έπρεπε να μειώσουμε τις πληρωμές και όχι να τις αυξήσουμε.
<P>
Στρεφόμενη σε γενικότερα θέματα που δεν εμπίπτουν στην αρμοδιότητα της Επιτροπής Βιομηχανίας Έρευνας και Ενέργειας, όσον αφορά τα διαρθρωτικά ταμεία στηρίζω την έκκληση στην παρούσα έκθεση για αύξηση των πληρωμών. Αυτός είναι ο μόνος τομέας στον οποίο οι απλοί πολίτες βλέπουν τη διαφορά που έχουν οι ευρωπαϊκές πολιτικές στην καθημερινή τους ζωή. " δική μου περιφέρεια, τα West Midlands, είναι ένα παράδειγμα. Τα ευρωπαϊκά κονδύλια έχουν δράσει ως καταλύτης στην επανεργοποίηση του δυναμικού και της ανάπτυξης των τοπικών κοινοτήτων.
<P>
Όσον αφορά τις εξωτερικές υποθέσεις, η Ασία είναι μία από τις μεγαλύτερες και πολυπληθέστερες περιοχές στον κόσμο. Περιλαμβάνει το 60% του παγκόσμιου πληθυσμού. Συνεπώς, με εκπλήσσει το γεγονός ότι η Επιτροπή έχει περικόψει τη χρηματοδότηση. Τα περυσινά χρήματα για την καταστροφή του τσουνάμι αποσπάσθηκαν από άλλα ασιατικά προγράμματα χωρίς καμία αύξηση και φέτος, επειδή η χρηματοδότηση για το τσουνάμι έχει μειωθεί, η Επιτροπή περιέκοψε και πάλι τη χρηματοδότηση. Έχει ξεχάσει η Επιτροπή ότι τα ασιατικά προγράμματα που έχουν θυσιαστεί χρειάζονται απεγνωσμένα τα χρήματα, όπου η ΕΕ έχει δεσμευτεί να εκπληρώσει τους αναπτυξιακούς στόχους της Χιλιετίας; Ζητώ από την Επιτροπή να το δικαιολογήσει αυτό.
<P>
Χαιρετίζω την έκκληση της παρούσας έκθεσης για διαφάνεια στην κατανομή της χρηματοδότησης για πληροφόρηση και επικοινωνία. Χρειαζόμαστε πλήρη διαφάνεια, ούτως ώστε τα χρήματα των ευρωπαίων φορολογούμενων που δαπανώνται σε ευρωπαϊκές πολιτικές να είναι απολύτως ανιχνεύσιμα και να δημοσιεύονται στο Διαδίκτυο. Τότε μπορούμε να δούμε ακριβώς πόσα χρήματα πηγαίνουν σε ποιον. Αυτό ισχύει εξίσου για τους βουλευτές του παρόντος Σώματος και ειδικά για τη γεωργία.
<P>
Τέλος, θα ήθελα να συγχαρώ και τους δύο εισηγητές, τον κ. Elles και τον κ. Grech, για την εκπόνηση εξαιρετικών εκθέσεων. Τους ευχαριστώ για τη σκληρή δουλειά τους.
<SPEAKER ID="189" NAME="Bill Newton Dunn " AFFILIATION="ALDE">
συντάκτης της γνωμοδότησης της Επιτροπής Εσωτερικής Αγοράς και Προστασίας των Καταναλωτών. - (EN) Κύριε Πρόεδρε: ένα λεπτό, δύο θέματα. " Επιτροπή Εσωτερικής Αγοράς και Προστασίας των Καταναλωτών έχει πολύ απλά ψηφίσει υπέρ της διατήρησης της προταθείσας δαπάνης της Επιτροπής για την προστασία του καταναλωτή, και όχι υπέρ των υψηλών περικοπών που έχουν προταθεί από το Συμβούλιο. Συνεπώς, ψηφίζουμε υπέρ του κατεστημένου όπως προτείνεται από την Επιτροπή.
<P>
Δεύτερον, θα ήθελα να αναφέρω τον προϋπολογισμό του Κοινοβουλίου για την επικοινωνία με τους πολίτες μας. Κάθε χρόνο δίνεται η δυνατότητα στους αμερικανούς γερουσιαστές να στείλουν τέσσερις τετρασέλιδες εφημερίδες στον καθένα από τους ψηφοφόρους τους προκειμένου να τους ενημερώσουν για τα λαμπρά επιτεύγματά τους. Προτείνω μια τροπολογία που θα επιτρέψει στον καθένα από εμάς να στέλνει μια δωρεάν τετρασέλιδη εφημερίδα στον καθένα από τους ψηφοφόρους μας κάθε χρόνο προκειμένου να τους ενημερώνουμε για αυτά που κάνουμε. Ελπίζω οι συνάδελφοι να στηρίξουν την τροπολογία, η οποία θα βοηθήσει στην κάλυψη του επικοινωνιακού ελλείμματος. Έχουμε ορισμένους ψηφοφόρους εδώ στο θεωρείο των επισκεπτών, αλλά υπάρχουν εκατομμύρια εκεί έξω που δεν γνωρίζουν τι κάνουμε και πρέπει να επικοινωνήσουμε μαζί τους.
<SPEAKER ID="190" NAME="Anne E. Jensen " AFFILIATION="ALDE">
συντάκτρια της γνωμοδότησης της Επιτροπής Μεταφορών και Τουρισμού. - (DA) Κύριε Πρόεδρε, κυρία Επίτροπε, κυρία Προεδρεύουσα του Συμβουλίου, στις δημοσιονομικές προοπτικές, το ποσό για τα διευρωπαϊκά δίκτυα -τα 30 σχέδια μεταφορών πρώτης προτεραιότητας- μειώθηκε στο ένα τρίτο του ποσού που θεώρησε απαραίτητο αρχικώς η Επιτροπή. Ακόμα δεν διαθέτουμε τη νομική βάση για την επιθυμητή χρηματοδότηση. Ούτε γνωρίζουμε πώς θα κατανεμηθεί το μειωμένο ποσό τα προσεχή έτη. Κατά συνέπεια, επιλέξαμε να εγγράψουμε το σύνολο του ποσού για το 2007 -σχεδόν 800 εκατ. ευρώ- στα αποθεματικά μέχρι να αποσαφηνιστούν όλα τα πάντα. Δεν μπορούμε, φυσικά, να χρησιμοποιήσουμε τον προϋπολογισμό του πρώτου έτους χωρίς να έχουμε μια σαφή εικόνα για το τι θα συμβεί τα προσεχή έτη. Δεν χτίζει κανείς μισή γέφυρα. Είτε το κάνει είτε όχι.
<P>
Στην περίπτωση των τριών οργανισμών για την ασφάλεια της ναυσιπλοΐας, των αερομεταφορών και των σιδηροδρόμων, θέλουμε την επαναφορά των ποσών της Επιτροπής στον προϋπολογισμό. Πρόκειται για νέους οργανισμούς σε διαδικασία συγκρότησης και χρειάζονται χώρο προκειμένου να εργαστούν.
<P>
Τέλος, αλλά όχι ήσσονος σημασίας, θα ήθελα να επιστήσω την προσοχή στο πιλοτικό σχέδιο για ασφαλείς λωρίδες στάσης στους ευρωπαϊκούς αυτοκινητοδρόμους. Με την εφαρμογή πιο αυστηρών κανόνων που διέπουν τις περιόδους ανάπαυσης και οδήγησης των οδηγών, είναι σημαντικό να έχουν οι ευρωπαίοι οδηγοί κατάλληλες και ασφαλείς συνθήκες ανάπαυσης.
<SPEAKER ID="191" NAME="Marian Harkin " AFFILIATION="ALDE">
συντάκτρια της γνωμοδότησης της Επιτροπής Περιφερειακής Ανάπτυξης. - (EN) Κύριε Πρόεδρε, θα ήθελα να πω "μπράβο" στον εισηγητή: επέδειξε ασφαλώς σταθερότητα. Σε συνολικό επίπεδο, οι πληρωμές στον προϋπολογισμό του 2007 πρέπει να προσεγγίσουν το 1,04% του ΑΕΕ της ΕΕ, προκειμένου να παραδώσουμε αποτελεσματικά προγράμματα στους πολίτες μας. Είναι επίσης ζωτικής σημασίας να υιοθετήσουμε μια ποιοτική προσέγγιση σχέσης κόστους-ωφέλειας με τους πόρους που διαθέτουμε. Κάποιος έκανε το σχόλιο ότι το Συμβούλιο πληρώνει. Στην πραγματικότητα, δεν πληρώνει. Οι πολίτες πληρώνουν. Χειριζόμαστε τα χρήματα των φορολογουμένων· έχουν εμπιστευθεί τα χρήματά τους σε εμάς και δικαίως αναμένουν να δουν θετικά αποτελέσματα εντός του πλαισίου της συνολικής σχέσης κόστους-ωφέλειας.
<P>
Ως εισηγήτρια της Επιτροπής Περιφερειακής Ανάπτυξης, προτείνω σθεναρά να αποκατασταθούν οι πιστώσεις στο προσχέδιο προϋπολογισμού και η συνοχή να θεωρείται μία από τις προτεραιότητες πολιτικής της ΕΕ.
<P>
Τέλος, καλώ την Επιτροπή να αποσαφηνίσει τη νομική βάση του ειρηνευτικού προγράμματος και να δώσει τη δυνατότητα διάθεσης των πόρων στο Διεθνές Ταμείο για την Ιρλανδία. Ως ιρλανδή βουλευτής του ΕΚ, χαίρομαι που έχω την ευκαιρία να ευχαριστήσω την ΕΕ για τη συνεχή στήριξή της στην ειρήνη και τη χρηματοδότηση του Διεθνούς Ταμείου για την Ιρλανδία. Πολύ περισσότερα από 1 δισ. ευρώ έχουν δοθεί για την προώθηση της οικοδόμησης της ειρήνης, της κατανόησης και της ανοχής. Έχετε στηρίξει κοινότητες και έχετε δείξει πίστη σε απλούς ανθρώπους στις παραμεθόριες περιοχές της Ιρλανδίας. Έχετε διαδραματίσει τον ρόλο σας και αυτό μπορεί να σας αναγνωριστεί.
<SPEAKER ID="192" NAME="Marc Tarabella " AFFILIATION="PSE">
συντάκτης της γνωμοδότησης της Επιτροπής Γεωργίας και Ανάπτυξης της Υπαίθρου. - (FR) Κύριε Πρόεδρε, κύριε Elles, κυρίες και κύριοι, με λίγες εξαιρέσεις, όλες οι τροπολογίες της Επιτροπής Γεωργίας και Ανάπτυξης της Υπαίθρου έχουν γίνει δεκτές από την Επιτροπή Προϋπολογισμών.
<P>
Καταρχάς, είμαι ευτυχής για το γεγονός ότι εγκρίθηκαν οι τροπολογίες που αφορούν την αποκατάσταση του προκαταρκτικού σχεδίου προϋπολογισμού, και είμαι ακόμη πιο ευτυχής για το γεγονός ότι έχουν εγκριθεί οι τροπολογίες που αφορούν την αύξηση της ενίσχυσης προς τα φτωχότερα άτομα: επισιτιστική βοήθεια, επιστροφές για το γάλα, δωρεάν διανομή φρούτων και λαχανικών, δραστηριότητες προώθησης, διανομή γάλακτος σε μαθητές του σχολείου και ενίσχυση της μελισσοκομίας. Θα προτιμούσαμε να είχαν ληφθεί περισσότερο υπόψη οι επιδοτήσεις για τις γαλακτοπαραγωγές αγελάδες -ζωτικής σημασίας σε μειονεκτούσες περιοχές- ενισχύσεις για ενεργειακές καλλιέργειες και πιλοτικά προγράμματα για την ενεργειακή απόδοση. Θα μας επιτρέψετε στην Ολομέλεια να καταθέσουμε εκ νέου τροπολογίες προς αυτή την κατεύθυνση.
<P>
Συνολικά, θεωρούμε ότι η Επιτροπή Προϋπολογισμών έδειξε ιδιαίτερη προσοχή, πέραν των προσδοκιών μας, στις τροπολογίες που προτείναμε, και θέλουμε να σας ευχαριστήσουμε, κύριε Πρόεδρε, κύριε Elles, κυρίες και κύριοι, για το εποικοδομητικό πνεύμα που χαρακτήριζε τις αποφάσεις σας.
<SPEAKER ID="193" NAME="Rosa Miguélez Ramos " AFFILIATION="PSE">
συντάκτρια της γνωμοδότησης της Επιτροπής Αλιείας. - (ES) Κύριε Πρόεδρε, η επιτροπή μας διατύπωσε ορισμένες παρατηρήσεις σχετικά με τις περικοπές που εισάγονται από το Συμβούλιο σε σχέση με τις προτάσεις της Ευρωπαϊκής Επιτροπής.
<P>
" πιο σημαντική από αυτές τις περικοπές είναι η μείωση των 10 εκατ. ευρώ του αποθεματικού στις διεθνείς συμφωνίες, τα οποία αφαιρούνται -εξαφανίζονται- τόσο για τις αναλήψεις υποχρεώσεων όσο και για τις πληρωμές. " Επιτροπή Αλιείας πιστεύει ότι αυτό θα μπορούσε ακόμη και να δημιουργήσει προβλήματα στις νομικές υποχρεώσεις της Ένωσης σε αυτόν τον τομέα και επομένως ζητάμε να αποκατασταθούν τα αρχικά ποσά.
<P>
Οι άλλες περικοπές του Συμβουλίου αφορούν τις πληρωμές του Ευρωπαϊκού Ταμείου Αλιείας: 23 εκατ. ευρώ για τις περιφέρειες σύγκλισης και 7 εκατ. για εκείνες που δεν συμπεριλαμβάνονται σε αυτή την κατηγορία. " Επιτροπή Αλιείας πιστεύει ότι αυτές οι περικοπές θα καθιστούσαν αδύνατη την πληρωμή της προκαταβολής 7%, όπως ορίζεται στον κανονισμό του Ταμείου.
<P>
Κυρίες και κύριοι, οι συνολικές πιστώσεις για την αλιεία είναι ήδη αρκετά περιορισμένες και επομένως θεωρούμε αυτές τις περικοπές απαράδεκτες. Εκτός από το ότι είναι αυθαίρετες και αδικαιολόγητες, στέλνουν ένα πολύ αρνητικό μήνυμα σε μια κρίσιμη στιγμή για τον τομέα και εμείς στην Επιτροπή Αλιείας ζητάμε συνεπώς να αποκατασταθούν τα ποσά που προτείνονται από την Επιτροπή στο προσχέδιο του προϋπολογισμού.
<SPEAKER ID="194" NAME="Helga Trüpel " AFFILIATION="Verts/ALE">
συντάκτρια της γνωμοδότησης της Επιτροπής Πολιτισμού και Παιδείας. - (DE) Κύριε Πρόεδρε, κυρίες και κύριοι, συμφωνώ καταρχήν με την προσέγγιση της αξιοποίησης των πόρων, γιατί πρόκειται για την αποτελεσματική και φειδωλή χρησιμοποίηση πόρων. Από την άλλη πλευρά όμως -και εδώ είναι που διαφέρουν οι στόχοι μας- η Ευρώπη χρειάζεται χρήματα για να καταφέρουμε να εμπνεύσουμε ενθουσιασμό στους ανθρώπους και να προωθήσουμε το ευρωπαϊκό σχέδιο, και αυτό είναι που θέλουμε να κάνουμε. Χωρίς την κατάλληλη χρηματοδότηση όμως κάτι τέτοιο είναι αδύνατο.
<P>
Υπενθυμίζω στο Σώμα τις συζητήσεις που κάναμε σήμερα το πρωί για το πολιτιστικό πρόγραμμα και την πολιτική για τον πολιτισμό και αυτές που θα κάνουμε απόψε για τη διά βίου μάθηση, για την πολιτική για τους νέους κατά τα επόμενα χρόνια και για την "Ευρώπη των Πολιτών". Σήμερα το πρωί εκφράστηκαν παράπονα, και θα εκφραστούν και σήμερα το βράδυ, για το ότι δεν δαπανούμε αρκετά χρήματα για τον τομέα αυτόν, ο οποίος πραγματικά έχει επιρροή στους ανθρώπους, στους πολίτες της Ευρώπης, και δημιουργεί έναν σύνδεσμο ανάμεσα σε αυτούς και στην Ευρώπη.
<P>
Μοιραζόμαστε το μεγάλο πρόβλημα του πώς θα επιτύχουμε όχι μόνο να αποδεχτούν οι πολίτες την Ευρώπη, αλλά και να αποκτήσουν ενθουσιασμό για το θέμα αυτό. Έτσι, αντί να κάνουμε περικοπές σε αυτά τα προγράμματα, θα έπρεπε να επενδύουμε περισσότερα στο μέλλον της Ευρώπης. Αυτός είναι και ο λόγος που η Επιτροπή Πολιτισμού και Παιδείας έδειξε μεγάλη συνέπεια απορρίπτοντας τις περικοπές που το Συμβούλιο ήθελε να κάνει στα προγράμματα αυτά.
<SPEAKER ID="195" NAME="Gérard Deprez " AFFILIATION="ALDE">
συντάκτης της γνωμοδότησης της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων. - (FR) Κύριε Πρόεδρε, κυρία Wideroos, κυρία Grybauskaitė, κυρίες και κύριοι, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, θέλω καταρχάς να πω ένα πανάξιο ευχαριστώ στον γενικό εισηγητή, τον συνάδελφο και φίλο μας κ. Elles, καθώς και στην Επιτροπή Προϋπολογισμών στο σύνολό της, για τον τρόπο με τον οποίο έλαβε υπόψη τις προτεραιότητες της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων.
<P>
Μεταξύ αυτών των προτεραιοτήτων, υπάρχουν δύο για τις οποίες προφανώς άξιζε να καταβληθεί ιδιαίτερη προσπάθεια όσον αφορά τον προϋπολογισμό. " πρώτη προτεραιότητα ήταν ο καλύτερος έλεγχος των εξωτερικών συνόρων της ΕΕ, τα οποία τώρα υπόκεινται σε μόνιμες και σημαντικές μεταναστευτικές πιέσεις, με το σύνολο των νοτίων συνόρων να βρίσκεται υπό ιδιαίτερη πίεση. Οιοσδήποτε χρειάζεται να πειστεί γι' αυτή την ανάγκη δεν έχει παρά να βλέπει καθημερινά τηλεόραση και να διαβάζει εφημερίδες. Επ' αυτού, είναι ουσιώδες να ενισχυθούν οι επιχειρησιακοί πόροι του Οργανισμού Διαχείρισης Εξωτερικών Συνόρων, τον οποίο ιδρύσαμε με σκοπό τον έλεγχο των εξωτερικών συνόρων. Ευτυχώς, οι πόροι του οργανισμού όντως ενισχύθηκαν, με τη στήριξη, κυρίως, του γενικού εισηγητή και των ισπανών συναδέλφων μας οι οποίοι μας βοήθησαν να διορθώσουμε -δεν γνωρίζω, κυρία Wideroos, κατά πόσον πρέπει να χρησιμοποιήσω τη λέξη "ανοησία" ή "ασυναρτησία"· θα επιλέξω τη λέξη "ανοησία" την ανοησία του Συμβουλίου, το οποίο είχε μειώσει τους πόρους του Οργανισμού Διαχείρισης Εξωτερικών Συνόρων παρά τις επικρατούσες συνθήκες.
<P>
Είχαμε μια δεύτερη προτεραιότητα, την οποία και αυτή επίσης αναγνώρισε το Κοινοβούλιο και με ενθουσιασμό υποστήριξαν οι Ευρωπαίοι, αν πρέπει να πιστέψουμε όλες τις διαθέσιμες δημοσκοπήσεις: συνίστατο στην αύξηση των πόρων που διατίθενται για την καταπολέμηση της τρομοκρατίας και του οργανωμένου εγκλήματος, τα οποία, όπως καλώς γνωρίζετε, αγνοούν τα εσωτερικά σύνορα της ΕΕ. Επ' αυτού του θέματος επίσης, το μήνυμά μας έχει εισακουστεί από την Επιτροπή Προϋπολογισμών η οποία έχει αυξήσει ιδιαίτερα τους πόρους που διατίθενται για τη Eurojust. Και αυτοί οι πόροι μειώθηκαν στο σχέδιο προϋπολογισμού του Συμβουλίου. Κυρία Wideroos, αφήνω σε σας την επιλογή της κατάλληλης λέξης για τον χαρακτηρισμό αυτής της μείωσης.
<P>
Όσον αφορά τον τομέα της "ελευθερίας, ασφάλειας και δικαιοσύνης", δεν θα διστάσω να πω ότι το Συμβούλιο δεν ήρθη στο ύψος των περιστάσεων, ούτε στο ύψος των προσδοκιών των Ευρωπαίων, και το Κοινοβούλιό μας θα έχει την ευκαιρία να είναι υπερήφανο που θα κάνει χρήση της ψήφου του για να διορθώσει τις ανακολουθίες της θέσης του Συμβουλίου, τα μέλη του οποίου αρέσκονται σε ωραία λόγια αλλά διστάζουν να δράσουν μαζί για να αντιμετωπίσουν τα σοβαρά κοινά τους προβλήματα. Αυτό είναι πραγματικά πολύ λυπηρό.
<SPEAKER ID="196" NAME="Carlos Carnero González " AFFILIATION="PSE">
συντάκτης της γνωμοδότησης της Επιτροπής Συνταγματικών Υποθέσεων. - (ES) Κύριε Πρόεδρε, λέγεται συχνά ότι η γνώση δεν καταλαμβάνει καθόλου χώρο, αλλά σε αυτή την περίπτωση πιστεύω ότι η συζήτηση και ο προβληματισμός για το μέλλον της Ευρώπης πρέπει να έχουν έναν χώρο στον προϋπολογισμό.
<P>
Όταν συναντηθήκαμε με τον γενικό εισηγητή τον Ιούλιο, του είπα, εξ ονόματος της Επιτροπής Συνταγματικών Υποθέσεων, ότι αυτό το θέμα μπορεί να φαίνεται ότι είναι το λιγότερο σημαντικό σε αυτή τη συζήτηση, αλλά στην πραγματικότητα δεν είναι έτσι.
<P>
Συζητάμε για το πώς θέλουμε να είναι η Ευρώπη στο μέλλον και, προκειμένου να υλοποιήσουμε τα όνειρά μας χρειαζόμαστε κεφάλαια και πόρους, πάνω απ' όλα για να μπορέσουμε να ενημερώσουμε τους πολίτες, να ενισχύσουμε τους θεσμούς που είναι υπεύθυνοι για τις σχέσεις ανάμεσα στην κοινωνία των πολιτών και στα ευρωπαϊκά θεσμικά όργανα και να προωθήσουμε τον διάλογο.
<P>
Θα το πετύχουμε αυτό με τον προϋπολογισμό που έχουμε;
<P>
Οι τροπολογίες που παρουσίασε η Επιτροπή Συνταγματικών Υποθέσεων υιοθετήθηκαν ως έναν βαθμό από την Επιτροπή Προϋπολογισμών. Με αυτόν τον τρόπο θα μπορέσουμε να προωθήσουμε τον σωστό προβληματισμό σχετικά με αυτά τα θέματα και επίσης να διασφαλίσουμε ότι οι πολίτες θα κατανοήσουν ένα μέρος -έστω και μικρό- αυτής της συζήτησης που διεξάγουμε εδώ και θα μάθουν τι είναι ο προϋπολογισμός της Ένωσης.
<SPEAKER ID="197" NAME="Piia-Noora Kauppi " AFFILIATION="PPE-DE">
συντάκτρια της γνωμοδότησης της Επιτροπής Δικαιωμάτων των Γυναικών και Ισότητας των Φύλων. - (EN) Κύριε Πρόεδρε, θα ήθελα να ευχαριστήσω τους συναδέλφους μου, τον κ. Elles και τον κ. Grech, που έχουν επιτελέσει σημαντικό έργο σχετικά με τον ευρωπαϊκό προϋπολογισμό για το 2007.
<P>
Σε γενικές γραμμές, παρόλο που στηρίζω την προσέγγιση των εισηγητών μας, σε τελική ανάλυση πρέπει να εγγυηθούμε επαρκή χρηματοδότηση για την κοινή εξωτερική πολιτική και πολιτική ασφάλειας και πρέπει να εξεύρουμε μια λύση για τη χρηματοδότηση των οργανισμών μας. Ωστόσο, οι εν εξελίξει διαπραγματεύσεις μπορούν να βασιστούν μόνο στην αμοιβαία συμφωνία ότι όλες οι πλευρές τηρούν τις πρότερες δεσμεύσεις τους. Το απευθύνω αυτό στο Συμβούλιο ιδιαίτερα, το οποίο έχει επανειλημμένα προτείνει εκτεταμένες περικοπές στον προϋπολογισμό σε τομείς μεγάλης σημασίας για το Ευρωπαϊκό Κοινοβούλιο.
<P>
Εξ ονόματος της Επιτροπής Δικαιωμάτων των Γυναικών και Ισότητας των Φύλων, θα ήθελα να θίξω ορισμένα θέματα τα οποία, δυστυχώς, πρέπει να ανακινούνται κάθε χρόνο. " αρχή της ενσωμάτωσης της διάστασης του φύλου καθορίζεται στη Συνθήκη του Άμστερνταμ, που απαιτεί η προοπτική ισότητας των φύλων όχι μόνον να εφαρμόζεται σε μέτρα που προορίζονται ειδικά για την προώθηση των ίσων ευκαιριών, αλλά επίσης να ενσωματώνεται σε όλες τις πολιτικές παντός επιπέδου της δημοσιονομικής διαδικασίας μέσω της ενσωμάτωσης της διάστασης του φύλου στον προϋπολογισμό. Από το 2003, όταν το παρόν Σώμα ενέκρινε ψήφισμα για την ενσωμάτωση της διάστασης του φύλου -δηλαδή την κατάρτιση δημόσιων προϋπολογισμών από μια οπτική του φύλου- έχει ληφθεί υπόψη το γεγονός ότι οι δημόσιοι προϋπολογισμοί, περιλαμβανομένου του προϋπολογισμού της ΕΕ, δεν είναι ουδέτεροι από την άποψη του φύλου και έχουν διαφορετικό αντίκτυπο στις γυναίκες και τους άνδρες.
<P>
Μια προσέγγιση ενσωμάτωσης της διάστασης του φύλου θα πρέπει να χρησιμοποιηθεί για την αξιολόγηση και την αναδιάρθρωση όλων των σχετικών δημοσιονομικών προγραμμάτων, μέτρων και πολιτικών, καθώς επίσης και να καθοριστεί σε ποιον βαθμό διατίθενται πόροι με ίσους ή άνισους τρόπους όσον αφορά το φύλο, και τέλος να επιτευχθεί ουδετερότητα από την άποψη του φύλου, όπου δίνεται ίση σημασία ανεξαρτήτως φύλου.
<P>
Όταν η φινλανδή υπουργός Κοινωνικών Υποθέσεων και Υγείας, Tuula Haatainen, απευθύνθηκε στην επιτροπή μας στις αρχές Οκτωβρίου, υπογράμμισε την ενσωμάτωση πολιτικών ισότητας στον σχεδιασμό του προϋπολογισμού και επικαλέστηκε το φινλανδικό παράδειγμα που επιδιώκει να διασφαλίσει ότι όλες οι θέσεις, όχι μόνον στον εθνικό προϋπολογισμό αλλά επίσης στον προϋπολογισμό της ΕΕ, λαμβάνουν υπόψη τις πολιτικές ισότητας των φύλων. Ελπίζω, φυσικά, ότι η φινλανδική Προεδρία θα επιτύχει από αυτήν την άποψη.
<SPEAKER ID="198" NAME="Alexandra Dobolyi " AFFILIATION="PSE">
συντάκτρια της γνωμοδότησης της Επιτροπής Αναφορών. - (HU) Θέλω να μιλήσω εξ ονόματος της Επιτροπής Αναφορών σχετικά με τον προϋπολογισμό του Ευρωπαίου Διαμεσολαβητή. Μιλούμε συχνά για την προσπάθεια να φέρουμε την Ευρώπη πιο κοντά στους πολίτες της, να βοηθήσουμε τους πολίτες να κατανοήσουν καλύτερα αυτό που είναι πραγματικά η Ευρωπαϊκή Ένωση.
<P>
" υπηρεσία του Ευρωπαίου Διαμεσολαβητή είναι ένα μικρό θεσμικό όργανο, το οποίο επιτελεί σημαντικό όγκο έργου σε αυτόν τον τομέα. Είναι λοιπόν πολύ σημαντικό να διαθέτει ο Διαμεσολαβητής επαρκείς δημοσιονομικούς πόρους ώστε να είναι σε θέση να εκτελεί τα καθήκοντά του επιτυχώς και αποτελεσματικώς. Φέτος τον Απρίλιο μιλήσαμε πολύ θετικά για τον Ευρωπαίο Διαμεσολαβητή κατά τη διαδικασία απαλλαγής. Θα ήθελα να υπενθυμίσω σε όλους ότι μιλήσαμε για αυτή την υπηρεσία ως πρότυπο (για άλλα θεσμικά όργανα, με σαφώς καθορισμένες αρμοδιότητες) και για την καλή διαχείριση του προϋπολογισμού.
<P>
Ο Ευρωπαίος Διαμεσολαβητής μειώνει τις μεταφραστικές δαπάνες και δεν επιθυμεί να προσθέσει νέες και γι' αυτόν ακριβώς τον λόγο, εξ ονόματος της επιτροπής μου, ζητώ, επειδή πρέπει να λάβουμε υπόψη την επερχόμενη διεύρυνση, να υποστηρίξουμε μια μετριοπαθή αύξηση στον προϋπολογισμό που ζήτησε ο Ευρωπαίος Διαμεσολαβητής, τονίζοντας ταυτόχρονα την ανάγκη για δημοσιονομική πειθαρχία και για την παροχή υπηρεσιών υψηλού επιπέδου στους πολίτες.
<SPEAKER ID="199" NAME="Ville Itälä">
εξ ονόματος της Ομάδας PPE-DE. - (FI) Κύριε Πρόεδρε, θέλω να ευχαριστήσω τον κ. Grech, τον εισηγητή του προϋπολογισμού του Κοινοβουλίου. Ήταν χαρά μου να εργαστώ μαζί του και να επιτύχουμε κοινούς συμβιβασμούς στο πλαίσιο του ρόλου μου ως σκιώδους εισηγητή. Τον συγχαίρω για το άριστο τελικό αποτέλεσμα που επιτύχαμε. Πάνω απ' όλα, δεν πρέπει να ξεχνούμε τις αρχές επί των οποίων καταρτίζεται ο προϋπολογισμός. Πρώτον, πρέπει να είμαστε ακριβείς όσον αφορά τον τρόπο με τον οποίο σκοπεύουμε να δαπανήσουμε τα χρήματα των φορολογουμένων. Μια άλλη αρχή είναι ότι δαπανούμε χρήματα σε ό,τι είναι αναγκαίο. Δεν πρέπει να κάνουμε διάφορα ωραία και ενδιαφέροντα πράγματα, αλλά μόνον αυτά που είναι όντως απαραίτητα.
<P>
" αρχή της αύξησης του 20% είναι απελπιστικά απαρχαιωμένη. Ορισμένες φορές οδηγεί στην τρέλα, όπως η πρόταση για τη διαδικτυακή τηλεόραση. " ιδέα στην οποία στηρίζεται η διαδικτυακή τηλεόραση είναι να έχει το Κοινοβούλιο τον δικό του τηλεοπτικό σταθμό. Τα χρήματα γι' αυτό το εγχείρημα δεν μπορούν να αιτιολογηθούν πραγματικά στους φορολογούμενους. Ως παράδειγμα θα μπορούσα να αναφέρω την ομιλία που απηύθυνε στις Βρυξέλλες ο δεύτερος υπουργός Οικονομικών της Φινλανδίας στην αρχή της φινλανδικής Προεδρίας. " ομιλία μεταδόθηκε μέσω διαδικτυακής τηλεόρασης σε όλους στην Ευρώπη, αλλά από το σύνολο της Ευρώπης υπήρχαν μόνο 14 ενδιαφερόμενοι θεατές, οι μισοί εκ των οποίων ήταν οι σύμβουλοι του ίδιου του υπουργού. Αν κάνουμε μια επένδυση δεκάδων εκατομμυρίων μόνο για μια μικρή ομάδα ανθρώπων, τα χρήματα ασφαλώς θα διατεθούν σε λάθος σκοπό. Θα ήταν πιο αποδοτικό ως προς το κόστος να δαπανηθούν τα χρήματα, για παράδειγμα, στη μεταφορά δημοσιογράφων από μικρές τοπικές και περιφερειακές εφημερίδες εδώ, οι οποίοι κατόπιν θα έγραφαν άρθρα για το Κοινοβούλιο και για όσα συμβαίνουν εδώ. Οι πολίτες διαβάζουν αυτές τις εφημερίδες προσεκτικά, αλλά δεν θα παρακολουθήσουν πραγματικά αυτές τις μεταδόσεις στη διαδικτυακή τηλεόραση.
<P>
Πρέπει όλοι οι τίτλοι του προϋπολογισμού να αξιολογηθούν και να ελεγχθούν προσεκτικά και αυτό ισχύει ειδικά για την πολιτική κτιρίων. Χαίρομαι που καταλήξαμε σε μια κοινή άποψη, διότι το κτίριο στο Στρασβούργο δημιούργησε σκάνδαλο και δεν χρειαζόμαστε πλέον δημοσιότητα αυτού του είδους. Συνεπώς, πρέπει να είμαστε πολύ πιο προσεκτικοί σχετικά με τους τομείς στους οποίους δαπανούμε χρήματα.
<SPEAKER ID="200" NAME="Catherine Guy-Quint">
εξ ονόματος της Ομάδας PSE. - (FR) Κύριε Πρόεδρε, κυρία Wideroos, κυρία Grybauskaitė, κυρίες και κύριοι, επιτρέψτε μου καταρχάς να ευχαριστήσω τους δύο εισηγητές μας, τον κ. Elles και τον κ. Grech, οι οποίοι, με το έργο που επιτέλεσαν και την επιμονή που επέδειξαν, κατόρθωσαν να δώσουν κατεύθυνση στο έργο μας σε αυτή την πρώτη ανάγνωση του προϋπολογισμού.
<P>
Αυτός ο προϋπολογισμός, ο πρώτος του προγράμματος 2007-2013, είναι ένας μετριότατος προϋπολογισμός, ο οποίος αντιπροσωπεύει μόνον το 1,04% του ΑΕγχΠ. Δεν είναι απλώς μέτριος, αλλά πιθανόν να μην ανταποκρίνεται στις προκλήσεις που αντιμετωπίζει η Ευρωπαϊκή Ένωση: η ενεργειακή κρίση, η κρίση εμπιστοσύνης, οι παγκόσμιες συγκρούσεις και η αύξηση της φτώχειας και της εργασιακής ανασφάλειας εκδηλώνονται ακριβώς σε μια περίοδο κατά την οποία οι Ευρωπαίοι εκφράζουν ακόμη περισσότερες προσδοκίες έναντι της Ευρωπαϊκής Ένωσης. Αυτό το περιορισμένο πλαίσιο μάς επιβάλλει πολύ μέτριες φιλοδοξίες. Κατά συνέπεια, αυτό που χαρακτηρίζει την προσέγγιση σε αυτόν τον προϋπολογισμό του 2007 είναι η ποιότητα και όχι η ποσότητα.
<P>
Ο προϋπολογισμός μάς υποχρεώνει επίσης να εγκρίνουμε μια υβριδική στρατηγική. Πράγματι, όσον αφορά τις νέες πολιτικές, δεν είναι ανέτοιμες μόνον οι νομικές βάσεις μας αλλά είμαστε και εμείς ανέτοιμοι να στηρίξουμε και να εφαρμόσουμε όλες τις πολιτικές που επιθυμούν οι Ευρωπαίοι. Θέλουμε να είμαστε φιλόδοξοι, όπως οι πολίτες προσδοκούν να είμαστε, όμως πρέπει επίσης να είμαστε και ρεαλιστές, καθώς δεν γνωρίζουμε κατά πόσον θα είμαστε σε θέση να εφαρμόσουμε αυτές τις πολιτικές. Για τη Σοσιαλιστική Ομάδα στο Ευρωπαϊκό Κοινοβούλιο, το ελάχιστο συνίστατο στην επαναφορά του προσχεδίου προϋπολογισμού για όλες τις πολιτικές που επιθυμούμε και, ιδιαίτερα, για τους στόχους της Λισαβόνας και τις πολιτικές του Γκέτεμποργκ, χωρίς να ξεχνάμε την απασχόληση, την αλληλεγγύη, το περιβάλλον και την ανάπτυξη της υπαίθρου.
<P>
Το 2007 πρέπει να είναι έτος αναμόρφωσης της επικοινωνιακής πολιτικής μας, δεδομένου ότι έως τώρα οι Ευρωπαίοι έχουν σε πολύ μεγάλο βαθμό αγνοηθεί. Όσον αφορά την εξωτερική πολιτική, θα ζητούσα να εγκρίνουμε μια ισορροπημένη προσέγγιση ως προς τη διοίκηση, ιδιαίτερα όσον αφορά τα σύνορα της ΕΕ, καθώς δεν μπορούμε να είμαστε ικανοποιημένοι με μια μονομερή προσέγγιση που επικεντρώνεται στον νόμο και την τάξη. Θέλω, αν μου επιτρέπετε, να τονίσω δύο σημαντικές πτυχές: καταρχάς, τον ρόλο που θα διαδραματίσει υπό τον τίτλο του προϋπολογισμού της ΕΕ η συγχρηματοδότηση με τη συμμετοχή της Ευρωπαϊκής Τράπεζας Επενδύσεων, και αυτό με σκοπό την επανέναρξη των στρατηγικών της Λισαβόνας και του Γκέτεμποργκ και, δεύτερον, τον ρόλο των πιλοτικών έργων και των προπαρασκευαστικών δράσεων οι οποίες πάντοτε ευνοούσαν τη γέννηση νέων ιδεών και οι οποίες πρέπει να εφαρμοστούν.
<P>
Στην πραγματικότητα, αυτό που κυρίως με απασχολεί είναι η εκτέλεση του προϋπολογισμού αυτού. Ο εισηγητής μας επέλεξε οι δαπάνες να γίνονται με ποιοτικό προσανατολισμό. Αυτό σημαίνει ότι πρέπει να υποστηρίζουμε τον τρόπο με τον οποίο οι προτεραιότητές μας παραδοσιακά χρηματοδοτούνται, αλλά συνιστά επίσης και έκκληση στην Επιτροπή να σεβαστεί πλήρως τις πολιτικές επιλογές του Κοινοβουλίου. Εάν, επιπλέον, το Κοινοβούλιο μπορεί να ασκεί κριτική για τον τρόπο με τον οποίο τα άλλα θεσμικά όργανα διαχειρίζονται τις πολιτικές, αυτό συμβαίνει διότι αυτή η κριτική επιτρέπεται από τη Συνθήκη, τις διοργανικές συμφωνίες και τις ισχύουσες πρακτικές. Το Κοινοβούλιο είναι μια από τις συνιστώσες της αρμόδιας για τον προϋπολογισμό αρχής, και δεν επιθυμούμε να στερηθούμε την εξουσία μας ως αποτέλεσμα εγκατάλειψης κάθε εξουσίας σχετικά με τον τρόπο που χρησιμοποιείται η ψήφος μας. Είναι, όμως, θεμιτό, εμείς, στο όνομα αυτής της εξουσίας, να καθιστούμε δυσχερέστερη γι' αυτά τα ίδια θεσμικά όργανα την άσκηση των προνομίων τους; Όχι. Θα ήταν επικίνδυνο, ακόμη και αντιπαραγωγικό, να προσπαθούμε να παρεμβαίνουμε υπερβολικά στις διοικητικές πρακτικές. Θέλω επίσης να επισημάνω στο Συμβούλιο ότι η Επιτροπή δεν θα μπορούσε να τα καταφέρει καλύτερα αν, ταυτόχρονα, επρόκειτο να συμφωνήσουμε στο πάγωμα των προσλήψεων από αυτό το θεσμικό όργανο. Ωστόσο, έχουμε ελάχιστα περιθώρια ελιγμών αν -όπως έχουμε κάθε λόγο να φοβόμαστε, δεδομένης της πρόσφατης προτεινόμενης γραμμής- όλες οι προτεραιότητές μας προσαρμοστούν σύμφωνα με τις αδυναμίες της Ευρωπαϊκής Επιτροπής στην εφαρμογή πολιτικής.
<P>
Τέλος, και ολοκληρώνοντας, θέλω να σας δηλώσω, κύριε Πρόεδρε, ότι το Συμβούλιο πρέπει να θυμάται ότι δεν μπορεί να επιβάλει την άποψή του, δεδομένου ότι πρέπει να συμμορφωνόμαστε από κοινού με τις προτεραιότητες του ευρωπαϊκού πολιτικού εγχειρήματος και διότι, αν μειώσουμε τον προϋπολογισμό πάρα πολύ, δεν θα είμαστε πλέον σε θέση να αναπτύξουμε καμία από τις πολιτικές που οι Ευρωπαίοι προσδοκούν τόσο πολύ.
<SPEAKER ID="201" NAME="Anne E. Jensen">
εξ ονόματος της Ομάδας ALDE. - (DA) Κύριε Πρόεδρε, ο προϋπολογισμός που παρουσιάζουμε σήμερα είναι υπεύθυνος και ορθολογικός. Δεν δεχθήκαμε τις περικοπές που αδιακρίτως έκανε το Συμβούλιο στις διοικητικές δαπάνες αλλά, από την άλλη πλευρά, εγγράψαμε 50 εκατ. ευρώ από τον διοικητικό προϋπολογισμό της Επιτροπής στο αποθεματικό και απαιτήσαμε μια σαφέστερη εξήγηση των τάσεων σε ορισμένους τομείς δαπανών. Δεν πρέπει να κλείνουμε τα μάτια στα γεγονότα όταν καταρτίζουμε τον προϋπολογισμό, αλλά να προχωρούμε σε λεπτομέρειες και να διασφαλίζουμε ότι είναι διαθέσιμοι οι απαραίτητοι πόροι.
<P>
Σε αυτό το πλαίσιο, θέλω να ευχαριστήσω τον εισηγητή, κ. Elles, για την προσέγγιση που επέλεξε να υιοθετήσει στο φετινό έργο για τον προϋπολογισμό. Σκέφτομαι την ιδέα της αξιοποίησης των πόρων, μετά από επικρίσεις του Ελεγκτικού Συνεδρίου και σε μελέτες κόστους-οφέλους και άλλες εκθέσεις. Συγκεκριμένα, θα ήθελα να επιστήσω προσοχή στις μελέτες κόστους-οφέλους ως εποικοδομητική καινοτομία, η οποία μας προσφέρει μια πολύ καλύτερη έρευνα, για παράδειγμα, των τάσεων στην πολιτική πληροφόρησης και επικοινωνίας της Επιτροπής και της ανάπτυξης της κοινής εξωτερικής πολιτικής και πολιτικής ασφάλειας.
<P>
Ειδικά εξ ονόματος της Ομάδας της Συμμαχίας Φιλελεύθερων και Δημοκρατών για την Ευρώπη, θα τόνιζα την ανάγκη για επαρκείς πόρους για τη νομική πολιτική, την πολιτική ασύλου και για την εξωτερική πολιτική. Υπάρχει τεράστια διαφορά ανάμεσα στα ωραία λόγια που λένε οι αρχηγοί κυβερνήσεων της ΕΕ στις επίσημες ομιλίες και στους πόρους που είναι πρόθυμοι να διαθέσουν οι υπουργοί οικονομικών τους. Την ίδια στιγμή που οι αρχηγοί κυβερνήσεων τονίζουν ότι η ΕΕ πρέπει να παρουσιάσει ένα ενωμένο μέτωπο στη μεταναστευτική πολιτική και να ενισχύσει τον οργανισμό διαχείρισης των κοινών συνόρων, FRONTEX, οι υπουργοί οικονομικών τονίζουν την περικοπή των πιστώσεων στον οργανισμό. Ασφαλώς αυτό είναι αντιφατικό. Χαίρομαι, επίσης, διότι χρειάστηκε να επιτύχουμε συμφωνία για να διευθετήσουμε αυτά τα θέματα.
<P>
Όσον αφορά τις δημοσιονομικές προοπτικές, είναι απολύτως σαφές ότι η διαχείριση της εξωτερικής πολιτικής της ΕΕ δεν έγινε σωστά. Ωστόσο, το ότι σήμερα παρουσιάζουμε έναν προϋπολογισμό σαφώς υπεύθυνο αποδεικνύεται από το γεγονός ότι το Κοινοβούλιο δεν προσπάθησε να αμφισβητήσει τη διοργανική συμφωνία. Καταρτίσαμε έναν προϋπολογισμό στο πλαίσιο της συμφωνίας. Εντούτοις, η εξωτερική πολιτική είναι ένας τομέας που θα απαιτήσει ιδιαίτερη προσοχή τα προσεχή έτη. Εκτιμώ ότι, ειδικά όσον αφορά τους κοντινούς γείτονές μας στην κεντρική και ανατολική Ευρώπη, εμείς στην ΕΕ έχουμε υποχρέωση να προωθήσουμε εντονότερη οικονομική ανάπτυξη και να προάγουμε την άποψη της δημοκρατικής ανάπτυξης ως κάτι αισιόδοξο και θετικό. Τα χρήματα πρέπει να χρησιμοποιηθούν σωστά και γι' αυτό ζητούμε από την Επιτροπή να διασφαλίσει ότι τα νέα προγράμματα θα λάβουν υπόψη την κριτική του Ελεγκτικού Συνεδρίου για τη βοήθεια προς τη Ρωσία.
<P>
Όσον αφορά τον προϋπολογισμό του Κοινοβουλίου και των άλλων θεσμικών οργάνων, η Ομάδα μου υιοθέτησε την προσέγγιση του εισηγητή μας, κ. Grech, τον οποίο θα ήθελα επίσης να ευχαριστήσω για ένα εποικοδομητικό και ουσιαστικό έργο. Αυτό σημαίνει ότι ο προϋπολογισμός είναι κάπως χαμηλότερος από το ύψος που αρχικά ανακοινώθηκε από τα θεσμικά όργανα, αλλά, μετά από ενδελεχή ανάλυση κάθε θεσμικού οργάνου ξεχωριστά, εγκρίθηκε μια θέση σχετικά με το τι είναι πραγματικά απαραίτητο και δημιουργήθηκε έτσι ένα κατάλληλο περιθώριο. Διεξαγάγαμε πολλές συζητήσεις σχετικά με το αν το Κοινοβούλιο χρειάζεται το 20% της συνολικής διοικητικής δαπάνης και καταλήξαμε σε ένα ποσό σχετικά μικρό. " Ομάδα μου υποστηρίζει την πολιτική των τελευταίων ετών σύμφωνα με την οποία το Κοινοβούλιο πρέπει να αγοράσει τα κτίρια που χρησιμοποιεί, αλλά πρέπει να διασφαλίσουμε μια σαφέστερη γενική άποψη των πόρων που απαιτούνται για τα κτίρια τα προσεχή έτη.
<SPEAKER ID="202" NAME="Helga Trüpel">
εξ ονόματος της ΟμάδαςVerts/ALE. - (DE) Κύριε Πρόεδρε, κυρίες και κύριοι, μπορεί οι συζητήσεις του Σώματος για τον προϋπολογισμό να μην θεωρούνται ελκυστικές, αλλά είναι πολύ σημαντικές, γιατί τόσο στον προϋπολογισμό του 2007 όσο και στους άλλους θέτουμε τις προτεραιότητες του έργου μας για τον επόμενο χρόνο.
<P>
Ασφαλώς γνωρίζετε ότι η Ομάδα των Πρασίνων/Ευρωπαϊκή Ελεύθερη Συμμαχία δεν ενέκρινε τη δημοσιονομική προοπτική για την περίοδο 2007-2013 επειδή θεωρούμε πως αυτός ο δημοσιονομικός σχεδιασμός δεν λύνει αρκετά προβλήματα. Την ίδια γνώμη έχουμε και για τον προϋπολογισμό του 2007 και αναρωτιόμαστε αν θα μας δώσει τη δυνατότητα να κάνουμε αυτά που πρέπει να γίνουν.
<P>
Για παράδειγμα, δεν συμφωνούμε με τη γεωργική πολιτική μας ή με τις υπερβολικές επιδοτήσεις των γεωργικών εξαγωγών. Τα κατεψυγμένα μας κοτόπουλα κοστίζουν στις αφρικανικές αγορές τα μισά από εκείνα που παράγουν οι ίδιοι οι Αφρικανοί, και ύστερα παραπονιόμαστε ότι μας έρχονται πάρα πολλοί πρόσφυγες από την Αφρική, ενώ εμείς οι ίδιοι συμβάλλουμε με τη γεωργική μας πολιτική στη δημιουργία του προβλήματος.
<P>
Επίσης, στην πολιτική για την αλιεία, οι ποσοστώσεις μας εξακολουθούν να είναι πολύ υψηλές και έτσι θέτουμε σε κίνδυνο τα αποθέματα ψαριών. Αυτή είναι άλλη μια πολιτική που θα έπρεπε να αλλάξει η Ευρωπαϊκή Ένωση.
<P>
Για να μην μιλήσω για την πολιτική μας για τον καπνό, διότι εξακολουθούμε να ενισχύουμε τους καπνοκαλλιεργητές ενώ ταυτόχρονα απαγορεύουμε τη διαφήμιση του καπνού. Και αυτό μου φαίνεται ασυνεπές και δεν είναι έξυπνη πολιτική για την Ευρώπη.
<P>
Τώρα που πολλές ευρωπαϊκές χώρες βλέπουν αρνητικά την παγκοσμιοποίηση -θυμάστε το δημοψήφισμα στη Γαλλία;- η πολιτική μας για την παγκοσμιοποίηση θα έπρεπε να είναι πιο σωστή, θα έπρεπε να συνηγορούμε πιο κατηγορηματικά υπέρ του δίκαιου εμπορίου και να πάρουμε περισσότερο στα σοβαρά τις δεσμεύσεις μας σχετικά με τους αναπτυξιακούς στόχους της Χιλιετίας. Από αυτήν την άποψη υπολειπόμαστε παγκοσμίως ως προς τη χρηματοδότηση της καταπολέμησης της φτώχειας
<P>
Όμως η Ευρώπη πρέπει επίσης να κάνει περισσότερα για μια μελλοντοστραφή ενεργειακή πολιτική. Πρέπει να επενδύσουμε περισσότερα στην έρευνα για τις ανανεώσιμες πηγές ενέργειας που θα μείωναν την εξάρτησή μας από τον κ. Putin και θα μας έδιναν τη δυνατότητα να επικρίνουμε πιο άμεσα το αυταρχικό του καθεστώς.
<P>
Τι πρέπει λοιπόν να κάνουμε; Πρέπει να επενδύσουμε περισσότερα στην παιδεία, την έρευνα, τον πολιτισμό, τα μέσα ενημέρωσης και την πολιτιστική βιομηχανία, που είναι σημαντικός πυλώνας της στρατηγικής της Λισαβόνας. Αυτό θα μας έδινε τη δυνατότητα να συγκεκριμενοποιήσουμε αυτήν τη στρατηγική και να την κάνουμε πιο μελλοντοστραφή. Αυτό που χρειαζόμαστε στην Ευρώπη είναι μεγαλύτερη ομοφωνία στην πολιτική. Μόνο έτσι θα αναπτύξουμε μια υπεύθυνη κοινή εξωτερική πολιτική που θα δρα προορατικά, θα διαδίδει τον πολιτισμό, θα ενισχύσει την κοινωνία των πολιτών μέσω της πολιτικής γειτνίασης, αλλά και θα παρεμβαίνει όταν είναι απόλυτη ανάγκη. Πολύ θα ήθελα να έχουμε ως γνώμονα την προσέγγιση αξιοποίησης των πόρων, αλλά πρέπει επίσης να εργαστούμε βάσει του "good money for Europe". Αν κάθε κράτος μέλος δαπανά μόνο 1% του ΑΕΠ του για την Ευρώπη, δεν θα έχουμε αρκετά χρήματα για ευρωπαϊκές πολιτικές που είναι και σημαντικές και σωστές.
<SPEAKER ID="203" NAME="Esko Seppänen">
εξ ονόματος της Ομάδας GUE/NGL. - (FI) Κύριε Πρόεδρε, κυρία Επίτροπε, θα έλεγα κυρία Υπουργέ, αλλά δεν θα το κάνω. " ανάγνωση περιλαμβάνει ένα είδος εικονικής έκδοσης του προϋπολογισμού της ΕΕ. Μετά την ανάγνωση του Συμβουλίου, το επίπεδο των πιστώσεων αντιστοιχούσε στο 1% του συνολικού ΑΕΠ των κρατών μελών. Το Κοινοβούλιο στην πρώτη ανάγνωσή του αυξάνει αυτό το επίπεδο σε 1,04%. Αυτό επιτυγχάνεται με την αύξηση των πιστώσεων για το σχέδιο προϋπολογισμού, η οποία θα μπορούσε να χαρακτηριστεί εικονική διότι το Κοινοβούλιο δεν συνηθίζει να τηρεί όλες τις αυξήσεις του.
<P>
Το Συμβούλιο αποδεικνύεται τακτικά νικητής στις διαπραγματεύσεις. " αξιοπιστία του Κοινοβουλίου θα υποστεί πλήγμα αν συμβεί αυτό ξανά. " Ομάδα μας απαιτεί από το Κοινοβούλιο να τηρήσει τις προτεραιότητές του.
<P>
Ο εισηγητής, James Elles, επέδειξε καινοτομία αναζητώντας πιστώσεις στις οποίες η Επιτροπή δεν εφάρμοσε τις δημοσιονομικές απαιτήσεις των προηγούμενων ετών. Υποστηρίζουμε την προσέγγισή του, σύμφωνα με την οποία ορισμένοι πόροι διατηρούνται στο αποθεματικό και αποδεσμεύονται μόνο μετά την προσκόμιση των κατάλληλων δελτίων.
<P>
" Ομάδα μας υποστηρίζει το δικαίωμα των νέων κρατών μελών να αναζητήσουν θέσεις προσωπικού στην Επιτροπή για τους πολίτες τους. Κατά συνέπεια, δεν μπορούμε να υποστηρίξουμε τις περικοπές προσωπικού στην Επιτροπή όπως προτείνει το Συμβούλιο.
<P>
Οι δημόσιες αρχές, συμπεριλαμβανομένης της Ευρωπαϊκής Ένωσης, μπορούν να δράσουν ως καταλύτες σε διάφορες οικονομικές διεργασίες. Από την άλλη πλευρά, τα ίδια χρήματα μπορούν επίσης να δαπανηθούν σε διοικητικά σχέδια υπό την εποπτεία ευρωκρατών, τα οποία στην πραγματικότητα διαβρώνουν την εμπιστοσύνη των πολιτών στην Ένωση. Ένα τέτοιο παράδειγμα ήταν το πρόγραμμα PRINCE. Ένα άλλο θα είναι το σχέδιο 3DGENOME, το σχέδιο Δ. Υπάρχει κίνδυνος ο διαδικτυακός τηλεοπτικός σταθμός του Κοινοβουλίου να αποτελέσει άλλο ένα τέτοιο παράδειγμα. " Ομάδα μας δεν υποστηρίζει τη χρήση των πιστώσεων της Επιτροπής και του Κοινοβουλίου για την άσκηση ευρωπροπαγάνδας και δεν θέλουμε τη στρατιωτικοποίηση της ΕΕ χρησιμοποιώντας χρήματα για την κοινή εξωτερική πολιτική και πολιτική ασφάλειας.
<SPEAKER ID="204" NAME="Wojciech Roszkowski">
εξ ονόματος της Ομάδας UEN. - (PL) Κύριε Πρόεδρε, εξ ονόματος της Ένωσης για την Ευρώπη των Εθνών, θέλω καταρχάς να συγχαρώ και τους δύο εισηγητές και να τους ευχαριστήσω για το έργο τους. Φέτος, αντιμετωπίζουμε μια κάπως περίεργη κατάσταση. Ο πενιχρός προϋπολογισμός της Επιτροπής μειώθηκε ελάχιστα από το Συμβούλιο, ενώ η Επιτροπή Προϋπολογισμών του Κοινοβουλίου προτείνει μια αύξηση των δαπανών και των δημοσιονομικών δεσμεύσεων πάνω από τα όρια που προτείνει η Επιτροπή. Αυτή η στάση είναι προφανώς άξια υποστήριξης, καθώς η Ένωση δεν μπορεί να ανταποκριθεί στις προκλήσεις που αντιμετωπίζει χωρίς μεγαλύτερο προϋπολογισμό. Αναφέρομαι στην επερχόμενη διεύρυνση και στην αύξηση του ανταγωνισμού σε παγκόσμιο επίπεδο.
<P>
Μπορούμε μόνο να ελπίζουμε ότι θα επιτευχθεί ένας κατάλληλος συμβιβασμός τον Νοέμβριο και ότι ο ευρωπαϊκός προϋπολογισμός θα προσεγγίσει περισσότερο την πρόταση του Κοινοβουλίου παρά αυτή του Συμβουλίου. Δεδομένου ότι το Συμβούλιο επιθυμεί να μειώσει τις δαπάνες, όπως συνηθίζει να κάνει, είναι απολύτως θεμιτό για τον κ. Elles να προτείνει μια προσέγγιση αξιοποίησης των πόρων. Αυτή η μέθοδος συνεπάγεται πιο αποτελεσματικό έργο για την επίτευξη των στόχων μας. Λαμβάνοντας υπόψη ότι ο προϋπολογισμός του 2007 είναι ο πρώτος προϋπολογισμός του νέου δημοσιονομικού πλαισίου, ελπίζουμε ότι θα αποτελέσει καλό οιωνό για τα επόμενα έτη.
<P>
Δράττομαι της ευκαιρίας για να επαναλάβω την έκκλησή μου προς όλους όσοι ενδιαφέρονται για τα ανθρώπινα δικαιώματα να υποστηρίξουν τις τροπολογίες της Ομάδας UEN, στις οποίες ζητούμε να τεθεί τέλος στη χρηματοδοτική στήριξη για προγράμματα που προωθούν την υποχρεωτική έκτρωση σε τρίτες χώρες. Επιτρέψτε μου να τονίσω ότι το ζήτημα εδώ είναι η υποχρεωτική έκτρωση και όχι η έκτρωση καθαυτή.
<P>
" απόρριψη αυτών των τροπολογιών θα αντιστοιχεί στην υποστήριξη πρακτικών που παραβιάζουν τα θεμελιώδη ανθρώπινα δικαιώματα. Θα αποκαλύψει την υποκρισία όλων εκείνων που υποστηρίζουν διαρκώς τα ανθρώπινα δικαιώματα ενώ ταυτόχρονα τα καταπατούν.
<SPEAKER ID="205" NAME="Dariusz Maciej Grabowski">
εξ ονόματος της Ομάδας IND/DEM. - (PL) Κύριε Πρόεδρε, πρέπει να ξεκινήσω ευχαριστώντας τους εισηγητές. Παρά ταύτα, ο προϋπολογισμός για το 2007 είναι κακός. Οι περισσότεροι βουλευτές το γνωρίζουν αυτό, αλλά μόνο μια μικρή μειοψηφία τολμά να το πει τόσο ανοικτά. Είναι κακός προϋπολογισμός διότι δεν καταφέρνει να αντιμετωπίσει, ή έστω να ασχοληθεί με, κανένα από τα σημαντικά προβλήματα της Ευρωπαϊκής Ένωσης. Σε αυτά περιλαμβάνεται η νωθρή οικονομία και οι αυξανόμενες διαφορές ανάμεσα στα επίπεδα ανάπτυξης στις χώρες της παλιάς και της νέας Ένωσης. Ο προϋπολογισμός του 2007 είναι επίσης κακός διότι δεν ανταποκρίνεται στις νέες προκλήσεις που αντιμετωπίζει η κοινωνία και οι οικονομίες των κρατών μελών. Υπάρχει η αποσταθεροποίηση της αγοράς πρώτων υλών και κυρίως η ραγδαία αύξηση στην τιμή των πηγών ενέργειας. Υπάρχει επίσης το σημαντικό θέμα της οικονομικής μετανάστευσης από τα νέα κράτη μέλη στις χώρες της παλιάς Ένωσης και το επακόλουθο ραγδαίως αυξανόμενο κοινωνικό και οικονομικό κόστος στις φτωχές χώρες.
<P>
Αν είχαν εγκριθεί οι τροπολογίες που κατατέθηκαν από την Ομάδα Ανεξαρτησία και Δημοκρατία, ο προϋπολογισμός του 2007 θα συνέβαλε στην εισαγωγή μιας νέας προσέγγισης στη χρηματοδότηση του γεωργικού τομέα. Λαμβάνοντας υπόψη την έντονη αντίδραση σε αυτές τις τροπολογίες που εκφράστηκε στις συνεδριάσεις της Επιτροπής Γεωργίας και Ανάπτυξης της Υπαίθρου και στην Επιτροπή Προϋπολογισμών, αναμένουμε ότι θα απορριφθούν από το Κοινοβούλιο. Αυτό αποτελεί απόδειξη της δύναμης των γεωργικών επιχειρήσεων και των μεγάλων γαιοκτημόνων. Αποκαλύπτει επίσης την πραγματική πεποίθηση του Κοινοβουλίου, καθώς το Σώμα είναι διατεθειμένο να προστατέψει τα συμφέροντα μιας πλούσιας μειονότητας έναντι της μεγάλης πλειοψηφίας των αγροτών που είναι φτωχοί. Πρέπει να επισημανθεί ότι οι πόροι που εξοικονομούνται θα μπορούσαν να διατεθούν στην υποστήριξη της επιχειρηματικότητας, της έρευνας και της ανάπτυξης και της επένδυσης σε υποδομές. Ο προϋπολογισμός του 2007 αυξάνει τις δαπάνες στη διοίκηση και προβλέπει τη δημιουργία νέων γραφείων και υπηρεσιών. Διαφωνούμε κατηγορηματικά με όλα αυτά.
<P>
Εν κατακλείδι, η Ομάδα IND/DEM θα καταψηφίσει τον προϋπολογισμό για το 2007 και ελπίζουμε ότι το ίδιο θα κάνουν και οι άλλοι βουλευτές του Σώματος.
<SPEAKER ID="206" NAME="Sergej Kozlík" AFFILIATION="NI">
- (SK) Όσον αφορά τις υποχρεώσεις, το σχέδιο προϋπολογισμού της Ευρωπαϊκής Ένωσης που υπέβαλε το Ευρωπαϊκό Συμβούλιο συνάδει πλήρως με τις παραμέτρους αναλογιών των εγκεκριμένων μακροπρόθεσμων δημοσιονομικών προοπτικών για την περίοδο 2007-2013. Οι πιστώσεις για την ανταγωνιστικότητα και τη συνοχή αυξήθηκαν σημαντικά στον τομέα της ανάπτυξης και της απασχόλησης, καθώς και στον χώρο της ελευθερίας, της ασφάλειας, της δικαιοσύνης, της κοινωνίας των πολιτών και της θέσης της Ευρωπαϊκής Ένωσης ως παγκόσμιου εταίρου.
<P>
Σύμφωνα με τις δημοσιονομικές προοπτικές, το μερίδιο των δαπανών για τις άμεσες πληρωμές στη γεωργία μειώθηκε. Αντίθετα, το μερίδιο των δαπανών για την ανάπτυξη της υπαίθρου αυξήθηκε.
<P>
Δυστυχώς, ως αποτέλεσμα των προσπαθειών του Συμβουλίου να μειώσει σημαντικά τον συνολικό όγκο της χρηματοδότησης, η θετική τάση όσον αφορά τις πληρωμές έχει μειωθεί σε μεγάλο βαθμό. Οι επιφυλάξεις του Συμβουλίου σχετικά με την ικανότητα των δικαιούχων να μειώσουν τις εγγεγραμμένες στον προϋπολογισμό δαπάνες είχαν ορισμένες αρνητικές επιπτώσεις. Καθώς το Συμβούλιο κρατά το κλειδί για την επιτυχή χρήση των πόρων, θεωρώ ότι πρόκειται για επιφυλάξεις του Συμβουλίου έναντι του εαυτού του. Ωστόσο, η βεβαιότητα του Κοινοβουλίου ότι οι διαθέσιμοι πόροι θα χρησιμοποιηθούν σωστά και αποτελεσματικά υπερβαίνει τις προσδοκίες του Συμβουλίου. Επομένως, θα ψηφίσω υπέρ αυτών των τροπολογιών που ευθυγραμμίζουν περισσότερο τις παραμέτρους των πληρωμών με τις μακροπρόθεσμες δημοσιονομικές προοπτικές.
<SPEAKER ID="207" NAME="Janusz Lewandowski" AFFILIATION="PPE-DE">
(PL) Κύριε Πρόεδρε, σε αυτό το κρίσιμο στάδιο των εργασιών για τον προϋπολογισμό του 2007, εκτιμώ ότι το Ευρωπαϊκό Κοινοβούλιο λαμβάνει υπόψη περισσότερο από ό,τι το Συμβούλιο τις προτεραιότητες, τα στοιχεία και τις αρχές της διοργανικής συμφωνίας που συνήφθη για την περίοδο των πολυετών δημοσιονομικών προοπτικών 2007-2013. Ως άνθρωποι που εκλεγόμαστε από τον λαό, κατανοούμε καλά την ανησυχία που επικρατεί στα κράτη μέλη. Υπάρχει ανησυχία ότι η νέα γενιά πολυετών προγραμμάτων ενδέχεται να μην ξεκινήσει εγκαίρως. Αυτό θα είναι ένα από τα βασικά κριτήρια βάσει των οποίων θα αξιολογηθεί το έτος 2007. Έχουμε επίσης μια κοινή επιθυμία για έναν νέο δημοσιονομικό κανονισμό, εξ ου και η πίεση που ασκούμε στη Φινλανδική Προεδρία να διασφαλίσει ότι μπορούμε να εργαστούμε με βάση τον νέο δημοσιονομικό κανονισμό το 2007.
<P>
" συχνά επαναλαμβανόμενη επωδός ότι προσπαθούμε να εξορθολογίσουμε τον προϋπολογισμό θα περάσει φέτος από τα λόγια στην πράξη. Ο εισηγητής, κ. Elles, πρότεινε και έλαβε την υποστήριξη του Κοινοβουλίου για μια πολύ συνεπή θέση. Αυτό συνεπάγεται την παροχή ισχυρής χρηματοδοτικής ενίσχυσης στις γραμμές προτεραιότητας, εφαρμόζοντας ταυτόχρονα ένα αποθεματικό 30% στις γραμμές του προϋπολογισμού που φαίνεται απίθανο να χρησιμοποιηθούν πλήρως. Πρέπει να έχουμε όλοι ομοφωνία σε αυτό το θέμα. Είναι βέβαιο ότι θα υπάρξει διαφορά απόψεων, ωστόσο, στο θέμα των θέσεων και των μισθών στη διοίκηση. Πιστεύουμε ότι οι νέες δράσεις της Ευρωπαϊκής Ένωσης απαιτούν κίνητρο, σταθερό διοικητικό προσωπικό και προσλήψεις από τα νέα κράτη μέλη. Είναι βέβαιο ότι θα υπάρξει διαφωνία μεταξύ μας σε αυτό το θέμα κατά τη διαδικασία συνδιαλλαγής τον Νοέμβριο.
<P>
Προσωπικά, δεν είμαι απολύτως ικανοποιημένος με τη γεωγραφική εστίαση, καθώς η κύρια δέσμευσή μας είναι προς την ήπειρο της Ευρώπης. Όσο μεγαλύτερη είναι η Ευρωπαϊκή Ένωση, τόσο πιο μεγάλη είναι η ευθύνη της για την Ευρώπη. Αυτό πρέπει να εκφράζεται στη γεωγραφική εστίαση που εφαρμόζεται στην κατανομή των πόρων. Εντούτοις, τα περιθώρια διατηρούνται και το μέσο ευελιξίας παραμένει ανεκμετάλλευτο. Πρέπει επίσης να καταστεί δυνατή η επίτευξη ενός συμβιβασμού φέτος και το επιχείρημά μας πρέπει να αποτελέσει το πλεονέκτημα της ψηφοφορίας της Πέμπτης στο Ευρωπαϊκό Κοινοβούλιο.
<SPEAKER ID="208" NAME="Giovanni Pittella" AFFILIATION="PSE">
(IT) Κύριε Πρόεδρε, κυρίες και κύριοι, ευχαριστώ τους εισηγητές κ. Elles και κ. Grech και χαιρετίζω την Επίτροπο και όλους τους συναδέλφους. Θα ήθελα να εκθέσω δύο πολύ σύντομες παρατηρήσεις.
<P>
" πρώτη αφορά όσα είπε η κ. Guy-Quint. Όποιος ζητούσε μια απόδειξη της ανεπάρκειας των δημοσιονομικών προοπτικών 2007-2013, τώρα την έχει. Ο πρώτος προϋπολογισμός του νέου δημοσιονομικού πλαισίου αποδεικνύει σαφώς ότι οι πόροι δεν επαρκούν. Ο εισηγητής κατέβαλε φιλότιμες προσπάθειες, ορισμένες από τις οποίες ορθώς διορθώθηκαν από τις πολιτικές ομάδες, αλλά δεν μπόρεσε να κάνει τίποτα απέναντι στους αυστηρούς περιορισμούς του πολυετούς δημοσιονομικού πλαισίου.
<P>
Μετά από αυτό το πρώτο στοιχείο, ακόμη και σε όσους ισχυρίζονται ότι το 1% του ΑΕΕ αρκεί για να τροφοδοτήσει τον κοινοτικό προϋπολογισμό, θα πρέπει να είναι πλέον σαφές ότι χρειάζεται μια αλλαγή πλεύσης και μια ενδιάμεση αναθεώρηση. Καλώ συνεπώς το Κοινοβούλιο να προετοιμασθεί από σήμερα για αυτήν την προσπάθεια.
<P>
" δεύτερη παρατήρηση θα είναι σύντομη. Ο κ. Elles ορθώς πρότεινε μια διαδικασία ελέγχου των δαπανών, την οποία εμείς αποδεχθήκαμε και υποστηρίξαμε. Είναι σωστό να υπάρχει η μέγιστη δυνατή διαφάνεια, αλλά είναι επίσης σωστό να μην διακυβεύονται οι θεμελιώδεις πολιτικές της Ευρωπαϊκής Ένωσης.
<SPEAKER ID="209" NAME="Kyösti Virrankoski" AFFILIATION="ALDE">
(FI) Κύριε Πρόεδρε, κυρία Επίτροπε, καταρχάς θέλω να ευχαριστήσω τον γενικό εισηγητή του προϋπολογισμού, κ. Elles, για το άριστο προπαρασκευαστικό έργο του. Επέδειξε βαθιά γνώση του έργου της ΕΕ και της διαχείρισης των πόρων της. " προσέγγισή του υποστηρίζεται με ορθά επιχειρήματα και είναι τολμηρή. Ταυτόχρονα, θέλω να ευχαριστήσω τον κ. Grech για το άριστο και υπεύθυνο έργο που επιτέλεσε και τον κ. Lewandowski για την ικανή ηγεσία που άσκησε στην Επιτροπή Προϋπολογισμών.
<P>
Ο προϋπολογισμός του 2007 είναι ο πρώτος που καταρτίστηκε στο πλαίσιο των νέων δημοσιονομικών προοπτικών. Είναι, επίσης, μια αρχική πηγή χρηματοδότησης για τα νέα προγράμματα και μια τελική για τις παλιές υποχρεώσεις. Το σχέδιο προϋπολογισμού είναι μετριοπαθές. Παραμένει εντός του πλαισίου των δημοσιονομικών προοπτικών και δεν προτείνει καν τη χρήση του μέσου ευελιξίας. Ωστόσο, έχει σαφείς προτεραιότητες. Κατά τη γνώμη μου, είναι ορθή η αύξηση των πιστώσεων για την κατάρτιση, την έρευνα και την ανάπτυξη. Πρέπει να αναπτύξουμε πολύ περισσότερα από μια στοίβα χαρτιά γύρω από τη Στρατηγική της Λισαβόνας. Γι' αυτόν τον λόγο, πρέπει να καταστήσουμε ευκολότερη την άνθηση της επιχειρηματικότητας, γεγονός που συνεπάγεται ανταγωνιστικότητα στο πλαίσιο του προγράμματος CIP και μια σαφή ενίσχυση για την καινοτομία. Όλα αυτά συμπεριλαμβάνονται στους στόχους της Ομάδας μας.
<P>
" Βόρεια Διάσταση και η συνεργασία στην περιοχή της Βαλτικής υπάρχουν στο πρόγραμμα εδώ και πολύ καιρό και η ανάπτυξή τους θεωρήθηκε σημαντική. " Ομάδα μου κατέθεσε δύο σχέδια τροπολογιών, τις τροπολογίες 492 και 493, στις οποίες υπάρχει μια προσθήκη στην αιτιολογική έκθεση για τους τίτλους του προϋπολογισμού σχετικά με το πανευρωπαϊκό οδικό δίκτυο και το δίκτυο αερίου, η οποία δηλώνει ότι οι πόροι θα μπορούσαν επίσης να χρησιμοποιηθούν για τη χρηματοδότηση σχεδίων που εφαρμόζουν τις αναφερόμενες στρατηγικές. Ελπίζω ότι θα υπάρξει υποστήριξη για αυτά τα σχέδια τροπολογιών.
<SPEAKER ID="210" NAME="Gérard Onesta" AFFILIATION="Verts/ALE">
(FR) Κύριε Πρόεδρε, θα επικεντρωθώ στον προϋπολογισμό του Ευρωπαϊκού Κοινοβουλίου. " έκθεση Grech είναι η τελευταία λέξη σχετικά με τον προϋπολογισμό του Ευρωπαϊκού Κοινοβουλίου, και θέλω ειλικρινά να ευχαριστήσω τον κ. Grech για την ποιότητα του έργου του και, ειδικά, για το κλίμα διαλόγου που κατάφερε να δημιουργήσει. Επί ένα έτος -και ένα έτος είναι μεγάλο χρονικό διάστημα- θα πρέπει να διαχειρίζεται όλες τις αποδεσμεύσεις κονδυλίων, καθώς και τα αποθεματικά. Μην ανησυχείτε: θα έχουμε έναν συνομιλητή ανοικτό, λογικό και δίκαιο.
<P>
Για δεύτερη φορά στην ιστορία του, το Κοινοβούλιο δεν θα πετύχει το μυθικό όριο του 20%. Είναι χρήσιμο να σκεφτόμαστε με όρους επιχειρησιακού προϋπολογισμού, είναι όμως απαραίτητο να είμαστε πολύ προσεκτικοί και ιδιαίτερα έτοιμοι να αντιδράσουμε, αν, όπως προτείνεται στην έκθεση Grech, επιθυμούμε, εφόσον προκύψει ανάγκη, να κινητοποιήσουμε περισσότερα χρήματα με σκοπό την αγορά κτιρίων, δεδομένου ότι οι διαδικασίες αγοράς είναι εξαιρετικά χρονοβόρες, καθώς το Προεδρείο οφείλει να αποφανθεί σχετικά, η Επιτροπή Προϋπολογισμών καλείται να γνωμοδοτήσει, ενώ το Συμβούλιο πρέπει να μας δώσει το πράσινο φως. Αν, για παράδειγμα, επρόκειτο να αγοράσω ένα κτίριο στο Λονδίνο ή στο Παρίσι τις προσεχείς ημέρες, δεν είμαι βέβαιος ότι θα μπορούσαμε, σε λίγες εβδομάδες, να αποδεσμεύσουμε τα κονδύλια για τα οποία έχουμε, ωστόσο, κάνει πρόβλεψη το προηγούμενο έτος. Συνεπώς, είναι πολύ καλή η ιδέα να κρατηθούμε κάτω από το όριο του 20%, ενώ, συγχρόνως, θα παραμένουμε σε πλήρη ετοιμότητα σε περίπτωση που παρουσιαστεί κάποια ευκαιρία.
<P>
Το δεύτερο πολύ σημαντικό χαρακτηριστικό της έκθεσης Grech είναι το ότι έχει τοποθετήσει τον πολίτη στο επίκεντρο των στόχων μας. Το προσεχές έτος, και για πρώτη φορά, θα εγκαινιάσουμε μια νέα διαδικασία με τη δημιουργία του διαδικτυακού τηλεοπτικού σταθμού του Ευρωπαϊκού Κοινοβουλίου, με την έναρξη των εργασιών στο κέντρο υποδοχής των επισκεπτών μας και με τη συνεδρίαση της πρώτης "Αγοράς" των πολιτών, η οποία θα συνδέει τους πολίτες με το νομοθετικό έργο. Φρονώ ότι έχουμε καταβάλει μεγάλες προσπάθειες για να φέρουμε τον πολίτη στο προσκήνιο, και δεν θέλω να ολοκληρώσω χωρίς να τονίσω -καθόσον μάθαμε εχθές το βράδυ ότι αποχωρεί- ότι ο κ. Priestley, ο Γενικός Γραμματέας μας, κατά τη διάρκεια των δέκα ετών που ήταν προϊστάμενος της διοίκησης, εργάστηκε σκληρά για να εκσυγχρονίσει τη δημοσιονομική διαδικασία μας και να την καταστήσει περισσότερο αυστηρή και διαφανή.
<SPEAKER ID="211" NAME="Διαμάντω Μανωλάκου" AFFILIATION="GUE/NGL">
Κύριε Πρόεδρε, το σχέδιο προϋπολογισμού υπηρετεί με απόλυτο τρόπο την αντιλαϊκή αντιδραστική πολιτική της Ευρωπαϊκής Ένωσης.
<P>
Είναι στα πλαίσια του νέου δημοσιονομικού πλαισίου για το 2007-2013, κομμένου και ραμμένου στα μέτρα ενίσχυσης του ευρωπαϊκού κεφαλαίου. Ο προϋπολογισμός του 2007 προωθεί την αντεργατική στρατηγική της Λισαβόνας και της ενιαίας αγοράς, με ταυτόχρονη μείωση πόρων για πολλές περιφέρειες, όπως στην Ελλάδα, ενισχύοντας την ανισότητα και ανισομετρία με προοπτική να μην συμπεριλαμβάνεται ούτε στο φτωχό ταμείο συνοχής. Μειώνει δραστικά τα κονδύλια στον αγροτικό τομέα, ολοκληρώνοντας την εφαρμογή της αντιαγροτικής αναθεωρημένης ΚΑΠ, στέλνοντας στον Καιάδα νέο αριθμό μικρομεσαίων αγροτών, και ταυτόχρονα κόβει εκατοντάδες θέσεις εργασίας.
<P>
Αυτό είναι το σύγχρονο πνεύμα της Ευρωπαϊκής Ένωσης: εντατικοποίηση της δουλειάς, μαζική ανεργία, μισθοί και συντάξεις πείνας. Δραστικές βέβαια μειώσεις και παραπέρα ιδιωτικοποίηση έχουμε και στη δημόσια υγεία και στα συστήματα κοινωνικής ασφάλισης. Ωστόσο, αυξάνονται οι πόροι για την ανταγωνιστικότητα, βιομηχανική πολιτική καινοτομία και επιχειρηματικό πνεύμα κατά 98%, καθώς και η χρηματοδότηση μέτρων για την απασχόλησιμότητα, την προσωρινή εργασία και την ταξική συνεργασία. Κοινωνικό διάλογο τον λένε. Είναι ένας προϋπολογισμός ταξικός, άδικος και καταδικαστέος από τα λαϊκά στρώματα, διότι φέρνει ανισότητα, αδικία, φτώχεια, περισσότερη εκμετάλλευση για τους εργαζόμενους και περισσότερα κέρδη για το κεφάλαιο. Γι' αυτό είναι απορριπτέος.
<SPEAKER ID="212" NAME="Zbigniew Krzysztof Kuźmiuk" AFFILIATION="UEN">
(PL) Κύριε Πρόεδρε, ο προϋπολογισμός του 2007 δεν είναι μόνον ο πρώτος προϋπολογισμός στο πλαίσιο των νέων δημοσιονομικών προοπτικών 2007-2013, αλλά είναι και ο πρώτος προϋπολογισμός που αφορά 27 κράτη μέλη, συμπεριλαμβανομένης της Βουλγαρίας και της Ρουμανίας. Γι' αυτούς και μόνο τους λόγους, θα έπρεπε να είναι όσο το δυνατόν υψηλότερος όσον αφορά τις δαπάνες. Το δημοσιονομικό πλαίσιο 2007-2013 υποδεικνύει ότι οι πληρωμές μπορούν να αντιστοιχούν, το μέγιστο, στο 1,06% του ΑΕΠ της Ένωσης. Δυστυχώς, στο σχέδιο πληρωμών της, η Ευρωπαϊκή Επιτροπή πρότεινε πληρωμές που ανέρχονται συνολικά σε μόλις 116 δισ. ευρώ, τα οποία αντιστοιχούν μόνο στο 0,99% του ΑΕΠ της Ένωσης. Από την πλευρά του, το Συμβούλιο της Ευρωπαϊκής Ένωσης πρότεινε μια περαιτέρω μείωση 1,75 δισ. ευρώ.
<P>
Σε αυτό το πλαίσιο, θα πρέπει να χαιρετίσουμε τη στάση της Επιτροπής Προϋπολογισμών του Κοινοβουλίου. Πρότεινε πληρωμές ύψους 121,9 δισ. ευρώ, οι οποίες αντιστοιχούν στο 1,04% του ΑΕΠ και είναι περίπου 5,1 δισ. ευρώ περισσότερα από την πρόταση της Επιτροπής.
<P>
Συνεπώς, ελπίζω πραγματικά ότι το Σώμα θα εγκρίνει τις προτάσεις της Επιτροπής Προϋπολογισμών και ότι θα υποστηριχθούν επιτυχώς καθ' όλη τη διάρκεια των διαπραγματεύσεών μας με την Ευρωπαϊκή Επιτροπή και το Συμβούλιο.
<SPEAKER ID="213" NAME="Michael Henry Nattrass" AFFILIATION="IND/DEM">
(EN) Κύριε Πρόεδρε, στην έκθεσή του ο κ. Elles λέει ότι είναι απαραίτητο οι αρμόδιοι για τη χάραξη πολιτικής να εστιάσουν στις πραγματικές προκλήσεις για την ΕΕ στα χρόνια που θα ακολουθήσουν. Όταν ο David Cameron διεξήγαγε την εκστρατεία για την ηγεσία του κόμματος του κ. Elles πέρυσι, είπε στην Daily Telegraph: "πρέπει να προκαλέσουμε το πνεύμα της ΕΕ, αφήνοντάς την να επικεντρωθεί στο πραγματικό έργο της, να επιτύχει την εύρυθμη λειτουργία της ενιαίας αγοράς και την προστασία του ελεύθερου εμπορίου". Ωστόσο, οι προτεραιότητες πολιτικής του κ. Elles περιλαμβάνουν την κοινή εξωτερική πολιτική και πολιτική ασφάλειας, την ευρωπαϊκή πολιτική γειτονίας, τις τρομοκρατικές απειλές, τους συνοριακούς ελέγχους και τη μετανάστευση, το περιβάλλον και την επικοινωνία.
<P>
Αυτή είναι η κρυφή ατζέντα των Τόρι και είναι πολύ διαφορετική από την ατζέντα που ο κ. Cameron παρουσίασε όταν χρειάστηκε τις ψήφους των πιο ευρωσκεπτιστικών βουλευτών του κόμματος. Φυσικά, όμως, είναι ο ίδιος ο κ. Cameron που προσποιούνταν ότι θα εγκατέλειπε την Ομάδα τoυ Ευρωπαϊκoύ Λαϊκoύ Κόμματoς (Χριστιαvoδημoκράτες) και των Ευρωπαίωv Δημoκρατώv. Έναν χρόνο μετά, ο κ. Elles συνεχίζει ελεύθερα την προώθηση της ατζέντας της Ομάδας τoυ Ευρωπαϊκoύ Λαϊκoύ Κόμματoς (Χριστιαvoδημoκράτες) και των Ευρωπαίωv Δημoκρατώv. Ο πραγματικός ηγέτης του. κ. Poettering, είναι αναμφίβολα περιχαρής.
<SPEAKER ID="214" NAME="Hans-Peter Martin" AFFILIATION="NI">
(DE) Κύριε Πρόεδρε, θα ήθελα να ευχαριστήσω τη φινλανδική προεδρία γιατί επιτέλους βρήκε το θάρρος να κάνει κάτι, έστω και σε μικρή κλίμακα, για την ιερή αγελάδα των διορισμών στην ΕΕ.
<P>
Θεωρώ εξαιρετικά λυπηρό το γεγονός ότι η προσπάθεια κατάργησης τουλάχιστον 200 θέσεων πριν ακολουθήσουν άλλες παρόμοιες ενέργειες απορρίπτεται με τον τρόπο που βλέπουμε στην παράγραφο 29 της έκθεσης Elles. Αυτός είναι πραγματικά ο λάθος τρόπος αντιμετώπισης του θέματος. Για να δείξω πόσο λάθος είναι, επιτρέψτε μου να επαναλάβω τα λόγια της κ. Guy-Quint, της κυρίας που υπέβαλε την τροπολογία και είπε: "Ποτέ δεν άκουσα ούτε μία λογική δικαιολογία για τις περικοπές αυτές. Πίσω τους δεν κρύβονται παρά ξεκαθάρισμα προσωπικών λογαριασμών, πληγωμένη ματαιοδοξία, δολοπλοκίες και επιθετικότητα." Αυτά είπε στην επιτροπή. Φυσικά, ισχύει το αντίθετο. " ΕΕ έκανε το σωστό με το να καταργήσει ήδη πολλές θέσεις εργασίας και αν κάναμε επιτέλους και οι ίδιοι κάποιες περικοπές, θα στέλναμε το σωστό μήνυμα.
<SPEAKER ID="215" NAME="Ingeborg Gräßle" AFFILIATION="PPE-DE">
(DE) Κύριε Πρόεδρε, κυρία Επίτροπε, κυρίες και κύριοι, κύριοι συνάδελφοι, ο προϋπολογισμός του 2007 αποτελεί άμεση συνέχεια του προϋπολογισμού του 2005 και ο εισηγητής αξίζει τις ευχαριστίες μας διότι κατάφερε κάτι χωρίς προηγούμενο. Κατά τη δημοσιονομική διαχείριση πρέπει να κάνουμε περισσότερα για να αντιμετωπίσουμε τη σπατάλη κοινοτικών πόρων με τη μορφή παρεπομένων και έλλειψης αποτελεσματικότητας
<P>
Οι καταργήσεις θέσεων στην Επιτροπή παραμένουν ένα εξαιρετικά επίμαχο ζήτημα. Εμείς λέμε "όχι" μολονότι διατηρούμε επιφυλάξεις και το καθοριστικό μας κριτήριο είναι: ποιο κέρδος είναι διατεθειμένο το Συμβούλιο να παραδεχτεί ότι πέτυχε ως προς την αποτελεσματικότητα η Επιτροπή, για παράδειγμα ως προς τα εξωτερικά γραφεία της στο Λουξεμβούργο; Πόσο καλά εξοπλισμένη είναι η Επιτροπή για την εκτέλεση των καθηκόντων της στο μέλλον, που θα αφορούν λιγότερο τη νομοθεσία και περισσότερο την παρακολούθηση της εφαρμογής του κοινοτικού δικαίου; Υπάρχουν μόλις δύο θέσεις για την παρακολούθηση της κοινοτικής περιβαλλοντικής νομοθεσίας, που συνιστά το 40% των νόμων που θεσπίζουμε.
<P>
Κάτι άλλο που πρέπει να προβλέψουμε στον κοινοβουλευτικό προϋπολογισμό είναι πόροι για να αντιμετωπίσουμε περαιτέρω μείωση του γοήτρου της Ευρώπης. Το 2007 θα προσλάβουμε εννέα μεταφραστές και διερμηνείς ιρλανδικών, μολονότι οκτώ από τα δεκατρία μέλη του Σώματος από την Ιρλανδία δεν μιλούν ιρλανδικά. 60 μέλη ταξιδεύουν με τη νέα κοινοβουλευτική συνέλευση EUROLAT χωρίς να τηρούν καμία από τις συνήθεις πρακτικές των κοινοβουλευτικών συνελεύσεων όπως για παράδειγμα διακυβερνητικές συμφωνίες. Το Σώμα θα εκτελέσει το 2007 οικοδομικές εργασίες και στις τρεις έδρες του και αυτό θεωρώ ότι δύσκολα μπορεί να εξηγηθεί στις ομάδες επισκεπτών ή στους ψηφοφόρους στις πατρίδες μας.
<P>
Όλα αυτά είναι καλά θέματα που μπορούμε να τα χρησιμοποιήσουμε για να δείξουμε ότι παίρνουμε σοβαρά τις επικρίσεις του Ελεγκτικού Συνεδρίου και μια καλύτερη διαχείριση του κοινοτικού προϋπολογισμού.
<SPEAKER ID="217" NAME="Lidia Joanna Geringer de Oedenberg" AFFILIATION="PSE">
(PL) Κύριε Πρόεδρε, το 2007 θα είναι το πρώτο έτος των νέων επταετών δημοσιονομικών προοπτικών. Είναι λοιπόν ιδιαίτερα σημαντικό, σε αυτό το σημείο, να καθορίσουν τα θεσμικά όργανα της Ευρωπαϊκής Ένωσης με σαφήνεια τις πραγματικές ανάγκες και προτεραιότητες για τα προσεχή έτη.
<P>
Εργαζόμενοι με βάση τη δημοσιονομική πειθαρχεία και την αυξημένη απόδοση, θα πρέπει, ταυτόχρονα, να απομακρυνθούμε από την πρακτική της αποδοχής πολύ υψηλών περιθωρίων δαπάνης. Στο παρελθόν, αυτό οδηγούσε συχνά σε σπατάλη πόρων. Φαίνεται επίσης δέον να διατηρήσουμε τη σημερινή στρατηγική αγοράς των κτιρίων που χρησιμοποιούμε. Αυτό θα οδηγήσει σε εξοικονόμηση χρημάτων μακροπρόθεσμα και θα καταστήσει διαθέσιμους πόρους για άλλες δράσεις. Είναι επίσης σημαντικό να αναθεωρήσουμε την πολιτική για τη διαχείριση προσωπικού, ειδικά όσον αφορά την εκτός οργάνων ανάθεση της εφαρμογής δραστηριοτήτων, η οποία έχει επιζήμια αποτελέσματα στη συνέχεια και στη σταθερότητα και συνεπώς θα μπορούσε να έχει αρνητικές επιπτώσεις στη λειτουργία των θεσμικών οργάνων.
<P>
Όσον αφορά την πολιτική απασχόλησης, οι θέσεις που προκύπτουν από τη διεύρυνση πρέπει να είναι η προτεραιότητά μας επί του παρόντος. Αυτή η διαδικασία πρέπει να περιλαμβάνει πληροφόρηση σχετικά με τη διευκόλυνση για το νέο προσωπικό. Οι περικοπές στους προϋπολογισμούς των μεμονωμένων θεσμικών οργάνων που πρότεινε το Συμβούλιο δεν πρέπει να αποτελούν αυτοσκοπό. Λαμβάνοντας υπόψη τη διεύρυνση το 2004 και την επόμενη, η οποία έχει φτάσει σχεδόν, ο κυρίαρχος στόχος πάνω απ' όλα πρέπει να είναι η διασφάλιση της αποτελεσματικής λειτουργίας όλων των θεσμικών οργάνων της Ένωσης.
<P>
Εν κατακλείδι, θα ήθελα να συγχαρώ θερμά και τους δύο εισηγητές για ένα πολύ καλά εκπονημένο έγγραφο και εμάς για έναν καλό συμβιβασμό και έναν φιλόδοξο προϋπολογισμό.
<SPEAKER ID="218" NAME="Nathalie Griesbeck" AFFILIATION="ALDE">
(FR) Κύριε Πρόεδρε, κυρία Επίτροπε, καταρχάς, θέλω και εγώ να συγχαρώ τους εισηγητές μας, τον κ. Elles και τον κ. Grech, για το επίπονο έργο τους, και να ευχαριστήσω και να συγχαρώ όλες και όλους τους συναδέλφους μου για το τεράστιο έργο που επιτέλεσε αυτή τη φορά η Επιτροπή Προϋπολογισμών κατά την εξέταση των 1200 τροπολογιών, έτσι ώστε να ανταποκριθεί στις προσδοκίες των 450 εκατ. πολιτών της Ευρώπης.
<P>
Καταρχάς, από την πλευρά μου, θέλω ακόμη μια φορά να επισημάνω ότι λυπάμαι για την ανεπαρκή συνεισφορά των κρατών μελών στον ευρωπαϊκό προϋπολογισμό στο πλαίσιο των δημοσιονομικών προοπτικών. " συνεισφορά αυτή είναι σαφές ότι δεν επαρκεί για την εφαρμογή των πολιτικών που επαφίεται τώρα στην Ευρωπαϊκή Ένωση να μεταφράσει σε κάτι που οι Ευρωπαίοι επιθυμούν.
<P>
Κατά συνέπεια, το Κοινοβούλιό μας διαθέτει σχετικά μικρά περιθώρια χειρισμών στον τομέα αυτόν. Αν η φιλοδοξία μας πρέπει να είναι ρεαλιστική -στην πραγματικότητα μετριοπαθής- τότε ας την κάνουμε όσο το δυνατόν σαφέστερη. Αυτή ήταν η πρόταση της Επιτροπής Προϋπολογισμών, και αυτό ακριβώς πρέπει να εξετάσουμε σήμερα και τις προσεχείς εβδομάδες, δίδοντας προτεραιότητα στις αποτελεσματικότερες πολιτικές για την επίτευξη αυτών των στόχων και με τον τρόπο αυτό για τη δημιουργία της ισχυρότερης στον κόσμο οικονομίας με βάση στη γνώση. Αυτός είναι ο λόγος για τον οποίο χαιρετίζω τις προσπάθειες που επικεντρώνονται ειδικά, μέσω των προτάσεων, στις πολιτικές της έρευνας, της καινοτομίας και της ανάπτυξης· στην ενίσχυση των ΜΜΕ στα πιλοτικά έργα· και στις πιστώσεις που έχουν δεσμευθεί για πολιτιστικές πολιτικές, οι οποίες, σύμφωνα με τις συστάσεις που διατύπωσε η συνάδελφός μου κ. Sarnez, θεωρούνται από τους Ευρωπαίους θεμελιώδες τμήμα του κοινού μας εγχειρήματος.
<P>
Τέλος, και σύμφωνα με την ανθρωπιστική και ρεαλιστική εικόνα της διαδικασίας της ευρωπαϊκής ολοκλήρωσης, χαιρετίζω τη σημαντική αύξηση των πιστώσεων που προορίζονται για την πολιτική υπέρ των φτωχότερων ατόμων στην Ευρώπη.
<P>
Εν κατακλείδι, είμαι ευτυχής για το γεγονός ότι, στην εξωτερική πολιτική, έχει επιτευχθεί μια ισορροπία που λαμβάνει υπόψη την ειρηνευτική διαδικασία που βρίσκεται σε εξέλιξη στην Παλαιστίνη, παρότι οι επιφυλάξεις που διατυπώθηκαν θα μας δώσουν τη δυνατότητα, κατά την άποψή μου, να στείλουμε ένα ισχυρό μήνυμα στο Συμβούλιο τις προσεχείς εβδομάδες, δεδομένου ότι βρισκόμαστε ακόμη στο στάδιο της πρώτης ανάγνωσης.
<SPEAKER ID="219" NAME="Pedro Guerreiro" AFFILIATION="GUE/NGL">
(PT) Αν και βελτιώνει την πρόταση της Επιτροπής για 0,99% του κοινοτικού ΑΕΕ και αυτή του Συμβουλίου για 0,98%, όσον αφορά τον όγκο των πληρωμών, δεν προκαλεί έκπληξη το γεγονός ότι η πρόταση του Κοινοβουλίου για τον κοινοτικό προϋπολογισμό του 2007, με 1,04%, υστερεί ήδη από το πρώτο έτος σε σύγκριση με το ποσοστό που συμφωνήθηκε στις δημοσιονομικές προοπτικές, δηλαδή 1,06%, κάτι που, κατά την άποψή μας, δεν αρκεί από μόνο του αν θέλουμε να προωθήσουμε την πραγματική οικονομική και κοινωνική συνοχή, ειδικά λαμβάνοντας υπόψη τις ανάγκες μιας διευρυμένης ΕΕ.
<P>
Δεδομένου ότι αυτό αποτελεί μέρος της διαδικασίας διαπραγμάτευσης, ελπίζουμε ότι, σε αντίθεση με ό,τι συνέβη στο παρελθόν, το Κοινοβούλιο θα προσπαθήσει τουλάχιστον να διασφαλίσει την όσο το δυνατόν πιο πιστή τήρηση των προβλεπόμενων ελάχιστων ποσών στις δημοσιονομικές προοπτικές για το 2007 και τη χρήση αυτών των πόρων για την επίτευξη μιας αποτελεσματικής οικονομικής πολιτικής και πολιτικής κοινωνικής συνοχής και μιας γνήσιας πολιτικής συνεργασίας και ανάπτυξης.
<P>
Αν και χαιρετίζουμε την έγκριση στην Επιτροπή Προϋπολογισμών συγκεκριμένων τροπολογιών που καταθέσαμε, είμαστε πολύ απογοητευμένοι διότι απορρίφθηκαν άλλες σημαντικές προτάσεις που καταθέσαμε, οι οποίες ήταν οι εξής: η δημιουργία πακέτων αποζημίωσης για την αντιστάθμιση των αυξήσεων στην τιμή των καυσίμων για τη βιομηχανία αλιείας· η δημιουργία ενός κοινοτικού προγράμματος για τη στήριξη της παραδοσιακής παράκτιας αλιείας μικρής κλίμακας ως ανταπόκριση στα ειδικά προβλήματα που βιώνει ο κλάδος, σύμφωνα με τις θέσεις που ενέκρινε πρόσφατα το Κοινοβούλιο· και μια αύξηση στους πόρους που προβλέπονται για τη σύγκλιση στο Ευρωπαϊκό Ταμείο Περιφερειακής Ανάπτυξης για την πλήρη αποζημίωση των "περιφερειών που πλήττονται από το στατιστικό αποτέλεσμα", όπως η περιφέρεια Algarve, καθώς μειώθηκαν κατά περίπου 20% φέτος.
<SPEAKER ID="220" NAME="Liam Aylward" AFFILIATION="UEN">
(EN) Κύριε Πρόεδρε, θα ήθελα να αναφερθώ σε ένα ιδιαίτερο δημοσιονομικό θέμα. " Επιτροπή οριστικοποιεί επί του παρόντος το πρόγραμμά της για τη δημόσια υγεία για την περίοδο 2007-2013. Γνωρίζουμε όλοι ότι στο πρόσφατο παρελθόν η Επιτροπή διεξήγαγε πολύ αποτελεσματικές εκστρατείες ενημέρωσης, υπογραμμίζοντας τους κινδύνους του καπνού και του AIDS στο εσωτερικό της Ευρωπαϊκής Ένωσης.
<P>
" Επιτροπή έχει έναν προϋπολογισμό 56 εκατ. ευρώ ανά έτος προκειμένου να υπογραμμίσει απειλές για τη δημόσια υγεία και να εφαρμόσει εκστρατείες πληροφόρησης του κοινού σε ολόκληρη την Ευρώπη. Πιστεύω ότι έχει έρθει τώρα η ώρα για την Επιτροπή να εκτελέσει μια εκστρατεία ενημέρωσης καιευαισθητοποίησης για να υπογραμμίσει το πρόβλημα, τους κινδύνους και τις θεραπείες της κατάθλιψης στο εσωτερικό της Ένωσης. Έχω απευθυνθεί επίσης γραπτώς σε πολλές κυβερνήσεις της Ευρώπης επιδιώκοντας τη στήριξή τους για αυτήν την πολιτική πρωτοβουλία.
<P>
Ένα στα τέσσερα άτομα στην Ευρώπη βιώνουν τουλάχιστον ένα σημαντικό επεισόδιο ψυχικών δυσκολιών κατά τη διάρκεια της ζωής τους και περίπου 18 εκατομμύρια άτομα στην Ευρωπαϊκή Ένωση, ηλικίας μεταξύ 16 και 25, πάσχουν από σοβαρή κατάθλιψη. Κατάθλιψη και διαταραχές άγχους είναι τα πιο συνήθη προβλήματα ψυχικής υγείας που εμφανίζονται στην Ευρώπη. Μελέτες εκτιμούν ότι έως το 2020 η κατάθλιψη θα αναδειχθεί στην πρώτη σε κατάταξη ασθένεια του αναπτυσσόμενου κόσμου. Στην πραγματικότητα, υπάρχουν ακόμη υψηλότερα επίπεδα κατάθλιψης στην Ανατολική και Κεντρική Ευρώπη.
<P>
Έχουμε προσδιορίσει το πρόβλημα· έχουμε τους οικονομικούς πόρους να το υπογραμμίσουμε· συνεπώς, ας προχωρήσουμε και ας αντιμετωπίσουμε αυτήν την πρόκληση τώρα.
<SPEAKER ID="221" NAME="Hélène Goudin" AFFILIATION="IND/DEM">
(SV) Κύριε Πρόεδρε, καταρχάς, η Λίστα του Ιουνίου πιστεύει ότι η κοινή γεωργική πολιτική της Ευρωπαϊκής Ένωσης πρέπει να καταργηθεί. Όπως επεσήμανα επανειλημμένως σε αυτό το Σώμα, η γεωργική πολιτική της ΕΕ είναι κατακριτέα διότι τα χρήματα δίνονται στους λάθος αποδέκτες και συχνά σε αποδέκτες που είναι πολύ πλούσιοι. Επιπροσθέτως, στερεί από τις φτωχές χώρες του κόσμου μια πραγματική ευκαιρία να πουλήσουν τη γεωργική παραγωγή τους στην αγορά της ΕΕ διότι επιδοτούμε μη ανταγωνιστική γεωργία.
<P>
Δεύτερον, η Λίστα του Ιουνίου πιστεύει ότι η διαρθρωτική πολιτική θα πρέπει να επιστρέψει στην εθνική αρμοδιότητα. Οι πόροι της ΕΕ που επιστρέφουν στη Σουηδία συνοδεύονται από έναν πολύ μεγάλο αριθμό όρων και στις περισσότερες περιπτώσεις δεν προσαρμόζονται στις σουηδικές ανάγκες.
<P>
Το προσεχές έτος, η συνδρομή της Σουηδίας στον προϋπολογισμό της ΕΕ θα αυξηθεί σε 3 δισ. ευρώ. Θα πάρουμε πίσω περίπου 1 δισ. ευρώ. Τρίτον, λοιπόν, η Λίστα του Ιουνίου πιστεύει ότι η συνδρομή μέλους της Σουηδίας θα πρέπει να μειωθεί στο μισό στο πλαίσιο του βαθμού στρέβλωσης και αδικίας που χαρακτηρίζει τη γεωργική και εμπορική πολιτική της ΕΕ.
<SPEAKER ID="222" NAME="Jean-Claude Martinez" AFFILIATION="NI">
(FR) Κύριε Πρόεδρε, ο ευρωπαϊκός προϋπολογισμός μοιάζει με το θέατρο του Μπέρτολντ Μπρεχτ. "Περιμένοντας τον Γκοντό" -περιμένοντας το 2014 και τους ίδιους πόρους- διαχειριζόμαστε τις ελάχιστες δυνατές πιστώσεις: πιστώσεις ύψους 116 δισ. ευρώ, οι οποίες δεν αντιστοιχούν καν στο 1% του ακαθάριστου εθνικού εισοδήματος. Εδώ παίζεται ένα παιχνίδι. Για παράδειγμα, η ονοματολογία έχει αλλάξει, με μείωση από τους οκτώ τίτλους στους έξι. Φαίνεται ότι κάνουν χιούμορ: η Ευρώπη των 17 εκατ. ανέργων αναφέρεται υπό τον Τίτλο 1 ως "ανάπτυξη και ανεργία". Ο προϋπολογισμός της ΚΓΠ, ο οποίος καταστρέφει τη γεωργία και την καλλιέργεια φρούτων και λαχανικών, καθώς και 400 000 εκτάρια γης, αναφέρεται υπό τον Τίτλο 2 ως "επιβεβαίωση πόρων".
<P>
Πέραν αυτών των τυπικών αλλαγών, πρόκειται για έναν κλασικό προϋπολογισμό από κάθε άποψη. Καταρχάς, περιλαμβάνει ένα δημοσιονομικό πλαίσιο για την περίοδο 2007-2013, το οποίο περιλαμβάνεται σε μια διοργανική συμφωνία -την τέταρτη του είδους της- η οποία υπογράφηκε στις 17 Μαΐου. Περιλαμβάνει μαλθουσιανά ποσά, για παράδειγμα για τη γεωργία: πράγματι, οι δαπάνες αγοράς θα μειωθούν εκουσίως κατά 500 και πλέον εκατομμύρια ευρώ. Περιλαμβάνει επίσης τα μεγάλα κλασικά: 7 δισ. ευρώ με τα οποία θα επιχειρείται η άσκηση δήθεν εξωτερικής πολιτικής στον κόσμο· 5 δισ. ευρώ για ένα πρόγραμμα πλαίσιο έρευνας που δεν θα ερευνά και πολύ· και 850 εκατ. ευρώ για τα διευρωπαϊκά δίκτυα.
<P>
Όλα αυτά, ενώ αναμένουμε την αναθεώρηση του 2008-2009 κατά τη διάρκεια της οποίας θα συζητηθούν όλα τα θέματα - όχι μόνον οι επιστροφές του "νωμένου Βασιλείου αλλά επίσης, και κυρίως, η γεωργία και ο γεωργικός προϋπολογισμός. " μεγάλη συζήτηση λοιπόν για τον προϋπολογισμό θα διεξαχθεί μεταξύ 2010 και 2014. Ενώ αναμένουμε να συζητήσουμε για τον κλάδο της αλιείας, για το πρόγραμμα Erasmus και για τους πολίτες, και αφού δεν μπορούμε να πάρουμε το τσάι μας -δεδομένου ότι είναι σχεδόν 5 το απόγευμα- εμείς προτιμούμε, κατά τη διάρκεια αυτής της απογευματινής συζήτησης του προϋπολογισμού, να ανταλλάσσουμε τα μικρά δημοσιονομικά μπισκότα με τα οποία ο εισηγητής μας έχει διακοσμήσει την υπέροχη έκθεσή του, η οποία, παρά ταύτα, είναι πολύ ευχάριστη.
<SPEAKER ID="223" NAME="Αντώνης Σαμαράς" AFFILIATION="PPE-DE">
Κύριε Πρόεδρε, η Ευρωπαϊκή Ένωση είναι το πιο φιλόδοξο εγχείρημα της ιστορίας. Όμως αυτό το εγχείρημα το χρηματοδοτούμε με το ελάχιστο ποσοστό 1% του ΑΕΠ. Και δεν είναι μόνον ότι δίνουμε ελάχιστα, είναι ότι η Επιτροπή και το Συμβούλιο δεν θέλουν ούτε καν να εξαντλήσουν τα ελάχιστα ποσά που δεσμεύουν.
<P>
" Επιτροπή στο προσχέδιο προέβλεπε μόλις 1%. Το Συμβούλιο το μείωσε ακόμη περισσότερο στο 0,98%, εμείς το αυξήσαμε στο 1,04%. Το Συμβούλιο κάνει ότι μπορεί για να συρρικνώσει τη χρηματοδότηση της Ένωσης, η Επιτροπή δεν κάνει ότι μπορεί για να την υπερασπιστεί και έτσι στο ρόλο αυτό έχει μείνει μόνο του το Ευρωπαϊκό Κοινοβούλιο.
<P>
Προτάθηκε επίσης από πολλούς να βάλουμε στο αποθεματικό μέρος των κονδυλίων για τις αγροτικές δαπάνες. Εμείς απορρίψαμε την πρόταση αυτή. " καταστροφή των Ευρωπαίων αγροτών δεν είναι πολιτική ανάπτυξης ούτε πολιτική ενοποίησης της Ευρώπης, είναι -απλώς- ολέθρια πολιτική.
<P>
Ένα ευαίσθητο πολιτικό ζήτημα τώρα: επαναφέραμε την τροπολογία για την αναστήλωση και των χριστιανικών ναών στη βόρεια Κύπρο. " υπερψήφιση αυτής της τροπολογίας θα αποδείξει το σεβασμό της Ευρώπης στην πολιτιστική της κληρονομιά και θα ενισχύσει την εφαρμογή των ευρωπαϊκών αρχών για ειρηνική συνύπαρξη μεταξύ διαφορετικών θρησκευτικών και εθνικών ομάδων.
<P>
Κάτι τελευταίο, κύριε Πρόεδρε, μέχρι τώρα ενημερωνόμασταν εκ των υστέρων για τις αποφάσεις του Συμβουλίου σχετικά με την ΚΕΠΠΑ. Αυτό δεν μπορεί να συνεχισθεί. Πρέπει να συζητάμε εκ των προτέρων με το Συμβούλιο όλες τις βασικές επιλογές, πριν ληφθούν οι αποφάσεις τις οποίες εμείς καλούμαστε μετά να χρηματοδοτήσουμε. Και για να περάσει το μήνυμά μας στο Συμβούλιο μειώσαμε κατά 50% τα κονδύλια του 2007 για την ΚΕΠΠΑ. Θα ήθελα στο σημείο αυτό, κύριε Πρόεδρε, λέγοντας ότι ο κ. Σέλες είχε σαφώς δίκαιο, να πω ότι θα κάνει λάθος η κ. Υπουργός αν πραγματικά πιστέψει ότι αυτό που κάναμε ήταν αυτό που ονόμασε η ίδια "λόγοι τακτικής". Ελπίζω ότι τώρα το Συμβούλιο θα ξανασκεφθεί τη μέχρι στιγμής στάση του.
<SPEAKER ID="224" NAME="Vladimír Maňka" AFFILIATION="PSE">
(SK) " ενεργειακή ασφάλεια είναι μία από τις πολιτικές προτεραιότητες των νέων δημοσιονομικών προοπτικών και του προϋπολογισμού 2007 της Ευρωπαϊκής Ένωσης. Αποτελεί μέρος του προγράμματος για την ανταγωνιστικότητα και την καινοτομία και υπάρχει επίσης ένα ξεχωριστό πρόγραμμα έρευνας στο πλαίσιο του έβδομου προγράμματος πλαισίου.
<P>
Οι στόχοι μας σε αυτόν τον τομέα είναι φιλόδοξοι: θέλουμε να μετατρέψουμε το ασταθές ενεργειακό σύστημα που βασίζεται στα ορυκτά καύσιμα σε ένα πιο αειφόρο ενεργειακό σύστημα, το οποίο θα βασίζεται σε ένα διαφοροποιημένο σύνολο πηγών ενέργειας. Πρέπει να βελτιώσουμε την ενεργειακή αποδοτικότητα, να διασφαλίσουμε τον ενεργειακό εφοδιασμό, να εμποδίσουμε την αλλαγή του κλίματος και να αυξήσουμε την ανταγωνιστικότητα των ευρωπαϊκών επιχειρήσεων, πρώτα στον τομέα της ενέργειας και μετά σε άλλους τομείς.
<P>
" στρατηγική της Ευρωπαϊκής Ένωσης και ο ευρωπαϊκός προϋπολογισμός είναι σημαντικοί παράγοντες που συμβάλλουν στην αντιμετώπιση της δυσοίωνης προοπτικής για τους ευρωπαίους πολίτες όσον αφορά την παροχή αειφόρου, σταθερής και προσιτής ενέργειας.
<P>
Αναμφίβολα, ο προϋπολογισμός για το 2007, δηλαδή για το πρώτο έτος μιας νέας περιόδου προγραμματισμού, είναι στρατηγικής σημασίας. Ωστόσο, πρέπει να τονιστεί ότι οι πόροι είναι περιορισμένοι και πολλά θα εξαρτηθούν από το πόσο αποτελεσματικά θα χρησιμοποιηθούν.
<SPEAKER ID="225" NAME="Markus Ferber" AFFILIATION="PPE-DE">
(DE) Κύριε Πρόεδρε, κυρία Επίτροπε, κύριε Προεδρεύοντα του Συμβουλίου, κυρίες και κύριοι, το 2007 θα είναι ένα πολύ συναρπαστικό οικονομικό έτος, γιατί τότε θα γίνουν για πρώτη φορά ζωντανή πραγματικότητα όσα αποφάσισαν τον περασμένο Δεκέμβριο ως πολιτικές προτεραιότητες και ενέκριναν τον Μάιο το Σώμα και το Συμβούλιο οι αρχηγοί κρατών και κυβερνήσεων.
<P>
Υπάρχουν κάποιες πτυχές που μου προξενούν ήδη σοβαρές ανησυχίες. Αυτήν την εβδομάδα θα εγκρίνουμε μια σειρά νομικών βάσεων για πολυετή προγράμματα που θα αρχίσουν από την 1η Ιανουαρίου του επόμενου έτους. Τώρα βρισκόμαστε στη φάση όπου τα κράτη μέλη διατυπώνουν τα γενικά σχέδιά τους για την εκτέλεση της διαρθρωτικής πολιτικής και τα υποβάλλουν στην Επιτροπή. " πραγματική μου ανησυχία είναι ότι ο προϋπολογισμός του 2007 θα γίνει ένας προϋπολογισμός λιτότητας συνεπεία του ότι μεγάλος αριθμός προγραμμάτων δεν θα μπορέσει καν να ξεκινήσει, μολονότι τα προγράμματα αυτά είναι επειγόντως απαραίτητα.
<P>
Θέλω να πω ξεκάθαρα, και μιλάω ως πολίτης ενός κράτους που έχει την τιμή να προσφέρει το 20% της χρηματοδότησης της ΕΕ, ότι ανησυχούμε μήπως εφόσον χρειάζονται τόσα πολλά χρήματα -ακόμα και αν δεν υπήρξε ποσοστιαία αύξηση του ποσοστού του ΑΕΠ σε σύγκριση με το παρελθόν, αναφέρω εν παρόδω ότι το ΑΕΠ αυξήθηκε συνεπεία της διεύρυνσης- θα πρέπει ασφαλώς να υπάρχει και κάποιο αντίκρυσμα για τα χρήματα αυτά.
<P>
Γι' αυτό χαίρομαι πολύ διότι ο εισηγητής μας κ. Elles είπε πως θέλουμε να χρηματοδοτήσουμε περισσότερα προγράμματα και λιγότερη διοίκηση. Ωστόσο, αυτό που πρέπει ακόμα να κάνει η Επιτροπή είναι να δείξει πως μπορεί να εκτελέσει σωστά τα προγράμματα και πως δεν θα απορροφηθούν όλα τα χρήματα από τις διοικητικές δαπάνες. Οι οργανισμοί είναι άλλο ένα θέμα που πρέπει πραγματικά να ρυθμίσουμε, εφόσον φαίνεται ότι θα έχουμε και τρεις καινούργιους.
<P>
Θα ήθελα να πω επίσης αναφορικά με τον προϋπολογισμό του Σώματος πως πρέπει να αποκομίσουμε το όφελος από αυτά που κερδίσαμε μέσω της επιτυχίας της κτιριακής πολιτικής μας. Είναι απαράδεκτο να συνεχίσουμε να φουσκώνουμε τον προϋπολογισμό του Σώματος μόνο και μόνο επειδή είναι διαθέσιμα τα χρήματα και να χρηματοδοτούμε πράγματα που μπορεί να μην χρειάζονται τώρα, όπως για παράδειγμα η διαδικτυακή τηλεόραση.
<P>
Χρειαζόμαστε λοιπόν αξιοποίηση των πόρων, και αυτό είναι το πιο σημαντικό από όλα. " έκθεση του Ελεγκτικού Συνεδρίου που παρουσιάστηκε σήμερα το πρωί μου δίνει ελπίδες ότι υπάρχει εδώ μεγάλο δυναμικό για να επιτύχουμε περισσότερα.
<SPEAKER ID="226" NAME="Szabolcs Fazakas" AFFILIATION="PSE">
(HU) Θα ήθελα να συμφωνήσω με τον κ. Ferber ότι ο προϋπολογισμός του 2007 έχει πραγματικά ιδιαίτερη σημασία για όλη την Ευρώπη και ειδικά για τα νέα κράτη μέλη, συμπεριλαμβανομένης της Ουγγαρίας. Είναι το πρώτο έτος των δημοσιονομικών προοπτικών 2007-2013 στην κατάρτιση του οποίου συμμετείχαμε και το οποίο συνεπώς ισχύει πλήρως για εμάς. Κατά συνέπεια, ειδικά δεδομένης της μακράς και όχι πάντα ομαλής διαδικασίας της ανάπτυξής του, είναι πολύ σημαντικό να αποτελέσει το 2007 ένα καλό σημείο αφετηρίας για τα επόμενα χρόνια.
<P>
Αυτό αποτελεί για όλους μας εξαιρετική ευκαιρία αλλά και ευθύνη. Είναι μια ευκαιρία υπό την έννοια ότι, χρησιμοποιώντας τους πόρους που εγκρίθηκαν στις δημοσιονομικές προοπτικές, μπορούμε να ξεκινήσουμε όχι μόνο τη δική μας διαδικασία κάλυψης του χαμένου χρόνου, αλλά και τη διαρθρωτική πολιτική και την πολιτική συνοχής που συνιστούν το θεμέλιο για το μέλλον της Ευρώπης και την ανταγωνιστικότητά της. Ταυτόχρονα, πρέπει να αναλάβουμε την ευθύνη για την εξάλειψη της εθνικής ιδιοτέλειας που, δυστυχώς, έχει γίνει κοινός τόπος τόσο στα παλιά όσο και στα νέα κράτη μέλη όσον αφορά την εκπόνηση του προϋπολογισμού. Ας μην αμελούμε τις κοινές αξίες της Ευρώπης και τον διεθνή ρόλο της ΕΕ.
<SPEAKER ID="227" NAME="Simon Busuttil" AFFILIATION="PPE-DE">
(MT) Ο προϋπολογισμός που θα εγκρίνει το Κοινοβούλιο το προσεχές έτος θα κατανείμει χρήματα, για πρώτη φορά, σε ένα νέο ταμείο γνωστό ως Ταμείο Εξωτερικών Συνόρων, το οποίο δημιουργήθηκε σκοπίμως για να βοηθήσει τα κράτη μέλη να ενισχύσουν τα σύνορά τους με σκοπό τον περιορισμό της αδιάκοπης ροής παράνομης μετανάστευσης. Δεδομένης της σοβαρότητας του επείγοντος της παράνομης μετανάστευσης, είναι σχεδόν απίστευτο ότι αυτή είναι η πρώτη φορά που η Ευρωπαϊκή Ένωση δημιουργεί ένα ταμείο ειδικά για τα εξωτερικά σύνορα, αλλά εμείς τα καταφέραμε. Χάρη στο Κοινοβούλιο, ο προϋπολογισμός γι' αυτό το ταμείο θα είναι μεγαλύτερος από αυτόν που ζήτησε η ίδια η Επιτροπή. Μιλώ για έναν προϋπολογισμό που ανέρχεται σε 170 εκατ. ευρώ και προορίζεται για την αποτελεσματικότερη προστασία των συνόρων μας και συνεπώς για τη μείωση της εισροής. " δεύτερη παρατήρησή μου αφορά τον FRONTEX, τον ευρωπαϊκό οργανισμό διαχείρισης των εξωτερικών συνόρων. Μέχρι τώρα, αυτός ο οργανισμός, ο οποίος λειτουργεί μόνον ένα έτος, δεν είχε λάβει επαρκείς πόρους για να επιτελέσει το έργο του. Αρκεί να πω ότι ενώ, μέχρι την περασμένη εβδομάδα, ο FRONTEX συντόνιζε τις περιπόλους στη Μεσόγειο, χθες είδα μια διαφήμιση στις εφημερίδες που ανακοίνωνε ότι ο FRONTEX θέλει να προσλάβει διευθυντή υπεύθυνο για τις θαλάσσιες περιπόλους του. Αυτό δείχνει ότι δεν πρέπει να αφήσουμε αυτόν τον οργανισμό στην τύχη του πιστεύοντας ότι θα λύσει όλα τα προβλήματα. Συνεπώς, ακόμα και σε αυτό το πλαίσιο, είναι ευχάριστο το γεγονός ότι το Κοινοβούλιο θα ψηφίσει έναν μεγαλύτερο προϋπολογισμό από αυτόν που ζήτησε η Επιτροπή, σχεδόν 35 εκατ. ευρώ, για να ενισχύσει αυτόν τον οργανισμό και να τον βοηθήσει να εκτελέσει τα καθήκοντά του πιο αποτελεσματικά. Είναι κρίμα, κύριε Πρόεδρε, που, αντί να ακολουθούν αυτό το παράδειγμα, ορισμένες ευρωπαϊκές κυβερνήσεις προσπάθησαν, με τον πλέον μίζερο τρόπο, να μειώσουν τον προϋπολογισμό του FRONTEX. Θέλουμε να γνωρίζουν ότι το Ευρωπαϊκό Κοινοβούλιο θα κάνει ό,τι μπορεί για να διασφαλίσει ότι ο FRONTEX θα έχει όλα τα αναγκαία μέσα για να εκτελέσει τα καθήκοντά του.
<SPEAKER ID="228" NAME="Κατερίνα Μπατζελή" AFFILIATION="PSE">
Κύριε Πρόεδρε, οι προτεραιότητες του προϋπολογισμού αυτού θα έπρεπε να ήταν σαφείς και χρηματοδοτικά επαρκείς, έτσι ώστε να προωθηθεί και η ενσωμάτωση των νέων κρατών μελών. Αντ' αυτού, στο Συμβούλιο επεκράτησε μια λογιστική λογική για την μείωση των πιστώσεων και στην Επιτροπή, η φοβική της στάση.
<P>
Πώς θα πραγματοποιηθεί η στρατηγική της Λισαβόνας; Πώς θα ολοκληρωθούν τα προγράμματα διαρθρωτικών ταμείων; Με 425 εκατομμύρια ευρώ λιγότερα; Πώς θα υλοποιηθεί η πολιτική της αγροτικής ανάπτυξης; Με την πλασματική μεταφορά από τον πυλώνα ένα διαμέσου του μηχανισμού εθελοντικής διακύμανσης, ή της δέσμευσης στο αποθεματικό -όπως προτείνεται- πόρων της αγροτικής ανάπτυξης μέχρι η Επιτροπή να αποφασίσει και να δώσει εξηγήσεις για το εθελοντικό modulation; Πώς θα ενισχυθεί ο ρόλος της Ένωσης στις εξωτερικές της δράσεις, στα Βαλκάνια, στην Παλαιστίνη, στη μετανάστευση; Με τη μείωση της ΚΕΠΠΑ κατά 50%; Πώς θα ανταγωνιστεί η Ευρώπη την Αμερική στον τομέα της έρευνας και της ανταγωνιστικότητας;
<P>
Δεν γίνεται να θέτουμε πολιτικές προτεραιότητες και να μη διαθέτουμε τα απαραίτητα δημοσιονομικά εργαλεία για την υλοποίησή τους. Γινόμαστε αναξιόπιστοι και αυτό υποσκάπτει το μέλλον της Ευρωπαϊκής Ένωσης.
<SPEAKER ID="229" NAME="László Surján" AFFILIATION="PPE-DE">
(HU) Θα ήθελα να μοιραστώ μαζί σας τέσσερις σκέψεις μου και ένα σχόλιο για ένα πρόβλημα. Οι προτάσεις της Επιτροπής για τον προϋπολογισμό του προσεχούς έτους είναι πολύ κάτω από τους πόρους που προβλέπονται στις δημοσιονομικές προοπτικές. " ανταγωνιστικότητα της ΕΕ επιδεινώνεται αντί να βελτιώνεται. Δεύτερον, είναι εφιάλτης ότι το Συμβούλιο προσπάθησε να μειώσει ακόμα και αυτή τη μετριοπαθή πρόταση. Τρίτον, στην τρέχουσα μορφή της αυτή η πρόταση δεν θα επιτρέψει καμία ανάπτυξη, αλλά αποτελεί απλώς μια ανεπιτυχή προσπάθεια επιβίωσης. Τέταρτον: είναι καλό νέο για τα νέα κράτη μέλη ότι η μεγάλη σπουδή για περικοπές δεν επηρεάζει την υποστήριξη για τα ταμεία συνοχής ή την επηρεάζει ελάχιστα.
<P>
Το πρόβλημα, το οποίο αναμφίβολα είναι σημαντικό, είναι ότι ενώ ένα από τα χαρακτηριστικά της Ένωσης εκφράζεται ως "ενότητα στην πολυμορφία", εμείς επί του παρόντος απέχουμε πολύ από την εκπλήρωση αυτής της απαίτησης. Οι μεταφράσεις των προτάσεων είτε δεν εκπονούνται εγκαίρως είτε γίνονται μόνο την τελευταία στιγμή και ορισμένες φορές μόνο σε πρόχειρη μορφή. Υποχρεούμαστε να συμμετέχουμε σε πολλές συνεδριάσεις στις οποίες μόνο ορισμένοι βουλευτές έχουν στη διάθεσή τους διερμηνείς που μιλούν τη μητρική τους γλώσσα. " διεύρυνση της Ένωσης τον Ιανουάριο θα αυξήσει περισσότερο τις αιτιολογημένες απαιτήσεις σε αυτόν τον τομέα. " γλωσσική πολυμορφία είναι μια αξία που σε καμία περίπτωση δεν πρέπει να αποκηρύξουμε.
<SPEAKER ID="230" NAME="Herbert Bösch" AFFILIATION="PSE">
(DE) Κύριε Πρόεδρε, όπως ήδη είπαν ορισμένοι ομιλητές, σήμερα αντιμετωπίζουμε τον πρώτο προϋπολογισμό της νέας δημοσιονομικής περιόδου, ο οποίος χαρακτηρίζεται ως προϋπολογισμός λιτότητας, μολονότι οι μόνες περικοπές που έγιναν, αφορούν τα συμφέροντα των ευρωπαίων πολιτών. Αυτό που αντιμετωπίζουμε, είναι μια εσφαλμένη δημοσιονομική πολιτική εκ μέρους των κρατών μελών της Ευρωπαϊκής Ένωσης.
<P>
Τα επόμενα επτά χρόνια, τα διευρωπαϊκά δίκτυα θα πρέπει να τα βγάλουν πέρα με μόλις 8 δισ. ευρώ αντί για τα 20 δισ. ευρώ που χρειάζονται. Γι' άλλη μια φορά, το Συμβούλιο Υπουργών κατέφυγε στο παλιό μέσον άσκησης πίεσης και μας είπε εδώ στο Σώμα ότι αν δεν εγκρίνουμε άμεσα τον προϋπολογισμό, δεν θα είναι δυνατόν να αρχίσουν στην ώρα τους τα προγράμματα που πρέπει να αρχίσουν το 2007. Το Συμβούλιο μπορεί και θέλει να κάνει το Κοινοβούλιο και άλλα όργανα αποδιοπομπαίους τράγους, μολονότι το ίδιο συχνά καθυστερεί τις αποφάσεις του για πολλούς μήνες, και πρέπει να προφυλαχθούμε από αυτό.
<P>
Θα ήθελα με αυτήν την ευκαιρία να υπενθυμίσω στην Επιτροπή ότι αυτό που υπερασπίζεται διαρκώς τη γραμμή της δεν είναι το Συμβούλιο, αλλά το Σώμα, και ότι θα ήταν κάποιες φορές ευεργετικό αν η Επιτροπή το συνειδητοποιούσε αυτό αντί να υποτάσσεται διαρκώς και να δέχεται διαταγές από το Συμβούλιο.
<P>
Την εβδομάδα αυτήν πρέπει επίσης να λάβουμε απόφαση για μία απολύτως απαράδεκτη πρόταση που έγινε για να κλείσει μία τρύπα στον προϋπολογισμό του δεύτερου πυλώνα, της γεωργίας και της υπαίθρου: τα κράτη μέλη πρέπει να έχουν τη δυνατότητα μεταφοράς έως και 20% των πόρων από τον πρώτο στον δεύτερο πυλώνα, την ύπαιθρο. " πρόταση αυτή δεν έχει εξεταστεί αρκετά καλά. Είναι αντίθετη με τα δικαιώματα του Σώματος και πρέπει να απορριφθεί. Τι κοινό έχουν αυτά τα δύο, δηλαδή τα διευρωπαϊκά δίκτυα και οι αγροτικές περιοχές; Πρώτον, και τα δύο είναι θύματα της ανεύθυνης πολιτικής λιτότητας του Συμβουλίου. Δεύτερον, και στις δύο περιπτώσεις, η Επιτροπή απομακρύνθηκε από την αρχική της θέση και άρχισε σιωπηρά να παίρνει και πάλι διαταγές από το Συμβούλιο και, τρίτον, και στις δύο περιπτώσεις πρέπει να προσπαθήσουμε να θέσουμε κονδύλια στο αποθεματικό προκειμένου να ασκήσουμε πίεση και στο Συμβούλιο και στην Επιτροπή και έτσι να σώσουμε ενδεχομένως ό,τι μπορεί ακόμα να σωθεί.
<SPEAKER ID="231" NAME="Salvador Garriga Polledo" AFFILIATION="PPE-DE">
(ES) Κύριε Πρόεδρε, κυρία Επίτροπε, θα ήθελα να ξεκινήσω συγχαίροντας τους δύο εισηγητές, κ. Elles και κ. Grech, οι οποίοι έδειξαν σύνεση στα σχέδια προϋπολογισμού που εκπόνησαν.
<P>
Σύνεση δεν σημαίνει απαραίτητα συμφωνία με το Συμβούλιο, διότι δεν σημαίνει απαραίτητα συμφωνία με τις περικοπές που εφάρμοσε αδιακρίτως το Συμβούλιο στις γραμμές που προϋπολογισμού που δεν το ενδιέφεραν, δηλαδή σε όλες τις γραμμές που δεν σχετίζονται με την κοινή εξωτερική πολιτική και πολιτική ασφαλείας, έναν τομέα στον οποίο το Κοινοβούλιο έκανε μία περικοπή.
<P>
Συμφωνούμε πολύ με την αρχή της αξιοποίησης των πόρων, την οποία υποστηρίζει ο εισηγητής μας για τον γενικό προϋπολογισμό, ειδικά σε μια χρονική στιγμή όπως αυτή, μια στιγμή εξαιρετικού δημοσιονομικού περιορισμού. Δεδομένης της κυρίαρχης ιδεολογίας της Ευρωπαϊκής Ένωσης, την οποία ορισμένοι από εμάς δεν συμμεριζόμαστε, της εφαρμογής του 1% στον προϋπολογισμό, μια προσεκτική ανάλυση των γραμμών του προϋπολογισμού, του επιπέδου εκτέλεσής τους και της ευρωπαϊκής προστιθέμενης αξίας είναι απαραίτητη. Ίσως δεν αντιλαμβανόμαστε την έννοια "αξιοποίηση των πόρων" όπως ακριβώς το Συμβούλιο, αλλά, εν πάση περιπτώσει, είναι καλό ότι πρέπει να γίνεται δεκτή ως δημοσιονομική αρχή.
<P>
Θα ήθελα να εκμεταλλευτώ αυτή την ευκαιρία για να ευχαριστήσω την Προεδρεύουσα του Συμβουλίου που παρίσταται εδώ για το μεγαλύτερο μέρος της συζήτησης του προϋπολογισμού· αυτό δεν συμβαίνει συχνά και γι' αυτό την ευχαριστώ.
<P>
Θέματα όπως η καταπολέμηση της τρομοκρατίας, η χρηματοδότηση μιας γνήσιας κοινής πολιτικής μετανάστευσης και η εφαρμογή των πολιτικών που συνδέονται με τη Στρατηγική της Λισαβόνας, αντιμετωπίζονται ως προτεραιότητα από το Ευρωπαϊκό Κοινοβούλιο στην πρώτη του ανάγνωση. Συμφωνούμε με τη στρατηγική σχετικά με τις πληρωμές που προτείνει ο εισηγητής μας, καθώς και με την προτεινόμενη έμφαση στη χρηματοδότηση της κοινής εξωτερικής πολιτικής και πολιτικής ασφαλείας.
<P>
Τέλος, κύριε Πρόεδρε, θεωρούμε τα αποθέματα του προϋπολογισμού ως ένα πολύ χρήσιμο μέσο, όχι μόνο για τη διαπραγμάτευση και την καλή δημοσιονομική διαχείριση, αλλά και ώστε, ως αρμόδια επί του προϋπολογισμού αρχή, να μπορούμε να εξασφαλίζουμε τις πληροφορίες που πολλές φορές η Επιτροπή δυσκολεύεται να μας παράσχει για πρακτικούς λόγους.
<SPEAKER ID="232" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη στις 11.30.
<P>
(" συνεδρίαση διακόπτεται στις 17.05 και συνεχίζεται στις 17.30)

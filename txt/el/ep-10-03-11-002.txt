<CHAPTER ID="002">
Επένδυση σε τεχνολογίες χαμηλών εκπομπών άνθρακα (συζήτηση)
<SPEAKER ID="006" NAME="Πρόεδρος">
Το επόμενο σημείο της ημερήσιας διάταξης είναι οι προφορικές ερωτήσεις προς το Συμβούλιο και την Επιτροπή σχετικά με τις επενδύσεις σε τεχνολογίες χαμηλών εκπομπών άνθρακα.
<P>
Herbert Reul - B7-0011/2010)
<SPEAKER ID="007" NAME="Herbert Reul">
συντάκτης. - (DE) Κυρία Πρόεδρε, κύριε Επίτροπε, κύριε Προεδρεύοντα του Συμβουλίου, η εν λόγω ερώτηση αφορά το γεγονός ότι, το 2007, η Επιτροπή παρουσίασε ένα σχέδιο με στόχο την προώθηση τεχνολογιών στον τομέα της ενέργειας με χαμηλές εκπομπές CO2, ώστε να μπορούν να χρησιμοποιηθούν γρήγορα. Κατατέθηκαν προτάσεις για πολύ συγκεκριμένα μέτρα: οι Ευρωπαϊκές Βιομηχανικές Πρωτοβουλίες, πρωτίστως στους τομείς της αιολικής ενέργειας, της ηλιακής ενέργειας, της βιοενέργειας, της δέσμευσης και αποθήκευσης άνθρακα, των δικτύων ηλεκτρικής ενέργειας και της πυρηνικής σχάσης, η σύσταση Ευρωπαϊκού Συνασπισμού Ενεργειακής Έρευνας, η βιώσιμη μετατροπή των ευρωπαϊκών δικτύων ενεργειακών υποδομών, η διαρκής επικαιροποίηση των ευρωπαϊκών συστημάτων ενεργειακής τεχνολογίας και η συγκρότηση μιας συντονιστικής ομάδας στρατηγικών ενεργειακών τεχνολογιών.
<P>
Σε αυτό το στάδιο, το καίριο ερώτημα έμεινε αναπάντητο, ήτοι το ζήτημα της χρηματοδότησης. Το Έβδομο Πρόγραμμα Πλαίσιο για την Έρευνα παρέχει 886 εκατομμύρια ευρώ ετησίως για την ενεργειακή έρευνα. Είναι σαφές σε όλους, ωστόσο, ότι αυτό δεν αρκεί. Το 2009, η Επιτροπή εξέδωσε την ανακοίνωσή της για τη χρηματοδότηση τεχνολογιών χαμηλών ανθρακούχων εκπομπών, στην οποία περιγράφει την ανάγκη τριπλασιασμού της χρηματοδότησης για την ενεργειακή έρευνα κατά την προσεχή δεκαετία. Αυτό θα σήμαινε επενδύσεις ύψους 50 δισεκατομμυρίων ευρώ. " ανακοίνωση περιγράφει πώς θα πρέπει να κατανεμηθούν τα χρήματα για τις σημαντικότερες τεχνολογίες χαμηλών εκπομπών άνθρακα, έτσι ώστε η Ευρώπη να μπορέσει να περιορίσει την τεράστια εξάρτησή της από τα ορυκτά καύσιμα και να προχωρήσει σε μεγαλύτερη μείωση των εκπομπών CO2. Το τελικό σχέδιο υπολογίζει 6 δισεκατομμύρια ευρώ για έρευνα στον τομέα της αιολικής ενέργειας, η οποία, σύμφωνα με την Επιτροπή, θα μπορούσε να καλύπτει το ένα πέμπτο της ηλεκτρικής ενέργειας της ΕΕ μέχρι το έτος 2020· 16 δισεκατομμύρια ευρώ για ηλιακή ενέργεια, προκειμένου να αναπτυχθούν νέα φωτοβολταϊκά συστήματα και μια μεγάλη βιομηχανική συγκέντρωση εγκαταστάσεων ηλιακής ενέργειας· 9 δισεκατομμύρια ευρώ για έρευνα στον τομέα της βιοενέργειας, προκειμένου να καλυφθεί το 14% των ενεργειακών αναγκών της ΕΕ. Προκειμένου να ενσωματώσουμε τις ανανεώσιμες πηγές ενέργειας στην αγορά ενέργειας, τα ηλεκτρικά δίκτυα θα πρέπει να λάβουν 2 δισεκατομμύρια ευρώ, ούτως ώστε το 50% των δικτύων να μπορούν να λειτουργούν βάσει μιας αρχής "ευφυούς δικτύου". Εκτός από τις ανανεώσιμες πηγές ενέργειας, επιπλέον 13 δισεκατομμύρια ευρώ προβλέπονται για έως και δώδεκα έργα στον τομέα της δέσμευσης και αποθήκευσης άνθρακα, ενώ η πυρηνική έρευνα θα λάβει 7 δισεκατομμύρια ευρώ. " πρόταση χρηματοδότησης προέβλεπε επίσης επιπλέον 11 δισεκατομμύρια ευρώ για το πρόγραμμα "έξυπνες πόλεις", ώστε να μπορέσουν να βρεθούν κατάλληλες απαντήσεις και σε αυτόν τον τομέα.
<P>
" Επιτροπή εισηγήθηκε τότε ότι οι συμπράξεις δημόσιου-ιδιωτικού τομέα είναι ο πιο αξιόπιστος τρόπος χρηματοδότησης της ενεργειακής έρευνας, αλλά δεν ήταν σε θέση να προσδιορίσει επακριβώς πώς θα μοιραζόταν ο χρηματοδοτικός φόρτος σε τέτοιου είδους ρυθμίσεις μεταξύ των δύο πλευρών. Επί του παρόντος, η ανάλυση στον τομέα της ενεργειακής έρευνας δείχνει ότι το 70% της χρηματοδότησης είναι ιδιωτική και το 30% δημόσια, εξαιρουμένης της πυρηνικής έρευνας. " ΕΕ υποστηρίζει ότι απαιτείται σημαντική αύξηση στη δημόσια χρηματοδότηση. " Επιτροπή δήλωσε ότι σε έργα που ενέχουν τους υψηλότερους κινδύνους, η δημόσια χρηματοδότηση θα πρέπει να διαδραματίζει μείζονα ρόλο. Προκειμένου να βελτιστοποιήσουμε το επίπεδο παρέμβασης, η Επιτροπή ζήτησε τη θέσπιση ευρωπαϊκών προγραμμάτων, ειδικότερα σε τομείς με σαφή προστιθέμενη αξία σε επίπεδο ΕΕ, όπως σε περιπτώσεις όπου τα προγράμματα είναι υπερβολικά δαπανηρά για τα επιμέρους κράτη μέλη. Επί του παρόντος, το 80% των δημόσιων επενδύσεων στην έρευνα στον τομέα της μη πυρηνικής ενέργειας χρηματοδοτείται σε εθνικό επίπεδο. " εν λόγω ανακοίνωση, επίσης, αφήνει τελικά ανοικτό το ζήτημα της προέλευσης των χρημάτων. " Επιτροπή υπολογίζει ότι απαιτούνται 75 με 80 δισεκατομμύρια ευρώ επιπλέον.
<P>
Αυτός είναι ο λόγος για τον οποίο επικεντρωθήκαμε, στην επιτροπή μας, στην περαιτέρω διευκρίνιση ορισμένων ζητημάτων σε αυτόν τον τομέα χρηματοδότησης. Θα ήθελα απλώς να σας υπενθυμίσω τις ερωτήσεις. Πρώτον, ποιες προτεραιότητες προτίθεται να θέσει η Επιτροπή για τον "οδικό χάρτη" 2010-2020 προκειμένου να στηρίξει τη χρηματοδότηση των τεχνολογιών χαμηλών εκπομπών άνθρακα; Πότε θα εισαχθούν σχετικές βιομηχανικές πρωτοβουλίες; Δεύτερον, πώς προτίθεται η Επιτροπή να εξασφαλίσει πρόσθετους πόρους από τον προϋπολογισμό της ΕΕ; Ειδικότερα, πώς αναλαμβάνει η Επιτροπή να διασφαλίσει ότι οι πόροι αυτοί θα αρχίσουν να ρέουν έναντι των πόρων του 8ου Προγράμματος Πλαισίου; Θα αναλάβει η Επιτροπή να σεβασθεί τους προϋπολογισμούς που έχουν καταρτισθεί για τις διάφορες βιομηχανικές πρωτοβουλίες; Τέλος, πώς προτίθεται η Επιτροπή -και αυτό ασφαλώς ισχύει και για το Συμβούλιο- να εξασφαλίσει πρόσθετους πόρους από τον προϋπολογισμό της ΕΕ για τη χρηματοδότηση τεχνολογικών επιλογών εκτός από αυτές που προσδιορίζονται στην ανακοίνωση, συμπεριλαμβανομένων τεχνολογιών αποθήκευσης, θαλάσσιας ενέργειας και ούτω καθεξής; Δεν χρειάζεται να διαβάσω όλες τις ερωτήσεις. Έχουμε θέσει τις ερωτήσεις και ζητούμε απαντήσεις από το Συμβούλιο και την Επιτροπή.
<SPEAKER ID="008" NAME="Pedro Luis Marín Uribe">
Προεδρεύων του Συμβουλίου. - (ES) Κυρία Πρόεδρε, κυρίες και κύριοι, θα ήθελα να ξεκινήσω την ομιλία μου τονίζοντας τη σημασία του στρατηγικού σχεδίου ενεργειακών τεχνολογιών και την απαραίτητη συνεισφορά του στην επίσπευση της ανάπτυξης και της εφαρμογής τεχνολογιών για καθαρή, βιώσιμη και αποδοτική ενέργεια.
<P>
Χωρίς αυτό το σχέδιο, δεν θα είναι δυνατή η επίτευξη των στόχων που έχουμε θέσει για το 2020, ούτε η μετάβαση σε μια οικονομία χαμηλών εκπομπών άνθρακα στον βαθμό που επιθυμούμε για το 2050.
<P>
Με χαροποιεί το ότι υπάρχει ευρεία συναίνεση μεταξύ του Κοινοβουλίου και του Συμβουλίου όσον αφορά τη σημασία και την αναγκαιότητα τόσο των στόχων του σχεδίου όσο και των πόρων που πρέπει να διατεθούν.
<P>
Το Συμβούλιο "Μεταφορές, Τηλεπικοινωνίες και Ενέργεια" σκοπεύει να εγκρίνει τα συμπεράσματα για το στρατηγικό σχέδιο ενεργειακών τεχνολογιών (ΣΕΤ) στη συνεδρίασή του την προσεχή Παρασκευή 12 Μαρτίου. Τα συμπεράσματα αυτά θα αποτελέσουν σημαντικό σημείο αναφοράς για την εαρινή συνεδρίαση του Ευρωπαϊκού Συμβουλίου που θα διεξαχθεί στις 25 Μαρτίου, καθώς το θέμα της κλιματικής αλλαγής θα περιλαμβάνεται στην ημερήσια διάταξη.
<P>
Το σχέδιο συμπερασμάτων που θα συζητηθεί στη συνεδρίαση του Συμβουλίου θα περιλαμβάνει το θέμα της χρηματοδότησης, παρότι το ζήτημα αυτό θα προσεγγιστεί με τη δέουσα προσοχή. Δεν θέλουμε να προδικάσουμε τις διαπραγματεύσεις που θα διεξαχθούν υποχρεωτικά επί του εν λόγω θέματος στο πλαίσιο του επόμενου δημοσιονομικού πλαισίου.
<P>
Θα παραθέσω στο σημείο αυτό τα βασικά στοιχεία του σχεδίου συμπερασμάτων. Πρώτον, έχει έρθει η ώρα να προχωρήσουμε από τους τεχνολογικούς χάρτες πορείας στην επιχειρησιακή εφαρμογή των Ευρωπαϊκών Βιομηχανικών Πρωτοβουλιών. Θα πρέπει να το πράξουμε αυτό βήμα-βήμα, αλλά όσο το δυνατόν γρηγορότερα.
<P>
Δεύτερον, η προσέγγισή μας όσον αφορά τη μελλοντική συνεργασία στον τομέα της ενεργειακής έρευνας στην Ευρώπη θα πρέπει να εστιαστεί στην αποτελεσματική χρήση δημόσιων πόρων και στη δημιουργία ευέλικτων συμπράξεων δημόσιου-ιδιωτικού τομέα με τη βιομηχανία. Ενθαρρύνουμε, συνεπώς, την Επιτροπή να θεσπίσει μια πλατφόρμα που θα περιλαμβάνει όλα τα ενδιαφερόμενα χρηματοδοτικά ιδρύματα, ούτως ώστε τα τελευταία να είναι σε θέση να ανταλλάσσουν πληροφορίες και βέλτιστες πρακτικές και, ταυτόχρονα, να συντονίζουν τη δράση τους όπως κρίνεται απαραίτητο.
<P>
Τρίτον, δεδομένου του ύψους της μεσοπρόθεσμης δημόσιας-ιδιωτικής χρηματοδότησης που απαιτείται για την υποστήριξη ειδικότερα μεγάλων έργων επίδειξης, μπορεί να καταστεί απαραίτητη η αύξηση της αναλογίας των δημόσιων επενδύσεων σε επίπεδο ΕΕ. Θα πρέπει, λοιπόν, να το λάβουμε αυτό υπόψη τόσο κατά την αναθεώρηση του προϋπολογισμού όσο και κατά τις διαπραγματεύσεις για το επόμενο δημοσιονομικό πλαίσιο.
<P>
Τέταρτον, θα πρέπει να υποστηρίξουμε τις κυβερνήσεις των κρατών μελών και να τις ενθαρρύνουμε να παράσχουν επαρκή κίνητρα και να στείλουν συνεπή μηνύματα προκειμένου να εφαρμοστεί αυτή η πολιτική. Εφόσον χρειαστεί, θα πρέπει επίσης να προβούν σε σημαντικές αυξήσεις της δημόσιας χρηματοδότησης για την ανάπτυξη τεχνολογιών χαμηλών εκπομπών άνθρακα.
<P>
Το πέμπτο σημείο στο οποίο θα ήθελα να αναφέρω είναι ότι η Ευρωπαϊκή Επιτροπή και η Ευρωπαϊκή Τράπεζα Επενδύσεων συνεργάζονται ήδη για τη βελτίωση του συντονισμού και της συνέχειας της χρηματοδότησης για έργα επίδειξης στον τομέα της ενέργειας τα οποία ενέχουν υψηλό τεχνολογικό κίνδυνο. Εργάζονται επίσης για την κινητοποίηση και τη διάθεση άλλων χρηματοδοτικών πόρων, τόσο δημόσιων όσο και ιδιωτικών.
<P>
Τέλος, η Επιτροπή και η Ευρωπαϊκή Τράπεζα Επενδύσεων εξετάζουν βέλτιστα χρηματοδοτικά πακέτα για μεγάλα έργα επίδειξης και, έτσι, παροτρύνουμε επίσης την Επιτροπή να αναλύσει νέους τρόπους συνδυασμού πόρων από διαφορετικές πηγές και να αναπτύξει ένα ad hoc εργαλείο για τη χρηματοδότηση της εμπορικής εισαγωγής τεχνολογιών χαμηλών εκπομπών άνθρακα.
<P>
Κυρίες και κύριοι, όλα αυτά τα στοιχεία συνιστούν ένα σαφές μήνυμα για τις μελλοντικές επενδύσεις για την ανάπτυξη τεχνολογιών χαμηλών εκπομπών άνθρακα. Παρά τους σοβαρούς δημοσιονομικούς περιορισμούς που αντιμετωπίζουμε επί του παρόντος, το μήνυμα που θα αποστείλει το Συμβούλιο στη συνεδρίαση της Παρασκευής θα είναι μήνυμα δέσμευσης, εκφράζοντας με θετικούς όρους τη σημασία του εν λόγω ζητήματος σε ευρωπαϊκό επίπεδο και την καίρια σημασία των επενδύσεων σε τεχνολογίες χαμηλών εκπομπών άνθρακα για κάθε κράτος μέλος.
<SPEAKER ID="009" NAME="Janez Potočnik">
Μέλος της Επιτροπής. - (EN) Κυρία Πρόεδρε, παρότι σήμερα αντικαθιστώ τον συνάδελφό μου, Günther Oettinger, χαίρομαι πολύ που συζητώ μαζί σας το μέλλον των τεχνολογιών χαμηλών εκπομπών άνθρακα.
<P>
Προσωπικά, συμμετείχα ενεργά στην ανάπτυξη του στρατηγικού σχεδίου ενεργειακών τεχνολογιών (σχέδιο ΣΕΤ) στην προηγούμενη Επιτροπή και πιστεύω ακράδαντα ότι η ανάπτυξη των εν λόγω τεχνολογιών είναι ένας από τους ακρογωνιαίους λίθους της ενεργειακής πολιτικής που καλούμαστε να αναπτύξουμε από κοινού κατά τα προσεχή έτη.
<P>
" έκθεση του Κοινοβουλίου σχετικά με το σχέδιο ΣΕΤ τον Ιούνιο του 2008 ήταν πολύ σαφής όσον αφορά την πρόταση ενός κατάλληλου επιπέδου φιλοδοξίας. Δεν θα πρέπει να ελαττώσουμε τώρα αυτήν τη φιλοδοξία. Σήμερα θέσατε τρεις σαφείς ερωτήσεις και θα απαντήσω σε αυτές με τη σειρά.
<P>
Πρώτον, όσον αφορά τις προτεραιότητές μας για τα έτη 2010 έως 2020 και την έναρξη των Ευρωπαϊκών Βιομηχανικών Πρωτοβουλιών, οι έξι αυτές πρωτοβουλίες ανταποκρίνονται πραγματικά στις προτεραιότητές μας - η αιολική ενέργεια, η ηλιακή ενέργεια, η βιοενέργεια, η αειφόρος πυρηνική σχάση, τα ευφυή δίκτυα και η δέσμευση και αποθήκευση άνθρακα είναι προτεραιότητες που υποστηρίχθηκαν ενεργά από το Κοινοβούλιο και το Συμβούλιο.
<P>
Κατόπιν αιτήματός σας, θέσαμε επίσης σε προτεραιότητα την ενεργειακή απόδοση αναπτύσσοντας μια νέα, ειδική πρωτοβουλία -την πρωτοβουλία "έξυπνες πόλεις" για να απελευθερώσουμε το δυναμικό της αγοράς για ενεργειακά αποδοτικές τεχνολογίες στις πόλεις και στις περιφέρειες. Για την ιεράρχηση των δραστηριοτήτων στο πλαίσιο αυτής της πρωτοβουλίας, η Επιτροπή ανέπτυξε, σε συνεργασία με τους ενδιαφερόμενους φορείς, τεχνολογικούς χάρτες πορείας για την περίοδο 2010-2020. Αυτοί οι χάρτες πορείας θέτουν συγκεκριμένους στόχους και καθορίζουν τις δραστηριότητες που απαιτούνται για την επίτευξή τους. Οι πρωτοβουλίες θα τεθούν σε εφαρμογή φέτος, το 2010. " πρωτοβουλία "έξυπνες πόλεις" προγραμματίζεται να τεθεί σε εφαρμογή το προσεχές έτος.
<P>
" δεύτερη ερώτησή σας αφορά την ανάγκη ύπαρξης προβλέψιμων, σταθερών και επαρκών προϋπολογισμών για το σχέδιο ΣΕΤ στην τρέχουσα δημοσιονομική περίοδο και την περίοδο μετά το 2014. Εκτιμάμε ότι οι ανάγκες δημόσιων και ιδιωτικών επενδύσεων για την ανάπτυξη τεχνολογιών χαμηλών εκπομπών άνθρακα στο πλαίσιο του σχεδίου ΣΕΤ ανέρχονται σε 8 δισεκατομμύρια ευρώ ετησίως. Σήμερα, περίπου 3 δισεκατομμύρια ευρώ επενδύονται ετησίως στην Ευρωπαϊκή Ένωση, πράγμα που σημαίνει ότι απαιτούνται άλλα 5 δισεκατομμύρια ευρώ για την περίοδο 2010-2020. " γεφύρωση αυτού του χάσματος θα πρέπει να αποτελέσει αντικείμενο βασικών διοργανικών συζητήσεων κατά τα προσεχή έτη. Οι προσπάθειες πρέπει να εστιαστούν στα σημεία όπου είναι πιο αποδοτική η παρέμβαση, αποφεύγοντας τις επικαλύψεις και ενισχύοντας τον μεγαλύτερο πιθανό αντίκτυπο στην αγορά.
<P>
Είναι σαφές ότι οι επενδύσεις σε επίπεδο ΕΕ -που προέρχονται είτε από το Έβδομο Πρόγραμμα Πλαίσιο είτε από το Ευρωπαϊκό Ενεργειακό Πρόγραμμα Ανάκαμψης- δεν θα είναι αρκετές. Ούτε και οι πιθανοί πόροι από τα 300 εκατομμύρια δικαιώματα εμπορίας εκπομπών που προορίζονται για την επίδειξη τεχνολογιών δέσμευσης και αποθήκευσης άνθρακα και καινοτόμων τεχνολογιών ανανεώσιμων πηγών ενέργειας. Σύμφωνα με τις τρέχουσες τιμές, τα δικαιώματα αυτά ανέρχονται σε 4 δισεκατομμύρια ευρώ περίπου. Συνεπώς, απαιτούνται σημαντικές προσπάθειες, τόσο από τον ιδιωτικό όσο και από τον δημόσιο τομέα· ο δημόσιος τομέας περιλαμβάνει την Ευρωπαϊκή Ένωση και φυσικά τα επιμέρους κράτη μέλη. Για να μιλήσουμε χωρίς περιστροφές, τα χρήματα θα πρέπει να προέλθουν από όπου υπάρχουν.
<P>
Τρίτον, ρωτήσατε αν η Επιτροπή προτίθεται να χρηματοδοτήσει άλλες τεχνολογικές οδούς και να προτείνει πρόσθετες βιομηχανικές πρωτοβουλίες. Άλλες τεχνολογίες που χρήζουν παρέμβασης σε ευρωπαϊκό επίπεδο θα εμφανιστούν ασφαλώς με τον καιρό, επομένως το σχέδιο ΣΕΤ πρέπει να παραμείνει ευέλικτο, όπως έχουμε ήδη δείξει με τη νέα πρωτοβουλία για την ενεργειακή απόδοση -έξυπνες πόλεις- που αναμένουμε να εφαρμοστεί, όπως είπα, το 2011. Θα παρακολουθούμε στενά τις πλέον υποσχόμενες τεχνολογίες μέσω του συστήματος πληροφοριών του σχεδίου ΣΕΤ. Το SETIS, όπως ονομάζεται, λειτουργεί ήδη για τις τεχνολογίες αποθήκευσης και τις θαλάσσιες τεχνολογίες με στόχο την αξιολόγηση του δυναμικού τους και τον εντοπισμό των βέλτιστων ευκαιριών ευρωπαϊκής παρέμβασης. Ενθαρρύναμε επίσης τη δημιουργία μιας νέας τεχνολογικής πλατφόρμας για τις ανανεώσιμες πηγές ενέργειας, τη θέρμανση και την ψύξη, που θα βοηθήσει τους ενδιαφερόμενους κλάδους να προσδιορίσουν καλύτερα τη μεταφορά τεχνολογίας τους.
<P>
Με χαροποιεί ιδιαιτέρως το ότι αυτός ο φάκελος λαμβάνει την υποστήριξη που του αξίζει. Πρόκειται για καίριο φάκελο για την επίτευξη των στόχων ενεργειακής πολιτικής μας, καίριο φάκελο για την Ευρώπη και το μέλλον μας.
<SPEAKER ID="010" NAME="Jean-Pierre Audy" LANGUAGE="FR">
Κυρία Πρόεδρε, κύριε υπουργέ, κύριε Επίτροπε, χαίρομαι που σας βλέπω και πάλι εδώ, κύριε Potočnik, με την ιδιότητα του αρμόδιου για το περιβάλλον Επιτρόπου. Αντικαθιστάτε τον Επίτροπο που είναι αρμόδιος για τη βιομηχανία - σας ευχαριστούμε γι' αυτό και σας ευχαριστούμε για την ομιλία σας.
<P>
Επιδοκιμάζω την ερώτηση που έθεσε ο συνάδελφός μου, κ. Reul, ο οποίος έχει δίκιο, κύριε Επίτροπε, να αμφισβητεί τον τρόπο με τον οποίο αντιμετωπίζει η Επιτροπή αυτό το καίριο ζήτημα των ενεργειών με μηδενικές εκπομπές άνθρακα και της χρηματοδότησης νέων τεχνολογιών. Ο παγκόσμιος πληθυσμός αυξάνεται. Θα χρειαζόμαστε 40% περισσότερη ενέργεια το 2030, και θα ήθελα να προσθέσω ότι το 80% αυτής της καταναλωτικής ζήτησης θα προέλθει από χώρες εκτός του ΟΟΣΑ.
<P>
Ενόψει αυτών των μεγάλων αλλαγών, η λύση δεν είναι να υιοθετήσουμε την ιδεολογία της μείωσης της χρήσης ενέργειας ούτε να προσφύγουμε σε σκέψεις του παρελθόντος. " Ευρωπαϊκή Ένωση έχει, ως εκ τούτου, καθήκον να παρέμβει, και θα ήθελα να αναφερθώ σε ένα ζήτημα που μπορεί να μας διχάζει, στο εσωτερικό των πολιτικών μας ομάδων, και αυτό είναι η πυρηνική ενέργεια.
<P>
Όσον αφορά την πυρηνική ενέργεια, έχουμε κράτη μέλη με μακρά παράδοση στον τομέα αυτόν. Αυτό δεν καθιστά την Ευρωπαϊκή Ένωση προνομιούχο· σημαίνει, όμως, ότι είναι καθήκον μας να συνεισφέρουμε στον διάλογο και στη χρηματοδότηση. " πυρηνική ενέργεια, όπως γνωρίζουμε, είναι ενέργεια με μηδενικές εκπομπές άνθρακα και χρειαζόμαστε χρηματοδότηση, κύριε Επίτροπε, και ειδικότερα χρηματοδότηση που προκύπτει από πιστώσεις άνθρακα, προκειμένου να επενδύσουμε στην έρευνα, στην ανάπτυξη και στην κατάρτιση σε όλους αυτούς τους τομείς.
<P>
Σας προτείνουμε ορισμένες τροποποιήσεις με στόχο συγκεκριμένα τη βελτίωση των ψηφισμάτων που έχουν κατατεθεί, και θα ολοκληρώσω λέγοντας δυο λόγια για τα πυρηνικά υποπροϊόντα που αποτελούν πηγή μεγάλης ανησυχίας για τους συμπολίτες μας. Υπάρχουν δύο επιλογές: μακροπρόθεσμη αποθήκευση, που είναι η λύση που επέλεξαν οι "νωμένες Πολιτείες, και αξιοποίηση με ανακύκλωση, που είναι η διαφορετική προσέγγιση την οποία πρέπει να επιλέξουμε εμείς, η Ευρωπαϊκή Ένωση. Αυτή είναι η λύση που επέλεξε η Ρωσία, η Ιαπωνία και η Γαλλία.
<P>
Σε αυτό το πλαίσιο εμείς που είμαστε υπεύθυνοι για την ασφάλεια πρέπει να εναποθέσουμε τις ελπίδες μας στην επιστήμη και στη γνώση όσον αφορά όλα αυτά τα ζητήματα.
<SPEAKER ID="011" NAME="Teresa Riera Madurell" LANGUAGE="ES">
Κυρία Πρόεδρε, κύριε υπουργέ Εξωτερικών και Προεδρεύοντα του Συμβουλίου, κύριε Επίτροπε, όλοι γνωρίζουμε ότι υπάρχει ήδη ευρεία συναίνεση ως προς το ότι όσο ταχύτερα δημιουργήσουμε μια πράσινη οικονομία τόσο ταχύτερα θα εξέλθουμε από την οικονομική κρίση.
<P>
Πολλές μελέτες έχουν υπολογίσει ότι, αν επιτύχουμε τον στόχο του 20% σε ανανεώσιμες πηγές ενέργειας, 2,8 εκατομμύρια ευρωπαίοι εργαζόμενοι θα απασχολούνται στον κλάδο έως το 2020. Επίσης, εκτιμάται ότι τα δύο τρίτα των νέων θέσεων εργασίας θα δημιουργηθούν σε μικρομεσαίες επιχειρήσεις. Το κλειδί γι' αυτό, κυρίες και κύριοι, έγκειται στην ανάπτυξη πράσινων τεχνολογιών.
<P>
Προκειμένου να το επιτύχουμε αυτό, η Ομάδα μου είναι υπέρ τριών βασικών στόχων. Πρώτον, χρειαζόμαστε πραγματική δέσμευση όσον αφορά τη διάθεση πόρων για το στρατηγικό σχέδιο ενεργειακών τεχνολογιών (ΣΕΤ). Δεν αρκεί απλώς να συγκεντρώσουμε και να μετονομάσουμε τα προγράμματα υποστήριξης που διαθέτουμε ήδη. Συμφωνούμε ότι πρέπει να μετατρέψουμε τον στόχο μας σε πραγματική αύξηση των πόρων που αφιερώνονται στην έρευνα στον τομέα των ανανεώσιμων πηγών ενέργειας και της ενεργειακής απόδοσης. Και θα πρέπει να το πράξουμε αυτό ευθύς αμέσως, στην επόμενη αναθεώρηση των δημοσιονομικών προοπτικών και, φυσικά, στις διαπραγματεύσεις για τις νέες δημοσιονομικές προοπτικές.
<P>
Δεύτερον, αν θέλουμε να δημιουργήσουμε τις θέσεις εργασίας που χρειάζεται η οικονομία μας για να εξέλθει από την κρίση, είναι καίριας σημασίας να ενισχύσουμε το στάδιο της επίδειξης καινοτόμων τεχνολογιών και να διευκολύνουμε τη θέση σε λειτουργία τους στην αγορά.
<P>
Τέλος, η πιθανή δημιουργία πράσινης απασχόλησης δεν μπορεί να οδηγηθεί προς τη σωστή κατεύθυνση αν δεν διαθέτουμε άκρως ειδικευμένο εργατικό δυναμικό. Πρέπει να επενδύσουμε στην εκπαίδευση και στην ευαισθητοποίηση, προκειμένου να ενισχύσουμε τους δεσμούς μεταξύ του επιχειρηματικού κόσμου και του ακαδημαϊκού κόσμου, και θα πρέπει να προωθήσουμε προσόντα αριστείας στην έρευνα και στην ανάπτυξη, καθώς και στην καινοτομία, προκειμένου να μπορέσουμε να καλύψουμε τυχόν κενά στις αγορές εργασίας στον τομέα των ανανεώσιμων πηγών ενέργειας.
<SPEAKER ID="012" NAME="Fiona Hall">
εξ ονόματος της Ομάδας ALDE. - (EN) Κυρία Πρόεδρε, μπορούμε όλοι να θέσουμε στόχους για την αντιμετώπιση της κλιματικής αλλαγής, αλλά δεν θα τους επιτύχουμε, ειδικά τους μακροπρόθεσμους στόχους για το 2050, αν δεν επενδύσουμε ευρέως και συστηματικά στην ανάπτυξη και τη βελτίωση αειφόρων τεχνολογιών χαμηλών εκπομπών άνθρακα.
<P>
Οι "ΠΑ δικαίως κατακρίνονται για την αδυναμία τους να συμφωνήσουν με τους στόχους μείωσης των αερίων του θερμοκηπίου, αλλά η ΕΕ απέχει μακράν από το επίπεδο επενδύσεων στο οποίο βρίσκονται οι "νωμένες Πολιτείες επί του παρόντος. Χωρίς τις κατάλληλες επενδύσεις, το πρόγραμμα επενδύσεων της ΕΕ σε αειφόρους τεχνολογίες χαμηλών εκπομπών άνθρακα θα καθυστερήσει, και αυτό σημαίνει ότι εκατοντάδες χιλιάδες θέσεις εργασίας που θα μπορούσαν να δημιουργηθούν εδώ, στην ΕΕ, και σε περιοχές όπως η δική μου, η βορειοανατολική Αγγλία, οι οποίες ήδη ξεκινούν να πραγματοποιούν τη μετάβαση σε οικονομία χαμηλών εκπομπών άνθρακα, χωρίς επενδύσεις αυτές οι θέσεις εργασίας θα δημιουργηθούν αλλού, στις "ΠΑ και στην Κίνα.
<P>
Με απογοητεύει το γεγονός ότι η Επιτροπή απέσυρε ένα προηγούμενο προσχέδιο του σχεδίου ΣΕΤ στο οποίο υποδεικνύονταν με σαφήνεια οι πηγές των απαραίτητων επενδύσεων. Προτίθεται τώρα η Επιτροπή να είναι περισσότερο σαφής, ιδίως όσον αφορά το έλλειμμα ύψους 1 δισεκατομμυρίου ευρώ ετησίως που ανέφερε προ ολίγου ο Επίτροπος;
<P>
Τέλος, είναι ασφαλώς σημαντικό να επιτύχουμε βελτιώσεις στον τομέα της πυρηνικής τεχνολογίας, ιδίως όσον αφορά την ασφάλεια της λειτουργίας και τη διαχείριση των αποβλήτων, αλλά η Ομάδα μου είναι της άποψης ότι ο όρος "αειφόρος πυρηνική σχάση" είναι αντιφατικός. Προτίθεται ο Επίτροπος να μετονομάσει την έκτη Ευρωπαϊκή Βιομηχανική Πρωτοβουλία απλώς σε "πρωτοβουλία πυρηνικής ενέργειας";
<SPEAKER ID="013" NAME="Claude Turmes">
εξ ονόματος της Ομάδας Verts/ALE. - (EN) Κυρία Πρόεδρε, πιστεύω ότι αυτό το σχέδιο ΣΕΤ είναι βασικά ένα κενό κουτί, διότι δεν υπάρχουν χρήματα να το υποστηρίξουν. Πρέπει να σκεφτούμε πραγματικά από πού θα μπορούσαν να προέλθουν τα χρήματα. Το χειρότερο είναι ότι τα μέσα που είχε η Επιτροπή -NER300, πρόγραμμα ανάκαμψης και ορισμένα κεφάλαια που είναι διαθέσιμα σήμερα στην Ευρωπαϊκή Τράπεζα Επενδύσεων- διατίθενται σε μεγαλύτερη προτεραιότητα για τις λεγόμενες τεχνολογίες χαμηλών εκπομπών άνθρακα που είναι οι λιγότερο αποδοτικές και παρουσιάζουν τον υψηλότερο κίνδυνο.
<P>
Το 2008 και το 2009, πάνω από το 70% του συνόλου των επενδύσεων στην αγορά της Ευρώπης αφορούσαν ήδη ανανεώσιμες πηγές ενέργειας: αιολική ενέργεια, ηλιακή ενέργεια, βιομάζα. Πώς είναι, λοιπόν, δυνατόν να σχεδιάζουμε ένα σχέδιο ΣΕΤ -και να δεσμεύουμε χρήματα σε επίπεδο ΕΕ- που ουσιαστικά αποδίδει μικρότερο μερίδιο στις ανανεώσιμες πηγές ενέργειας από αυτό που υιοθετεί ήδη η αγορά σήμερα, ενώ παράλληλα διοχετεύει τα χρήματα στην απομόνωση άνθρακα και στην πυρηνική σύντηξη, που δεν θίγονται στο εν λόγω έγγραφο αλλά λαμβάνουν μακράν το μεγαλύτερο μερίδιο χρημάτων της ΕΕ;
<P>
Το πρόβλημά μας είναι ότι, λόγω ορισμένων ομάδων συμφερόντων, δεν έχουμε το θάρρος να θέσουμε τις σωστές προτεραιότητες, και πιστεύω ότι ακόμη και ο Διεθνής Οργανισμός Ενέργειας (ΙΕΑ), που δεν συνιστά πράσινο οργανισμό βάσης, είναι εξαιρετικά σαφής όσον αφορά τις προτεραιότητες. Το 55% της μείωσης του συνόλου των εκπομπών CO2 θα προέλθει από την ενεργειακή απόδοση. Για ποιον λόγο κατανείμαμε μηδέν ευρώ στην ενεργειακή απόδοση στη δέσμη μέτρων για την ανάκαμψη της ΕΕ; Το 30% με 35% της μείωσης των εκπομπών CO2 και αερίων του θερμοκηπίου θα προέλθει από ανανεώσιμες πηγές ενέργειας, ενώ στην καλύτερη περίπτωση μόλις το 10% θα προέλθει από απομόνωση άνθρακα και το 10% από την πυρηνική ενέργεια. Αυτά σύμφωνα με τον ΙΕΑ, όχι με κάποια πράσινη οργάνωση βάσης. Επομένως, ακόμη και στην Ευρώπη, όσον αφορά την κατανομή των χρημάτων, είμαστε πίσω από αυτά που λέει ο ΙΕΑ στις κυβερνήσεις.
<P>
" μοναδική λύση είναι να θέσουμε σαφείς προτεραιότητες. Πρώτη: ενεργειακή απόδοση· δεύτερη: ανανεώσιμες πηγές ενέργειας, διότι μειώνουν τον άνθρακα χωρίς να θέτουν κινδύνους· και έπειτα οι άλλες τεχνολογίες.
<SPEAKER ID="014" NAME="Giles Chichester">
εξ ονόματος της Ομάδας ECR. - (EN) Κυρία Πρόεδρε, οφείλω να εκφράσω τη λύπη μου για την εμμονή της αριστερής πτέρυγας του Κοινοβουλίου με την πυρηνική ενέργεια, πράγμα που οδήγησε στην ύπαρξη δύο ψηφισμάτων ενώπιον του Σώματος σήμερα, το μεγαλύτερο μέρος του περιεχομένου των οποίων έχει πολλά κοινά στοιχεία εκτός από το θέμα της πυρηνικής ενέργειας, ιδίως όταν είναι η μοναδική τεχνολογία που αποδεδειγμένα προσφέρει μεγάλους όγκους ηλεκτρικής ενέργειας με εξαιρετικά χαμηλές εκπομπές άνθρακα στην Ευρώπη.
<P>
Αν πρόκειται να αποκοπούμε από τα ορυκτά καύσιμα -ειδικά το πετρέλαιο και τον λιθάνθρακα- θα χρειαστούμε όσες τεχνολογίες παραγωγής ενέργειας με χαμηλές εκπομπές άνθρακα μπορούμε να βρούμε. Πολλές από αυτές εξακολουθούν να είναι πιο πιθανές παρά πραγματικές, και πρέπει να είμαστε ρεαλιστές σχετικά με το πόσο επιτυχείς ήμαστε όσον αφορά την επίτευξη των στόχων παραγωγής ενέργειας από ανανεώσιμες πηγές. Το ιστορικό της ΕΕ δείχνει ότι θέτουμε πολύ φιλόδοξους στόχους, αλλά και 100% αποτυχία επίτευξής τους. Πρέπει να βελτιωθούμε.
<P>
Στο μεταξύ δεν πρέπει να χάσουμε χρόνο όσον αφορά την αύξηση του μεριδίου ηλεκτρικής ενέργειας της Ευρώπης που παράγεται από πυρηνική ενέργεια. " πυρηνική ενέργεια παράγει ήδη το μεγαλύτερο ποσοστό ηλεκτρισμού, αλλά, καθώς στρεφόμαστε σε εναλλακτικές και νέες τεχνολογίες τις οποίες και αναπτύσσουμε, θα χρειαστούμε ηλεκτρική ενέργεια βασικού φορτίου για να διατηρεί τα φώτα αναμμένα και, παραδείγματος χάριν, να τροφοδοτεί ηλεκτρικά οχήματα.
<P>
Υπάρχει τεράστιο δυναμικό όσον αφορά τις νέες πράσινες τεχνολογίες όπως η ηλιακή θερμική ενέργεια από τη Σαχάρα και τα αιολικά πάρκα στη Βόρεια Θάλασσα, για να μην αναφερθούμε στη δέσμευση και αποθήκευση άνθρακα και σε βασικές βελτιώσεις όσον αφορά την ενεργειακή απόδοση, που -τουλάχιστον σε αυτό το σημείο- συμφωνώ με τον συνάδελφό μου από την Ομάδα των Πρασίνων, αλλά όλα αυτά απαιτούν μαζικές επενδύσεις και αυτό είναι το θεμελιώδες σημείο για τα εν λόγω ερωτήματα σήμερα.
<SPEAKER ID="015" NAME="Marisa Matias" LANGUAGE="PT">
Κυρία Πρόεδρε, κύριε Επίτροπε, κύριε Προεδρεύοντα του Συμβουλίου, είμαστε εδώ για να συζητήσουμε την επαναδημιουργία ενός ευρωπαϊκού συστήματος ενέργειας μέσω των επενδύσεων σε τεχνολογίες χαμηλών εκπομπών άνθρακα.
<P>
Πιστεύω ότι είναι μία από τις σημαντικότερες προκλήσεις, όπως αναφέρεται στην ανακοίνωση. Είναι μία από τις προκλήσεις στις οποίες πρέπει να επικεντρωθούμε, αλλά δεν υπάρχουν διευκρινίσεις στο σημείο αυτό, επομένως είναι σημαντικό να θέσουμε αυτές τις ερωτήσεις και να επιδιώξουμε διευκρινίσεις. Φαίνεται ότι όχι μόνο δεν υπάρχει καμία οικονομική διευκρίνιση, αλλά δεν υπάρχει ούτε πολιτική διευκρίνιση.
<P>
Μιλάμε για ενεργειακή απόδοση, δέσμευση άνθρακα, πυρηνική ενέργεια, βιοκαύσιμα, ηλιακή ενέργεια, και μιλάμε και για την ενεργειακή απόδοση ως τον φθηνότερο τρόπο μείωσης των εκπομπών. Πιστεύω ότι υπάρχουν και άλλοι, πολύ φθηνότεροι τρόποι μείωσης των εκπομπών άνθρακα που δεν αναφέρονται καν στην εν λόγω ανακοίνωση, όπως, για παράδειγμα, η μείωση της κατανάλωσης ενέργειας, η μικροπαραγωγή, η διανομή και οι διαφορετικές μορφές διανομής και διαφορετικά έργα, που δεν χρειάζεται απλώς να συνιστούν μεγάλες δομές, καθώς και η πρόσβαση στην ενέργεια. Πιστεύω ότι στο σημείο αυτό θα συνεισφέραμε σχεδόν βέβαια στην ενίσχυση της οικονομικής διευκρίνισης για την επιλογή του φθηνότερου σχεδίου.
<P>
Ως εκ τούτου, στο πλαίσιο αυτής της πολιτικής διευκρίνισης και αυτής της οικονομικής διευκρίνισης, πρέπει να συζητήσουμε αυτό που, κατά την άποψή μου, συνιστά ουσιώδους σημασίας ζήτημα, και είναι ότι η έμφαση αποδίδεται πάντοτε στις συμπράξεις μεταξύ δημόσιου και ιδιωτικού τομέα, σαν αυτό να αποτελεί τη λύση για όλα.
<P>
Όταν ρωτάμε από πού προέρχονται τα χρήματα, η Επιτροπή μάς λέει ότι προέρχονται από όπου υπάρχουν. Ομολογώ ότι δεν με διαφωτίζει η απάντηση ότι τα χρήματα θα προέλθουν από όπου υπάρχουν, χωρίς να διευκρινίζεται ακριβώς πού υπάρχουν.
<P>
Ως εκ τούτου, όσον αφορά τη στήριξη σε συμπράξεις δημόσιου-ιδιωτικού τομέα, που συνιστούν συστηματική πρακτική όταν μιλάμε για τεχνολογίες χαμηλών εκπομπών άνθρακα, ένα είναι σίγουρο: μην γνωρίζοντας από πού προέρχονται τα χρήματα και γνωρίζοντας ότι υπάρχουν συμπράξεις δημόσιου-ιδιωτικού τομέα, γνωρίζουμε, εξαρχής, ποιος θα πληρώσει τον λογαριασμό. Οι φορολογούμενοι πολίτες που θα πληρώσουν στην αρχή, οι καταναλωτές που, παρεμπιπτόντως, είναι τελικά φορολογούμενοι, επίσης. Γνωρίζουμε επίσης ότι αυτοί που πληρώνουν λιγότερο είναι τα ιδρύματα και οι ιδιωτικοί οργανισμοί - ότι αυτοί προβαίνουν σε επενδύσεις, πληρώνονται γι' αυτό αλλά, στο τέλος, κρατάνε τα κέρδη για τον εαυτό τους.
<P>
Χωρίς αυτές τις διευκρινίσεις, μου φαίνεται ότι, για άλλη μία φορά, αφήνουμε συστηματικά τις επόμενες γενιές να πληρώσουν τον λογαριασμό για την αλλαγή του ευρωπαϊκού ενεργειακού μοντέλου.
<SPEAKER ID="016" NAME="Christian Ehler" AFFILIATION="PPE">
(DE) Κυρία Πρόεδρε, κυρίες και κύριοι, καταρχήν, όλοι συμφωνούμε ότι το σχέδιο ΣΕΤ πρέπει να τύχει θερμής υποδοχής. Συμφωνούμε για μεγάλα τμήματα του περιεχομένου, αλλά έχουμε δύο προβλήματα. Αφενός, δεν θα μπορέσουμε -και απευθύνομαι στο σημείο αυτό στον κ. Turmes- να αυξήσουμε από κοινού την άσκηση πίεσης στα κράτη μέλη και στην Επιτροπή, αν συνεχίσουμε να διεξάγουμε ιδεολογικές συζητήσεις με αντικείμενο πάντα την πυρηνική ενέργεια. Αυτό είναι το επίμαχο σημείο της σημερινής ψηφοφορίας. Καταλήξαμε σε συμβιβασμό όσον αφορά το σχέδιο ΣΕΤ, και ο συμβιβασμός αυτός είναι ότι έχουμε προσδιορίσει τα κριτήρια σύμφωνα με τα οποία θέλουμε να το υποστηρίξουμε, και τα κριτήρια αυτά είναι σαφώς προσδιορισμένα και είναι τα εξής: βιωσιμότητα, ανταγωνιστικότητα και ασφάλεια του εφοδιασμού. Έχουμε πει ότι θέλουμε να εργαστούμε χωρίς περιορισμούς επί συγκεκριμένων τεχνολογιών και διεξάγουμε και πάλι ιδεολογική συζήτηση για την πυρηνική ενέργεια, που μπορεί μεν να διεξαχθεί, αλλά τελικά δεν έχει νόημα στο πλαίσιο του σχεδίου ΣΕΤ.
<P>
Απευθύνομαι σε εσάς σχετικά με την ερώτηση του τι μπορεί πραγματικά να επιτύχει το σχέδιο ΣΕΤ. Έχει επιλυθεί πραγματικά το ζήτημα που αφορά το κατά πόσον τα κράτη μέλη είναι διατεθειμένα να καταλήξουν σε μια συνεπή προσέγγιση ενεργειακής πολιτικής; Τα όσα κατέθεσε σήμερα το Συμβούλιο είναι μια σειρά γενικοτήτων. Τα προβλήματα, στην πραγματικότητα, δεν είναι τόσο αυτά που διατυπώνουμε στο σχέδιο ΣΕΤ, αλλά πώς τα συνδυασμένα κεφάλαια για την έρευνα, την καινοτομία και τα χρήματα από το σχέδιο ΣΕΤ, το ζήτημα των εγκαταστάσεων επίδειξης, το ζήτημα της μεταφοράς των ευρωπαϊκών οδηγιών σε εθνικό επίπεδο - πώς αλληλεπιδρούν όλα αυτά. Βρισκόμαστε επί του παρόντος σε ένα σημείο όπου πρέπει να πούμε πραγματικά ξεκάθαρα ότι μπορούμε να καταρτίσουμε ένα άλλο σχέδιο ΣΕΤ και ότι μπορούμε να εγκρίνουμε ένα άλλο σχέδιο ΣΕΤ, αλλά αυτό που χρειαζόμαστε τώρα είναι απτά μέτρα. Ως εκ τούτου, δεν θα πρέπει να διαφωνούμε συνεχώς για τις λεπτομέρειες. Θα πρέπει να αυξήσουμε την πίεση που ασκούμε στην Επιτροπή και στα κράτη μέλη ώστε να γίνει κάτι όσον αφορά την εφαρμογή.
<SPEAKER ID="017" NAME="Marita Ulvskog" AFFILIATION="S&amp;D">
(SV) Κυρία Πρόεδρε, οι ευσεβείς πόθοι δεν αρκούν για να επιφέρουν μετάβαση σε βιώσιμες, ανανεώσιμες πηγές ενέργειας και σε μια φιλική προς το περιβάλλον κοινωνία. Χρειάζονται και σημαντικές επενδύσεις. Ο ιδιωτικός τομέας πρέπει, σε μεγάλο βαθμό, να μοιραστεί την ευθύνη της χρηματοδότησης της βασικής έρευνας και τα κράτη μέλη πρέπει να προβούν σε μεγαλύτερες δεσμεύσεις. Επιπλέον, πρέπει να διατεθούν περισσότερα χρήματα από τον προϋπολογισμό της ΕΕ.
<P>
Ο προϋπολογισμός πρέπει απλώς να προσαρμοστεί ώστε να συμμορφώνεται με τις πολιτικές προτεραιότητες όσον αφορά την ηλιακή και την αιολική ενέργεια, την ενεργειακή απόδοση και ούτω καθεξής. Πρέπει να θέσουμε προτεραιότητες και να ανακατανείμουμε πόρους στον προϋπολογισμό της ΕΕ. Αυτός είναι ο μόνος τρόπος με τον οποίο το σχέδιο ΣΕΤ και οι βουλευτές αυτού του Σώματος θα μπορέσουν να διατηρήσουν την αξιοπιστία τους.
<SPEAKER ID="018" NAME="Chris Davies" AFFILIATION="ALDE">
(EN) Κυρία Πρόεδρε, έχουν περάσει τρία χρόνια από τότε που το Συμβούλιο έθεσε ως στόχο να υπάρχουν έως και 12 έργα επίδειξης δέσμευσης και αποθήκευσης άνθρακα (CCS) σε λειτουργία έως το 2015, και δεν έχουμε να επιδείξουμε πολλά στο συγκεκριμένο θέμα ακόμα.
<P>
Ναι, έχουμε προσδιορίσει μια πηγή χρηματοδότησης και έχουμε πλέον ένα σχέδιο απόφασης από την Επιτροπή, το οποίο περιμένει την επιβεβαίωση του Κοινοβουλίου, όσον αφορά τον τρόπο χρησιμοποίησης αυτής της χρηματοδότησης, αλλά δεν θα μπορέσουμε να προσδιορίσουμε ένα έργο που θα πληροί τις προϋποθέσεις αυτής της χρηματοδότησης μέχρι το τέλος του επόμενου έτους. Επομένως, το χρονοδιάγραμμα είναι πολύ πιεστικό και η εκπλήρωση της προθεσμίας του 2015 καθίσταται ολοένα και πιο δύσκολη. Υπάρχουν αποκλίσεις σε κάθε βήμα.
<P>
Θα ήθελα να ζητήσω από την Επιτροπή να εξετάσει αυτά τα ζητήματα. Πρώτον, το εν λόγω χρονοδιάγραμμα απαιτεί εξέταση. Μπορούν έστω να εξοικονομηθούν ημέρες, εβδομάδες; Και, ειδικότερα, μπορούμε να ασκήσουμε όσο το δυνατόν μεγαλύτερη πίεση στην Ευρωπαϊκή Τράπεζα Επενδύσεων, ώστε να παραμείνει στο πλαίσιο της πιστώσεων που της αποδόθηκαν στο σχέδιο απόφασης;
<P>
Δεύτερον, άπαξ και ολοκληρωθεί η διαδικασία επιτροπολογίας του Κοινοβουλίου, η Επιτροπή θα πρέπει να προβεί σε ανακοίνωση σχετικά με το χρονοδιάγραμμα. Θα πρέπει να το δημοσιεύσει. Έτσι θα διασφαλιστεί η ύπαρξη ελάχιστων αποκλίσεων. Θα μας αναγκάσει όλους να καταβάλουμε προσπάθειες στο πλαίσιο μιας σειράς καθορισμένων προθεσμιών.
<P>
Τέλος, μην ξεχνάτε ότι ο σημαντικότερος παράγοντας καθυστέρησης θα είναι κατά πάσα πιθανότητα η διαδικασία αιτήσεων στην οποία θα πρέπει να υποβληθούν οι κύριοι του έργου για να εξασφαλίσουν άδεια σχεδιασμού για τους αγωγούς και τα σχετικά ώστε να απομακρύνουν το CO2. " διαδικασία αυτή μπορεί να είναι πολύ χρονοβόρα. Θα μπορούσε να καταστήσει εντελώς άνευ σημασίας την προθεσμία.
<P>
Θα μπορούσα, επομένως, να ζητήσω μία δήλωση από την Επιτροπή σύμφωνα με την οποία οι κύριοι έργου που επιδιώκουν ευρωπαϊκή χρηματοδότηση να ξεκινήσουν τις διαδικασίες αιτήσεων για άδεια σχεδιασμού από τώρα; Ας κάνουν πράξη τα λόγια τους.
<SPEAKER ID="019" NAME="Konrad Szymański" AFFILIATION="ECR">
(PL) Κυρία Πρόεδρε, το ψήφισμα που παρουσιάστηκε σκιαγραφεί πολύ καλά την κυριαρχία της πολιτικής για το κλίμα έναντι της ενεργειακής ασφάλειας στην Ευρωπαϊκή Ένωση. Σκιαγραφεί επίσης σαφώς τις προκαταλήψεις κατά της πυρηνικής ενέργειας που τρέφει μέρος αυτού του Σώματος. Τυχαίνει η πυρηνική ενέργεια να είναι η μοναδική εμπορικά αποδεδειγμένη πηγή ενέργειας με χαμηλές εκπομπές άνθρακα, αλλά παρ' όλα αυτά δέχεται σοβαρές επικρίσεις στο ψήφισμα. Οι περιορισμένοι δημοσιονομικοί πόροι της Ευρωπαϊκής Ένωσης πρόκειται να επενδυθούν σε επιλεγμένες πηγές ενέργειας απλώς και μόνο διότι είναι βιώσιμες, και αυτό συνιστά ισχυρή παρέμβαση στην αγορά. " πολιτική αυτή θα περιορίσει σίγουρα τις δαπάνες για μεγάλα στρατηγικά έργα υποδομών που απαιτούνται ήδη σήμερα καθώς και για τη στήριξη των διασυνδέσεων. Απλώς δεν θα υπάρξουν αρκετά χρήματα για την ενεργειακή ασφάλεια. Γι' αυτόν τον λόγο δεν μπορούμε να υποστηρίξουμε το εν λόγω ψήφισμα σήμερα.
<SPEAKER ID="020" NAME="Arturs Krišjānis Kariņš" AFFILIATION="PPE">
(LV) Κυρία Πρόεδρε, κύριε υπουργέ, κύριε Επίτροπε, όλοι γνωρίζουμε πολύ καλά ότι οι ναρκομανείς είναι πολύ επικίνδυνοι, διότι δεν θα σταματήσουν σε τίποτα για να πάρουν τη δόση τους. Γνωρίζουμε μάλιστα ότι κάθε μορφή εξάρτησης συνιστά ανεπιθύμητο φαινόμενο που πρέπει να εξαληφθεί. Στην Ευρωπαϊκή Ένωση, η οικονομία μας είναι εθισμένη, και αυτός ο εθισμός τροφοδοτείται από τις εισαγωγές πετρελαίου και αερίου. Αυτή είναι η κατάσταση που πρέπει να μεταβάλουμε. Πρέπει να αυξήσουμε τις επενδύσεις σε τεχνολογίες που θα αυξήσουν άμεσα τη χρήση και την εκμετάλλευση της ηλιακής ενέργειας, της αιολικής ενέργειας και της βιομάζας στην Ευρωπαϊκή Ένωση. Άλλωστε, υπάρχουν πολλά βάσιμα επιχειρήματα όσον αφορά τον λόγο για τον οποίο θα πρέπει να επιλεχθούν αυτές οι συγκεκριμένες τεχνολογίες. Πρώτον, αν δεν επενδύσουμε σε αυτές τις τεχνολογίες, η εξάρτησή μας από το πετρέλαιο και το αέριο απλώς θα μεγαλώσει και θα επιδεινωθεί η κατάσταση, διότι θα αυξηθεί ακόμη περισσότερο η ανεπάρκεια των πόρων αυτών σε ολόκληρο τον κόσμο και θα ανέβουν ακόμη περισσότερο οι τιμές. Δεύτερον, προβαίνοντας σε αυτές τις επενδύσεις, θα είμαστε ταυτόχρονα σε θέση να ενθαρρύνουμε τις ΜΜΕ, ειδικότερα αν τους δώσουμε ορισμένα πλεονεκτήματα όσον αφορά την υποβολή αίτησης για χρηματοδοτικούς πόρους και κεφάλαια. Τρίτον, επενδύοντας σε νέες τεχνολογίες, θα ξεπεράσουμε άμεσα τα υφιστάμενα εμπόδια όσον αφορά την εξισορρόπηση των δικτύων ηλεκτρισμού με τις μεταβλητές ποσότητες ηλεκτρικής ενέργειας που παράγονται από τον ήλιο και τον άνεμο. Κυρίες και κύριοι, είναι καιρός να αναλάβουμε δράση. Πρέπει να περιορίσουμε την εξάρτησή μας από τις εισαγωγές πετρελαίου και αερίου και να υποστηρίξουμε τις επενδύσεις σε αυτές ακριβώς τις τεχνολογίες που θα αυξήσουν και θα προωθήσουν την ακόμη μεγαλύτερη χρήση του ήλιου, του ανέμου, του νερού και της βιομάζας ως πόρους παραγωγής ενέργειας.
<P>
Σας ευχαριστώ για την προσοχή σας.
<SPEAKER ID="021" NAME="Britta Thomsen" AFFILIATION="S&amp;D">
(DA) Κυρία Πρόεδρε, έχουμε λόγο που είμαστε ικανοποιημένοι με το σχέδιο ΣΕΤ. Χωρίς τα 59 δισεκατομμύρια ευρώ που επενδύονται τώρα σε έργα ηχητικής ενέργειας, δεν θα επιτύχουμε τον στόχο μας όσον αφορά τον στόχο του 20% για τις ανανεώσιμες πηγές ενέργειας έως το 2020. Οι επενδύσεις σε πραγματικές και βιώσιμες ανανεώσιμες πηγές ενέργειας αντιστοιχούν στα δύο τρίτα των πόρων του σχεδίου ΣΕΤ. Αυτό ισχύει, παραδείγματος χάριν, για τα φωτοβολταϊκά συστήματα, τις ανεμογεννήτριες και τη βιομάζα. Εντούτοις, το σχέδιο ΣΕΤ δεν είναι μόνο σημαντικό και σωστό επειδή μας εγγυάται καθαρότερη ενέργεια. Το σχέδιο ΣΕΤ είναι επίσης καίριας σημασίας για τις προσπάθειές μας να εξέλθουμε από την κοινωνική και οικονομική κρίση. Με αυτές τις μαζικές επενδύσεις στις σύγχρονες ενεργειακές τεχνολογίες θα μπορέσουμε να δημιουργήσουμε εκατοντάδες χιλιάδες νέες πράσινες θέσεις εργασίας. Θα μπορέσουμε επίσης να καταστήσουμε την ΕΕ κέντρο γνώσης όσον αφορά την πράσινη και τη βιώσιμη τεχνολογία. Ας μην ξεχνάμε, ωστόσο, ότι οι επενδύσεις αυτές ενέχουν ευθύνη: ευθύνη να διασφαλίσουμε ότι πολλοί από τους ανθρώπους που απασχολούνται επί του παρόντος στον τομέα της ενέργειας θα έχουν την ευκαιρία να καταρτιστούν εκ νέου και να αναβαθμίσουν τα προσόντα τους. Γι' αυτό οι επενδύσεις στην τεχνολογία πρέπει να συμβαδίζουν με τις επενδύσεις στο ανθρώπινο δυναμικό.
<SPEAKER ID="022" NAME="Liam Aylward" AFFILIATION="ALDE">
(EN) Κυρία Πρόεδρε, θα ήθελα να κάνω δύο σύντομες παρατηρήσεις. " πρώτη αφορά τη σημασία των επενδύσεων σε τεχνολογίες χαμηλών εκπομπών άνθρακα και η δεύτερη τη δέσμευση άνθρακα στη γεωργία.
<P>
Πρώτον, από ρεαλιστική άποψη, είναι ουσιώδους σημασίας η ΕΕ να εστιάσει την προσοχή της και τον προϋπολογισμό της στο στρατηγικό σχέδιο ενεργειακών τεχνολογιών. Προκειμένου να επιτύχει η ΕΕ τους στόχους της για το 2020, απαιτούνται αναμφίβολα αυξημένες στοχοθετημένες επενδύσεις σε τεχνολογίες χαμηλών εκπομπών άνθρακα.
<P>
Δεύτερον, πρέπει να αυξηθεί η έρευνα και οι επενδύσεις στη δέσμευση και αποθήκευση άνθρακα ως πρακτικό τρόπο καταπολέμησης της κλιματικής αλλαγής. Στο σημείο αυτό η γεωργία μπορεί να διαδραματίσει καίριο ρόλο στην απομόνωση άνθρακα και να συμβάλει στους στόχους του 2020.
<P>
Οι βιομάζες του εδάφους και οι φυσικές δεξαμενές άνθρακα -άνθρακας στο έδαφος- θα μπορούσαν να επιφέρουν πρόσθετα οφέλη για τους αγρότες, μειώνοντας τη διάβρωση και τις εισροές λιπασμάτων. Απαιτείται περαιτέρω έρευνα και επενδύσεις, προκειμένου να αξιοποιήσουμε πλήρως τη γεωργία και τη γεωργική γη για τη δέσμευση άνθρακα και να συμβάλουμε στην επίτευξη των στόχων για το 2020.
<P>
Προκειμένου να επιτευχθούν μετρήσιμα αποτελέσματα, η καινοτομία και η έρευνα στους τομείς των τεχνολογιών χαμηλών εκπομπών άνθρακα πρέπει να λάβουν επαρκή και αποτελεσματική στήριξη.
<SPEAKER ID="023" NAME="Vicky Ford" AFFILIATION="ECR">
(EN) Κυρία Πρόεδρε, χαιρετίζω την πρωτοβουλία του διαλόγου για τις επενδύσεις σε τεχνολογίες χαμηλών εκπομπών άνθρακα και πιο συγκεκριμένα για την εξοικονόμηση ενέργειας και την παροχή ασφαλέστερου και πιο διαφοροποιημένου ενεργειακού εφοδιασμού. Θα ήθελα να εξετάσουμε ειδικότερα τη χρήση των πόρων της ΕΕ.
<P>
" περιφέρεια που εκπροσωπώ διαθέτει ήδη ένα κοινοτικό κονδύλιο ύψους άνω των 250 εκατομμυρίων ευρώ για την οικονομική ανάπτυξη χαμηλών εκπομπών άνθρακα. Ενώ οι φιλοδοξίες του είναι αξιέπαινες, η απόδοση αυτού του κονδυλίου όσον αφορά την υλοποίηση πραγματικά σημαντικών επενδύσεων υστερεί κατά πολύ έναντι των προσδοκιών.
<P>
" περιφέρεια της Ανατολικής Αγγλίας, συμπεριλαμβανομένου του Πανεπιστημίου του Cambridge, φιλοξενεί επίσης κορυφαίες ερευνητικές εγκαταστάσεις, και έχουν υπογραφεί πάνω από 250 συμβάσεις στην περιφέρειά μου για επιχορηγήσεις του 7ου Προγράμματος Πλαισίου. Έχω δει κάποιες έξοχες καινοτόμες έρευνες, αλλά υπάρχουν σημαντικά ερωτήματα σχετικά με την πολυπλοκότητα, ειδικά για τις ΜΜΕ, τη γραφειοκρατία και την ευελιξία κατά την προσαρμογή στις εξελίξεις και στην επιστήμη. Σε ορισμένες περιπτώσεις υπάρχουν απαράδεκτες ιστορίες καθυστερήσεων πληρωμών από την ίδια την ΕΕ.
<P>
Όταν εξετάζουμε πώς επενδύονται τα χρήματα των φορολογουμένων στο μέλλον, θα πρέπει να εξετάζουμε τα διδάγματα που ήδη αντλήσαμε και να διασφαλίζουμε ότι τα χρήματα δαπανώνται με καλύτερο τρόπο στο μέλλον.
<SPEAKER ID="024" NAME="Marian-Jean Marinescu" AFFILIATION="PPE">
(RO) " επίτευξη των κλιματικών στόχων που ορίστηκαν από την Ευρωπαϊκή Ένωση εξαρτάται από την κατάρτιση στρατηγικής για την υποστήριξη της σταδιακής μετάβασης σε μια βιομηχανία χαμηλών εκπομπών άνθρακα και της χρήσης βιώσιμης ενέργειας.
<P>
" χρήση νέων τεχνολογιών μπορεί να μειώσει την κατανάλωση ενέργειας στον κτιριακό τομέα έως και 17% και τις εκπομπές άνθρακα του κλάδου των μεταφορών έως και 27%, ενώ η παράλληλη εισαγωγή ευφυών συστημάτων μέτρησης θα μπορούσε να μειώσει την κατανάλωση ενέργειας έως και 10%. Απαιτείται τυποποιημένη μεθοδολογία για τη μέτρηση της κατανάλωσης ενέργειας και των εκπομπών άνθρακα, προκειμένου να επιτευχθεί η βέλτιστη δημόσια και ιδιωτική κατανάλωση ενέργειας. Έχοντας αυτό υπόψη, πρέπει να υπάρχουν κοινές ελάχιστες λειτουργικές προδιαγραφές και διαλειτουργικά ευφυή δίκτυα σε ευρωπαϊκό επίπεδο.
<P>
" Επιτροπή πρέπει να συγχρηματοδοτήσει όσο το δυνατόν περισσότερα έργα μεγάλης κλίμακας, προκειμένου να διευκολύνει τη χρήση ευφυών συστημάτων μέτρησης και ευφυών δικτύων ως πρότυπο, και σε κράτη μέλη που δεν διαθέτουν ακόμη τέτοιες τεχνολογίες.
<P>
Θα ήθελα να ρωτήσω κατά πόσον η Επιτροπή προτίθεται επί του παρόντος να παράσχει πρόσθετους πόρους από τον προϋπολογισμό της ΕΕ, προκειμένου να ενθαρρύνει τις ΜΜΕ να αναπτύξουν τεχνολογίες για την παραγωγή βιώσιμης ενέργειας με χαμηλές εκπομπές άνθρακα.
<P>
Σας ευχαριστώ.
<SPEAKER ID="025" NAME="Silvia-Adriana Ţicău" AFFILIATION="S&amp;D">
(RO) Χρειαζόμαστε μια φιλόδοξη και έξυπνη βιομηχανική πολιτική, που θα δώσει στην Ευρωπαϊκή Ένωση τη δυνατότητα να διατηρήσει τόσο την παγκόσμια ανταγωνιστικότητά της όσο και τις θέσεις εργασίας και την παραγωγή στην ΕΕ. Οι επενδύσεις στην ανάπτυξη τεχνολογιών χαμηλών εκπομπών άνθρακα θα βοηθήσουν την Ευρωπαϊκή Ένωση να ξεπεράσει την οικονομική κρίση και ενδέχεται να δημιουργήσουν σχεδόν 2,7 εκατομμύρια θέσεις εργασίας μέχρι το 2020.
<P>
" Ευρωπαϊκή Ένωση πρέπει να επενδύσει σε ευρωπαϊκές πρωτοβουλίες για την προώθηση των ανανεώσιμων πηγών ενέργειας και την εισαγωγή τους στο ηλεκτρικό δίκτυο της Ευρώπης, καθώς και στα βιοκαύσιμα και στις πράσινες μεταφορές. Πρέπει να επιτευχθούν ταχέα αποτελέσματα μέσω επενδύσεων σε έξυπνες πόλεις και στην ενεργειακή απόδοση των κτιρίων, ειδικά των κατοικιών.
<P>
Καλώ την Επιτροπή και τα κράτη μέλη να αυξήσουν τους προϋπολογισμούς που κατανέμονται στην ενεργειακή απόδοση των κατοικιών και, κατά τη διεξαγωγή της ενδιάμεσης αναθεώρησης της χρήσης των διαρθρωτικών ταμείων, να εγκρίνουν τα μέτρα που απαιτούνται για τη διασφάλιση της καλύτερης απορρόφησης του συντελεστή 4% του ΕΤΠΑ για την ενεργειακή απόδοση των κατοικιών. Έτσι θα καταστεί δυνατή η αύξηση αυτού του συντελεστή κατά την περίοδο 2014-2020.
<P>
Σας ευχαριστώ.
<SPEAKER ID="026" NAME="Zbigniew Ziobro" AFFILIATION="ECR">
(PL) " συζήτηση για τις επενδύσεις σε τεχνολογίες χαμηλών εκπομπών άνθρακα είναι συζήτηση για τις μεθόδους προσαρμογής των οικονομιών των κρατών μελών στις απαιτήσεις περιορισμού των εκπομπών αερίων του θερμοκηπίου. Ανεξαρτήτως του πώς οι κλιματικές και οι καιρικές συνθήκες που επικρατούν τους τελευταίους μήνες στην ήπειρό μας τείνουν να δίνουν επιχειρήματα στους επιστήμονες που θέτουν υπό αμφισβήτηση την επιρροή του ανθρώπου στην κλιματική αλλαγή από τις εκπομπές CO2, θα πρέπει, παρ' όλα αυτά, όταν μιλάμε για τεχνολογίες χαμηλών εκπομπών άνθρακα στο πλαίσιο αυτό, να θέτουμε την ακόλουθη ερώτηση: πώς μπορούν να διασφαλιστούν τα απαραίτητα μέσα για την ανάπτυξη καθαρών τεχνολογιών, προκειμένου να επιτευχθούν τα μέγιστα δυνατά αποτελέσματα το συντομότερο δυνατόν;
<P>
Πιστεύω ότι το σύστημα που δημιουργείται για την υποστήριξη της έρευνας και ανάπτυξης θα πρέπει να είναι όσο το δυνατόν πιο ευέλικτο, ώστε να καθιστά δυνατή τη διαχείριση των πόρων κατά τρόπο που να ενδείκνυται για τη δυναμική της επιστημονικής έρευνας. Προκύπτει το ερώτημα του κατά πόσον, και με ποιον τρόπο, προγραμματίζεται η δημιουργία κατάλληλων μηχανισμών υποστήριξης για τις επενδύσεις σε τεχνολογίες χαμηλών εκπομπών άνθρακα.
<P>
Τέλος, θα ήθελα επίσης να προσθέσω ότι, ανεξαρτήτως του ποια σημαντικά επιχειρήματα μπορούν να βρεθούν υπέρ των επενδύσεων στην ανάπτυξη τεχνολογιών χαμηλών εκπομπών άνθρακα, αυτό δεν θα πρέπει να συμβεί εις βάρος της πολιτικής συνοχής.
<SPEAKER ID="027" NAME="Bogdan Kazimierz Marcinkiewicz" AFFILIATION="PPE">
(PL) Κυρία Πρόεδρε, στην ανακοίνωση της Επιτροπής της 23ης Ιανουαρίου 2008 σχετικά με την υποστήριξη της έγκαιρης επίδειξης της αειφόρου ηλεκτροπαραγωγής από ορυκτά καύσιμα, που αποτελεί μέρος της δέσμης μέτρων για το κλίμα και την ενέργεια, αναφέρεται ότι η Ευρωπαϊκή Ένωση θα υποστηρίξει την κατασκευή 10 έως 12 μονάδων επίδειξης δέσμευσης και αποθήκευσης διοξειδίου του άνθρακα. Στα τέλη του 2008, το Ευρωπαϊκό Κοινοβούλιο επιλήφθηκε επίσης του θέματος σε ψήφισμα. Στο σημείο 11 του εν λόγω εγγράφου αναφέρεται ότι τα μέτρα που παρουσίασε η Επιτροπή δεν αρκούν για να εξασφαλίσουν τα επιθυμητά κίνητρα για τη δημιουργία 12 τουλάχιστον εγκαταστάσεων επίδειξης μέχρι το 2015, ενώ στο σημείο 18 το Κοινοβούλιο αναφέρει ότι θεωρεί επιτακτική ανάγκη οι 12 εγκαταστάσεις επίδειξης που έχουν επιλεχθεί προς ενίσχυση να καλύπτουν όλους τους δυνατούς συνδυασμούς των τριών τεχνολογιών δέσμευσης και αποθήκευσης άνθρακα.
<P>
Τα οικονομικά μέσα υποτίθεται, ωστόσο, ότι θα προέλθουν από την πώληση 300 εκατομμυρίων δικαιωμάτων εκπομπών CO2 στο απόθεμα για τους νεοεισερχόμενους, το γνωστό NER300. Κατά συνέπεια, το ποσό που προορίζεται για την υποστήριξη της κατασκευής των μονάδων επίδειξης θα εξαρτηθεί από την αγοραία τιμή των δικαιωμάτων. Εκτιμάται ότι θα κυμανθεί μεταξύ 7 και 12 δισεκατομμυρίων ευρώ. Από τις προτεινόμενες αποφάσεις της Επιτροπής που περιλαμβάνονταν στην πρόταση συνάγεται ότι η στήριξη στο πλαίσιο του NER300 θα καλύψει έξι έργα δέσμευσης και αποθήκευσης διοξειδίου του άνθρακα στον κλάδο της ηλεκτροπαραγωγής και δύο στον κλάδο της βιομηχανίας.
<P>
Επιθυμεί το Συμβούλιο, σε συνεργασία με την Επιτροπή, να στηρίξει την κατασκευή άλλων 2-4 μονάδων, και αν ναι, με ποιον τρόπο;
<SPEAKER ID="028" NAME="Roger Helmer" AFFILIATION="ECR">
(EN) Κυρία Πρόεδρε, ακούσαμε πολλές ανοησίες σήμερα για πράσινες θέσεις εργασίας. Το ζήτημα είναι ότι η εμμονή μας με τις ανανεώσιμες πηγές ενέργειας αυξάνει ήδη το κόστος της ηλεκτρικής ενέργειας και εξαναγκάζει τους ευρωπαίους πολίτες σε ενεργειακή φτώχεια. " αύξηση των τιμών της ενέργειας σημαίνει ότι οι ενεργοβόρες επιχειρήσεις στην Ευρώπη απλώς θα εγκαταλείψουν και θα μεταφερθούν σε πιο ευνοϊκές δικαιοδοσίες. " αύξηση των τιμών της ενέργειας σημαίνει μείωση της ανάπτυξης και αύξηση της ανεργίας, και οι αυξημένες τιμές ενέργειας στοιχίζουν θέσεις εργασίας. Έχω δει μόνο μία επίσημη μελέτη σχετικά με το εν λόγω ζήτημα των πράσινων θέσεων εργασίας. " μελέτη αφορούσε την Ισπανία και έδειχνε ότι, για κάθε πράσινη θέση εργασίας που δημιουργούνταν, καταργούνταν 2,2 θέσεις εργασίας σε άλλους κλάδους.
<P>
Αν παίρνουμε πραγματικά στα σοβαρά την ηλεκτρική ενέργεια με χαμηλές εκπομπές άνθρακα, υπάρχει μόνο μία λύση και αυτή είναι η πυρηνική ενέργεια. Αρχίζουμε να μιλάμε για νέα πυρηνική ισχύ σε ολόκληρη την Ευρώπη, και αυτό είναι καλό. Αν θέλουμε μα κρατήσουμε τα φώτα αναμμένα, χρειαζόμαστε πυρηνική αναγέννηση, και γρήγορα.
<SPEAKER ID="029" NAME="Maria Da Graça Carvalho" AFFILIATION="PPE">
(PT) " έρευνα και η τεχνολογία διαδραματίζουν βασικό ρόλο στην ανάπτυξη μιας κοινωνίας χαμηλών εκπομπών άνθρακα. Οι επενδύσεις σε ριζικές κοινωνικές αλλαγές βασισμένες στη βιωσιμότητα των πόλεων, στην αποκεντρωμένη παραγωγή ενέργειας και στην ανταγωνιστικότητα της βιομηχανίας είναι ουσιώδους σημασίας. " πολιτική αυτή είναι ζωτικής σημασίας για μια ευημερούσα και βιώσιμη κοινωνία που είναι προετοιμασμένη για τις προκλήσεις της κλιματικής αλλαγής, της ενεργειακής ασφάλειας και της παγκοσμιοποίησης και κατέχει ηγετική θέση στον κόσμο όσον αφορά τις καθαρές τεχνολογίες.
<P>
Σκοπός του στρατηγικού σχεδίου ενεργειακών τεχνολογιών είναι να συμβάλει σε αυτόν ακριβώς τον στόχο. Χαιρετίζω τις ουσιώδεις κατευθυντήριες γραμμές που παρουσιάστηκαν στην ανακοίνωση σχετικά με τον τρόπο οργάνωσης της λογικής της παρέμβασης μεταξύ του δημόσιου και του ιδιωτικού τομέα, μεταξύ της κοινοτικής, της εθνικής και της περιφερειακής χρηματοδότησης.
<P>
Ωστόσο, ουσιώδους σημασίας είναι η αύξηση της δημόσιας χρηματοδότησης για την επιστημονική έρευνα στον τομέα των καθαρών τεχνολογιών. " Ευρώπη χρειάζεται επίσης τη δημιουργία συνθηκών που να ενθαρρύνουν την αύξηση των ιδιωτικών επενδύσεων στον τομέα αυτόν. Πρέπει επειγόντως να κάνουμε πράξη τα λόγια μας.
<P>
Οι προτεραιότητες των μελλοντικών δημοσιονομικών προοπτικών της ΕΕ και το Όγδοο Πρόγραμμα Πλαίσιο για την Έρευνα και την Τεχνολογική Ανάπτυξη θα πρέπει να είναι η ενεργειακή ασφάλεια, η καταπολέμηση της κλιματικής αλλαγής και το περιβάλλον. Είναι ο μοναδικός τρόπος με τον οποίο θα κατορθώσουμε να διατηρήσουμε την ανταγωνιστικότητα της βιομηχανίας μας, να προωθήσουμε την οικονομική ανάπτυξη και να δημιουργήσουμε θέσεις εργασίας.
<SPEAKER ID="030" NAME="Patrizia Toia" AFFILIATION="S&amp;D">
(IT) Κυρία Πρόεδρε, κυρίες και κύριοι, δεν πρόκειται απλώς για κάποιον συνήθη διάλογο· υποτίθεται ότι πρέπει να είναι πολύ συγκεκριμένος και να θέσει σαφείς και ακριβείς ερωτήσεις -ποιοι πόροι υπάρχουν και πού θα τους βρούμε- και ελπίζω ότι το Κοινοβούλιο αναμένει εξίσου σαφείς και ακριβείς απαντήσεις σήμερα και στις προσεχείς συνεδριάσεις του Συμβουλίου στις 12 και 25 Μαρτίου.
<P>
Θέλουμε να τονίσουμε στην Επιτροπή και στο Συμβούλιο ότι η Ευρωπαϊκή Ένωση, που σήκωσε τη σημαία στον αγώνα κατά των ατμοσφαιρικών εκπομπών και της κλιματικής αλλαγής μπροστά στον κόσμο, πρέπει τώρα να είναι συνεπής αν δεν θέλει να χάσει την αξιοπιστία της. Πρέπει να κάνει ό,τι μπορεί για να εκπληρώσει αυτούς τους στόχους. Πρέπει να γνωρίζουμε ότι το να μιλάμε για οικονομία χαμηλών εκπομπών άνθρακα σημαίνει ένα είδος ριζικής επανάστασης του συστήματος παραγωγής· σημαίνει αλλαγή πολλών πραγμάτων, θέση σαφών προτεραιοτήτων και πολιτική βούληση, αλλά, πρωτίστως, σημαίνει επαρκείς πόρους και μηχανισμούς.
<P>
Γνωρίζουμε επίσης ότι αυτή η ριζική επανάσταση είναι καίριας σημασίας για τη διατήρηση της ανταγωνιστικότητας του συστήματος παραγωγής μας, της ευρωπαϊκής βιομηχανίας. Σε πολλές χώρες, σε πολλά ερευνητικά κέντρα και σε πολλά πανεπιστήμια, υπάρχουν οι πνευματικοί πόροι, υπάρχουν οι ικανότητες και υπάρχει η βούληση. Πρέπει τώρα να τα κινητοποιήσουμε. Πρέπει να το κάνουμε όλοι, όπως ανέφεραν ο Επίτροπος και το Συμβούλιο: τα κράτη μέλη, οι επιχειρηματίες και ο ιδιωτικός τομέας. Πιστεύω, ωστόσο, ότι η Επιτροπή πρέπει να επωμιστεί το ζωτικής σημασίας έργο της οικοδόμησης αυτής της σύνθετης εταιρικής σχέσης.
<SPEAKER ID="031" NAME="Mairead McGuinness" AFFILIATION="PPE">
(EN) Κυρία Πρόεδρε, όλοι συμφωνούμε ότι η αύξηση της ενεργειακής απόδοσης είναι το πρώτο βήμα της αλυσίδας, αλλά θέλω στην παρέμβασή μου να επιστήσω την προσοχή σας στην πολιτική σύγχυση και στο άγχος που περιβάλλει τη βιοενέργεια.
<P>
Πιστεύω ότι αυτό το Σώμα και η Επιτροπή ειδικότερα, και η Ευρώπη γενικότερα, απέφυγαν πτυχές της βιοενέργειας κατά τη διάρκεια των αυξήσεων των τιμών των τροφίμων το 2007 και το 2008. Λίγοι είμαστε αυτοί που αναφερόμαστε στην πραγματικότητα που αντιμετωπίζουν οι περισσότεροι αγρότες σε ολόκληρη την Ευρώπη σήμερα, δηλαδή μια κρίση εμπιστοσύνης λόγω της κατάρρευσης των τιμών. Παρ' όλα αυτά, δεν τους αποστέλλουμε κανένα συνεκτικό πολιτικό μήνυμα όσον αφορά τη χρήση της γης και τη χρήση της γης τους για ενεργειακές καλλιέργειες.
<P>
Στην Ιρλανδία ειδικότερα η κυβέρνηση αποφεύγει αυτόν τον τομέα. Ακούστε, αυτό που χρειάζεται η βιομηχανία είναι πολιτική βεβαιότητα· αυτό που δεν προσφέρουν οι πολιτικοί είναι αυτή η βεβαιότητα, και το έχουμε πληρώσει αυτό.
<P>
Αν μιλάμε για επενδύσεις στην έρευνα και δεν απορροφάται αυτή η έρευνα επειδή δεν λαμβάνουμε τις σωστές πολιτικές αποφάσεις, χάνουμε τον χρόνο μας.
<SPEAKER ID="032" NAME="Csaba Sándor Tabajdi" AFFILIATION="S&amp;D">
(HU) Κυρία Πρόεδρε, κύριε Επίτροπε, η χρηματοδότηση της μετάβασης σε πράσινες τεχνολογίες χαμηλών εκπομπών άνθρακα θα είναι ιδιαίτερα δύσκολη στην περίπτωση των νέων κρατών μελών. Μία πιθανή και πολύ σημαντική πηγή για τις χώρες της Κεντρικής Ευρώπης και της Βαλτικής θα ήταν η χρήση των πιστωτικών μορίων εκπομπών που συγκεντρώθηκαν στο πλαίσιο του συστήματος εμπορίας δικαιωμάτων εκπομπών του πρωτοκόλλου του Κιότο, αποκομίζοντας έτσι όφελος από τους κλιματικούς πόρους των χωρών αυτών. Προϋπόθεση για να γίνει αυτό, φυσικά, θα ήταν η δημιουργία ενός συστήματος μετά το Κιότο ή η υποστήριξη του Ευρωπαϊκού Συμβουλίου και της Επιτροπής στις προσπάθειές μας να αποκομίσουμε τη δέουσα αξία από τους εναπομείναντες κλιματικούς πόρους μας. Ως εισηγητής για το βιοαέριο, γνωρίζω καλά το κόστος των νέων τεχνολογιών και, ως εκ τούτου, αυτή η τεχνολογική εξέλιξη θα ήταν πολύ σημαντική. Είναι πολύ σημαντικό να επιδιώξουμε αυτό το σημείο στο πλαίσιο της κοινής γεωργικής πολιτικής, τροποποιώντας παραδείγματος χάριν τη σύσταση των ζωοτροφών, εισάγοντας άλλες μεθόδους οργώματος εκτός από τη βαθιά κατεργασία και εισάγοντας νέες, καινοτόμες τεχνολογίες.
<SPEAKER ID="033" NAME="Bogusław Sonik" AFFILIATION="PPE">
(PL) Μία από τις σημαντικότερες προτεραιότητες που κατοχυρώνονται στη μακροπρόθεσμη στρατηγική της Ευρωπαϊκής Ένωσης θα πρέπει να είναι η δημιουργία μιας καινοτόμου οικονομίας, με τον μετασχηματισμό, παραδείγματος χάριν, του υφιστάμενου συστήματος ενέργειας μέσω της χρήσης ενός μοντέλου χαμηλών εκπομπών, ιδίως ενός μοντέλου που βασίζεται σε τεχνολογίες καθαρού άνθρακα. Το 80% περίπου της πρωτογενούς ενέργειας που χρησιμοποιείται στην Ευρωπαϊκή Ένωση προέρχεται από ορυκτά καύσιμα. Τις τελευταίες δεκαετίες, τα δίκτυα και οι αλυσίδες εφοδιασμού έχουν τελειοποιηθεί όσον αφορά τον εφοδιασμό της κοινωνίας με ενέργεια που προέρχεται από αυτές τις πηγές. " δημιουργία οικονομικής ανάπτυξης και ευημερίας βασίστηκε στο πετρέλαιο, στον λιθάνθρακα και στο αέριο και δεν είναι εύκολο να αλλάξει αυτό από τη μία ημέρα στην άλλη. Το ευρωπαϊκό στρατηγικό σχέδιο ενεργειακών τεχνολογιών, που συνιστά πυλώνα της πολιτικής της Ευρωπαϊκής Ένωσης για την ενέργεια και το κλίμα, είναι ένα καλό βήμα προς τη μετάβαση της Ευρωπαϊκής Ένωσης σε μια καινοτόμο οικονομία, υπό την προϋπόθεση, ασφαλώς, ότι λαμβάνει υπόψη τη χρηματοδότηση καθαρών τεχνολογιών άνθρακα. Αν η Ευρώπη θέλει να επιτύχει φιλόδοξους στόχους μείωσης με οικονομικό τρόπο, είναι απαραίτητο να αυξήσει τις δαπάνες για έρευνα στον τομέα των καθαρών, βιώσιμων και αποδοτικών ενεργειακών τεχνολογιών και για τον συντονισμό του συνδυασμού δυνάμεων, δυναμικού και πόρων τόσο στον δημόσιο όσο και στον ιδιωτικό τομέα.
<P>
Οι βιομηχανικές επαναστάσεις του παρελθόντος έχουν αποδείξει ότι η τεχνολογία μπορεί να αλλάξει μόνιμα τον τρόπο ζωής μας. Σήμερα, έχουμε μια άνευ προηγουμένου και εφικτή δυνατότητα να αλλάξουμε το μοντέλο παραγωγής ενέργειάς μας. Ωστόσο, οι επενδύσεις στην ανάπτυξη και την προώθηση πηγών καθαρής, ανανεώσιμης ενέργειας μπορούν να πραγματοποιηθούν μόνο εφόσον η Κοινότητα διασφαλίσει επαρκές επίπεδο χρηματοδότησης και συμπεριλάβει αυτές τις επενδύσεις στον κατάλογο των στρατηγικών στόχων της Ευρωπαϊκής Ένωσης.
<SPEAKER ID="034" NAME="Fiorello Provera" LANGUAGE="IT">
Κυρία Πρόεδρε, κυρίες και κύριοι, στη συζήτηση για τις ενεργειακές επιλογές της Ευρωπαϊκής Ένωσης, ένα είναι σίγουρο: η σημαντικότερη, η φθηνότερη και η βιωσιμότερη πηγή ενέργειας που έχουμε στη διάθεσή μας είναι η εξοικονομούμενη ενέργεια. Για φυσικούς, ιστορικούς, πολιτιστικούς και οικονομικούς λόγους, οι ορεινές περιοχές συνιστούν πρότυπο για τη μείωση της κατανάλωσης ενέργειας, σύμφωνα με τις απαιτήσεις της σύγχρονης ζωής και προσφέρονται για μεγάλης κλίμακας πειραματισμό με τη χρήση ανανεώσιμων πηγών ενέργειας με χαμηλές εκπομπές άνθρακα.
<P>
Οι ορεινές περιοχές παράγουν σχεδόν όλη την υδροηλεκτρική ενέργεια της Ευρώπης. Για να αναφέρουμε ένα παράδειγμα, η επαρχία από την οποία κατάγομαι στην Ιταλία παράγει το 12% της υδροηλεκτρικής ενέργειας όλης της χώρας. Επίσης, στις ορεινές περιοχές υπάρχει ιστορική εμπειρία όσον αφορά την κατασκευή αποδοτικότερων κτιρίων από άποψη εξοικονόμησης ενέργειας. Έχουμε κατορθώσει να χτίσουμε κατοικίες με απόλυτη αυτάρκεια τόσο από άποψη ηλεκτρισμού όσο και θέρμανσης, τα οποία μάλιστα παρέχουν περισσότερη ενέργεια από όση καταναλώνουν, προφανώς με τη χρήση προηγμένων τεχνολογιών. Οι ορεινές περιοχές αποτελούν συχνά τόπο δοκιμών και επομένως είναι το ιδανικό περιβάλλον για πειραματισμό όσον αφορά την καλύτερη χρήση βιομάζας, ηλιακής ενέργειας, γεωθερμικής ενέργειας, αντλιών θερμότητας και, πρωτίστως, για την επισκευή συστημάτων διανομής ενέργειας.
<P>
Κύριε Επίτροπε, οι ορεινές περιοχές βρίθουν από ενέργεια, καθαρή ενέργεια: πρέπει απλώς να την συλλέξουμε. Για τον λόγο αυτόν, ζητούμε από την Επιτροπή να συμπεριλάβει τις ορεινές περιοχές στη στρατηγικής της, να εξετάσει προσεκτικά την εμπειρία τους και να αναγνωρίσει το δικαίωμά τους να λάβουν δίκαιη αποζημίωση για το σύνολο της ανανεώσιμης ενέργειας που έχουν ήδη προμηθεύσει. Το άρθρο 174 της Συνθήκης της Λισαβόνας αναγνωρίζει τον ρόλο των ορεινών περιοχών, γι' αυτό περιμένουμε με ανυπομονησία μια πρωτοβουλία από την Επιτροπή για την εφαρμογή αυτού του άρθρου, καθώς και μια ευρωπαϊκή πολιτική για τις ορεινές περιοχές και στον τομέα της ενέργειας.
<P>
Καλώ, λοιπόν, την Επιτροπή να ακολουθήσει τις συστάσεις της έκθεσης Durnwalder, στην Επιτροπή των Περιφερειών, και να συμπεριλάβει στην αξιολόγηση των ευρωπαϊκών εδαφών τα ενεργειακά ζητήματα και την παραγωγική ικανότητα των ορεινών περιοχών όσον αφορά τις ανανεώσιμες πηγές ενέργειας και την παθητική δόμηση.
<P>
Οι ορεινές περιοχές, που αποτελούν το 40% της επικράτειας της Ευρώπης και φιλοξενούν 90 εκατομμύρια ανθρώπους, αντιμετωπίζονταν, μέχρι σήμερα, ως μειονεκτούσες περιοχές: με την εφαρμογή καινοτόμων και συνεπών ενεργειακών πολιτικών, οι περιοχές αυτές μπορούν να ξεπεράσουν αυτό το μειονέκτημα και να παράσχουν ζωτικής σημασίας ώθηση για την επίτευξη των στόχων της στρατηγικής 20-20-20, αποδεικνύοντας ότι η ενεργειακή αυτάρκεια είναι εφικτή, με αποδεκτό κόστος, αν υπάρχει σθεναρή πολιτική βούληση.
<SPEAKER ID="035" NAME="Rareş-Lucian Niculescu" AFFILIATION="PPE">
(RO) " ευρωπαϊκή γεωργία κατηγορείται συχνά ότι συνιστά μείζονα παράγοντα όσον αφορά την υπερθέρμανση του πλανήτη. Φυσικά, η αντίληψη αυτή είναι εσφαλμένη. Από την άλλη πλευρά, δεν μπορούμε να αγνοήσουμε τη δυνητική συμβολή της γεωργίας στη μείωση των εκπομπών διοξειδίου του άνθρακα.
<P>
Άλλοι ομιλητές έθεσαν βέβαια ήδη το θέμα αυτό. " αποθήκευση άνθρακα, η βιομάζα, καθώς και οι επενδύσεις στη μείωση της ποσότητας των λιπασμάτων που χρησιμοποιούνται, είναι απλώς μερικά παραδείγματα του τρόπου με τον οποίο η γεωργία επηρεάζεται από αυτό το πρόβλημα. Γι' αυτόν τον λόγο, στο πλαίσιο των συζητήσεων για τις επενδύσεις σε τεχνολογίες χαμηλών εκπομπών άνθρακα, πιστεύω ότι η γεωργία πρέπει να συγκαταλέγεται μεταξύ των προτεραιοτήτων και να μην αγνοείται παντελώς, όπως συνέβη, παραδείγματος χάριν, σε μια άλλη ευρωπαϊκή στρατηγική. Αναφέρομαι στη στρατηγική ΕΕ 2020.
<P>
Σας ευχαριστώ.
<SPEAKER ID="036" NAME="Karin Kadenbach" AFFILIATION="S&amp;D">
(DE) Κυρία Πρόεδρε, κύριε Επίτροπε, κύριε Προεδρεύοντα του Συμβουλίου, μιλώ για λογαριασμό μου και θα ήθελα να πω στους ομολόγους μου το εξής: κατά την άποψή μου, η πυρηνική τεχνολογία δεν αποτελεί λύση και ούτε συνιστά, κατ' εμέ, ανανεώσιμη πηγή ενέργειας.
<P>
Καθήκον μας εδώ είναι να θεσπίσουμε μέτρα που θα ωφελήσουν τα παιδιά μας και το μέλλον μας μακροπρόθεσμα. Είναι, επομένως, πολύ σημαντικό να μειώσουμε τις εκπομπές CO2, παρότι μια τέτοια μείωση δεν πρέπει να πραγματοποιηθεί εις βάρος του περιβάλλοντος - με άλλα λόγια, πρέπει να δώσουμε ιδιαίτερη προσοχή στο ποια μέτρα χρηματοδοτούνται και ποια μέτρα λαμβάνουν επενδύσεις. Δεν πρέπει να εξοικονομήσουμε CO2 καταστρέφοντας παράλληλα το περιβάλλον μας.
<P>
Το 2010 είναι το Έτος της Βιοποικιλότητας, και είναι πολύ σημαντικό να καταγράψουμε επίσης σε αυτά τα έγγραφα ότι όλες οι επενδύσεις, όλα τα μέτρα πρέπει να αντιμετωπίζονται εκτός των άλλων και υπό το πρίσμα της διατήρησης του περιβάλλοντός μας για τα παιδιά μας, για το μέλλον μας και για τη βιοποικιλότητα.
<SPEAKER ID="037" NAME="João Ferreira" AFFILIATION="GUE/NGL">
(PT) Κυρία Πρόεδρε, κύριε Επίτροπε, η συζήτηση σχετικά με τη μετάβαση σε μια οικονομία χαμηλών εκπομπών άνθρακα δεν πρέπει να μας κάνει να ξεχάσουμε το εξής. " μετάβαση δεν θα είναι σε καμία περίπτωση ομαλή διαδικασία. Σε λίγα χρόνια θα αντιμετωπίσουμε τις επιπτώσεις της έλλειψης και της προοδευτικής εξάντλησης της πρωτογενούς πηγής ενέργειας από την οποία εξαρτώμαστε: τα ορυκτά καύσιμα. Τα καύσιμα αυτά χρησιμεύουν και ως πρώτες ύλες για πολλές εξαιρετικά σημαντικές βιομηχανίες, όπως η χημική και η φαρμακευτική βιομηχανία.
<P>
Είναι απολύτως απαραίτητο η ανθρωπότητα να διαχειριστεί πολύ φρόνιμα τα εναπομείναντα παγκόσμια αποθέματα πετρελαίου, πράγμα που σημαίνει, πρωτίστως, με μεγάλη φειδώ.
<P>
Στο πλαίσιο αυτό, η έγκριση του σχεδίου με την ονομασία πρωτόκολλο εξάντλησης πετρελαίου, που παρουσιάστηκε στην Ουψάλα το 2002 και στη Λισαβόνα το 2005 από μια ομάδα επιστημόνων και ειδικών από πολλές χώρες που συνιστούν μέλη της Ένωσης για τη μελέτη της κορύφωσης της παραγωγής πετρελαίου και αερίου, θα ήταν καίρια για την εισαγωγή ενός σχεδίου που θέτει σε προτεραιότητα την ορθή και δίκαιη διαχείριση αυτών των πόρων, τον περιορισμό της έλλειψής τους και μια ελεγχόμενη μετάβαση σε άλλες πρωτογενείς πηγές ενέργειας.
<SPEAKER ID="038" NAME="Alajos Mészáros" AFFILIATION="PPE">
(HU) Κατά την άποψή μου, η πυρηνική ενέργεια δεν έλαβε τη θέση που της αξίζει στην εν λόγω έκθεση. Οι λύσεις που αποσκοπούν στην ανάπτυξη εναλλακτικής, βιολογικής, αιολικής και ηλιακής ενέργειας είναι όλες χρονοβόρες και δεν είναι καθόλου βέβαιο ότι θα αποδώσουν εν τέλει. Παρ' όλα αυτά, πρέπει να κινηθούμε γρήγορα όσον αφορά την ενεργειακή στρατηγική μας, λαμβάνοντας υπόψη τις επιπτώσεις της κρίσης αερίου του περασμένου έτους και την απειλή των κλιματικών αλλαγών. " πυρηνική ενέργεια είναι η μεγαλύτερη πηγή ενέργειας με μηδενικές εκπομπές άνθρακα στην Ευρωπαϊκή Ένωση και επί του παρόντος καλύπτει το ένα τρίτο των αναγκών μας σε ηλεκτρική ενέργεια. " περαιτέρω ασφαλής εξέλιξή της είναι απλώς αναπόφευκτη. Θα βοηθούσε αν το συνειδητοποιούσαμε όλοι αυτό.
<SPEAKER ID="039" NAME="Seán Kelly" AFFILIATION="PPE">
(GA) Κυρία Πρόεδρε, παρακολούθησα τη συζήτηση, και ήταν πολύ ενδιαφέρουσα. Διάβασα ό,τι μπόρεσα σχετικά με αυτό το ζήτημα.
<P>
(EN) Θα ήθελα απλώς να κάνω δύο παρατηρήσεις. Πρώτη: έχει τεθεί και προηγουμένως η ερώτηση, από πού θα προέλθει η χρηματοδότηση; Δεύτερη: με ποιον τρόπο θα συντονιστεί η έρευνα και ανάπτυξη;
<P>
Μου φαίνεται ότι δίνεται η ευκαιρία σε αυτό το σημείο τρία θεσμικά όργανα της Ευρωπαϊκής Ένωσης -εμπειρογνώμονες από το Κοινοβούλιο, το Συμβούλιο, την Επιτροπή- να συγκροτήσουν μια συντονιστική ομάδα. Πρώτον: για να παράσχουν τη χρηματοδότηση που απαιτείται στις συμπράξεις δημόσιου-ιδιωτικού τομέα, με πιθανούς στόχους για κάθε χώρα, και δεύτερον: για να επιβλέψουν και να συντονίσουν την έρευνα. Θα πρέπει να πρόκειται για Ε&Ε&Π -έρευνα, επίδειξη και παράδοση- και μέρος της χρηματοδότησης να εξαρτάται σίγουρα από την επιτυχή έκβαση, διαφορετικά κάθε καθηγητής στην Ευρώπη θα δοκιμάζει να κάνει έρευνα και τελικά δεν θα υπάρχει συντονισμός.
<SPEAKER ID="041" NAME="Zoltán Balczó" AFFILIATION="NI">
(HU) Ακούσαμε όμορφα λόγια από τους εκπροσώπους του Συμβουλίου και της Επιτροπής για τις τεχνολογίες χαμηλών εκπομπών άνθρακα· δεν έθιξαν, όμως, το σημαντικότερο ζήτημα: από πού θα προέλθει η χρηματοδότηση; Μία ομάδα κρατών μελών έχει μία έτοιμη πηγή: οι πρώην σοσιαλιστικές χώρες έχουν υπερβεί κατά πολύ τις δεσμεύσεις τους βάσει του Κιότο. Γι' αυτό η Ευρωπαϊκή Ένωση κατόρθωσε να κρατήσει το κεφάλι ψηλά στη διάσκεψη της Κοπεγχάγης. Οι χώρες αυτές δικαιούνται να εξαργυρώσουν τις ποσοστώσεις τους για τις εκπομπές διοξειδίου του άνθρακα. Παρ' όλα αυτά η Επιτροπή και τα 15 αρχικά κράτη μέλη θέλουν να τις εμποδίσουν να το κάνουν. Στην περίπτωση της Ουγγαρίας, οι ποσοστώσεις ανέρχονται σε πολλές εκατοντάδες δισεκατομμύρια φιορίνια. Στην Κοπεγχάγη, η Ουγγαρία και η Πολωνία συμφώνησαν να χρησιμοποιήσουν αυτά τα ποσά για πράσινες υποδομές. Επομένως, αυτές είναι οι πηγές. Μέχρι στιγμής, η πρόταση αυτή έπεσε στο κενό, υποδεικνύοντας ότι τελικά είναι αλήθεια το εξής: τα νέα κράτη μέλη θεωρούνται όντως δεύτερης κατηγορίας μέλη της Ευρωπαϊκής Ένωσης.
<SPEAKER ID="042" NAME="Elena Băsescu" AFFILIATION="PPE">
(RO) Ένας από τους βασικούς στόχους της Ευρωπαϊκής Ένωσης είναι η ανάπτυξη μιας οικονομίας χαμηλών εκπομπών άνθρακα. Ο στόχος είναι το 20% της συνολικής ενέργειας που παράγεται να βασίζεται σε ανανεώσιμες πηγές ενέργειας μέχρι το 2020.
<P>
" Ρουμανία έχει θέσει πιο φιλόδοξο στόχο: 24%. Σύμφωνα με μελέτες, η περιοχή Dobrogea στη νοτιοανατολική Ρουμανία είναι η δεύτερη περιοχή στην Ευρώπη όσον αφορά το δυναμικό παραγωγής αιολικής ενέργειας μετά τη βόρεια Γερμανία. Επί του παρόντος, στην περιοχή αυτή αναπτύσσεται το μεγαλύτερο αιολικό πάρκο στην Ευρώπη, που θα έχει 240 ανεμογεννήτριες και θα παράγει 600 MW ενέργειας από ανανεώσιμες πηγές. " πρώτη φάση του σχεδίου αυτού θα ολοκληρωθεί κατά τη διάρκεια του τρέχοντος έτους, όταν οι 139 εγκαταστάσεις θα τεθούν σε λειτουργία. Το έργο θα ολοκληρωθεί το 2011 στις περιοχές Fântânele και Cogealac της κομητείας της Κωστάντζας.
<P>
" υλοποίηση αυτού του έργου είναι σημαντική για την ενεργειακή ασφάλεια της Ρουμανίας, καθώς θα συμβάλει στη μείωση των εισαγωγών ενεργειακών πόρων.
<P>
Σας ευχαριστώ.
<SPEAKER ID="043" NAME="Antonio Cancian" AFFILIATION="PPE">
(IT) Κυρία Πρόεδρε, κυρίες και κύριοι, πιστεύω ότι συμφωνούμε απόλυτα σε μερικά σημεία, δεδομένων των όσων ακούστηκαν σήμερα: αποδοτικότητα, εξοικονόμηση, ανανεώσιμες πηγές ενέργειας και νέες τεχνολογίες. Δεν αρκεί όμως αυτό, κυρίες και κύριοι, αν δεν αντιμετωπίσουμε με αποφασιστικότητα άλλα δύο ζητήματα.
<P>
Το πρώτο είναι η πυρηνική ενέργεια: η λέξη και μόνο, η απλή αναφορά του θέματος, μας τρομάζει. Ας διεξαγάγουμε έρευνα και ας προσπαθήσουμε να είμαστε υπεύθυνοι σε αυτήν την έρευνα. Το δεύτερο είναι η χρηματοδότηση: φοβόμαστε να μιλήσουμε για ΣΔΙΤ, όπως άκουσα σήμερα το πρωί. " σκέψη και μόνο ότι ο ιδιωτικός τομέας θα μπορούσε να διαδραματίσει ρόλο σε οποιαδήποτε πρωτοβουλία μαζί με τον δημόσιο θεωρείται σχεδόν ξενική, επαίσχυντη και ύποπτη.
<P>
Είναι αναπόφευκτο, κυρίες και κύριοι, με τους οικονομικούς πόρους στους οποίους πρέπει να προσφύγουμε. Επίσης, είναι σημαντικό ο δημόσιος τομέας να αλληλεπιδρά με τον ιδιωτικό, καθώς ο δημόσιος τομέας πρέπει να μάθει να ενεργεί περισσότερο σαν επιχείρηση και σύμφωνα με μια βιώσιμη πολιτική.
<SPEAKER ID="044" NAME="Christian Ehler" AFFILIATION="PPE">
(DE) Θα είμαι σύντομος, κυρία Πρόεδρε. Στις πολιτικές ομάδες διεξάχθηκαν χιλιοειπωμένες -αλλά δικαιολογημένες- συζητήσεις σχετικά με τα ιδεολογικά ζητήματα στο πλαίσιο των τεχνολογιών. Ας βρούμε όμως μαζί, για μία φορά, μία ερώτηση που πρέπει να απαντήσει το Συμβούλιο και η Επιτροπή. Συζητήσαμε επί μακρόν το σχέδιο ΣΕΤ. Ποια είναι τα μέσα εφαρμογής του; Ποια είναι τα χρονικά πλαίσια; Ποιες είναι οι δεσμεύσεις των κρατών μελών;
<SPEAKER ID="045" NAME="Claude Turmes" AFFILIATION="Verts/ALE">
(DE) Κυρία Πρόεδρε, δεν πρόκειται να ασχοληθώ με το ιδεολογικό ζήτημα σε αυτό το σημείο -μπορούμε να το κάνουμε αυτό άλλη φορά- πιστεύω, ωστόσο, ότι οι ιδεολογιστές βρίσκονται, πραγματικά, στην άλλη πλευρά αυτής της Αίθουσας.
<P>
" Επιτροπή θα έχει στα χέρια της δύο απτούς μηχανισμούς μέσα στις επόμενες εβδομάδες. Ο πρώτος είναι η Χρηματοδοτική Διευκόλυνση Καταμερισμού του Κινδύνου που έχει ακόμη κάποια χρήματα. Αυτά τα χρήματα θα μπορούσαν τώρα να χρησιμοποιηθούν για να δοθεί νέα ώθηση στις ανανεώσιμες πηγές ενέργειας και στην ενεργειακή απόδοση. Άκουσα ότι η Γενική Διεύθυνση Έρευνας της Επιτροπής έχει δεσμεύσει τα χρήματα - δεν θέλει να δαπανηθούν αυτά τα χρήματα για την ενέργεια, αλλά θα προτιμούσε να κατανεμηθούν στις ΤΠΕ και σε άλλους τομείς. Ίσως έχει να σχολιάσει κάτι σχετικά ο Επίτροπος.
<P>
Ο δεύτερος μηχανισμός αποτελείται από το 15% -τουλάχιστον- των πόρων που προφανώς υπάρχουν ακόμη στο σχέδιο για την ανάκαμψη της οικονομίας, και εμείς, ως Κοινοβούλιο, αποφασίσαμε ότι τα χρήματα αυτά πρέπει να δαπανηθούν για την ενεργειακή απόδοση, ειδικότερα για την πρωτοβουλία "έξυπνες πόλεις". Μπορείτε να το σχολιάσετε και αυτό, κύριε Επίτροπε;
<SPEAKER ID="046" NAME="Iosif Matula" AFFILIATION="PPE">
(RO) " σημερινή συζήτηση στο Ευρωπαϊκό Κοινοβούλιο για τις επενδύσεις σε τεχνολογίες χαμηλών εκπομπών άνθρακα επισημαίνει ότι η Ευρωπαϊκή Ένωση επιθυμεί να επιβεβαιώσει τον ηγετικό της ρόλο όχι μόνο μειώνοντας την κατανάλωση ενέργειας και καθιστώντας την ενέργεια πιο αποδοτική, αλλά και διασφαλίζοντας ένα υγιές περιβάλλον. Πιστεύω πως ο ρόλος μας πλέον είναι να προωθήσουμε τομείς όπως η έρευνα και η καινοτομία, προκειμένου να εντοπίσουμε λύσεις που θα αποτελέσουν τα θεμέλια για ένα βιώσιμο σύστημα ενέργειας για την Ευρώπη. Πρέπει, συνεπώς, να καθορίσουμε τις χρηματοδοτικές απαιτήσεις στον τομέα αυτόν, με σκοπό την αύξηση της ανταγωνιστικότητας της Ευρωπαϊκής Ένωσης σε παγκόσμιο επίπεδο.
<P>
Θεωρώ ότι είναι καίριας σημασίας να εστιάσουμε την προσοχή μας στο ειδικό δυναμικό πράσινης ενέργειας σε περιφερειακό και τοπικό επίπεδο. " περιοχή από την οποία κατάγομαι στη Ρουμανία προσφέρει σημαντικό δυναμικό γεωθερμικής ενέργειας, που επί του παρόντος δεν αξιοποιείται επαρκώς. Υπάρχουν πολλοί λόγοι γι' αυτό, πιστεύω όμως ότι πρέπει να δώσουμε στις τοπικές αρχές σημαντικό ρόλο στο ζήτημα αυτό, ώστε να τις ενθαρρύνουμε να αναπτύξουν συμπράξεις μεταξύ δημόσιου και ιδιωτικού τομέα.
<P>
Σας ευχαριστώ.
<SPEAKER ID="047" NAME="Pedro Luis Marín Uribe">
Προεδρεύων του Συμβουλίου. - (ES) Κυρία Πρόεδρε, έλαβα υπό σημείωση τη σημερινή συζήτηση και είμαι στην ευχάριστη θέση να επιβεβαιώσω ότι το Συμβούλιο συμμερίζεται πολλούς από τους προβληματισμούς του Κοινοβουλίου. Είμαι βέβαιος ότι τα συμπεράσματα που θα εγκρίνουμε αύριο θα μας επιτρέψουν να θεσπίσουμε μια στέρεα βάση που θα ανταποκρίνεται στους προβληματισμούς που εκφράστηκαν και θα μας δώσει τη δυνατότητα να σημειώσουμε άμεση πρόοδο όσον αφορά τη δρομολόγηση των βιομηχανικών πρωτοβουλιών.
<P>
Πιστεύω ότι υπάρχει ευρεία συναίνεση ως προς το ότι αυτές οι πρωτοβουλίες είναι ουσιώδους σημασίας για τη μείωση της ενεργειακής μας εξάρτησης, τη βελτίωση της αποδοτικότητάς μας, τη συνέχιση της τεχνολογικής προόδου -δίνοντας έτσι περαιτέρω ώθηση στην ευρωπαϊκή τεχνολογία- και, φυσικά, την αντιμετώπιση των προκλήσεων της κλιματικής αλλαγής.
<P>
Οι πρωτοβουλίες αυτές είναι απαραίτητες και για τη διατήρηση της ευρωπαϊκής ανταγωνιστικότητας και τη δημιουργία απασχόλησης. Πιστεύω ότι μπορώ να καθησυχάσω τον κ. Helmer: υπάρχουν και άλλες μελέτες εκτός από αυτήν που διάβασε, ορισμένες από τις οποίες διεξάχθηκαν από την ίδια την Επιτροπή, και δείχνουν τον θετικό αντίκτυπο στην απασχόληση - ένα αποτέλεσμα που θα είναι ακόμη μεγαλύτερο μακροπρόθεσμα.
<P>
Προτείνουμε, λοιπόν, την εφαρμογή ενός συνόλου κοινών αρχών και πρακτικών, που θα καθοδηγούν τις υφιστάμενες βιομηχανικές πρωτοβουλίες. Αυτό ασφαλώς θα απαιτήσει, μεταξύ άλλων, να θεσπίσουμε χρηματοοικονομικά εργαλεία και κριτήρια δημόσιας παρέμβασης που απαιτούνται για την υποστήριξη της ανάπτυξης αυτών των τεχνολογιών.
<P>
Μεγάλη έμφαση έχει δοθεί στις χρηματοδοτικές πτυχές, και αυτό προβληματίζει και το Συμβούλιο. Εντούτοις, το Συμβούλιο δεν μπορεί να δεσμευθεί για την ανακατανομή πόρων χωρίς να λάβει υπόψη το δικαίωμα πρωτοβουλίας της Επιτροπής και τις εξουσίες που μοιράζεται με το Κοινοβούλιο στον τομέα αυτόν. Ως εκ τούτου, στο μεταξύ θα πρέπει να εφαρμοστούν οι ισχύουσες συμφωνίες χρηματοδότησης.
<P>
Παρ' όλα αυτά, πρέπει να επιμείνουμε στη σημασία της αύξησης των προϋπολογισμών μας, προκειμένου να αναπτύξουμε αυτές τις νέες τεχνολογίες και στο ότι η ιεράρχηση αυτών των αυξήσεων πρέπει να αποτελεί βασικό στοιχείο των μελλοντικών συζητήσεων στα ευρωπαϊκά θεσμικά όργανα, ειδικότερα στο Κοινοβούλιο.
<P>
Μπορώ επίσης να σας διαβεβαιώσω ότι το Συμβούλιο έχει κάνει και θα συνεχίσει να κάνει ό,τι είναι δυνατόν για να διασφαλίσει την κατάλληλη χρηματοδότηση του στρατηγικού σχεδίου ενεργειακών τεχνολογιών (ΣΕΤ), στο πλαίσιο τόσο του υφιστάμενου δημοσιονομικού πλαισίου όσο και των μελλοντικών πλαισίων.
<P>
Όπως είπε ήδη ο Επίτροπος, θα ήθελα να υπενθυμίσω ότι, γενικά, οι ιδιωτικές πρωτοβουλίες -ιδιωτικές πηγές χρηματοδότησης- μπορούν να διαδραματίσουν επίσης σημαντικό ρόλο· αυτός είναι ένας τομέας στον οποίο πρέπει να συνεργαστούμε για να μεγιστοποιήσουμε τον αντίκτυπο των δημόσιων χρηματοδοτικών πόρων. Πρέπει να επιτύχουμε πολλαπλασιαστικό αποτέλεσμα μεγάλης κλίμακας που θα μας δώσει τη δυνατότητα να εφαρμόσουμε επιτυχώς τις πρωτοβουλίες αυτές που είναι ζωτικής σημασίας για το μέλλον της Ευρώπης.
<SPEAKER ID="048" NAME="Janez Potočnik">
Μέλος της Επιτροπής. - (EN) Κυρία Πρόεδρε, καταρχάς θα ήθελα να σας ευχαριστήσω όλους για τη συζήτηση. Την παρακολούθησα πολύ προσεκτικά και υπάρχουν πολλά πράγματα που σίγουρα θα ληφθούν υπόψη κατά την ανάπτυξη της μελλοντικής μας εργασίας.
<P>
Επιτρέψτε μου να ξεκινήσω με μια σύντομη ιστορία. Μετά την πετρελαϊκή κρίση της δεκαετίας του 1970 είδαμε τον ενθουσιασμό για καινοτομία να δίνει ανταγωνιστικό πλεονέκτημα, ακόμη και να σέβεται το περιβάλλον, σε πρωτόγνωρη κλίμακα, αλλά αυτό δεν κράτησε πολύ. Αφού οι τιμές του πετρελαίου σημείωσαν διαρκή πτώση για αρκετό καιρό, οι επενδύσεις στην Ε&Α και την υλοποίηση εγκαταλείφθηκαν, η υποστήριξη της αγοράς για νέες τεχνολογίες αποσύρθηκε, τα πρότυπα κατανάλωσης μεταβλήθηκαν και αναγκαστήκαμε να εισέλθουμε σε μία περίοδο απατηλής άνεσης όπου εξαρτιόμασταν από φθηνή ενέργεια από το εξωτερικό. Ήταν μία περίοδος με την ψευδαίσθηση της βιωσιμότητας.
<P>
Παρεμπιπτόντως, οι επενδύσεις στην Ε&Α αμέσως μετά την πετρελαϊκή κρίση ήταν σχεδόν τέσσερις φορές υψηλότερες απ' ό,τι είναι σήμερα ή μερικά χρόνια πριν.
<P>
Και πού βρισκόμαστε σήμερα, μετά από αυτήν την περίοδο απρόθυμης και ανεύθυνης ανάπτυξης χωρίς προληπτική προσέγγιση; Αντιδρούμε στις απειλές της κλιματικής αλλαγής και προσπαθούμε να επιλύσουμε την εξάρτηση της ενεργειακής ασφάλειας. Επομένως πιστεύω πραγματικά ότι ένα προληπτικό όραμα συνιστά ρεαλιστική και απαραίτητη προσέγγιση, και όχι ονειροπόληση.
<P>
Στο πλαίσιο αυτό -τα όσα υπογραμμίστηκαν στο έγγραφο που εγκρίναμε πριν από μερικές ημέρες: τη στρατηγική 2020 της Ευρωπαϊκής Ένωσης - δεν βλέπουμε άλλη εναλλακτική λύση από την πράσινη ανάπτυξη. Χρειαζόμαστε περισσότερες καθαρές βιομηχανίες, όχι περισσότερες βιομηχανίες καθαρισμού. Χρειαζόμαστε κίνητρα, τιμές, έξοδα και τα σωστά μηνύματα. Πρέπει να επικεντρωθούμε στην ενεργειακή απόδοση· πρέπει να επικεντρωθούμε, αν θέλετε, στην απόδοση των πόρων, που είναι ένα από τα σημαντικότερα στοιχεία της στρατηγικής ΕΕ 2020.
<P>
Θα περάσω τώρα στο δεύτερο ζήτημα, το σχέδιο ΣΕΤ που συζητάμε επί του παρόντος. Όλες οι εκτιμήσεις που παρουσιάστηκαν στο σχέδιο ΣΕΤ για τη χρηματοδότηση που απαιτείται βασίζονται σε τεχνολογικούς χάρτες πορείας. Επρόκειτο για πολύ σοβαρό έργο. Αν εξετάσετε τις προτάσεις, τις προβλέψεις μας, πώς υπολογίζουμε την απαιτούμενη χρηματοδότηση για το μέλλον, θα βρείτε τα ακόλουθα αριθμητικά στοιχεία: αιολική ενέργεια: 6· ηλιακή ενέργεια: 16· βιοενέργεια: 19· δέσμευση και αποθήκευση διοξειδίου του άνθρακα: 13· πυρηνική ενέργεια: 7· ευφυή δίκτυα: 2· κυψέλες καυσίμου και υδρογόνο: 5· Έξυπνες Πόλεις: 11· Ευρωπαϊκός Συνασπισμός Ενεργειακής Έρευνας: 5 και βασική έρευνα: 1. Αν τα προσθέσετε, το άθροισμα είναι 75.
<P>
Θα ήθελα να σας υπενθυμίσω ότι για την πυρηνική ενέργεια ο αριθμός είναι 7. Πρέπει να είμαι δίκαιος. Δεν περιλαμβάνεται η σύντηξη, και η σύντηξη είναι, για άλλη μία φορά, σημαντικό στοιχείο που θα πρέπει να ακολουθήσει, αλλά αν εξετάσουμε αυτήν την εικόνα, πιστεύω ότι το μήνυμά μας από την πλευρά της Επιτροπής όσον αφορά το πού θα πρέπει να κατανείμουμε το μεγαλύτερο μέρος των επενδύσεών μας είναι αρκετά σαφές.
<P>
Το επόμενο ζήτημα είναι οι πηγές χρηματοδότησης και οι χάρτες πορείας. Οι βασικές πηγές, όπως ανέφερα στην εισαγωγή μου, θα πρέπει να προέλθουν από όπου υπάρχουν οι βασικές πηγές, και αυτό σημαίνει τη βιομηχανία και τα κράτη μέλη. Αυτό σημαίνει ότι ο προϋπολογισμός της Ευρωπαϊκής Ένωσης, οι υφιστάμενες και μελλοντικές δημοσιονομικές προοπτικές, το Ευρωπαϊκό Ενεργειακό Πρόγραμμα Ανάκαμψης, το σύστημα εμπορίας δικαιωμάτων εκπομπών της Ευρωπαϊκής Ένωσης και, ασφαλώς, η χρήση των άλλων υφιστάμενων μέσων και η Ευρωπαϊκή Τράπεζα Επενδύσεων ειδικότερα θα πρέπει να εξεταστούν στο πλαίσιο αυτό.
<P>
Υπάρχει ένα σοβαρό ζήτημα όσον αφορά τη δομή των επενδύσεων για τις διάφορες πρωτοβουλίες που προτείνονται. Πιστεύω ότι είναι εμφανές ότι η εσωτερική δομή των δημόσιων και των ιδιωτικών επενδύσεων δεν θα είναι η ίδια λόγω της εγγύτητας στην αγορά, λόγω των αποτυχιών της αγοράς που αντιμετωπίζετε στους διάφορους τύπους τεχνολογιών, οι οποίες θα πρέπει να αντιμετωπιστούν, αλλά πιστεύω πραγματικά ότι έχετε μπροστά σας μια σοβαρή υπόθεση, ειδικά όταν θα αρχίσετε να συζητάτε την επόμενη δημοσιονομική προοπτική και ότι πρέπει να ξανασκεφτούμε ποιες είναι οι προτεραιότητές μας και πώς θα πρέπει να επενδύσουμε στο μέλλον.
<P>
Το επόμενο πράγμα που θα ήθελα να αναφέρω είναι ότι θα ξεκινήσουμε μέσα στο 2010 όλες τις πρωτοβουλίες εκτός από μία -τις Έξυπνες Πόλεις, που προέκυψε αργότερα, κατόπιν δικής σας πρωτοβουλίας, και η οποία αφορά κατά κύριο λόγο την αποδοτικότητα των πόρων-, αλλά μην νομίζετε ότι αυτά που συζητάμε εδώ δεν βρίσκονται ήδη σε εξέλιξη: βρίσκονται σε εξέλιξη, ειδικά όσον αφορά την έρευνα. Ο Συνασπισμός Έρευνας εργάζεται ήδη σχετικά με το θέμα αυτό εδώ και κάποια χρόνια.
<P>
Το τελευταίο πράγμα που θα ήθελα να αναφέρω είναι ότι, με το σχέδιο ΣΕΤ, ξεκινάμε πράγματι κάτι πολύ συγκεκριμένο σε επίπεδο Ευρωπαϊκής Ένωσης. Γνωρίζετε ότι, κατά την προηγούμενη θητεία μου, αγωνίστηκα πολύ σκληρά για έναν Ευρωπαϊκό Χώρο Έρευνας. Σε ευρωπαϊκό επίπεδο, ασχολούμαστε με το 5% περίπου των χρημάτων που αφιερώνονται στον τομέα της έρευνας, επομένως αν δεν ενώσουμε τις δυνάμεις μας σε επίπεδο ΕΕ -δηλαδή σε ευρωπαϊκό επίπεδο- και δεν αποφύγουμε την αλληλεπικάλυψη των προσπαθειών μας, δεν μπορούμε να υπολογίζουμε σε πραγματική επιτυχία. Μην βλέπετε μόνο τον ευρωπαϊκό προϋπολογισμό. Θα πρέπει να συγκεντρώσουμε τα χρήματα για να ενισχύσουμε την ερευνητική μας ικανότητα.
<P>
Το σχέδιο ΣΕΤ είναι το καλύτερο παράδειγμα που έχουμε σήμερα στον τομέα του κοινού προγραμματισμού σε επίπεδο ΕΕ. Πρόκειται να υπάρξουν και άλλες δραστηριότητες, και ορθώς, αλλά θεωρώ ότι δεν θα πρέπει να υποτιμήσουμε αυτό που συμβαίνει εδώ. Εδώ μιλάμε για συμπράξεις δημόσιου-ιδιωτικού τομέα, που είναι απολύτως απαραίτητες και συνιστούν ένα από τα ζητήματα στα οποία θα ήθελα να επιστήσω την προσοχή σας για το μέλλον. Υπάρχει επίσης ο δημοσιονομικός κανονισμός όπου θα το συζητήσετε. Πρέπει να επιτρέπει την ανάληψη κινδύνων αν θέλουμε πραγματικά να αντιμετωπιστούν αυτά τα ζητήματα.
<P>
Πιστεύω ότι βρισκόμαστε προ των πυλών μίας από τις σημαντικότερες νέες εξελίξεις στην Ευρώπη όταν μιλάμε για το σχέδιο ΣΕΤ, για τον κοινό προγραμματισμό, που κρύβεται πίσω από αυτό. Έχουμε τον Ευρωπαϊκό Συνασπισμό Ενεργειακής Έρευνας -οι καλύτεροι ερευνητικοί οργανισμοί άνοιξαν τις πύλες τους- που λειτουργεί ήδη σήμερα και εργάζεται επάνω σε όλα αυτά τα σημαντικά ζητήματα.
<P>
Το τελικό μου μήνυμα είναι ότι πιστεύω πως το σημαντικότερο καθήκον μας είναι να στηρίξουμε πολιτικά αυτό το πρόγραμμα.
<SPEAKER ID="049" NAME="Πρόεδρος">
Έχω λάβει δύο προτάσεις ψηφίσματος¹ σύμφωνα με το άρθρο 115, παράγραφος 5, του Κανονισμού, προς περάτωση της συζήτησης.
<P>
" συζήτηση έληξε.
<P>
" ψηφοφορία θα διεξαχθεί σήμερα, Πέμπτη 11 Μαρτίου, στις 12 το μεσημέρι.
<P>
Γραπτές δηλώσεις (άρθρο 149)
<SPEAKER ID="050" NAME="Luís Paulo Alves  " AFFILIATION="S&amp;D">
γραπτώς. - (PT) Μολονότι αναγνωρίζω ότι αυτή η ανακοίνωση της Επιτροπής αποσκοπεί στην επίσπευση της ανάπτυξης νέων τεχνολογιών με μεγαλύτερο δυναμικό χαμηλών εκπομπών άνθρακα μέσω μεγαλύτερης ενεργειακής απόδοσης και της αξιοποίησης ανανεώσιμων πηγών ενέργειας, εκφράζω τη λύπη μου διότι οι περιφέρειες της Ευρώπης εξακολουθούν να μην διαδραματίζουν πιο καθορισμένο ρόλο σε αυτήν τη στρατηγική.
<P>
Πρέπει οπωσδήποτε να εγγυηθούμε στις περιφερειακές αρχές την κατάλληλη χρηματοδότηση, διασφαλίζοντας για παράδειγμα χρηματοδότηση κατά τη διάρκεια της φάσης δοκιμής πιλοτικών έργων ή επενδύσεις κατά τη διάρκεια της έρευνας και της φάσης δοκιμής έργων στον τομέα των ανανεώσιμων πηγών ενέργειας.
<P>
Πιστεύω ότι είναι σημαντικό να συμπεριλάβουμε, παραδείγματος χάριν, τη γεωθερμική ενέργεια. Πρόκειται για μια ανανεώσιμη πηγή ενέργειας με μεγάλο δυναμικό επέκτασης σε ηφαιστειακές περιοχές, που είναι ιδιαιτέρως σημαντική για τις απομακρυσμένες και νησιωτικές περιοχές της Ένωσης και για την οποία δεν έχουν καθοριστεί στόχοι.
<P>
Στο πλαίσιο αυτό, πρέπει να αυξηθούν οι δημόσιες και ιδιωτικές επενδύσεις αναπτύσσοντας ενεργειακές τεχνολογίες ούτως ώστε να επιτευχθούν οι επιθυμητοί στόχοι μιας οικονομίας χαμηλών εκπομπών άνθρακα και να υπάρξει συμβολή για την υπέρβαση των αποτυχιών της αγοράς που αναφέρονται στη δέσμη μέτρων για το κλίμα και την ενέργεια.
<SPEAKER ID="051" NAME="András Gyürk" LANGUAGE="HU">
Πιστεύω ότι είναι σημαντικό το γεγονός ότι η Ευρωπαϊκή Επιτροπή, κατά την κατάρτιση του στρατηγικού σχεδίου ενεργειακών τεχνολογιών, έλαβε υπόψη της την υποστήριξη που απαιτείται για την έρευνα και ανάπτυξη πράσινων τεχνολογιών. Αυτό είναι επιπλέον αληθές διότι, στην παρούσα φάση, η ηλιακή ενέργεια, η βιοενέργεια και η τεχνολογία υδρογόνου δεν είναι ακόμη στις περισσότερες περιπτώσεις εμπορικά επικερδείς. Όπως ορθά επισήμανε ο Steven Chu, υπουργός Ενέργειας των "ΠΑ, χρειάζονται ερευνητικές πρόοδοι σε επίπεδο Βραβείου Νόμπελ, προκειμένου να καταστούν οι πράσινες τεχνολογίες ανταγωνιστικές σε σύγκριση με τις παραδοσιακές τεχνολογίες ορυκτών καυσίμων. Εντούτοις, το σοβαρό ελάττωμα του σχεδίου πράσινων τεχνολογιών είναι ότι δεν έχουμε καμία απολύτως ιδέα ποιοι κοινοτικοί πόροι θα χρησιμοποιηθούν για την εκτέλεσή του. Με δεδομένο το απαιτούμενο κόστος που εκτιμάται σε 16 δισεκατομμύρια ευρώ για την έρευνα στον τομέα της ηλιακής ενέργειας ή τα 5 δισεκατομμύρια ευρώ που εκτιμάται ότι απαιτούνται για τεχνολογίες συναφείς με το υδρογόνο, αυτό δεν μπορεί να αποτελεί ελάσσονα προβληματισμό. Στο σημείο αυτό δεν υπάρχουν ενδείξεις ότι το προσεχές επταετές δημοσιονομικό πλαίσιο θα παράσχει αυξημένους πόρους για έρευνα στον τομέα των πράσινων τεχνολογιών. Γνωρίζουμε καλά ότι η υποστήριξη από δημόσιους πόρους δεν υποκαθιστά τις προσπάθειες ιδιωτών επενδυτών. Παρ' όλα αυτά, η Ευρωπαϊκή Ένωση και τα κράτη μέλη πρέπει να αυξήσουν τους πόρους που διατίθενται για την έρευνα στον τομέα των πράσινων τεχνολογιών. Τα πιθανά έσοδα από ένα σύστημα εμπορίας δικαιωμάτων εκπομπών μπορεί να χρησιμεύσουν ως καλή βάση γι' αυτό. Οι κίνδυνοι δεν είναι αμελητέοι. Δεν μπορούμε να επιτρέψουμε τα σχέδια για την ενεργειακή πολιτική και την προστασία του κλίματος να έχουν την ίδια μοίρα με τη στρατηγική της Λισαβόνας και τα αντιφατικά αποτελέσματά της.
<SPEAKER ID="999" NAME="Jim Higgins  " AFFILIATION="PPE">
γραπτώς. - (EN) Προκειμένου να κάνουμε την τεχνολογία άνθρακα εφικτή πραγματικότητα, πρέπει να αντιμετωπίσουμε την έλλειψη μηχανικών και άλλου προσωπικού υψηλής ειδίκευσης για τον σχεδιασμό και την παραγωγή προηγμένων τεχνολογιών. Μπορούμε να το κάνουμε αυτό θεσπίζοντας ή εντείνοντας συστήματα κατάρτισης ή υποτροφίες για τη διασφάλιση της έγκαιρης αναβάθμισης των δεξιοτήτων των εργαζομένων για την ανάκαμψη της οικονομίας. Πρέπει να διασφαλίσουμε την παροχή εργαζομένων υψηλής ειδίκευσης και ολοκληρωμένης μόρφωσης με τον σωστό συνδυασμό θεωρητικών και πρακτικών δεξιοτήτων. Πρέπει επίσης να αντιμετωπίσουμε τα εμπόδια που εξακολουθούν να υπάρχουν όσον αφορά την κινητικότητα στην ΕΕ, ειδικότερα για τους ερευνητές και τα άτομα με υψηλή ειδίκευση και να αντιμετωπίσουμε το ζήτημα της πανευρωπαϊκής αναγνώρισης των προσόντων των μηχανικών. Οι χρηματοοικονομικές αγορές και τα χρηματοπιστωτικά ιδρύματα τείνουν να είναι επιφυλακτικά ως προς τις επενδύσεις, ιδίως όσον αφορά τις ΜΜΕ, τον αριθμό κοινοτικών συστημάτων που υποστηρίζουν την καινοτομία, παρότι πρέπει να είναι καλύτερα συγχρονισμένα και συντονισμένα από άποψη προσφοράς και ζήτησης. Πρέπει να διευκολύνουμε τη συνεργασία μεταξύ των ΜΜΕ και των ερευνητικών ιδρυμάτων, προάγοντας τα δικαιώματα πνευματικής ιδιοκτησίας και τη μεταφορά τεχνολογίας. Οι ίδιες οι επιχειρήσεις της Β"Υ πρέπει να καταστούν περισσότερο προδραστικές κατά την υποστήριξη συνεργατικών πρωτοβουλιών και την ένταξη σε συνεργατικούς σχηματισμούς. Πρέπει επίσης να ενθαρρύνουμε την έρευνα και την καινοτομία μέσω φορολογικών κινήτρων ή "κουπονιών καινοτομίας" καθώς και με τη βελτίωση των συνθηκών για τις επενδύσεις επιχειρηματικών κεφαλαίων, παραδείγματος χάριν για επιχειρηματικά κεφάλαια "επιχειρησιακών αγγέλων" ή διασυνοριακά επιχειρηματικά κεφάλαια.
<SPEAKER ID="052" NAME="Wojciech Michał Olejniczak  " LANGUAGE="PL">
" υπερθέρμανση του πλανήτη που προκλήθηκε από την ανθρώπινη δραστηριότητα είναι γεγονός. " καταπολέμηση αυτής της διαδικασίας και των αρνητικών της επιπτώσεων είναι η ύψιστη ανάγκη. Ένας τρόπος αντιμετώπισης αυτών των προβλημάτων είναι η χρήση καθαρών τεχνολογιών και ανανεώσιμων πηγών ενέργειας. Εντούτοις, προκειμένου να διαδραματίσουν αυτές οι πηγές ενέργειας σημαντικό ρόλο στο σύστημα ενέργειας της Ευρώπης, πρέπει να πληρούνται δύο προϋποθέσεις. Πρώτον, χρειαζόμαστε αύξηση της διαθέσιμης χρηματοδότησης για έρευνα όσον αφορά την ανάπτυξή τους. Δεύτερον, χρειαζόμαστε αύξηση της χρηματοδότησης για επενδύσεις που εφαρμόζουν τις τελευταίες τεχνολογίες χαμηλών εκπομπών άνθρακα. Οι επενδύσεις στην ανάπτυξη των τεχνολογιών χαμηλών εκπομπών άνθρακα που περιλαμβάνονται στο ευρωπαϊκό στρατηγικό σχέδιο ενεργειακών τεχνολογιών είναι σημαντικές για ολόκληρη την ΕΕ. Ειδικότερα, ωστόσο, είναι σημαντικές για τις χώρες των οποίων η ενεργειακή βιομηχανία -για ιστορικούς λόγους- έχει υψηλές εκπομπές CO2. Μία τέτοια χώρα είναι η Πολωνία. " βελτίωση και η ανάπτυξη τεχνολογιών δέσμευσης και αποθήκευσης διοξειδίου του άνθρακα (CCS) είναι ζωτικής σημασίας για ολόκληρη την οικονομία της Πολωνίας.

<CHAPTER ID="021">
Ευρωπαϊκό Έτος Δημιουργικότητας και Καινοτομίας (2009) (συζήτηση) 
<SPEAKER ID="133" NAME="Πρόεδρος">
Το επόμενο στοιχείο είναι η έκθεση από την Κατερίνα Μπατζελή, εκ μέρους της Επιτροπής Πολιτισμού και Παιδείας, επί της πρότασης για μια απόφαση του Ευρωπαϊκού Κοινοβουλίου και του Συμβουλίου όσον αφορά το Ευρωπαϊκό Έτος Δημιουργικότητας και Καινοτομίας (2009) - C6-0151/2008 -.
<SPEAKER ID="134" NAME="Κατερίνα Μπατζελή" LANGUAGE="EL">
Κύριε Πρόεδρε, κύριε Επίτροπε, η ανακήρυξη του επόμενου έτους ως Ευρωπαϊκού Έτους για τη Δημιουργικότητα και την Καινοτομία βρίσκεται σε πλήρη αντιστοίχηση με τους στόχους και τις προτεραιότητες της Ευρωπαϊκής Ένωσης για την ανάπτυξη της ευρωπαϊκής κοινωνίας της γνώσης ως της βασικότερης απάντησης της Ευρώπης των 27 στις οικονομικές και κοινωνικές προκλήσεις της παγκοσμιοποίησης. Μιας παγκοσμιοποίησης η οποία προκλητικά επιδιώκει να θέσει στο επίκεντρο των εξελίξεων την οικονομία και μόνο, τη διανομή κερδών και μόνο και, μάλιστα, που πολλές φορές γίνεται με μη θεμιτό τρόπο.
<P>
" παγκοσμιοποίηση, για να εξελιχθεί σε δίκαιη αναπτυξιακή πολιτική που θα διανέμει τα οικονομικά και κοινωνικά οφέλη της σε όλες τις περιφέρειες, πρέπει να είναι ανθρωποκεντρική, δίνοντας ίσες ευκαιρίες πρόσβασης σε όλους τους πολίτες, σε όλα τα μήκη και πλάτη της γης.
<P>
Και είναι πολύ σωστή η επιλογή εκ μέρους μας, ο συνδυασμός δηλαδή της καινοτομίας και της δημιουργικότητας ως της βασικής διάστασης του Ευρωπαϊκού Έτους του 2009. Με τον τρόπο αυτό, το λεγόμενο "τρίγωνο της γνώσης" - της εκπαίδευσης, της έρευνας, της καινοτομίας και δημιουργικότητας - καθιστά τον πολίτη τον βασικό πυλώνα του μοντέλου ανάπτυξης της Ευρωπαϊκής Ένωσης.
<P>
Επιπλέον, η επιλογή του 2009 ως Έτους Δημιουργικότητας και Καινοτομίας αποτελεί σαφώς μία πολιτική προέκταση του Ευρωπαϊκού Έτους για τον διαπολιτισμικό διάλογο, το οποίο άλλωστε, κύριε Figel, και με τη δική σας συμμετοχή, το διανύουμε με απόλυτη επιτυχία.
<P>
" κινητικότητα της γνώσης και της δημιουργικότητας αποτελεί αναπόσπαστο κομμάτι του ανοικτού διαπολιτισμικού διαλόγου, ενός διαλόγου ο οποίος καλείται να περάσει από την πολιτιστική ποικιλομορφία στην επιχειρηματική εταιρικότητα, στην επαγγελματική συνεργασία, στην κοινωνική σύγκλιση και την εκπαιδευτική προσέγγιση μεταξύ των πολιτών της Ευρωπαϊκής Ένωσης.
<P>
Είναι συνεπώς απαραίτητο να υπάρχει σαφής δέσμευση και δραστηριοποίηση όλων των κοινωνικών εταίρων, των μικρομεσαίων επιχειρήσεων, των εκπαιδευτικών και επαγγελματικών φορέων καθώς και των κοινοτικών, εθνικών και περιφερειακών αρχών.
<P>
" βασική κινητήριος δύναμη όλων των δράσεων του 2009 θα είναι τα εκπαιδευτικά προγράμματα σε εθνικό και ευρωπαϊκό επίπεδο, τα κοινοτικά προγράμματα διά βίου μάθησης, οι δράσεις που συνδέονται με την κατάρτιση και την εκπαίδευση τόσο του Κοινωνικού Ταμείου όσο και των υπόλοιπων διαρθρωτικών ταμείων, αλλά και τα εθνικά εκπαιδευτικά προγράμματα που καλούνται να ενταχθούν στο έτος αυτό.
<P>
Περιλαμβάνονται οι τομείς πολιτισμού, επικοινωνίας, αγοράς εργασίας, νεολαίας, γυναικών, μεταναστών, τοπικών και περιφερειακών φορέων, πολιτιστικών βιομηχανιών, μικρομεσαίων επιχειρήσεων.
<P>
" συνεργασία αυτή αποφασίστηκε ότι θα βασίζεται σε πολυετή και μονοετή προγράμματα με καθορισμένη χρηματοδότηση των δράσεων αν και το Κοινοβούλιο θα επιθυμούσε το έτος αυτό να έχει έναν δικό του προϋπολογισμό όπως το Έτος Διαπολιτισμικού Διαλόγου και προέβη σε τροπολογίες που, αν μη τι άλλο, εξασφαλίζουν τη χρηματοδότηση του έτους αυτού, όχι με κύρια αναφορά στα κοινοτικά προγράμματα διά βίου μάθησης, αλλά μέσα από κάθε πρόγραμμα και σε κάθε τομεακή δράση. Με την πρόταση αυτή, η καινοτομία και η δημιουργικότητα δεν επιβαρύνουν τα εκπαιδευτικά προγράμματα, αλλά γίνεται 'mainstreaming' σε όλες τις κοινοτικές πολιτικές.
<P>
Τέλος, θα ήθελα να ευχαριστήσω τον Επίτροπο, τις υπηρεσίες της Επιτροπής, την Σλοβενική και Γαλλική Προεδρία για τον ανοικτό διάλογο και τη συνεργασία που είχαμε.
<SPEAKER ID="135" NAME="Ján Figeľ">
Μέλος της Επιτροπής. - Κύριε Πρόεδρε, θέλω να εκφράσω την ευγνωμοσύνη μου προς την κ. Μπατζελή, προς την Επιτροπή Πολιτισμού και Παιδείας και προς όλα τα μέλη για την υποστήριξη και τις τροποποιήσεις τους - και βελτιώσεις - στο αρχικό κείμενο, με στόχο την ενδυνάμωσή του και την επισήμανση διαφόρων πτυχών ενός ενδεχόμενου Ευρωπαϊκού Έτους Δημιουργικότητας και Καινοτομίας.
<P>
" Επιτροπή μπορεί ολόψυχα να υποστηρίξει το κείμενο ως έχει. Αυτή η πρωτοβουλία είναι μια ανταπόκριση σε εκκλήσεις από αυτό το Κοινοβούλιο και από τα κράτη μέλη για την ενίσχυση των δεσμών μεταξύ παιδείας και πολιτισμού. Εστιάζοντας στη δημιουργικότητα και στα ανθρώπινα ταλέντα, η Επιτροπή θέλει να δώσει έμφαση στο γεγονός πως, παρότι μπορούμε να αντλήσουμε έμπνευση από το παρελθόν μαθαίνοντας από την πλούσια ευρωπαϊκή και παγκόσμια κληρονομιά μας, η ενασχόληση με τον πολιτισμό πρέπει, πρωτίστως, να είναι μια εμπειρία που συμβάλλει στην εκδίπλωση του εγγενούς δυναμικού των ανθρώπων και στην προσέλκυση της ενεργούς συμμετοχής τους. " δημιουργικότητα και το δυναμικό για καινοτομία είναι ικανότητες αλληλένδετες και οι οποίες πρέπει να καλλιεργούνται όσο το δυνατόν ευρύτερα μέσω της δια βίου μάθησης.
<P>
Όλοι έχουμε δυναμικό δημιουργικότητας και καινοτομίας και καθένας έχει διαφορετικά ταλέντα, είτε πρόκειται για επαγγελματίες ή ερασιτέχνες καλλιτέχνες, δασκάλους ή επιχειρηματίες, εύπορους ή πτωχούς.
<P>
" καλλιέργεια αυτού του δυναμικού μπορεί να συμβάλει στην επίλυση κοινωνικών προκλήσεων καθώς και στη διαμόρφωση του μέλλοντος της Ευρώπης στον παγκοσμιοποιημένο κόσμο, όπως μόλις είπε η κ. Μπατζελή. Αυτό το Ευρωπαϊκό Έτος θα παράσχει μια ευκαιρία να τονιστεί το γεγονός ότι το Κοινοβούλιο, από κοινού με το Συμβούλιο και τα κράτη μέλη, έχει ήδη καταρτίσει ένα χάρτη για μια ισόρροπη προσέγγιση στην παιδεία, με τη μορφή της σύστασης επί βασικών ικανοτήτων για τη διά βίου μάθηση. Υιοθετήσαμε αυτόν το χάρτη το Δεκέμβριο του 2006 και θα είναι οι κατευθυντήριες οδηγίες μας επί ολόκληρο το έτος. Ένα από τα αξιοσημείωτα χαρακτηριστικά του είναι ο ορισμός της ικανότητας ως "γνώσης, δεξιοτήτων και συμπεριφορών" και σχεδιάζουμε να χρησιμοποιήσουμε το Έτος, για να επισημάνουμε ιδίως το θέμα των συμπεριφορών, που είναι, σύμφωνα με κάποιους, η ιδέα στην οποία πρέπει να εργαστεί περισσότερο η Ευρώπη.
<P>
Όταν αυτό το προτεινόμενος έτος συζητήθηκε αρχικά με την Επιτροπή Πολιτισμού σε πολύ ανεπίσημη βάση, η κ. Pack τόνισε ότι αυτό ήταν ένα ευρωπαϊκό παράδειγμα επιτυχίας, ιδανικό για να παρουσιαστεί στους ψηφοφόρους σε ένα έτος εκλογών - το 2009. Με γνώμονα αυτό, καλώ το Κοινοβούλιο και όλους μας να γίνουμε πραγματικοί πρεσβευτές για τη δημιουργικότητα και την καινοτομία - όχι μόνο το 2009, αλλά και πέρα από αυτό.
<SPEAKER ID="136" NAME="Mihaela Popa">
εξ ονόματος του PPE-DE. - (RO) Όπως γνωρίζετε, η πρόταση της Επιτροπής ότι το 2009 πρέπει να είναι το Ευρωπαϊκό Έτος δημιουργικότητας και καινοτομίας είναι μέρος της πρωτοβουλίας να δοθεί έμφαση στη σημασία διάφορων θεμάτων συσχετίζοντάς τα με ξεχωριστά έτη. " Ευρώπη πρέπει να τονίσει τη δημιουργικότητα και τη δυνατότητα καινοτομίας, προκειμένου να αντεπεξέλθει σε μια Ευρώπη κινητικότητας, και η επιλογή αυτού του θέματος για το Ευρωπαϊκό Έτος είναι μια καλή ευκαιρία πληροφόρησης του κοινού όσον αφορά τις βέλτιστες πρακτικές στον τομέα, καθώς και έναρξης πολιτικής συζήτησης.
<P>
Ο συνολικός στόχος του Ευρωπαϊκού Έτους 2009 είναι να προωθήσει τη δημιουργικότητα ως κινητήριο δύναμη για την καινοτομία και ως βασικό παράγοντα στην ανάπτυξη προσωπικών, επαγγελματικών, επιχειρηματικών και κοινωνικών δεξιοτήτων διά βίου. " δημιουργικότητα και η δυνατότητα καινοτομίας είναι δύο αξίες που γίνονται όλο και πιο πολύτιμες, καθώς τις χρησιμοποιούμε. Όσο περισσότερο τις χρησιμοποιούμε, τόσο πιο αποτελεσματικές καθίστανται. Ωστόσο, η κορυφαία απόδοση απαιτεί ειδική προσοχή υπό ευνοϊκές συνθήκες.
<P>
Το 2009 θα είναι πολύ σημαντικό για κάθε κράτος μέλος να προωθήσει, σύμφωνα προς την αρχή της επικουρικότητας και της αναλογικότητας, αυτές τις δραστηριότητες που αφορούν νέους ανθρώπους, άνδρες και γυναίκες, καθώς γνωρίζουμε ότι οι γυναίκες υποεκπροσωπούνται στην επιστήμη και την έρευνα. Αυτές οι δραστηριότητες πρέπει επίσης να αφορούν άτομα με ειδικές ανάγκες, με υψηλό δυναμικό δημιουργικότητας.
<P>
Το Ευρωπαϊκό Λαϊκό Κόμμα υποστηρίζει την ευρωπαϊκή καινοτομία και αντιμετωπίζει την ίδρυση ενός Ευρωπαϊκού Ινστιτούτου Καινοτομίας και Τεχνολογίας ως προτεραιότητα. Ωστόσο, πιστεύουμε ότι η στήριξη στην εγγενή δημιουργικότητα και δυνατότητα καινοτομίας των ανθρώπων δεν αρκεί. Πρέπει να διοργανώσουμε δραστηριότητες και εκδηλώσεις. Σε αυτό το πλαίσιο, υποστηρίζουμε την υιοθέτηση του σχεδίου έκθεσης για το Ευρωπαϊκό Έτος Δημιουργικότητας και Καινοτομίας, η οποία είναι αντικείμενο διαπραγμάτευσης με την Ευρωπαϊκή Επιτροπή και το Συμβούλιο. Επιπλέον, είναι βασικό να ξεκινήσουμε ένα σύνολο μέτρων παρακολούθησης, προκειμένου να διατηρηθούν αυτές οι προσπάθειες, όταν παρέλθει το έτος, και, όπως είπε ο Επίτροπος, δυνάμει της ιδιότητάς μας ως μελών του Ευρωπαϊκού Κοινοβουλίου, πρέπει πραγματικά να ενεργήσουμε ως πρεσβευτές δημιουργικότητας.
<SPEAKER ID="137" NAME="Christa Prets">
εξ ονόματος της Ομάδας PSE. - (DE) Κύριε Πρόεδρε, Επίτροπε, εξακολουθούμε να βρισκόμαστε στο Ευρωπαϊκό Έτος Διαπολιτισμικού Διαλόγου και σκεπτόμαστε για το Έτος Δημιουργικότητας και Καινοτομίας, πράγμα που είναι καλό, επειδή τα δύο θέματα αλληλοσυμπληρώνονται. Αυτό είναι πολύ σημαντικό, επειδή χρειάζεται πολλή δημιουργικότητα και καινοτομία, για να ξεκινήσουμε τον διαπολιτισμικό διάλογο, να τον εξασκήσουμε και να τον κάνουμε μέρος της ζωής μας. Τώρα πρέπει να εξασκηθούμε, ώστε στη συνέχεια να μπορούμε να μεταβούμε ομαλά στο επόμενο έτος και στις νέες απαιτήσεις, επειδή η δημιουργικότητα πρέπει να θεωρείται ώθηση για την καινοτομία και βασικός παράγοντας για την ανάπτυξη προσωπικών, επαγγελματικών, επιχειρηματικών και κοινωνικών ικανοτήτων.
<P>
Ιδιαίτερη σημασία δίδεται, σε αυτό το πλαίσιο, στη διά βίου μάθηση. " Ευρώπη πρέπει να γίνει πιο δημιουργική και καινοτόμος, προκειμένου να αρθεί στις προκλήσεις του παγκόσμιου ανταγωνισμού και να προσαρμοστεί και να ανταποκριθεί στις ταχείες τεχνολογικές αλλαγές και εξελίξεις. Υπάρχουν ακόμα πολλά που πρέπει να γίνουν προς αυτή την κατεύθυνση. Εάν εξετάσουμε το πρόγραμμα έρευνας και ανάπτυξης και τον προϋπολογισμό που υποτίθεται ότι πρέπει να παρέχει κάθε χώρα, δηλαδή το 3% του ΑΕΠ, οπωσδήποτε αναγνωρίζουμε ότι απέχουμε πολύ από το στόχο. Όταν εξετάζουμε άλλες χώρες, όπως οι "νωμένες Πολιτείες και η Κίνα, που επενδύουν πολύ περισσότερα σε έρευνα και ανάπτυξη, μπορούμε να διαπιστώσουμε πού υπάρχουν κενά προς συμπλήρωση εδώ στην Ευρώπη.
<P>
Χρειάζεται επίσης πολύ μεγάλη δημιουργικότητα και καινοτομία για τη συγκέντρωση πακέτων χρηματοδότησης. Αυτό το πρόγραμμα σίγουρα θα χρειαζόταν ένα τέτοιο πακέτο. Δυστυχώς, χρειάστηκε να προχωρήσει χωρίς χρηματοδοτικούς πόρους. Τα κράτη μέλη - καθώς και οι οργανισμοί και τα θεσμικά όργανα - πρέπει τώρα να υπολογίσουν τα ίδια πού θα θέσουν προτεραιότητες και πώς θα τις χρηματοδοτήσουν. Προς τούτο, φυσικά, θα πρέπει να επωφεληθούν των κατάλληλων προγραμμάτων στήριξης της ΕΕ. Για πρόσθετες καινοτομίες και πρόσθετες δραστηριότητες, ωστόσο, θα μπορούσαμε να λάβουμε επιπλέον χρηματοδότηση. Αυτό ήταν σίγουρα θεμελιώδες.
<P>
Είναι επίσης πολύ σημαντικό να εδραιωθεί ένας στενός δεσμός μεταξύ της καλλιτεχνικής δημιουργίας και των σχολείων και πανεπιστημίων. " τέχνη και ο πολιτισμός χρειάζονται επίσης υποστήριξη και ενθάρρυνση, αν πρόκειται να αποτελέσουν τα γενεσιουργά αίτια της δημιουργικότητας. Οι ιδέες πολύ συχνά υπάρχουν, αλλά λείπουν τα χρήματα για την υλοποίησή τους. Είναι πολύ σημαντικό να μην αμελούμε την αξιολόγηση σε σύνδεση με το Έτος Διαπολιτισμικού Διαλόγου, το Έτος Κινητικότητας και όλα αυτά τα πράγματα που είναι στην πραγματικότητα συνυφασμένα, ώστε να γνωρίζουμε, σε τελική ανάλυση, ποια πλεονεκτήματα προκύπτουν για τον πληθυσμό και πώς μπορούμε να καταστήσουμε σαφές και κατανοητό στους συμπολίτες μας ότι όλες αυτές οι προτεραιότητες τελικά τους ωφελούν προσωπικά και προάγουν την ανάπτυξη της Ευρωπαϊκής Ένωσης.
<SPEAKER ID="138" NAME="Hannu Takkula">
εξ ονόματος της Ομάδας ALDE. - (FI) Κύριε Πρόεδρε, είναι ιδιαίτερη ευχαρίστηση για εμένα να μιλώ σήμερα, επειδή ο καλύτερος αντιπρόεδρος του Κοινοβουλίου, Marek Siwiec, κατευθύνει τη σύνοδο και ο διακεκριμένος Επίτροπος Jan Figel' είναι εδώ και επειδή το θέμα είναι πολύ ενδιαφέρον: δημιουργικότητα και καινοτομία. Παρότι κάποιος θα μπορούσε κάλλιστα να ρωτήσει, κατά τη συζήτηση τέτοιων θεμάτων, τι είναι στην πραγματικότητα η δημιουργικότητα και η καινοτομία.
<P>
Συχνά φαίνεται σαν να είναι απλώς λέξεις που δεν δίνουν την εντύπωση ότι έχουν πολύ περιεχόμενο. Αν έπρεπε να απαντήσω στην ερώτηση τι είναι η δημιουργικότητα, γνωρίζω τουλάχιστον μία απάντηση, την οποία φέρεται να έχει δώσει ο Φινλανδός συνθέτης Sibelius: θεωρούσε ότι η δημιουργικότητα είναι πόνος.
<P>
Φυσικά, δεν φοβούμαστε τον πόνο στην Ευρώπη, αν συνεπάγεται προστιθέμενη αξία, κάτι που μας προάγει ως ομάδα εθνών και στο πλαίσιο της Ευρώπης ως συνόλου. Κατά την άποψή μου, είναι ο κύριος σκοπός πίσω από αυτό το Ευρωπαϊκό Έτος: να προσδώσει κάποια προστιθέμενη αξία στην ευρωπαϊκή πραγματικότητα.
<P>
Πώς θα γίνει η προώθηση της δημιουργικότητας και της καινοτομίας; Όπως γνωρίζει ο Πρόεδρος, η χώρα σας, η Πολωνία, πρόκειται να φιλοξενήσει το Ευρωπαϊκό Ινστιτούτο Καινοτομίας και Τεχνολογίας. Αυτός είναι αναμφίβολα ένας παράγοντας σε αυτή την περιοχή, ο οποίος πρόκειται να ενθαρρύνει τα κράτη μέλη της Ευρωπαϊκής Ένωσης να δημιουργήσουν νέα προστιθέμενη αξία και καινοτομίες, χρησιμοποιώντας διάφορα κίνητρα.
<P>
Γνωρίζουμε, ωστόσο, ότι δεν είναι οι κυβερνητικές αποφάσεις που επιφέρουν καινοτομία ή δημιουργικότητα. Όποιες και αν είναι οι αποφάσεις που θα λάβουμε εδώ, η καινοτομία και η δημιουργικότητα δεν θα προκύψουν από τις αποφάσεις. Τουναντίον, χρειαζόμαστε πόρους και τις σωστές προϋποθέσεις σε πανεπιστήμια, σχολεία και σε διαφορετικούς τομείς της κοινωνίας μας, ώστε οι άνθρωποι να μπορούν να εστιάσουν στη δημιουργία κάποιου νέου στοιχείου και στην ανταλλαγή βέλτιστων πρακτικών και ώστε να μπορούν να απαλλαγούν από τη στερεότυπη σκέψη, που τους αποτρέπει να προσεγγίσουν τα πράγματα με καινοφανή τρόπο.
<P>
Αυτό, νομίζω, είναι μεγάλη πρόκληση, επειδή όλοι γνωρίζουμε ότι τα εκπαιδευτικά ιδρύματα στις χώρες μας έχουν, σε πολλές περιπτώσεις, αναπτυχθεί ως αποτέλεσμα παραδόσεων που ανάγονται σε πολύ παλαιότερο χρονικό σημείο. Ορισμένες παραδόσεις έχουν διδάξει σταθερές αλήθειες, αλλά, σε κάποιο βαθμό, υπάρχει ανάγκη αμφισβήτησης ζητημάτων και εξέτασής τους από μια πλουραλιστική σκοπιά. Πρέπει να συνειδητοποιήσουμε ότι με την κριτική στάση και τις διαφωνίες, αμφισβητώντας τα υποδείγματα και τις σταθερές "αλήθειες", μπορούμε να επιτύχουμε τη δημιουργία νέας προστιθέμενης αξίας.
<P>
Γνωρίζω ότι ο Επίτροπος αναμφίβολα θα καλέσει όλα τα κράτη μέλη να καταθέσουν στρατηγικές εθνικής καινοτομίας για τον τρόπο με τον οποίο θα βοηθήσουν τους σπουδαστές να σκεφτούν νέες ιδέες ή θα παρέχουν προοπτική για νέους τρόπους σκέψης από τα πρώτα σχολικά έτη μέχρι το πανεπιστήμιο, βάσει ενός προγράμματος διά βίου μάθησης.
<P>
Αυτό είναι σημαντικό ζήτημα και νομίζω ότι η κύρια συμβολή αυτού του Ευρωπαϊκού Έτους θα είναι ότι η δημιουργικότητα, η καινοτομία και οι νέοι τρόποι σκέψης θα γίνουν ο πυρήνας της συζήτησης. Ενδεχομένως θα οδηγήσει στην καινοτομία και σε νέα προστιθέμενη αξία και ίσως αυτά να οδηγήσουν σε προϊοντοποίηση, επειδή η οικονομία στην Ευρωπαϊκή Ένωση είναι σημαντική υπόθεση. Σας ευχαριστώ, κ. Πρόεδρε.
<SPEAKER ID="139" NAME="Mieczysław Edmund Janowski">
εξ ονόματος της Ομάδας UEN. - (PL) Κύριε Πρόεδρε, Επίτροπε, ο Paul Gauguin είπε "Κλείνω τα μάτια μου, προκειμένου να δω". Θέλουμε να βλέπουμε καλύτερα, να κατανοούμε καλύτερα και να δρούμε καλύτερα. Πρέπει να αφυπνίσουμε τις δεξιότητες και τα ταλέντα που είναι σε λανθάνουσα κατάσταση μέσα μας. Είναι βασικό να χρησιμοποιούμε όλες τις δυνάμεις της δημιουργικότητας που κατέχει η ευρωπαϊκή κοινωνία, προκειμένου να αντιμετωπίσουμε τις προκλήσεις που θέτει ο κόσμος. Αποτελούμε λιγότερο από το 8% του πληθυσμού στον πλανήτη μας. Οι άλλοι άνθρωποι δεν είναι ούτε παθητικοί ούτε λιγότερο προικισμένοι. Για αυτόν το λόγο, ενεργώντας εκ μέρους της Ομάδας "Ένωση για την Ευρώπη των Εθνών", θα ήθελα να υποστηρίξω την καθιέρωση του Ευρωπαϊκού Έτους Δημιουργικότητας και Καινοτομίας.
<P>
Δεν θα ήθελα, ωστόσο, αυτή η δραστηριότητα να είναι απλώς αυτοσκοπός. Πρέπει να κάνουμε τα πάντα, προκειμένου να αποφύγουμε να αφήσουμε ανεκμετάλλευτες τις ευκαιρίες και τις δυνατότητες που έχουμε, για να δημιουργήσουμε νέες και θετικές αξίες σε όλους τους τομείς: στην τεχνολογία, την επιχειρηματικότητα, στα οικονομικά, καθώς και στον κοινωνικό και σε άλλους τομείς. Δεν έχουμε περιθώριο να σπαταλήσουμε τις δεξιότητες, τις ικανότητες και τη σκληρή εργασία χιλιάδων ταλαντούχων Ευρωπαίων, νέων και ηλικιωμένων, περιλαμβανομένων των ατόμων με ειδικές ανάγκες. Πρέπει να κάνουμε τα πάντα, προκειμένου να απλοποιήσουμε τις διαδικασίες, για να εισαγάγουμε καινοτόμους λύσεις. Ας χρησιμοποιήσουμε το στόχο 7. του προγράμματος πλαισίου για αυτόν το σκοπό!
<SPEAKER ID="140" NAME="Mikel Irujo Amezaga">
εξ ονόματος της Ομάδας Verts/ALE. - (ES) Θα ήθελα να ξεκινήσω, συγχαίροντας την Επιτροπή για την πρότασή της και την εισηγήτρια, κ. Μπατζελή, για μια έκθεση που έτυχε σχεδόν ομόφωνης υποστήριξης, με τη συνήθη εξαίρεση ενός μέλους της Επιτροπής μας για ολόκληρη την έκθεση.
<P>
Από τη μία πλευρά, πρέπει να σημειώσω ότι η περιφέρειά μου, η Χώρα των Βάσκων, έχει ορίσει το φετινό έτος ως Έτος Καινοτομίας. Υλοποιείται επί τη βάσει εννοιών που εγκρίθηκαν το 2007 και πιστεύω ότι πρέπει να είναι δυνατό να αξιοποιήσουμε τουλάχιστον κάποιες από αυτές σε επαρκή βαθμό.
<P>
Ειδικότερα, μια έννοια θα μπορούσε να είναι η προώθηση της κριτικής, ελεύθερης σκέψης στην κοινωνία. Το έτος θα έπρεπε τουλάχιστον να περιλαμβάνει αυτή την έννοια. Σκέψη που προάγει το επιστημονικό πνεύμα και αναπτύσσει την ικανότητα επιχειρηματολογίας, προκειμένου να διευκολυνθεί η αλλαγή στους οργανισμούς και στα θεσμικά όργανα της επικράτειάς μας και η συμβολή τους στην οικοδόμηση μιας σύγχρονης, υποστηρικτικής, ανοικτής και καινοτόμου ηπείρου.
<P>
Από την άλλη πλευρά, το Έτος Δημιουργικότητας και Καινοτομίας πρέπει να ενθαρρύνει μια έννοια ανοικτής καινοτομίας: καινοτομίας η οποία, ενώ βασίζεται σε εσωτερικές δυνατότητες, ενσωματώνει όλες τις πιθανές πηγές της - χρήστες, προμηθευτές και δίκτυα - και η οποία, προχωρώντας πέρα από το προϊόν και την τεχνολογία, περιλαμβάνει τις ακαθόριστες και γενικά πολυσύνθετες πτυχές που οδηγούν στη δημιουργία αξίας.
<P>
Ομοίως, το έτος πρέπει να φέρει την καινοτομία σε όλες τις σφαίρες: καινοτομία που εκτείνεται σε όλες τις κυβερνήσεις και εδώ δεν εννοώ μόνο τις κυβερνήσεις των κρατών μελών, των περιφερειών ή τους ιδιωτικούς φορείς που έχουν πολλά να πουν στη διάρκεια του έτους. Θα ήθελα να ζητήσω από την Επιτροπή να τους συνυπολογίσει.
<P>
" καινοτομία πρέπει επίσης να επεκτείνεται σε όλους τους οργανισμούς και τα θεσμικά όργανα, είτε δημόσια είτε ιδιωτικά, κερδοσκοπικού ή μη κερδοσκοπικού χαρακτήρα, καθώς και σε όλες τις πτυχές της ζωής. Ιδίως πρέπει να προωθήσει την κοινωνική καινοτομία και την καινοτομία σε στήριξη της περιβαλλοντικής βιωσιμότητας.
<SPEAKER ID="142" NAME="Vladimír Železný">
εξ ονόματος της Ομάδας IND/DEM. - (CS) Κύριε Πρόεδρε, εξελέγην στο Ευρωπαϊκό Κοινοβούλιο σε μια πρώην κομμουνιστική χώρα. Παραδόξως, εδώ στην ΕΕ βιώνουμε ξανά εκείνες τις καταστάσεις που ήμασταν πεπεισμένοι ότι είχαμε αφήσει πίσω, πριν από πολύ καιρό. Είναι μια παράξενη περίπτωση deja vu. Έζησα όλη την κομμουνιστική εποχή στη χώρα μου, στη διάρκεια της οποίας οι ζωές μας ήταν επιμελώς χωρισμένες σε έτη, μήνες, εβδομάδες και ημέρες, καθένα από τα οποία ήταν αφιερωμένο σε κάποιον ή κάτι. Είχαμε το Έτος Λαϊκού Πολιτισμού, το Μήνα του Βιβλίου, το Μήνα της Τσεχοσλοβακικής-Σοβιετικής Φιλίας, την Εβδομάδα του Cosmos, την "μέρα των Μεταλλωρύχων. Κάθε φορά που ξυπνούσαμε το πρωί, η ημέρα μας, η εβδομάδα μας ή ο μήνας μας ανήκαν σε κάποιον άλλον εκτός από εμάς. Οι ζωές μας περνούσαν σαν μια μεγάλη, ατέλειωτη εκστρατεία. Αυτή η εκστρατεία ήταν σχεδιασμένη να καλύπτει την έλλειψη ελευθερίας, καθώς και τη σπανιότητα πορτοκαλιών και κρέατος. Ως μέλη της Ευρωπαϊκής Ένωσης, έχουμε αρκετά πορτοκάλια και κρέας, ωστόσο η Ένωση υποκύπτει στον ίδιο πειρασμό: την επίτευξη αποτελεσμάτων μέσω εκστρατειών αντί της επίμονης και σταθερής εργασίας.
<P>
Πώς προτίθεται η Ευρωπαϊκή Ένωση να διεγείρει περισσότερη δημιουργικότητα; " δημιουργικότητα βασίζεται στην επινόηση και στο ταλέντο, σε μια εμπνευσμένη (ή τουλάχιστον καλή) ιδέα. Δεν θα επιτύχουμε τίποτα περισσότερο από το να χαροποιήσουμε εκατοντάδες πρόσθετες μη κυβερνητικές οργανώσεις. Αυτές οι μη κυβερνητικές οργανώσεις είναι μια παράξενη ασθένεια, που προσβάλλει τη δημοκρατία μας. Παρότι δεν είναι εκλεγμένες και εξουσιοδοτημένες, επιτρέπεται να εκταμιεύουν χρήματα από τα ταμεία μας, εφόσον ενεργούν για το ανώτερο καλό, φυσικά. Ευχαρίστως θα δαπανήσουν ολόκληρο τον προϋπολογισμό για αυτή την ετήσια εκστρατεία. Θα δαπανήσουν τα χρήματα των φορολογούμενων σε χιλιάδες φυλλάδια, πολυάριθμες διαφημίσεις, εκδηλώσεις και σεμινάρια. " δημιουργικότητα, ωστόσο, θα παραμένει ίδια έπειτα από ένα έτος. Κύριε Πρόεδρε, έχω μια πρόταση. Αντί του Ευρωπαϊκού Έτους Δημιουργικότητας και Καινοτομίας, ας ανακηρύξουμε το επόμενο έτος ως έτος κανονικής εργασίας, χωρίς εκστρατείες. Ένα έτος χωρίς εκστρατείες: θα είναι μεγάλη ανακούφιση. Σας ευχαριστώ.
<SPEAKER ID="143" NAME="Thomas Wise" AFFILIATION="NI">
Κύριε Πρόεδρε, ο συνολικός στόχος του Ευρωπαϊκού Έτους 2009 είναι "να προωθήσει τη δημιουργικότητα για όλους ως ώθηση για την καινοτομία και ως βασικό παράγοντα για την ανάπτυξη προσωπικών, επαγγελματικών, επιχειρηματικών και κοινωνικών ικανοτήτων μέσω της διά βίου μάθησης". Ωστόσο, πάντα μιλούμε για νέα νομοθεσία. Ένα εχθρικό κράτος, τελματωμένο στη νομοθεσία και τη γραφειοκρατία, αποθαρρύνει τη δημιουργικότητα και την επιχειρηματικότητα στους πολίτες του. Το Βέλγιο, για παράδειγμα, είναι απίθανο ότι κάποτε θα γεννήσει έναν Joe Meek ή έναν Richard Branson και, ας είμαστε ειλικρινείς: η Singing Nun δεν ήταν ποτέ εφάμιλλη των Beatles ή των Rolling Stones.
<P>
Καθώς η Επιτροπή βυθίζεται στο γήρας πριν να χαθεί στο έρεβος, τα σπουδαία έργα του ευρωπαϊκού πολιτισμού θα παραμείνουν ως ενωμένοι φάροι. Ας μην αποθαρρύνουμε τους καλλιτέχνες μας με επιπλέον νομοθεσία, και, όπως θρήνησε κάποτε ο μεγάλος Ral Donner: "Δεν ξέρεις τι έχεις, μέχρι να το χάσεις!"
<SPEAKER ID="144" NAME="Pál Schmitt" AFFILIATION="PPE-DE">
(HU) Κύριε Πρόεδρε, Επίτροπε, το Ευρωπαϊκό Έτος Δημιουργικότητας και Καινοτομίας είναι μια ιδανική ευκαιρία για την προσέλκυση της προσοχής των πολιτών στις δραστηριότητες της Ένωσης στον τομέα της εκπαίδευσης και της έρευνας, ιδίως όσον αφορά το Πρόγραμμα Διά Βίου Μάθησης.
<P>
" διά βίου μάθηση είναι αναπόσπαστο μέρος του προγράμματος της Λισαβόνας και οι πιο σημαντικοί στόχοι της περιλαμβάνουν την ανάπτυξη μιας κοινωνίας που βασίζεται στη γνώση, την αυξημένη ανταγωνιστικότητα, την τόνωση της οικονομίας και τη δημιουργία θέσεων απασχόλησης.
<P>
Όταν κάνουμε λόγο για δημιουργικότητα, τείνουμε να σκεπτόμαστε αποκλειστικά τους επιστήμονες, τους μηχανικούς, τους οικοδόμους ή τους αρχιτεχνίτες. Ωστόσο, εκτός από την οικονομική και τεχνολογική καινοτομία, η έννοια της δημιουργικότητας έχει μια άλλη, ευκολότερη ερμηνεία, που είναι ενδεχομένως πλησιέστερη σε εμάς, δηλαδή τη δημιουργικότητα με την καλλιτεχνική έννοια.
<P>
Σε μεγάλο βαθμό, οι καλλιτέχνες που μας εντυπωσιάζουν ξανά και ξανά συμβάλλουν στην ολοκλήρωση της ζωής μας, είτε με τη ζωγραφική, τη γλυπτική, τη λογοτεχνία, το τραγούδι, το θέατρο, τα γραφικά, τη φωτογραφία, τη σχεδίαση ή ακόμα και τον κινηματογράφο, που εκτείνεται σε τεράστιες μάζες ανθρώπων. Οι καλλιτέχνες και τα έργα που δημιουργούν ορίζουν την ποιότητα ζωής μας.
<P>
Το Έτος Δημιουργικότητας προσφέρει μια καλή ευκαιρία για την αναγνώριση και την εκτίμηση αυτών των ανθρώπων, που καθιστούν κατοικήσιμο το άμεσο περιβάλλον μας και επηρεάζουν τα γούστα, τις αξιολογικές κρίσεις και τις απαιτήσεις των νέων Ευρωπαίων για το καλύτερο.
<P>
Συνειδητοποιώ ότι έχουμε μεγάλη ανάγκη για καινοτόμους και δημιουργικές τεχνολογίες που επιφέρουν επαναστατικές αλλαγές. Μας εκθαμβώνουν τα υπέροχα αυτοκίνητα, τα θαυμαστά μέσα επικοινωνίας και τα αποτελέσματα της καινοτόμου, επιστημονικής έρευνας, αλλά τι θα άξιζε η ζωή χωρίς τα ωραία έργα τέχνης, τα αγάλματα, τα γραφικά, τα υφάσματα ή τα δημιουργικά έργα της μουσικής και της λογοτεχνίας που μας περιβάλλουν;
<P>
Ελπίζω πραγματικά ότι τα προγράμματα της Ευρωπαϊκής Ένωσης θα περιλαμβάνουν την ηθική και υλική εκτίμηση του πολιτισμού, ιδίως των έργων που συμβάλλουν σε μια αίσθηση υπερηφάνειας στην ευρωπαϊκή ταυτότητα και ως αποτέλεσμα της οποίας μπορούμε όλοι να αισθανόμαστε λίγη περισσότερη ευχαρίστηση για το γεγονός ότι είμαστε Ευρωπαίοι.
<P>
Τέλος, παρότι μέχρι τώρα μιλούσα για τις τέχνες, επιτρέψτε μου να εκφράσω την ελπίδα μου ότι το Ευρωπαϊκό Ινστιτούτο Καινοτομίας και Τεχνολογίας, που ιδρύθηκε πρόσφατα στη Βουδαπέστη, θα συμβάλει επίσης αποτελεσματικά στην επιτυχία αυτού του Έτους. Σας ευχαριστώ για την προσοχή σας.
<SPEAKER ID="145" NAME="Leopold Józef Rutowicz" AFFILIATION="UEN">
(PL) Κύριε Πρόεδρε, η αύξηση της κατανάλωσης καθώς και η αύξηση των πόρων για την οικονομική ανάπτυξη, την υγειονομική περίθαλψη και τον πολιτισμό στην επερχόμενη διαδικασία παγκοσμιοποίησης εξαρτάται, σε όλο και μεγαλύτερο βαθμό, από την αποτελεσματικότητα της εκπαίδευσης, από δραστηριότητες για την προώθηση της καθημερινής δημιουργικότητας και καινοτομίας του λαού, από τη δημιουργία καλύτερων οργανωτικών και οικονομικών μοντέλων για την εισαγωγή καινοτομιών και από ιδέες που αυξάνουν την παραγωγικότητα, βελτιώνουν την ποιότητα, δημιουργούν θέσεις απασχόλησης, μειώνουν τις δαπάνες και βελτιώνουν την ανταγωνιστικότητα.
<P>
Το σημαντικό σε όλα αυτά είναι η ανάπτυξη της εκπαίδευσης και αυτό περιλαμβάνει τη δημόσια εκπαίδευση, η οποία πρέπει να ενθαρρύνει τη δημιουργική σκέψη. Τα μέσα ενημέρωσης πρέπει επίσης να ενθαρρύνουν την καινοτόμο σκέψη, προβάλλοντας επιτεύγματα και επιδεικνύοντας σεβασμό για τους υπεύθυνους αυτών των επιτευγμάτων. " καινοτομία στην οικονομία, σε διαφορετικά επίπεδα τοπικής διακυβέρνησης, και ούτω καθεξής, θα μπορούσε να αποτελέσει το έναυσμα για ένα μεγάλο βαθμό συμμετοχής, υπό τον όρο ότι εξαλείφονται τα διοικητικά εμπόδια και υπάρχει πλήρης κοινωνική ολοκλήρωση, που εξαρτάται, σε μεγάλο βαθμό, από τους πολιτικούς.
<P>
Το 2009, Έτος Δημιουργικότητας και Καινοτομίας, δεν πρέπει να είναι έτος σκέψης, αλλά έτος συγκεκριμένης και δημιουργικής δραστηριότητας. " πρόταση οδηγίας είναι ένα απαραίτητο έγγραφο και οι αλλαγές που κατατέθηκαν δεν αλλάζουν την ουσία του. Σας ευχαριστώ, κ. Μπατζελή, για την έκθεσή σας.
<SPEAKER ID="146" NAME="Małgorzata Handzlik" AFFILIATION="PPE-DE">
(PL) Κύριε Πρόεδρε, η δημιουργικότητα και η καινοτομία είναι βασικοί παράγοντες για τις οικονομίες που βασίζονται στη γνώση και η ευρωπαϊκή οικονομία είναι σίγουρα μία από αυτές. " αντιμετώπιση των προκλήσεων της παγκοσμιοποίησης και η εκμετάλλευση των ευκαιριών που αυτή προσφέρει απαιτεί μια καινοτόμο και δημιουργική προσέγγιση.
<P>
" οικονομική δραστηριότητα είναι μόνο ένας από τους τομείς όπου η δημιουργικότητα και η καινοτομία είναι σημαντικοί παράγοντες επιτυχίας και όπου συχνά παρέχουν ένα αποφασιστικό ανταγωνιστικό πλεονέκτημα. Χωρίς αυτές, είναι δύσκολο να φανταστούμε προϊόντα ή υπηρεσίες που ικανοποιούν τις αυξανόμενες απαιτήσεις των καταναλωτών. Για αυτόν το λόγο, πιστεύω ότι πρέπει να δίδεται μεγάλη έμφαση στην αυξανόμενη συμμετοχή μεταξύ των εταιρειών, ιδίως όσον αφορά τις εμπειρίες τους στην εκμετάλλευση του δυναμικού που προσφέρεται από την ανθρώπινη καινοτομία και δημιουργικότητα, στα σχέδια της Ευρωπαϊκής Επιτροπής.
<P>
" δημιουργικότητα και η καινοτομία είναι δεξιότητες δύσκολες στην εκμάθηση, αλλά μπορούν οπωσδήποτε να υποστηριχθούν. " εκπαίδευση είναι πολύ σημαντική στην τόνωση της ανάπτυξής τους. Ωστόσο, αυτό δεν πρέπει να περιορίζεται στα σχολεία ή στην ακαδημαϊκή εκπαίδευση. Το σημαντικό είναι ότι η δημιουργικότητα και η καινοτομία πρέπει να προωθούνται σε κάθε επίπεδο εκπαίδευσης, από διαφορετικές μορφές εκπαίδευσης, καθ' όλη τη διάρκεια της επαγγελματικής ζωής και μέχρι τη συνταξιοδότηση. Κατά την προώθηση της καινοτομίας και της δημιουργικότητας, αξίζει η εκμετάλλευση των εμπειριών που αποκτώνται από υπάρχοντα προγράμματα στην εκπαίδευση καθώς και από άλλες πρωτοβουλίες, ιδίως εκείνες με διασυνοριακή διάσταση.
<P>
Πιστεύω ότι η ανακοίνωση του 2009 ως του Ευρωπαϊκού Έτους Δημιουργικότητας και Καινοτομίας θα συμβάλει αποτελεσματικά στην αύξηση της ενημέρωσης των πολιτών, στη διάδοση πληροφοριών για την καλή πρακτική και στην τόνωση της έρευνας και της δημιουργικότητας και, υπεράνω όλων, θα αποτελέσει το έναυσμα για μια συζήτηση σχετικά με την πολιτική και τις αλλαγές που πρέπει να εφαρμοστούν, προκειμένου η δημιουργικότητα και η καινοτομία να λάβουν μεγαλύτερη υποστήριξη από επιχειρήσεις, ευρωπαϊκά θεσμικά όργανα και τα κράτη μέλη.
<SPEAKER ID="147" NAME="Jerzy Buzek" AFFILIATION="PPE-DE">
(PL) Κύριε Πρόεδρε, είναι σπάνιο για εμένα να πω ότι συμφωνώ με όλους όσοι μίλησαν πριν από εμένα. Όλοι εξηγήσατε σαφώς και πειστικά για ποιο λόγο είναι σημαντικό αυτό το έτος. Ο κ. Janowski το εξήγησε αυτό με ιδιαίτερη ευγλωττία μόλις πριν από λίγα λεπτά. Ωστόσο, συμφωνώ επίσης με εκείνους που υποστηρίζουν ότι αυτό θα μπορούσε να είναι ακόμα ένα από εκείνα τα έτη που δεν έχουν πραγματικά αποτελέσματα. Επομένως, αν δεν θέλουμε να λέμε ακριβώς αυτό σε ένα ή δύο έτη, πρέπει να προετοιμάσουμε κάποια συγκεκριμένα βήματα.
<P>
Ένα συγκεκριμένο βήμα θα ήταν να αναφέρουμε ότι συνειδητοποιούμε τη θεμελιώδη προτεραιότητά μας, που είναι η στρατηγική της Λισαβόνας. Δεν άκουσα κανέναν να το αναφέρει αυτό. Πρόκειται για ένα απίστευτα σημαντικό ζήτημα. Στη στρατηγική της Λισαβόνας, συνδέσαμε για πρώτη φορά τα τεχνολογικά και οικονομικά ζητήματα με τα καλλιτεχνικά. Αν συζητούμε για συγκεκριμένα βήματα, πιστεύω ότι πρέπει να το κάνουμε αυτό σε δύο επίπεδα.
<P>
Το πρώτο επίπεδο (εκμεταλλεύομαι το γεγονός ότι ο Επίτροπος Figel είναι μαζί μας και είναι αρμόδιος για τη σχολική φοίτηση και την εκπαίδευση) είναι η εκπαίδευση. Πρέπει να αναλύσουμε την κατάσταση στην Ευρωπαϊκή Ένωση. Οι εθνικές απολυτήριες εξετάσεις στα δευτεροβάθμια σχολεία μας παρέχουν πραγματικά μια βάση για τη δημιουργική σκέψη στους νέους ανθρώπους που συμμετέχουν σε αυτές; Πρέπει να εξεταστεί πραγματικά τι συμβαίνει στην Ευρώπη. " αισθητική ευαισθησία από τη μία πλευρά, και, από την άλλη, οι μαθηματικές ικανότητες και η επιστήμη - αυτοί είναι οι τομείς στους οποίους έχουμε έλλειψη. Οι παραδοσιακές ανθρωπιστικές επιστήμες δεν το επιτρέπουν αυτό. " Ένωση Ευρωπαϊκών Πανεπιστημίων κάνει λόγο συχνά για αυτό το ζήτημα.
<P>
Ένα τελευταίο ζήτημα, που είναι πολύ σημαντικό. Αν πρόκειται να μιλήσουμε για πόρους, γίνεται λόγος για την εκχώρηση ορισμένων πόρων στο επίπεδο της Ευρωπαϊκής Ένωσης. Πρέπει να προσπαθήσουμε να δημιουργήσουμε μια κατάσταση όπου, στο τέλος αυτού του έτους, θα έχουμε κάποια έκθεση, κάποια συγκεκριμένα δεδομένα, για την κατάσταση σε μεμονωμένα κράτη μέλη, τι λείπει, πώς μπορούμε να κάνουμε συγκρίσεις, επειδή ποτέ δεν κάναμε αυτό τον τύπο σύγκρισης στο ευρωπαϊκό επίπεδο, τουλάχιστον όχι όπως θα έπρεπε. Αυτό θα μας βοηθήσει με τη στρατηγική της Λισαβόνας.
<SPEAKER ID="148" NAME="Zita Pleštinská" AFFILIATION="PPE-DE">
(SK) Επίτροπε FigeΎ, χαίρομαι που είστε παρών για αυτήν τη συζήτηση σήμερα, καθώς η εμπειρία σας από τη ζωή είναι παρόμοια με τη δική μου, κατά πολλούς τρόπους.
<P>
" δική μου καλλιτεχνική εμπειρία μού επιτρέπει να πω ότι η αφιέρωση Ευρωπαϊκών Ετών σε ορισμένα θέματα οπωσδήποτε συμβάλλει στην αύξηση της ενημέρωσης και της συμμετοχής του κοινού.
<P>
Εφόσον η σύγχρονη Ευρώπη πρέπει να αρθεί στις προκλήσεις και τις ευκαιρίες της παγκοσμιοποίησης ενισχύοντας τις δημιουργικές και καινοτόμους δυνατότητές της, χαιρετίζω την απόφαση της Επιτροπής να ανακηρύξει το 2009 ως Ευρωπαϊκό Έτος Δημιουργικότητας και Καινοτομίας.
<P>
Οι κινητήριες δυνάμεις πίσω από την καινοτομία είναι οι άνθρωποι, οι επαγγελματικές, επιχειρηματικές και κοινωνικές τους ικανότητες. Συνεπώς, ιδιαίτερη προσοχή πρέπει να δοθεί στη διά βίου μάθηση. Χαιρετίζω τα προτεινόμενα μέτρα για την προώθηση της δημιουργικότητας και μιας δυνατότητας καινοτομίας σε όλα τα στάδια της διά βίου μάθησης καθ' όλη τη διάρκεια του επαγγελματικού βίου μέχρι τη συνταξιοδότηση.
<P>
Είμαι πεπεισμένη ότι, προκειμένου να επιτευχθούν οι στόχοι του 2009 που προβλέπεται να κάνουν την Ευρώπη να επωφεληθεί από την καινοτομία, το σύνολο μέτρων πρέπει να συνδυαστεί με άλλες πολιτικές, οι οποίες πρέπει να συνεχιστούν μετά το τέλος του Ευρωπαϊκού Έτους Δημιουργικότητας και Καινοτομίας.
<SPEAKER ID="149" NAME="Silvia-Adriana Ţicău" AFFILIATION="PSE">
(RO) " ανακήρυξη του 2009 ως του Ευρωπαϊκού Έτους Δημιουργικότητας και Καινοτομίας είναι μια σταθερή δέσμευση την οποία έχουμε αναλάβει. Το 42% των επιχειρήσεων που λειτουργούν στη βιομηχανία και των υπηρεσιών εντός της ΕΕ έχουν αναφέρει καινοτόμους δραστηριότητες. Το 2003, το 65% των γερμανικών επιχειρήσεων καινοτόμησαν και 312 διπλώματα ευρεσιτεχνίας χορηγήθηκαν ανά 1 εκατομμύριο κατοίκους, σε σύγκριση με τον ευρωπαϊκό μέσο όρο 128 διπλωμάτων ευρεσιτεχνίας ανά 1 εκατομμύριο κατοίκους. Στη Ρουμανία, ένα πέμπτο των επιχειρήσεων διεξάγουν καινοτόμους δραστηριότητες. Το 2006, η ευρωπαϊκή επένδυση στην έρευνα και την καινοτομία ανήλθε σε μόλις 1,84% του ΑΕΠ, σε σύγκριση με το στόχο του 3% που τέθηκε από τη στρατηγική της Λισαβόνας.
<P>
" επένδυση στην έρευνα και την καινοτομία δεν αυξήθηκε με τον ίδιο ρυθμό όπως το ευρωπαϊκό ΑΕΠ. Πιστεύω ότι οι έρευνες, οι δημοσκοπήσεις, οι διασκέψεις και οι ενημερωτικές εκστρατείες δεν αρκούν. Το ευρωπαϊκό έτος δημιουργικότητας και καινοτομίας πρέπει να είναι ένα έτος τήρησης των υποσχέσεων. " προώθηση της δημιουργικότητας χρειάζεται κατάλληλη υποστήριξη από τον Κοινοτικό προϋπολογισμό καθώς και από τους εθνικούς προϋπολογισμούς. Επίτροπε, μαζί με εμάς, με το Ευρωπαϊκό Κοινοβούλιο και τα κράτη μέλη, δεσμεύεστε σε μια αύξηση της δημιουργικότητας και της καινοτομίας στην Ευρώπη το 2009.
<SPEAKER ID="150" NAME="Dumitru Oprea" AFFILIATION="PPE-DE">
(RO) Ευχαριστούμε όλους όσοι έκαναν μια κεντρική και δυτικοευρωπαϊκή χώρα να εορτάσει τη δημιουργικότητα ένα έτος νωρίτερα, καθώς η Βουδαπέστη είναι, στην πραγματικότητα, η πρωτεύουσα αυτής της νέας ευρωπαϊκής τάσης δημιουργικότητας και καινοτομίας. Επί του ιδίου θέματος, προτείνουμε ότι τα κορυφαία πανεπιστήμια πρέπει να έχουν την ευκαιρία να προωθήσουν την ευρωπαϊκή πολιτική, διοργανώνοντας ειδικές ενέργειες σε τουλάχιστον ένα πανεπιστήμιο σε κάθε χώρα από τα τελευταία δύο κύματα διεύρυνσης, και οι εμπειρογνώμονες και ειδικοί πρέπει να έχουν δικαίωμα λόγου σε αυτές τις ενέργειες. Προτείνουμε επίσης ότι οι κορυφαίοι δύο ή τρεις ερευνητές των χωρών από τα δύο πιο πρόσφατα κύματα διεύρυνσης πρέπει να κάνουν περιοδεία στα κορυφαία πέντε πανεπιστήμια και ερευνητικά κέντρα στην Ευρώπη.
<SPEAKER ID="151" NAME="Marusya Ivanova Lyubcheva" AFFILIATION="PSE">
(BG) Κύριε Πρόεδρε, Επίτροπε, ο χαρακτηρισμός του 2009 ως του "Ευρωπαϊκού Έτους Δημιουργικότητας και Καινοτομίας" παρέχει μια ευκαιρία προώθησης της πολιτιστικής, επιστημονικής και οικονομικής συνεργασίας, των προοπτικών που ανοίγονται για κάθε χώρα, προκειμένου να αναπτύξει το δικό της εθνικό πρόγραμμα για την ενθάρρυνση του δημιουργικού δυναμικού των πολιτών.
<P>
Ακριβώς όπως η διά βίου μάθηση είναι σημαντική, έτσι και η δημιουργικότητα, που αποτελεί τη βάση κάθε πολιτικής καινοτομίας, είναι αποφασιστική για τη δημιουργία νέας κοινωνικής αξίας που προστίθεται. Αυτή η πολιτική καταδεικνύει ότι μπορούμε να στηριζόμαστε και να αναπτύσσουμε τους ανθρώπινους πόρους και ότι αυτοί είναι κεντρικοί. Είναι σημαντικό να δημιουργηθεί άμεσος σύνδεσμος μεταξύ της εκπαίδευσης, του πολιτισμού και της επιστήμης. Είναι σημαντικό τα θεσμικά όργανα να αλληλεπιδρούν για τη διεύρυνση της εμβέλειάς τους. " δημιουργικότητα και η καινοτομία ταιριάζουν σε όλες τις ηλικίες. Είναι επίσης σημαντικό να εκχωρηθούν επαρκείς πόροι και να επιστρατευθεί η δημόσια στήριξη για την ενθάρρυνση των ταλέντων. Τα ταλέντα εξελίσσονται, αλλά χρειάζονται στήριξη, επειδή οι κινητήρες δυνάμεις στην κοινωνία είναι ακριβώς οι ικανές και ταλαντούχες δημιουργικές προσωπικότητες.
<SPEAKER ID="152" NAME="Ján Figeľ">
Μέλος της Επιτροπής. - (SK) Θα ήθελα να πω πολλά "ευχαριστώ" για μια ενδιαφέρουσα συζήτηση που εκδηλώνει ενδιαφέρον για την καινοτομία και τη δημιουργικότητα, καθώς και για τη στήριξη του Κοινοβουλίου για αυτή την ημερήσια διάταξη. Παρατήρησα ότι στη συζήτηση επικράτησαν μέλη από τα νέα κράτη μέλη, το οποίο είναι θετικό και ενδεχομένως στέλνει ένα θετικό σήμα ότι η διεύρυνση της Ένωσης σημαίνει ότι νέα θέματα και πραγματικότητες εξετάζονται τόσο από την παγκόσμια προοπτική όσο και από τις τοπικές προοπτικές.
<P>
Ο Richard Florida, ένας Αμερικανός κοινωνιολόγος, είπε ότι το κλειδί σε μια καινοτόμο κοινωνία είναι ο συνδυασμός τριών στοιχείων: ταλέντου, τεχνολογίας και ανεκτικότητας. Όλοι έχουν ένα ταλέντο σε κάποιο βαθμό, με ιδιαίτερο τρόπο, διαφορετικού είδους. " τεχνολογία αντιπροσωπεύεται από έναν υπολογιστή ή ένα μουσικό όργανο, ενδεχομένως από ένα αναπηρικό αμάξι, ως μέσο ανάπτυξης μιας δεξιότητας. " ανεκτικότητα καθιστά δυνατή για όλους, περιλαμβανομένων των περιθωριοποιημένων και των αδύναμων, τη συμμετοχή στις διαδικασίες που οδηγούν σε βελτίωση, κοινωνική ένταξη και νέα γνώση.
<P>
Χαίρομαι που ακούσαμε για τη συνέχεια με το 2008, εφόσον ο στόχος μας είναι να αναπτύξουμε, επί τη βάσει της πολιτισμικής πολυμορφίας και του διαπολιτισμικού διαλόγου, μια άλλη διάσταση της πολιτιστικής ημερήσιας διάταξης, και αυτή είναι η δημιουργική βιομηχανία. Μας βοηθά να θεωρήσουμε τον πολιτισμό ως ένα δημιουργικό κομμάτι της κοινωνίας, όχι ως κατανάλωση, όχι ως "κάτι, κάποιες φορές", αλλά ως μόνιμο μέρος της διαδικασίας δημιουργίας οικονομίας. Ο πολιτισμός συνεισφέρει. Ο πολιτισμός δεν αφορά την κατανάλωση. Αν δούμε τον πολιτισμό από αυτήν τη σκοπιά, οι δημιουργικές βιομηχανίες μας θα ευημερούν και θα προσφέρουν καλές θέσεις απασχόλησης και σημαντική οικονομική ανάπτυξη, η οποία, στην πραγματικότητα, ταυτίζεται με τη στρατηγική της Λισαβόνας. Δεν υπάρχει διχοτόμηση (επιχειρηματική δραστηριότητα ή πολιτισμός), αλλά μια μέθεξη, που είναι φυσικά ισόρροπη και ορθολογική.
<P>
Δεύτερον, η μεταφορά γνώσης στην πρακτική είναι πολύ σημαντική για τη διαδικασία μάθησης. " μάθησή μας είναι συχνά απομονωμένη και κατακερματισμένη και έχει μικρή σχέση με τις πρακτικές ανάγκες. Δεν θέλω να μακρηγορήσω, απλώς να ανακεφαλαιώσω ότι είχαμε πραγματική έγκριση εδώ για τον επιχειρηματικό τομέα, για την επαγγελματική εκπαίδευση, για την ευθύνη όχι μόνο της Ευρωπαϊκής Ένωσης αλλά και των κρατών μελών να προωθήσουν και να στηρίξουν το ταλέντο και την καινοτομία. Όλα αυτά είναι αλληλένδετα με τον εκσυγχρονισμό του εκπαιδευτικού συστήματος και με τη διά βίου μάθηση.
<P>
Θα ήθελα να ολοκληρώσω, λέγοντας ότι η καινοτομία δεν αντικατοπτρίζεται μόνο στα τελικά προϊόντα ή στις νέες υπηρεσίες. " καινοτομία διαφαίνεται επίσης σε νέες προσεγγίσεις, νέες μεθόδους και νέες νοοτροπίες. Αυτή είναι η σημασία του 2009: η αλλαγή της αντίληψής μας για τη σημασία της καινοτομίας, την αξία του ταλέντου και της δημιουργικότητας. Σας ευχαριστώ πολύ. Προσβλέπω σε περαιτέρω συνεργασία.
<SPEAKER ID="153" NAME="Κατερίνα Μπατζελή" LANGUAGE="EL">
Κύριε Πρόεδρε, νομίζω ότι όλοι σ' αυτή την αίθουσα υποστηρίζουμε ομόψυχα και με πολιτική συμφωνία ότι το έτος 2009 θα είναι έτος δημιουργικότητας και καινοτομίας , και αυτήν ακριβώς την πίστη μας στην επιτυχία αυτού του προγράμματος -αυτού του έτους- προσπαθήσαμε να τονώσουμε περισσότερο και μέσω της διαδικασίας συναπόφασης την οποία το Ευρωπαϊκό Κοινοβούλιο διεκδίκησε έτσι ώστε να είναι μία πολιτική η οποία στηρίζεται στη διοργανική συμφωνία όχι μόνο στη λήψη αποφάσεων, αλλά και στην εφαρμογή και αποτελεσματικότητα του προγράμματος.
<P>
Και σ' αυτό το σημείο θα ήθελα να τονίσω ότι ο προβληματισμός των συναδέλφων για τον τρόπο υλοποίησης και επιτυχίας θα πρέπει να ληφθεί υπόψη εκ μέρους της Επιτροπής κατά την παρακολούθηση και κατάθεση των προτάσεων από τις εθνικές αρχές και τους ενδιαφερόμενους φορείς, έτσι ώστε αυτή η δημιουργικότητα και καινοτομία ναι μεν να αποτελέσει το 'mainstreaming' όλων των πολιτικών αλλά να είναι και βήμα κινητικότητας στους καλλιτέχνες, στις πολιτιστικές βιομηχανίες, στους εκπαιδευτικούς, στους δασκάλους.
<P>
Απαιτείται έλεγχος πολύ περισσότερος και μεγαλύτερος από εκείνον του Διαπολιτισμικού Έτους, όπου ο προϋπολογισμός ήταν σαφής και κατοχυρωμένος στον ετήσιο προϋπολογισμό των Ευρωπαϊκών Κοινοτήτων. Έτσι λοιπόν, λαμβάνοντας υπόψη και το μήνυμα του κυρίου Figel' και των συναδέλφων ότι πρέπει να το παρακολουθήσουμε, τονίζω σ' αυτή την αίθουσα ότι ο διαπολιτισμικός διάλογος και το Έτος Δημιουργικότητας και Καινοτομίας πρέπει να αποτελέσει αιχμή του δόρατος της επικοινωνιακής πολιτικής μας ενόψει των ευρωεκλογών, έτσι ώστε και εμείς να βάλουμε ένα μικρό λιθαράκι στην κινητοποίηση των πολιτών για την επιχειρηματικότητα, τη δημιουργία και τον πολιτισμό.
<P>
(Χειροκρότημα)
<SPEAKER ID="154" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.
<P>
Γραπτές δηλώσεις (άρθρο 142 του Κανονισμού)
<SPEAKER ID="155" NAME="Bogdan Golik  " AFFILIATION="PSE">
γραπτώς. - (PL) Πριν να γίνω μέλος του Ευρωπαϊκού Κοινοβουλίου, είχα την ευκαιρία να μάθω για τις αρχές που διέπουν τη λειτουργία του εκπαιδευτικού συστήματος και των ιδιωτικών επιχειρήσεων. " εμπειρία που κέρδισα μού έδειξε ότι η Ευρώπη πρέπει να αναπτύξει τις δημιουργικές και καινοτόμους δεξιότητές της για κοινωνικούς και οικονομικούς λόγους.
<P>
Μου φαίνεται ότι το επερχόμενο Έτος Δημιουργικότητας και Καινοτομίας είναι μια άριστη ευκαιρία βελτίωσης της ανταγωνιστικότητας της ΕΕ στον παγκοσμιοποιημένο κόσμο. Έργα που σχετίζονται με τη συνεχιζόμενη ανάπτυξη της συνεργασίας μεταξύ των κρατών μελών στον τομέα της εκπαίδευσης, ανταλλαγές καλής πρακτικής, καθώς και η Ευρώπη της Γνώσης και Καινοτομίας, υποστηρίζονται όλα από την πολωνική κυβέρνηση και τις αρχές της ΕΕ. Με ικανοποίηση διαπίστωσα την παγίωση της ιδέας του Ευρωπαϊκού Ινστιτούτου Τεχνολογίας, μέσω της ίδρυσης της έδρας του στη Βουδαπέστη, τον Ιούνιο του 2008.
<P>
Για να υπάρχει δυνατότητα χρήσης των ανθρώπινων δυνατοτήτων στο έπακρο και εκμετάλλευσης ιδεών, όπως το Ευρωπαϊκό Ινστιτούτο Τεχνολογίας, αυτό που χρειάζεται δεν είναι μόνο μια καλά αναπτυγμένη υποδομή για την ενθάρρυνση της δημιουργικότητας των ανθρώπων, αλλά και ένα σύστημα στήριξης που εξασφαλίζει τις κατάλληλες συνθήκες εργασίες, καθιστώντας δυνατή τη συνέχιση της προσωπικής ανάπτυξης. Θα ήθελα να επωφεληθώ αυτής της ευκαιρίας, για να επιστήσω την προσοχή σας σε μια πρωτοβουλία από την Πολωνία και συγκεκριμένα από το Łódź, που είναι ένα από τα παραρτήματα του Ευρωπαϊκού Ινστιτούτου Τεχνολογίας. Το Łódź ξεχωρίζει στην Ευρώπη, λόγω της καινοτομίας του και των εξαιρετικών δεξιοτήτων στους τομείς της σύγχρονης εκπαίδευσης και στις έννοιες που εισάγονται στην επιχειρηματική δραστηριότητα." καλή αξιοποίηση των ευνοϊκών περιστάσεων, όπως το Έτος Δημιουργικότητας και Καινοτομίας, καθώς και το υποτιμημένο δυναμικό πόλεων όπως το Łódź θα μπορούσε να μας ωφελήσει όλους!
<SPEAKER ID="156" NAME="Zita Gurmai  " AFFILIATION="PSE">
γραπτώς. - (HU) " δημιουργικότητα και η καινοτομία διαδραματίζουν πολύ σημαντικό ρόλο στην ικανότητα της Ευρώπης να αντιδρά αποτελεσματικά στις προκλήσεις και τις ευκαιρίες της παγκοσμιοποίησης. " αποτελεσματικότερη χρήση της γνώσης και η ανάπτυξη της καινοτομίας είναι βασικά στοιχεία της ευρωπαϊκής οικονομίας, επομένως χρειάζεται να δώσουμε ιδιαίτερη έμφαση σε αυτά. Το Ευρωπαϊκό Έτος, το οποίο στοχεύει στην ανάπτυξη της δημιουργικότητας και της καινοτομίας, θέλει να επιστήσει την προσοχή σε αυτό.
<P>
Ο δυναμισμός της ευρωπαϊκής οικονομίας εξαρτάται σε μεγάλο βαθμό από τη δυνατότητά της για καινοτομία. " Ευρώπη πρέπει να εστιάσει τις δημιουργικές και καινοτόμους ικανότητές της για κοινωνικούς και οικονομικούς λόγους. Για αυτόν το λόγο, αισθάνομαι ότι είναι σημαντικό το Ευρωπαϊκό Έτος να κάνει λόγο επίσης για πρακτικά μέτρα και να προωθήσει την ανάπτυξη της καινοτομίας.
<P>
Τα αποτελέσματα της δημιουργικότητας και της καινοτομίας πρέπει να γίνουν ευρύτερα γνωστά. Για αυτόν το λόγο, υπάρχει ιδιαίτερη ζήτηση για την έναρξη εκστρατειών ενημέρωσης και προώθησης, τη διοργάνωση εκδηλώσεων σε κοινό ευρωπαϊκό επίπεδο, επίπεδο κράτους μέλους, περιφερειακό και τοπικό επίπεδο, τη διαμόρφωση βασικών μηνυμάτων και τη γνωστοποίηση καλών πρακτικών.
<P>
Τα δίκτυα δικτύων που αναγνωρίζονται ως η κινητήριος δύναμη της καινοτομίας πρέπει να προωθηθούν, καθώς και η δημιουργία τριγώνων γνώσης και η ώθηση διαφορετικών μορφών εκπαίδευσης. Προκειμένου να προωθήσουν την καινοτομία, τα κράτη μέλη πρέπει να συγκεντρωθούν στις εξελίξεις που επιτυγχάνονται στον τομέα υπηρεσιών για τη στήριξη της καινοτομίας, ιδίως για τους σκοπούς της μεταφοράς τεχνολογίας, στη δημιουργία πόλων και δικτύων καινοτομίας μέσω της επαφής με πανεπιστήμια και επιχειρήσεις, στη μετακένωση γνώσης και στην καλύτερη πρόσβαση στη χρηματοδότηση.
<SPEAKER ID="157" NAME="Nicolae Vlad Popa  " AFFILIATION="PPE-DE">
γραπτώς. - (RO) " πολυμορφία είναι μία από τις πηγές καινοτομίας και η πολιτική διεύρυνσης της ΕΕ έφερε νέες πηγές πολυμορφίας στην Ευρώπη και, συνεπώς, νέες πηγές καινοτομίας. Δυστυχώς, ωστόσο, το κόστος της συμμετοχής στα προγράμματα Erasmus είναι απαγορευτικό για πολλούς σπουδαστές στη Ρουμανία και τη Βουλγαρία, γεγονός που μειώνει το επίπεδο συμμετοχής τους.
<P>
Το Erasmus δημιουργήθηκε το 1987, με στόχο να παρέχει στους σπουδαστές ευρωπαϊκή κινητικότητα και τις προοπτικές μιας καλύτερης σταδιοδρομίας. Έπειτα από εικοσιένα έτη, το πρόγραμμα όχι μόνο έχει προσελκύσει 2 εκατομμύρια σπουδαστές και 3.100 ανώτερα εκπαιδευτικά ιδρύματα, έχει επίσης συνεισφέρει ενεργά στη βελτίωση του ακαδημαϊκού βίου των σπουδαστών, βοηθώντας τους να αποκτήσουν διαπολιτισμικές ικανότητες και αυτοπεποίθηση.
<P>
Παρότι αυτό δεν συγκαταλεγόταν στους φανερούς στόχους του, το πρόγραμμα Erasmus πέτυχε να κάνει τους σπουδαστές να κατανοήσουν την πραγματική ουσία της Ευρωπαϊκής Ένωσης: ελευθερία μετακίνησης εντός αυτής της πολύμορφης αλλά ενωμένης οικογένειας.
<P>
Ως εκ τούτου, υπό το φως του επερχόμενου Έτους Δημιουργικότητας και Καινοτομίας, πιστεύω ότι η εκχώρηση επιπλέον κονδυλίων στον προϋπολογισμό για σπουδαστές που προέρχονται από πρόσφατα κράτη μέλη θα οδηγούσε σε αυξημένη συμμετοχή στο πρόγραμμα και, συνεπώς, σε μια αύξηση της πολυμορφίας ως πηγής καινοτομίας και δημιουργικότητας.

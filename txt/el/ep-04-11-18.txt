<CHAPTER ID="1">
<SPEAKER ID="1" LANGUAGE="" NAME="" AFFILIATION="Αντιπροέδρου">
<SPEAKER ID="2" LANGUAGE="" NAME="" AFFILIATION="(Η συνεδρίαση αρχίζει στις 10.00)">
<SPEAKER ID="3" LANGUAGE="FR" NAME="Bourlanges (ALDE )." AFFILIATION="">
<P>
    Κύριε Πρόεδρε, ζήτησα τον λόγο επί προσωπικού ζητήματος, βάσει του άρθρου 145 του Κανονισμού.
<P>
Έμεινα κατάπληκτος από τις κατηγορίες τις οποίες διατύπωσε εναντίον μου ο Πρόεδρος της Επιτροπής κατά τη διάρκεια συζήτησης που διεξήχθη χθες στην Αίθουσα αυτή, κατηγορίες οι οποίες δεν μου αποδίδονταν ονομαστικά, αλλά από τις οποίες σαφώς προέκυπτε ότι είχαν εμένα ως στόχο. Ο κ. Barroso είπε ότι εξεπλάγη όταν άκουσε ορισμένα μέλη πολιτικής ομάδας να διατυπώνουν οξεία κριτική κατά Επιτρόπου, και συγκεκριμένα κατά της Επιτρόπου για θέματα ανταγωνισμού, τη στιγμή κατά την οποία αυτή η ίδια πολιτική ομάδα είχε ζητήσει με επιμονή να διατηρηθεί η συγκεκριμένη Επίτροπος σε αυτήν τη θέση. Κατά τη διάρκεια αυτών των σχολίων, ήταν φανερό ότι εννοούσε εμένα, δεδομένου ότι, καθώς μιλούσε, έστρεψε ακόμη και το πρόσωπό του προς τη δική μας πλευρά.
<P>
Οφείλω να σημειώσω ότι ο κ. Watson αρνήθηκε με τον πλέον κατηγορηματικό τρόπο ότι είπε τέτοια πράγματα. Υπογράμμισε απλά ότι η επιστολή που υπογράφεται από την κ. Berès σκοπό είχε να δείξει ότι η εν λόγω κοινοβουλευτική επιτροπή και τα μέλη της που ανήκαν στην Ομάδα της Συμμαχίας Φιλελευθέρων και Δημοκρατών για την Ευρώπη ενέκριναν τον διορισμό της κ. Kroes. Πιστεύω ότι πρόκειται για θεμελιώδες ζήτημα, διότι με ποιο δικαίωμα ο Πρόεδρος της Επιτροπής αμφισβητεί όχι την ουσία της επιχειρηματολογίας ενός βουλευτή αλλά τα δικαιώματά του και τη νομιμότητα; Μίλησε για τις μοναδικές σχέσεις οι οποίες υφίστανται ανάμεσα στο Κοινοβούλιο και την προεδρία της Επιτροπής. Με ποιο δικαίωμα περιορίζει την ελευθερία δράσης ενός μέλους του Κοινοβουλίου;
<P>
Μήπως ο κ. Barroso είναι επιφορτισμένος με την πειθαρχία μεταξύ πολιτικών ομάδων; Μήπως, επειδή πραγματοποίησε συνομιλίες, τις οποίες ερμηνεύει άλλωστε λανθασμένα, η ελευθερία δράσης εκάστου μέλους αυτού του Σώματος θα περιοριζόταν; Αυτό είναι απαράδεκτο, και θα ήθελα να ζητήσω από τον κ. Barroso να παράσχει σαφείς εξηγήσεις όσον αφορά τις δηλώσεις του, πριν από την ψηφοφορία σήμερα το μεσημέρι. 
<SPEAKER ID="4" LANGUAGE="" NAME="Πρόεδρος." AFFILIATION="">
<P>
   Κύριε Bourlanges, σημειώνω τη δήλωση που κάνατε επί προσωπικού ζητήματος. Θα της δοθεί η δέουσα συνέχεια σύμφωνα με τον Κανονισμό μας. 
<SPEAKER ID="5" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0030/2004) του κ. De Rossa, εξ ονόματος της Επιτροπής Αναφορών, σχετικά με την ετήσια έκθεση για τις δραστηριότητες του διαμεσολαβητή της Ευρωπαϊκής Ένωσης για το έτος 2003. 
<SPEAKER ID="6" LANGUAGE="EN" NAME="Διαμαντούρος," AFFILIATION="Ευρωπαίος">
<P>
    .  Κύριε Πρόεδρε, σας ευχαριστώ για την ευκαιρία που μου δίνεται να απευθυνθώ στο Κοινοβούλιο για πρώτη φορά μετά την ιστορική διεύρυνση της Ευρωπαϊκής Ένωσης και να παρουσιάσω την ετήσια έκθεση του Ευρωπαίου Διαμεσολαβητή για το 2003. Ανέλαβα τα καθήκοντά μου ως Διαμεσολαβητής την 1η Απριλίου 2003, μετά τη συνταξιοδότηση του πρώτου Ευρωπαίου Διαμεσολαβητή, του κ. Jacob Söderman. Η έκθεση αυτή, επομένως, καλύπτει τους τρεις τελευταίους μήνες της θητείας του και τους εννέα πρώτους μήνες του δικού μου έργου.
<P>
Θα ήθελα να συγχαρώ τον κ. Söderman για το εξαιρετικό έργο του και τις πολλές επιτυχίες του εξ ονόματος των ευρωπαίων πολιτών, κυριότερη εκ των οποίων είναι η καθιέρωση του Ευρωπαίου Διαμεσολαβητή ως αποτελεσματικό, δυναμικό και αξιοσέβαστο θεσμό που προάγει τον ανοιχτό χαρακτήρα, την υποχρέωση λογοδοσίας και τη χρηστή διοίκηση.
<P>
Θα ήθελα επίσης να συγχαρώ την απερχόμενη Επιτροπή για το εποικοδομητικό της έργο για τους πολίτες κατά τη διάρκεια της θητείας της και να ευχαριστήσω ιδιαίτερα την Αντιπρόεδρο Loyola de Palacio για τη συνεργασία και την υποστήριξή της. Προσβλέπω στη συνεργασία με την ορισθείσα Αντιπρόεδρο Margot Wallström, την οποία ελπίζω ότι θα συναντήσω σύντομα υπό τον νέο της ρόλο.
<P>
Η ετήσια έκθεση για το 2003 καταγράφει την πρόοδο που σημείωσε το θεσμικό όργανο του Ευρωπαίου Διαμεσολαβητή στη διεκπεραίωση των καταγγελιών, την προαγωγή της χρηστής διοίκησης και τη μεγαλύτερη αναγνώρισή του από τους πολίτες, συμπεριλαμβανομένων, κυρίως, των προσπαθειών να προετοιμαστεί το θεσμικό όργανο για τη διεύρυνση και να εξοπλιστεί ώστε να μπορεί να φτάνει στους πολίτες σε 25 κράτη μέλη και 21 γλώσσες της Συνθήκης.
<P>
Το 2003, ο συνολικός αριθμός καταγγελιών που έλαβε ο Ευρωπαίος Διαμεσολαβητής ήταν 2 436, αριθμός που αποτελεί αύξηση κατά 10% από τον προηγούμενο χρόνο. Στο 70% περίπου των υποθέσεων που χειρίστηκε το 2003, παρασχέθηκε βοήθεια στον καταγγέλλοντα με την κίνηση έρευνας για την υπόθεση, τη διαβίβασή της στον αρμόδιο φορέα ή την παροχή συγκεκριμένων συμβουλών όσον αφορά το πού πρέπει να απευθυνθεί ο καταγγέλλων για άμεση και αποτελεσματική δράση.
<P>
Όπως επεσήμανα ήδη όταν παρουσιάστηκα ενώπιον της Επιτροπής Αναφορών φέτος τον Απρίλιο, συνεχίζεται η αυξητική τάση των καταγγελιών. Τους πρώτους 10 μήνες του 2004, σημειώθηκε πρωτοφανής αύξηση κατά 54% σε σύγκριση με την ίδια περίοδο πέρυσι. Πιστεύω ότι αυτό δεν σημαίνει ότι έχει χειροτερέψει η διοικητική συμπεριφορά των ευρωπαϊκών θεσμικών οργάνων, αλλά ότι έχει αυξηθεί η γνώση των πολιτών για το πώς μπορούν να ασκούν τα δικαιώματά τους.
<P>
Με την υποστήριξη και την ενθάρρυνση των βουλευτών του Σώματος, κατεβάλαμε επίπονες προσπάθειες τα τελευταία χρόνια για να ευαισθητοποιήσουμε περισσότερο τους πολίτες ως προς το δικαίωμά τους να υποβάλλουν καταγγελίες. Είμαι πεπεισμένος ότι αυτές οι προσπάθειες συνέβαλαν στην αύξηση που σημειώνεται στη χρήση των υπηρεσιών μας και το ηθικό μου αναπτερώθηκε όταν είδα ότι η εξαιρετική έκθεση του κ. De Rossa αναγνωρίζει αυτές τις προσπάθειες.
<P>
Το 2003, ελήφθησαν 180 αποφάσεις οι οποίες περάτωναν υποθέσεις κατόπιν έρευνας. Στο 47% των υποθέσεων, η έρευνα δεν αποκάλυψε κρούσμα κακής διοίκησης. Ένα τέτοιο πόρισμα δεν είναι πάντα αρνητικό για τον καταγγέλλοντα, ο οποίος έχει τουλάχιστον το όφελος μιας εξήγησης από το εν λόγω θεσμικό όργανο. Στο 28% των υποθέσεων, η έρευνα είχε ως αποτέλεσμα είτε να ικανοποιηθεί πλήρως ο καταγγέλλων από το θεσμικό όργανο είτε να υπάρξει φιλικός διακανονισμός. Στις περιπτώσεις που ο φιλικός διακανονισμός δεν ήταν εφικτός, η υπόθεση περατώθηκε είτε με κριτική παρατήρηση είτε με σχέδιο σύστασης.
<P>
Κατά τη διάρκεια του 2003 συντάχθηκαν εννέα σχέδια σύστασης, συμπεριλαμβανομένου ενός το οποίο οδήγησε το Συμβούλιο να ευθυγραμμιστεί με το Κοινοβούλιο και την Επιτροπή όσον αφορά το δικαίωμα των υποψηφίων σε διαγωνισμούς πρόσληψης να έχουν πρόσβαση στα διορθωμένα γραπτά τους. Αν ένα θεσμικό όργανο δεν συνεργαστεί, μπορώ να θέσω το θέμα ενώπιον του Σώματος με ειδική έκθεση. Με χαρά δηλώνω ότι δεν διαπίστωσα την ανάγκη να συντάξω μια τέτοια ειδική έκθεση για καμία από τις υποθέσεις που περατώθηκαν κατά τη διάρκεια του 2003.
<P>
Πέντε νέες διαδικασίες έρευνας ιδίας πρωτοβουλίας ξεκίνησαν το 2003, συμπεριλαμβανομένης μιας έρευνας σχετικά με την ενσωμάτωση των ατόμων με αναπηρίες, ιδιαίτερα όσον αφορά μέτρα που διασφαλίζουν τη μη ύπαρξη διακρίσεων στις σχέσεις τους με την Επιτροπή.
<P>
Οι περισσότερες από αυτές τις επιτυχίες δεν θα είχαν σημειωθεί χωρίς την ενεργό συνεργασία άλλων θεσμικών οργάνων τα οποία απάντησαν στις καταγγελίες γρήγορα, πλήρως και σωστά. Η έκθεση για το 2003 περιλαμβάνει πολλά παραδείγματα θεσμικών οργάνων τα οποία ενήργησαν άμεσα ώστε να αντιμετωπίσουν τις υποθέσεις που έρχονταν ενώπιόν τους και αντιμετώπισαν θετικά τις προτάσεις και συστάσεις του Ευρωπαίου Διαμεσολαβητή.
<P>
Όταν απευθύνομαι ο ίδιος στους βουλευτές και τους υπαλλήλους της Ευρωπαϊκής Ένωσης, όπως έκανα οκτώ φορές το 2003, συνηθίζω να υπογραμμίζω την αξία της άμεσης και εποικοδομητικής ανταπόκρισης στις καταγγελίες. Θα ήθελα να πιστεύω ότι ο Ευρωπαίος Διαμεσολαβητής μπορεί να αποτελεί μια χρήσιμη πηγή πληροφόρησης για όλα τα θεσμικά όργανα τα οποία επιθυμούν να βελτιώσουν την ποιότητα της διοίκησής τους. Απώτερος στόχος όλων μας θα πρέπει να είναι η παροχή των καλύτερων δυνατών υπηρεσιών προς τον πολίτη.
<P>
Το δίκτυο συνεργασίας μεταξύ του Ευρωπαίου Διαμεσολαβητή και των εθνικών και περιφερειακών διαμεσολαβητών σε όλη την Ευρώπη, το οποίο περιλαμβάνει περίπου 90 υπηρεσίες σε 30 χώρες, ενισχύθηκε και εντάθηκε το 2003 με τέσσερις συναντήσεις υψηλού επιπέδου στην Αθήνα, τη Βαλένθια, τη Βαρσοβία και το Στρασβούργο. Αυτή η συνεργασία ενισχύεται μέσω τακτικών πρωτοβουλιών επικοινωνίας του Ευρωπαίου Διαμεσολαβητή.
<P>
Όταν ανέλαβα το αξίωμά μου τον Απρίλιο του 2003, δεσμεύτηκα να προσεγγίσω τους πολίτες σε κάθε κράτος μέλος, να τους ενημερώσω για το έργο του Ευρωπαίου Διαμεσολαβητή. Επισκέφθηκα, συνεπώς, πολλά κράτη μέλη το 2003 και έως την 1η Μαΐου 2004 είχα επισκεφθεί και τις δέκα υποψήφιες χώρες. Συνάντησα εθνικούς και περιφερειακούς διαμεσολαβητές, υψηλούς κυβερνητικούς αξιωματούχους και μέλη του δικαστικού σώματος και παρουσίασα το έργο μου σε μη κυβερνητικές οργανώσεις, εμπορικά επιμελητήρια, πανεπιστήμια, τον Τύπο και εκπροσώπους της ΕΕ.
<P>
Οι τακτικές σφυγμομετρήσεις του Ευρωβαρόμετρου δείχνουν ότι οι επισκέψεις αυτές είναι αποτελεσματικές για την προώθηση της γνώσης για τον Ευρωπαίο Διαμεσολαβητή, η οποία συχνά αυξάνεται μετά από κάθε επίσκεψη. Οι επισκέψεις στον δικτυακό τόπο του Ευρωπαίου Διαμεσολαβητή το επιβεβαιώνουν. Η μεγάλη αύξηση του αριθμού των καταγγελιών και, μάλιστα, ο αριθμός των παραδεκτών καταγγελιών το αποδεικνύει περαιτέρω. Οι ενημερωτικές αυτές επισκέψεις είναι συμπληρωματικές στις τακτικές δραστηριότητες Τύπου και επικοινωνίας του Ευρωπαίου Διαμεσολαβητή που, το 2003, περιελάμβανε περισσότερες από 80 ομιλίες του Διαμεσολαβητή και του προσωπικού του θεσμικού οργάνου και την έκδοση ενός δελτίου Τύπου κάθε εννέα εργάσιμες ημέρες κατά μέσο όρο.
<P>
Δεδομένου του αυξημένου φόρτου εργασίας του θεσμικού οργάνου όσον αφορά τον χειρισμό των καταγγελιών, τις δραστηριότητες επικοινωνίας και τις σχέσεις με τους εθνικούς και περιφερειακούς διαμεσολαβητές στη διευρυμένη Ευρώπη, πρότεινα αύξηση των κονδυλίων για το όργανο στον προϋπολογισμό του 2005. Είμαι ευγνώμων προς το Κοινοβούλιο που ανταποκρίθηκε θετικά στην έκκληση αυτή, επιτρέποντάς μου έτσι να συνεχίσω να παρέχω αποτελεσματικές υπηρεσίες στους πολίτες.
<P>
Θέλω να ευχαριστήσω τα μέλη της Επιτροπής Αναφορών για την υποστήριξη και τις εποικοδομητικές προτάσεις τους, όπως τις περιγράφει η έκθεση του κ. De Rossa, και να δηλώσω την εκτίμησή μου για το έργο και τη θετική συμβολή της αντίστοιχης επιτροπής του προηγούμενου Κοινοβουλίου και του προέδρου της, του κ. Gemelli.
<P>
Ωστόσο, επιτρέψτε μου να αναφερθώ σε ορισμένα θέματα τα οποία με αφορούν άμεσα ως Ευρωπαίο Διαμεσολαβητή. Κατά πρώτον, αν θέλουμε να κερδίσουμε την εμπιστοσύνη των πολιτών δεν θα πρέπει να υποτιμούμε τη σημασία της διαφάνειας. Όπως σωστά επισημαίνει η έκθεση De Rossa, υπάρχει ακόμα περιθώριο βελτίωσης, όπως αποδεικνύει το γεγονός ότι το μεγαλύτερο μέρος των παραδεκτών καταγγελιών που φτάνουν στο γραφείο μου αφορά έλλειψη ή άρνηση πληροφόρησης. Την περασμένη μόλις εβδομάδα, ανταποκρινόμενος σε μια καταγγελία βουλευτή του Σώματος, κάλεσα το Συμβούλιο να επανεξετάσει την άρνησή του να αποφασίσει να συνεδριάζει δημοσία όταν ασκεί τον νομοθετικό του ρόλο. Το Σύνταγμα της Ευρώπης προβλέπει ότι το Συμβούλιο συνέρχεται δημοσία κατά την εξέταση και ψήφιση σχεδίου νομοθετικής πράξης, αλλά σίγουρα οι πολίτες δεν θα πρέπει να περιμένουν να τεθεί σε ισχύ το Σύνταγμα για να υπάρξει αυτή η βασική πρόοδος στη διαφάνεια. Πιστεύω ακράδαντα ότι δεν μπορούμε να υποστηρίξουμε εύλογα τη διαβούλευση κεκλεισμένων των θυρών επί θεμάτων τα οποία έχουν επίδραση στην καθημερινή ζωή των πολιτών μας, ιδιαίτερα τώρα που όλα τα κράτη μέλη έχουν επίσημα υπογράψει το κείμενο του Συντάγματος.
<P>
Με χαρά είδα ότι η έκθεση De Rossa τόνισε τη σημασία του Ευρωπαϊκού Κώδικα Ορθής Διοικητικής Συμπεριφοράς, ο οποίος αναφέρεται διεξοδικά σε κρίσιμα στοιχεία διαφάνειας, όπως η αιτιολόγηση των αποφάσεων, ο προσανατολισμός προς την παροχή υπηρεσιών και η προσπελασιμότητα στις σχέσεις με το κοινό. Λυπάμαι και εγώ που ο Κώδικας δεν εφαρμόζεται ακόμα πλήρως από όλα τα θεσμικά όργανα και τους οργανισμούς, αλλά πιστεύω ότι η νέα Επιτροπή θα βασιστεί στις δεσμεύσεις της κ. de Palacio και θα αρχίσει αμέσως να εργάζεται προς την κατεύθυνση μιας ευρωπαϊκής διοικητικής νομοθεσίας, όπως προβλέπεται στο Σύνταγμα για την Ευρώπη.
<P>
Κατά τρίτον και τελευταίο, όσον αφορά την αυξημένη συνεργασία με την Επιτροπή Αναφορών, είναι κάτι το οποίο επιθυμώ ιδιαίτερα να αναπτύξω. Απαντώντας ευθέως στη σύσταση της έκθεσης De Rossa, πιστεύω ότι η πλήρης ένταξη της επιτροπής στο ευρωπαϊκό δίκτυο διαμεσολαβητών και παρόμοιων φορέων μόνο πλεονεκτήματα μπορεί να έχει. Το δίκτυο αυτό αποδείχθηκε χρήσιμο εργαλείο όσον αφορά τον αποτελεσματικό χειρισμό των καταγγελιών και την ανταλλαγή βέλτιστων πρακτικών. Θα συνεχίσουμε να ενισχύουμε το δίκτυο, με απώτερο στόχο να διασφαλίσουμε ότι τα δικαιώματα που παρέχονται από το ευρωπαϊκό δίκαιο θα γίνουν καθημερινή πραγματικότητα για τους πολίτες μας. Θα χαιρόμουν, επομένως, ιδιαίτερα αν η επιτροπή συμμετείχε πλήρως στην πρωτοβουλία αυτή. Με τη σύμφωνη γνώμη του Κοινοβουλίου, θα φροντίσω ώστε το γραφείο μου να κάνει τις πρακτικές ρυθμίσεις ώστε να υλοποιηθεί αυτή η πρόταση στο εντελώς άμεσο μέλλον.
<SPEAKER ID="7" LANGUAGE="EN" NAME="De Rossa (PSE )," AFFILIATION="εισηγητής">
<P>
   .  Κύριε Πρόεδρε, θα ήθελα να ξεκινήσω λέγοντας ότι, καθώς είμαι συνηθισμένος να συμπιέζω τις σκέψεις μου σε 60 δευτερόλεπτα, αποτελεί πολυτέλεια να έχω πέντε λεπτά για να αναπτύξω κάποιο θέμα.
<P>
Θα ήθελα να ευχαριστήσω τον Ευρωπαίο Διαμεσολαβητή, κ. Διαμαντούρο, για τις παρατηρήσεις του σήμερα εδώ, ιδιαίτερα όσον αφορά την έκθεση. Θα ήθελα επίσης να τον ευχαριστήσω για το εξαιρετικό έργο που επιτέλεσε από τον διορισμό του. Επιβεβαίωσε την εμπιστοσύνη που του έδειξε το Κοινοβούλιο κατά τον διορισμό του τον Απρίλιο του 2003. Κατά την άποψή μου, δικαιολόγησε πλήρως αυτήν την εμπιστοσύνη. Θα ήθελα επίσης να συγχαρώ τον προηγούμενο Ευρωπαίο Διαμεσολαβητή, τον κ. Söderman, ο οποίος επιτέλεσε πρωτοποριακό έργο εγκαθιδρύοντας τη θέση του Ευρωπαίου Διαμεσολαβητή.
<P>
Ένα από τα πιο εντυπωσιακά στατιστικά στοιχεία στην έκθεσή του –εκτός από τον συνεχώς αυξανόμενο αριθμό καταγγελιών, που, όπως πολύ σωστά επεσήμανε ο Ευρωπαίος Διαμεσολαβητής, δεν αποτελούν απαραίτητα ένδειξη χειροτέρευσης της διοίκησης– είναι το γεγονός ότι το 75% των καταγγελιών που λαμβάνονται από την υπηρεσία του Ευρωπαίου Διαμεσολαβητή δεν εμπίπτει στην πραγματικότητα στην αρμοδιότητά του. Αυτό δεν είναι απαραίτητα κακό, διότι υποδεικνύει σαφώς ότι οι πολίτες θεωρούν την υπηρεσία του Ευρωπαίου Διαμεσολαβητή ως κέντρο υποδοχής για τα προβλήματα που έχουν με τα ευρωπαϊκά θεσμικά όργανα. Ο Ευρωπαίος Διαμεσολαβητής πολύ σωστά φροντίζει να κατευθυνθούν όλες αυτές οι καταγγελίες προς τους φορείς οι οποίοι μπορούν να ανταποκριθούν στους πολίτες, είτε αυτή είναι η Επιτροπή Αναφορών, τα εθνικά γραφεία διαμεσολαβητών, ή άλλα εθνικά θεσμικά όργανα.
<P>
Η έκθεση που μας απασχολεί σήμερα αναφέρει έναν αριθμό βασικών μεταρρυθμίσεων οι οποίες κατά την άποψη της Επιτροπής Αναφορών πρέπει να συντελεστούν, προκειμένου να διασφαλίσουμε τη δημοκρατική λειτουργία της Ευρωπαϊκής Ένωσης. Ο ανοιχτός χαρακτήρας, η διαφάνεια και η υποχρέωση λογοδοσίας είναι ακρογωνιαίοι λίθοι στην οικοδόμηση ενός ευρωπαϊκού προτύπου. Ισχυριζόμαστε, επομένως, υπό το πρίσμα της δεκαετούς εμπειρίας της θητείας του Ευρωπαίου Διαμεσολαβητή, ότι υπάρχει τώρα ανάγκη αναθεώρησης του καθεστώτος του. Η ανάγκη αυτή είναι επίσης αποτέλεσμα της δημιουργίας της Ευρωπαϊκής Υπηρεσίας Καταπολέμησης της Απάτης (OLAF) και, μάλιστα, του γεγονότος ότι πολύ σύντομα, όπως ελπίζουμε, θα επικυρώσουμε ένα σύνταγμα το οποίο θα περιέχει χάρτη των δικαιωμάτων των πολιτών και το οποίο σαφώς θα ενισχύσει τον ρόλο του πολίτη στην Ευρώπη. Η αναθεώρηση πρέπει να διεξαχθεί από το Ευρωπαϊκό Κοινοβούλιο σε συνεργασία με τον Ευρωπαίο Διαμεσολαβητή και ελπίζω ότι μπορεί να ξεκινήσει πολύ σύντομα.
<P>
Η Επιτροπή πρέπει επίσης να τροποποιήσει τις διαδικασίες της, ώστε να επιτρέψει τον κοινοβουλευτικό έλεγχο και την έρευνα των διαδικασιών επί παραβάσει από τον Ευρωπαίο Διαμεσολαβητή. Επί του παρόντος, δεν έχουμε το δικαίωμα ελέγχου αυτών των διαδικασιών, κάτι που πιστεύω ότι είναι ανάρμοστο. Το Συμβούλιο, κατά την άποψή μου, πρέπει τώρα να αποδεχθεί τις τροποποιήσεις του Κοινοβουλίου στο καθεστώς του Ευρωπαίου Διαμεσολαβητή σχετικά με την πρόσβαση στα έγγραφα, όπως επεσήμανε ο Ευρωπαίος Διαμεσολαβητής. Το Κοινοβούλιο, μέσω της Επιτροπής Συνταγματικών Υποθέσεων και της έκθεσης Almeida Garrett, επεσήμανε την ανάγκη τροποποίησης του καθεστώτος, διότι, επί του παρόντος, το άρθρο 3(2) θέτει περιορισμούς όσον αφορά την εξουσία διεξαγωγής ερευνών του Ευρωπαίου Διαμεσολαβητή και, με τη σημερινή διατύπωση, απαγορεύει την πρόσβαση στα έγγραφα όταν υπάρχουν δεόντως αιτιολογημένοι λόγοι απορρήτου και ακρίβειας. Η πρόσβαση σε έγγραφα ενός κράτους μέλους τα οποία έχουν χαρακτηριστεί απόρρητα μπορεί να χορηγηθεί μόνο εφόσον έχει προηγηθεί η σύμφωνη γνώμη του κράτους μέλους. Επιπλέον, οι υπάλληλοι των οργάνων που καλούνται να παράσχουν μαρτυρία πρέπει να ομιλούν «ακολουθώντας τις οδηγίες των διοικητικών μονάδων τους και εξακολουθούν να δεσμεύονται από την υποχρέωση του επαγγελματικού απορρήτου».
<SPEAKER ID="8" LANGUAGE="FR" NAME="Reding," AFFILIATION="Επιτροπή">
<P>
   . Κύριε Πρόεδρε, κύριε De Rossa, η Επιτροπή μελέτησε με ιδιαίτερο ενδιαφέρον την έκθεση σχετικά με την ετήσια έκθεση για τις δραστηριότητες του διαμεσολαβητή της Ευρωπαϊκής Ένωσης για το έτος 2003. Όπως γνωρίζετε, αυτή η συζήτηση πραγματοποιείται σε μια κρίσιμη στιγμή, όταν η νέα κοινοβουλευτική περίοδος έχει μόλις αρχίσει και η διαδικασία για τον διορισμό του επόμενου Ευρωπαίου Διαμεσολαβητή βρίσκεται σε εξέλιξη.
<P>
Κατά τη διάρκεια της συζήτησης του παρελθόντος έτους για την ετήσια έκθεση του Ευρωπαίου Διαμεσολαβητή για το 2002, η Επιτροπή επωφελήθηκε της ευκαιρίας για να συγχαρεί τον πρώτο Ευρωπαίο Διαμεσολαβητή, τον κ. Söderman, για τον ρόλο τον οποίο διαδραμάτισε στην εγκαθίδρυση του συστήματος του Ευρωπαίου Διαμεσολαβητή. Σήμερα, επιθυμώ και εγώ να συγχαρώ τον διάδοχό του, τον κ. Διαμαντούρο, για το εξαιρετικό έργο που έχει επιτελέσει. Ο κ. Διαμαντούρος ανέλαβε τα καθήκοντά του τον Απρίλιο του 2003 και πέτυχε να βελτιώσει την αποτελεσματικότητα του θεσμού τον οποίο εκπροσωπεί, με σκοπό να προωθήσει τη χρηστή δημόσια διοίκηση και τον σεβασμό του κράτους δικαίου και των ανθρωπίνων δικαιωμάτων. Η συμβολή του υπήρξε πολύτιμη τόσο για την Επιτροπή όσο και για τους ευρωπαίους πολίτες γενικότερα.
<P>
Σχετικά με τον Κώδικα Ορθής Διοικητικής Συμπεριφοράς, ο οποίος θα είναι υποχρεωτικός για το σύνολο των οργάνων και οργανισμών της Ευρωπαϊκής Ένωσης, η Επιτροπή δεν επιθυμούσε να ενεργήσει με βιασύνη. Η έμπνευση για τον Κώδικα της Επιτροπής, ο οποίος τέθηκε σε ισχύ τον Νοέμβριο του 2000, προήλθε κυρίως από προτάσεις που είχε υποβάλει ο Διαμεσολαβητής. Η πρώτη έκθεση εφαρμογής αφορά μόνο το 2001, και έτσι δεν παρέχει ακόμη τη χρονική απόσταση που είναι απαραίτητη για την κατάθεση πρότασης για έναν διοργανικό κώδικα. Θα συνεχίσουμε, λοιπόν, να εργαζόμαστε με βάση πληρέστερα δεδομένα για να βεβαιωθούμε κατά πόσον ο Κώδικας αυτός χρειάζεται τροποποίηση, και, αν η απάντηση είναι καταφατική, με ποιον τρόπο θα πρέπει να τροποποιηθεί.
<P>
Η Επιτροπή συμφωνεί με τις προτάσεις του Κοινοβουλίου σχετικά με την EPSO, τη διοργανική υπηρεσία που δημιουργήθηκε πρόσφατα και της οποίας αποστολή είναι η κατάρτιση πινάκων επιτυχόντων σε ανοικτούς διαγωνισμούς, σύμφωνα με τις ανάγκες που έχουν δηλωθεί από κάθε κοινοτικό όργανο. Οι διαδικασίες επιλογής θα πρέπει να τηρούν τους κανόνες και τις πρακτικές από άποψη διαφάνειας και ανοικτού πνεύματος που έχουν παγιωθεί με την πάροδο των ετών χάρη, κυρίως, στις δραστηριότητες του Διαμεσολαβητή.
<P>
Η Επιτροπή στηρίζει την έκκληση που απευθύνει το Κοινοβούλιο στα όργανα και τους οργανισμούς της Ένωσης, προκειμένου αυτά να εφαρμόζουν τον Κανονισμό που διέπει το δικαίωμα πρόσβασης του κοινού στα έγγραφα. Η Επιτροπή επιθυμεί να υπενθυμίσει ότι ο κανονισμός 1049/2001 θα ισχύει στο μέλλον και για τις υπηρεσίες της ΕΕ, γεγονός το οποίο θα μπορούσε να διευκολύνει την επίλυση διαφόρων καταγγελιών.
<P>
Αυτά, λοιπόν, κύριε De Rossa, κύριε Πρόεδρε, κύριε Πρόεδρε της Επιτροπής, κύριε Προεδρεύων του Συμβουλίου, είχε να πει επί του παρόντος η Επιτροπή, ως απάντηση στην έκθεση η οποία έχει κατατεθεί. Εξάλλου, η Επιτροπή θα επιθυμούσε, εξ ονόματός της και εξ ονόματος όλων των πολιτών, να ευχαριστήσει εγκάρδια την Επιτροπή Αναφορών για το εξαίρετο έργο της. Θα ήθελα επίσης να επωφεληθώ της ευκαιρίας για να υπενθυμίσω στον πρόεδρο αυτής της επιτροπής ότι κατείχα τη θέση του πριν από δέκα πέντε χρόνια. Η Επιτροπή Αναφορών επιτελεί θαυμάσιο έργο στην υπηρεσία των πολιτών. 
<SPEAKER ID="9" LANGUAGE="" NAME="Παναγιωτοπούλου-Κασσιώτου (PPE-DE )" AFFILIATION="εξ ονόματος της ομάδας">
<P>
   . Κύριε Πρόεδρε, η ετήσια έκθεση για το 2003, την οποία υπέβαλε ο Ευρωπαίος Διαμεσολαβητής στον Πρόεδρο του Κοινοβουλίου μας και παρουσίασε στην Επιτροπή Αναφορών, αξίζει από όλους εμάς, κυρίες και κύριοι συνάδελφοι, να εγκριθεί σύμφωνα και με την εισηγητική έκθεση του κ. De Rossa και το σχετικό ψήφισμα.
<P>
Το γεγονός ότι 75% των καταγγελιών δεν εμπίπτει στο πεδίο αρμοδιότητας του Ευρωπαίου Διαμεσολαβητή δεν είναι αρνητικό για το θεσμό, διότι αυτές παραπέμφθηκαν σε άλλους φορείς. Σημασία για μας, όμως, έχει η ανάλυση του 25% των παραδεκτών καταγγελιών, από τις οποίες τα 2/3 αφορούν την Ευρωπαϊκή Επιτροπή, δηλαδή το κοινοτικό θεσμικό όργανο που λαμβάνει αποφάσεις με αντίκτυπο στους πολίτες. Υπήρξαν βέβαια καταγγελίες για το Ευρωπαϊκό Κοινοβούλιο και το Συμβούλιο, αλλά και για υπηρεσίες όπως το Γραφείο Επιλογής Προσωπικού.
<P>
Θα έλεγε όμως κανείς, ότι ακόμη κι αν λάβουμε υπόψη την κατά 40% αύξηση των καταγγελιών που αναγγέλλει ο κ. Διαμαντούρος για το 2004, ελάχιστοι από τα 425 εκατομμύρια Ευρωπαίων πολιτών καταφεύγουν στον Ευρωπαίο Διαμεσολαβητή, έναν θεσμό που συμπληρώνει ήδη 10 χρόνια από τη σύστασή του και τον οποίο υπηρέτησε με αναγνωρισμένη επιτυχία και ενίσχυσε με την παρουσία του τόσο ο πρώτος Διαμεσολαβητής, κ. Söderman όσο και ο σημερινός διάδοχός του, κ. Νικηφόρος Διαμαντούρος.
<P>
Δεν επιτρέπεται όμως σε εμάς τους εκλεγμένους αντιπροσώπους των Ευρωπαίων πολιτών να αφήσουμε έστω και έναν από αυτούς να μην απολαμβάνει τα όσα προβλέπονται στα άρθρα 41, 42 και 43 του Χάρτη Θεμελιωδών Δικαιωμάτων, που αποτελεί πια τμήμα της Συνθήκης για τη θέσπιση Συντάγματος της Ευρώπης, όπως αυτή εγκρίθηκε από το Συμβούλιο. Διότι μπορεί εκεί να μην αναγνωρίζονται οι εξωδικαστικοί τρόποι επανόρθωσης, αλλά εάν σύμφωνα με το άρθρο 1, παράγραφος 2 του νέου Συντάγματος, οι αποφάσεις θα πρέπει να λαμβάνονται όσο πιο ανοικτά και εγγύτερα προς τους πολίτες, ο ρόλος του Ευρωπαίου Διαμεσολαβητή καθώς και εκείνος των Επιτρόπων Διοίκησης, αποτελεί μια εγγύηση για τη χρηστή διοίκηση, το κράτος δικαίου και το σεβασμό των ανθρωπίνων δικαιωμάτων.
<P>
Τελειώνοντας, τονίζω ότι τιμά ιδιαίτερα τον Ευρωπαίο Διαμεσολαβητή το γεγονός ότι διενεργεί 5 διαδικασίες έρευνας, ιδία πρωτοβουλία, με χαρακτηριστική περίπτωση εκείνη για την κατάργηση διακρίσεων των ευρωπαϊκών θεσμικών οργάνων προς άτομα με αναπηρία.
<SPEAKER ID="10" LANGUAGE="" NAME="Dobolyi (PSE )," AFFILIATION="εξ ονόματος της Ομάδας.">
<P>
    Θα θέλαμε να συγχαρούμε τον κ. De Rossa για την εξαιρετική του έκθεση, η οποία σίγουρα είναι αποτέλεσμα σκληρής δουλειάς. Θα θέλαμε επίσης να συγχαρούμε τον κ. Διαμαντούρο για την εξαιρετική του ομιλία, στην οποία περιέγραψε τη δραστηριότητά του ως Ευρωπαίου Διαμεσολαβητή. Για τους Σοσιαλιστές, το πιο σημαντικό είναι να ενισχύσουμε την ποιότητα της δημοκρατίας τοποθετώντας τον πολίτη στο επίκεντρο των εργασιών μας. Οι περισσότεροι από τους στόχους μας περιλαμβάνονται στις εκθέσεις τόσο του κ. Διαμαντούρου όσο και του κ. De Rossa· ωστόσο, πολλοί τομείς χρειάζεται να βελτιωθούν περαιτέρω, προκειμένου να παρέχουμε τις καλύτερες δυνατές υπηρεσίες στους πολίτες.
<SPEAKER ID="11" LANGUAGE="IT" NAME="Sbarbati (ALDE )," AFFILIATION="εξ ονόματος της Ομάδας">
<P>
   . Κύριε Πρόεδρε, κυρίες και κύριοι, καταρχάς συγχαίρω τον κ. De Rossa για την επιτυχή και πλήρη έκθεσή του. Ο Χάρτης των Θεμελιωδών Δικαιωμάτων της Ευρωπαϊκής Ένωσης, προσδιόρισε καλύτερα το περιεχόμενο της ευρωπαϊκής ιθαγένειας, η οποία είχε ήδη συμπεριληφθεί στη Συνθήκη του Μάαστριχτ. Η προστασία των θεμελιωδών δικαιωμάτων και ελευθεριών του ευρωπαίου πολίτη έκανε έτσι ένα βήμα προόδου στη βελτίωση των σχέσεων μεταξύ της Ένωσης και των πολιτών της.
<P>
Η σημασία της έγκαιρης και αμερόληπτης δράσης του είναι, κατά συνέπεια, προφανής σε όλους. Η θέση αυτή, η οποία ενσωματώθηκε στο κοινοτικό κεκτημένο με τη Συνθήκη του Μάαστριχτ το 1992, εντάσσεται σήμερα κατά κύριο λόγο στον τομέα της προστασίας των πολιτών από έναν κυκεώνα κανόνων και πλαισίων που είναι ήδη ευρύτατος εντός των μεμονωμένων χωρών και καθίσταται ολοένα και πιο περίπλοκος από τη δημιουργία μιας πληρέστερης υπερεθνικής νομοθεσίας.
<SPEAKER ID="12" LANGUAGE="ES" NAME="Hammerstein Mintz (Verts/ALE )," AFFILIATION="εξ ονόματος της Ομάδας">
<P>
   . Κύριε Πρόεδρε, καταρχάς θα ήθελα να συγχαρώ τον εισηγητή, κ. De Rossa, για την εκπόνηση μιας τόσο λογικής έκθεσης και για την προθυμία του να υπερασπιστεί τις τροπολογίες που έχουμε προτείνει στην Επιτροπή, ορισμένες φορές μέσω συμβιβασμών.
<SPEAKER ID="13" LANGUAGE="EN" NAME="McDonald (GUE/NGL )," AFFILIATION="εξ ονόματος της Ομάδας">
<P>
Επικροτώ την έκθεση τόσο του Ευρωπαίου Διαμεσολαβητή όσο και του εισηγητή, κ. De Rossa, και τους συγχαίρω για την εργασία τους.
<SPEAKER ID="14" LANGUAGE="EN" NAME="Sinnott (IND/DEM )," AFFILIATION="εξ ονόματος της Ομάδας">
<P>
   .  Κύριε Πρόεδρε, συγχαίρω τον κ. De Rossa για την έκθεσή του, καθώς και τον Ευρωπαίο Διαμεσολαβητή. Δεδομένης της κατάστασης, πόσο τυχεροί είμαστε που έχουμε τον κ. Διαμαντούρο! Αναλογιστείτε παρακαλώ πρώτα, ωστόσο, την κατάσταση που προκαλεί τη δημιουργία του θεσμού του Διαμεσολαβητή: μια θεμελιώδης μεταβολή από την πραγματική δημοκρατία στη διαδικαστική δημοκρατία. Είναι μια μετακίνηση της εξουσίας από τον λαό στους γραφειοκράτες, που δημιουργεί όχι δημοκρατία αλλά γραφειοκρατία με άρωμα δημοκρατίας.
<P>
Σε μια πραγματική δημοκρατία δεν υπάρχει ανάγκη για Διαμεσολαβητή. Οι άνθρωποι μιλούν οι ίδιοι απευθείας μέσω της ψήφου τους και μέσω της τοπικής συμμετοχής. Αν οι εκπρόσωποί τους δεν αντανακλούν τη βούλησή τους, αντικαθίστανται. Γνωρίζει ο κόσμος ότι έχει χάσει την εξουσία του; Σίγουρα κανείς δεν του το έχει πει. Αν η ψήφος ήταν νομισματική μονάδα και η πραγματική εξουσία ήταν εμπόρευμα σε κατάστημα, θα είχε ενδιαφέρον να συγκρίναμε την αγοραστική μας δύναμη τώρα με αυτήν που απολαμβάναμε πριν από 20 ή πριν από 40 χρόνια. Πιστεύω πως θα βρίσκαμε ότι η δημοκρατία έγινε πιο φτηνή. Σε κάποιο βαθμό, ο κόσμος γνωρίζει ότι το δημοκρατικό του νόμισμα υποτιμήθηκε. Η αύξηση της γνώσης αυτής αντικατοπτρίζεται στη χαμηλή συμμετοχή στις ευρωπαϊκές εκλογές.
<SPEAKER ID="15" LANGUAGE="" NAME="Libicki (UEN )," AFFILIATION="εξ ονόματος της Ομάδας.">
<P>
Σήμερα εξετάζουμε τις εκθέσεις για το έτος 2003, για τις οποίες ο κ. De Rossa μίλησε εξ ονόματος της επιτροπής μας. Εκτιμούμε πολύ το έργο του Διαμεσολαβητή. Θα ήθελα μόνο να προσθέσω ότι, για προφανείς λόγους, ο θεσμός του διαμεσολαβητή δεν υπήρχε ποτέ στις κομμουνιστικές χώρες. Μόνο καθώς υποχωρούσε ο κομμουνισμός, στις τελευταίες ημέρες του, δημιουργήθηκε θέση διαμεσολαβητή στην Πολωνία. Η θέση αυτή αποκτά μεγαλύτερη εξουσία στην πατρίδα μου σε κάθε κοινοβουλευτική περίοδο. Ήταν επίσης χαρά για εμένα που άκουσα ότι η κ. Reding, η εκπρόσωπος της Επιτροπής, είχε κάποτε τη θέση που είναι τιμή μου να έχω σήμερα. 
<SPEAKER ID="16" LANGUAGE="IT" NAME="Battilocchio (NI )." AFFILIATION="">
<P>
Επιπλέον, ως μέλος της Επιτροπής Αναφορών, μετά τους πρώτους αυτούς μήνες εργασίας πρέπει να επισημάνω ότι συνεχίζει να υπάρχει σημαντικός βαθμός παραπληροφόρησης και σύγχυσης σχετικά με τις ακριβείς αρμοδιότητες του Ευρωπαίου Διαμεσολαβητή, όπως αποδεικνύουν τα στοιχεία της εξαιρετικής έκθεσης του κ. De Rossa που συζητάμε σήμερα. Αν και το 2003 η δραστηριότητα αναπτύχθηκε κανονικά και σύμφωνα με τις διαδικασίες, είναι απαραίτητο να υπάρξει μια σημαντική αλλαγή στην αντίληψη που έχουν οι ευρωπαίοι πολίτες για τον Διαμεσολαβητή, φέρνοντας την υπηρεσία του, η οποία ήταν έως τώρα υπερβολικά απόμακρη, πιο κοντά στην καθημερινή ζωή.
<SPEAKER ID="17" LANGUAGE="EN" NAME="Atkins (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, θέλω να εκφράσω τις ευχαριστίες μου και κυρίως τις ευχαριστίες του Κοινοβουλίου προς τον Roy Perry, τον προκάτοχό μου, ο οποίος έκανε τόσα πολλά για την αναβάθμιση της Επιτροπής Αναφορών, σημαντικό στοιχείο της οποίας είναι ο ρόλος του Ευρωπαίου Διαμεσολαβητή.
<P>
Θα ήθελα επίσης να συγχαρώ τον κ. De Rossa για την πειστική του έκθεση και να ευχαριστήσω και εγώ, όπως έκανε εκείνος, τον κ. Söderman για τις υπηρεσίες που προσέφερε ως Ευρωπαίος Διαμεσολαβητής και τον κ. Διαμαντούρο για τη μέχρι τώρα θητεία του.
<P>
Τρίτον, η Ομάδα μου υποστηρίζει πλήρως την αύξηση και τη βελτίωση των εξουσιών του Ευρωπαίου Διαμεσολαβητή για τη διενέργεια ερευνών. Τέταρτον, ακούσαμε ότι το 75% των καταγγελιών κρίνονται ως απαράδεκτες. Πρέπει να αναλάβουμε μια συνεχή εκπαιδευτική εκστρατεία σε όλη την Ευρωπαϊκή Ένωση, προκειμένου να βελτιωθεί η γνώση των πολιτών μας σχετικά με τον Ευρωπαίο Διαμεσολαβητή αλλά και τη διαδικασία αναφορών. Πέμπτον, καλώ τέλος την Επιτροπή και το Συμβούλιο να επιμένουν –στην πραγματικότητα να απαιτούν– αυστηρές προθεσμίες στις οποίες θα δίνονται απαντήσεις στον Ευρωπαίο Διαμεσολαβητή, την Επιτροπή Αναφορών και, κυρίως, στους αναφέροντες ή καταγγέλλοντες. Όπως θα έλεγε και ένας σχολικός έλεγχος, σε γενικές γραμμές, μέχρι στιγμής όλα καλά. 
<SPEAKER ID="18" LANGUAGE="EN" NAME="Cashman (PSE )." AFFILIATION="">
<P>
Θα ήθελα τώρα να στραφώ στον Κανονισμό (ΕΚ) αριθ. 1049/2001. Σε αντίθεση με την κριτική που ασκείται, ο κανονισμός για τη δημόσια πρόσβαση στα έγγραφα λειτουργεί πολύ καλά. Καλώ την Επιτροπή να δεχθεί το αίτημά μας για αναθεώρηση αυτού του κανονισμού, ιδιαίτερα σε σχέση με το νέο Σύνταγμα. Αν το Συμβούλιο πρόκειται να συνεδριάζει δημοσία όταν ενεργεί με τη νομοθετική του ιδιότητα, χρειαζόμαστε έναν ορισμό της “νομοθετικής ιδιότητας”.
<P>
Θα ήθελα να αναφέρω τις παρατηρήσεις της κ. Sinnott. Νομίζω ότι έχει αναχωρήσει από την Αίθουσα, αλλά ανέφερε ότι ο Ευρωπαίος Διαμεσολαβητής είναι έκφραση αντιδημοκρατικής διαδικασίας. Μήπως διατείνεται ότι οι σκανδιναβικές χώρες, στις οποίες η ύπαρξη του διαμεσολαβητή προβλέπεται από το σύνταγμα, είναι αντιδημοκρατικές; Αν αυτό εννοεί, τότε θα πρέπει να ζητήσει συγγνώμη.
<P>
Θα ήθελα επίσης να πω σε μια άλλη αξιότιμη βουλευτή, που νομίζω είναι μέλος του Κόμματος Ανεξαρτησίας του Ηνωμένου Βασιλείου (UKIP) –μάλλον κοιμάται!– ότι ο ρόλος του διαμεσολαβητή αναζωογονεί και ενισχύει τη δημοκρατική διαδικασία. Αποτελεί μέρος της διαδικασίας προσφυγής και εκδήλωση του δικαιώματος του φυσικού δικαστή.
<SPEAKER ID="19" LANGUAGE="" NAME="Ματσούκα (PSE )." AFFILIATION="">
<P>
Ωστόσο, ενάντια σ' αυτή τη γενικότερη τάση, διαπιστώνουμε ότι η εμπιστοσύνη των Ευρωπαίων πολιτών στο θεσμό του Ευρωπαίου Διαμεσολαβητή, αυξάνεται κατακόρυφα. Όπως προκύπτει από τα στοιχεία οι προσφυγές των Ευρωπαίων πολιτών –μόνο για το τρέχον έτος– αναμένεται να αυξηθούν κατά 40%. Αν ερμηνεύσουμε αυτά τα στοιχεία, πέρα από την επιβεβαίωση ότι ο θεσμός εκπροσωπήθηκε επάξια, τόσο από τον κ. Söderman όσο και τον συμπατριώτη μου, κ. Διαμαντούρο, διαπιστώνουμε ότι ο Ευρωπαίος πολίτης ανταμείβει ένα θεσμό που του προσφέρει την ικανοποίηση του αυτονόητου. Της πρόσβασης, δηλαδή, στα θεσμικά όργανα της Ένωσης. Αυτό όμως που χρειάζεται για να λειτουργούν καλύτερα και να καταξιώνονται οι θεσμοί, πέρα από τις προσωπικότητες που τις εκπροσωπούν, είναι η ενίσχυσή τους.
<SPEAKER ID="20" LANGUAGE="EN" NAME="McGuinness (PPE-DE )." AFFILIATION="">
<P>
    Κύριε Πρόεδρε, όπου υπάρχουν συστήματα υπάρχουν και αποτυχίες, και παρά τα σχόλια της Kathy Sinnott, στην Ιρλανδία έχουμε μια πολύ αποτελεσματική υπηρεσία διαμεσολαβητή και είμαστε δημοκρατική χώρα, επομένως αυτά τα δύο συμβαδίζουν. Σημείωσα ότι η υπηρεσία σας έλαβε 2 500 καταγγελίες το 2003. Κατά την άποψή μου, ο αριθμός αυτός είναι πολύ χαμηλός. Στην Ιρλανδία, γίνεται περίπου ο ίδιος αριθμός καταγγελιών ετησίως, και είμαστε μάλλον μικρή χώρα σε σχέση με την ΕΕ. Σημείωσα επίσης, ωστόσο, ότι το ίδιο έτος σημειώθηκε αύξηση της τάξης του 40% στον αριθμό των καταγγελιών. Υποθέτω πως αυτό οφείλεται στις προσπάθειες που έχετε κάνει για να εξοικειωθεί περισσότερο ο κόσμος με την υπηρεσία σας. Δεν πιστεύω ότι οφείλεται στο ότι τα θεσμικά όργανα της ΕΕ λειτουργούν καλύτερα από τα θεσμικά όργανα των κρατών μελών. Το πρόβλημα όλων των θεσμικών οργάνων είναι ότι αυτοπροστατεύονται αντί να φροντίζουν τους πολίτες.
<SPEAKER ID="21" LANGUAGE="EN" NAME="Mitchell (PPE-DE )." AFFILIATION="">
<P>
    Κύριε Πρόεδρε, το 2003 ο Ευρωπαίος Διαμεσολαβητής χειρίστηκε 363 έρευνες. Από τις 2 436 καταγγελίες που έλαβε, 250 κινήθηκαν το 2003, ενώ 110 έρευνες δεν είχαν περατωθεί στο τέλος Δεκεμβρίου του 2002. Θα ήθελα να κάνω δύο παρατηρήσεις σχετικά με τους αριθμούς αυτούς. Κατά πρώτον, εκ πρώτης όψεως φαίνεται ότι ο αριθμός των ερευνών είναι πολύ μικρός σε σχέση με τις καταγγελίες που ελήφθησαν και προκαλεί το ερώτημα ακόμα και αν ο πολίτης της ΕΕ γνωρίζει την ύπαρξη του Ευρωπαίου Διαμεσολαβητή, γνωρίζει τι είναι στην πραγματικότητα αυτό που κάνει.
<P>
Ίσως αναστατώσω τη συναίνεση που επικρατεί σήμερα εδώ, και δεν θέλω να προσβάλω κανέναν, αλλά πόσοι από τους νέους βουλευτές του Κοινοβουλίου γνωρίζουν ακόμη και το όνομα του Ευρωπαίου Διαμεσολαβητή; Αμφιβάλλω αν το γνωρίζουν. Θα ήθελα να επισημάνω ότι το 66,9% από αυτές τις έρευνες σχετίζεται με την Ευρωπαϊκή Επιτροπή – η οποία υποτίθεται ότι είναι ο θεματοφύλακας των Συνθηκών. Ωστόσο, για να μην είμαστε αυτάρεσκοι στο Σώμα, 10,7% των ερευνών –το δεύτερο μεγαλύτερο ποσοστό– αναφέρονταν στο Ευρωπαϊκό Κοινοβούλιο.
<P>
Κατά δεύτερον, παρόλο που δεν θα πρέπει να μας χαροποιεί η αύξηση κατά 10% των καταγγελιών προς τον Ευρωπαίο Διαμεσολαβητή, θα πρέπει να αναγνωρίσουμε και να ερμηνεύσουμε αυτά τα ποσοστά στο πλαίσιο των προσπαθειών της υπηρεσίας να γίνει περισσότερο γνωστή. Ωστόσο, μήπως η αύξηση κατά 54% που ανακοίνωσε σήμερα ο Ευρωπαίος Διαμεσολαβητής συνδέεται με το γεγονός ότι πολλοί βουλευτές του Ευρωπαϊκού Κοινοβουλίου βρίσκονταν σε προεκλογική εκστρατεία και συγκέντρωναν τα φώτα της δημοσιότητας; Σημειώνω αυτό που ειπώθηκε σχετικά με την EPSO (Υπηρεσία Επιλογής του Προσωπικού των Ευρωπαϊκών Κοινοτήτων) και απευθύνω έκκληση για μεγαλύτερη προσπάθεια, προκειμένου να εξαλειφθούν οι δυσκολίες που υπάρχουν εκεί.
<SPEAKER ID="22" LANGUAGE="EN" NAME="Διαμαντούρος," AFFILIATION="Ευρωπαίος Διαμεσολαβητής">
<P>
Θέλω να ευχαριστήσω την κ. Reding για τα σχόλιά της και να τονίσω ότι, ως Πρόεδρος της Επιτροπής Αναφορών πριν από 13 χρόνια, έχει την απαιτούμενη εμπειρία για να εκτιμήσει το είδος του έργου που επιτελείται από την επιτροπή αυτή και από την Υπηρεσία του Ευρωπαίου Διαμεσολαβητή.
<P>
Θέλω να ευχαριστήσω τον κ. Libicki, προεδρεύοντα της Επιτροπής Αναφορών, για τα σχόλιά του, και να τον διαβεβαιώσω ότι προσβλέπω στη στενή συνεργασία μαζί του για την προώθηση των κοινών στόχων του Ευρωπαίου Διαμεσολαβητή σε αυτήν την επιτροπή.
<P>
Επιτρέψτε μου να ολοκληρώσω με τρεις παρατηρήσεις. Εκτός από την αύξηση των καταγγελιών κατά 54% φέτος, είχαμε και μια αύξηση κατά 62% των παραδεκτών καταγγελιών. Αυτό υποδηλώνει ότι όλο και περισσότεροι άνθρωποι έρχονται σε εμάς για τους σωστούς λόγους. Αυτό σημαίνει, με τη σειρά του, ότι ενημερώσαμε με επιτυχία τον κόσμο για το πώς να κινηθεί σωστά και για το τι μπορούμε να κάνουμε για αυτούς.
<P>
Το δεύτερο σημείο αφορά το γεγονός ότι το 70% των καταγγελιών στρέφονταν κατά της Επιτροπής. Αυτό δεν σημαίνει ασφαλώς ότι η Επιτροπή λειτουργεί χειρότερα. Αντανακλά απλώς το γεγονός ότι η Επιτροπή είναι το όργανο με το οποίο συναλλάσσεται η μεγάλη πλειοψηφία των πολιτών. Είναι αναπόφευκτο η πλειοψηφία των καταγγελιών να είναι κατά της Επιτροπής. Ο βαθμός της αποφασιστικότητας και της συνεργασίας που λαμβάνουμε από την Επιτροπή είναι υψηλός. Θα παρακολουθώ την κατάσταση και έχω πλήρη επίγνωση της ανάγκης να λειτουργώ ως μηχανισμός ελέγχου όσον αφορά τα θεσμικά όργανα, συμπεριλαμβανομένης της Επιτροπής.
<P>
Τέλος, θέλω και πάλι να καταθέσω τις ευχαριστίες μου προς τον κ. De Rossa για την έκθεσή του, προς την Επιτροπή Αναφορών και προς το Σώμα για την υποστήριξή του. Παραμένω αφοσιωμένος στην υπηρεσία των πολιτών με τη συνεργασία και την υποστήριξή σας.
<SPEAKER ID="23" LANGUAGE="" NAME="Πρόεδρος." AFFILIATION="">
<SPEAKER ID="24" LANGUAGE="" NAME="" AFFILIATION="Προέδρου">
<SPEAKER ID="25" LANGUAGE="" NAME="Πρόεδρος." AFFILIATION="">
<P>
   Θα ήθελα να καλωσορίσω την Αντιπροσωπεία της Ομοσπονδιακής Συνέλευσης της Ελβετίας, της οποίας ηγείται ο κ. David Eugen.
<P>
Επίσης, θα ήθελα να καλωσορίσω την αντιπροσωπεία του Κοινοβουλίου του Αζερμπαϊτζάν, με επικεφαλής τον κ. Siruz Tebrizli, Πρόεδρο της Επιτροπής των Ανθρωπίνων Δικαιωμάτων αυτού του Κοινοβουλίου και επικεφαλής της αντιπροσωπείας Αζέρων στη διακοινοβουλευτική επιτροπή συνεργασίας ΕΕ-Αζερμπαϊτζάν.
<SPEAKER ID="26" LANGUAGE="" NAME="" AFFILIATION="(Το Σώμα εγκρίνει το ψήφισμα)">
<P>
(1) 
<SPEAKER ID="27" LANGUAGE="EN" NAME="Barroso," AFFILIATION="Επιτροπή">
<P>
Σημειώνω το ψήφισμα το οποίο μόλις τέθηκε σε ψηφοφορία. Αναμένω να το εξετάσω προσεκτικά. Ωστόσο, η πρώτη μου εντύπωση είναι ότι μπορεί να αποτελέσει μια καλή βάση για να καταλήξουμε σε συμφωνία σχετικά με το πώς θα συνεργαστούμε τα επόμενα πέντε χρόνια. Οι ρυθμίσεις αυτές θα πρέπει να διαμορφωθούν μέσω έγκαιρης επικαιροποίησης της συμφωνίας πλαίσιο που εγκρίθηκε το 1999, προκειμένου να αποτελέσει οδηγό για τη συνεργασία μεταξύ των θεσμικών μας οργάνων. Θα ζητούσα μόνο η προσέγγιση που θα συμφωνήσουμε να λαμβάνει υπόψη τους ρόλους και τις υποχρεώσεις μας, καθώς και τη Συνθήκη της Ευρωπαϊκής Ένωσης.
<P>
Προτού αναφερθώ στα συγκεκριμένα σημεία που θέτει το σημείο 5 του ψηφίσματός σας, επιτρέψτε μου να επαναβεβαιώσω ότι θα τιμήσω τη δέσμευσή μου όσον αφορά τη δημιουργία μιας Ομάδας Επιτρόπων για τα Θεμελιώδη Δικαιώματα και νέων προτάσεων σε αυτόν τον σημαντικό τομέα.
<P>
Όσον αφορά τα συγκεκριμένα θέματα του σημείου 5, επιτρέψτε μου να δώσω μια πρώτη απάντηση.
<P>
Σχετικά με τα σημεία 5 (α), (β) και (γ), όπως ανέφερα χθες, επιζήτησα και έλαβα τη δέσμευση της ομάδας μου ότι οι Επίτροποι θα παραιτηθούν αν τους το ζητήσω. Θα εξετάσω πολύ σοβαρά κάθε κριτική που θα εκφράσει το Κοινοβούλιο σχετικά με τις επιδόσεις των Επιτρόπων. Είμαι έτοιμος να εξηγήσω στο Κοινοβούλιο τα συμπεράσματα στα οποία καταλήγω. Κατά τον τρόπο αυτόν, επιβεβαιώνουμε την αρχή της ατομικής ευθύνης του κάθε Επιτρόπου, χωρίς να θέτουμε υπό αμφισβήτηση την αρχή της συλλογικότητας της οποίας θεματοφύλακας είναι, σύμφωνα με τη Συνθήκη, ο Πρόεδρος της Επιτροπής.
<P>
Όσον αφορά τα σημεία 2 και 5 (δ), το ψήφισμά σας υποδηλώνει ότι δεν έχουμε λάβει ακόμη τα απαραίτητα μέτρα για την αποφυγή πιθανής σύγκρουσης συμφερόντων. Χθες εξήγησα τις λεπτομερείς ρυθμίσεις για την αντιμετώπιση πιθανών προβλημάτων σύγκρουσης συμφερόντων τα οποία μπορεί να προκύψουν σε ένα χαρτοφυλάκιο. Επιτρέψτε μας τώρα να τις εφαρμόσουμε. Θα έχουμε την ευκαιρία να εκτιμήσουμε την αποτελεσματικότητά τους σε επόμενο στάδιο. Θα κάνω όποιες περαιτέρω αλλαγές αποδειχθούν απαραίτητες υπό το πρίσμα της εμπειρίας.
<P>
Όσον αφορά το σημείο 5 (ε), όπως ανέφερα τον Ιούλιο, συμμερίζομαι την άποψη του Κοινοβουλίου σχετικά με την ανάγκη ενίσχυσης του πολυετούς προγραμματισμού και στρατηγικού σχεδιασμού, μαζί με το Συμβούλιο. Θα σας παρουσιάσω, συνεπώς, τον Ιανουάριο σχέδια προτάσεων για τους πενταετείς στρατηγικούς στόχους της Ένωσης, οι οποίοι θα πρέπει να εγκριθούν από κοινού από όλα τα θεσμικά όργανα. Θα ακούσω τη συζήτησή σας επί του θέματος τον Δεκέμβριο και θα λάβω υπόψη τους βασικούς σας προβληματισμούς, προκαταλαμβάνοντας έτσι αυτόν τον σημαντικό νέο τομέα συνεργασίας, που προβλέπεται και από το Σύνταγμα.
<P>
Έρχομαι στα σημεία 5 (στ) και (ζ). Η σχέση μας πρέπει να οικοδομηθεί στην εμπιστοσύνη και τις τακτικές επαφές. Η ομάδα μου θα δώσει, συνεπώς, προτεραιότητα στην παρουσία ενώπιον του Κοινοβουλίου. Τόσο εγώ όσο και η Αντιπρόεδρος Wallström σκοπεύουμε να διατηρήσουμε τακτική και ενεργό επαφή με τη Διάσκεψη των Προέδρων. Η ανακοίνωση των αποφάσεων και προτάσεων της Επιτροπής στο Κοινοβούλιο αντανακλά τις υφιστάμενες ρυθμίσεις βάσει της συμφωνίας πλαίσιο, την οποία, φυσικά, προτίθεμαι να σεβαστώ.
<P>
Σημείο 5 (η). Η Επιτροπή ήδη εξηγεί πώς θα ακολουθεί τις θέσεις του Κοινοβουλίου στις νομοθετικές προτάσεις. Η εμπειρία δείχνει ότι ο μηχανισμός αυτός είναι χρήσιμος και με χαρά θα τον επεκτείνω σε θέσεις του Κοινοβουλίου για άλλες περιπτώσεις εκτός της νομοθεσίας.
<P>
Σημείο 5 (θ). Πρέπει να διαχωρίσουμε τα θέματα που σχετίζονται με τη ροή των πληροφοριών μεταξύ της Επιτροπής και του Ευρωπαϊκού Κοινοβουλίου από τα θέματα που συνδέονται γενικότερα με την πρόσβαση στα ευρωπαϊκά έγγραφα που καλύπτει η υφιστάμενη νομοθεσία (κανονισμός 1049/01).
<P>
Σε σχέση με τον κανονισμό 1049/01, θα πρέπει να λάβουμε υπόψη την πρακτική εμπειρία όσον αφορά τους κανόνες για την πρόσβαση στα έγγραφα. Ωστόσο, δεν θα πρέπει να ξεχνάμε ότι οι κανόνες αυτοί ισχύουν δύο μόλις χρόνια. Δεν θα πρέπει, συνεπώς, να προγραμματίζουμε άμεση αναθεώρηση, αλλά περισσότερο να συμφωνήσουμε σε ένα χρονοδιάγραμμα για αναθεώρηση κατά τη διάρκεια της θητείας αυτού του Κοινοβουλίου.
<P>
Σημείο 5 (ι). Οι κύριες κατευθυντήριες γραμμές του κώδικα συμπεριφοράς που διέπει τη συμπεριφορά και τη λειτουργία της νέας Επιτροπής έχουν ήδη λάβει την υποστήριξη της ομάδας μου. Είμαι διατεθειμένος να ενημερώνω το Ευρωπαϊκό Κοινοβούλιο για κάθε αλλαγή του κώδικα σχετικά με σύγκρουση συμφερόντων ή δεοντολογική συμπεριφορά και θα λαμβάνω υπόψη τις όποιες απόψεις αυτό εκφράζει για αυτές τις αλλαγές.
<P>
Σημείο 5 (κ). Πιστεύω ότι ο κοινός τρόπος προσέγγισης της διαμόρφωσης συμφωνημένων προτεραιοτήτων και σχεδιασμού της εργασίας μας και οι πιο τακτικές επαφές μεταξύ των θεσμικών μας οργάνων θα συμβάλουν στη βελτίωση της ροής πληροφοριών στους δύο αυτούς τομείς. Ωστόσο, θα πρέπει να εξετάζουμε τις πιθανές βελτιώσεις υπό το πρίσμα της υφιστάμενης εμπειρίας.
<P>
Κύριε Πρόεδρε, αξιότιμοι βουλευτές, γενικά θεωρώ ότι το ψήφισμα αυτό αποτελεί μια καλή βάση. Η Αντιπρόεδρος Wallström και εγώ θα συνεργαστούμε μαζί σας κατά τρόπο εποικοδομητικό, πάνω στα σημεία που μόλις ανέφερα και όποια άλλα ενδεχομένως θεωρήσουν απαραίτητα τα δύο θεσμικά μας όργανα, με στόχο την ενδυνάμωση του ρόλου του Ευρωπαϊκού Κοινοβουλίου και της Επιτροπής στο έργο τους για την Ευρώπη. 
<SPEAKER ID="28" LANGUAGE="FR" NAME="" AFFILIATION="(Χειροκροτήματα)">
<SPEAKER ID="29" LANGUAGE="DE" NAME="Poettering (PPE-DE )," AFFILIATION="εξ ονόματος της Ομάδας">
<P>
Όπως αναφέρατε στην απάντησή σας, θέλουμε να εφαρμόσουμε το περιεχόμενο αυτού του ψηφίσματος με τη μορφή συμφωνίας-πλαισίου μαζί σας ακριβώς όπως είχαμε κάνει με την Επιτροπή Πρόντι. Θα πρέπει να αρχίσουμε σύντομα τις σχετικές κοινές μας εργασίες. Κυρία Wallström, ως μελλοντική Αντιπρόεδρος θα έχετε το καθήκον να συνεχίσετε το έργο της σημαντικής προκατόχου σας κ. de Palacio, με την οποία είχαμε διαπραγματευθεί τα περασμένα χρόνια τη συμφωνία-πλαίσιο.
<SPEAKER ID="30" LANGUAGE="DE" NAME="Schulz (PSE )," AFFILIATION="εξ ονόματος της Ομάδας">
<P>
Τόσο το Κοινοβούλιο όσο και η Επιτροπή ενισχύθηκαν από αυτήν την διαδικασία, και εσείς, κύριε Πρόεδρε, με την Επιτροπή της οποίας ηγείσθε τώρα έχετε ασφαλώς την ευκαιρία για αλλαγές. Επανέρχομαι στην έκφραση “ραντεβού στα τυφλά”. Η διατύπωση που επιλέξατε ήταν πολύ ωραία. Μερικά τέτοια ραντεβού έχουν τη χάρη τους, όμως μερικά από τα δικά σας “ραντεβού στα τυφλά” δεν ήταν και τόσο ευχάριστα. Εάν δεν θέλετε να έχετε και άλλα τέτοια “ραντεβού στα τυφλά”, τότε πείτε ξεκάθαρα στις κυβερνήσεις πως με την Επιτροπή Barroso τελειώνει η διαδικασία σύμφωνα με την οποία πρέπει εσείς, κύριε Barroso, να δέχεστε όποιον σας προτείνουν και ύστερα να πληρώνετε το πολιτικό τίμημα για τις προτάσεις τους.
<P>
Πρόεδρε Barroso, είναι δικαίωμά σας να ασκείτε κριτική στο Κοινοβούλιο. Θυμάμαι ότι πριν από λίγες ημέρες, σε μια συζήτηση εδώ στο Σώμα, ασκήσατε σαφή κριτική, αν και απευθυνόταν μόνο σε μία πτέρυγα του Κοινοβουλίου. Είναι δικαίωμά σας. Όμως, για εμάς αποτελεί υποχρέωση να ελέγχουμε την εκτελεστική εξουσία. Γι’ αυτό επαναλαμβάνω και πάλι: κάθε φορά –κάθε φορά!– που θα υπάρχουν ασυμφωνίες και κάθε φορά που θα θεωρούμε ότι η Επιτροπή σας ή η πολιτική σας παίρνει λάθος δρόμο, θα αντιδρούμε ακριβώς όπως είδατε τις τελευταίες τρεις εβδομάδες.
<SPEAKER ID="31" LANGUAGE="EN" NAME="Watson (ALDE )." AFFILIATION="(Χειροκροτήματα από το κέντρο)">
<P>
    Κύριε Πρόεδρε, σήμερα η πλειοψηφία των Φιλελεύθερων και Δημοκρατών θα υπερψηφίσει την Επιτροπή του κ. Barrosso. Ορισμένοι βουλευτές μας θα την καταψηφίσουν. Υπάρχει πολλή δουλειά και αισθανόμαστε συνολικά, κύριε Barrosso, ότι η Επιτροπή σας είναι τώρα έτοιμη να την κάνει.
<SPEAKER ID="32" LANGUAGE="FR" NAME="Cohn-Bendit (Verts/ALE )," AFFILIATION="εξ ονόματος της Ομάδας">
<P>
   . Κύριε Πρόεδρε, κυρίες και κύριοι, οι καιροί αλλάζουν. Η έννοια “η φαντασία στην εξουσία”, σήμερα έχει αντικατασταθεί από την έννοια “η υποκρισία στην εξουσία”, και είναι πολύ σαφές αυτό το οποίο συμβαίνει. Δείξαμε ότι η πλειοψηφία των βουλευτών αυτού του Σώματος δεν συμφωνούσε με τους προέδρους των μεγαλύτερων πολιτικών ομάδων, συμπεριλαμβανομένου του προέδρου της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, του προέδρου της Ομάδας της Συμμαχίας Φιλελευθέρων και Δημοκρατών για την Ευρώπη, και, σε κάποια στιγμή, ακόμη και του προέδρου της Σοσιαλιστικής Ομάδας στο Ευρωπαϊκό Κοινοβούλιο. Μια πλειοψηφία βουλευτών πίστευε ότι θα έπρεπε να διατυπώσουμε εντονότερα την κριτική μας σχετικά με τις προτάσεις του κ. Barroso από όσο θα ήθελαν οι πρόεδροι των πολιτικών ομάδων. Αυτή είναι η αλήθεια των τελευταίων μηνών.
<P>
Και όμως, ανακαλύψαμε ξαφνικά τώρα ότι όλα αυτά τα οποία λέγαμε σχετικά με την κριτική αυτής της Επιτροπής είχαν περιορισμένη μόνον αξία. Ο κ. Barroso, σε αυτήν την Αίθουσα, τον περασμένο Ιούλιο, εκφώνησε έναν λόγο δυνατό και ισχυρό, στον οποίο μας έλεγε ότι δεν θα υπακούσει στις επιθυμίες του κ. Σιράκ ή του κ. Σρέντερ. Σήμερα, όμως, μας λέγει ότι θα υπακούσει στις επιθυμίες του Χάρι Πότερ, γνωστού ως κ. Balkenende· το λέω αυτό ως φιλοφρόνηση προς τον κ. Balkenende, διότι, παρεμπιπτόντως, είμαι μεγάλος θαυμαστής του Χάρι Πότερ. Αλλά γιατί ο ολλανδός Πρωθυπουργός να εισπράξει θριαμβευτική συγκατάνευση σχετικά με την κ. Kroes, ενώ ο κ. Σρέντερ είδε το αίτημά του σχετικά με τον υπέρ-επίτροπο να απορρίπτεται;
<P>
Η ανεξαρτησία αυτών των μεγάλων δημοκρατών μάς αφήνει κατάπληκτους. Ο ίδιος ο κ. Poettering δήλωνε σε τηλεοπτική συνέντευξη ότι η παρουσία στην Επιτροπή της κ. Kroes, λόγω της εμπλοκής της σε τόσα σκάνδαλα, δεν θα γινόταν ανεκτή. Και, παρόλα αυτά, σήμερα ουδείς ενδιαφέρεται να συζητήσει το πρόβλημα, το οποίο ωστόσο παραμένει πρόβλημα, αφού τώρα έχουμε Επίτροπο αρμόδια για τον ανταγωνισμό η οποία δεν μπορεί να εκπροσωπήσει την ανεξαρτησία αυτής της Επιτροπής, καθώς η ίδια είναι προϊόν της δικής της ιστορίας. Υπό αυτό το πρίσμα, η κατάσταση είναι πράγματι αδιανόητη, και θα ήθελα να πω στους πολλούς συναδέλφους αυτού του Κοινοβουλίου οι οποίοι είναι επικριτικοί για τα πρόσωπα της Επιτροπής που δεν άλλαξαν ότι, ψηφίζοντας “ναι” και δίνοντας στον κ. Barroso λευκή επιταγή στους χειρισμούς του, υπονομεύετε την κριτική σας.
<P>
Γνωρίζουμε πολύ καλά ότι ο κ. Barroso θα συγκεντρώσει την πλειοψηφία, αλλά γιατί θα πρέπει να συγκεντρώσει μια πλειοψηφία η οποία θα του επιτρέπει να μην μας λαμβάνει καθόλου υπόψη όταν θα τίθεται θέμα χάραξης πολιτικής; Σε όλους εσάς οι οποίοι θεωρείτε σήμερα τον εαυτό σας πολιτικό –και απευθύνομαι εδώ σε όλους εκείνους οι οποίοι αναρωτιούνται αν οφείλουν να πουν “ναι”, να απόσχουν ή να πουν “όχι”«θα ήθελα να πω ότι αντιλαμβάνομαι πως οι υπόλοιποι από εσάς είστε οπαδοί, όχι ηγέτες, και όντως η πλειοψηφία της Ομάδας ΕΛΚ-ΕΔ την τελευταία φορά θα είχε ψηφίσει υπέρ της Επιτροπής. Άρα, όταν είναι κανείς οπαδός, παραμένει οπαδός από την αρχή έως το τέλος· συνεπώς, οι παρατηρήσεις μου δεν απευθύνονται σε εσάς, αλλά σε αυτούς οι οποίοι δεν επιθυμούσαν να δώσουν λευκή επιταγή στον κ. Barroso. Σας ζητώ να το σκεφτείτε, να ψηφίσετε όχι ή να απόσχετε, για να δείξουμε ότι είμαστε επικριτικοί και ότι ο κ. Barroso, με τις προτάσεις που έκανε, σημείωσε άλλη μια ανεπαρκή επίδοση.
<SPEAKER ID="33" LANGUAGE="FR" NAME="Wurtz (GUE/NGL )," AFFILIATION="εξ ονόματος της Ομάδας">
<P>
   . Κύριε Πρόεδρε, κύριε Barroso, σε λίγα λεπτά θα γίνει η ορκωμοσία της Επιτροπή σας. Ωστόσο, πιστεύουμε ότι πρόκειται για απατηλή επιτυχία, καθώς υπήρξε προϊόν μίας από αυτές τις συμφωνίες κορυφής οι οποίες προκαλούν τις κρίσεις που υποτίθεται ότι επιλύουν. Η Επιτροπή έχει ουσιαστικά εγκατασταθεί, αλλά άρχισε από τα εύκολα σε σύγκριση με τα προβλήματα που θα κληθεί να αντιμετωπίσει. Πριν από πέντε μήνες, μια καθαρή πλειοψηφία ευρωπαίων πολιτών εκδήλωνε σαφή έλλειψη ενδιαφέροντος απέναντι στους ευρωπαϊκούς θεσμούς, κατηγορώντας μας ότι οικοδομούμε μια Ευρώπη στην οποία ολοένα και περισσότερο αισθάνονται αποξενωμένοι. Από τη στιγμή που λάβατε το χρίσμα, κύριε Barroso, στείλατε κάποιο είδος μηνύματος σε αυτούς τους πολίτες το οποίο να μπορεί να προσδώσει ένα νέο νόημα στην ευρωπαϊκή ολοκλήρωση;
<P>
Μια ψήφος υπέρ του διορισμού σας αποτελεί ψήφο εμπιστοσύνης. Για τους τρεις λόγους που επικαλέστηκα, και χωρίς να εκφέρω κρίσεις για μεμονωμένους Επιτρόπους οι οποίοι απαρτίζουν την Επιτροπή σας, δεν έχουμε εμπιστοσύνη σε αυτήν την Επιτροπή κρινόμενη στο σύνολό της. Εξ ονόματος της αφοσίωσής μας σε ένα όραμα της Ευρώπης το οποίο οι συμπολίτες μας θα μπορούν να αισθάνονται οικείο, θα καταψηφίσουμε την Επιτροπή Barroso.
<SPEAKER ID="34" LANGUAGE="EN" NAME="Farage (IND/DEM )," AFFILIATION="εξ ονόματος της Ομάδας">
<P>
   .  Κύριε Πρόεδρε, ο κ. Barroso είπε: “Πιστεύω ότι η ομάδα μου είναι υψηλών προδιαγραφών”. Λοιπόν, ας κάνουμε έναν έλεγχο ανθρώπων. Γνωρίζω ότι οι έλεγχοι δεν είναι ιδιαίτερα δημοφιλείς στην Ευρωπαϊκή Επιτροπή και ότι οι ελεγκτές –αν κάνουν σωστά τη δουλειά τους– απολύονται, αλλά όπως και να έχει ας ξεκινήσω:
<P>
Από τη Γαλλία έχουμε τον κ. Barrot, ο οποίος θα αναλάβει τις μεταφορές. Το 2000 του επιβλήθηκε ποινή φυλάκισης οκτώ μηνών με αναστολή για την εμπλοκή του σε υπόθεση υπεξαίρεσης και αποκλεισμός από την ανάληψη δημόσιου αξιώματος για δύο χρόνια.
<P>
Από την Ουγγαρία έχουμε τον κ. Kovács, ο οποίος θα αναλάβει τα φορολογικά. Για πολλά χρόνια ήταν μέλος του κομμουνιστικού κόμματος, φίλος του κ. Kádár, του δικτάτορα της Ουγγαρίας, και εκφραζόταν ανοιχτά κατά των αξιών που θεωρούμε σημαντικές στη Δύση.
<P>
Από την Εσθονία έχουμε τον κ. Kallas, ο οποίος για 20 χρόνια ήταν μέλος του Σοβιετικού Κόμματος, έως ότου η νεοαποκτηθείσα όρεξή του για καπιταλισμό του δημιούργησε προβλήματα. Ωστόσο, για να είμαστε δίκαιοι, απαλλάχθηκε από την κατηγορία της κατάχρησης και της απάτης, αλλά καταδικάστηκε για την παροχή ψευδών πληροφοριών. Θα είναι υπεύθυνος για την πολιτική κατά της απάτης! Ούτε που να το φανταζόμαστε!
<P>
Από το Ηνωμένο Βασίλειο έχουμε τον κ. Mandelson, ο οποίος θα αναλάβει το χαρτοφυλάκιο του εμπορίου. Βέβαια, απομακρύνθηκε δύο φορές από τη βρετανική κυβέρνηση, αλλά για να είμαστε δίκαιοι, είναι από τους πιο ικανούς!
<P>
Από τις Κάτω Χώρες έχουμε την κ. Kroes, η οποία θα αναλάβει τον ανταγωνισμό. Κατηγορήθηκε ότι είπε ψέματα στο Ευρωπαϊκό Κοινοβούλιο. Μπορεί να πρόκειται για απλούς ισχυρισμούς, αλλά έγιναν από τον κ. van Buitenen και θα πρέπει να τους ακούσουμε.
<P>
Αναρωτηθείτε το εξής: θα αγοράζατε μεταχειρισμένο αυτοκίνητο από αυτήν την Επιτροπή; Η απάντηση πρέπει απλώς να είναι “Όχι”! Ακόμη και αν ήταν ικανοί, ακόμη και αν επρόκειτο για μια Επιτροπή υψηλών προδιαγραφών –λυπάμαι, κύριε Barroso, αλλά δεν πιστεύω ότι είναι– και πάλι θα ψηφίζαμε “Όχι”, με βάση την πολιτική αρχή ότι η Επιτροπή είναι ο θεματοφύλακας των Συνθηκών· η Επιτροπή είναι η κινητήριος δύναμη της ολοκλήρωσης· η Επιτροπή προτείνει τη νομοθεσία που βλάπτει τόσο πολύ τις επιχειρήσεις μας σε όλη την Ευρώπη· η Επιτροπή είναι η ενσάρκωση των χειρότερων εκφάνσεων αυτής της Ευρωπαϊκής Ένωσης· η Επιτροπή είναι η κυβέρνηση της Ευρώπης και δεν είναι απευθείας υπόλογη σε κανέναν.
<P>
Παρακαλώ, όταν ψηφίσετε, λάβετε υπόψη ότι 20 από αυτούς τους Επιτρόπους είπαν ήδη ότι σκοπεύουν να επιχειρήσουν να εφαρμόσουν το Σύνταγμα προτού καν αυτό επικυρωθεί από τις κυβερνήσεις των κρατών μελών. Ενώπιον τέτοιας πρωτοφανούς αλαζονείας, κανείς στην Ομάδα Ανεξαρτησία/Δημοκρατία δεν θα υπερψηφίσει αυτήν την Επιτροπή.
<SPEAKER ID="35" LANGUAGE="EN" NAME="Crowley (UEN )," AFFILIATION="εξ ονόματος της Ομάδας">
<P>
   .  Κύριε Πρόεδρε, θα ήθελα και εγώ να χαιρετίσω τις δεσμεύσεις του κ. Barroso όσον αφορά το ψήφισμα το οποίο μόλις τέθηκε σε ψηφοφορία. Δεν θα αναφερθώ σε θέματα που ήδη κάλυψαν προηγούμενοι ομιλητές, αλλά θα ήθελα μόνο να υπογραμμίσω ότι το συνολικό περιεχόμενο αυτών που θα θέλαμε να δούμε να συμβαίνουν στο Κοινοβούλιο σε σχέση με τη νέα Επιτροπή παρουσιάζεται σαφώς και εξαγγέλλεται στο ψήφισμα αυτό, το οποίο λαμβάνει επίσης υπόψη τη συμφωνία-πλαίσιο όπως έχει αναθεωρηθεί.
<SPEAKER ID="36" LANGUAGE="" NAME="Πρόεδρος." AFFILIATION="">
<P>
   Κύριε Toubon, κατά τη διάρκεια των ψηφοφοριών δεν υπάρχουν θέματα επί της διαδικασίας και δεν πρόκειται να σας δώσω τον λόγο. Τα θέματα επί της διαδικασίας θα εξεταστούν στο τέλος των ψηφοφοριών. Σας παρακαλώ να μην διακόπτετε τη συνεδρίαση. 
<SPEAKER ID="37" LANGUAGE="EN" NAME="Crowley (UEN )," AFFILIATION="εξ ονόματος της Ομάδας">
<SPEAKER ID="38" LANGUAGE="" NAME="Πρόεδρος." AFFILIATION="">
<P>
   Κύριε Toubon, σας παρακαλώ καθίστε ή αποχωρήστε. 
<SPEAKER ID="39" LANGUAGE="EN" NAME="Crowley (UEN )," AFFILIATION="εξ ονόματος της Ομάδας">
<P>
Κύριε Barroso, εσείς και η ομάδα σας επιδείξατε τη θέληση να ακούσετε τους προβληματισμούς του Κοινοβουλίου. Ελπίζω και πιστεύω ότι αυτό θα συνεχιστεί. Κατά τον ίδιο τρόπο, είναι σημαντικές οι ευθύνες και τα καθήκοντά σας σύμφωνα με τις Συνθήκες. Σε ορισμένες περιπτώσεις, θα πρέπει να εμμένετε στη θέση σας και να μην υποχωρείτε σε κάθε απαίτηση των κυβερνήσεων ή του Κοινοβουλίου. Μόνον όταν έχουμε τέτοιου είδους διοργανικές τριβές επιτυγχάνουμε πραγματικά τα καλύτερα αποτελέσματα.
<SPEAKER ID="40" LANGUAGE="FR" NAME="Le Pen, Jean-Marie (NI )." AFFILIATION="(Χειροκροτήματα)">
<P>
    Κύριε Πρόεδρε, κυρίες και κύριοι, το τσίρκο Buttiglione έκλεισε τις πόρτες του, και στο Στρασβούργο θα επικρατεί εφεξής η φιλοευρωπαϊκή τάξη. Ο κ. Buttiglione, άνθρωπος ελεύθερος και πιστός ρωμαιοκαθολικός, αντικαταστάθηκε από τον κ. Frattini, υπόδειγμα μασόνου. Η κ Udre, Λετονή, κατηγορούμενη ως ευρωσκεπτικίστρια από συμπατριώτη της, αντικαταστάθηκε επίσης. Αντίθετα, δεν αντικαταστάθηκε ούτε ο κ. Kovács, ο πρώην σταλινικός που κρίθηκε από την Επιτροπή Βιομηχανίας, Έρευνας και Ενέργειας εντελώς ακατάλληλος, ούτε οι κυρίες Fischer Boel και Kroes, οι οποίες υπήρξαν στόχος κριτικής λόγω δυνητικών συγκρούσεων συμφερόντων.
<P>
Κατά τη δική μου γνώμη, από την υπόθεση Buttiglione μπορεί να εξαχθεί ένα δίδαγμα και η διαπίστωση ότι αυτή η υπόθεση έχει προκαλέσει τρία θύματα. Το δίδαγμα είναι ότι για να είναι κανείς Ευρωπαίος Επίτροπος, θα πρέπει να είναι ευρω-συμβατός, δηλαδή να πληροί ορισμένα κριτήρια πολιτικής, διανοητικής, ακόμη και θρησκευτικής ορθότητας, και παράλληλα να είναι ένθερμος οπαδός της ανεκτικότητας, της αρχής των μη διακρίσεων, και, κυρίως, των ανθρωπίνων δικαιωμάτων, της σύγχρονης βίβλου των κομφορμιστών. Κάθε είδους παρέκκλιση θα τιμωρείται εφεξής αυστηρά.
<P>
Ας έρθουμε τώρα στα θύματα, εκ των οποίων το πρώτο θύμα είναι το μελλοντικό Ευρωπαϊκό Σύνταγμα. Το Ευρωπαϊκό Κοινοβούλιο έχει αγνοήσει τόσο το άρθρο ΙΙ-70 περί ελευθερίας της σκέψης, συνείδησης και θρησκείας όσο και το άρθρο ΙΙ-71 περί ελευθερίας της έκφρασης και γνώμης, και κατά κάποιο τρόπο ο κ. Buttiglione είναι ο πρώτος λαϊκός μάρτυρας του Χάρτη των Θεμελιωδών Δικαιωμάτων. Το δεύτερο θύμα είναι η Ιταλία, η οποία υποχώρησε μπροστά στο Ευρωπαϊκό Κοινοβούλιο, όταν το τελευταίο ανάγκασε τον κ. Μπερλουσκόνι να αντικαταστήσει τον Επίτροπο τον οποίο είχε ορίσει και του οποίου η ικανότητα και η εντιμότητα δεν είχαν αμφισβητηθεί από κανέναν πριν από την ακρόασή του. Το τρίτο και τελευταίο θύμα είναι η Ευρωπαϊκή Επιτροπή και ο Πρόεδρός της, ο κ. Barroso, καθώς αμφότεροι εξέρχονται αποδυναμωμένοι από αυτήν την αναμέτρηση με το Κοινοβούλιο. Όχι, κύριε Barroso, δεν υπήρξατε ούτε όμηρος ούτε θύμα της άκρας δεξιάς, όπως καταχρηστικά ισχυρίζεστε· υπήρξατε θύμα των δικών σας σφαλμάτων κρίσης. Καταλάβατε, αλλά λίγο αργά, ότι βρισκόμαστε σε τροχιά σύγκρουσης και ότι αυτό το Κοινοβούλιο επεδίωκε να σας υποχρεώσει να παραδοθείτε για να επιβεβαιώσει την εξουσία του απέναντι στο Συμβούλιο και την Επιτροπή.
<P>
Όσον αφορά εμάς, τους ευρωπαίους Δεξιούς, υπερήφανοι για τις πεποιθήσεις μας και στηριζόμενοι στην υποστήριξη του λαού, θα υπερασπιστούμε τους συμπατριώτες μας τόσο έναντι του ευρωπαϊκού υπέρ-κράτους όσο και έναντι της ένταξης της Τουρκίας, ψηφίζοντας κατά της εκλογής της Επιτροπής σας. Ολοκληρώνοντας, θα ήθελα να θίξω ένα τελευταίο θέμα. Κύριε Πρόεδρε, εσείς ο ίδιος παραδεχθήκατε ότι αναμιχθήκατε στις γαλλικές υποθέσεις προσφέροντας την υποστήριξη της πορτογαλικής κυβέρνησης στον κ. Σιράκ στις προεδρικές εκλογές του 2002. Ο κ. Σιράκ, ο οποίος, όπως καθένας γνωρίζει, δεν είναι εξοικειωμένος ούτε με τη γεωγραφία ούτε με την ιστορία της Ευρώπης, δήλωσε πρόσφατα ότι είμαστε όλοι τέκνα του Βυζαντίου. Είναι δύσκολο να σκεφτεί κανείς πιο δυσοίωνο οιωνό, αφού τα τέκνα του Βυζαντίου, απασχολημένα να συζητούν με τους γονείς και τους συμβούλους τους σχετικά με το φύλο των αγγέλων, ηττήθηκαν από τα ισλαμικά στρατεύματα του Σουλτάνου Μωάμεθ Βα στις 29 Μαΐου 1453, μετά από ενάμιση μήνα πολιορκίας. Αυτός, σε μια χειρονομία συμβολική και βάρβαρη, αφού βούτηξε το χέρι του στο αίμα των νεκρών χριστιανών, το ακούμπησε στον τοίχο του ναού της Αγίας Σοφίας της Κωνσταντινούπολης, ο οποίος έτσι έγινε και παραμένει από τότε το μεγάλο τζαμί της Πόλης.
<SPEAKER ID="41" LANGUAGE="DE" NAME="Poettering (PPE-DE )." AFFILIATION="(Ζωηρά και παρατεταμένα χειροκροτήματα)">
<P>
    Κύριε Πρόεδρε, θέλω να κάνω μια δήλωση που είναι και προσωπική και εξ ονόματος της Ομάδας μας. Όσα ισχυρίστηκε ο κ. Farage είναι ανάξια του Ευρωπαϊκού Κοινοβουλίου.
<P>
Ποτέ και σε καμία χρονική στιγμή δεν διέπραξε αξιόποινη πράξη ο κ. Barrot. Ποτέ και σε καμία χρονική στιγμή! Ο Jacques Barrot ανήκει βέβαια σε ένα άλλο θεσμικό όργανο, επειδή όμως τον γνωρίζω εδώ και πολλά χρόνια, επιτρέψτε μου να δηλώσω εξ ονόματος της Ομάδας μας ότι ο κ. Barrot είναι μια εξαίρετη προσωπικότητα, είναι έντιμος, είναι αξιόπιστος και χαίρει της πλήρους εμπιστοσύνης μας.
<P>
Κύριε Πρόεδρε, σας παρακαλώ, να εξεταστεί εάν οι υβριστικές δηλώσεις του κ. Farage μπορούν να οδηγήσουν σε ποινική δίωξη. Αποκηρύσσω αποφασιστικά τις δηλώσεις αυτές και εκφράζω την ομόφωνη εμπιστοσύνη μας στον κ. Barrot.
<SPEAKER ID="42" LANGUAGE="DE" NAME="Schulz (PSE )." AFFILIATION="(Ζωηρά και παρατεταμένα χειροκροτήματα)">
<P>
    Κύριε Πρόεδρε, κυρίες και κύριοι, όσα είπε προ ολίγου ο κ. Poettering ισχύουν εξίσου για την Ομάδα μου. Ασκήσαμε έντονη κριτική σε ορισμένες υποψήφιες και υποψηφίους. Όμως, η επιθετική κριτική που ασκεί κανείς στο πλαίσιο μιας πολιτικής αντιπαράθεσης δεν επιτρέπεται ποτέ να οδηγεί σε εκ των προτέρων καταδίκες που πλήττουν την προσωπική ακεραιότητα ανθρώπων. Γι’ αυτό, λέω ξεκάθαρα: όποια κριτική και αν ασκήσαμε επί της ουσίας, δεν πρέπει να υπάρχει καμία αμφιβολία για την ανθρώπινη και προσωπική ακεραιότητα των υποψηφίων.
<P>
Απευθυνόμενος στον κ. Barrot, λέω: ανήκετε σε διαφορετική πολιτική οικογένεια από εμάς, όμως ειδικά η προσωπική σας ακεραιότητα είναι πέραν πάσης αμφιβολίας. Υποστηρίζω απόλυτα όσα είπε ο συνάδελφος, και όσα ισχύουν για τον άγγλο βουλευτή ισχύουν εξίσου για τον κ. Le Pen.
<SPEAKER ID="43" LANGUAGE="FR" NAME="Cohn-Bendit (Verts/ALE )." AFFILIATION="(Ανάμικτες αντιδράσεις)">
<P>
    Κύριε Πρόεδρε, αγαπητοί συνάδελφοι, θα γνωρίζετε ότι υπήρξαμε έντονα επικριτικοί έναντι ορισμένων Επιτρόπων, αλλά θα ήθελα να πω απευθυνόμενος προσωπικά στον κ. Barroso ότι και η δική μας πολιτική ομάδα θεωρεί πως ο τρόπος με τον οποίο έγινε η εναντίον του επίθεση υπήρξε απαράδεκτος. Τα προβλήματα που σχετίζονται με τη χρηματοδότηση των πολιτικών κομμάτων στη Γαλλία επηρέασαν όλα τα κόμματα·
<SPEAKER ID="44" LANGUAGE="EN" NAME="Watson (ALDE )." AFFILIATION="(Χειροκροτήματα)">
<P>
    Κύριε Πρόεδρε, δεν θέλω να σχολιάσω τις κατηγορίες που εξαπέλυσε ο κ. Farage. Φέρει τη νομική ευθύνη των ισχυρισμών του.
<P>
Πρέπει να πω ότι έχω εκπλαγεί και απογοητευτεί από τη συμπεριφορά της Ομάδας του στο Σώμα τις τελευταίες εβδομάδες. Την περασμένη φορά, ένα από τα μέλη της, ο κ. Kilroy-Silk, μούγκριζε σαν ταύρος από το μικρόφωνο.
<SPEAKER ID="45" LANGUAGE="FR" NAME="Wurtz (GUE/NGL )." AFFILIATION="(Χειροκροτήματα)">
<P>
    Κύριε Πρόεδρε, πιστεύω ότι δεν θα ήταν άσκοπη απώλεια χρόνου να δοθεί ο λόγος στους προέδρους των πολιτικών ομάδων προκειμένου να εκθέσουν τη γνώμη τους σχετικά με αυτό το επεισόδιο. Η ιδέα της πολιτικής την οποία οφείλουμε να υπερασπιζόμαστε είναι μια αντίληψη της πολιτικής η οποία διέπεται από κανόνες δεοντολογίας. Αν και προσωπικά δέχομαι ότι στην πολιτική συζήτηση όλα επιτρέπονται, δεν πιστεύω ωστόσο ότι η συκοφαντία είναι αποδεκτή. Κατά συνέπεια, οφείλω να πω ότι ο κ. Barroso μπορεί μεν να είναι πολιτικός αντίπαλος, αλλά σέβομαι τον άνδρα και επιθυμώ να πω, εξ ονόματος της πολιτικής ομάδας μου, ότι διαχωρίζουμε πλήρως τη θέση μας από τη συκοφαντική δυσφήμιση της οποίας υπήρξε αντικείμενο.
<SPEAKER ID="46" LANGUAGE="" NAME="Πρόεδρος." AFFILIATION="">
<P>
   Κύριε Farage, θα μιλήσετε όταν θα σας δώσω τον λόγο. Σας παρακαλώ να χρησιμοποιήσετε την παρέμβασή σας για να σκεφτείτε αυτό που είπατε. Έχετε το δικαίωμα να ζητήσετε να μην καταγραφούν τα λόγια σας στα πρακτικά. Αν καταγραφούν, θα πρέπει να είστε προετοιμασμένος να υποστείτε τις νομικές συνέπειες που ενδέχεται να έχει αυτό. 
<SPEAKER ID="47" LANGUAGE="EN" NAME="Farage (IND/DEM )." AFFILIATION="(Χειροκροτήματα από την Ομάδα Ανεξαρτησία/Δημοκρατία)">
<P>
    Κύριε Πρόεδρε, δεν είμαι βέβαιος αν πρέπει να θεωρήσω τα σχόλιά σας ως ουδέτερη παρέμβαση ή συγκαλυμμένη απειλή. Υποψιάζομαι ότι ισχύει το δεύτερο. Θα ήθελα να καταστήσω απολύτως σαφές ότι δεν προέβην σε αυτές τις παρατηρήσεις χωρίς να έχω κάνει σημαντική έρευνα. Ο κ. Cohn-Bendit υπονόησε ότι ήξερε πολύ περισσότερα για την υπόθεση, προσπαθώντας να πει ότι αυτές οι δυσκολίες και τα προβλήματα επηρέασαν πολλά κόμματα στη Γαλλία.
<P>
Έκανα τις παρατηρήσεις μου για τον κ. Barrot αφού ερεύνησα την υπόθεση πολύ προσεκτικά. Πίστευα ότι μέρος της λειτουργίας των κοινοβουλίων –παρόλο που δεν είμαι ιδιαίτερα οπαδός αυτού του κοινοβουλίου– είναι ότι οι βουλευτές τους μπορούν να μιλούν ελεύθερα, να κάνουν δηλώσεις και να θέτουν ερωτήσεις. Πίστευα πως αυτό σημαίνει κοινοβούλιο, επομένως τα σχόλια του κ. Poettering μου προκαλούν μεγάλη έκπληξη.
<SPEAKER ID="48" LANGUAGE="" NAME="" AFFILIATION="(Το Σώμα εγκρίνει την απόφαση)">
<SPEAKER ID="49" LANGUAGE="" NAME="Πρόεδρος." AFFILIATION="(Χειροκροτήματα)">
<P>
   Κύριε Barroso, κυρίες και κύριοι Επίτροποι, το Ευρωπαϊκό Κοινοβούλιο μόλις εξέφρασε την εμπιστοσύνη του στα πρόσωπά σας και σας συγχαίρω για αυτό. Ολοκληρώνεται έτσι ένα σημαντικό επεισόδιο στην ιστορία της ευρωπαϊκής κοινοβουλευτικής δημοκρατίας. Η Ευρώπη χρειάζεται μια ισχυρή Επιτροπή και ένα αξιόπιστο Κοινοβούλιο, και αυτό ισχύει σήμερα περισσότερο από ό,τι χθες. Όποιες και αν είναι οι διαφορές απόψεών μας, πιστεύω ότι μπορούμε να αντλήσουμε ικανοποίηση από το γεγονός ότι η συζήτησή μας έφτασε στους πολίτες της Ευρώπης.
<P>
Θα ήθελα να σας πω, κύριε Barroso, ότι αυτό το Κοινοβούλιο, όπως και εσείς, επιθυμεί μια νέα συνεργασία μεταξύ των δύο θεσμικών οργάνων μας που θα βασίζεται στον αμοιβαίο σεβασμό και στην αμοιβαία εμπιστοσύνη, ούτως ώστε να μπορέσει να γίνει η Ευρωπαϊκή Ένωση ακόμη πιο δημοκρατική, πιο νόμιμη και πιο αποτελεσματική.
<SPEAKER ID="50" LANGUAGE="" NAME="Barroso," AFFILIATION="Πρόεδρος της Επιτροπής.">
<SPEAKER ID="51" LANGUAGE="EN" NAME="Nicolaï," AFFILIATION="Συμβούλιο">
<SPEAKER ID="52" LANGUAGE="" NAME="" AFFILIATION="Αντιπροέδρου">
<SPEAKER ID="53" LANGUAGE="" NAME="" AFFILIATION="">
<SPEAKER ID="54" LANGUAGE="" NAME="Belder και Blokland (IND/DEM )," AFFILIATION="γραπτώς">
<P>
    Ως Ολλανδοί, μέλη της Ομάδας Ανεξαρτησία/Δημοκρατία, βρεθήκαμε ενώπιον ενός διλήμματος στην ψηφοφορία αυτή. Κατά τη σύνοδο της Ολομέλειας τον Οκτώβριο στο Στρασβούργο, οι Ομάδες της Αριστεράς και των Φιλελευθέρων αντέδρασαν με μεγάλη εχθρότητα στις βιβλικές απόψεις του κ. Buttiglione για τον γάμο και τη σεξουαλικότητα – απόψεις με τις οποίες μπορούμε να ταυτιστούμε.
<P>
Είμαστε επικριτικοί απέναντι στη θέση που υιοθέτησε το Ευρωπαϊκό Κοινοβούλιο. Υπάρχει εδώ ένα πνεύμα απόρριψης όλων των άλλων θέσεων αρχής. Δυσκολευόμαστε, συνεπώς, να συναινέσουμε σε μια Επιτροπή χωρίς τον κ. Buttiglione.
<P>
Πολλά συνέβησαν για να είναι επαρκής μια εκτίμηση των ικανοτήτων της προτεινόμενης Επιτροπής. Εξάλλου, δεν μπορούμε να αντιμετωπίσουμε την ψηφοφορία αυτή αφήνοντας κατά μέρος την αδικία που έγινε στον κ. Buttiglione, ιδιαίτερα καθώς εκείνος ήταν πιστός στη Συνθήκη.
<SPEAKER ID="55" LANGUAGE="" NAME="Bielan, Fotyga, Janowski, Kamiński, Libicki, Roszkowski και Szymański (UEN )," AFFILIATION="γραπτώς.">
<P>
    Πιστεύω ότι ο τρόπος με τον οποίο το Σώμα επέβαλε αλλαγές στην Ευρωπαϊκή Επιτροπή υπό την ηγεσία του κ. Barroso αποτελεί παραβίαση των εξουσιών του Κοινοβουλίου και της αρχής της ελευθερίας συνείδησης.
<P>
Η αρνητική άποψη που διαμόρφωσε η επιτροπή του Κοινοβουλίου για τον κ. Buttiglione, τον υποψήφιο Επίτροπο για θέματα δικαιοσύνης, ελευθερίας και ασφάλειας, βασίστηκε σε ιδεολογικές απόψεις, και όχι σε μια εκτίμηση των προσόντων του κ. Buttiglione. Ουσιαστικά, υπέστη διακριτική μεταχείριση από την Αριστερά, διότι αναγνώρισε τα χριστιανικά πιστεύω του.
<SPEAKER ID="56" LANGUAGE="EN" NAME="Bradbourn (PPE-DE )," AFFILIATION="γραπτώς">
<P>
   . Εγώ και οι συνάδελφοι βρετανοί Συντηρητικοί απείχαμε από την ψηφοφορία για την Επιτροπή Barroso, διότι, παρόλο που υποστηρίζουμε σε γενικές γραμμές τον ορισθέντα Πρόεδρο, έχουμε σημαντικό πρόβλημα με την Επιτροπή ως σύνολο.
<P>
Αναγνωρίζουμε ότι ο κ. Barroso έχει τις ικανότητες που απαιτούνται για την εκπλήρωση των καθηκόντων του και ότι συμμερίζεται γενικά τις απόψεις μας για τη Στρατηγική της Λισαβόνας και τις διατλαντικές σχέσεις, ενώ αναγνωρίζουμε επίσης ότι η Επιτροπή του, συνολικά, συμμερίζεται την προσέγγισή του. Αυτό το θεωρούμε θετικό και, συνεπώς, καταρχήν, τον στηρίζουμε.
<P>
Ωστόσο, υπάρχουν κατά την άποψή μας σημαντικά προβλήματα, ιδιαίτερα με τη συζήτηση σχετικά με την απόσυρση του κ. Buttiglione ως υποψήφιου Επιτρόπου, τη στιγμή που διατηρείται τουλάχιστον άλλος ένας ορισθείς Επίτροπος ο οποίος αποτέλεσε αντικείμενο σοβαρής κριτικής στην προηγούμενή του ακρόαση από επιτροπή. Θεωρώ ότι αυτό αποτελεί εξόφθαλμο παράδειγμα διάκρισης. Το θεωρούμε απαράδεκτο, όπως απαράδεκτες θεωρούμε τις εγγυήσεις των ορισθέντων Επιτρόπων να προσπαθήσουν να εφαρμόσουν διατάξεις του Συντάγματος πριν από την επίσημη έγκρισή του. Αυτό το θεωρούμε αντιδημοκρατικό.
<P>
Δεδομένων αυτών των συγκρουόμενων πτυχών της Επιτροπής που πρότεινε ο κ. Barroso, αποφασίσαμε, μετά λύπης, ότι δεν έχουμε άλλη εναλλακτική λύση από την αποχή. 
<SPEAKER ID="57" LANGUAGE="FR" NAME="De Keyser (PSE )," AFFILIATION="γραπτώς">
<P>
   . Τον περασμένο Ιούλιο, ψήφισα κατά του διορισμού του κ. Barroso ως Προέδρου της Επιτροπής, διότι, κατά τη γνώμη μου, ο υποψήφιος πρόεδρος δεν ανταποκρινόταν στις προσδοκίες των ευρωπαίων πολιτών. Η υποστήριξη που παρείχε στην επίθεση κατά του Ιράκ, μια επίθεση η οποία παραβίαζε τους κανόνες του διεθνούς δικαίου, ήταν επίσης απαράδεκτη.
<P>
Κατά τη διάρκεια της περιόδου συνόδου του Οκτωβρίου, γνωστοποίησα την αντίθεσή μου στην πρώτη Επιτροπή Barroso, η οποία με κανένα τρόπο δεν μπορούσε να γίνει αποδεκτή. Αν ο κ. Barroso, μόλις την τελευταία στιγμή, δεν είχε υποχωρήσει, προκειμένου να αποφύγει μια συντριπτική προσωπική ήττα, θα είχα βεβαίως καταψηφίσει εκείνη την Επιτροπή. Ο κ. Barroso, ωστόσο, προέβη σε μικρές αλλαγές ως προς την αρχική σύνθεση της Επιτροπής την οποία είχε προσπαθήσει να μας επιβάλει.
<P>
Σήμερα, συνεχίζω να αντιτίθεμαι σθεναρά στην παρουσία της κ. Kroes στο χαρτοφυλάκιο του ανταγωνισμού, διότι με την παρουσία της ο κίνδυνος να υπάρξει σύγκρουση συμφερόντων είναι σημαντικός. Είναι, όμως, σημαντικό μια νέα Επιτροπή να μπορέσει να αρχίσει τελικά να εργάζεται. Κατά συνέπεια, ψήφισα υπέρ αυτής της Επιτροπής, διατηρώντας ωστόσο τους δισταγμούς μου.
<P>
Όπως πολλοί από τους συναδέλφους μου, από εδώ και πέρα θα περιμένω με ανυπομονησία από τον κ. Barroso να καθορίσει το πολιτικό πρόγραμμά του. Θα παρακολουθώ πολύ προσεκτικά για να δω αν το πρόγραμμα αυτό είναι ένα πρόγραμμα το οποίο εξασφαλίζει σημαντική θέση στα κοινωνικά θέματα τα οποία οι πολίτες αναμένουν να αντιμετωπιστούν. Σύμφωνα με το άρθρο 163 του Κανονισμού, ·
<SPEAKER ID="58" LANGUAGE="" NAME="Dos Santos (PSE )," AFFILIATION="γραπτώς">
<P>
    Δεν καταψήφισα την προτεινόμενη νέα Επιτροπή που παρουσίασε ο κ. Durão Barroso, εν μέρει λόγω της πολιτικής αναδίπλωσης στην οποία υποχρεώθηκε ο διορισθείς Πρόεδρος από πρόσφατες αποφάσεις του Σώματος, αλλά κυρίως διότι πιστεύω ότι ψηφίζοντας κατ’ αυτόν τον τρόπο βοήθησα στην ενίσχυση της ενότητας της Σοσιαλιστικής Ομάδας στο Κοινοβούλιο.
<P>
Το γεγονός ότι η κ. Kroes παρέμεινε στη θέση του Επιτρόπου υπεύθυνου για τον ανταγωνισμό ισοδυναμεί με ωρολογιακή βόμβα, η οποία ίσως βλάψει σοβαρά την Επιτροπή στο μέλλον.
<SPEAKER ID="59" LANGUAGE="" NAME="Estrela (PSE )," AFFILIATION="γραπτώς">
<P>
    Δεν καταψήφισα την Επιτροπή που πρότεινε ο κ. Durão Barroso –απέχοντας συνέβαλα ώστε να διασφαλιστεί ότι δεν θα ανατραπεί– για τρεις κρίσιμους λόγους:
<P>
1. Ο Πρόεδρος της Επιτροπής επιχείρησε να ικανοποιήσει τις απαιτήσεις του Κοινοβουλίου, γενικά, και της Ομάδας των Σοσιαλιστών του Ευρωπαϊκού Κοινοβουλίου, ειδικότερα, κάνοντας σημαντικές αλλαγές.
<P>
2. Παρά το γεγονός ότι, κατά τη γνώμη μου, αυτή δεν είναι η Επιτροπή που χρειάζεται η Ευρώπη και παρά το γεγονός ότι ρέπει έντονα προς τον νεοφιλελευθερισμό, η παρούσα πρόταση είναι σημαντικά καλύτερη από την προηγούμενη.
<P>
3. Υπάρχουν, ωστόσο, κάποιες προβληματικές περιπτώσεις, στις οποίες οι διορισθέντες Επίτροποι δεν είναι οι κατάλληλοι για το χαρτοφυλάκιο που τους ανατέθηκε, και αυτό ίσως οδηγήσει σε σοβαρές συγκρούσεις συμφερόντων. 
<SPEAKER ID="60" LANGUAGE="EN" NAME="Ford (PSE )," AFFILIATION="γραπτώς">
<P>
Πριν από τρεις εβδομάδες, ο κ. Barroso πρότεινε έναν υποψήφιο ο οποίος βρισκόταν σε άλλο μήκος κύματος από την ευρωπαϊκή στάση και τις αξίες. Το Κοινοβούλιο, οι άμεσα εκλεγμένοι εκπρόσωποι των πολιτών της Ευρώπης, πήρε θέση, αποδεικνύοντας ότι εμείς οι βουλευτές του Ευρωπαϊκού Κοινοβουλίου έχουμε ισχυρή βούληση και δεν είμαστε υποχείριο της Επιτροπής.
<P>
Είναι τώρα σαφές ότι όλοι οι Επίτροποι βρίσκονται υπό επιτήρηση και θα πρέπει να προσέχουμε ιδιαίτερα την Neelie Kroes στον ρόλο της ως Επιτρόπου Ανταγωνισμού, καθώς η προηγούμενη εργασία της ως μέλος ομάδας πίεσης μπορεί να επιφέρει σύγκρουση συμφερόντων. Δείξαμε πυγμή και έτσι ενισχύσαμε το Κοινοβούλιο· τώρα η Επιτροπή πρέπει να κερδίσει την εμπιστοσύνη μας. 
<SPEAKER ID="61" LANGUAGE="FR" NAME="Fruteau (PSE )," AFFILIATION="γραπτώς">
<P>
   . Ο πρώτος γύρος ακρόασης των ορισθέντων Επιτρόπων ενώπιον του Κοινοβουλίου κατέστησε σαφές στους βουλευτές ότι ορισμένοι από τους ορισθέντες Επιτρόπους είχαν εξαιρετικά περιορισμένη γνώση των θεμάτων που εμπίπτουν στην αρμοδιότητα των χαρτοφυλακίων τα οποία επρόκειτο να αναλάβουν. Επιπλέον, ακολουθώντας το παράδειγμα που εγκαινίασε ο κ. Buttiglione με τις δηλώσεις του, κατά τη διάρκεια αυτών των ακροάσεων αποκαλύφθηκαν θέσεις οι οποίες ιδεολογικά ήσαν σκανδαλώδεις και οι οποίες παραβίαζαν τις θεμελιώδεις αρχές της ΕΕ, όπως η ανεκτικότητα, ο πολιτιστικός πλουραλισμός και η ελευθερία της σκέψης.
<P>
Ωστόσο, δεν απαντά κατ’ ουδένα τρόπο στα πολιτικά ζητήματα και σε ορισμένα από τα θέματα δεοντολογίας τα οποία είχαν προκαλέσει την αντίθεση της πλειοψηφίας των βουλευτών του Σώματος στις 27 Οκτωβρίου.
<P>
Κατόπιν της αντικατάστασης του κ. Buttiglione από τον κ. Frattini, τη θέση του Επιτρόπου για θέματα ελευθερίας, ασφάλειας και δικαιοσύνης καταλαμβάνει ένας άνδρας ο οποίος, ως γνωστόν, υπήρξε συντάκτης νόμων στην Ιταλία που σκοπό είχαν να προστατέψουν τον κ. Μπερλουσκόνι από κατηγορίες απαγγελθείσες σε βάρος του, ιδιαίτερα όσον αφορά θέματα που σχετίζονται με τη διαφθορά. Επιπλέον, στο χαρτοφυλάκιο του ανταγωνισμού παραμένει η κ. Kroes, της οποίας οι σχέσεις με τους επιχειρηματικούς κύκλους δημιουργούν πραγματικό κίνδυνο σύγκρουσης συμφερόντων.
<SPEAKER ID="62" LANGUAGE="FR" NAME="Gollnisch (NI )," AFFILIATION="γραπτώς">
<P>
Οι αλλαγές αυτές περιλαμβάνουν την απομάκρυνση του κ. Buttiglione, ο οποίος τόλμησε να κάνει τη διάκριση μεταξύ της φυσικής οικογένειας και της ομοφυλοφιλίας, καθώς και την αποβολή της κ. Udre, ένοχη στα μάτια σας για τη σθεναρή υπεράσπιση των αγροτών της χώρας της. Ωστόσο, παραμένει στην Επιτροπή ο κ. Kovács, ο ούγγρος πρώην σταλινικός που εμφανίζεται τώρα ως υποδειγματικός σοσιαλιστής, ο οποίος έλαμψε με την ανεπάρκειά του. Διατηρούμε στο χαρτοφυλάκιο του ανταγωνισμού την κ. Kroes, παρά τους δεσμούς της με τις πολυεθνικές εταιρείες, και στο χαρτοφυλάκιο της γεωργίας την κ. Fischer Boel, της οποίας ο σύζυγος διατηρεί χοιροτροφεία στη Ρωσία, παρά την προφανή σύγκρουση συμφερόντων.
<P>
Ωστόσο, η πικρή αλήθεια είναι ότι η Επιτροπή Barroso είναι ιδανική για το έργο το οποίο καλείται να υλοποιήσει και το οποίο είναι: η επιταχυνόμενη παγκοσμιοποίηση υπό την απόλυτη αμερικανική κυριαρχία, η αποβιομηχάνιση της Ευρώπης, η ένταξη της Τουρκίας στην ΕΕ, η εξαφάνιση των εθνικών κρατών προς όφελος ενός ευρωπαϊκού υπέρ-κράτους προικισμένου με Σύνταγμα, η διάλυση του ευρωπαϊκού κοινωνικού μοντέλου και η οργάνωση της μετανάστευσης.
<SPEAKER ID="63" LANGUAGE="" NAME="Gomes (PSE )," AFFILIATION="γραπτώς">
<P>
    Επέλεξα να καταστήσω βιώσιμη την Επιτροπή που πρότεινε ο Πρόεδρος Barroso, διότι αισθάνομαι ότι, υπό το πρίσμα πρόσφατων γεγονότων, το να ανατρέψουμε τη νέα Επιτροπή θα προκαλούσε σοβαρή κρίση στη λειτουργία της ΕΕ και θα πυροδοτούσε σοβαρή σύγκρουση μεταξύ των θεσμικών οργάνων. Παρόλο που, χάρη στην παρέμβαση του Κοινοβουλίου, δεν επιτράπηκε στον πλέον ακατάλληλο από τους αρχικούς υποψήφιους Επιτρόπους να αναλάβει τη θέση του στο σώμα των Επιτρόπων, πιστεύω ότι αυτή είναι μια Επιτροπή με εξαιρετικά νεοφιλελεύθερη τάση, η ηγεσία της οποίας θα μπορούσε να κάνει καλή δουλειά, αρκεί να μην κάνει εκπτώσεις στις δημοκρατικές αρχές και τους στόχους της ευρωπαϊκής ολοκλήρωσης.
<P>
Δεν μπορούσα, ωστόσο, να υπερψηφίσω την Επιτροπή λόγω σοβαρών ενδοιασμών για το γεγονός ότι η κ. Kroes διατήρησε το χαρτοφυλάκιο του ανταγωνισμού. Δεν αμφιβάλλω για τις ικανότητές της, κυρίως διότι ο διορισμός της αποτελεί περίπτωση λύκου που φυλάει τα πρόβατα. Αυτό που διακυβεύεται, ωστόσο, είναι η προσωπική της καταλληλότητα –ουσιαστική σε έναν Επίτροπο– δεδομένου ότι, μεταξύ των πολυάριθμων πολυεθνικών με τις οποίες έχει δηλώσει ότι έχει επαγγελματική σχέση, παρέλειψε την εταιρεία όπλων Lockheed Martin.
<SPEAKER ID="64" LANGUAGE="" NAME="Goudin, Lundgren και Wohlin (IND/DEM )," AFFILIATION="γραπτώς">
<P>
    Το σουηδικό κόμμα Λίστα του Ιουνίου, προτίθετο να καταψηφίσει την πρώτη πρόταση του κ. Barroso για δύο λόγους. Κατά πρώτον, πιστεύουμε ότι είχε διαπραγματευτεί με τις κυβερνήσεις προκειμένου να έχει μια εξαιρετικά φεντεραλιστική Επιτροπή. Κατά δεύτερον, πιστεύαμε ότι επέδειξε πολύ κακή κρίση προτείνοντας τον κ. Buttiglione ως υπεύθυνο για την ισότητα των γυναικών και τα δικαιώματα των ομοφυλόφιλων. Δεν είχαμε, ωστόσο, αντίρρηση να διοριστεί ο κ. Buttiglione σε άλλη θέση της Επιτροπής. Προφανώς, δεν πρέπει να υπάρχει διάκριση κατά των καθολικών ή όσων έχουν άλλες θρησκευτικές θέσεις.
<P>
Η Λίστα του Ιουνίουέλαβε την εντολή της από ψηφοφόρους που αντιτίθενται στη συνεχιζόμενη συγκέντρωση και γραφειοκρατία του ευρωπαϊκού σχεδίου. Συνεπώς, καταψηφίσαμε την πρόταση του κ. Barroso. 
<SPEAKER ID="65" LANGUAGE="FR" NAME="Hazan (PSE )," AFFILIATION="γραπτώς">
<P>
   . Παρά το γεγονός ότι η πίεση, η οποία ασκήθηκε στον κ. Barroso από τη Σοσιαλιστική Ομάδα στο Ευρωπαϊκό Κοινοβούλιο, είχε ως αποτέλεσμα μια μικρή υποχώρηση εκ μέρους του, μετά την παρουσίαση της πρώτης Επιτροπής του τον περασμένο Οκτώβριο, δεν πιστεύω ότι οι μεταβολές στις οποίες έκτοτε προχώρησε είναι από οποιαδήποτε άποψη αρκετά ουσιαστικές για να παράσχω τη στήριξή μου. Για τον λόγο αυτόν, ψήφισα κατά της έγκρισης της Επιτροπής που πρότεινε ο κ. Barroso.
<P>
Σε αντίθεση με την πλειοψηφία της Σοσιαλιστικής Ομάδας στο Ευρωπαϊκό Κοινοβούλιο, το δικό μου “όχι” στην ελάχιστα ανασχηματισμένη Επιτροπή Barroso, καθώς και το “όχι” της αντιπροσωπείας μου στο σύνολό της, εκφράζει την άρνησή μου να δώσω λευκή επιταγή σε μια Επιτροπή η οποία δεν συμμερίζεται τις αξίες μου για την ανεκτικότητα, τον πλουραλισμό και τις ελευθερίες, και η οποία επιβεβαίωσε σαφώς τις φιλελεύθερες και συντηρητικές τάσεις της.
<P>
Τώρα, θα πρέπει να επαγρυπνούμε, αφού θα έχουμε την κ. Kroes στο χαρτοφυλάκιο του ανταγωνισμού και την κ. Fischer Boel στο χαρτοφυλάκιο της γεωργίας, γεγονός που σημαίνει ότι υφίσταται σοβαρός κίνδυνος να προκύψουν συγκρούσεις συμφερόντων εντός της Ευρωπαϊκής Επιτροπής, και με δεδομένο ότι και ο κ. Frattini, πρεσβευτής του Σίλβιο Μπερλουσκόνι για θέματα δικαιοσύνης και ελευθερίας, θα είναι επίσης μέλος αυτής της Επιτροπής. 
<SPEAKER ID="66" LANGUAGE="EN" NAME="Helmer (PPE-DE )," AFFILIATION="γραπτώς">
<P>
   . Απείχα από την ψηφοφορία για την Επιτροπή Barroso, διότι, παρόλο που υποστηρίζω σε γενικές γραμμές τον ορισθέντα Πρόεδρο, έχω βασικό πρόβλημα με την Επιτροπή του ως σύνολο.
<P>
Αναγνωρίζω ότι ο κ. Barroso προέρχεται από την Κεντροδεξιά και ότι είναι υπέρ της Ατλαντικής Συμμαχίας. Αναγνωρίζω επίσης ότι η Επιτροπή του, σε γενικές γραμμές, έχει σημαντικό κεντροδεξιό προσανατολισμό. Αυτό το θεωρώ θετικό και προτίθεμαι, συνεπώς, να την στηρίξω.
<P>
Ωστόσο, η Επιτροπή Barroso υποστηρίζει την επικύρωση του Συντάγματος της ΕΕ, ενώ το κόμμα μου, οι βρετανοί Συντηρητικοί, αντιτίθενται στην επικύρωση και πιστεύω ότι το Σύνταγμα είναι εχθρικό προς τα συμφέροντα του βρετανικού λαού.
<P>
Δεδομένων αυτών των αλληλοσυγκρουόμενων πτυχών της Επιτροπής Barroso, αποφάσισα με απροθυμία ότι δεν έχω άλλη εναλλακτική λύση από την αποχή. 
<SPEAKER ID="67" LANGUAGE="FR" NAME="Lulling (PPE-DE )," AFFILIATION="γραπτώς">
<P>
   . Θα ψηφίσω υπέρ της έγκρισης της Ευρωπαϊκής Επιτροπής κατά τη διάρκεια αυτής της εβδομάδας, όπως ακριβώς ήμουν ήδη αποφασισμένη να το κάνω και πριν από τρεις εβδομάδες, πριν ο κ. Barroso αποσύρει την αρχική του πρόταση.
<SPEAKER ID="68" LANGUAGE="DE" NAME="Mann, Thomas (PPE-DE )," AFFILIATION="γραπτώς">
<P>
   . Προ ολίγου ενέκρινα τη νέα Επιτροπή. Θεωρώ τον κ. Barroso καλό μαέστρο μιας ορχήστρας που πρέπει ακόμα να κουρδιστεί. Θα μάθει παρτιτούρες με διαφορετικό βαθμό δυσκολίας και αυτές που του πρότεινε σήμερα το Κοινοβούλιο.
<P>
Θα ήθελα περισσότερη ευαισθησία από την πλευρά της Ουγγαρίας. Ο κ. Kovács δεν έπρεπε να βάλει και πάλι υποψηφιότητα, και αυτό όχι μόνο εξαιτίας της κομμουνιστικής του νοοτροπίας. Θα φανεί μελλοντικά εάν οι ικανότητές του, που δεν ήταν αρκετές για τα θέματα ενεργείας, αρκούν για το φορολογικό χαρτοφυλάκιο. Η κ. Kroes από τις Κάτω Χώρες προφανώς θα γίνει η ειδικός της Επιτροπής για τις διαφωνίες. Η Προεδρία του Συμβουλίου έπρεπε να την έχει αποσύρει, αφού της λείπει η απαραίτητη για τα θέματα ανταγωνισμού ανεξαρτησία.
<P>
Δεν συμφωνώ ιδιαίτερα με την υποχώρηση του κ. Buttiglione, που με τη μεγάλη του ειδική γνώση θα αποτελούσε πλούτο για την ομάδα της Επιτροπής. Πολλοί από το ακροατήριο θα τον ήθελαν ως ερμηνευτή –ίσως σε άλλη θέση– ακόμα και αν δεν συμμερίζονται όλοι τις απόψεις του. Η Ευρώπη πρέπει να παραμείνει ένα βήμα για την ελεύθερη έκφραση της γνώμης, την ελεύθερη άσκηση της θρησκείας και τον πολιτισμικό πλουραλισμό. Ο πρώην συνάδελφός μας κ. Buttiglione επανειλημμένα ομολόγησε πίστη στις ευρωπαϊκές αξίες και διαβεβαίωσε ότι θα σεβόταν το ισχύον δίκαιο.
<SPEAKER ID="69" LANGUAGE="FR" NAME="Martinez (NI )," AFFILIATION="γραπτώς">
<P>
   . Εκτός από τις παγκοσμίου κύρους μορφές του Βάσκο ντε Γκάμα και του Μαγγελάνου, στους επιφανείς πολιτικούς της Πορτογαλίας περιλαμβανόταν και ο Πομπάλ, ο λουζιτανός Ρισελιέ. Έως τη Μαύρη Τετάρτη του Οκτωβρίου του 2004, αυτός ο τιμητικός κατάλογος περιελάμβανε και εσάς τον ίδιο, Πρόεδρε Barroso. Όπως και ο Πομπάλ, προσπαθήσατε να αντισταθείτε στους μικρούς αξιωματούχους αυτού του Κοινοβουλίου και στις τίγρεις κινουμένων σχεδίων αυτής της Συνέλευσης με στιλ Κολοσσαίου. Τη στιγμή που εδώ επικρατούσε μια διάχυτη σιωπή όταν ο Théo Van Gogh σφαγιάστηκε με τρόπο που θυμίζει τη Θυσία του Αβραάμ του Ρέμπραντ , ο κ. Buttiglione άξιζε να υποστηριχθεί. Αυτός είναι ο λόγος για τον οποίο, αν και δεν συμφωνούμε με τον αχαλίνωτο οικονομικό ευρωφιλελευθερισμό του συμφώνου δημοσιονομικής σταθερότητας ή με τον ευρωτουρκισμό τον οποίο θα υποχρεωθείτε να εφαρμόσετε, αποφασίσαμε να υποστηρίξουμε την αντίστασή σας σε αυτό το ζήτημα ελευθερίας.
<P>
Έκτοτε, κάποιοι γάλλοι πολιτικοί ιεροεξεταστές σας υποχρέωσαν να υποχωρήσετε. Εγώ θα κάνω τη διάκριση ανάμεσα στον άνδρα και τον θεσμό. Για να ευχηθώ στον πρώτο καλή τύχη στη διακυβέρνηση του ευρωπαϊκού πλοίου, παρά το γεγονός ότι αυτό κατευθύνεται προς ένα σβησμένο αστέρι, δεδομένου ότι η περιπέτεια του 21ου αιώνα δεν είναι πλέον η οργάνωση 500 εκατομμυρίων Ευρωπαίων αλλά 6 δισεκατομμυρίων ανθρώπων σε ολόκληρο τον πλανήτη. 
<SPEAKER ID="70" LANGUAGE="" NAME="Meijer (GUE/NGL )," AFFILIATION="γραπτώς.">
<P>
    Στη διάρκεια μιας αιτιολόγησης ψήφου στις 15 Σεπτεμβρίου 1999, εξέφρασα ιδιαίτερη αντίρρηση στον διορισμό του προτεινόμενου νέου Επιτρόπου, του κ. Bolkestein.
<P>
Είχα αντίρρηση για τον κ. Bolkestein, διότι είναι ιδεολόγος λάθος είδους για την Ευρώπη, παρόλο που πάντα λάμβανα απολύτως σοβαρά υπόψη τα προσόντα του ως πολιτικού. Δεν μπορώ να πω το ίδιο και για την εξίσου φιλελεύθερη διάδοχό του, την οποία μας έδωσαν οι Κάτω Χώρες αυτήν τη φορά.
<SPEAKER ID="71" LANGUAGE="" NAME="Ribeiro (GUE/NGL )," AFFILIATION="γραπτώς.">
<P>
    Καταψηφίσαμε την Επιτροπή υπό το πρίσμα των λόγων –αυστηρά πολιτικών λόγων– για τους οποίους καταψηφίσαμε τον διορισμό του κ. Durão Barroso ως Προέδρου της Επιτροπής τον Ιούλιο και υπό το πρίσμα των επιλογών και των ακροάσεων όσων επελέγησαν και οι οποίες οδήγησαν στη σύνθεση της Επιτροπής, που θα έχει ως αποτέλεσμα πολιτικές επιλογές που αντίκεινται στα όσα πρεσβεύουμε και στα όσα αντιτιθέμεθα. Στην προτεινόμενη σύνθεση δεν άλλαξε τίποτα, πόσο μάλλον να βελτιώθηκε, όσον αφορά τις πολιτικές συνθήκες που οδήγησαν στην ψήφο μας τον Ιούλιο. Ψηφίσαμε επίσης έτσι για λόγους τους οποίους καταστήσαμε σαφείς στην αιτιολόγηση ψήφου στο κοινό ψήφισμα επί του θέματος. Επιβεβαιώνουμε ότι υπεραμυνόμαστε και αγωνιζόμαστε για εναλλακτικές πολιτικές επιλογές, οι οποίες θα προσδίδουν σημασία στις κοινωνικές, περιφερειακές και περιβαλλοντικές πτυχές, τον στόχο της οικονομικής και κοινωνικής συνοχής ο οποίος παραλείπεται πάντα. 
<SPEAKER ID="72" LANGUAGE="" NAME="Ribeiro e Castro (PPE-DE )," AFFILIATION="γραπτώς.">
<P>
    Υπερψήφισα τη διορισμένη Επιτροπή, όπως θα ήθελα να είχα κάνει όταν προτάθηκε η πρώτη ομάδα υπό τον κ. Durão Barroso.
<P>
Απογοητεύτηκα που η πρώτη ευκαιρία χάθηκε πριν από τρεις εβδομάδες. Με τρομάζει ο επαίσχυντος τρόπος με τον οποίο βουλευτές του Σώματος και ορισμένες κοινοβουλευτικές υπηρεσίες ήταν προδιατεθειμένοι προς μια ενορχηστρωμένη εκστρατεία λάσπης κατά του κ. Buttiglione, και αποδείχτηκε μάλιστα ότι προωθούσαν αυτήν την εκστρατεία. Ψέματα ειπώθηκαν κακόπιστα, τροφή προς ομάδες ακτιβιστών, και κατά κανέναν τρόπο δεν αντιστοιχούν στα όσα ειπώθηκαν στις κοινοβουλευτικές ακροάσεις.
<SPEAKER ID="73" LANGUAGE="" NAME="Queiró (PPE-DE )," AFFILIATION="γραπτώς">
<P>
    Παρόλο που δεν συμφωνώ με ορισμένες από τις πτυχές του ψηφίσματος, το υπερψήφισα διότι αισθάνομαι ότι, από όλες τις προτάσεις που τέθηκαν ενώπιόν μας, αυτή αποτελεί έναν αποδεκτό συμβιβασμό, ιδιαίτερα όσον αφορά το σημείο 5(α), το οποίο θεωρώ θεμελιώδες, δεδομένου ότι την οριστική, αιτιολογημένη απόφαση για τη διατήρηση ενός Επιτρόπου ο οποίος έχασε την εμπιστοσύνη του Κοινοβουλίου θα την λάβει ο Πρόεδρος της Επιτροπής.
<SPEAKER ID="74" LANGUAGE="" NAME="Ribeiro (GUE/NGL )," AFFILIATION="γραπτώς.">
<P>
Αυτό που οι υπογράφοντες χαιρετίζουν, επικροτούν, ελπίζουν και ζητούν δεν αλλάζει, ωστόσο, κατά κανέναν τρόπο, πόσο μάλλον να βελτιώνει, τους λόγους –τους πολιτικούς λόγους– για τους οποίους καταψηφίσαμε τον διορισμό του κ. Durão Barroso ως Προέδρου της Επιτροπής.
<SPEAKER ID="75" LANGUAGE="" NAME="Ribeiro e Castro (PPE-DE )," AFFILIATION="γραπτώς">
<P>
Τρομάζω με τους βουλευτές της πορτογαλικής Αριστεράς –του Σοσιαλιστικού Κόμματος, του Κομμουνιστικού Κόμματος και του Αριστερού Συνασπισμού– που καταψήφισαν την πρόταση για την υπεράσπιση και την προτεραιότητα της επικουρικότητας. Εξαιτίας αυτών και των 15 πιθανών ψήφων τους δεν εγκρίθηκε.
<P>
Θα ήθελα επίσης να επικροτήσω ένα σημείο που έθεσε στην ομιλία του ο κ. Poettering, ο προεδρεύων της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, ότι η νέα Επιτροπή πρέπει να ξεκινήσει τις εργασίες της και πρέπει να είναι σε θέση να διαμορφώσει μια εντελώς νέα προσέγγιση, σύμφωνα με την οποία τα εθνικά κοινοβούλια θα εμπλακούν στενά με το ευρωπαϊκό σχέδιο, και αυτή ιδανικά θα αντανακλάται σε μια διοργανική συμφωνία. 
<SPEAKER ID="76" LANGUAGE="FR" NAME="Roure (PSE )," AFFILIATION="γραπτώς">
<P>
   . Στις 26 Οκτωβρίου 2004, ο κ. Barroso προτίμησε να μην ζητήσει από το Ευρωπαϊκό Κοινοβούλιο την υπερψήφιση του Σώματος των Επιτρόπων.
<P>
Η απόφαση αυτή ελήφθη λόγω της αντίθεσης που εκφράσαμε για ορισμένους Επιτρόπους, μετά από την ακρόασή τους. Σήμερα εκφράσαμε τη γνώμη μας για τον διορισμό της Επιτροπής Barroso, η οποία μας παρουσιάστηκε ως “νέα” Επιτροπή Barroso.
<P>
Δεν θα αναφερθώ και πάλι στα προηγούμενα επεισόδια τα οποία όλοι γνωρίζουμε. Με την ιδιότητα της συντονίστριας της πολιτικής ομάδας μου, συμμετείχα στην ακρόαση του κ. Frattini, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων. Ο κ. Frattini είναι ένας ευφυής, “πολιτικά ορθός” άνδρας, αλλά με ανησυχεί το γεγονός ότι το χαρτοφυλάκιο της δικαιοσύνης θα δοθεί στον υπουργό της κυβέρνησης Μπερλουσκόνι ο οποίος έχει δείξει την ελαστική αντίληψη που έχει για τη δικαιοσύνη. Η κ. Kroes, διατηρεί το ίδιο χαρτοφυλάκιο και, αργά ή γρήγορα, θα προκύψουν συγκρούσεις συμφερόντων. Δεν έχουμε εγγυήσεις ανεξαρτησίας και αμεροληψίας.
<P>
Ο κ. Barroso άκουσε τα σχόλιά μας. Θα προτιμούσα και να τα είχε εισακούσει. Οι αλλαγές που προτείνει ο κ. Barroso είναι διακοσμητικές.
<SPEAKER ID="77" LANGUAGE="" NAME="Silva Peneda (PPE-DE )," AFFILIATION="γραπτώς">
<P>
Βλέπω ένα πνεύμα μεταρρύθμισης στον κ. Durão Barroso και διαθέτει τα ηγετικά προσόντα που τόσο πολύ χρειάζεται το εκτελεστικό σώμα της ΕΕ αυτήν την εποχή.
<P>
Υπερψήφισα, συνεπώς, την Επιτροπή της οποίας ηγείται ο κ. Durão Barroso.
<SPEAKER ID="78" LANGUAGE="" NAME="Τούσσας (GUE/NGL )," AFFILIATION="γραπτώς">
<SPEAKER ID="79" LANGUAGE="DE" NAME="Weber, Manfred (PPE-DE )," AFFILIATION="γραπτώς">
<P>
   . Παρά τις αμφιβολίες μου, ενέκρινα την Επιτροπή Barroso.
<SPEAKER ID="80" LANGUAGE="IT" NAME="Fatuzzo (PPE-DE )." AFFILIATION="">
<P>
    Κύριε Barroso, κυρίες και κύριοι Επίτροποι, λάβατε και την ψήφο του κ. Fatuzzo από το Κόμμα των Συνταξιούχων της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών. Θα ήθελα να ζητήσω από τον Πρόεδρο Barroso –ο οποίος, όπως πληροφορούμαι, είναι 48 ετών και, κατά συνέπεια, πολύ νέος– να ενδιαφερθεί ακριβώς λόγω της νεαρής του ηλικίας –όπως είμαι βέβαιος ότι θα πράξει και όπως πράττουν συνήθως οι νέοι– για την τύχη και τα προβλήματα των ηλικιωμένων όλης της Ευρώπης. Πράγματι, μεγάλος αριθμός ηλικιωμένων διέρχεται μια κατάσταση αφόρητης οικονομικής δυσκολίας, καθώς οι συντάξεις πολλών μόλις που αρκούν για ένα ποτήρι νερό και ένα κομμάτι ψωμί. Πιστεύω ότι η ικανοποίηση των αναγκών των ηλικιωμένων όλης της Ευρώπης αποτελεί έναν στόχο η επίτευξη του οποίου θα μας κάνει ευτυχείς αυτήν την πενταετία. 
<SPEAKER ID="81" LANGUAGE="EN" NAME="Martin, David (PSE )." AFFILIATION="">
<P>
Για να αναφερθώ με συντομία στον δικό μου τομέα –είμαι τώρα μέλος της Επιτροπής Διεθνούς Εμπορίου– ο κ. Mandelson τα πήγε εξαιρετικά καλά ενώπιον της επιτροπής. Έδειξε ότι γνωρίζει καλά την ουσία του θέματος με το οποίο θα ασχοληθεί τα επόμενα πέντε χρόνια, καθώς και ισχυρή θέληση να συνεργαστεί με το Ευρωπαϊκό Κοινοβούλιο. Αυτά είναι πολύ θετικά στοιχεία. 
<SPEAKER ID="82" LANGUAGE="EN" NAME="Titley (PSE )." AFFILIATION="">
<P>
    Κύριε Πρόεδρε, η αντιπροσωπεία μου υπερψήφισε αυτήν την Επιτροπή, διότι εξαρχής πιστεύαμε ότι το θέμα ήταν η ικανότητα των Επιτρόπων. Η αρχική πρόταση δεν μας ικανοποιούσε, παρόλο που πιστεύουμε ότι, αν ο κ. Barroso είχε χειριστεί καλύτερα τα θέματα, θα μπορούσαμε να έχουμε αποφύγει τα προβλήματα που προέκυψαν. Ωστόσο, αναγνωρίζουμε τις δυσκολίες που αντιμετώπισε με ορισμένες κυβερνήσεις.
<P>
Συνεχίζουμε να διατηρούμε επιφυλάξεις για την Επιτροπή αυτή και θα περιμένουμε να την καταστήσουμε υπόλογη στο μέλλον. Θα θεωρούμε επίσης υπόλογη την Επιτροπή για τις σημερινές υποσχέσεις του Προέδρου Barroso προς το Κοινοβούλιο, κυρίως όσον αφορά τα ανθρώπινα δικαιώματα. Έστειλα επιστολή σήμερα το πρωί στον Πρόεδρο Borrell, εφιστώντας την προσοχή του στα απαράδεκτα γεγονότα της χθεσινής νύχτας και της νύχτας της Τρίτης στους ποδοσφαιρικούς αγώνες μεταξύ Αγγλίας και Ισπανίας, όπου σημειώθηκε ρατσιστική μεταχείριση μαύρων άγγλων παικτών. Θα ήθελα να αναλάβει μια πρωτοβουλία η Επιτροπή, σύμφωνα με τη δέσμευση του Προέδρου Barroso, για να αντιμετωπιστεί το πρόβλημα του ρατσισμού στο ποδόσφαιρο. 
<SPEAKER ID="83" LANGUAGE="" NAME="Vanhecke (NI )." AFFILIATION="(">
<P>
    Κύριε Πρόεδρε, η απομάκρυνση του υποψήφιου Επιτρόπου, του κ. Buttiglione, από τη νέα Ευρωπαϊκή Επιτροπή είχε τουλάχιστον ένα καλό. Κατέστησε πολύ εύκολη για εμένα σήμερα την καταψήφισή της.
<P>
Είναι σκέτη ντροπή –και πρέπει να το επισημάνουμε για άλλη μία φορά σήμερα– ότι θυσιάζεται ένας ικανός άνθρωπος στον βωμό της πολιτικής ορθότητας, για τον απλό λόγο ότι έχει και προσωπικές πεποιθήσεις οι οποίες δεν φαίνεται να συμπίπτουν με αυτές της πλειοψηφίας του Κοινοβουλίου. Και αυτό υπό το πρίσμα του γεγονότος ότι η πανομοιότυπη Επιτροπή την οποία εγκρίναμε σήμερα περιλαμβάνει ανθρώπους όπως ο Louis Michel, προσωπικός φίλος, συνεργάτης και βοηθός και στήριγμα δικτατόρων με αίμα στα χέρια τους, όπως ο Λοράν Καμπίλα στο παρελθόν ή ο Φιντέλ Κάστρο στις μέρες μας.
<SPEAKER ID="84" LANGUAGE="" NAME="Claeys (NI )." AFFILIATION="(">
<P>
    Κύριε Πρόεδρε, ο Πρόεδρος της Επιτροπής αναφέρθηκε στη σύνθεση της ομάδας του ως συμβιβασμό. Σε κάθε περίπτωση είναι ένας μη ικανοποιητικός συμβιβασμός. Σε συνέχεια μιας απεχθούς εκστρατείας από την Αριστερά, ο κ. Buttiglione έπρεπε να εξαφανιστεί λόγω του ότι εξέφρασε απόψεις οι οποίες αναφέρονται ως μη ορθές πολιτικά.
<P>
Φαίνεται ότι δεν αποτελεί πρόβλημα η υποψία για πιθανή σύγκρουση συμφερόντων αναφορικά με την κ. Kroes και την κ. Fischer-Boel. Παρομοίως, δεν φαίνεται να είναι θέμα το κομμουνιστικό, σταλινικό παρελθόν του κ. Kovács. Είναι απλώς μια περίπτωση δύο μέτρων και δύο σταθμών και δεν υπάρχει τίποτα άλλο να πει κανείς επ’ αυτού.
<SPEAKER ID="85" LANGUAGE="FR" NAME="Cavada (ALDE )." AFFILIATION="">
<P>
Ήδη από τον περασμένο Ιούλιο, ο Πρόεδρος Barroso είχε συγκεντρώσει την υποστήριξη και την έγκριση μιας άνετης πλειοψηφίας. Ωστόσο, τον Οκτώβριο, το πολιτικό κύρος του αποδυναμώθηκε λόγω έλλειψης αυστηρότητας, αρχικά σε σχέση με την ιταλική υπόθεση. Και σαν να μην έφθανε αυτό, το μήνυμα δεν ελήφθη ούτε από ορισμένα κράτη μέλη ούτε από τον Πρόεδρο της Επιτροπής, ο οποίος υπέκυψε αποδεχόμενος να υπάρξει τουλάχιστον ένας Επίτροπος –στην πραγματικότητα πιθανόν δύο«οι οποίοι θα παραμένουν υπό τη σκιά της υποψίας εξ αιτίας του μόνιμου κινδύνου σύγκρουσης συμφερόντων. Δεν υπάρχουν αμφιβολίες για αυτό καθεαυτό το πρόσωπο στο οποίο πρόκειται να ανατεθούν αρμοδιότητες· όμως, δεν υπάρχει αμφιβολία ότι ο ορισμός της στερείται παντελώς πολιτικής σωφροσύνης. Είμαστε απογοητευμένοι. Θα είμαστε καχύποπτοι απέναντι σε αυτήν την Επιτροπή και χρέος μας θα είναι να παρακολουθούμε την κατάσταση και να επαγρυπνούμε. Η Ευρώπη έχει ανάγκη αυστηρότητας και σαφήνειας.
<SPEAKER ID="86" LANGUAGE="" NAME="Πρόεδρος. –" AFFILIATION="">
<SPEAKER ID="87" LANGUAGE="" NAME="" AFFILIATION="">
<SPEAKER ID="88" LANGUAGE="" NAME="Goudin, Lundgren και Wohlin (IND/DEM )," AFFILIATION="γραπτώς">
<P>
    Υπερψηφίσαμε την έκθεση, καθώς ουσιαστικά δίνει μια αναφορά της ετήσιας έκθεσης του Ευρωπαίου Διαμεσολαβητή για το 2003. Έχουμε αντίρρηση για το γεγονός ότι η έκθεση αναφέρεται τόσο στον Χάρτη των Θεμελιωδών Δικαιωμάτων της ΕΕ όσο και στη Σύμβαση που θεσπίζει ένα Σύνταγμα για την Ευρώπη. Δεν στηρίζουμε αυτά τα μέρη της έκθεσης, παρά το γεγονός ότι την υπερψηφίζουμε. 
<SPEAKER ID="89" LANGUAGE="EN" NAME="Martin, David W. (PSE )" AFFILIATION="γραπτώς">
<P>
   , .  Επικροτώ αυτήν την έκθεση, η οποία τονίζει τη σημασία του να έχει κάθε ευρωπαίος πολίτης δικαίωμα πρόσβασης σε ανεξάρτητο διαμεσολαβητή για τον αμερόληπτο χειρισμό των καταγγελιών του. Αυτό παραμένει σύμφωνο με το άρθρο (Δικαίωμα Χρηστής Διοίκησης) του Κεφαλαίου V (Δικαιώματα των Πολιτών) του Χάρτη των Θεμελιωδών Δικαιωμάτων της Ευρωπαϊκής Ένωσης.
<SPEAKER ID="90" LANGUAGE="" NAME="Queiró (PPE-DE )," AFFILIATION="γραπτώς">
<P>
   . Υπερψήφισα την έκθεση του κ. De Rossa (A6-0030/2004).
<SPEAKER ID="91" LANGUAGE="" NAME="Ribeiro e Castro (PPE-DE )," AFFILIATION="γραπτώς">
<P>
   . Όπως και ο εισηγητής, προσυπογράφω την επικύρωση της ετήσιας έκθεσης για τη δραστηριότητα του Ευρωπαίου Διαμεσολαβητή για το έτος 2003, που καλύπτει το τελευταίο μέρος της δραστηριότητας του προηγούμενου κατόχου της θέσης και τους πρώτους μήνες της δραστηριότητας του σημερινού Ευρωπαίου Διαμεσολαβητή.
<P>
Όσον αφορά τον σημερινό Διαμεσολαβητή, υπάρχουν επίσης θετικά σημεία, μεταξύ των οποίων σημαντική θέση κατέχει η αισθητή αύξηση στον αριθμό των καταγγελιών τις οποίες χειρίστηκε καταλλήλως (30% το 2004).
<SPEAKER ID="92" LANGUAGE="EN" NAME="Martin, David (PSE )." AFFILIATION="">
<SPEAKER ID="93" LANGUAGE="" NAME="Πρόεδρος. –" AFFILIATION="">
<P>
   Ευχαριστώ, κύριε Martin, οι παρατηρήσεις σας θα διαβιβαστούν φυσικά στον Πρόεδρο, αλλά επειδή υπήρξατε και ο ίδιος επιφανής αντιπρόεδρος, γνωρίζετε ακριβώς πόσο δύσκολα είναι αυτά τα θέματα. 
<SPEAKER ID="94" LANGUAGE="" NAME="" AFFILIATION="(Η συνεδρίαση, διακόπτεται στις 12.35 και συνεχίζεται στις 15.00)">
<SPEAKER ID="95" LANGUAGE="" NAME="" AFFILIATION="Αντιπροέδρου">
<SPEAKER ID="96" LANGUAGE="" NAME="" AFFILIATION="">
<SPEAKER ID="97" LANGUAGE="FR" NAME="Aubert (Verts/ALE )." AFFILIATION="">
<P>
   – Κύριε Πρόεδρε, κυρίες και κύριοι, επιθυμώ καταρχάς, εξ ονόματος της Oμάδας των Πρασίνων/Ευρωπαϊκή Ελεύθερη Συμμαχία, να εκφράσω τη χαρά μου για τις αποφάσεις που έλαβε το Συμβούλιο Ασφαλείας αυτήν την εβδομάδα, ιδιαίτερα σχετικά με το εμπάργκο όπλων, με την προϋπόθεση ωστόσο ότι αυτό το εμπάργκο θα τηρηθεί πραγματικά και ο έλεγχος πωλήσεων όπλων θα είναι αποτελεσματικότερος, όπως υπογραμμίζεται και στην έκθεση που παρουσίασε ο συνάδελφός μας κ. Romeva i Rueda. Ωστόσο, παρόλο που ασφαλώς πρέπει να αντιδράσουμε σθεναρά στις βιαιότητες οι οποίες διαπράττονται στην Ακτή Ελεφαντοστού, θα πρέπει επίσης να λάβουμε μέτρα πολύ περισσότερο μακροπρόθεσμα και όχι μόνο όταν η κατάσταση γίνεται ανεξέλεγκτη.
<SPEAKER ID="98" LANGUAGE="EN" NAME="Kinnock, Glenys (PSE )." AFFILIATION="">
<P>
Η κατάσταση στην Ακτή Ελεφαντοστού έχει κατά κύριο λόγο να κάνει με το ποιος φταίει. Όταν ήμουν εκεί πριν από έναν χρόνο περίπου, σε μια αποστολή ΑΚΕ-ΕΕ, λεγόντουσαν πολλά από τον Βορρά και τον Νότο, τους επαναστάτες και την κυβέρνηση, για το ποια πλευρά ήταν υπεύθυνη για την αποτυχία της συμφωνίας Linas-Marcoussis.
<P>
Τέλος, όσον αφορά το ψήφισμα του ΟΗΕ, συμφωνώ ότι το εμπάργκο όπλων είναι πολύ σημαντικό. Αυτό που δεν ανέφερε ο προηγούμενος ομιλητής, ωστόσο, είναι το πολύ σημαντικό γεγονός ότι το εμπάργκο υποστηρίχθηκε έντονα από την Αφρικανική Ένωση, κάτι που αποτελεί πολύ θετική εξέλιξη. Το Κεφάλαιο VII του Χάρτη του ΟΗΕ επιτρέπει τη χρήση βίας στην περίπτωση που δεν τηρείται το εμπάργκο όπλων. Θα ήθελα, συνεπώς, να ρωτήσω την Επιτροπή πώς θα διασφαλίσει ότι η ΕΕ θα υποστηρίξει τον ΟΗΕ και θα συνεργαστεί μαζί του στις προσπάθειές του στην Ακτή Ελεφαντοστού και στην ανάληψη σκληρότερων μέτρων, πάνω και πέρα από το άρθρο 96 της Συμφωνίας του Κοτονού, όσον αφορά την κατάσταση εκεί. 
<SPEAKER ID="99" LANGUAGE="" NAME="Kohlíček (GUE/NGL )." AFFILIATION="(">
<SPEAKER ID="100" LANGUAGE="DE" NAME="Posselt (PPE-DE )." AFFILIATION="">
<P>
Στην κοινή μας πρόταση ψηφίσματος υπάρχει η παράγραφος 6 –την οποία υποστηρίζει και η Ομάδα μου– που θα μπορούσε να θεωρηθεί κριτική στη Γαλλία. Θέλω να πω καθαρά πως μια κριτική στη Γαλλίας θα ήταν αδικαιολόγητη. Φυσικά, κανείς δεν είναι αλάνθαστος, ούτε η Γαλλία, η οποία προκάλεσε η ίδια ορισμένα από τα αποικιακά προβλήματα που έχει στη Δυτική Αφρική. Από την άλλη, όμως, πρέπει να πούμε ξεκάθαρα πως χωρίς τους Γάλλους δεν θα υπήρχε η παραμικρή ελπίδα να σταματήσουν στην Ακτή Ελεφαντοστού οι φόνοι, οι ληστείες και οι λεηλασίες. Μπορούμε να εκφωνούμε λόγους και να εκδίδουμε ψηφίσματα εδώ στο Ευρωπαϊκό Κοινοβούλιο, όμως αυτοί που παίζουν το κεφάλι τους για μια ειρηνική λύση στην Ακτή Ελεφαντοστού είναι οι γάλλοι στρατιώτες και εν μέρει και γάλλοι πολίτες. Για τον λόγο αυτόν, πρέπει να τους εκφράσουμε την αλληλεγγύη μας.
<P>
Η παράγραφος 6 του ψηφίσματος, όπως την κατανοώ εγώ, δεν αποτελεί κριτική για τη Γαλλία αλλά για τα άλλα ευρωπαϊκά και μη κράτη, τα οποία άφησαν αυτήν την υπόθεση αποκλειστικά και μόνο στη Γαλλία, βολεύτηκαν φεύγοντας και απέφυγαν τις ευθύνες τους. Γι’ αυτό θέλω επίσης να εκφράσω αντιρρήσεις στα λεγόμενα του κ. Kohlíček. Φυσικά, οι ιμπεριαλιστικές και αποικιακές δυνάμεις έχουν ευθύνες. Όμως, πρέπει επίσης να πούμε ότι χωρίς τη γαλλική παρουσία στην Αφρική κατά τις δεκαετίες του ’70 και του ’80, η Σοβιετική Ένωση θα είχε κατακτήσει κεντρικές θέσεις στην Αφρική, οι οποίες χάρη στη Γαλλία δεν βρέθηκαν υπό τον έλεγχο των Κομμουνιστών και της επεκτατικής ιδεολογίας τους.
<P>
Αν δεν υπήρχαν και αντίθετες δυνάμεις κατά τις δεκαετίες του ’70 και του ’80, ίσως να μην μπορούσαμε να γιορτάσουμε αυτό που γιορτάσαμε χθες, δηλαδή τη 15η επέτειο του απελευθερωτικού κινήματος στην Τσεχοσλοβακία. Σήμερα αντιμετωπίζουμε την ευθύνη να φροντίσουμε για μια νέα αρχή στην Αφρική, ενεργώντας σε εταιρική σχέση με τους λαούς της και όχι ως αποικιακή κηδεμονία. Όταν όμως συμβεί αυτό, το ζητούμενο θα είναι να βρεθεί μια νέα εθνοτική ισορροπία, να ενισχυθεί εκεί η έννοια του κράτους, να δημιουργηθεί η κοινωνία των πολιτών, να λυθούν τα προβλήματα των διαφορετικών εθνοτήτων που κατοικούν εκεί και, κυρίως, να γίνει αποκέντρωση.
<P>
Ειδικοί σε θέματα της εκκλησιαστικής αναπτυξιακής βοήθειας, όπως ο κ. Dess, προσπαθούν με υποδειγματικό τρόπο να υποστηρίξουν εκεί αποκεντρωμένα προγράμματα που δεν είναι προγράμματα γοήτρου, αλλά βοηθούν πραγματικά τους ανθρώπους. Αυτό είναι το μέλλον· να δομήσουμε τη δημοκρατία από τις ρίζες, με την τοπική αυτοδιοίκηση, με αποκεντρωμένα προγράμματα, βοηθώντας τους ανθρώπους να βοηθήσουν τον εαυτό τους και όχι –εδώ πρέπει και πάλι να δώσω δίκιο στους επικριτές– με έργα γοήτρου που μάλλον απορρέουν από μια αποικιακή παράδοση.
<SPEAKER ID="101" LANGUAGE="FR" NAME="Le Pen, Marine (NI )." AFFILIATION="">
<P>
    Κύριε Πρόεδρε, 9 γάλλοι στρατιώτες σκοτώθηκαν και 38 τραυματίστηκαν· 15 000 άμαχοι είναι σε κίνδυνο· και απαράδεκτες βιαιότητες διαπράττονται. Tα στοιχεία αυτά αποκαλύπτουν τις καταστροφικές συνέπειες της γαλλικής επέμβασης στην Ακτή Ελεφαντοστού. Ο ρόλος της Γαλλίας αποδείχθηκε διφορούμενος, όπως και ολόκληρη η αφρικανική πολιτική της. Ποιο είναι το δίδαγμα που πρέπει να αντλήσουμε από αυτά τα σοβαρά γεγονότα της Ακτής Ελεφαντοστού;
<SPEAKER ID="102" LANGUAGE="DE" NAME="Posselt (PPE-DE )." AFFILIATION="">
<P>
    Κατ’ εξαίρεση δυο λόγια: πριν μιλήσει ο Επίτροπος Figel’, θα ήθελα να τον συγχαρώ θερμά για τη σημερινή εκλογή του και να του πω ότι χαίρομαι που ειδικά αυτός είναι ο πρώτος Επίτροπος που συζητά σήμερα μαζί μας σε αυτήν την συζήτηση επειγόντων και επικαίρων θεμάτων. 
<SPEAKER ID="103" LANGUAGE="EN" NAME="Figel’," AFFILIATION="Επιτροπή">
<P>
Η Ευρωπαϊκή Ένωση έχει με συνέπεια εκφράσει την έντονη ανησυχία της για τη βία και από τις δύο πλευρές από τότε που άρχισε η κρίση τον Σεπτέμβριο του 2002. Παρόλο που η κατάσταση βελτιώθηκε ελαφρώς πέρσι, έχει χειροτερέψει και πάλι από τις αρχές αυτού του χρόνου, ιδιαίτερα πρόσφατα. Όπως είπε η κυρία Kinnock, η Ακτή Ελεφαντοστού ήταν γνωστή ως μια οικονομικά επιτυχημένη χώρα, αλλά προφανώς δεν υπάρχει μακροχρόνια οικονομική ευημερία χωρίς πολιτική σταθερότητα και σεβασμό των ανθρωπίνων δικαιωμάτων.
<P>
Τον Μάρτιο, οι δυνάμεις ασφαλείας της κυβέρνησης και παράλληλη πολιτοφυλακή σκότωσαν αδιακρίτως αθώους αμάχους στο Αμπιτζάν και έκαναν μαζικές παραβιάσεις ανθρωπίνων δικαιωμάτων. Γνωρίζουμε ότι σκοτώθηκαν τουλάχιστον 120 άνθρωποι. Το Αμπιτζάν έχει αλλάξει και η κ. Kinnock το συνέκρινε με την Κινσάσα.
<P>
Όπως τόνισε η κ. Aubert και άλλοι, τον Ιούνιο ανακαλύφθηκαν στο βόρειο τμήμα της χώρας, που τώρα ελέγχεται από τους πρώην επαναστάτες των νέων δυνάμεων, πολλοί μαζικοί τάφοι, οι οποίοι περιείχαν περισσότερα από 100 πτώματα.
<P>
Η ελευθερία της έκφρασης και τα μέσα μαζικής επικοινωνίας διώκονται απηνώς. Την 1η Νοεμβρίου, οι κυριότερες εφημερίδες της αντιπολίτευσης λεηλατήθηκαν και υπέστησαν βανδαλισμούς από τους νέους πατριώτες. Εξτρεμιστές οπαδοί του Γκμπάγκμπο ελέγχουν το κρατικό ραδιόφωνο και την τηλεόραση. Υποκινούν σε βία κατά των ξένων. Οι εκπομπές του διεθνούς ραδιοφώνου σαμποτάρονται.
<P>
Η διεθνής κοινότητα πρέπει να αντιδράσει στην κατάσταση και στην παραβίαση των ανθρωπίνων δικαιωμάτων. Η Επιτροπή, συνεπώς, επικροτεί τις κυρώσεις του ΟΗΕ, το εμπάργκο όπλων, την ταξιδιωτική απαγόρευση και το πάγωμα των περιουσιακών στοιχείων, όχι μόνο για εκείνους που εμποδίζουν την πλήρη υλοποίηση των συμφωνιών Marcoussis και Accra III, αλλά και για όποιον άλλο θεωρηθεί υπεύθυνος για σοβαρές παραβιάσεις των ανθρωπίνων δικαιωμάτων και του διεθνούς ανθρωπιστικού δικαίου.
<P>
Η Επιτροπή υποστηρίζει πλήρως τις προσπάθειες διαμεσολάβησης της Αφρικανικής Ένωσης και του Πρόεδρου Μπέκι. Στις 15 Νοεμβρίου, ο Πρόεδρος Μπέκι συναντήθηκε με τον ορισθέντα Πρόεδρο Barroso στις Βρυξέλλες. Η Επιτροπή συμμερίζεται τις ανησυχίες που εξέφρασε ο Πρόεδρος Μπέκι για το μέλλον της Ακτής Ελεφαντοστού.
<P>
Φέτος τον Αύγουστο, η Επιτροπή πρότεινε στο Συμβούλιο να ξεκινήσουν διαβουλεύσεις σύμφωνα με το άρθρο 96 της Συμφωνίας του Κοτονού. Εκείνη την περίοδο, τα κράτη μέλη δεν θέλησαν να προωθήσουν την πρόταση. Δεν ήθελαν να διακινδυνεύσουν τη συμφωνία Accra III, η οποία είχε υπογραφεί λίγες μόλις ημέρες πριν.
<P>
Οι πρόσφατες εξελίξεις και η μη υλοποίηση της συμφωνίας Accra III αποδεικνύουν πόσο σημαντικό είναι να ξεκινήσουν διαβουλεύσεις σύμφωνα με το άρθρο 96, ώστε να ασκηθεί πίεση στις αρχές της Ακτής Ελεφαντοστού για επανάληψη των συνομιλιών. 
<SPEAKER ID="104" LANGUAGE="" NAME="Πρόεδρος." AFFILIATION="">
<SPEAKER ID="105" LANGUAGE="" NAME="" AFFILIATION="">
<P>
 Η ημερήσια διάταξη προβλέπει τη συζήτηση έξι προτάσεων ψηφίσματος σχετικά με το Θιβέτ (περίπτωση Tenzin Delek Rinpoche). 
<SPEAKER ID="106" LANGUAGE="DE" NAME="Lichtenberger (Verts/ALE )." AFFILIATION="">
<P>
    Κύριε Πρόεδρε, κυρίες και κύριοι, το Θιβέτ ήταν για πολύ καιρό και απόλυτα δικαιολογημένα επίκεντρο κοινοτικών πρωτοβουλιών. Τους τελευταίους μήνες δημιουργήθηκε, δυστυχώς, η εντύπωση ότι οι φωνές έγιναν πιο σιγανές για χάρη της διατήρησης καλών εμπορικών σχέσεων με την Κίνα. Έτσι, χαίρομαι πολύ διότι το Κοινοβούλιο ανταποκρίθηκε στην επείγουσα ανάγκη μιας κοινής πρωτοβουλίας και ύψωσε τη φωνή του με αφορμή την επαπειλούμενη εκτέλεση του βουδιστή Λάμα Tenzin Delek Rinpoche που δεν πέρασε από δίκαια δίκη. Η εκτέλεση αυτή πρόκειται να γίνει στις αρχές Δεκεμβρίου χωρίς να έχει αποδειχθεί η ενοχή του.
<SPEAKER ID="107" LANGUAGE="EN" NAME="Stihler (PSE )." AFFILIATION="">
<P>
    Κύριε Πρόεδρε, πολλοί εκλογείς μου στη Σκωτία, συμπεριλαμβανομένων των Iain Thom και Naomi Ness από τη Θιβετιανή Εταιρεία του Πανεπιστημίου του Εδιμβούργου έθεσαν υπόψη μου την υπόθεση του Tenzin Delek Rinpoche.
<P>
Στις 3 Δεκεμβρίου 2002, ο Tenzin Delek Rinpoche καταδικάστηκε σε θάνατο αφού κρίθηκε ένοχος χαλκευμένων και πολιτικώς υποκινούμενων κατηγοριών από δικαστήριο της Θιβετιανής Κίνας. Παγιδεύτηκε για ένα έγκλημα το οποίο δεν έκανε, και αυτό φαίνεται από την ανεξάρτητη έρευνα του Παρατηρητηρίου της ΕΕ για τα Ανθρώπινα Δικαιώματα. Παραμένει υπό κινεζική κράτηση, περιμένοντας να πεθάνει, και είναι άγνωστο το πού βρίσκεται επί του παρόντος.
<P>
Ωστόσο, ο Tenzin Delek υποστήριζε πάντα την αθωότητά του. Αναφέρεται ότι δήλωσε: “Με κατηγορούν άδικα. Πάντα έλεγα ότι δεν θα πρέπει ούτε το χέρι μας να σηκώνουμε κατά των άλλων.” Πράγματι, ο μετριοπαθής και ειρηνικός τρόπος με τον οποίο χειρίζεται τα προβλήματα που αντιμετωπίζουν οι Θιβετιανοί και την καταπίεση στο Θιβέτ, το έργο του ως ενεργού λάμα για την προαγωγή του θιβετιανού βουδισμού, και το έργο του στην πράξη στις κοινότητες του Θιβέτ, του έχουν δώσει πολλούς υποστηρικτές. Αποτελεί σύμβολο της θιβετιανής ταυτότητας και υπέρμαχο της υπόθεσης του Θιβέτ. Δεν είναι φίλος των κινεζικών αρχών. Η σύλληψη, η κράτηση και η δήθεν δίκη του Tenzin Delek αποτελούν το αποκορύφωμα της βίαιης καταστολής της δράσης του και της δράσης των συνεργατών του οι οποίοι, ακόμα και τώρα, αντιμετωπίζουν σοβαρές ποινές αν τολμήσουν να συνηγορήσουν υπέρ του. Η παράδοξη σιωπή που ακολούθησε τη θανατική ποινή που επιβλήθηκε στον Tenzin Delek, ο οποίος είναι τόσο δημοφιλής, αποδίδεται από το Παρατηρητήριο της ΕΕ για τα Ανθρώπινα Δικαιώματασε μια εκστρατεία εκφοβισμού και τρόμου εκ μέρους των κινεζικών αρχών.
<P>
Οι διεθνείς οργανώσεις ανθρωπίνων δικαιωμάτων έχουν επίσης εκφράσει την έντονη ανησυχία ότι ίσως υπέστη βασανιστήρια κατά την κράτησή του – κάτι που είναι περισσότερο πιθανότητα παρά υποψία. Το Παρατηρητήριο της ΕΕ για τα Ανθρώπινα Δικαιώματααναφέρει επίσης ότι στερήθηκε το πιο βασικό από τα δικαιώματα σύμφωνα με το διεθνές δίκαιο: το δικαίωμα σε δίκαιη ακρόαση. Οι κινεζικές αρχές, ισχυριζόμενες ότι ετίθετο θέμα κρατικού απορρήτου, ακόμα αρνούνται να αποκαλύψουν τι πράγματι συνέβη στο δικαστήριο. Με λίγα λόγια, η δίκη του ήταν φενάκη. Δυστυχώς, η περίπτωση του Tenzin Delek Rinpoche πρέπει να ενταχθεί σε έναν ολόκληρο κατάλογο παραβιάσεων των ανθρωπίνων δικαιωμάτων που διαπράττουν οι κινεζικές αρχές κατά του λαού του Θιβέτ, τόσο στην Αυτόνομη Περιοχή του Θιβέτ όσο και στη Θιβετιανή Κίνα. Η κινεζική πολιτική για το θέμα συνοψίζεται στη συστηματική καταπίεση κάθε τι θιβετιανού.
<P>
Το Ευρωπαϊκό Κοινοβούλιο πρέπει να στείλει ένα σαφές μήνυμα στην Κίνα ότι αυτή η πολιτική είναι απαράδεκτη και ότι πρέπει να κάνει ό,τι είναι δυνατόν για να διασφαλίσει την προστασία των ανθρωπίνων δικαιωμάτων και την πολιτιστική, πολιτική, περιβαλλοντική και θρησκευτική ταυτότητα του λαού του Θιβέτ. Η κακοδικία που υπέστη ο Tenzin Delek πρέπει να διορθωθεί. Ζητώ, συνεπώς, από όλους τους βουλευτές να υποστηρίξουν αυτό το ψήφισμα. 
<SPEAKER ID="108" LANGUAGE="" NAME="Meijer (GUE/NGL )." AFFILIATION="(">
<P>
    Κύριε Πρόεδρε, στο παρελθόν, μεγάλοι και αναπτυσσόμενοι πληθυσμοί αναζήτησαν συχνά αραιοκατοικημένες και απομακρυσμένες περιοχές ως χώρο διαβίωσης. Αυτό γίνεται πάντα εις βάρος της ελευθερίας και του πολιτισμού των ανθρώπων που ήδη κατοικούν σε εκείνη την περιοχή, αν ο εν λόγω πολιτισμός είναι διαφορετικός από τον κυρίαρχο πολιτισμό. Το Θιβέτ, το οποίο, όπως και οι γείτονές του το Ανατολικό Τουρκεστάν ή η Xinjiang, αναγνωρίζεται εδώ και πολύ καιρό διεθνώς ως τμήμα της επικράτειας της Κίνας,, δεν αποτελεί εξαίρεση. Κινέζοι από τις πυκνοκατοικημένες κεντρικές και ανατολικές περιοχές της χώρας έχουν αποικίσει τη χώρα αυτή, και πολύ νεοφερμένοι έχουν αναλάβει τον ρόλο του δημόσιου υπαλλήλου, του αστυνομικού ή του στρατιώτη.
<P>
Δεν υποστηρίζω το παραδοσιακό θεοκρατικό καθεστώς του Θιβέτ πριν από το 1951, το οποίο προσωρινά κατάφερε, στην πράξη, να αψηφήσει την εξουσία μιας Κίνας την οποία για πολύ καιρό κατέστρεφε ο πόλεμος. Παρόλα αυτά, θεωρώ ότι η σημερινή κατάσταση είναι απολύτως απαράδεκτη και μου φαίνεται λογικό να διαπραγματευτεί η Κίνα λύσεις με τους Θιβετιανούς εξόριστους στην Ινδία, υπό την ηγεσία του Δαλάι Λάμα.
<SPEAKER ID="109" LANGUAGE="DE" NAME="Mann, Thomas (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, πριν από σχεδόν δύο χρόνια κάναμε τα πάντα εδώ στο Στρασβούργο προκειμένου να αποτρέψουμε την εκτέλεση των δύο Θιβετανών Tenzin Delek Rinpoche και Lobsang Dhondup. Παρά τα ομόφωνα ψηφίσματά μας, παρά τις παγκόσμιες εκκλήσεις και τις διαδηλώσεις μπροστά στα εθνικά κοινοβούλια, παρά τις ολονυκτίες εθελοντών, παρά τις μαζικές διαμαρτυρίες σε διπλωματικό επίπεδο, ο Lobsang Dhondup εκτελέσθηκε τον Ιανουάριο του 2003. Σε λίγες ημέρες, ο δάσκαλός του, ο αξιοσέβαστος Λάμα Tenzin Delek Rinpoche, απειλείται από την ίδια μοίρα, γιατί η διετής αναβολή εκπνέει στις 2 Δεκεμβρίου, δηλαδή σε δύο εβδομάδες. Η κινεζική ηγεσία εξακολουθεί να τον αντιμετωπίζει σαν τρομοκράτη και να του αρνείται μια τακτική δικάσιμο και μια ανεξάρτητη νομική εκπροσώπηση. Η υποτιθέμενη ομολογία του ότι συμμετείχε σε βομβιστικές επιθέσεις αποσπάσθηκε με χρήση βίας και δεν είναι γνωστή η κατάσταση της υγείας του μετά από τους προφανείς επανειλημμένους βασανισμούς του. Το βασανιστήριο της απομόνωσης που υφίσταται είναι κατάφωρα αντίθετο με τη Σύμβαση των Ηνωμένων Εθνών κατά των Βασανιστηρίων.
<P>
Συμφωνώ με την άποψη των τριών προηγουμένων ομιλητών: η σιωπή μας θα ήταν το χειρότερο από όσα θα μπορούσαν να συμβούν σε έναν λαό και έναν πολιτισμό που εκτιμάμε. Ο πραγματικός λόγος της φυλάκισης του Rinpoche είναι η μεγάλη επιρροή του στον πληθυσμό και η υποστήριξή του προς τον Δαλάι Λάμα που θεωρήθηκε απαράδεκτη από ορισμένους κινέζους σκληροπυρηνικούς.
<P>
Απευθύνω έκκληση εξ ονόματος της Ομάδας ΕΛΚ-ΕΔ προς τα ευρωπαϊκά θεσμικά όργανα να αυξήσουν την πίεση στην κινεζική ηγεσία. Θα ήθελα να υπενθυμίσω στον κ. Figel’ ότι η περίπτωση Rinpoche πρέπει να περιληφθεί στην ημερήσια διάταξη της Διάσκεψης Κορυφής ΕΕ-Κίνας στις 8 Δεκεμβρίου. Ας ελπίσουμε ότι δεν θα είναι πια πολύ αργά. Και πρέπει να υπενθυμίσω στο Συμβούλιο ότι εμείς στο Ευρωπαϊκό Κοινοβούλιο υποβάλαμε επανειλημμένα το αίτημα να υπάρξει ένας ειδικός εκπρόσωπος για τα θέματα του Θιβέτ που θα ήταν σε θέση να συμβάλλει με παραγωγικό τρόπο σε ειρηνικές λύσεις. Η Λαϊκή Δημοκρατία της Κίνας θα διοργανώσει τους Ολυμπιακούς Αγώνες το 2008 και είναι μόνιμο μέλος του Συμβουλίου Ασφαλείας του ΟΗΕ. Πώς μπορεί, όμως, να κερδίσει την εμπιστοσύνη ή την έγκριση όταν δεν σέβεται τα ανθρώπινα δικαιώματα και τις μειονότητες;
<P>
Επικροτούμε ασφαλώς το γεγονός ότι η κινεζική πλευρά σημείωσε κάποια πρόοδο, όπως την έναρξη διαλόγου με τους εκπροσώπους του Δαλάι Λάμα ή την απελευθέρωση της μοναχής Ngawang Sangdrol μετά από πολυετές μαρτύριο στις φυλακές. Είχαμε την ευκαιρία να την υποδεχτούμε με μεγάλη χαρά στο Ευρωπαϊκό Κοινοβούλιο και συμβάλαμε στην απελευθέρωσή της. Όμως, δεν θα συνεχιστεί αυτή η λογική πορεία; Ταιριάζει με αυτό το κλίμα να επιτρέπεται η έκδοση δικαστικών αποφάσεων χωρίς κανένα νομικό έρεισμα; Κυρίες και κύριοι, ας χρησιμοποιήσουμε όλη μας τη δύναμη και την επιρροή προκειμένου να μην εκτελεστεί η θανατική ποινή του Tenzin Delek Rinpoche και να γίνει δίκαιη δίκη με την παρουσία ανεξάρτητων παρατηρητών. Η κινεζική ηγεσία δεν πρέπει πλέον να αρνείται τη φωνή της λογικής.
<SPEAKER ID="110" LANGUAGE="" NAME="Libicki (UEN )." AFFILIATION="(">
<P>
Δεν μπορούμε να ανεχθούμε τις παράνομες πράξεις των κινεζικών αρχών, που έχουν ως αποτέλεσμα να μετατραπεί αυτό το ειρηνικό έθνος σε θύμα του κινεζικού ιμπεριαλισμού. Είμαστε τώρα μάρτυρες της επιβολής βίας σε αυτό το ειρηνικό έθνος, μιας βίας η οποία κλιμακώνεται και προκαλεί τη μαζική έξοδο Θιβετιανών στην Ευρώπη και σε άλλες χώρες του κόσμου. Δεν μπορούμε να ανεχθούμε τον πλήρη διωγμό μιας ειρηνικής κοινωνίας και την καταστροφή του πολιτισμού, της γλώσσας και της θρησκείας της. Στις μέρες μας, ο κόσμος είναι έτοιμος να παραβλέψει πολλές επαίσχυντες πράξεις, εφόσον τις πράξεις αυτές επιτελούν εκείνοι οι οποίοι παρέχουν οικονομικές συμβάσεις και προσφέρουν την ευκαιρία κάποιου είδους υλικού οφέλους. Το Σώμα δεν θα πρέπει να αποδεχτεί τέτοιου είδους ηθικές αρχές, αρχές τις οποίες έχουν άνθρωποι που θα συμφωνούσαν στην εξάλειψη ενός έθνους από τη διεθνή σκηνή προκειμένου να αποκομίσουν κάποιο μικρό υλικό όφελος. Ίσως δεν είναι τόσο μικρό όφελος· ίσως μάλιστα να είναι αρκετά σημαντικό. Καταθέσαμε μια κοινή πρόταση ψηφίσματος, ως έκκληση προς όλες τις κυβερνήσεις της ΕΕ και όσους συμμετέχουν στη Διάσκεψη Κορυφής ΕΕ-Κίνας, ώστε να διασφαλίσουμε ότι η Κίνα θα σταματήσει αυτόν τον διωγμό. Ειδικότερα, απευθύνουμε έκκληση για την ανάληψη δράσης για μια πολύ ειδική περίπτωση, η οποία αφορά έναν κρατούμενο συνείδησης. Ζητούμε την απελευθέρωση του μοναχού Tenzin Delek Rinpoche. 
<SPEAKER ID="111" LANGUAGE="EN" NAME="Nattrass (IND/DEM )," AFFILIATION="εξ ονόματος της Ομάδας">
<P>
Υποστηρίζω τους Θιβετιανούς στον ειρηνικό αγώνα τους να απαλλαγούν από τα νύχια της Κίνας και ελπίζω ότι κaι εκείνοι θα προσευχηθούν για τον λαό του Ηνωμένου Βασιλείου στον αγώνα του να απαλλαγεί από το νεκρό χέρι της Ευρωπαϊκής Ένωσης. Σέβομαι τους ειρηνικούς στόχους της βουδιστικής παράδοσης του Θιβέτ και συνειδητοποιώ ότι ο υπόλοιπος κόσμος έχει πολλά να διδαχθεί από τους Θιβετιανούς.
<P>
Τη Δευτέρα, ο Πρόεδρος είπε στο Κοινοβούλιο ότι ο Πρώτος Παγκόσμιος Πόλεμος, ένας πόλεμος στον οποίο και οι δύο παππούδες μου υπερασπίστηκαν τη χώρα τους, ήταν ένας εμφύλιος πόλεμος. Αυτό δεν είναι αλήθεια. Γνωρίζω ότι και η περήφανη ιστορία του Θιβέτ ξαναγράφεται από το ίδιο είδος γραφειοκρατών. Όποιος δεν διδάσκεται από την Iστορία είναι καταδικασμένος να την επαναλάβει.
<P>
Μπορώ να συνεισφέρω μόνο με λίγα αγγλοποιημένα λατινικά του 1940, τα οποία πιστεύω ότι ακολουθούν τη διδασκαλία του Βουδισμού “noli illegitimatum carborundum” – μην αφήσετε τα καθάρματα να σας συνθλίψουν. 
<SPEAKER ID="112" LANGUAGE="IT" NAME="Battilocchio (NI )." AFFILIATION="">
<P>
    Κύριε Πρόεδρε, κυρίες και κύριοι, η απόφαση του Δικαστηρίου του Sichuan δεν θα έπρεπε να προσελκύσει το ενδιαφέρον του διεθνούς Τύπου, καθώς αποτελεί μία μόνον από τις πολλές θανατικές καταδίκες που έχει επιβάλει το καθεστώς του Πεκίνου στη μακρά ιστορία καταστολής της κινεζικής αστυνομίας κατά του εσωτερικού θιβετιανού κινήματος.
<P>
Μία από τις πλείστες όσες ιστορίες συνήθους και καθημερινής παραβίασης των ανθρωπίνων δικαιωμάτων. Ωστόσο, τα πράγματα εδώ είναι διαφορετικά. Ο Tenzin Delek Rinpoche είναι ένα σύμβολο: είναι ένας σημαντικός λάμα στην περιοχή Lithang του Kardze, ο οποίος συνελήφθη το 2002 αμέσως μετά από μια επίθεση στο Chengdu. Οι διαδικασίες που εφαρμόσθηκαν στη δίκη απέχουν καταφανώς από τα διεθνή πρότυπα και η αναστολή της θανατικής ποινής λήγει σε δύο εβδομάδες.
<P>
Ο Tenzin είναι ένας βουδιστής μοναχός με ευρεία λαϊκή απήχηση στον θιβετιανό λαό λόγω της ακλόνητης πίστης του στον Δαλάι Λάμα, την οποία έχει διακηρύξει ανοιχτά σε πολλές ευκαιρίες και γιατί αρνήθηκε να αναγνωρίσει τον Πάντσεν Λάμα που επέλεξε το Πεκίνο το 1995. Ένα σύμβολο, λοιπόν, που η Κίνα θέλει να εξαφανίσει και να καταστρέψει.
<P>
Στο πλαίσιο της προσεχούς διμερούς διάσκεψης, η Ευρώπη πρέπει να ζητήσει πιεστικά την άρση της θανατικής ποινής που έχει επιβληθεί στον Tenzin και να απαιτήσει γενικότερα ένα μορατόριουμ στις εκτελέσεις των θανατικών ποινών. Επίτροπε Figel’, πρέπει να υψώσουμε τη φωνή μας για να μην επιτρέψουμε το πολλοστό βάρβαρο, άδικο και αιματηρό πλήγμα κατά του Θιβέτ και του λαού του. 
<SPEAKER ID="113" LANGUAGE="EN" NAME="Figel’," AFFILIATION="Επιτροπή">
<P>
Ο σεβασμός των ανθρωπίνων δικαιωμάτων στο Θιβέτ απασχολεί έντονα την Ευρωπαϊκή Ένωση και, όπως είπε η κυρία Lichtenberger, είναι βασικό θέμα στην ατζέντα του διαλόγου για τα ανθρώπινα δικαιώματα μεταξύ ΕΕ και Κίνας. Συμμερίζομαι πλήρως την άποψη του κ. Mann ότι η ελευθερία συνείδησης είναι η πρώτη από τις πολιτικές ελευθερίες. Η Ευρωπαϊκή Ένωση εξέφρασε σε πολλές περιπτώσεις ανησυχία για μεμονωμένες υποθέσεις στο Θιβέτ. Η τρόικα της ΕΕ έθεσε τον Σεπτέμβριο το θέμα του Tenzin Delek Rinpoche στο Πεκίνο, στον τελευταίο κύκλο του διαλόγου για τα ανθρώπινα δικαιώματα μεταξύ ΕΕ και Κίνας αλλά και σε ένα διάβημα προς το κινεζικό Υπουργείο Εξωτερικών τη Δευτέρα, ζητώντας πληροφορίες για το πού βρίσκεται και την κατάσταση της υγείας του. Η Ένωση εξέφρασε την ελπίδα ότι δεν θα του επιβληθεί τελικά η θανατική ποινή και απηύθυνε έκκληση για δικαστική επανεξέταση της υπόθεσης.
<P>
Η Ευρωπαϊκή Ένωση έχει δεσμευτεί απολύτως να παρακολουθεί το θέμα στενά. Η εκτέλεση του Tenzin Delek Rinpoche θα στείλει ένα πολύ αρνητικό μήνυμα, το οποίο σαφώς θα ήταν καταστροφικό για τα εύσημα που έλαβε πρόσφατα η κινεζική κυβέρνηση μέσω πρόσφατων κινήσεων, όπως η επίσκεψη ειδικών απεσταλμένων του Δαλάι Λάμα στο Θιβέτ, την οποία χαιρέτισε θερμά η διεθνής κοινότητα. Θα είναι επίσης πολύ κακό σημάδι για τις σχέσεις μεταξύ ΕΕ και Κίνας, σε μια στιγμή όπου ετοιμάζουμε την ετήσια διάσκεψη κορυφής μας.
<SPEAKER ID="114" LANGUAGE="" NAME="Πρόεδρος." AFFILIATION="">
<SPEAKER ID="115" LANGUAGE="" NAME="" AFFILIATION="">
<SPEAKER ID="116" LANGUAGE="DE" NAME="Lichtenberger (Verts/ALE )." AFFILIATION="">
<SPEAKER ID="117" LANGUAGE="EN" NAME="Attard-Montalto (PSE )." AFFILIATION="">
<SPEAKER ID="118" LANGUAGE="" NAME="Kohlíček (GUE/NGL )." AFFILIATION="(">
<P>
Όποια πρότυπα ανθρωπίνων δικαιωμάτων και αν εφαρμόσουμε, αυτή η κατάσταση δεν μπορεί να περάσει σιωπηρά. Δεν πρέπει να παραμένουμε αμέτοχοι ενώ κρατούνται βουλευτές του κοινοβουλίου της Ερυθραίας και ξένοι δημοσιογράφοι χωρίς καμία επίσημη κατηγορία, ενώ παραβιάζονται οι ελευθερίες που προβλέπει το Σύνταγμα της Ερυθραίας και ενώ καταστρατηγούνται οι θεμελιώδεις προϋποθέσεις των διεθνών συμβάσεων για τα ανθρώπινα δικαιώματα. Πρέπει να αναλάβουμε δράση σύμφωνα με το άρθρο 96 της Συμφωνίας του Κοτονού, όπως ανέφερε ήδη ο Επίτροπος Figel’. Η πρόταση ψηφίσματος που κατατέθηκε, αποτελεί πρώτο βήμα στον δρόμο προς την αλλαγή, καθώς και μια προσπάθεια να βοηθήσουμε να εξευρεθεί λύση σε αυτό που φαίνεται να είναι μια αδιέξοδη κατάσταση σε μια από τις φτωχότερες χώρες του κόσμου. Σας καλώ, συνεπώς, να υπερψηφίσετε το ψήφισμα αυτό. 
<SPEAKER ID="119" LANGUAGE="DE" NAME="Gahler (PPE-DE )." AFFILIATION="(Χειροκροτήματα)">
<P>
Σήμερα, λοιπόν, μετά τη συζήτηση για την Ακτή του Ελεφαντοστού έχουμε την Ερυθραία – μια χώρα που δεν είναι εδώ και πολύ καιρό ανεξάρτητη και είχε ήδη αναμιχθεί σε μια αιματηρή σύρραξη στα σύνορα με τον μεγάλο γείτονά της, την Αιθιοπία. Στο εσωτερικό υπάρχει η ίδια διάσπαση. Το σύνταγμα του 1997 που εγγυάται τα δικαιώματα των πολιτών και τη θρησκευτική ελευθερία αξίζει λιγότερο από το χαρτί όπου είναι γραμμένο. Έντεκα πρώην βουλευτές, οι επονομαζόμενοι “Ασμάρα-11”, κρατούνται από τον Σεπτέμβριο του 2001 χωρίς να υπάρχει κατηγορία. Την απελευθέρωσή τους ζήτησε ήδη τον Μάρτιο του 2004 και η Αφρικανική Επιτροπή για τα Ανθρώπινα Δικαιώματα. Είναι καλό να ακούμε τέτοια αιτήματα και από την ίδια την Αφρική.
<P>
Έχουν συλληφθεί δημοσιογράφοι και, όπως ήδη ειπώθηκε, η χώρα βρίσκεται στη δυσάρεστη πέμπτη θέση από το τέλος σε ολόκληρο τον κόσμο ως προς την ελευθεροτυπία. Απαιτούμε να γίνουν σεβαστά τα ανθρώπινα δικαιώματα και τα δικαιώματα όλων των κρατουμένων, ιδίως των νέων που συνελήφθησαν στις 4 Νοεμβρίου, που πρέπει επίσης να έχουν επαφή με τους δικηγόρους και τους συγγενείς τους.
<P>
Ακόμα, καλούμε ειδικά το Συμβούλιο και την Επιτροπή να κινήσουν διαδικασία διαβούλευσης σύμφωνα με το άρθρο 96 της Συμφωνίας του Κοτονού, με στόχο ένα τέτοιο καθεστώς να μην μπορεί να επωφεληθεί και από προνόμια σαν αυτά που απορρέουν από τη Συμφωνία του Κοτονού.
<P>
Ταυτόχρονα, πρέπει να ενισχύσουμε την ανθρωπιστική βοήθεια, καθώς και την υποστήριξη όλων των μη κυβερνητικών παραγόντων που αγωνίζονται για το ευγενικό κείμενο του συντάγματος του 1997.
<SPEAKER ID="120" LANGUAGE="" NAME="Belder (IND/DEM )." AFFILIATION="(N">
<P>
    Κύριε Πρόεδρε, η ανησυχητική κατάσταση όσον αφορά τη θρησκευτική ελευθερία κυριαρχεί στον πολιτικό διάλογο τον οποίο διεξάγει η Ευρωπαϊκή Ένωση με τις αρχές της Ερυθραίας επιτόπου. Αυτή ήταν η απάντηση της ολλανδικής κυβέρνησης στις 6 Μαΐου φέτος σε ευρείες κοινοβουλευτικές ερωτήσεις σχετικά με τη θρησκευτική ελευθερία στην Ερυθραία. Το σχέδιο ψηφίσματος δεν δικαιώνει αυτήν τη σημαντική ανακοίνωση του Προεδρεύοντος του Συμβουλίου, κάτι που θεωρώ εξαιρετικά λυπηρό. Ας θυμηθούμε τα βασικά δεδομένα.
<P>
Πρώτον, η γενική θρησκευτική ελευθερία διαφυλάσσεται από το σύνταγμα της Ερυθραίας. Δεύτερον, ένα κυβερνητικό διάταγμα του Μαΐου του 2002, ωστόσο, ορίζει την εγγραφή όλων των θρησκευτικών ομάδων. Τρίτον, η εγγραφή αυτή δεν ισχύει, όμως, για τέσσερις από αυτές τις θρησκευτικές ομάδες, συγκεκριμένα τους Χριστιανούς Ορθοδόξους, τους Μουσουλμάνους, τους Καθολικούς και τα μέλη της Ευαγγελικής Εκκλησίας της Ερυθραίας. Τέταρτον, πολλές μικρές προτεσταντικές εκκλησίες για χρόνια δεν είχαν το δικαίωμα εγγραφής, καθώς οι χώροι προσευχής τους ήταν επίσημα κλειστοί. Πέμπτον, σύμφωνα με μια πρόσφατη έκθεση της κυβέρνησης των ΗΠΑ, κρατούνται επί του παρόντος πιθανώς περισσότερα από 200 μέλη μη εγγεγραμμένων ομάδων. Έκτον, η αστυνομία της Ερυθραίας υποχρεώνει μέλη μη εγγεγραμμένων εκκλησιών να υπογράψουν δηλώσεις στις οποίες απαρνούνται τις θρησκευτικές τους πεποιθήσεις.
<P>
Κύριε Πρόεδρε, κύριε Επίτροπε, στην Ερυθραία δεν υπάρχει ίχνος θρησκευτικής ελευθερίας. Για αυτόν τον λόγο, ελπίζω ότι η Ευρωπαϊκή Ένωση θα συνεχίσει να καταβάλλει κάθε προσπάθεια σε συνεργασία με την κυβέρνηση των ΗΠΑ, η οποία έχει δώσει δείγματα ίσης εμπλοκής σε περίπτωση σοβαρών παραβιάσεων της θρησκευτικής ελευθερίας στην Ερυθραία. Μάλιστα, αυτή είναι μια εξαιρετική ευκαιρία να πάρει μορφή η διατλαντική συνεργασία σε μια προσπάθεια διαφύλαξης των δυτικών αξιών, που τόσο απελπισμένα χρειάζεται η Ευρωπαϊκή Ένωση του 2004. 
<SPEAKER ID="121" LANGUAGE="EN" NAME="Tannock (PPE-DE )," AFFILIATION="εξ ονόματος της Ομάδας">
<P>
   .  Κύριε Πρόεδρε, η Ερυθραία είναι μια μικρή χώρα στην Ανατολική Αφρική με τεσσεράμισι εκατομμύρια κατοίκους, η οποία μόλις το 1993 απέκτησε την ανεξαρτησία της από την Αιθιοπία μετά από σκληρό αγώνα 30 ετών. Στη συνέχεια, κατά τρόπο ανόητο, ενεπλάκη γρήγορα σε άλλη σύγκρουση, πρώτα με την Υεμένη για αλιευτικές περιοχές γύρω από τα Νησιά Χάνις και, εν συνεχεία το 1998, με την Αιθιοπία και πάλι για συνοριακές διαφορές. Η τελευταία σύγκρουση επιλύθηκε τον Ιούνιο του 2000, αφού χάθηκαν περίπου 70 000 ζωές.
<P>
Έως σήμερα, η Αιθιοπία αρνείται να αποδεχθεί ότι η Διεθνής Επιτροπή Συνόρων απέδωσε στην Ερυθραία το χωριό Badme, και υπάρχει ειρηνευτική αποστολή του ΟΗΕ με 4 200 άντρες στα σύνορα, παρόλο που το έργο τους δυσχεραίνεται διότι η Αιθιοπία δεν επιτρέπει την οριοθέτηση και η Ερυθραία θέτει περιορισμούς στη δράση του ΟΗΕ.
<P>
Η Ερυθραία είναι μια πολύ φτωχή χώρα και η μόνη στην Αφρική –η άλλη εξαίρεση είναι η Δημοκρατία του Κονγκό– που αναβάλει επ’ αόριστον τις εκλογές που υποσχέθηκε η λεγόμενη μεταβατική κυβέρνηση του Προέδρου Αφεουέρκι σύμφωνα με το σύνταγμα του 1997 και οι οποίες είχαν αρχικά προγραμματιστεί για τον Δεκέμβριο του 2001. Ακολούθησε λογοκρισία του Τύπου και φυλάκιση δημοσιογράφων, συμπεριλαμβανομένου πρόσφατα ενός σουηδού πολίτη. Το Λαϊκό Μέτωπο για τη Δημοκρατία που κυβερνά –ευφημισμός, θα έλεγα– παραμένει το μόνο νόμιμο κόμμα. Ωστόσο, ένα νέο κόμμα που δημιουργήθηκε από εξόριστους είναι το Δημοκρατικό Κόμμα Λαϊκού Απελευθερωτικού Μετώπου που ιδρύθηκε το 2002.
<P>
Η Διεθνής Αμνηστία περιγράφει ως αποκρουστικές τις παραβιάσεις των ανθρωπίνων δικαιωμάτων και καταγράφει τον τακτικό βασανισμό των πολιτικών κρατουμένων, συμπεριλαμβανομένης της ομάδας Ασμάρα-11 που αποτελείται από πρώην μέλη του κοινοβουλίου. Πρόσφατα, κρατούμενοι φέρονται να έχουν εκτελεστεί στις στρατιωτικές φυλακές Adi Abeto και η κυβέρνηση του Σουδάν –μια κυβέρνηση που επίσης δεν είναι γνωστή για τον σεβασμό των ανθρωπίνων δικαιωμάτων– κατηγορεί τώρα την Ερυθραία ότι προσφέρει βοήθεια στους επαναστάτες του Νταρφούρ και τις ομάδες τους.
<P>
Η χώρα αυτή βρίσκεται σε τραγική κατάσταση και η Ομάδα μου, η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, καλεί την νέα Επιτροπή Barroso, η οποία ανέλαβε τα καθήκοντά της σήμερα, να αποδείξει την προσήλωσή της στη δημοκρατία και τα ανθρώπινα δικαιώματα στην Αφρική επικαλούμενη τις διαδικασίες του άρθρου 96 της Συμφωνίας του Κοτονού και να εξετάσει τις περαιτέρω ενέργειες που χρειάζεται να αναληφθούν προκειμένου να αποκατασταθεί το κράτος δικαίου και η ελευθερία στη χώρα αυτή. 
<SPEAKER ID="122" LANGUAGE="EN" NAME="Figel’," AFFILIATION="Επιτροπή">
<P>
Η κυβέρνηση εισάγει περιορισμούς στην ελευθερία της έκφρασης και στο δικαίωμα στην ενημέρωση, το δικαίωμα του συνεταιρίζεσθαι και της κυκλοφορίας. Ορισμένα από τα σημεία αυτά ανέπτυξε η κυρία Lichtenberger και ο κ. Kohlíček. Η Επιτροπή λυπάται διότι δεν υπάρχουν ενδείξεις για εισαγωγή δημοκρατικών μεταρρυθμίσεων στο άμεσο μέλλον.
<P>
Στις 4 Νοεμβρίου, η Επιτροπή έγινε μάρτυρας επεισοδίων στην Ασμάρα, στα οποία οι δυνάμεις ασφαλείας της Ερυθραίας συνέλαβαν αδιακρίτως χιλιάδες νέους ύποπτους για αποφυγή στράτευσης. Οι συλλήψεις αυτές έγιναν στους δρόμους, τα καταστήματα και τα γραφεία, σε μπλόκα και σε σπίτια. Οι συλληφθέντες κρατούνται σε στρατιωτικές φυλακές και πιστεύεται ότι διατρέχουν σοβαρό κίνδυνο κακοποίησης. Υπάρχουν αναφορές ότι κάποιοι πυροβολήθηκαν και ότι πολλοί περισσότεροι τραυματίστηκαν μετά από ταραχές σε μια φυλακή. Οι συγγενείς και οι δικηγόροι δεν έχουν πρόσβαση στους κρατούμενους.
<P>
Τι γίνεται επομένως; Η Επιτροπή επιχειρεί να αντιμετωπίσει το πρόβλημα μέσω υποστήριξης σχεδίων ΜΚΟ στην Ερυθραία στους τομείς της ευαισθητοποίησης για τα ανθρώπινα και τα πολιτικά δικαιώματα, της ενίσχυσης των οργανώσεων της κοινωνίας των πολιτών και των ανεξάρτητων μέσων μαζικής ενημέρωσης. Η Ερυθραία αποτελεί σημείο εστίασης της ευρωπαϊκής πρωτοβουλίας για τη δημοκρατία και τα ανθρώπινα δικαιώματα και λαμβάνει κάθε χρόνο 1,6 εκατομμύρια ευρώ από αυτήν τη γραμμή του προϋπολογισμού. Παρουσιάστηκαν, ωστόσο, δυσκολίες στον εντοπισμό προγραμμάτων για την κοινωνία των πολιτών και τα ανθρώπινα δικαιώματα λόγω της μικρής δυνατότητας της τοπικής κοινωνίας των πολιτών και της έκρυθμης πολιτικής κατάστασης.
<P>
Κατά δεύτερον, η Επιτροπή θεωρεί ότι υπάρχει συστηματική παραβίαση των ανθρωπίνων δικαιωμάτων και, σε συνεργασία με τα κράτη μέλη, παρακολουθεί στενά τις εξελίξεις. Η Επιτροπή αναλύει την κατάσταση και σύντομα θα υποβάλει προτάσεις στο πλαίσιο της Συμφωνίας του Κοτονού, όπως προέτρεψαν οι κκ. Kohlíček, Gahler και Tannock. Ωστόσο, η Επιτροπή πρέπει να τονίσει ότι ήταν πολύ δύσκολο να υπάρξει διάλογος με την κυβέρνηση της Ερυθραίας. Τώρα που ο διάλογος ξεκίνησε, η Επιτροπή θεωρεί ότι θα πρέπει να συνεχιστεί με σκοπό να υπάρξει βελτίωση στην εσωτερική κατάσταση και τις εξωτερικές σχέσεις. Θέλουμε να αποφύγουμε τις απειλές και πιστεύουμε ότι η οικοδόμηση εμπιστοσύνης έχει περισσότερες πιθανότητες να συμβάλει στη βελτίωση της κατάστασης των ανθρωπίνων δικαιωμάτων. Η Επιτροπή θα συνεχίσει, στο πλαίσιο του διαλόγου, να ασχολείται με τις παραβιάσεις των ανθρωπίνων δικαιωμάτων, και ειδικότερα την υπόθεση της αποκαλούμενης ομάδας Ασμάρα-11 και τη συνεχιζόμενη κράτηση ανεξάρτητων δημοσιογράφων.
<SPEAKER ID="123" LANGUAGE="" NAME="Πρόεδρος." AFFILIATION="">
<SPEAKER ID="124" LANGUAGE="" NAME="Πρόεδρος." AFFILIATION="(Το Σώμα εγκρίνει το ψήφισμα)">
<P>
(1)
<SPEAKER ID="125" LANGUAGE="DE" NAME="Mann, Thomas (PPE-DE )." AFFILIATION="">
<P>
    Κύριε Πρόεδρε, προτείνουμε να υιοθετηθεί η παράγραφος 20 της εξαίρετης έκθεσης του κ. Romeva i Rueda που έχει ως θέμα το εμπάργκο όπλων κατά της Κίνας. Με την άδειά σας θα παραθέσω ένα απόσπασμα: ζητεί από το Συμβούλιο και τα κράτη μέλη να τηρήσουν το εμπάργκο της ΕΕ στο εμπόριο όπλων με τη Λαϊκή Δημοκρατία της Κίνας και να μην εξασθενίσουν τους υφιστάμενους εθνικούς προσδιορισμούς σε παρόμοιες πωλήσεις όπλων· θεωρεί ότι αυτό το εμπάργκο θα πρέπει να διατηρηθεί έως ότου η ΕΕ εγκρίνει έναν νομικά δεσμευτικό Κώδικα Συμπεριφοράς για τις Εξαγωγές Όπλων και έως ότου η Λαϊκή Δημοκρατία της Κίνας λάβει συγκεκριμένα μέτρα για τη βελτίωση της κατάστασης των ανθρωπίνων δικαιωμάτων στη χώρα αυτή, μεταξύ άλλων, επικυρώνοντας το Σύμφωνο των ΗΕ για τα Ατομικά και Πολιτικά Δικαιώματα, καθώς και για τον πλήρη σεβασμό των δικαιωμάτων των μειονοτήτων. Συνιστούμε δηλαδή να μπει σε αυτό το σημείο η ακριβής πρωτότυπη διατύπωση της παραγράφου 20 που είχε τύχει μεγάλης επιδοκιμασίας. 
<SPEAKER ID="126" LANGUAGE="" NAME="Πρόεδρος." AFFILIATION="(Το Σώμα εγκρίνει την προφορική τροπολογία)">
<P>
   Πριν τεθεί σε ψηφοφορία η προφορική τροπολογία του κ. Mann, αντιτίθεται κανείς στην κατάθεση της τροπολογίας;
<P>
(2)
<P>
(3) 
<SPEAKER ID="127" LANGUAGE="" NAME="Πρόεδρος." AFFILIATION="(Η συνεδρίαση λήγει στις 16.20)">

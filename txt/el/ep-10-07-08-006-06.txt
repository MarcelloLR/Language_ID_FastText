<CHAPTER ID="006-06">
6. AIDS/HIV ενόψει της 18ης Διεθνούς Διάσκεψης για το AIDS (Βιέννη Ιούλιος 18-23, 2010) (
<P>
- Πριν από την ψηφοφορία:
<SPEAKER ID="170" NAME="Michael Cashman" AFFILIATION="S&amp;D">
(ΕΝ) Κύριε Πρόεδρε, δεδομένης της εξέχουσας σημασίας της παρούσας ψηφοφορίας ενόψει της διάσκεψης της Βιέννης, ζητώ τη διεξαγωγή της τελικής ψηφοφορίας με ονομαστική κλήση.
<SPEAKER ID="171" NAME="Francesco Enrico Speroni" LANGUAGE="IT">
Κύριε Πρόεδρε, κυρίες και κύριοι, η Ομάδα μου εκφράζει την αντίθεσή της σε αυτό το αίτημα.
<P>
(Το Σώμα απορρίπτει την αίτηση)
<SPEAKER ID="173" NAME="Astrid Lulling" AFFILIATION="PPE">
(FR) Ας ηρεμήσουμε! Δεδομένου ότι οι υπήκοοι του Λουξεμβούργου ομιλούν και γράφουν στη γαλλική και τη γερμανική γλώσσα, επιτρέψτε μου, πριν από την έναρξη της ψηφοφορίας επί αυτού του εξαιρετικά ευαίσθητου ψηφίσματος, να επιστήσω την προσοχή σας στο γεγονός ότι υπάρχει τεράστια απόκλιση μεταξύ της γερμανικής και της γαλλικής απόδοσης του κειμένου ως προς την παράγραφο 17.
<P>
Στη γερμανική απόδοση αναφέρεται ότι ζητείται από την Επιτροπή και από τα κράτη μέλη ...
<P>
(DE) να υποστηρίξουν τη λήψη μέτρων στον τομέα των ασφαλών αμβλώσεων.
<P>
(FR) ... να υποστηρίξουν τη λήψη μέτρων υπέρ των ασφαλών αμβλώσεων. Πληροφορήθηκα ότι αυτό το τμήμα της πρότασης δεν εμφανίζεται ούτε στη γαλλική ούτε στην αγγλική απόδοση του κειμένου.
<P>
Κύριε Πρόεδρε, θα σας παρακαλούσα να διευκρινίσετε εάν το γαλλικό κείμενο είναι το πρωτότυπο, ώστε να συνδράμετε αναμφίβολα πολλούς βουλευτές στην απόφασή τους κατά τη διάρκεια της ψηφοφορίας.
<SPEAKER ID="176" NAME="Πρόεδρος">
Θα διορθώσουμε όλες τις μεταφράσεις, ούτως ώστε να εναρμονιστούν με τα πρωτότυπα κείμενα. Θα το ελέγξουμε. Σας ευχαριστώ.
<SPEAKER ID="177" NAME="Michael Cashman" AFFILIATION="S&amp;D">
(ΕΝ) Κύριε Πρόεδρε, δεδομένης της ψηφοφορίας που μόλις πραγματοποιήσαμε, διερωτώμαι εάν η πολιτική Ομάδα που εξέφρασε την αντίθεσή της προτίθεται να ανακαλέσει και να μας επιτρέψει πλέον να προβούμε στην τελική ψηφοφορία με ονομαστική κλήση.
<SPEAKER ID="178" NAME="Francesco Enrico Speroni" LANGUAGE="IT">
Κύριε Πρόεδρε, κυρίες και κύριοι, θα ήθελα να επαναβεβαιώσω την αντίθεσή μας.
<P>
(Το Σώμα απορρίπτει την αίτηση)
<P>
- Μετά την ψηφοφορία:
<SPEAKER ID="180" NAME="Gay Mitchell" AFFILIATION="PPE">
(ΕΝ) Κύριε Πρόεδρε, δεν θέλω να καθυστερήσω τις διαδικασίες, και διαπιστώνω μετά χαράς ότι ο κ. Cashman εμμένει στη θέση του. Φρονώ ότι θα ήταν προτιμότερο να έχουμε το δικαίωμα της ελεύθερης ψήφου στο παρόν Σώμα όσον αφορά ζητήματα αυτού του είδους. Σε αυτήν την περίπτωση, θα μπορούσε να διαμορφωθεί η πραγματική άποψη του Κοινοβουλίου. Υπάρχει μία πτέρυγα που καταδυναστεύει το παρόν Σώμα και μόνο μία πτέρυγα που επιτρέπει την ελεύθερη ψηφοφορία. Εάν πραγματικά επιθυμούμε να διαμορφώσουμε την άποψη του Κοινοβουλίου σχετικά με ζητήματα αυτού του είδους, πρέπει να επιτρέψουμε τη διεξαγωγή ελεύθερης ψηφοφορίας στην παρούσα Αίθουσα.
<P>
(Χειροκροτήματα)
<SPEAKER ID="182" NAME="Michael Cashman" AFFILIATION="S&amp;D">
(ΕΝ) Κύριε Πρόεδρε, εάν γίνεται ονομαστική αναφορά σε κάποιο πρόσωπο στο παρόν Σώμα, το πρόσωπο αυτό δικαιούται να απαντήσει. Αναφέρθηκε το δικό μου όνομα. Θα ήθελα, λοιπόν, να απαντήσω στον κ. Mitchell και σε άλλους ότι, ανεξαρτήτως της απόφασης που λαμβάνει ένα κόμμα επί της ψηφοφορίας, έκαστος εξ ημών διατηρεί το δικαίωμα της ελεύθερης ψήφου του, και το παρόν Σώμα ψήφισε δημοκρατικά.
<P>
(Χειροκροτήματα)

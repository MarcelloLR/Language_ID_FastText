<CHAPTER ID="018">
Παρεμβάσεις ενός λεπτού επί σημαντικών πολιτικών θεμάτων
<SPEAKER ID="032" NAME="Πρόεδρος">
" ημερήσια διάταξη προβλέπει τις παρεμβάσεις ενός λεπτού επί σημαντικών πολιτικών θεμάτων.
<SPEAKER ID="033" NAME="Γεώργιος Παπαστάμκος" AFFILIATION="PPE-DE">
Κύριε Πρόεδρε, παρακολούθησα με ιδιαίτερη προσοχή το μήνυμά σας για το ιρλανδικό "όχι". Προσυπογράφω πλήρως τη δήλωσή σας για την αναγκαιότητα συνέχισης της επικυρωτικής διαδικασίας.
<P>
Πραγματικά προκαλεί μεγάλη απορία ότι το ιρλανδικό "όχι" ήρθε σε μια στιγμή όπου η Ευρωπαϊκή Ένωση αποκτά μεγαλύτερη δημοκρατία, περισσότερη διαφάνεια και ενισχυμένη αποτελεσματικότητα. Όμως, κύριε Πρόεδρε, πρέπει να αποκωδικοποιήσουμε το μήνυμα των δυνάμεων που στήριξαν το "όχι". Οι Ιρλανδοί πολίτες αποφάνθηκαν, άσκησαν δημοκρατικά το δικαίωμά τους· όμως αυτό το "όχι" στέλνει και σε μας ένα μήνυμα δημιουργικής αυτοκριτικής. Αυτήν την αυτοκριτική την εστιάζω σε δύο σημεία: βομβαρδιζόμεθα, κύριε Πρόεδρε, από την υπερ-ρυθμιστικότητα της Επιτροπής· δεν μπορούμε να τρέχουμε εμείς, ως Ευρωπαϊκό Κοινοβούλιο, πίσω από αυτήν την τεχνικότητα, πίσω από αυτήν την υπερ-ρυθμιστικότητα.
<P>
Γνωρίζω, κύριε Πρόεδρε, την προσήλωσή σας στις ευρωπαϊκές υποθέσεις, και καλώ το Ευρωπαϊκό Κοινοβούλιο να αρθεί στο ύψος των περιστάσεων ενός πολιτικού Σώματος, ενός corps politique, όπου θα συναντώνται οι εκπεφρασμένες κατευθύνσεις της ευρωπαϊκής ενοποιητικής πορείας.
<SPEAKER ID="034" NAME="Πρόεδρος">
Σας ευχαριστούμε για τα ενθαρρυντικά σας λόγια, κύριε Παπαστάμκε, όμως οφείλω επίσης να σας ζητήσω να περιοριστείτε στο χρονικό όριο του ενός λεπτού που προβλέπεται για τις αιτιολογήσεις ψήφου. Επιπλέον, είχα πληροφορηθεί ότι επιθυμούσατε να μιλήσετε για διαφορετικό θέμα.
<SPEAKER ID="035" NAME="Teresa Riera Madurell" AFFILIATION="PSE">
(ES) Κύριε Πρόεδρε, παρότι δεν υπήρχε χρόνος για την παρέμβασή μου στην προηγούμενη συνεδρίαση και έχει περάσει έκτοτε ένας μήνας, αισθάνομαι την υποχρέωση να αναφέρω ότι η 12η Μαΐου ήταν η παγκόσμια ημέρα ινομυαλγίας και συνδρόμου χρονίας κοπώσεως, δύο νόσων που πλήττουν κυρίως γυναίκες.
<P>
Και οι δύο νόσοι είναι συνδεδεμένες με το φύλο, είναι δύσκολο να διαγνωστούν και διατίθενται ελάχιστοι πόροι για την έρευνα και θεραπεία τους. Συνήθως προκαλούν προβλήματα στον χώρο εργασίας διότι πολλοί δεν κατανοούν το πώς μειώνουν τις ικανότητες των πασχουσών καθιστώντας τες ανίκανες για εργασία.
<P>
Πρέπει να αντιμετωπίσουμε με σοβαρότητα αυτή την κατάσταση και να προσπαθήσουμε επειγόντως να διερευνήσουμε τα αίτια αυτών των νόσων, να παράσχουμε πιο εντατική θεραπεία και να συγκρίνουμε τα αποτελέσματα, επιπλέον δε να ενισχύσουμε την ευαισθητοποίηση της κοινωνίας και να προσφέρουμε περισσότερη ενημέρωση σχετικά με τον κοινωνικό, νομικό και εργασιακό τους αντίκτυπο.
<P>
Οι πάσχουσες δεν πρέπει να αισθάνονται ότι δεν τους παρέχεται καμία προστασία. Έχουμε καθήκον έναντι των πολιτών μας.
<SPEAKER ID="036" NAME="Metin Kazak" AFFILIATION="ALDE">
(BG) " επικείμενη γαλλική Προεδρία της Ευρωπαϊκής Ένωσης έρχεται σε μια κρίσιμη στιγμή για τη διαδικασία της ευρωπαϊκής ολοκλήρωσης στη Γηραιά Ήπειρο. Θέματα όπως η στρατηγική βιώσιμης ανάπτυξης, το ευρωπαϊκό σύμφωνο για τη μετανάστευση, η αμυντική Ευρώπη και η μεταρρύθμιση της κοινής γεωργικής πολιτικής είναι κρίσιμα για την Ευρώπη. Το κύριο ερώτημα όμως τώρα είναι το πώς θα συνεχίσουμε τη μεταρρύθμιση της Ένωσης και θα εμβαθύνουμε τη διαδικασία ολοκλήρωσης μετά το ιρλανδικό "όχι".
<P>
" απόρριψη της Συνθήκης της Λισαβόνας από την Ιρλανδία δοκιμάζει για μια ακόμη φορά την κοινή βούληση των Ευρωπαίων να αντεπεξέλθουν από κοινού στις προκλήσεις της παγκοσμιοποίησης. Ως ιδρύτρια χώρα της Ευρωπαϊκής Ένωσης, η Γαλλία και ο πρόεδρός της, Nicolas Sarkozy, αναλαμβάνουν το καθήκον να συνδυάσουν και πάλι τις προσπάθειες και των είκοσι επτά κρατών μελών, και να καταλήξουν σε ένα νομικό σχήμα και ένα σχέδιο δράσης για την άρση του αδιεξόδου και την υπέρβαση της κρίσης της Λισαβόνας διότι, αν δεν την υπερβούμε, κινδυνεύουμε να πάρουν το πάνω χέρι φυγόκεντρα και εθνικιστικά πάθη και να παγώσουν τη διαδικασία περαιτέρω διεύρυνσης της Ευρωπαϊκής Ένωσης. Αυτό το σημείο καμπής μας επιβάλλει να συνειδητοποιήσουμε αυτούς τους κινδύνους και να ανταποκριθούμε πρακτικά στις ευθύνες μας και στις προσδοκίες της πλειονότητας των ευρωπαίων πολιτών για τους οποίους η Ωδή στη Χαρά έχει καταστεί ήδη ένας δεύτερος εθνικός ύμνος.
<SPEAKER ID="037" NAME="Hanna Foltyn-Kubicka" AFFILIATION="UEN">
(PL) Κύριε Πρόεδρε, σήμερα θέλω να μιλήσω για ένα περιστατικό που συνέβη προσφάτως στη Βαρσοβία. Ένα πρόσωπο που διατηρεί στενή σχέση με την κινεζική πρεσβεία στην Πολωνία επιτέθηκε σε μια γυναίκα η οποία διένεμε το αντιπολιτευόμενο περιοδικό The Epoch Times. Παρόμοια περιστατικά έχουν παρατηρηθεί το τελευταίο διάστημα και στη Νέα Υόρκη, όπου ομάδες τις οποίες οργανώνει το κινεζικό προξενείο επιτίθενται σε πιστούς του Φάλουν Γκονγκ καθώς και σε άτομα που διαδηλώνουν ειρηνικά υπέρ του Θιβέτ.
<P>
Εάν αρχίσουν να εμφανίζονται παρόμοιες πρακτικές και σε άλλες χώρες, θα βρεθούμε ενώπιον μιας κατάφωρης παραβίασης της Σύμβασης της Βιέννης περί διπλωματικών σχέσεων η οποία υιοθετήθηκε το 1961. Επιπλέον, παρά το γεγονός ότι το κινεζικό καθεστώς κάνει ό,τι μπορεί για να δείξει τη θετική του πλευρά κατά τη διάρκεια των Ολυμπιακών Αγώνων, εξακολουθεί να διώκει όλες τις ομάδες οι οποίες αντιπροσωπεύουν μη κομμουνιστικές ιδεολογίες. Προχωρά μάλιστα ένα βήμα πιο πέρα, καθώς εντείνει τις προσπάθειές του και εξάγει τη δραστηριότητα αυτή στην επικράτεια δημοκρατικών δυτικών κρατών.
<P>
Για τον λόγο αυτόν, καλώ τις αρχές της ΕΕ και τα κράτη μέλη να παρακολουθούν την κατάσταση με προσοχή και να αντιδράσουν αποφασιστικά σε περίπτωση επανάληψης των περιστατικών που περιέγραψα.
<SPEAKER ID="038" NAME="Κυριάκος Τριανταφυλλίδης" AFFILIATION="GUE/NGL">
Κύριε Πρόεδρε, σήμερα συνεδριάζει το Συμβούλιο Γενικών Υποθέσεων και μεταξύ των θεμάτων προς συζήτηση, της οποίας ακόμη δεν ξέρω το αποτέλεσμα, είναι και η εισήγηση για αναβάθμιση των σχέσεων της Ευρωπαϊκής Ένωσης με το Ισραήλ.
<P>
Σήμερα επίσης οι ψαράδες της Λωρίδας της Γάζας προβαίνουν σε εκδηλώσεις διαμαρτυρίας εναντίον των απάνθρωπων μέτρων που το Ισραηλινό κράτος εφαρμόζει εναντίον τους, από τη μια απαγορεύοντάς τους να ψαρεύουν στα ανοιχτά της θαλάσσιας περιοχής τους και από την άλλη στερώντας τους επαρκή καύσιμα, αναγκάζοντάς τους έτσι να ψαρεύουν στα ρηχά όπου χύνονται ανεξέλεγκτα τα ακατέργαστα λύματα. Ο κίνδυνος πρόκλησης επιδημιών από αυτήν την κατάσταση είναι άμεσος και τρομακτικός.
<P>
Σας υποβάλλω, κύριε Πρόεδρε, αίτημα των ψαράδων αυτών, όπως η Ευρωπαϊκή Ένωση μην προχωρήσει στην αναβάθμιση των σχέσεών της με το Ισραήλ κάτω από αυτές τις συνθήκες.
<P>
Επιπρόσθετα, ένας άλλος λόγος που συντρέχει για να μην γίνει αυτή η αναβάθμιση τώρα -ιδιαίτερα για εμάς τους Ευρωβουλευτές- είναι διότι το Ισραήλ για μια ακόμη φορά έδειξε ότι δεν σέβεται τα ανθρώπινα δικαιώματα ούτε ημών των ιδίων, όταν δυνάμεις της χώρας αυτής θέλησαν βίαια να καταστείλουν πρόσφατα ειρηνικές διαμαρτυρίες εναντίον της ανέγερσης του ρατσιστικού τείχους της διαίρεσης τραυματίζοντας διαδηλωτές μεταξύ των οποίων και η συνάδελφος Luisa Morgantini.
<SPEAKER ID="039" NAME="Dimitar Stoyanov" AFFILIATION="NI">
(BG) Στο παρόν Σώμα, στην Επιτροπή καθώς και στη Βουλγαρία γίνεται πολύς λόγος περί καταπολέμησης της διαφθοράς στα υψηλότερα κυβερνητικά κλιμάκια. " λέξη "διαφθορά" όμως δεν εκφράζει απλώς μια αφηρημένη έννοια. Πίσω από αυτή υπάρχουν πραγματικοί άνθρωποι. Θέλω λοιπόν να σας δείξω το πρόσωπο της επίσημης διαφθοράς στην κορυφή της Βουλγαρίας.
<P>
Εχθές, η μεγαλύτερη βουλγαρική ημερήσια εφημερίδα δημοσίευσε φωτογραφίες του ηγέτη του τουρκικού εθνοτικού κόμματος MRL, του Ahmed Dogan, ο οποίος, πριν από τρία χρόνια, είχε λάβει εντολή σχηματισμού κυβέρνησης στη Βουλγαρία. Οι εν λόγω συγκλονιστικές φωτογραφίες αποκαλύπτουν ότι ο Dogan ζει σε ένα τεράστιο σαράι το οποίο είναι καταχωρημένο ως ξενοδοχείο τεσσάρων αστέρων, όπου ζει βυθισμένος στη χλιδή. Ο Dogan είναι το ίδιο πρόσωπο που είχε δηλώσει ότι το κόμμα του περιβάλλεται από έναν κύκλο εταιρειών και ότι η εξαγορά ψήφων είναι ευρωπαϊκή πρακτική. Δήλωσε δε στην ημερησία εφημερίδα Trud ότι κύριο επάγγελμά του είναι η διαχείριση της επιχείρησής του, κάτι που δεν δύναται να κάνει νομίμως ενόσω είναι μέλος του βουλγαρικού κοινοβουλίου.
<P>
Κύριε Πρόεδρε, κυρίες και κύριοι βουλευτές, αξιότιμα μέλη της Επιτροπής, ο Dogan είναι μια από τις κεφαλές της Λερναίας Ύδρας της διαφθοράς στη Βουλγαρία. " καταστροφή αυτού του τέρατος αρχίζει από τη διερεύνηση του κύκλου εταιρειών και της επιχείρησης του Ahmed Dogan.
<P>
Κύριε Πρόεδρε, σας καταθέτω το επίμαχο φύλλο της εφημερίδας για να διαβάσετε ο ίδιος γι' αυτό το θέμα.
<SPEAKER ID="040" NAME="Gerard Batten" AFFILIATION="IND/DEM">
(EN) Κύριε Πρόεδρε, θέλω να συγχαρώ τους 862 415 Ιρλανδούς και Ιρλανδές που ψήφισαν "όχι" στη Συνθήκη της Λισαβόνας στο δημοψήφισμα της περασμένης Πέμπτης. Ψήφισαν υπέρ της ελευθερίας, της δημοκρατίας και της κοινής λογικής. Εάν είχε επιτραπεί στον βρετανικό λαό η διενέργεια δημοψηφίσματος, θα είχε αναμφίβολα πει "όχι" με ακόμη περισσότερες ψήφους από ό,τι οι Ιρλανδοί. Ευκαιρίας δοθείσης, πολλοί από τους υπόλοιπους ευρωπαϊκούς λαούς θα ψήφιζαν επίσης "όχι", όπως απέδειξαν το 2005 οι Γάλλοι και οι Ολλανδοί.
<P>
Με απίστευτη αλαζονεία και περιφρόνηση για τη δημοκρατία, η ευρωπαϊκή πολιτική ελίτ σκοπεύει να προχωρήσει, ισοπεδώνοντας τα πάντα στο διάβα της, στην κύρωση της Συνθήκης. " Συνθήκη είναι νεκρή όμως η ΕΕ αρνείται να την ενταφιάσει. " συνεχιζόμενη ερωτική σχέση της ΕΕ με τη Συνθήκη αποτελεί πράξη πολιτικής νεκροφιλίας. Όμως το σώμα έχει αρχίσει να όζει και, όσο περισσότερο μένει άταφο, τόσο χειρότερη θα γίνεται η δυσωδία. Πρέπει να ενταφιάσουμε τη Συνθήκη. Μολύνει την πολιτική ατμόσφαιρα
<SPEAKER ID="041" NAME="Πρόεδρος">
Κύριε Batten, η σύγκρισή σας είναι εντελώς άστοχη, αν μπορώ να συνεισφέρω το σχόλιό μου σε αυτό το σημείο. Βρίσκεστε σε ένα Κοινοβούλιο το οποίο είναι πολύ ζωντανό. Αν αυτό το Κοινοβούλιο δεν είχε φωνή, εσείς, ως ζωντανός οργανισμός, δεν θα μπορούσατε να του απευθύνεστε.
<P>
(Χειροκροτήματα)
<SPEAKER ID="042" NAME="Pál Schmitt" AFFILIATION="PPE-DE">
(HU) Σας ευχαριστώ, κύριε Πρόεδρε. Θα μιλήσω στα ουγγρικά. Στη Σλοβακία το κοινοβούλιο ενέκρινε μια νέα νομοθετική πράξη για την εκπαίδευση, και το μόνο που απομένει για να τεθεί σε ισχύ είναι η υπογραφή του Προέδρου της Δημοκρατίας. " νέα νομοθετική πράξη σημαίνει ότι, εφεξής, τα ονόματα τόπων και ιστορικών προσωπικοτήτων στα βιβλία ιστορίας που προορίζονται για μαθητές η μητρική γλώσσα των οποίων είναι η ουγγρική θα πρέπει να συμμορφώνονται με τους ορθογραφικούς κανόνες της σλοβακικής γλώσσας, αγνοώντας έτσι τις μακραίωνες ιστορικές και γλωσσικές μας παραδόσεις. " νέα νομοθετική πράξη παραβιάζει σοβαρά τα δικαιώματα της ουγγρικής κοινότητας της Σλοβακίας ως προς τη χρήση της γλώσσας της. " Σλοβακία υπέγραψε και κύρωσε τον Ευρωπαϊκό Χάρτη για τις περιφερειακές και μειονοτικές γλώσσες το 2001. Ο ίδιος ο Επίτροπος Leonard Orban πιστεύει ότι η προαγωγή της μητρικής γλώσσας των εθνικών μειονοτήτων είναι θέμα στρατηγικής σημασίας. Το έτος που διανύουμε είναι ευρωπαϊκό έτος διαπολιτισμικού διαλόγου, είναι λοιπόν θλιβερό και απαράδεκτο το γεγονός ότι η Σλοβακία ενεργεί κατά τρόπο που αντίκειται στην ευρωπαϊκή πρακτική. Αντί να διευρύνει τα μειονοτικά δικαιώματα, πράττει το αντίθετο και τα περιορίζει. Ως αποτέλεσμα της Συνθήκης του Τριανόν, αρκετές χιλιάδες ουγγρόφωνοι οικισμοί κατέληξαν εκτός των συνόρων της χώρας, και έχουμε το δικαίωμα να χρησιμοποιούμε γι' αυτούς τους τόπους τις ουγγρικές τους ονομασίες. " γλωσσική ποικιλομορφία είναι τμήμα της πολιτιστικής κληρονομιάς της Ευρώπης και αποτελεί μοναδικό θησαυρό τον οποίο έχουμε όλοι καθήκον να προστατεύουμε. Σας ευχαριστώ που μου δώσατε την ευκαιρία να μιλήσω.
<SPEAKER ID="043" NAME="Inés Ayala Sender" AFFILIATION="PSE">
(ES) Κύριε Πρόεδρε, τις πρώτες πρωινές ώρες της 8ης Ιουνίου, η τρομοκρατική ομάδα ETA επιτέθηκε στα γραφεία της ημερήσιας εφημερίδας El Correo ενώ 50 μέλη του προσωπικού της βρίσκονταν στο κτήριο και ετοίμαζαν την κυριακάτικη έκδοση. Ευτυχώς, κανείς δεν τραυματίστηκε, όμως προκλήθηκαν εκτεταμένες υλικές ζημιές.
<P>
Θα είμαι ευγνώμων αν στείλετε ένα μήνυμα αλληλεγγύης. Εντούτοις, θέλω επίσης να επισημάνω, και έχω άλλωστε εκφράσει από τούτο το βήμα, την επείγουσα ανάγκη εξάλειψης της τρομοκρατικής βίας που ασκείται από την ETA κατά των μέσων ενημέρωσης και διασφάλισης της πλήρους άσκησης της ελευθερίας της έκφρασης. Αυτός είναι ένας καλός λόγος για να υποστηρίξουν οι Ευρωπαίοι τη Συνθήκη της Λισαβόνας, η οποία θα μας επιτρέψει να σχεδιάσουμε κοινές πολιτικές για τη δικαιοσύνη, την ασφάλεια και την καταπολέμηση της τρομοκρατίας αντί να εξαρτώμεθα αποκλειστικά από τη διμερή και διακυβερνητική συνεργασία. " αλληλεγγύη μας πρέπει ως εκ τούτου να εκφραστεί και υπέρ της κύρωσης της Συνθήκης της Λισαβόνας.
<SPEAKER ID="044" NAME="Πρόεδρος">
Κυρία Ayala Sender, μιας και απευθυνθήκατε σε εμένα προσωπικά, επιτρέψτε μου να επισημάνω ότι είμαστε μια κοινότητα η οποία έχει ως βάση της την αλληλεγγύη, και αυτή η αλληλεγγύη ισχύει σε όλες τις περιπτώσεις, περιλαμβανομένης αυτής που αναφέρατε. Σας είμαι ευγνώμων που το αναγνωρίζετε.
<SPEAKER ID="045" NAME="Viktória Mohácsi" AFFILIATION="ALDE">
(HU) Κυρίες και κύριοι, στην προηγούμενη σύνοδο της Ολομέλειας ο επικεφαλής της πολιτικής μας ομάδας, Graham Watson, πραγματοποίησε παρέμβαση ενός λεπτού ενώπιον του Σώματος λόγω των αγριοτήτων κατά των Ρομά στην Ιταλία. Και σήμερα, είμαι στη δυσάρεστη θέση να σας ενημερώσω για παρόμοια περιστατικά, αυτή τη φορά στη χώρα μου, την Ουγγαρία. Πριν από λίγες εβδομάδες, 70 χιλιόμετρα έξω από τη Βουδαπέστη, στο χωριό Pátka, τρεις "αγανακτισμένοι πολίτες" πέταξαν περί τις δέκα βόμβες μολότοφ σε τρεις οικίες στις οποίες ζούσαν Ρομά. Στις 16 Απριλίου, στο χωριό Fadd της περιφέρειας Tolna της Ουγγαρίας, άγνωστα άτομα πέταξαν βόμβες μολότοφ σε δύο οικίες. Πριν από μία εβδομάδα συνάδελφός μου δέχθηκε επίθεση στη Nyíregyháza από εξτρεμιστές που φώναζαν: "Βρωμεροί τσιγγάνοι, φύγετε από τη χώρα μας!" Οι περισσότεροι κάτοικοι της Pátka εμμένουν στον ισχυρισμό τους ότι οι "αγανακτισμένοι πολίτες" είναι αθώοι, παρότι ένας από τους υπόπτους έχει ομολογήσει ότι συμμετείχε στα επεισόδια. Παρ' όλα αυτά, την Παρασκευή ομάδα περίπου 150 ανενημέρωτων ατόμων πραγματοποίησε διαδήλωση στην οποία διακηρύχθηκαν ναζιστικές αρχές, ενώ αργότερα άγνωστα άτομα που φορούσαν κουκούλες προσπάθησαν να εξαπολύσουν πάλι επίθεση παρουσία 100 αστυνομικών της μονάδας αποκατάστασης της τάξης. Ήμουν και εγώ παρούσα. Συγχρόνως, η αστυνομία κάλυπτε την ταυτότητα του ατόμου που τραυματίστηκε στο περιστατικό της Pátka. Στην Ιταλία, ευρωπαίοι συμπολίτες μας ζουν σε φυλακές που προορίζονται για πρόσφυγες· είναι, βεβαίως, και αυτοί Ρομά. Επίτροπε Barrot, ευελπιστώ ότι, όταν σχηματιστεί το νέο σας υπουργικό συμβούλιο, θα μπορούμε και εμείς οι Ρομά να απολαμβάνουμε την ασφάλεια που παρέχει η δημοκρατία στην Ευρωπαϊκή Ένωση, και ότι ο ορισμός της κοινοτικής ιθαγένειας θα ισχύει εξίσου για εμένα και τα παιδιά μου όπως και για τους μη Ρομά συμπολίτες μου. Σας ευχαριστώ πολύ.
<SPEAKER ID="046" NAME="Ewa Tomaszewska" AFFILIATION="UEN">
(PL) Κύριε Πρόεδρε, ακόμη και σε περιπτώσεις στις οποίες τα θέματα είναι απολύτως σαφή, οι λύσεις που υιοθετούνται πρέπει να λαμβάνουν υπόψη το πλαίσιο και τις σχέσεις μεταξύ των διαφόρων στόχων, τη σπουδαιότητα του επίμαχου θέματος και το κόστος επίτευξης των συναφών στόχων. Σε κάθε ζήτημα, ιδίως όταν επηρεάζει τις ζωές δισεκατομμυρίων ατόμων όπως στην περίπτωση της αλλαγής του κλίματος, είναι σημαντικό να ενεργούμε με σύνεση, κοινή λογική και κατά τρόπο δίκαιο όταν προσπαθούμε να λύσουμε το πρόβλημα.
<P>
Δεν θεωρώ δίκαιη την πρόταση μείωσης των εκπομπών διοξειδίου του άνθρακα. Υπάρχουν δύο λύσεις οι οποίες είναι ιδιαίτερα προκλητικές σε αυτό το πλαίσιο: η αντιμετώπιση των άκρως ανεπτυγμένων χωρών που είναι υπεύθυνες για μεγάλο ποσοστό των έως τώρα εκπομπών διοξειδίου του άνθρακα και για μεγάλο μέρος της ρύπανσης, ενώ διαθέτουν καλύτερες τεχνολογικές δυνατότητες, με τον ίδιο τρόπο που αντιμετωπίζονται και οι λιγότερο ανεπτυγμένες χώρες, ιδίως χώρες οι οικονομίες των οποίων στηρίζονται στον άνθρακα· και, δεύτερον, η αντιμετώπιση των κατασκευαστών μεγάλων αυτοκινήτων, για τους οποίους η μείωση των εκπομπών διοξειδίου του άνθρακα κατά 20% είναι ευκολότερη, με τον ίδιο τρόπο που αντιμετωπίζονται οι κατασκευαστές αυτοκινήτων με μηχανές μικρού κυβισμού και χαμηλά επίπεδα εκπομπών, με αποτέλεσμα οι εκπομπές να συνοδεύονται από υψηλότερο κόστος. Φαίνεται ότι εν προκειμένω το θέμα που μας ενδιαφέρει δεν είναι η αλλαγή του κλίματος αλλά οι επιχειρήσεις.
<SPEAKER ID="047" NAME="James Nicholson" AFFILIATION="PPE-DE">
(EN) Κύριε Πρόεδρε, οι μέλισσες στην Ευρώπη απειλούνται με εξαφάνιση εντός μιας δεκαετίας. Ασθένειες και ιοί έχουν ήδη εξαφανίσει το ένα τρίτο των αποικιών στην Αμερική και τώρα απειλούν τις ευρωπαϊκές αποικίες. " κατάσταση στην Αμερική προσφέρει μια εικόνα του τι ενδέχεται να αντιμετωπίσουμε στην Ευρώπη αν δεν λάβουμε μέτρα τώρα. Τουλάχιστον 70 καλλιέργειες που συμβάλλουν σημαντικά στη συνολική οικονομία εξαρτώνται άμεσα από την επικονίαση μέσω των μελισσών.
<P>
Οι "ΠΑ έχουν υποχρεωθεί να εισαγάγουν μέλισσες προκειμένου να αντισταθμίσουν τις απώλειες. Υπό τις παρούσες συνθήκες εκφράζονται σοβαρές αμφιβολίες σχετικά με την ικανότητα της ΕΕ να παράγει επαρκή ποσότητα τροφίμων για να καλύψει τη ζήτηση, ενώ οι επιπτώσεις ενός παρόμοιου φαινομένου στην ήπειρό μας θα ήταν καταστροφικές.
<P>
Οι μελισσοκόμοι ανά την Ευρώπη γνωρίζουν ήδη τους κινδύνους που δημιουργεί η βαρροϊκή ακαρίαση, η οποία έχει αποδεκατίσει αποικίες μελισσών. Προσπαθούν δε να αντιμετωπίσουν το φαινόμενο της "διαταραχής κατάρρευσης αποικίας", το οποίο συνίσταται στη συστηματική εγκατάλειψη των κυψελών από τις μέλισσες, οι οποίες ουσιαστικά εξαφανίζονται από προσώπου γης.
<P>
Πρέπει να παράσχουμε χρηματοδότηση και να μεριμνήσουμε για τη διενέργεια της ενδεδειγμένης επιστημονικής έρευνας σε αυτόν τον τομέα. " κυβέρνηση του "νωμένου Βασιλείου προσφέρει επί του παρόντος μόλις 250 000 βρετανικές λίρες για την έρευνα στον τομέα των μελισσών. Το ποσό αυτό είναι σταγόνα στον ωκεανό για ένα τόσο σημαντικό θέμα. Οι μέλισσες είναι αναπόσπαστο τμήμα της τροφικής αλυσίδας: χωρίς τις μέλισσες, οι μελισσοκόμοι, οι καλλιέργειες, τα φρούτα και οι ξηροί καρποί θα υποστούν σοβαρές αρνητικές συνέπειες.
<SPEAKER ID="048" NAME="Gérard Onesta" AFFILIATION="Verts/ALE">
(FR) Κύριε Πρόεδρε, διαβάζω στην ημερήσια διάταξη ότι θα εξετάσουμε μια κωδικοποιημένη έκδοση της οδηγίας που αφορά τις στατικές δοκιμές των διατάξεων προστασίας σε περίπτωση ανατροπής των γεωργικών η δασικών ελκυστήρων με τροχούς. Νομίζω ότι μετά το δημοψήφισμα στο Δουβλίνο η ιστορία μας επιβάλλει να εξετάσουμε άλλα, πιο επείγοντα θέματα. Δεν μπορούμε να αναθέσουμε αποκλειστικά στο Ευρωπαϊκό Συμβούλιο ένα θέμα όπως η Συνθήκη της Λισαβόνας. Εμείς οι βουλευτές του ΕΚ μπορούμε ευλόγως να παρέμβουμε σε αυτό το θέμα, ιδίως εάν γνωρίζουμε τα αναγκαία συστατικά για την εξεύρεση λύσεων.
<P>
Προπάντων, τα κεντρικά ζητήματα πρέπει να αφορούν ορισμένες ζωτικής σημασίας θεσμικές πτυχές και να μην καλύπτουν εκατοντάδες σελίδες. Χρειαζόμαστε την επικύρωση μέσω ευρωπαϊκού δημοψηφίσματος, με δυνατότητα εξαίρεσης για χώρες οι οποίες δεν επιθυμούν να ακολουθήσουν αυτή τη μέθοδο, και, τέλος, όπως επεσήμανε ο κ. Πρόεδρος, χρειαζόμαστε ένα πολύ αυστηρό χρονοδιάγραμμα -έως το 2009- ειδάλλως η προεκλογική εκστρατεία θα καταστεί αδύνατη. Ας μην μου πει κανείς ότι ένα τέτοιο σενάριο είναι ανέφικτο· δεν είναι λιγότερο απίθανο από αυτό που επεξεργάζονται επί του παρόντος οι αρμόδιες γραμματείες. Εν πάση περιπτώσει, εγώ τουλάχιστον είμαι έτοιμος.
<SPEAKER ID="049" NAME="Richard Corbett" AFFILIATION="PSE">
(EN) Κύριε Πρόεδρε, η Επιτροπή εξετάζει επί του παρόντος τις καταγγελίες ορισμένων ιδιωτικών επιχειρήσεων στην Ισπανία, τη Γαλλία και την Ιταλία κατά συνεταιρισμών, καθώς και κατά του συνεταιριστικού κινήματος όσον αφορά το καθεστώς και τη φορολογική του μεταχείριση.
<P>
Απευθύνω έκκληση στην Επιτροπή, κατά την εξέταση αυτής της καταγγελίας, να λάβει δεόντως υπόψη τις ιδιαίτερες ανάγκες και τα χαρακτηριστικά των συνεταιριστικών κινημάτων. Δεν μοιάζουν με τις κερδοσκοπικές οργανώσεις μετόχων. Οι συνεταιρισμοί ανήκουν στα μέλη τους και τα κέρδη διανέμονται ισότιμα, δεν καταβάλλονται απλώς σε μετόχους.
<P>
" Ευρωπαϊκή Ένωση αναγνώρισε τον ιδιαίτερο χαρακτήρα του συνεταιριστικού κινήματος το 2003 εγκρίνοντας τον κανονισμό περί του καταστατικού της ευρωπαϊκής συνεταιριστικής εταιρείας. Απευθύνω έκκληση στην Επιτροπή να λάβει δεόντως υπόψη την εν λόγω οδηγία κερδίζοντας έτσι την ευγνωμοσύνη των 55 εκατομμυρίων ατόμων στην Ευρώπη που απασχολούνται σε συνεταιρισμούς και των 163 εκατομμυρίων που είναι μέλη τους.
<SPEAKER ID="050" NAME="Milan Horáček" AFFILIATION="Verts/ALE">
(DE) Κύριε Πρόεδρε, την περασμένη εβδομάδα η Κίνα απαίτησε τον τερματισμό των διαδηλώσεων υπέρ του Θιβέτ ως προϋπόθεση για τη συνέχιση των συνομιλιών με εκπροσώπους του Δαλάι Λάμα. Σύμφωνα με τον υπουργό Εξωτερικών της Κίνας, οι Θιβετιανοί πρέπει να εγκαταλείψουν τις προσπάθειές τους να καταστρέψουν τους Ολυμπιακούς Αγώνες.
<P>
Ωστόσο, δεν είναι δυνατόν να περιμένει κανείς να αποδεχτούν πειθήνια οι διαμαρτυρόμενοι Θιβετιανοί τη συντριβή των διαδηλώσεών τους τον Μάρτιο. " κινεζική κυβέρνηση έχει την ευκαιρία να αλλάξει δραστικά την κατάσταση στο Θιβέτ. Εφόσον υπάρξει ειλικρινής διάλογος χωρίς προϋποθέσεις, ο θιβετιανός λαός θα συμμετάσχει σε μια εποικοδομητική διαδικασία αλλαγής. Ύψιστη προτεραιότητα είναι να στείλουμε ένα σαφές μήνυμα, τουλάχιστον επιτρέποντας την είσοδο ξένων παρατηρητών στη χώρα προκειμένου να αξιολογήσουν την κατάσταση ιδίοις όμμασιν.
<SPEAKER ID="051" NAME="Πρόεδρος">
Σας ευχαριστούμε, κύριε Horáček! Επιτρέψτε μου επίσης να αναφέρω το ψήφισμά μας τής 10ης Απριλίου, στο οποίο καλούσαμε όλους τους πολιτικούς της ΕΕ να μην παραστούν στην τελετή των εγκαινίων στις 8 Αυγούστου χωρίς να έχουν δοθεί προηγουμένως εγγυήσεις για τον σεβασμό των δικαιωμάτων των Θιβετιανών. Θέτω για μια ακόμη φορά υπόψη όλων αυτή τη δήλωση της 10ης Απριλίου.
<SPEAKER ID="052" NAME="László Tőkés" AFFILIATION="Verts/ALE">
(HU) Κύριε Πρόεδρε, όταν ο πάπας Βενέδικτος ΙΣΤ' μίλησε στους επισκόπους της Ουγγαρίας σχετικά με τη βαριά κληρονομιά της μακράς περιόδου της κομμουνιστικής διακυβέρνησης, υπήρξε εξαιρετικά εύστοχος. Οι παρατηρήσεις του είναι ιδιαίτερα επίκαιρες σήμερα, που είναι η 50ή επέτειος από την εκτέλεση του μαρτυρικού πρωθυπουργού Imre Nagy, καθώς και η 60ή επέτειος από την έναρξη των άγριων θρησκευτικών διώξεων και τη φυλάκιση του καρδιναλίου József Mindszenthy. Το φάσμα αυτής της οδυνηρής περιόδου, κατά τη διάρκεια της οποίας η κρατική βία συνοδευόταν από εμπράκτως εκφραζόμενα αντιθρησκευτικά αισθήματα, ήρθε πάλι στην επιφάνεια από τη Magda Kósáné Kovács, μετακομμουνίστρια βουλευτή αυτού του Σώματος, στην τελευταία παρέμβασή της εδώ στην Ολομέλεια, στην οποία θέλησε να προασπίσει τις ευρωπαϊκές αξίες από τον πάπα Βενέδικτο, ή μάλλον από την Καθολική Εκκλησία. Πριν από λίγα χρόνια, η πρώην πρόεδρος του κόμματος κ. Kósáné Kovács είχε διατυπώσει τον συκοφαντικό ισχυρισμό ότι το Βατικανό, υπό την ηγεσία τότε του πάπα Ιωάννη Παύλου, επεδίωκε διακαώς να βάλει στο χέρι ολόκληρη την Ευρώπη και να την θέσει υπό τον έλεγχό του. Ως επίσκοπος της Μεταρρυθμισμένης Εκκλησίας, γνωρίζοντας ότι οι ίδιες οι χριστιανικές εκκλησίες έχουν συμβάλει στη διαμόρφωση γνήσιων ευρωπαϊκών αξιών σε αυτή την Ευρωπαϊκή Ένωση, η οποία έχει τις ρίζες της στο χριστιανικό δημοκρατικό κίνημα, απορρίπτω κάθε εκδήλωση αντιθρησκευτικής ιδεολογίας και μισαλλοδοξίας. Προτείνω δε να προσκαλέσουμε τον πάπα Βενέδικτο στο Ευρωπαϊκό Κοινοβούλιο.
<SPEAKER ID="053" NAME="József Szájer" AFFILIATION="PPE-DE">
(HU) Κύριε Πρόεδρε, κυρίες και κύριοι, πριν από πενήντα ακριβώς χρόνια στην Ουγγαρία, στις 16 Ιουνίου 1958, ο Imre Nagy, πρωθυπουργός της ουγγρικής επανάστασης του 1956 και του ουγγρικού αγώνα για ελευθερία, καταδικάστηκε σε θάνατο και εκτελέστηκε μετά από συνοπτική, προσχηματική δίκη μαζί με τον υπουργό Άμυνας Pál Maléter και τους συναδέλφους τους Miklós Gémes και József Szilágyi· εν τω μεταξύ, ο Géza Losonczi είχε δολοφονηθεί ενόσω ακόμη βρισκόταν στη φυλακή. Τα σώματά τους, δεμένα με σύρμα και τυλιγμένα σε χαρτί, θάφτηκαν με το πρόσωπο προς τα κάτω. " δίκη τους ήταν ένα από τα πιο επαίσχυντα γεγονότα και μια από τις μεγαλύτερες αδικίες του εικοστού αιώνα. Ο Imre Nagy ήταν ένθερμος κομμουνιστής, εντούτοις επέλεξε να επιστρέψει η χώρα του στην ελεύθερη Ευρώπη παρά να παραμείνει στο σοβιετικό στρατόπεδο. Αυτό τον κατέστησε εθνικό ήρωα, μάρτυρα της επανάστασης, πολιτικό ευρωπαϊκού αναστήματος. Το ηθικό του κύρος τον κατέστησε έμβλημα ελευθερίας και μιας ευρωπαϊκής Ουγγαρίας. " επαναταφή που άξιζε ο Imre Nagy πραγματοποιήθηκε μόλις τη 16η Ιουνίου 1989, τότε όμως το κομμουνιστικό καθεστώς είχε λήξει και η Ουγγαρία μπορούσε να επανενταχθεί στην οικογένεια των ελεύθερων ευρωπαϊκών κρατών. Το μήνυμα αυτών των γεγονότων είναι σαφές: η ελευθερία και η εθνική ανεξαρτησία ήταν οι στόχοι στους οποίους απέβλεπε η Ουγγαρία όταν αποτίναξε τον ζυγό του κομμουνισμού. Γι' αυτό αγωνίστηκαν οι άνθρωποι που θυσίασαν τις ζωές τους πριν από πενήντα χρόνια· η θυσία τους δεν ήταν μάταιη.
<SPEAKER ID="054" NAME="Martin Schulz" AFFILIATION="PSE">
(DE) Κύριε Πρόεδρε, άκουσα πολύ προσεκτικά τον συνάδελφο που μίλησε πριν από τον κ. Szájer και επιτέθηκε στη συνάδελφό μου Magda Kósáné Kovács κατά τρόπο εντελώς απαράδεκτο.
<P>
" κ. Kovács είναι αναπληρώτριά μου στο εκτελεστικό γραφείο της Σοσιαλιστικής Ομάδας. Δεν είναι παρούσα αυτή τη στιγμή στο Σώμα, γεγονός που σημαίνει ότι δεν δύναται να υπερασπιστεί τον εαυτό της έναντι αυτής της επίθεσης. Γνωρίζω ότι η κ. Kovács είναι πιστή δημοκράτισσα και αφοσιωμένη υποστηρίκτρια της ευρωπαϊκής ενότητας. Σε καμία περίπτωση δεν της αξίζει να καταχράται οιοσδήποτε βουλευτής τα προνόμια αυτού του Σώματος προκειμένου να κερδίσει πόντους στην όποια εσωτερική πολιτική αντιπαράθεση ενδεχομένως να υπάρχει μεταξύ τους στην Ουγγαρία. Θεωρώ ότι τα εν λόγω σχόλια είναι απολύτως άστοχα και συνιστούν βαρύτατη προσβολή της προσωπικότητας της Magda Kovács, προσβολή την οποία απορρίπτω με απέραντη βδελυγμία.
<SPEAKER ID="055" NAME="Brigitte Fouré" AFFILIATION="PPE-DE">
(FR) Κύριε Πρόεδρε, θέλω καταρχάς να εκφράσω την επιδοκιμασία μου για την πρωτοβουλία της Επιτροπής να χορηγήσει έκτακτη οικονομική βοήθεια στους αλιείς. Παρότι η εν λόγω βοήθεια δεν είναι σίγουρα αρκετή για την επίλυση των προβλημάτων του τομέα, μοιάζει τουλάχιστον αναγκαία επί του παρόντος. " τρέχουσα κατάσταση είναι όντως κρίσιμη: σε περίοδο ενός έτους, η τιμή του πετρελαίου ντίζελ έχει αυξηθεί από 35 σε 73 λεπτά το λίτρο. Οι δαπάνες λοιπόν για την κάλυψη του κόστους του πετρελαίου είναι πολύ υψηλές και στην εκλογική μου περιφέρεια, την Baie de Somme, οι επαγγελματίες αλιείς ανησυχούν βαθύτατα και εκφράζουν έντονη πικρία. Εκτός από το θέμα των τιμών του πετρελαίου, οι αλιείς θέλουν προπαντός να πωλούν τα αλιεύματά τους σε εύλογες τιμές και αντιτίθενται στα αδικαιολόγητα κέρδη που αντλούν οι μεσάζοντες. Δεν πρόκειται για απλή κρίση· πρόκειται για διαρθρωτικό πρόβλημα στον αλιευτικό τομέα το οποίο πρέπει να αντιμετωπίσουμε σε ευρωπαϊκό επίπεδο. Όπως διαπιστώνουμε, το κίνημα διαμαρτυρίας έχει προσλάβει ευρωπαϊκή διάσταση. Αυτό είναι απολύτως λογικό δεδομένου ότι η αλιευτική πολιτική είναι μια από τις παλαιότερες ευρωπαϊκές πολιτικές. Πρέπει να βοηθήσουμε τον αλιευτικό τομέα να εκσυγχρονιστεί έτσι ώστε να μπορέσει να απαλλαγεί από τους περιορισμούς που του επιβάλλει η τιμή του πετρελαίου, τηρώντας συγχρόνως την υποχρέωσή μας να προστατεύουμε το περιβάλλον και να διαχειριζόμαστε τους αλιευτικούς πόρους. Ενόψει όλων αυτών, ευελπιστώ ότι η συζήτηση στην Ολομέλεια που έχει προγραμματιστεί για την Τετάρτη θα καταλήξει σε ένα ψήφισμα το οποίο θα ωφελεί την ευρωπαϊκή αλιεία που αυτή την περίοδο κινδυνεύει.
<SPEAKER ID="056" NAME="István Szent-Iványi" AFFILIATION="ALDE">
(EN) Κύριε Πρόεδρε, ο Chee Soon Juan απελευθερώθηκε από τη φυλακή Queenstown της Σιγκαπούρης πριν από δύο ημέρες. Τα τελευταία χρόνια έχει επανειλημμένως καταδικαστεί και φυλακιστεί. Ο Chee Soon Juan δεν είναι εγκληματίας. Το "έγκλημά" του είναι πολύ απλό: είναι επικεφαλής της δημοκρατικής αντιπολίτευσης. Αγωνίζεται διαρκώς για την ελευθερία και τη δημοκρατία στη χώρα του.
<P>
Μετά την τελευταία του απελευθέρωση από τη φυλακή, τα ελεγχόμενα από το κράτος μέσα ενημέρωσης στη Σιγκαπούρη άρχισαν μια εκστρατεία σπίλωσής του, προκειμένου να υπονομεύσουν την αξιοπιστία του, με αβάσιμες προσωπικές επιθέσεις και απόπειρες αμαύρωσης του χαρακτήρα του. Εκφράζουμε την έντονη αλληλεγγύη μας προς τον κ. Chee Soon Juan και τους συντρόφους του, οι οποίοι αγωνίζονται και παλεύουν για τη δημοκρατία και τα ανθρώπινα δικαιώματα στη Σιγκαπούρη.
<P>
Καλούμε τις αρχές της Σιγκαπούρης να σταματήσουν να επιχειρούν να εκφοβίσουν τη δημοκρατική αντιπολίτευση, να θέσουν τέρμα στην παραβίαση των ανθρωπίνων δικαιωμάτων και να αρχίσουν να σέβονται το θεμελιώδες δικαίωμα της ελευθερίας έκφρασης. Ευχόμαστε ειλικρινώς ότι η Σιγκαπούρη θα συμφωνήσει με την έντονη επιθυμία μας να γίνονται σεβαστά τα θεμελιώδη δικαιώματα.
<SPEAKER ID="057" NAME="Eoin Ryan" AFFILIATION="UEN">
(EN) Κύριε Πρόεδρε, την περασμένη εβδομάδα ο ιρλανδικός λαός έλαβε μια δημοκρατική απόφαση σχετικά με τη Συνθήκη της Λισαβόνας η οποία πρέπει να γίνει πλήρως σεβαστή. Αν και πολλοί από όσους υποστηρίξαμε δημοσίως την ψήφο υπέρ του "ναι" αισθανόμαστε απογοήτευση για το αποτέλεσμα, φρονώ ότι είναι σημαντικό να σκεφτούμε σοβαρά το νόημα αυτού του αποτελέσματος.
<P>
Απαντώντας στα σχόλια του κ. Batten, θέλω να υπογραμμίσω ότι η Ιρλανδία δεν είναι αντιευρωπαϊκή. " Ιρλανδία παραμένει πλήρως προσηλωμένη στην ευρωπαϊκή ιδέα. Αντιλαμβανόμαστε το γεγονός ότι η Ιρλανδία είναι ένα μόνο από τα 27 κράτη μέλη, όμως το πρόβλημα αυτό δεν είναι αποκλειστικά ιρλανδικό. Είναι πρόβλημα όλων των κρατών μελών. " Ευρώπη έχει αντιμετωπίσει πολλές προκλήσεις στο παρελθόν και τις έχει ξεπεράσει μέσω ώριμης και συνετής ηγεσίας. Ζητώ να επιδειχθεί η ίδια στάση και σε αυτό το θέμα καθώς και ενόψει των προκλήσεων που αντιμετωπίζουμε. Βρισκόμαστε σε ανεξερεύνητη περιοχή και θεωρώ ότι είναι πολύ σημαντικό να αποφύγουμε αντανακλαστικές αντιδράσεις ή βεβιασμένες αποφάσεις. Απαιτείται περισυλλογή και ωριμότητα, έτσι ώστε να βεβαιωθούμε ότι μπορούμε να αντεπεξέλθουμε πλήρως στην παρούσα κατάσταση και να προσπαθήσουμε να επαναφέρουμε την Ευρώπη στη σωστή πορεία, προκειμένου να είναι απολύτως υπόλογη στους πολίτες της Ευρώπης.
<SPEAKER ID="058" NAME="Μανώλης Μαυρομμάτης" AFFILIATION="PPE-DE">
Κύριε Πρόεδρε, τα γραφεία του Ευρωπαϊκού Κοινοβουλίου στις χώρες μέλη αποτελούν τον επικοινωνιακό δεσμό του Σώματος με τους πολίτες. Ένα από τα κύρια καθήκοντά τους είναι να ενημερώνουν με διάφορες δραστηριότητες την κοινή γνώμη για όσα συμβαίνουν στο Ευρωπαϊκό Κοινοβούλιο. Μια από αυτές τις δραστηριότητες αφορά και στην πρόσκληση δημοσιογράφων που έρχονται στο Στρασβούργο για την κάλυψη των εργασιών της Ολομέλειας.
<P>
Είχα υποβάλει, κύριε Πρόεδρε, ερώτηση προς το Ευρωπαϊκό Κοινοβούλιο σχετικά με την απόφαση μείωσης του προϋπολογισμού για την πρόσκληση δημοσιογράφων στις 24 Ιανουαρίου του 2008. Παρ' όλα αυτά και, ενώ έχουν περάσει 5 μήνες περίπου, δεν έχω λάβει ακόμη καμία απάντηση. Κάτι αντίστοιχο συμβαίνει και με άλλες επιτροπές με αποτέλεσμα να μη δίδεται απάντηση σε εύλογα ερωτήματα των βουλευτών. Και διερωτώμαι αν αυτή η τακτική είναι εποικοδομητική για τη λειτουργία των θεσμών του Ευρωπαϊκού Κοινοβουλίου και των αρμόδιων υπηρεσιών σε μια περίοδο που η Ευρωπαϊκή Ένωση έχει ανάγκη την άρτια λειτουργία των διαδικασιών που προβλέπουν οι κανόνες της.
<SPEAKER ID="059" NAME="Hélène Flautre" AFFILIATION="Verts/ALE">
(FR) Κύριε Πρόεδρε, θέλω να επιστήσω την προσοχή των βουλευτών του ΕΚ στην απέλαση του Sami Essid από την Ιταλία στην Τυνησία, στις 3 Ιουνίου, κατά πλήρη παράβαση των υποχρεώσεων της Ιταλίας δυνάμει της Ευρωπαϊκής Σύμβασης Ανθρωπίνων Δικαιωμάτων και, ειδικότερα, του άρθρου 3 της εν λόγω σύμβασης. Γιατί; Επειδή ο κ. Essid κατηγορείται για τρομοκρατία και το Ευρωπαϊκό Δικαστήριο Ανθρωπίνων Δικαιωμάτων έχει διαπιστώσει πέραν πάσης αμφιβολίας ότι στην Τυνησία όλα ανεξαιρέτως τα πρόσωπα που έχουν κατηγορηθεί για τρομοκρατική δράση έχουν υποστεί βασανιστήρια.
<P>
Γι' αυτό το Ευρωπαϊκό Δικαστήριο ζήτησε από την Ιταλία να αναστείλει το μέτρο της απέλασης. Εντούτοις, η Ιταλία τον απέλασε στις 3 Ιουνίου, παραβιάζοντας κατάφωρα τις δεσμεύσεις της. Ζητώ να υπενθυμιστούν στην Ιταλία οι υποχρεώσεις της ως συμβαλλόμενο μέρος στην Ευρωπαϊκή Σύμβαση Ανθρωπίνων Δικαιωμάτων και ως κράτος μέλος της Ευρωπαϊκής Ένωσης, καθώς και να δοθούν εγγυήσεις ότι ο κ. Essid, που έχει πλέον απελαθεί στην Τυνησία, δεν θα υποστεί εκεί απάνθρωπη και εξευτελιστική μεταχείριση.
<P>
(Χειροκροτήματα)
<SPEAKER ID="061" NAME="Bairbre de Brún" AFFILIATION="GUE/NGL">
(GA) Κυρία Πρόεδρε, η ιρλανδική ψήφος την περασμένη Πέμπτη κατά της Συνθήκης της Λισαβόνας δεν ήταν ψήφος κατά της Ευρώπης. " Ιρλανδία ανήκει στην Ευρωπαϊκή Ένωση, από την προσχώρηση στην οποία έχει αντλήσει κοινωνικά και οικονομικά οφέλη - τόσο στον Βορρά όσο και στον Νότο.
<P>
Ο λαός ανησυχούσε για την αποδυνάμωση της φωνής της Ιρλανδίας, καθώς και άλλων μικρών χωρών, εντός της Ευρωπαϊκής Ένωσης· για την ουδετερότητα και τις στρατιωτικές υποθέσεις· για τα δικαιώματα των εργαζομένων και τις δημόσιες υπηρεσίες. Οι ανησυχίες αυτές δεν εκφράστηκαν απλώς στην εκστρατεία που πραγματοποιήθηκε από πόρτα σε πόρτα, αλλά έγιναν επίσης φανερές και από τις σφυγμομετρήσεις της κοινής γνώμης που πραγματοποιήθηκαν καθ' όλη τη διάρκεια της εκστρατείας. Το αυτόματο δικαίωμα του ιρλανδικού λαού σε δημοψήφισμα σε περίπτωση μελλοντικών σημαντικών αλλαγών είναι επίσης σημαντικό.
<P>
Ορισμένα από τα θέματα αυτά έχουν ήδη θιγεί στη Γαλλία και τις Κάτω Χώρες. Πρέπει λοιπόν να αντιμετωπίσουμε αυτές τις ανησυχίες.
<SPEAKER ID="062" NAME="Csaba Sándor Tabajdi" AFFILIATION="PSE">
(HU) Κυρία Πρόεδρε, λαμβάνω τον λόγο ως βουλευτής που εκπροσωπεί μια χώρα το κοινοβούλιο της οποίας, με την υποστήριξη όλων των πολιτικών κομμάτων, ήταν το δεύτερο εθνικό κοινοβούλιο που κύρωσε τη Συνθήκη για τη θέσπιση Συντάγματος της Ευρώπης και το πρώτο κοινοβούλιο που κύρωσε τη Συνθήκη της Λισαβόνας. Με αυτή την ιδιότητα, θέλω να σας υπενθυμίσω ότι ο μεγαλύτερος κίνδυνος που διατρέχει η Ευρώπη σήμερα είναι ο εθνικός εγωισμός, ή εθνικισμός. Πρέπει να εξετάσουμε προσεκτικά κατά πόσον πρέπει να ανταμείβουμε όσους ζητούν διαρκώς περισσότερα, ή αν πρέπει να τιμωρούμε τέτοιου είδους συμπεριφορές. " προστασία των εθνικών συμφερόντων είναι θεμελιώδες καθήκον της κυβέρνησης κάθε χώρας και των αντιπροσώπων της στο Ευρωπαϊκό Κοινοβούλιο, όμως η Ευρωπαϊκή Ένωση δεν μπορεί να λειτουργήσει χωρίς νηφάλιους συμβιβασμούς μεταξύ των διαφόρων εθνικών συμφερόντων και χωρίς αλληλεγγύη μεταξύ των κρατών και των λαών της. Απευθύνω λοιπόν θερμή παράκληση στους πολωνούς φίλους μας να μας προσφέρουν τη στήριξή τους, όπως έπραξαν και τα υπόλοιπα είκοσι έξι κράτη μέλη, για την εγκατάσταση του Ευρωπαϊκού Ινστιτούτου Καινοτομίας και Τεχνολογίας στη Βουδαπέστη. Στην περίπτωση της FRONTEX στη Βαρσοβία, η Ουγγαρία φάνηκε επίσης να συμμετέχει για λίγο στην κούρσα, όμως δεν χρησιμοποίησε το δικαίωμα αρνησικυρίας της. Θα ήταν λοιπόν άδικο να μην ανταποδώσουν οι πολωνοί φίλοι μας με μια παρόμοια χειρονομία. Οι Ούγγροι και οι Πολωνοί είναι καλοί φίλοι· όπως λέει και η παροιμία: "Ο Μαγυάρος κι ο Πολωνός είναι φίλοι πιστοί, μαζί πολεμούνε και πίνουν κρασί".
<SPEAKER ID="063" NAME="Πρόεδρος">
Οι παρεμβάσεις ενός λεπτού επί σημαντικών πολιτικών θεμάτων έληξαν.

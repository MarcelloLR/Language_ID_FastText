<CHAPTER ID="022">
Παραπλανητικές πρακτικές των εταιρειών έκδοσης καταλόγων (συνοπτική παρουσίαση) 
<SPEAKER ID="246" NAME="Πρόεδρος">
- " ημερήσια διάταξη προβλέπει τη συνοπτική παρουσίαση της έκθεσης του κ. Busuttil, εκ μέρους της Επιτροπής Αναφορών, για τις παραπλανητικές πρακτικές των εταιρειών έκδοσης καταλόγων (αναφορές 0045/2006, 1476/2006, 0079/2003, 0819/2003, 1010/2005, 0052/2007, 0306/2007, 0444/2007, 0562/2007 και άλλες).
<SPEAKER ID="247" NAME="Simon Busuttil">
εισηγητής. - (MT) Αυτή η έκθεση εκπονήθηκε επειδή το Ευρωπαϊκό Κοινοβούλιο έλαβε περισσότερες από 400 αναφορές από τους πολίτες του, δηλαδή από μικρές επιχειρήσεις που έχουν πέσει θύματα διαφημιστικής απάτης με την εισαγωγή τους σε έναν εμπορικό κατάλογο χωρίς να το επιθυμούν. Τα θύματα θα λάμβαναν μία φόρμα όπως αυτή και θα τη συμπλήρωναν, ενώ θα παραπλανώνταν να νομίζουν ότι εγγράφονταν για μια δωρεάν αναφορά στον κατάλογο. Ωστόσο, στη συνέχεια θα λάμβαναν μια επιστολή και θα συνειδητοποιούσαν ότι είχαν εν αγνοία τους συνάψει ένα συμβόλαιο που τους δέσμευε να καταβάλουν 1.000 ευρώ περίπου επί τρία έτη. Αυτό συμβαίνει στα θύματα αυτών των καταλόγων που θεωρούμε ότι είναι παραπλανητικοί. Θα ήθελα να προσθέσω ότι η εταιρεία στην οποία ανήκει ο κατάλογος European City Guide είναι εκείνη που αναφέρεται συχνότερα σε αυτές τις αναφορές. Αξίζει να σημειωθεί ότι αυτή η εταιρεία έχει επίσης ασκήσει μεγάλη πίεση στα μέλη αυτού του Κοινοβουλίου, σε μια προσπάθεια να θέσει ένα τέλος ή να υπονομεύσει τις αναφορές που παρουσιάζουμε σήμερα. Ωστόσο, ευτυχώς, δεν το κατόρθωσε, παρά το γεγονός ότι δεν μας παρείχε πάντα τις σωστές πληροφορίες. Ποια ήταν τα αποτελέσματα αυτής της έκθεσης; Ανακαλύψαμε ότι υπάρχει ένα πολύ πραγματικό πρόβλημα, το οποίο είναι διαδεδομένο και μπορεί να ιχνηλατηθεί σε ολόκληρη την Ευρωπαϊκή Ένωση. Αυτό που προέκυψε επίσης είναι ότι αυτό επηρεάζει πολυάριθμες μικρές επιχειρήσεις, καθώς και επαγγελματίες και άλλους ιδιώτες που δεν διαθέτουν απαραίτητα εταιρεία. Διαπιστώσαμε ότι αυτό το πρόβλημα επηρεάζει εταιρείες σε υπερεθνικό επίπεδο και ότι όχι μόνο έχει ισχυρό οικονομικό αντίκτυπο, αλλά και σοβαρό ψυχολογικό αντίκτυπο στα θύματα αυτής της απάτης, που πείθονται να υπογράψουν αυτήν τη φόρμα και στη συνέχεια κατατρέχονται από την εταιρεία για να εξακολουθήσουν την πληρωμή. Τι προτείνουμε σε αυτή την έκθεση; Πρώτον, καταρτίζουμε μια λίστα μέτρων, προκειμένου να αυξήσουμε το επίπεδο ενημέρωσης και, συνεπώς, να μειώσουμε τον αριθμό των θυμάτων που πέφτουν στην παγίδα εν πρώτοις. Δεύτερον, πρέπει να διασφαλίσουμε ότι η υπάρχουσα ευρωπαϊκή νομοθεσία επιβάλλεται όπως θα έπρεπε. Πρέπει να σημειωθεί εδώ ότι, κάθε φορά που ετίθετο αυτό το θέμα στην Επιτροπή, απαντούσε λέγοντας ότι εναπόκειτο στη διακριτική ευχέρεια των κρατών μελών να εφαρμόσουν τη νομοθεσία της Ευρωπαϊκής Ένωσης σε εθνικό επίπεδο. Γνωρίζουμε αυτήν τη διακριτική ευχέρεια, αλλά θα ήθελα να υπενθυμίσω στην Επιτροπή ότι είναι καθήκον της Ευρωπαϊκής Επιτροπής να διασφαλίζει ότι οι νόμοι της Ευρωπαϊκής Ένωσης εφαρμόζονται αποτελεσματικά στα κράτη μέλη. Επίσης προτείνουμε ότι οι ευρωπαϊκοί νόμοι πρέπει να τροποποιηθούν, προκειμένου να επιληφθούν καλύτερα αυτού του συγκεκριμένου προβλήματος. Διαπιστώσαμε, για παράδειγμα, ότι το αυστριακό μοντέλο είναι υποδειγματικό, επειδή η Αυστρία άλλαξε την εθνική της νομοθεσία, ώστε να ισχύει ειδικά για αυτό το ζήτημα των παραπλανητικών εμπορικών καταλόγων. Το τελικό μου σημείο αφορά την ανάγκη αρωγής των θυμάτων, συμβουλεύοντάς τα να μην κάνουν πληρωμές σε αυτές τις εταιρείες τηλεφωνικών καταλόγων, μέχρι να αναζητήσουν τις κατάλληλες πληροφορίες. Πριν να ολοκληρώσω, θα ήθελα ειλικρινά να ευχαριστήσω την Επιτροπή Αναφορών για την ομόφωνη στήριξή της σε αυτή την έκθεση και θα ήθελα επίσης να ευχαριστήσω όλο το προσωπικό μου. Επιπλέον, τις ειλικρινείς μου ευχαριστίες απευθύνω στο γραμματέα της επιτροπής - κ. David Lowe. Αν η έκθεση υιοθετηθεί, θα στείλει δύο σαφή μηνύματα - πρώτον στα θύματα, καταδεικνύοντάς τους ότι κατανοούμε την κατάστασή τους και τους στηρίζουμε πλήρως, και, δεύτερον, σε αυτές τις εταιρείες των παραπλανητικών εμπορικών καταλόγων, όπου θα τις προειδοποιούσαμε "να θέσουν ένα τέλος στις παραπλανητικές πρακτικές τους αμέσως, επειδή το Κοινοβούλιο τις παρακολουθεί στενά".
<SPEAKER ID="248" NAME="Vladimír Špidla">
Μέλος της Επιτροπής. - (FR) Κύριε Πρόεδρε, η Επιτροπή επικροτεί τις προσπάθειες που έχουν καταβληθεί από το Ευρωπαϊκό Κοινοβούλιο στην εκπόνηση αυτής της έκθεσης και θα εξετάσει ενεργά τα συμπεράσματά της.
<P>
Θα ήθελα να επισημάνω, όπως η ίδια η έκθεση σαφώς υποδεικνύει, ότι, δεδομένου ότι το εν λόγω πρόβλημα αφορά τις διεπιχειρησιακές σχέσεις, ένα μεγάλο μέρος της Κοινοτικής νομοθεσίας για την προστασία των καταναλωτών, περιλαμβανομένης της Οδηγίας 2005/29 που αφορά τις αθέμιτες διεπιχειρησιακές εμπορικές πρακτικές και τον κανονισμό (ΕΚ) 2006/2004 για τη συνεργασία στον τομέα της προστασίας των καταναλωτών, δεν ισχύει.
<P>
Μια ορισμένη μορφή προστασίας, ωστόσο, παρέχεται από την Οδηγία 2006/114/ΕΚ για τη συγκριτική και παραπλανητική διαφήμιση. Σύμφωνα με αυτές τις οδηγίες, οι δημόσιες αρχές που είναι υπεύθυνες για την εποπτεία της εφαρμογής της νομοθεσίας ή/και τα αρμόδια δικαστήρια του κράτους μέλους από το οποίο διεξάγουν τις δραστηριότητές τους αυτές οι επιχειρήσεις έχουν την υποχρέωση να αποφασίζουν, κατά περίπτωση, αν μια εμπορική επικοινωνία είναι παραπλανητική και να λαμβάνουν τα κατάλληλα αναγκαστικά μέτρα.
<P>
Θα ήθελα επίσης να τονίσω ότι αρκετές αρχές και αρμόδια δικαστήρια στην Ισπανία και στο Βέλγιο, για παράδειγμα, έχουν ήδη λάβει αναγκαστικά μέτρα κατά πρακτικών και έχουν επιτύχει πολλά θετικά αποτελέσματα.
<P>
" Οδηγία για τις Αθέμιτες Εμπορικές Πρακτικές δεν καλύπτει τις διεπιχειρησιακές εμπορικές πρακτικές, εφόσον δεν υπάρχει επιχείρημα υπέρ της πλήρους εναρμόνισης των εθνικών νόμων που σχετίζονται με τον αθέμιτο ανταγωνισμό. Μια πλήρως εναρμονισμένη οδηγία για τις αθέμιτες πρακτικές επιχειρήσεων προς τους καταναλωτές ήταν ήδη μια πολύ φιλόδοξη πρόταση που θα είχε αποτύχει, αν το πεδίο εφαρμογής της είχε επεκταθεί στις αθέμιτες διεπιχειρησιακές ανταγωνιστικές πρακτικές.
<P>
" διαβούλευση που οδήγησε στην πρόταση και το έργο εντός του Συμβουλίου έχει καταδείξει ότι δεν υπήρξε καμία στήριξη για την επέκταση του πεδίου εφαρμογής της οδηγίας στις αθέμιτες διεπιχειρησιακές εμπορικές πρακτικές. Ενώ ορισμένα κράτη μέλη ήταν υπέρ της επέκτασης του πεδίου εφαρμογής της οδηγίας και στον αθέμιτο ανταγωνισμό, άλλα εξέφρασαν τη στήριξή τους για την προστασία των καταναλωτών, αλλά αντιτέθηκαν στη θέσπιση, σε επίπεδο ΕΕ, ενός πρόσθετου εναρμονισμένου συστήματος κανόνων για τον αθέμιτο ανταγωνισμό.
<P>
Παρότι η Επιτροπή δεν μπορεί να λάβει μέτρα κατά των επιχειρήσεων που επιδίδονται σε τέτοιες πρακτικές, έχει γίνει προσπάθεια να ενημερωθούν οι επιχειρήσεις για αυτό το πρόβλημα, παρουσιάζοντάς το σε διάφορες ευρωπαϊκές επαγγελματικές οργανώσεις. Το θέμα έχει θιγεί ειδικά στο Δίκτυο Υποστήριξης των Επιχειρήσεων και, συγχρόνως, το Small Business Act καλεί τα κράτη μέλη να προστατεύσουν τις μικρομεσαίες επιχειρήσεις τους από τις αθέμιτες πρακτικές. " Επιτροπή θα συνεχίσει να εξετάζει άλλες μεθόδους για την ευαισθητοποίηση των επιχειρήσεων, αν το θεωρήσει κατάλληλο.
<P>
Επιπλέον, η Επιτροπή έχει απευθυνθεί γραπτώς στις αρμόδιες αρχές των συγκεκριμένων κρατών μελών - της Ισπανίας, της Αυστρίας και της Γερμανίας - για να επιστήσει την προσοχή τους στο γεγονός ότι η κατάσταση είναι προϊούσα και να τους ζητήσει πρόσθετες πληροφορίες. Οι απαντήσεις που έλαβε καθιστούν αρκετά σαφές ότι οι εθνικές αρχές γνωρίζουν το πρόβλημα και διαθέτουν νομοθεσία με την οποία θα το αντιμετωπίσουν. Όπου είναι απαραίτητο, έχουν ήδη χρησιμοποιήσει τα προβλεπόμενα μέτρα.
<SPEAKER ID="249" NAME="Πρόεδρος">
- " συζήτηση έληξε.
<P>
" ψηφοφορία θα διεξαχθεί την Τρίτη 16 Δεκεμβρίου 2008.
<P>
Γραπτές δηλώσεις (άρθρο 142 του Κανονισμού)
<SPEAKER ID="250" NAME="Richard Corbett  " AFFILIATION="PSE">
γραπτώς. - Έχοντας συμμετάσχει σε εκστρατείες εναντίον αυτών των παραπλανητικών οργανισμών επί έτη, με χαρά υποστηρίζω αυτή την έκθεση.
<P>
Αυτό είναι ένα πρόβλημα που διασχίζει τα σύνορα. Κάθε χρόνο, χιλιάδες επιχειρήσεις, φιλανθρωπικές οργανώσεις και εθελοντικές ομάδες σε όλη την Ευρώπη παραπλανώνται να υπογράψουν αυτό που μοιάζει με μια εντελώς αθώα καταχώρηση για έναν κατάλογο. Στην πραγματικότητα, παραπλανώνται να συνάψουν ένα πολύπλοκο συμβόλαιο και στη συνέχεια αντιμετωπίζουν επιθετικές απαιτήσεις για χρήματα, χωρίς καμία προσφορά ακύρωσης του συμβολαίου.
<P>
Είναι ζωτικής σημασίας να κλείσουμε τα νομικά κενά που επιτρέπουν σε αυτές τις παραπλανητικές επιχειρήσεις να λειτουργούν.
<P>
Ειδικότερα, καλώ την Επιτροπή να ακολουθήσει τη βασική σύσταση αυτής της έκθεσης και να προτάξει στο Κοινοβούλιο μια επέκταση του πεδίου εφαρμογής της Οδηγίας για τις Αθέμιτες Εμπορικές Πρακτικές, ώστε να απαγορεύει ρητά τις διαφημιστικές καταχωρήσεις σε τέτοιους καταλόγους, εκτός αν οι υποψήφιοι πελάτες ενημερώνονται σαφώς στη διαφήμιση ότι τους προσφέρεται ένα συμβόλαιο επί πληρωμή.
<P>
Αυτές οι συστάσεις είναι νομικά απλές - η Αυστρία έχει ήδη υπερθεματίσει (gold plating) τη μεταφορά της Οδηγίας για τις Αθέμιτες Εμπορικές Πρακτικές, ώστε να συμπεριλάβει αυτήν τη συγκεκριμένη διάταξη - αλλά θα βελτίωναν σημαντικά την προστασία των επιχειρήσεων και άλλων οργανισμών που πέφτουν θύματα αυτών των απατών και θα έστελναν ένα σαφές σήμα στις απάτες καταλόγων ότι οι ημέρες τους είναι μετρημένες.

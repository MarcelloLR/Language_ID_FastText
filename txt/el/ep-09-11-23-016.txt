<CHAPTER ID="016">
Παρεμβάσεις ενός λεπτού επί σημαντικών πολιτικών θεμάτων (συνέχεια)
<SPEAKER ID="043" NAME="Πρόεδρος">
Συνεχίζονται οι παρεμβάσεις ενός λεπτού επί σημαντικών πολιτικών ζητημάτων.
<SPEAKER ID="044" NAME="Jörg Leichtfried" AFFILIATION="S&amp;D">
(DE) Κύριε Πρόεδρε, σε μια περίοδο αλλαγής του κλίματος και υπερθέρμανσης του πλανήτη, ένα πράγμα τουλάχιστον είναι προφανές: πρέπει να μειώσουμε τις εκπομπές αερίων του θερμοκηπίου και να εξοικονομήσουμε ενέργεια. " ΕΕ προσπαθεί ήδη να ηγηθεί των προσπαθειών σε αυτό το πεδίο, ενίοτε με μεγαλύτερη και ενίοτε με μικρότερη επιτυχία. Κάποιες φορές, είναι εμφανές ότι "τα χλωρά καίγονται μαζί με τα ξερά", όπως στην περίπτωση της λεγόμενης οδηγίας για τον οικολογικό σχεδιασμό.
<P>
Στην εκλογική μου περιφέρεια υπάρχει μια πολύ επιτυχημένη επιχείρηση, με την επωνυμία "Austria Email AG", η οποία κατασκευάζει ηλεκτρικούς λέβητες. Οι συσκευές αυτές είναι ιδιαίτερα πρακτικές και χρήσιμες στην Αυστρία, καθόσον το μεγαλύτερο μέρος της ηλεκτρικής μας ενέργειας προέρχεται από μονάδες παραγωγής υδροηλεκτρικής ενέργειας, και ως εκ τούτου είναι πολύ φιλική για το περιβάλλον.
<P>
Τώρα φαίνεται ότι η οδηγία για τον οικολογικό σχεδιασμό θα απαγορεύσει τη χρήση αυτών των λεβήτων στο μέλλον, υποχρεώνοντας τον πληθυσμό να χρησιμοποιεί είτε θερμαντικά σώματα αποθήκευσης αερίου είτε λέβητες αερίου, πράγμα παράλογο κατά τη γνώμη μου, δεδομένου ότι οι εν λόγω συσκευές είναι πολύ λιγότερο φιλικές για το περιβάλλον από τους ηλεκτρικούς λέβητες. Εκτός αυτού, κατά τον τρόπο αυτόν τίθενται σε κίνδυνο 400 θέσεις εργασίας στην Αυστρία.
<P>
Δεν είναι αυτό που προσπαθούμε να επιτύχουμε. " εξέλιξη αυτή είναι αρνητική. Αν θέλουμε να προστατέψουμε το περιβάλλον, πρέπει οπωσδήποτε να λάβουμε μέτρα τα οποία θα είναι λογικά, επωφελή και, πάνω από όλα, ενδεδειγμένα. Δεν πρέπει, ωστόσο, να θέσουμε σε κίνδυνο θέσεις εργασίας για χάρη ενός προϊόντος το οποίο δεν φαίνεται πραγματικά πρόσφορο.
<SPEAKER ID="045" NAME="Véronique De Keyser" AFFILIATION="S&amp;D">
(FR) Κύριε Πρόεδρε, για εμάς, το Euronews είναι ένα θαυμάσιο παράθυρο στον κόσμο, και είναι ένας σταθμός που μου αρέσει πολύ να παρακολουθώ, αλλά συχνά αναρωτιέμαι για το περιεχόμενο των διαφημίσεων που προβάλλει.
<P>
Όταν άνοιξα την τηλεόραση σήμερα το πρωί είδα μια διαφήμιση για την Μακεδονία. Και τι νομίζετε ότι διάβασα στην οθόνη; "Ένας φορολογικός παράδεισος για τις επιχειρήσεις, μέσος μισθός 370 ευρώ, φορολογία εισοδήματος 10%" και άλλα παρόμοια.
<P>
Αν έτσι σκοπεύει η Μακεδονία να παρουσιάσει την υποψηφιότητά της για ένταξη στην Ευρωπαϊκή Ένωση, και αν ρωτήσω τους πολίτες της περιφέρειάς μου αν επιθυμούν την ένταξη της Μακεδονίας στην ΕΕ, να είστε σίγουροι ότι θα λάβω μάλλον αρνητική απάντηση. Σε μια περίοδο κατά την οποία συζητούμε το φαινόμενο των εξωχώριων εταιρειών στους κόλπους της Ευρώπης και την ανάγκη καταπολέμησης του κοινωνικού ντάμπινγκ, επιτρέπεται να συνεχίζουμε να επιτρέπουμε σε τέτοιου είδους διαφημίσεις να λειτουργούν ως παράθυρο για την κοινωνική Ευρώπη; Δεν το νομίζω.
<P>
Κάποτε αναρωτιόμουν επίσης για μια διαφήμιση του Ιράν σε μια περίοδο κατά την οποία πραγματοποιούσε δημόσιους λιθοβολισμούς, επιτρέπαμε να προβάλλονται διαφημίσεις γι' αυτήν την αγγελική χώρα.
<SPEAKER ID="046" NAME="Pat the Cope Gallagher" AFFILIATION="ALDE">
(EN) Κύριε Πρόεδρε, όλοι ενημερωθήκαμε για τις πλημμύρες του Σαββατοκύριακου στην Ιρλανδία, οι οποίες προκάλεσαν σοβαρές ζημιές σε πολλά νοικοκυριά, επιχειρήσεις, γεωργικές εκμεταλλεύσεις, δρόμους και δίκτυα υδροδότησης. Το κόστος αποκατάστασης των ζημιών, αν και είναι υπερβολικά νωρίς για να γίνουν ακριβείς εκτιμήσεις, ενδέχεται να κυμαίνεται γύρω στα 500 εκατομμύρια ευρώ. Ωστόσο, το κόστος προκειμένου να τεθούν σε εφαρμογή κατάλληλα μέτρα αντιμετώπισης τέτοιου είδους πλημμυρών και αποτροπής της επανάληψής τους στο μέλλον ενδέχεται να ανέρχεται σε δισεκατομμύρια.
<P>
Φαίνεται ότι το πλαίσιο λειτουργίας του Ευρωπαϊκού Ταμείου Αλληλεγγύης είναι ίσως υπερβολικά περιοριστικό για την αντιμετώπιση αυτής της κατάστασης. Ωστόσο, εξακολουθώ να ελπίζω ότι θα εξεταστεί το ενδεχόμενο κινητοποίησής του· αν όμως δεν συμβεί αυτό, προτείνω να εξεταστεί θετικά η κινητοποίησή του σε περιφερειακό επίπεδο, καθόσον έχουν πληγεί οι βόρειες, οι δυτικές και οι νότιες περιοχές της χώρας. Πολλά μέλη της περιφέρειας στην οποία εκλέγομαι βουλευτής του ΕΚ, περιλαμβανομένων των κομητειών Galway, Mayo, Clare, Leitrim και Roscommon, καθώς και οι πολίτες περιοχών της νότιας Ιρλανδίας, έχουν πληγεί από αυτές τις ολέθριες πλημμύρες. Απευθύνω έκκληση στην Επιτροπή να βοηθήσει λαμβάνοντας πρακτικά και επείγοντα μέτρα.
<P>
(GA) Κύριε Πρόεδρε, σας ευχαριστώ που μου δώσατε την ευκαιρία να θίξω το σημαντικό αυτό ζήτημα σχετικά με τις πλημμύρες που εκδηλώθηκαν στη χώρα μου.
<SPEAKER ID="048" NAME="Ilda Figueiredo" AFFILIATION="GUE/NGL">
(PT) " πρόσφατη τραγωδία την οποία προκάλεσε ο τυφώνας Ida καθώς σάρωσε το Ελ Σαλβαδόρ μεταξύ της 6ης και της 8ης Νοεμβρίου είχε ως αποτέλεσμα να χάσουν τη ζωή τους περίπου 200 άτομα, ενώ αγνοούνται τουλάχιστον 18 άτομα, 15 000 άτομα έχουν μείνει χωρίς στέγη, 80 σχολεία έχουν υποστεί ζημιές, και έχουν καταστραφεί γεωργικές καλλιέργειες και βασικές υποδομές όπως οδοί, ηλεκτρικά δίκτυα, δίκτυα υδροδότησης, επικοινωνίες και υποδομές δημόσιας υγείας.
<P>
Δεδομένου ότι το Ελ Σαλβαδόρ είναι μία από τις χώρες που πλήττονται εντονότερα από τα οικονομικά και κοινωνικά προβλήματα που ταλανίζουν την Κεντρική Αμερική, η Ευρωπαϊκή Ένωση επιβάλλεται να προσφέρει εκτεταμένη στήριξη προκειμένου να αντιμετωπιστεί το κοινωνικό χάος που έχει προκαλέσει αυτή η φυσική καταστροφή. " κυβέρνηση του Ελ Σαλβαδόρ εκτιμά ότι, δεδομένου ότι η χώρα είναι ευάλωτη σε τέτοιες φυσικές καταστροφές, θα απαιτηθούν περισσότερα από 1 δισεκατομμύρια ευρώ για να αποκατασταθούν οι καταστραφείσες υποδομές και να εφαρμοστεί ένα σχέδιο ανοικοδόμησης και αντιστάθμισης κινδύνων. Για τον λόγο αυτόν, ζητεί την αποδέσμευση έκτακτης χρηματοδότησης και την επανακατεύθυνση πόρων τους οποίους έχει διαθέσει ήδη η Ευρωπαϊκή Ένωση.
<P>
Αυτό είναι το περιεχόμενο της έκκλησης, κύριε Πρόεδρε. Ζητούμε να διαβιβαστεί στην Ευρωπαϊκή Επιτροπή και στο Συμβούλιο.
<SPEAKER ID="049" NAME="James Nicholson" AFFILIATION="ECR">
(EN) Κύριε Πρόεδρε, η εμφάνιση σοβαρών προβλημάτων όσον αφορά το "δικαίωμα στην ιδιοκτησία" εξακολουθεί να προκαλεί άγχος, οικονομική καταστροφή και γενικώς πικρία σε πολλούς πολίτες της Ευρωπαϊκής Ένωσης οι οποίοι έχουν επενδύσει σε ακίνητα σε χώρες όπως η Ισπανία, η Βουλγαρία και η Τουρκία. Τούτο δε παρά τις συντονισμένες προσπάθειες πολλών βουλευτών του ΕΚ, οι οποίοι εργάζονται υπέρ των πολιτών τους οποίους εκπροσωπούν, και παρά την επί μακρόν διερεύνηση του θέματος από το Κοινοβούλιο, η οποία, όπως γνωρίζουμε, οδήγησε τον Μάρτιο του 2009 στην έκθεση Auken, η οποία έγινε δεκτή πολύ ευνοϊκά.
<P>
Έχω δεχτεί καταγγελίες από πολλά μέλη της εκλογικής μου περιφέρειας σχετικά με τα προβλήματα που αντιμετωπίζουν κατά την αγορά ακινήτων σε όλες αυτές τις χώρες. Αναρίθμητες είναι οι περιπτώσεις ανθρώπων που, λόγω σύνθετων χωροταξικών νομοθεσιών και πολεοδομικών πολιτικών, κατέληξαν να χάσουν τις περιουσίες τους, οι οποίες κατασχέθηκαν χωρίς καμία αποζημίωση.
<P>
Με ανησυχεί πολύ σοβαρά το γεγονός ότι η ΕΕ δεν έχει λάβει πιο συγκεκριμένα μέτρα για να προσπαθήσει να επιλύσει αυτό το πρόβλημα, παρά την ευρύτατη συναίνεση ως προς το ότι η κατάσταση αυτή συνιστά παραβίαση των θεμελιωδών δικαιωμάτων των πολιτών της Ευρωπαϊκής Ένωσης. " νομιμότητα και η ηθικότητα αυτών των πρακτικών είναι στην καλύτερη περίπτωση αμφιλεγόμενη, στη χειρότερη δε αποκαλύπτει μια διεφθαρμένη προσέγγιση της πολεοδομικής ανάπτυξης.
<SPEAKER ID="050" NAME="Νικόλαος Σαλαβράκος" AFFILIATION="EFD">
Κύριε Πρόεδρε, επιτρέψτε μου να μοιραστώ τις ανησυχίες μου με τους συναδέλφους σχετικά με τη δυσαρμονία η οποία υπάρχει ανάμεσα στην έκθεση προόδου της Τουρκίας για την ένταξή της στην Ευρωπαϊκή Ένωση και στο δημοσίευμα της πρόσφατης έκδοσης της Wall Street Journal Europe σύμφωνα με το οποίο ο πρωθυπουργός της Τουρκίας, σε πρόσφατη επίσκεψή του στο Ιράν, βεβαίωσε -και ετάχθη υπέρ των απόψεων του Ιράν- ότι το πυρηνικό πρόγραμμα της χώρας αυτής εξυπηρετεί μόνον ειρηνικούς σκοπούς και σκοπούς φιλανθρωπίας, όπως είπε. " δυσαρμονία αυτή είναι πολύ έκδηλη και εκ του γεγονότος ότι η όλη συμπεριφορά της Τουρκίας -όπως συνέβη και κατά το διάστημα 8-9 Νοεμβρίου σχετικά με την επίσκεψη του Προέδρου του Σουδάν στην Κωνσταντινούπολη- δημιουργεί μείζον θέμα. Κατόπιν τούτου θα παρακαλούσα πολύ τους συναδέλφους να λάβουν υπόψη αυτές τις ανησυχίες.
<SPEAKER ID="051" NAME="Andrew Henry William Brons" AFFILIATION="NI">
(EN) Κύριε Πρόεδρε, η Ευρωπαϊκή Ένωση θέλει να πιστεύει ότι είναι μια δημοκρατική ένωση 27 δημοκρατικών κρατών, όμως πρέπει να δούμε την πραγματικότητα. Στο Βέλγιο, μόλις πριν από λίγα χρόνια, το κράτος έλαβε μέτρα για την απαγόρευση ενός εκ των μεγαλυτέρων πολιτικών κομμάτων. Στη Γερμανία, την ίδια περίπου περίοδο, έγιναν ανεπιτυχείς προσπάθειες απαγόρευσης ενός κόμματος βάσει ενοχοποιητικών δηλώσεων από κρατικούς πράκτορες. Στην Ουγγαρία, κόμματα της αντιπολίτευσης υφίστανται επιθέσεις από το κράτος, ενώ τα μέλη τους συλλαμβάνονται και βασανίζονται. Στο "νωμένο Βασίλειο, μια βίαιη παραστρατιωτική ομάδα η οποία έχει τη στήριξη του κυβερνώντος κόμματος και του αρχηγού της Αντιπολίτευσης πραγματοποιεί βίαιες και, ορισμένες φορές, ένοπλες επιθέσεις κατά αντιπάλων.
<P>
Υφίστανται περιορισμοί της μη βίαιης ελευθερίας του λόγου στο σύνολο σχεδόν των κρατών της Ευρωπαϊκής Ένωσης. Στην πραγματικότητα, η Ευρωπαϊκή Ένωση βρίσκεται στην πρωτοπορία της προσπάθειας για τη θέσπιση νομοθεσίας κατά διανοητικών στάσεων - διαφόρων "φοβιών", κατά τη δική τους ορολογία.
<SPEAKER ID="052" NAME="Γεώργιος Παπανικολάου" AFFILIATION="PPE">
Κύριε Πρόεδρε, ενόψει της έναρξης των διαπραγματεύσεων για την επίτευξη συμφωνίας επανεισδοχής παράνομων μεταναστών μεταξύ της Ευρωπαϊκής Ένωσης και της Τουρκίας, θα ήθελα να επισημάνω την ανάγκη δέσμευσης από πλευράς Τουρκίας για συνεργασία στην πάταξη του φαινομένου της λαθρομετανάστευσης. Θυμίζω στο σημείο αυτό ότι, στο σύνολο των συλλήψεων παράνομων μεταναστών στα σύνορα της Ευρωπαϊκής Ένωσης, το 76,5% συμβαίνει στα σύνορα της Ελλάδας. Γνωρίζουμε πολύ καλά ότι, όπου τρίτες χώρες συνεργάστηκαν -χαρακτηριστικά είναι τα παραδείγματα της Ιταλίας με τη Λιβύη και της Ισπανίας με τη Μαυριτανία- τα αποτελέσματα ήταν χειροπιαστά. Για το λόγο αυτό λοιπόν είναι ανάγκη να προχωρήσουν οι συμφωνίες επανεισδοχής· είναι απαραίτητο η Τουρκία να συνεργαστεί με τη Frontex, με τις ελληνικές αρχές, με τις αρχές της Ευρωπαϊκής Ένωσης.
<SPEAKER ID="053" NAME="Tunne Kelam" AFFILIATION="PPE">
(EN) Κύριε Πρόεδρε, η αποστολή της ΕΕ είναι η μόνη διεθνής αποστολή που παρακολουθεί την εφαρμογή των συμφωνιών του περασμένου Αυγούστου και Σεπτεμβρίου μεταξύ της Ρωσίας και της Γεωργίας. " κ. Ashton πρέπει τώρα να καταστήσει απολύτως σαφές στη ρωσική πλευρά ότι πρέπει να εγγυηθεί την πρόσβαση της αποστολής της ΕΕ στα αποσχισθέντα γεωργιανά εδάφη χωρίς περαιτέρω καθυστέρηση.
<P>
Σήμερα, το γαλλικό ελικοπτεροφόρο τύπου Mistral έφτασε στην Αγία Πετρούπολη. Το σχέδιο πώλησης αυτού του σύγχρονου πολεμικού πλοίου στη Ρωσία ισοδυναμεί με ανταμοιβή του Κρεμλίνου για την περσινή εισβολή του στη Γεωργία. Σύμφωνα με τον επικεφαλής του ρωσικού ναυτικού, αυτός ο τύπος πλοίου θα είχε επιτρέψει στο ρωσικό ναυτικό, τον Αύγουστο του 2008, να ολοκληρώσει την αποστολή του σε 40 λεπτά, αντί για 26 ώρες. Σε μια τέτοια περίπτωση, ο πρόεδρος Sarkozy δεν θα προλάβαινε να αποτρέψει τον κ. Πούτιν από το να θέσει υπό ρωσική κατοχή τη γεωργιανή πρωτεύουσα.
<P>
Όσοι παρέχουν στο ρωσικό ναυτικό την πλέον προηγμένη νατοϊκή τεχνολογία αναλαμβάνουν την ευθύνη για το γεγονός ότι ενθαρρύνουν τα γεράκια του Κρεμλίνου να υλοποιήσουν τα στρατιωτικά τους σχέδια του περασμένου Σεπτεμβρίου.
<SPEAKER ID="054" NAME="Alan Kelly" AFFILIATION="S&amp;D">
(EN) Κύριε Πρόεδρε, καθώς εμείς συνεδριάζουμε εδώ στο Στρασβούργο, ο μισός πληθυσμός της πόλης του Cork, στην εκλογική μου περιφέρεια του Munster, δεν διαθέτει νερό στα σπίτια του - και αυτό συμβαίνει εν έτει 2009!
<P>
Το Πανεπιστημιακό Κολλέγιο του Cork αναγκάστηκε να διακόψει τη λειτουργία του για μια ολόκληρη εβδομάδα, ενώ πολλοί από τους φοιτητές του πανεπιστημίου στο οποίο σπούδασα έμειναν ουσιαστικά άστεγοι. Καταστήματα, νοικοκυριά και γεωργικές εκμεταλλεύσεις έχουν υποστεί ζημιές εκατοντάδων εκατομμυρίων ευρώ, μετά τις χειρότερες πλημμύρες της πρόσφατης ιστορίας του Cork, του Tipperary, του Limerick και του Galway κυρίως.
<P>
Μετά τις καταστροφικές πλημμύρες που σάρωσαν την κεντρική Ευρώπη το 2002, η ΕΕ θέσπισε ένα ταμείο αλληλεγγύης για την παροχή βοήθειας σε κράτη μέλη τα οποία πλήττονται από παρόμοιες φυσικές καταστροφές. Οι συνάδελφοί μας στη βορειανατολική Ρουμανία ήταν οι πιο πρόσφατοι αποδέκτες τέτοιου είδους βοήθειας. Οι κανόνες που διέπουν τη λειτουργία του ταμείου ορίζουν ότι, σε ορισμένες περιπτώσεις έκτακτων περιφερειακών καταστροφών, μπορεί να γίνει χρήση αυτού του μέσου για την παροχή βοήθειας.
<P>
Καλώ λοιπόν τον Πρόεδρο Barroso και τον Επίτροπο Samecki να εξετάσουν θετικά οιαδήποτε αίτηση τους απευθύνει η Ιρλανδία για παροχή βοήθειας από το συγκεκριμένο ταμείο. Ειδικότερα, καλώ την ιρλανδική κυβέρνηση να επικοινωνήσει επειγόντως με την Επιτροπή για την υποβολή μιας τέτοιας αίτησης. Έχει ζωτική σημασία να στηρίξουν η ΕΕ και το Κοινοβούλιο τις διάφορες κοινότητες στην Ιρλανδία οι οποίες έχουν υποστεί τρομερές καταστροφές.
<SPEAKER ID="055" NAME="Csaba Sándor Tabajdi" AFFILIATION="S&amp;D">
(HU) Στις βόρειες περιφέρειες της Ουγγαρίας, αρκετές δεκάδες χιλιάδες άτομα διασχίζουν τα σύνορα με τη Σλοβακία για να εργαστούν, ενώ αρκετές χιλιάδες άτομα έχουν μετεγκατασταθεί και πλέον διαμένουν στη βόρεια Ουγγαρία, στη Rajka και σε άλλους οικισμούς. Χάρη στις εξαιρετικές υποδομές και τη Συμφωνία Σένγκεν, εργάζονται στη Σλοβακία και ζουν στην Ουγγαρία. Αυτό είναι ένα θαυμάσιο παράδειγμα του ωφέλιμου ρόλου της Ευρωπαϊκής Ένωσης.
<P>
Σύμφωνα με έρευνες που έχουν διεξαχθεί, οι Σλοβάκοι που ζουν στην Ουγγαρία αισθάνονται άνετα στο νέο περιβάλλον που έχουν επιλέξει και οι τοπικές αρχές εξετάζουν τώρα το ενδεχόμενο να τους προσφέρουν νηπιαγωγεία και σχολεία στη σλοβακική γλώσσα, παρά το γεγονός ότι δεν είναι ούγγροι πολίτες, επειδή ο σεβασμός της διγλωσσίας είναι μια σημαντική αξία στην Ουγγαρία.
<P>
" ακριβώς αντίθετη διαδικασία βρίσκεται σε εξέλιξη στη Σλοβακία, όπου η ουγγρική εθνοτική κοινότητα που ζει στην περιοχή επί χίλια χρόνια υφίσταται σοβαρές διακρίσεις όσον αφορά τα γλωσσικά της δικαιώματα, καθώς το επίσημο καθεστώς της ουγγρικής γλώσσας υποβαθμίζεται και αντιμετωπίζεται ως υποδεέστερη της επίσημης γλώσσας. Αυτό αποτελεί όνειδος για ολόκληρη την Ευρωπαϊκή Ένωση!
<SPEAKER ID="056" NAME="Sonia Alfano" AFFILIATION="ALDE">
(IT) Κύριε Πρόεδρε, κυρίες και κύριοι, θέλω να επιστήσω την προσοχή του Κοινοβουλίου στους κανόνες που διέπουν τις μεταβιβάσεις επιχειρήσεων σύμφωνα με την οδηγία 2001/23/ΕΚ.
<P>
Αυτό το αναφέρω διότι η Eutelia S.p.A., μια ιταλική εταιρεία η οποία δραστηριοποιείται στον τομέα της τεχνολογίας των τηλεπικοινωνιών και των πληροφοριών, περιλαμβάνει μεταξύ των πελατών της ορισμένες πολύ σημαντικές επιχειρήσεις, αλλά όχι μόνον επιχειρήσεις: για παράδειγμα, παρέχει επίσης υπηρεσίες στην Τράπεζα της Ιταλίας, καθώς και στη Βουλή των Αντιπροσώπων και τη Γερουσία της Ιταλίας. Επιπλέον, συμμετέχει στο πρόγραμμα Σένγκεν, πράγμα που σημαίνει ότι διαχειρίζεται ορισμένα πολύ εμπιστευτικά δεδομένα.
<P>
Τον Μάιο του 2009, η Eutelia παραιτήθηκε σχεδόν εξ ολοκλήρου από τις δραστηριότητές της στον τομέα της τεχνολογίας των πληροφοριών, μεταφέροντας τις εν λόγω δραστηριότητες στη θυγατρική της Agile, η οποία ουσιαστικά διαθέτει πόρους μόλις 96 000 ευρώ για την καταβολή των μισθών των 2 000 εργαζομένων της. Ακολούθως, τον Οκτώβριο του 2009, 1 192 άτομα έλαβαν ειδοποιήσεις απόλυσης. Τα άτομα αυτά εξακολουθούν να εργάζονται, παρότι έχουν λάβει τις εν λόγω ειδοποιήσεις. Επιπλέον, το γελοίο είναι ότι οι κανόνες στους οποίους αναφέρθηκα προ ολίγου επιβάλλουν συγκεκριμένες υποχρεώσεις ως προς την επιχειρηματικότητα σε όσους αποκτούν τμήματα επιχειρήσεων...
<P>
(Ο Πρόεδρος διακόπτει την ομιλήτρια)
<SPEAKER ID="057" NAME="Cornelia Ernst" AFFILIATION="GUE/NGL">
(DE) Κύριε Πρόεδρε, κυρίες και κύριοι, καταγγέλλω με σφοδρότητα τα μέτρα που λαμβάνει η Ομοσπονδιακή Δημοκρατία της Γερμανίας για την απέλαση Ρομά και άλλων μειονοτήτων στο Κοσσυφοπέδιο. Σύντομα, αναμένεται να απελαύνονται περί τα 2 500 άτομα ετησίως. Τα μέτρα αυτά αφορούν κυρίως 10 000 Ρομά, καθώς και Αιγύπτιους και Ασκάλι.
<P>
Πολλά από τα άτομα αυτά ζουν στη Γερμανία για πάνω από μία δεκαετία, καθώς στη χώρα αυτή είχαν βρει καταφύγιο από εκτοπισμούς, διώξεις και βία. Έχει επίσης αρχίσει η απέλαση ατόμων από την Αυστρία, το Βέλγιο, την Ουγγαρία και τη Γαλλία. Καταγγέλλω αυτές τις απελάσεις διότι η κατάσταση των μειονοτήτων στο Κοσσυφοπέδιο, ιδίως των Ρομά, είναι αφόρητη. Το ποσοστό ανεργίας στη συγκεκριμένη πληθυσμιακή ομάδα ανέρχεται σχεδόν στο 100%, ενώ στο Κοσσυφοπέδιο δεν υπάρχουν μέσα για την αξιοπρεπή στέγαση αυτών των ανθρώπων. Οι προοπτικές τους περιλαμβάνουν είτε τη ζωή σε κάποιον καταυλισμό είτε την εγκατάσταση στη μολυσμένη από μόλυβδο Μιτρόβιτσα. Τέλος, θα ήθελα να αναφερθώ επίσης στην ευθύνη της Γερμανίας, λόγω της ιστορίας της, έναντι των θυμάτων του Δευτέρου Παγκοσμίου Πολέμου, περιλαμβανομένων των Ρομά και των Σίντι οι οποίοι υπέστησαν συστηματικούς διωγμούς και δολοφονίες. Πρόκειται για ευθύνη που πρέπει να αναληφθεί και σε αυτήν την περίπτωση...
<P>
(Ο Πρόεδρος διακόπτει την ομιλήτρια)
<SPEAKER ID="058" NAME="Nuno Melo" AFFILIATION="PPE">
(PT) Θα ήθελα να επιστήσω την προσοχή σας στους κινδύνους που προκαλεί μια νόσος η οποία απειλεί τα κωνοφόρα δέντρα στα δάση της Ευρωπαϊκής Ένωσης, συγκεκριμένα ο νηματώδης σκώληκας των κωνοφόρων, ο οποίος προέρχεται από την Αμερική. Έχει εντοπιστεί στην περιοχή Sιtubal της Πορτογαλίας, ενώ έχει ήδη εξαπλωθεί και σε άλλες περιοχές της Πορτογαλίας και της Ισπανίας. " μόνη αποτελεσματική μέθοδος καταπολέμησης της νόσου είναι η κοπή ή καύση των δέντρων.
<P>
Αξίζει να σημειωθεί ότι τα δάση καλύπτουν το 38% του πορτογαλικού εδάφους και φιλοξενούν 400 000 ιδιοκτήτες γης. Σε αυτά οφείλεται το 14% του βιομηχανικού ΑΕγχΠ, το 9% των θέσεων εργασίας στον βιομηχανικό τομέα και το 12% των εξαγωγών. Εντέλει, κινδυνεύουν όλα τα δάση της Ευρωπαϊκής Ένωσης, εξ ου και η σημερινή παρέμβαση, η οποία είναι αναγκαία για την κατάρτιση ενός σχεδίου έκτακτης ανάγκης με σκοπό να προληφθεί η εξάπλωση αυτής της νόσου, η οποία μέχρι στιγμής περιορίζεται στην Ιβηρική Χερσόνησο, σε ολόκληρη την Ευρωπαϊκή Ένωση.
<P>
Ένα τέτοιο σχέδιο έκτακτης ανάγκης πρέπει να ενισχύεται επίσης με τους κατάλληλους πόρους για την απαλλαγή από αυτό το πρόβλημα, το οποίο προκαλεί ζημιές σε πολλές επιχειρήσεις, υποχρεώνοντάς τις σε κλείσιμο, και βλάπτει πολλούς εργαζόμενους, οι οποίοι χάνουν τα μέσα βιοπορισμού τους. Ολόκληρη η Ευρωπαϊκή Ένωση έχει καθήκον να δράσει για την επίλυση του προβλήματος.
<SPEAKER ID="059" NAME="Romana Jordan Cizelj" AFFILIATION="PPE">
(SL) Καταρχάς, θα ήθελα να διαμαρτυρηθώ εντονότατα για τα όσα ισχυρίστηκε προηγουμένως ο συνάδελφός μου βουλευτής από την Αυστρία σχετικά με την προστασία των μειονοτήτων στη Σλοβενία. " Σλοβενία διαθέτει αυστηρά πρότυπα προστασίας των μειονοτήτων, θα ευχόμασταν μάλιστα και οι σλοβενικές μειονότητες που ζουν στις γειτονικές μας χώρες να απολάμβαναν παρόμοια δικαιώματα.
<P>
Επιτρέψτε μου τώρα να στραφώ σε ένα άλλο θέμα. Στην εποχή της τεχνολογίας των πληροφοριών στην οποία ζούμε, οι πληροφορίες διαδίδονται με πολύ μεγάλη ταχύτητα μεταξύ των ανθρώπων. Όσο πιο ανησυχητική είναι μια είδηση τόσο πιο γρήγορα διαδίδεται, με αποτέλεσμα η ακρίβεια της ενημέρωσης να τοποθετείται σε δεύτερη μοίρα. Ένα στοιχείο που παρουσιάζει ιδιαίτερο ενδιαφέρον σε αυτό το πλαίσιο είναι οι ειδήσεις οι οποίες επηρεάζουν την υγεία και τη διατροφή των ανθρώπων.
<P>
Τις τελευταίες εβδομάδες στη Σλοβενία διαδόθηκε μέσω μηνυμάτων ηλεκτρονικού ταχυδρομείου μια εντελώς ανακριβής είδηση σχετικά με τον Codex Alimentarius. Εκείνο που μπορούμε να κάνουμε εμείς, οι βουλευτές του Ευρωπαϊκού Κοινοβουλίου, σε παρόμοιες περιπτώσεις είναι να απευθύνουμε ερωτήσεις στην Ευρωπαϊκή Επιτροπή και στη συνέχεια να περιμένουμε κάποιες εβδομάδες μέχρι να μας δοθεί τεκμηριωμένη απάντηση. Ωστόσο, πρέπει να είμαστε σε θέση να παρεμβαίνουμε άμεσα, διότι η ζημιά προκαλείται σε πολύ σύντομο χρονικό διάστημα.
<P>
Για τον λόγο αυτόν, προτείνω να εξετάσει η Ευρωπαϊκή Επιτροπή το ενδεχόμενο δημιουργίας μιας διαδικτυακής ενημερωτικής πύλης μέσω της οποίας όλοι οι πολίτες που επιθυμούν να επικοινωνήσουν απευθείας με την Επιτροπή θα μπορούν να λάβουν απαντήσεις το αργότερο μέσα σε τρεις ημέρες.
<SPEAKER ID="060" NAME="Ioan Enciu" AFFILIATION="S&amp;D">
(RO) " θέση σε ισχύ της Συνθήκης της Λισαβόνας και η έγκριση του προγράμματος της Στοκχόλμης θα έχουν οπωσδήποτε θετικά αποτελέσματα για τους πολίτες της Ευρώπης στον νέο χώρο ελευθερίας, ασφάλειας και δικαιοσύνης.
<P>
Όσον αφορά την παράνομη μετανάστευση και το διασυνοριακό έγκλημα, σύμφωνα με τις προβλέψεις για τα προσεχή έτη, αναμένεται αύξηση της εισροής μεταναστών, μεταξύ άλλων και στα ανατολικά σύνορα της Ευρωπαϊκής Ένωσης. Αναφέρομαι ειδικότερα στη Δημοκρατία της Μολδαβίας. Λόγω των πολιτικών μεταβολών στο εσωτερικό της, η χώρα αυτή έχει εκφράσει με σαφήνεια την επιθυμία της να ενταχθεί στην Ευρωπαϊκή Ένωση, αυτήν την περίοδο όμως είναι ευάλωτη από οικονομική άποψη. Διαθέτει επίσης περιορισμένες δυνατότητες διαχείρισης θεμάτων όπως η μετανάστευση και η εγκληματικότητα στα σύνορά της. Αν θέλει να ενισχύσει τα εξωτερικά της σύνορα και να δημιουργήσει μια ζώνη ασφαλείας, η Ευρωπαϊκή Ένωση πρέπει να χορηγήσει στη Δημοκρατία της Μολδαβίας σημαντική οικονομική ενίσχυση, έτσι ώστε να βελτιώσει τη δυνατότητά της να λαμβάνει τα απαιτούμενα μέτρα.
<P>
" Ευρωπαϊκή Ένωση πρέπει επειγόντως να προτείνει μια Συμφωνία Σύνδεσης, στην οποία να ορίζονται σαφή χρονοδιαγράμματα για τη μελλοντική προσχώρηση της χώρας στην ΕΕ. Κατά τον τρόπο αυτόν θα απλουστευθεί σημαντικά η διαδικασία ολοκλήρωσης, ενώ, επιπλέον, η επιτυχία αυτής της συνεργασίας θα λειτουργήσει ως πρότυπο για άλλα γειτονικά με την ΕΕ κράτη.
<SPEAKER ID="061" NAME="Seαn Kelly" AFFILIATION="PPE">
(GA) Κύριε Πρόεδρε, σας ευχαριστώ που μου δίνετε την ευκαιρία να πω λίγα λόγια για τις ασυνήθιστες πλημμύρες που εκδηλώθηκαν στην Ιρλανδία το Σαββατοκύριακο.
<P>
(EN) Προηγούμενοι συνάδελφοι μίλησαν για τις πρωτόγνωρες πλημμύρες που συνέβησαν το Σαββατοκύριακο στην Ιρλανδία. Επισκέφθηκα προσωπικά ορισμένες από αυτές τις περιοχές στην εκλογική μου περιφέρεια - πόλεις όπως οι Clonmel, Killarney, Bandon και, φυσικά, η πόλη του Cork, η οποία θα παραμείνει χωρίς υδροδότηση για τουλάχιστον μία ακόμη εβδομάδα. Το Πανεπιστημιακό Κολλέγιο του Cork είναι επίσης κλειστό λόγω των πρωτοφανών πλημμυρών - ως αποτέλεσμα ίσως της αλλαγής του κλίματος για την οποία μιλούμε τόσο συχνά εδώ στο Κοινοβούλιο.
<P>
Δύο πράγματα πρέπει να γίνουν. Πρώτον, η ιρλανδική κυβέρνηση πρέπει να μεριμνήσει ώστε η ίδια και οι τοπικές αρχές να εφαρμόσουν την οδηγία της ΕΕ για τις πλημμύρες. Το μέτρο αυτό είναι υψίστης σημασίας και επιβάλλεται να εφαρμοστεί. Δεύτερον, η ιρλανδική κυβέρνηση πρέπει να υποβάλει αίτηση στην Ευρωπαϊκή Ένωση για χρηματοδότηση από το κοινοτικό ταμείο αλληλεγγύης, έτσι ώστε να καταστεί δυνατή η παροχή έκτακτης βοήθειας σε όσους την χρειάζονται περισσότερο, όπως συνέβη σε προηγούμενες περιπτώσεις σε χώρες όπως η Γερμανία, η Γαλλία, η Τσεχική Δημοκρατία και η Αυστρία.
<SPEAKER ID="063" NAME="Zoran Thaler" AFFILIATION="S&amp;D">
(EN) Κύριε Πρόεδρε, δύο νέοι ακτιβιστές από το Αζερμπαϊτζάν, οι οποίοι είναι επίσης συντάκτες ιστολογίων, οι Emin Abdullayev και Adnan Hajizade, έχουν καταδικαστεί σε φυλάκιση δυόμισι και δύο ετών αντιστοίχως, μετά από μια άδικη δίκη. Οι κατηγορίες που τους απαγγέλθηκαν ήταν κατασκευασμένες, και η φυλάκισή τους οφείλεται στο γεγονός και μόνον ότι άσκησαν το δικαίωμά τους στην ελευθερία της έκφρασης και του συνεταιρίζεσθαι.
<P>
Οι αρχές του Αζερμπαϊτζάν πρέπει να απελευθερώσουν τους κρατουμένους συνείδησης Adnan Hajizade και Emin Abdullayev, αμέσως και χωρίς όρους. Το Συμβούλιο, η Επιτροπή και τα κράτη μέλη της Ευρωπαϊκής Ένωσης πρέπει να θίξουν το θέμα της δημοκρατίας και των ανθρωπίνων δικαιωμάτων ενώπιον της κυβέρνησης του Αζερμπαϊτζάν. Πρέπει να τους υπενθυμιστεί ότι ο εκδημοκρατισμός είναι ένας από τους στόχους της ανατολικής εταιρικής σχέσης, και το Αζερμπαϊτζάν αποτελεί μέρος αυτής της πρωτοβουλίας. Το Αζερμπαϊτζάν οφείλει να τηρήσει τις υποχρεώσεις του ως μέλος του Συμβουλίου της Ευρώπης και εταίρος της Ευρωπαϊκής Ένωσης.
<SPEAKER ID="064" NAME="Γεώργιος Τούσσας" AFFILIATION="GUE/NGL">
Κύριε Πρόεδρε, η ιμπεριαλιστική πολιτική στήριξης του Ισραήλ από "ΠΑ-ΝΑΤΟ, η αναβάθμιση των σχέσεων και γενικότερα των ζητημάτων που περιλαμβάνει η συμφωνία σύνδεσης της Ευρωπαϊκής Ένωσης-Ισραήλ ενισχύουν την επιθετικότητα και την αδιαλλαξία του Ισραήλ ενάντια στον παλαιστινιακό λαό. Σύμφωνα με τα στοιχεία, η φετινή χρονιά είναι η πλέον αιματηρή για τον παλαιστινιακό λαό. Μόνο κατά τη διάρκεια της πολεμικής επιχείρησης "Χυτό Μολύβι" του ισραηλινού στρατού στη Γάζα δολοφονήθηκαν 1.443 Παλαιστίνιοι, χωρίς δίκη κρατούνται παράνομα στις ισραηλινές φυλακές 9.600 Παλαιστίνιοι, το τείχος του αίσχους επεκτείνεται στα 450 χιλιόμετρα με σχεδιασμό να φτάσει τα 750, κατεδαφίζονται σπίτια και υποδομές στη Δυτική Όχθη και στην Ανατολική Ιερουσαλήμ. Εκφράζουμε την αλληλεγγύη μας στον παλαιστινιακό λαό και ζητούμε την άμεση και δίκαιη βιώσιμη λύση για το ζήτημα της Παλαιστίνης: δημιουργία ανεξάρτητου παλαιστινιακού κράτους στα εδάφη του 1967, με πρωτεύουσα την Ανατολική Ιερουσαλήμ, που θα έχει κυριαρχία στο έδαφος και στα σύνορά του και θα προβλέπει την επιστροφή των προσφύγων· επιστροφή όλων των κατεχόμενων αραβικών εδαφών από το Ισραήλ από το 1967.
<SPEAKER ID="065" NAME="Kinga Göncz" AFFILIATION="S&amp;D">
(HU) Θέλω να σας επιστήσω την προσοχή στο θέμα που έθιξε προηγουμένως η Cornelia Ernst. Αναφέρομαι στην έναρξη, μετά τη διαπραγμάτευση και υπογραφή συμφωνιών επανεισδοχής, της διαδικασίας επανεγκατάστασης των ατόμων που είχαν εκτοπιστεί ή αναγκαστεί να εγκαταλείψουν τις εστίες τους κατά τη διάρκεια του πολέμου στη Γιουγκοσλαβία. " διαδικασία αυτή άρχισε να εφαρμόζεται τόσο σε εθελοντική βάση όσο και εξαναγκαστικά, και αφορά ειδικότερα άτομα μειονοτήτων που ζούσαν στο Κοσσυφοπέδιο, πρωτίστως δε τους Ρομά, τα οποία έχουν περιέλθει σε πολύ δυσχερή θέση λόγω αυτής της διαδικασίας.
<P>
Φρονώ ότι είναι εξαιρετικά σημαντικό να λάβουμε υπόψη τις συστάσεις διεθνών οργανισμών ως προς το θέμα της εφαρμογής αυτών των συμφωνιών επανεισδοχής. Γνωρίζουμε ότι το Κοσσυφοπέδιο δεν διαθέτει ουσιαστικές κοινωνικές και οικονομικές υποδομές ώστε να μπορεί να μεριμνήσει γι' αυτούς τους ανθρώπους. " κατάσταση που εξελίσσεται στην περιοχή είναι πραγματικά λυπηρή. Πιστεύω ότι το Ευρωπαϊκό Κοινοβούλιο οφείλει να μιλήσει ανοικτά για το θέμα αυτό.
<SPEAKER ID="066" NAME="Evelyn Regner" AFFILIATION="S&amp;D">
(DE) Κύριε Πρόεδρε, την περασμένη Πέμπτη δημοσιεύθηκαν πληροφορίες σχετικά με τις απίστευτα φρικιαστικές δολοφονίες που διαπράχθηκαν στο Περού. Σύμφωνα με πληροφορίες ειδησεογραφικών πρακτορείων, μια συμμορία αποκεφάλιζε τα θύματά της και αφαιρούσε το λίπος από τα σώματά τους, το οποίο πωλούσε για 10 000 ευρώ το λίτρο σε ευρωπαϊκές εταιρείες καλλυντικών. Αληθεύουν αυτές οι πληροφορίες;
<P>
Εν πάση περιπτώσει, πρόκειται ούτως ή άλλως για απίστευτα αποκρουστικές δολοφονίες. Αφού λάβαμε αυτές τις φρικιαστικές πληροφορίες, έχουμε πλέον καθήκον να διερευνήσουμε αν αληθεύουν τα στοιχεία που κυκλοφορούν. Γεγονός παραμένει ότι εμείς οι Ευρωπαίοι πρέπει οπωσδήποτε να διαλευκάνουμε απολύτως το ζήτημα, έτσι ώστε να αποκλειστεί κάθε ενδεχόμενο, όπως υποστηρίζεται βάσει αυτών των πληροφοριών, να εμπλέκονται ευρωπαϊκές εταιρείες φαρμακευτικών ή καλλυντικών προϊόντων σε αυτές τις απίστευτα αποκρουστικές δολοφονίες.
<SPEAKER ID="067" NAME="Πρόεδρος">
Οι παρεμβάσεις ενός λεπτού ολοκληρώθηκαν.
<P>
Οι παρεμβάσεις ήταν πολύ περισσότερες από ό, τι συνηθίζεται -πάνω από 40- λόγω του χρόνου που είχαμε στη διάθεσή μας. Όταν διαθέτουμε επαρκή χρόνο, θα παρέχουμε περισσότερες ευκαιρίες για παρεμβάσεις από ό, τι προβλέπεται στον Κανονισμό, ο οποίος επιτρέπει την πραγματοποίηση το πολύ 30 τέτοιων παρεμβάσεων.

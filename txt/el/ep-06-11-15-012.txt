<CHAPTER ID="012">
Σύμβαση για την απαγόρευση των βιολογικών και τοξινικών όπλων (BTWC), των βομβών διασποράς και των συμβατικών όπλων (συζήτηση) 
<SPEAKER ID="193" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με τη διάσκεψη για την εξέταση της σύμβασης για την απαγόρευση των βιολογικών και τοξινικών όπλων (BTWC), η οποία θα διεξαχθεί το 2006.
<SPEAKER ID="194" NAME="Paula Lehtomäki">
Προεδρεύουσα του Συμβουλίου. (FI) Κύριε Πρόεδρε, κυρίες και κύριοι, τα θέματα που αφορούν τα όπλα μαζικής καταστροφής και τον έλεγχο των όπλων είναι στο επίκεντρο της εξωτερικής πολιτικής και της πολιτικής ασφάλειας της Ευρωπαϊκής Ένωσης. " πολυμερής δράση για τον έλεγχο των όπλων και τον αφοπλισμό είχε, ωστόσο, τα τελευταία χρόνια να αντιμετωπίσει τεράστιες προκλήσεις, και τα επιτευχθέντα αποτελέσματα υπήρξαν ισχνά. " τάση αυτή πρέπει επειγόντως να αναστραφεί.
<P>
" τρίτη διάσκεψη αναθεώρησης των συμβαλλομένων κρατών στη σύμβαση για ορισμένα συμβατικά όπλα, πραγματοποιείται αυτήν τη στιγμή στη Γενεύη. Τόσο αυτή η διάσκεψη όσο και η έκτη διάσκεψη αναθεώρησης των συμβαλλομένων κρατών στη σύμβαση για τα βιολογικά και τοξινικά όπλα που θα πραγματοποιηθεί στη Γενεύη στα τέλη Νοεμβρίου και αρχές Δεκεμβρίου αποτελούν ευκαιρία να δείξουμε ότι η διεθνής κοινότητα είναι ικανή να ανταποκρίνεται σήμερα αποτελεσματικά στις προκλήσεις του ελέγχου όπλων και του αφοπλισμού.
<P>
Ο άμαχος πληθυσμός είναι συχνότατα θύμα της χρήσης όπλων που καλύπτονται από τη σύμβαση για ορισμένα συμβατικά όπλα. Ο καθαρισμός από μη εκραγέντα πυρομαχικά είναι ένα ολοένα και μεγαλύτερο βάρος για τη διεθνή κοινότητα. " θέση σε ισχύ σε παγκόσμιο επίπεδο του πέμπτου πρωτοκόλλου της CCW για τα μη εκραγέντα πυρομαχικά και η αποτελεσματική εφαρμογή του σημαίνει ότι όλοι πρέπει να καταβάλουμε προσπάθεια. " Ευρωπαϊκή Ένωση χαιρέτισε τη θέση σε ισχύ του πρωτοκόλλου στη διάσκεψη αναθεώρησης.
<P>
Το πρωτόκολλο για τα μη εκραγέντα πυρομαχικά συντάχθηκε σε απάντηση στην ανθρωπιστική απειλή που προκαλείται από μη εκραγέντα πυρομαχικά, περιλαμβανομένων των βομβών διασποράς, για τους άμαχους πληθυσμούς μετά τη λήξη ενός πολέμου.
<P>
Τα πρόσφατα γεγονότα στον Νότιο Λίβανο φέρνουν στον νου τους κινδύνους που προκαλούν στον άμαχο πληθυσμό τα μη εκραγέντα πυρομαχικά, ιδιαίτερα οι βόμβες διασποράς, και η δυσχέρεια απομάκρυνσής τους. Αυτό το πρόβλημα πρέπει να αντιμετωπιστεί χωρίς καθυστέρηση. Κατά συνέπεια, η ΕΕ έχει προτείνει τη συνέχιση και το 2007 του έργου της ομάδας κυβερνητικών εμπειρογνωμόνων της CCW. " τρέχουσα εντολή της ομάδας περιλαμβάνει την ανάπτυξη προληπτικών μέτρων για τη βελτίωση του σχεδιασμού ορισμένων τύπων πυρομαχικών, με σκοπό την ελαχιστοποίηση του κινδύνου τους για την ανθρωπότητα. Επιπλέον, αρκετά κράτη μέλη έχουν ατομικά υποσχεθεί να αρχίσουν διαπραγματεύσεις για ένα νομικά δεσμευτικό πρωτόκολλο το οποίο θα απαντούσε στους κινδύνους που ανακύπτουν για την ανθρωπότητα από τις βόμβες διασποράς. Τα κράτη μέλη, ωστόσο, δεν έχουν ίδια άποψη για τον τρόπο χειρισμού του μάλλον περιορισμένου τομέα των βομβών διασποράς εντός του πλαισίου της CCW.
<P>
Σήμερα το πρωί στη διάσκεψη αναθεώρησης, συμφωνήθηκε να εγκριθεί η θέση της Ένωσης για τις βόμβες διασποράς, και ελήφθη η απόφαση να προταθεί η σύσταση "δεξαμενής σκέψης" εμπειρογνωμόνων, της οποίας σκοπός θα ήταν η προετοιμασία συστάσεων για μελλοντική δράση για τον τρόπο χειρισμού του θέματος των βομβών διασποράς εντός του πλαισίου της CCW.
<P>
Κατά την πορεία των πενταετών διαπραγματεύσεων για τις νάρκες κατά οχημάτων, η ΕΕ σε σταθερή βάση έκανε αναφορά στο γεγονός ότι ο σκοπός μας είναι ένα νομικά δεσμευτικό πρωτόκολλο το οποίο θα υιοθετεί το διεθνές ανθρωπιστικό δίκαιο και θα εισφέρει προστιθέμενη αξία σε αυτό. Μια συμφωνία για το πρωτόκολλο στη διάσκεψη αναθεώρησης φαίνεται, ωστόσο, απίθανη.
<P>
Για περισσότερο από 30 χρόνια τώρα, η σύμβαση για τα βιολογικά και τοξινικά όπλα έχει χρησιμεύσει ως ο κανονιστικός και νομικός ακρογωνιαίος λίθος του βιολογικού αφοπλισμού και της μη διάδοσης βιολογικών όπλων. Σήμερα, οι βιοεπιστήμες είναι οι ταχύτερα εξελισσόμενοι κλάδοι της επιστήμης, με απεριόριστες δυνατότητες τόσο για το καλό όσο και για το κακό. " BTWC πρέπει να είναι ικανή να προσαρμόζεται στις επιστημονικές εξελίξεις και να απαντά σε οιεσδήποτε πιθανές προκλήσεις που τις συνοδεύουν. Οι Διασκέψεις Αναθεώρησης αποτελούν ευκαιρία γι' αυτόν τον σκοπό.
<P>
" Ευρωπαϊκή Ένωση έχει κάνει επιμελέστατες προετοιμασίες για την έκτη διάσκεψη αναθεώρησης της BTWC, σύμφωνα με τους στόχους της στρατηγικής της ΕΕ κατά της διάδοσης όπλων μαζικής καταστροφής. Αυτοί οι στόχοι περιλαμβάνουν ιδιαίτερα τη θέση σε ισχύ της BTWC σε παγκόσμιο επίπεδο, την προώθηση της εφαρμογής της και συμμόρφωσης προς αυτή σε εθνικό επίπεδο και την ενίσχυση της σύμβασης.
<P>
Τον Φεβρουάριο αυτού του έτους, το Συμβούλιο ενέκρινε κοινή θέση σχετικά με την έκτη διάσκεψη αναθεώρησης. " θέση της Ένωσης είναι η επίτευξη ισορροπίας μεταξύ μιας ρεαλιστικής και μιας φιλόδοξης προσέγγισης, η οποία ωστόσο θα επιμένει για μια συνολική αναθεώρηση της σύμβασης και για πρακτικές βελτιώσεις στην εφαρμογή της. Ως προσθήκη στην κοινή θέση, η Ένωση έχει συντάξει θεματικά έγγραφα εργασίας για αρκετά ζητήματα.
<P>
Πέραν της κοινής δράσης, η ΕΕ συμφώνησε για ένα σχέδιο δράσης σε σχέση με την BTWC. Σε αυτό, τα κράτη μέλη δεσμεύονται να λαμβάνουν μέτρα για την ενίσχυση της σύμβασης, όπως μια ανακοίνωση για οιαδήποτε μέτρα οικοδόμησης εμπιστοσύνης τα οποία έχουν ληφθεί. Αυτά τα συγκεκριμένα μέτρα θα καταστήσουν πιο πειστικούς τους κύριους στόχους της κοινής θέσης της ΕΕ για τη διάσκεψη αναθεώρησης της BTWC.
<P>
" τρίτη διάσκεψη αναθεώρησης της CCW έχει καλές, αν και όχι ίσως τις βέλτιστες, πιθανότητες επιτυχίας. Ευελπιστούμε, ωστόσο, σε μια επιτυχή έκβαση. " Έκτη διάσκεψη αναθεώρησης της BTWC έχει επίσης κάθε πιθανότητα επιτυχούς έκβασης.
<SPEAKER ID="195" NAME="Margot Wallström">
Αντιπρόεδρος της Επιτροπής. (EN) Κύριε Πρόεδρε, τα όπλα μαζικής καταστροφής είναι δυνητικά η μεγαλύτερη απειλή για την ευρωπαϊκή ασφάλεια και, από την άποψη της δυνατότητας πρόκλησης μαζικών απωλειών, τα όπλα που προκαλούν τη μεγαλύτερη ανησυχία είναι σαφέστατα τα πυρηνικά και τα βιολογικά.
<P>
Ενώ όλοι μας κουβαλάμε τη συλλογική μνήμη της φρίκης της Χιροσίμα και του Ναγκασάκι, δεν υπάρχει αντίστοιχη εικόνα για τα βιολογικά όπλα. Οι μαζικοί θάνατοι από βιολογικούς παράγοντες, ή ασθένειες όπως η πανώλη, φαίνονται αντίθετα να αποτελούν μέρος της "αρχαίας ιστορίας" ή της επιστημονικής φαντασίας.
<P>
Πρέπει να ελπίζουμε ότι αυτό δεν θα αλλάξει, αλλά δεν μπορούμε να επαναπαυόμαστε. Σκεφτείτε το εξής. Καταρχάς, αντίθετα με τα πυρηνικά όπλα, τα βιολογικά όπλα δεν εξαρτώνται από τις περιορισμένες προμήθειες ουρανίου και πλουτωνίου κατάλληλων για την κατασκευή όπλων. " ταχεία ανάπτυξη και διάδοση των βιολογικών επιστημών κάνει τις δυνατότητες των όπλων προσιτές σε εκείνους που θα μπορούσαν να μας βλάψουν. Ο κίνδυνος επίθεσης με βιολογικούς παράγοντες κατά των ανθρώπων, των ζώων ή των φυτών είναι υπαρκτός.
<P>
Δεύτερον, επίσημες εκθέσεις υποδεικνύουν ότι οι τρομοκράτες αναζητούν βιολογικά όπλα. Αν τρομοκράτες εξαπέλυαν βιολογικές επιθέσεις σε ολόκληρη την Ευρώπη, πολλές ζωές θα κινδύνευαν και ο τρόπος ζωής μας θα μπορούσε να αλλάξει δραματικά.
<P>
Τρίτον, τα βιολογικά όπλα έχουν χρησιμοποιηθεί στο πρόσφατο παρελθόν. Οι επιθέσεις με άνθρακα στις "νωμένες Πολιτείες στα τέλη του 2001 σκότωσαν κάποιους ανθρώπους αλλά προκάλεσαν σημαντική, ευρύτερη κοινωνική και πολιτική ταραχή, ενώ οι δράστες παραμένουν ελεύθεροι.
<P>
Πόσο προστατευμένοι είμαστε σήμερα; " χρήση και κατοχή βιολογικών όπλων απαγορεύεται από το 1975 που τέθηκε σε ισχύ η σύμβαση για τα βιολογικά όπλα. Ωστόσο, η σύμβαση αυτή είναι η πλέον αδύναμη από όλα τα καθεστώτα που αφορούν τα όπλα μαζικής καταστροφής. Δεν περιέχει διάταξη για τον έλεγχο της συμμόρφωσης ή της εφαρμογής και, αντίθετα με τη συνθήκη για τη μη διάδοση των πυρηνικών όπλων και τη σύμβαση για τα χημικά όπλα, δεν υπάρχει κεντρικό θεσμικό όργανο που να ασκεί την εποπτεία της. Επίσης, τα συμβαλλόμενα μέρη της σύμβασης είναι λιγότερα σε σχέση με τις δύο προαναφερόμενες συνθήκες.
<P>
" ασφάλεια μας θα βελτιωνόταν, ως εκ τούτου, αν μπορούσε να ενισχυθεί η αποτελεσματικότητα της σύμβασης για τα βιολογικά και τοξινικά όπλα και να βελτιωθεί η εφαρμογή της. Τα συμβαλλόμενα κράτη πρέπει να ενθαρρυνθούν να αντιμετωπίσουν αυτές τις αδυναμίες στην επικείμενη διάσκεψη αναθεώρησης που θα πραγματοποιηθεί αργότερα αυτόν τον μήνα.
<P>
" καλή ασφάλεια ξεκινά από τα του οίκου μας. Ο συνάδελφός μου, Επίτροπος Frattini, γνωρίζει καλά ότι υπάρχει ανάγκη δράσης. " Επιτροπή εξετάζει πιθανές παρεμβάσεις μέσω μιας κοινής προσέγγισης πλαισίου. Οι εθνικές ανταποκρίσεις στις βιολογικές απειλές είναι σαφέστατα ανεπαρκείς. Παράλληλα με το έργο για την ενίσχυση της δημόσιας υγείας και της ιατρικής επιτήρησης και ανταπόκρισης, θα εκδώσουμε την άνοιξη του 2007 μια Πράσινη Βίβλο για την ετοιμότητα της Ευρωπαϊκής Ένωσης όσον αφορά τα βιολογικά όπλα.
<P>
" καταστροφή και η ασθένεια δεν σέβονται σύνορα. Οι βιολογικές απειλές είναι ένα πεδίο όπου οι εσωτερικές και εξωτερικές πολιτικές είναι αναπόσπαστα συνδεδεμένες. Πολλά μπορούν να επιτευχθούν μέσω καλύτερης διεθνούς συνεργασίας και συντονισμού. Θα θέσουμε ως στόχο την ανταλλαγή βέλτιστων πρακτικών σχετικά με την ετοιμότητα έναντι των βιολογικών όπλων: βοηθώντας άλλους να προστατευτούν, θα προστατεύσουμε καλύτερα τους εαυτούς μας.
<P>
Θα ήθελα επίσης να πω λίγα λόγια για έναν πολύ διαφορετικό τύπο φονικού όπλου. Τα μη εκραγέντα πυρομαχικά διασποράς συνιστούν απειλή για την ανθρώπινη ασφάλεια και τη βιώσιμη ανάπτυξη. Τέτοιου είδους πυρομαχικά σκοτώνουν αθώους ανθρώπους κάθε μέρα και το 30% των θυμάτων είναι παιδιά. Αποτελούν μεγάλες προκλήσεις, τόσο από πολιτικής απόψεως όσο και για την καθημερινή ζωή στις πρώην εμπόλεμες ζώνες.
<P>
Μια διάσκεψη αναθεώρησης είναι σε εξέλιξη επί του παρόντος. Θα δει το πρωτόκολλο V της σύμβασης σχετικά με τα "μη εκραγέντα πυρομαχικά" -δηλαδή, μηχανισμοί που δεν έχουν εκραγεί, πυρομαχικά ή κομμάτια πυρομαχικών από βόμβες διασποράς- να τίθεται σε ισχύ. " εφαρμογή του πρωτοκόλλου αυτού, που αποσκοπεί στην εξάλειψη της απειλής που ενέχουν τέτοια θραύσματα του πολέμου για τους πληθυσμούς, θα είναι ένα ευπρόσδεκτο βήμα προόδου.
<P>
Τα γεγονότα στον Λίβανο φέτος το καλοκαίρι υπογράμμισαν το ζήτημα, ιδίως ενόψει του υψηλού ποσοστού αποτυχίας των δευτερευόντων πυρομαχικών διασποράς που χρησιμοποιήθηκαν. Το να βοηθήσουμε τον Λίβανο στο δύσκολο έργο να καθαρίσει αυτά τα φονικά θραύσματα του πολέμου είναι σημαντικό και έχουμε συνεισφέρει περίπου 5 εκατομμύρια ευρώ στο έργο αυτό. Υποστηρίζουμε επίσης την ανάγκη να επικεντρώσουμε περισσότερο την προσοχή μας στην ενίσχυση και τη διασφάλιση της συμμόρφωσης με το διεθνές ανθρωπιστικό δίκαιο σε αυτόν τον τομέα.
<P>
" βοήθεια της Επιτροπής και η συνεργασία στον ανθρωπιστικό αφοπλισμό -δηλαδή η δράση κατά των ναρκών, ο καθαρισμός των μη εκραγέντων απομειναριών του πολέμου και η καταπολέμηση της παράνομης εξάπλωσης των μικρών όπλων- έχουν όλα θετικό αντίκτυπο στη βελτίωση της ανθρώπινης ασφάλειας. Συμβάλουν στη βιωσιμότητα των πολιτικών ανάπτυξής μας. Είμαστε ευγνώμονες για τη στήριξη του Ευρωπαϊκού Κοινοβουλίου σε αυτές τις προσπάθειες.
<SPEAKER ID="196" NAME="Elizabeth Lynne">
εξ ονόματος της Ομάδας ALDE. - (EN) Κύριε Πρόεδρε, με τη διάσκεψη αναθεώρησης της σύμβασης για ορισμένα συμβατικά όπλα να διεξάγεται αυτήν την εβδομάδα και τη διάσκεψη αναθεώρησης της σύμβασης για τα βιολογικά και τοξινικά όπλα που πρόκειται να διεξαχθεί την επόμενη εβδομάδα, είναι σημαντικό να ακουστεί η φωνή της ΕΕ.
<P>
Ένας κύριος τομέας που με ανησυχεί -η Επίτροπος μίλησε γι' αυτόν- είναι η χρήση των βομβών διασποράς. Είδαμε την εκτεταμένη χρήση τους σε πρόσφατες συγκρούσεις, μεταξύ άλλων στο Ιράκ, στο Αφγανιστάν και στον Λίβανο. Επειδή οι βόμβες αυτές δεν καλύπτονται από τη συνθήκη του 1997 για τις νάρκες ξηράς, η χρήση τους δεν τιμωρείται, αλλά εξακολουθούν να έχουν το ίδιο καταστροφικό αποτέλεσμα, με αμάχους να σκοτώνονται ή να ακρωτηριάζονται επί χρόνια τώρα.
<P>
Σύμφωνα με την έκθεση "Μοιραίο αποτύπωμα", που δημοσιεύτηκε αυτόν τον μήνα από την οργάνωση Handicap International, οι ισραηλινές αμυντικές δυνάμεις έριξαν τουλάχιστον τέσσερα εκατομμύρια βομβίδια στον Λίβανο μεταξύ του Ιουλίου και Αυγούστου του τρέχοντος έτους. Παγκοσμίως, οι άμαχοι αποτελούν το 98% όλων των καταγεγραμμένων θυμάτων βομβών διασποράς. Αυτός είναι ένας από τους λόγους για τους οποίους καλώ το Συμβούλιο και την Επιτροπή να υποστηρίξουν αυτό το αυξανόμενο κίνημα αλλαγής στο πλαίσιο της διεθνούς κοινότητας και τις κινήσεις χωρών, μεταξύ των οποίων το Βέλγιο και η Νορβηγία, για τη θέσπιση εθνικής νομοθεσίας που θα απαγορεύει τα πυρομαχικά διασποράς από τα εδάφη τους και από τις ένοπλες δυνάμεις τους. Θα ήθελα επίσης να επικροτήσω τον Ερυθρό Σταυρό για την εκστρατεία του και να απευθύνω έκκληση για μια απαγόρευση σχετικά με τη χρήση βομβών διασποράς, για την καταστροφή των αποθεμάτων και για την επιτάχυνση των προγραμμάτων εκκαθάρισης.
<P>
Όσον αφορά τα βιολογικά και τοξινικά όπλα, πρέπει να ασκήσουμε μεγαλύτερη πίεση στην κυβέρνηση των "νωμένων Πολιτειών, που αρνήθηκε να υποστηρίξει ένα νομικά δεσμευτικό πρωτόκολλο εξακρίβωσης. Αυτό καταστρέφει το μέλλον της σύμβασης για τα βιολογικά και τοξινικά όπλα και την αξιοπιστία της. Πρέπει επίσης να εξασφαλίσουμε ότι θα συγκροτηθεί μια μόνιμη γραμματεία για την επιτήρηση της εφαρμογής της σύμβασης.
<SPEAKER ID="197" NAME="Angelika Beer">
εξ ονόματος της Ομάδας Verts/ALE. - (DE) Κύριε Πρόεδρε, κυρία Προεδρεύουσα του Συμβουλίου, Επίτροπε Wallström, κυρίες και κύριοι, μετά τον πόλεμο έρχεται ο θάνατος και αυτές οι βόμβες διασποράς δεν πέφτουν μόνες τους από τον ουρανό. Πρέπει να καταλάβουμε πως τις ρίχνουν σύμμαχοι της Ευρώπης και ότι αυτοί οι σύμμαχοι εξακολουθούν να τις κατασκευάζουν και να τις εξάγουν.
<P>
Δεν μπορώ παρά να σας φέρω αντίρρηση όταν λέτε πως οι βόμβες διασποράς και τα πυρομαχικά που δεν έχουν εκραγεί συνιστούν μια πρόκληση για τις πρώην εμπόλεμες ζώνες. Αντίθετα, είναι πολύ περισσότερο μια πρόκληση για την Ευρωπαϊκή Ένωση που πρέπει να εξασφαλίσει ότι κανένα από τα κράτη μέλη της δεν παράγει, ούτε εξάγει ή χρησιμοποιεί τέτοια όπλα και που δεν πρέπει να συνεχίσει να επιτρέπει τους συμμάχους της να το κάνουν αυτό, όπως το έκαναν οι Αμερικανοί ή οι Ισραηλινοί στον τελευταίο πόλεμο.
<P>
Ενόψει όλων αυτών και επειδή η ΕΕ δεν είναι σε θέση να αναλάβει δράση, στείλαμε πριν από δύο εβδομάδες επιστολή προς τη φινλανδική Προεδρία -και λέγοντας "εμείς" δεν εννοώ εμάς τους Πρασίνους αλλά τους συντονιστές των συντηρητικών, των σοσιαλιστών, των φιλελευθέρων και εμένα- με την οποία απευθύνουμε επείγουσα έκκληση να υιοθετηθεί μία ευρωπαϊκή θέση υπέρ της επιβολής ολοκληρωτικής απαγόρευσης στη διάσκεψη αυτή, που αποτελεί μια ιστορική ευκαιρία για την απαγόρευση των όπλων διασποράς.
<P>
Καταστήσατε σαφές στο Σώμα ότι δεν θέλετε ή δεν μπορείτε να το κάνετε. Είπατε πως θα συστήσετε ομάδα εργασίας. Πιστεύω ότι γνωρίζετε τη ρήση ότι η σύσταση μιας ομάδας εργασίας είναι αυτό που κάνει κάποιος που δεν ξέρει τι να κάνει. Αυτό είναι μια κυνική αντιμετώπιση των πραγμάτων, αν λάβουμε υπόψη ότι από τα υπόλοιπα τέτοιων όπλων κινδυνεύει καθημερινά η ζωή πολιτών, αστυνομικών και στρατευμάτων του Ο"Ε που στέλνουμε σε περιοχές κρίσεων.
<P>
Ως εκ τούτου, θα ήθελα να σας απευθύνω άλλη μία φορά με αποφασιστικότητα έκκληση να αναλάβετε τώρα πρωτοβουλία και -αφού μπορείτε να το κάνετε- να εξασφαλίσετε ότι τα εθνικά κοινοβούλια των κρατών μελών της ΕΕ θα αποκαλέσουν τα όπλα διασποράς με το όνομά τους, δηλαδή ένα είδος όπλων που πρέπει να κηρυχθεί παράνομο και που οι Ευρωπαίοι πρέπει να καταδικάσουν διά παντός και να αρνηθούν τη χρησιμοποίησή του είτε από τους ίδιους είτε από άλλους σε οποιονδήποτε πόλεμο.
<SPEAKER ID="198" NAME="Vittorio Agnoletto">
εξ ονόματος της Ομάδας GUE/NGL. - (IT) Κύριε Πρόεδρε, κυρίες και κύριοι, η ομάδα τάσσεται ασφαλώς υπέρ μιας γενικευμένης και σε παγκόσμιο επίπεδο απαγόρευσης της παραγωγής, της χρήσης και του εμπορίου βιολογικών όπλων και εύχεται η προσεχής διάσκεψη της Γενεύης να αποφασίσει την ενίσχυση των σχετικών διεθνών συνθηκών. Αναγνωρίζω με ιδιαίτερη χαρά ότι η Ευρωπαϊκή Ένωση έχει πολύ προωθημένες θέσεις σε αυτά τα ζητήματα και ελπίζω ότι η Επιτροπή θα πράξει ό,τι είναι δυνατόν για να επιτευχθεί η απαγόρευση αυτών των τρομακτικών όπλων σε παγκόσμιο επίπεδο.
<P>
Θα πρέπει, ωστόσο, να αναγνωρίσουμε ότι το βασικό πρόβλημα για να επιτευχθεί αυτή η απαγόρευση φέρει ένα όνομα γνωστό σε όλους μας: George W. Bush. Ο πρόεδρος των "νωμένων Πολιτειών είναι προσωπικά υπεύθυνος για το πολιτικό μποϊκοτάρισμα των διαπραγματεύσεων της Γενεύης από την αμερικανική πλευρά. Αποφάσισε ουσιαστικά να αποσυρθεί από τις συνομιλίες. Μάλιστα οι "νωμένες Πολιτείες έθεσαν την οικοδόμηση του βιολογικού τους οπλοστασίου και τη χρήση λευκού φωσφόρου και απεμπλουτισμένου ουρανίου στο επίκεντρο της επιθετικής και απαράδεκτης στρατιωτικής τους πολιτικής. Ομοίως, δεν επικύρωσαν τη συνθήκη απαγόρευσης των ναρκών, ούτε υπέγραψαν το τρίτο πρωτόκολλο της σύμβασης για ορισμένα συμβατικά όπλα (CCWC) και επανέφεραν το πρόγραμμα "Πολέμος των άστρων".
<P>
" στάση αυτή των "νωμένων Πολιτειών είναι επικίνδυνη για την παγκόσμια ασφάλεια. " Ευρωπαϊκή Ένωση θα πρέπει να βγει από την αδράνειά της και να θέσει στο επίκεντρο των διαπραγματεύσεων της Γενεύης την πίεση προς τις "νωμένες Πολιτείες.
<SPEAKER ID="199" NAME="Gerard Batten">
εξ ονόματος της Ομάδας IND/DEM. - (EN) Κύριε Πρόεδρε, η κ. Lehtomäki μίλησε για το σχέδιο δράσης της Ευρωπαϊκής Ένωσης σε σχέση με τη διάσκεψη αναθεώρησης της σύμβασης για τα βιολογικά και τοξινικά όπλα. Για μία ακόμη φορά, η Ευρωπαϊκή Ένωση αναλαμβάνει λανθασμένα τις ιδιότητες ενός πολιτικού κράτους εξουσιοδοτημένου να καθορίσει την πολιτική για το ποια είναι στρατιωτικά και αμυντικά μέτρα, πράγμα που είναι καθαρά ευθύνη των κυρίαρχων εθνών.
<P>
" ΕΕ δεν χρειάστηκε ποτέ να υπερασπιστεί στρατιωτικά τους πολίτες της και ας ελπίσουμε ότι δεν θα χρειαστεί, για πολλούς και διαφόρους λόγους. Εν τω μεταξύ, χώρες όπως η δική μου, η Μεγάλη Βρετανία, που είναι σημαντικές στρατιωτικές δυνάμεις, πρέπει να εκπληρώσουν αυτήν την ευθύνη. Οι βόμβες διασποράς χρειάζονται πράγματι περισσότερη ρύθμιση σε διεθνές επίπεδο, ιδίως σε σχέση με τις λεγόμενες βουβές βόμβες, που δεν περιέχουν σύστημα αυτόματης καταστροφής. " Βρετανία ηγείται επίσης στην έρευνα για μέσα προστασίας από τα βιολογικά και τοξινικά όπλα, και δεδομένης της τρέχουσας τρομοκρατικής απειλής από το φονταμενταλιστικό Ισλάμ, η Βρετανία πρέπει να διατηρήσει την ανεξαρτησία της και την ελευθερία δράσης σε αυτό το πεδίο.
<SPEAKER ID="200" NAME="Philip Claeys" AFFILIATION="NI">
(NL) Κύριε Πρόεδρε, η κατασκευή και η χρήση βιολογικών όπλων ήταν αποκλειστικός τομέας των κρατών. Σήμερα, η πρόοδος στη βιοτεχνολογία συνετέλεσε ώστε να απαιτούνται όλο και λιγότεροι πόροι για την παραγωγή επικίνδυνων ιών, βακτηρίων και δηλητηρίων, και το αποτέλεσμα αυτής της εξέλιξης είναι ότι και οι τρομοκρατικές οργανώσεις μπορούν να καταφύγουν σε βιολογικό πόλεμο.
<P>
Τον Μάρτιο αυτού του έτους, η Interpol επισήμανε ότι υπάρχουν σοβαρές ενδείξεις ότι η Αλ Κάιντα ετοιμάζεται να διαπράξει ενέργειες βιολογικής τρομοκρατίας. " κλίμακα της καταστροφής που θα μπορούσε να προκύψει με αυτόν τον τρόπο υπερβαίνει κατά πολύ τις επιθέσεις της Νέας Υόρκης και του Λονδίνου. Με τις τρομοκρατικές οργανώσεις είναι αδύνατη η σύναψη συμφωνιών όπως ακριβώς συνάπτουν τα κράτη μεταξύ τους. Κατά συνέπεια, είναι ζωτικής σημασίας οι αστυνομικές δυνάμεις να εκπαιδεύονται περισσότερο με σκοπό την πρόληψη και τον έλεγχο του βιολογικού τρόμου. Είναι επίσης πολύ πιθανό να απαιτείται προσαρμογή της νομοθεσίας, προκειμένου να καθίσταται δυνατός ο έλεγχος ευαίσθητων επιστημονικών ερευνών.
<P>
Υπάρχει επίσης ανάγκη να δοθεί προσοχή στην ανταλλαγή πληροφοριών μεταξύ υπηρεσιών πληροφοριών εντός της ΕΕ, αλλά επίσης και με τους εταίρους μας στις "νωμένες Πολιτείες, τη Ρωσία και με άλλα έθνη που επιθυμούν να εκπληρώσουν τις ευθύνες τους στην καταπολέμηση της τρομοκρατίας.
<SPEAKER ID="201" NAME="Achille Occhetto">
εξ ονόματος της Ομάδας PSE. - (IT) Κύριε Πρόεδρε, κυρίες και κύριοι, η Σοσιαλιστική Ομάδα στο Ευρωπαϊκό Κοινοβούλιο στηρίζει ένθερμα αυτήν την πρόταση ψηφίσματος, διότι την θεωρεί ένα αποφασιστικό βήμα στη στρατηγική κατά της διάδοσης των όπλων μαζικής καταστροφής που ενέκρινε η Ευρώπη τον Δεκέμβριο του 2003 και διότι θέτει τη μείωση της απειλής των βιολογικών όπλων ως ύψιστη προτεραιότητα. Παράλληλα, άλλη μια σημαντική πρωτοβουλία συνιστά το γεγονός ότι ζητάμε από όλες τις χώρες, που δεν το έχουν πράξει ακόμη, να δεσμευθούν νομοθετικά απαγορεύοντας τα βιολογικά όπλα, προκειμένου κυρίως να επιτευχθεί η καθολικότητα που αποτελεί αναπόσπαστο και δεσμευτικό τμήμα του διεθνούς δικαίου.
<P>
Στο βασικό αυτό πλαίσιο εντάσσονται βεβαίως μέτρα που προορίζονται για τον έλεγχο της αποτελεσματικής εφαρμογής της συμβάσεως, παρότι κατά την πλέον πρόσφατη ανάλυση οι "ΠΑ αρνήθηκαν να συμμορφωθούν προς αυτά. Θέλω επίσης να υπογραμμίσω τη σημασία του αιτήματος που περιέχει το ψήφισμα για την οριστικοποίηση ενός ειδικού πρωτοκόλλου 6, που θα απαγορεύει απερίφραστα την κατασκευή και τη χρήση βομβών διασποράς, απάνθρωπων όπλων που χρησιμοποιούνται ακόμη και σε ανθρωπιστικούς πολέμους για να παρακαμφθεί η σύμβαση για την απαγόρευση των ναρκών.
<P>
Παράλληλα, η Ευρώπη πρέπει να καταδείξει την άμεση σχέση ανάμεσα στις τάσεις υπέρ της διάδοσης, οι οποίες πρέπει να καταπολεμηθούν σθεναρά, και την αποτυχία της διαδικασίας αφοπλισμού. " Δύση θα αποκτήσει μεγαλύτερο ηθικό κύρος κατά της διάδοσης όπλων παντός τύπου: 1) εάν οι "ΠΑ παύσουν να αντιτίθενται στην έγκριση μέτρων ελέγχου και στην απαγόρευση των βομβών διασποράς· και 2) εάν ξεκινήσει και πάλι η διαδικασία αφοπλισμού των χωρών που διαθέτουν πυρηνικά όπλα. Το σημερινό αποτελεί, συνεπώς, σημαντικό βήμα, αλλά μόνον ένα πρώτο βήμα στη μακρά πορεία για την απαγόρευση όλων των όπλων μαζικής καταστροφής.
<SPEAKER ID="202" NAME="Raül Romeva i Rueda" AFFILIATION="Verts/ALE">
(ES) Κύριε Πρόεδρε, όπως τόσα πολλά άλλα μέσα που ρυθμίζουν τα όπλα σε παγκόσμιο επίπεδο, η ύπαρξη της σύμβασης για την απαγόρευση των βιολογικών και τοξικών όπλων είναι ένα αναγκαίο, αν και όχι επαρκές, μέσο για την καταπολέμηση του ανθρώπινου παραλογισμού.
<P>
Υπάρχει, επομένως, μόνον μία αποδεκτή επιλογή για την έκτη διάσκεψη αναθεώρησης, η οποία θα ξεκινήσει στις 20 Νοεμβρίου: να ενισχυθεί αυτό το μέσο, ειδικά με σκοπό να αναπτυχθούν πραγματικοί μηχανισμοί επαλήθευσης και να προωθηθεί η γενική εφαρμογή τους.
<P>
Επιπλέον, όσον αφορά τις βόμβες διασποράς, μπορώ μόνον να υποστηρίξω σθεναρά την έκκληση να συμπληρωθεί η σύμβαση για τα απάνθρωπα όπλα με ένα έκτο πρωτόκολλο. Κατά την άποψή μου, πρέπει να συμπληρωθεί ακόμη και με μια συγκεκριμένη και ολοκληρωμένη συνθήκη, η οποία θα απαγορεύει ρητά την παραγωγή, αποθήκευση, μεταφορά και χρήση αυτού του είδους όπλων, όπως στην περίπτωση των ναρκών κατά προσωπικού.
<P>
Λόγω του αδιάκριτου χαρακτήρα των βομβών διασποράς και των τεράστιων επιπτώσεων που έχουν στον άμαχο πληθυσμό, δεν πρέπει να ανεχόμαστε πλέον τη χρήση αυτών των όπλων με κανέναν τρόπο. " περίπτωση του Λιβάνου, η οποία ερευνάται αυτήν τη στιγμή, είναι μόνον ένα παράδειγμα από τα πολλά που το αποδεικνύουν.
<SPEAKER ID="203" NAME="Ana Maria Gomes" AFFILIATION="PSE">
(PT) Τα τελευταία χρόνια γίναμε μάρτυρες της διάβρωσης των σημαντικότερων νομικών μέσων για την καταπολέμηση της διάδοσης των όπλων μαζικής καταστροφής, και η σύμβαση για τα βιολογικά και τοξινικά όπλα δεν αποτελεί εξαίρεση. Είμαστε περισσότερο από ποτέ ευάλωτοι σε καταστρεπτικές τρομοκρατικές επιθέσεις.
<P>
Οι βασικές ιδέες που περιέχονται σε αυτό το ψήφισμα, επί του οποίου έχει επιτευχθεί αξιοσημείωτη συναίνεση από όλες τις πολιτικές ομάδες στο Κοινοβούλιο, έχουν ηλικία δεκαετιών και ισχύουν και σε άλλες συμβάσεις επίσης. Οι ιδέες αυτές μπορούν να συνοψιστούν με τρεις τίτλους: θέση σε ισχύ σε παγκόσμιο επίπεδο, εφαρμογή και έλεγχος. Οι περίφημες βόμβες διασποράς και οι νάρκες κατά προσωπικού πρέπει να καταπολεμηθούν. Αυτά τα ανήθικα όπλα πρέπει να τεθούν εκτός νόμου. Αυτές οι βόμβες σπέρνουν τον θάνατο αδιάκριτα και το γεγονός ότι έχουν χαμηλό ποσοστό άμεσης έκρηξης σημαίνει ότι εξακολουθούν να σκοτώνουν αθώους ανθρώπους πολλά χρόνια μετά τη λήξη των συγκρούσεων.
<P>
Ο πρόσφατος πόλεμος στον Λίβανο, στον οποίο το Ισραήλ άφησε τη χώρα υπονομευμένη με χιλιάδες βόμβες διασποράς, θα πρέπει να μας δώσει το έναυσμα να απαγορεύσουμε, άπαξ και διά παντός, την κατασκευή και τη χρήση παντός είδους βομβών διασποράς, όπως έχουμε κάνει με τις νάρκες κατά προσωπικού. Ίσως να μην αρκεί απλώς η προσθήκη ενός νέου πρωτοκόλλου στην υφιστάμενη σύμβαση για ορισμένα συμβατικά όπλα· ίσως ήρθε το πλήρωμα του χρόνου για μια ειδική σύμβαση. Αυτό δεν έχει σημασία, υπό τον όρο ότι η ΕΕ θα αναλάβει δράση και το ανθρώπινο είδος θα ενώσει τις δυνάμεις του για την εξάλειψη αυτών των μισητών όπλων.
<SPEAKER ID="204" NAME="Paula Lehtomäki">
Προεδρεύουσα του Συμβουλίου. (FI) Κύριε Πρόεδρε, κυρίες και κύριοι, η Ένωση και το Συμβούλιο ανησυχούν ιδιαίτερα για το γεγονός ότι άνθρωποι που βρίσκονται σε ζώνες συγκρούσεων τραυματίζονται ή πεθαίνουν όταν η ίδια η σύγκρουση έχει λήξει. Αυτό σήμερα είναι ολοφάνερο στην περίπτωση του Λιβάνου, όπου μη εκραγείσες βόμβες αποτελούν πραγματικό πρόβλημα για τον άμαχο πληθυσμό.
<P>
" Προεδρία χαίρεται για το γεγονός ότι το πρωτόκολλο της CCW για τα μη εκραγέντα πυρομαχικά τέθηκε σε εφαρμογή. Στο μέλλον θα εργαστούμε για να διασφαλίσουμε ότι το κακό που προκαλείται στον άμαχο πληθυσμό από τα πυρομαχικά παραμένει ελάχιστο. Όσον αφορά τη διεθνή συνεργασία για τις βόμβες διασποράς από εδώ και πέρα θα συνεχίσουμε τις προσπάθειές μας προκειμένου να εξευρεθεί κοινή θέση στην Ευρωπαϊκή Ένωση και να υπάρξει διέξοδος στο θέμα.
<P>
Τέλος, επιθυμώ να πω ότι το αμέσως προσεχές μέλλον η κ. Beer και οι συνάδελφοί της θα λάβουν απάντηση στην επιστολή τους προς την Προεδρία.
<SPEAKER ID="205" NAME="Margot Wallström">
Αντιπρόεδρος της Επιτροπής. (EN) Κύριε Πρόεδρε, η ενημερωμένη συζήτηση που έλαβε χώρα για τα ζητήματα αυτά είναι ένα ακόμη στοιχείο της επιχειρηματολογίας κατά του πολέμου και ένα πρόσθετο επιχείρημα υπέρ της πρόληψης, ώστε να καταφέρουμε -όπως ελπίζουμε- να αποφύγουμε τη χρήση αυτών των όπλων.
<P>
Όπως γνωρίζετε, στο πλαίσιο της κοινής εξωτερικής πολιτικής και πολιτικής ασφάλειας, αυτοί δεν είναι τομείς στους οποίους η Επιτροπή έχει το προβάδισμα. Ωστόσο, είμαι μέρος της λύσης όταν έχουμε να αντιμετωπίσουμε τις συνέπειες του πολέμου. Τα ανθρώπινα δεινά, τα μη εκραγέντα πυρομαχικά και τα ανθρωπιστικά προβλήματα που προκύπτουν από πολέμους ανά τον πλανήτη είναι μια πρόκληση για εμάς.
<P>
" Επιτροπή θα συνεχίσει, ασφαλώς, να στηρίζει την εκκαθάριση τέτοιων όπλων, σε συνεργασία με τη διεθνή κοινότητα και τις ΜΚΟ. Ο πόλεμος στον Λίβανο διήρκησε λίγες ημέρες, ωστόσο η ανθρώπινη οδύνη θα εξακολουθήσει να υφίσταται για αρκετά χρόνια.
<SPEAKER ID="206" NAME="Πρόεδρος">
Σύμφωνα με το άρθρο 103 παράγραφος 2 του Κανονισμού, έχω λάβει έξι προτάσεις ψηφίσματος.
<P>
" συζήτηση έληξε.
<P>
" ψηφοφορία θα διεξαχθεί αύριο, Πέμπτη.

<CHAPTER ID="004">
Μαζί για την υγεία: Στρατηγική προσέγγιση της ΕΕ για την περίοδο 2008-2013 (συζήτηση) 
<SPEAKER ID="038" NAME="Πρόεδρος">
" ημερήσια διάταξη προβλέπει τη συζήτηση της έκθεσης του Alojz Peterle, εκ μέρους της Επιτροπής Περιβάλλοντος, Δημόσιας Υγείας και Ασφάλειας των Τροφίμων, για τη Λευκή Βίβλο με τίτλο "Μαζί για την υγεία: Στρατηγική προσέγγιση της ΕΕ για την περίοδο 2008-2013".
<SPEAKER ID="039" NAME="Alojz Peterle">
εισηγητής. - (SL) Αυτή η έκθεση αφορά τους πάντες - τους ασθενείς και τους υγιείς. " υγεία είναι ένα από τα βασικά κοινωνικά και πολιτικά ζητήματα από τα οποία εξαρτάται το μέλλον της Ευρωπαϊκής Ένωσης. " σημασία της υγείας στην οικονομία διατυπώνεται με σαφήνεια στη Στρατηγική της Λισαβόνας. " υγεία είναι ένα από τα σημαντικότερα αποκτήματα της ανθρώπινης ζωής. Εξαιτίας ανησυχητικών τάσεων στην υγεία, ιδιαίτερα της αύξησης των περιπτώσεων καρκίνου, της καρδιαγγειακής νόσου, του διαβήτη και της παχυσαρκίας και παρά τις βελτιώσεις στη θεραπευτική ιατρική, αυτό το απόκτημα τελεί υπό αυξανόμενη απειλή. Επιπλέον, υπάρχουν νέες προκλήσεις, όπως η γήρανση του πληθυσμού, η κλιματική αλλαγή, η άνοδος των τιμών των τροφίμων και η παγκοσμιοποίηση.
<P>
Γίνεται λόγος για πανδημίες και βιοτρομοκρατία. Από τη μία πλευρά, ο Παγκόσμιος Οργανισμός Υγείας έχει προβλέψει μια επιδημική αύξηση στις περιπτώσεις καρκίνου κατά τα μελλοντικά έτη και από την άλλη υπάρχουν όλο και ισχυρότερες απαιτήσεις για ελεύθερη κυκλοφορία των ασθενών και των εργαζόμενων στο χώρο της ιατρικής. Τα συστήματα υγείας και η χρηματοδότησή τους υφίστανται αυξανόμενη πίεση. Κατά τα πρόσφατα έτη, το κόστος των φαρμάκων αυξάνεται ταχύτερα από τις συνολικές δαπάνες υγείας, αυξάνοντας την ανησυχία των πολιτών για την ισότητα της υγειονομικής περίθαλψης και τη βιωσιμότητα των συστημάτων υγείας.
<P>
Οι πολίτες ανησυχούν ότι δεν θα υπάρχει επαρκής υγειονομική περίθαλψη για όλους. Δεν ενδιαφέρονται για συζητήσεις σχετικά με αρμοδιότητες. Πρωτίστως, ενδιαφέρονται για τον βέλτιστο τρόπο να είναι υγιείς Επίσης, τους απασχολεί η ισότητα της υγειονομικής περίθαλψης, που είναι σημαντική μεταξύ των κρατών μελών, καθώς και εντός των ίδιων των χωρών. Όσον αφορά τον καρκίνο, οι διαφορές στα ποσοστά επιβίωσης μεταξύ των νέων και των παλιών κρατών μελών είναι τέτοιες, ώστε δικαιολογημένα θα κάναμε λόγο για ένα σιδηρούν παραπέτασμα στην υγεία. Όλα αυτά αποτελούν ένα λόγο για να δοθεί μεγαλύτερη σημασία στην υγεία στην ευρωπαϊκή πολιτική ατζέντα. Δεν μιλάμε για τα "Διάφορα", αλλά για την Επιβίωση. Για αυτόν το λόγο, χρειαζόμαστε μια κοινή στρατηγική προσέγγιση.
<P>
Στο τέλος του 2007, η Ευρωπαϊκή Επιτροπή υιοθέτησε μια στρατηγική υγείας με τίτλο "Μαζί για την υγεία". Αυτή η στρατηγική είναι προϊόν της δέσμευσης, εκ μέρους των κρατών μελών και της Ένωσης, να σέβονται τις κοινές αξίες και αρχές της πολιτικής για την υγεία, κατά την εξασφάλιση των συνθηκών για την υλοποίηση των δικαιωμάτων και των ευθυνών των πολιτών στην προσωπική τους υγειονομική περίθαλψη καθ' όλη τη διάρκεια της ζωής τους, στην ενεργό τους συμμετοχή στη λήψη αποφάσεων και στην προσαρμογή της υγειονομικής περίθαλψης στις ανάγκες των ασθενών, στη μείωση των ανισοτήτων στην υγειονομική περίθαλψη μεταξύ διαφορετικών κοινωνικών ομάδων, κρατών μελών και των περιφερειών εντός τους, στην κατανόηση της επένδυσης στην υγειονομική περίθαλψη ως προϋπόθεση για την οικονομική ανάπτυξη και στη συνεπή συμπερίληψη της υγείας στις πολιτικές όλων των επιπέδων.
<P>
Είναι σαφές ότι ο τομέας της υγείας πραγματικά χρειάζεται μακροπρόθεσμη στρατηγική και εμπεριστατωμένη προσέγγιση, οι οποίες θα απαιτήσουν τη συνεργασία όλων των βασικών παραγόντων στα κράτη μέλη και σε επίπεδο Ευρωπαϊκής Ένωσης. Εάν θέλουμε να βελτιώσουμε τη συνεργασία, πρέπει να καθορίσουμε ποιες μορφές διοργανικής συνεργασίας μπορούν να ενισχύσουν την αποτελεσματικότητα των κοινών προσπαθειών μας.
<P>
Χρειαζόμαστε μια βασική στρατηγική μεταβολή στον τομέα της πρόληψης ασθενειών. Παρότι η σπουδαιότητα της πρόληψης ασθενειών επισημαίνεται επί πολλά έτη, μόνο ένα ποσοστό 3% των προϋπολογισμών υγείας των κρατών μελών διατίθεται για αυτόν το σκοπό. Ταυτόχρονα, γνωρίζουμε ότι είναι ακριβώς μια πολιτική πρόληψης εκείνη που θα μας βοηθούσε να επιτύχουμε πολύ καλύτερα αποτελέσματα. Ποσοστό σαράντα τοις εκατό των ασθενειών συνδέονται με ανθυγιεινό τρόπο ζωής και ένα τρίτο των καρκίνων μπορούν επίσης να προληφθούν. Ένα από τα κύρια μηνύματα σε αυτή την έκθεση είναι η απαίτηση προς την Επιτροπή να εκπονήσει ένα φιλόδοξο σχέδιο προληπτικών μέτρων για ολόκληρη την πενταετή περίοδο.
<P>
Θα ήθελα να ευχαριστήσω τους σκιώδεις εισηγητές, την Επιτροπή και όλους όσοι συνεισέφεραν στη συναινετική γνώμη αναφορικά με το τι χρειάζεται να γίνει για τη βελτίωση της υγείας.
<SPEAKER ID="040" NAME="Charlie McCreevy">
Μέλος της Επιτροπής. - Κύριε Πρόεδρε, συμμετέχω σε αυτήν τη συζήτηση εκ μέρους της συναδέλφου μου, Επιτρόπου Βασιλείου.
<P>
Θα ήθελα να ευχαριστήσω τον εισηγητή, κ. Peterle, για αυτή την έκθεση, καθώς και τα μέλη του Κοινοβουλίου για το ενδιαφέρον τους για τη λευκή βίβλο που καταθέτει μια στρατηγική υγείας της ΕΕ.
<P>
Είμαι ικανοποιημένος με το γεγονός ότι το Κοινοβούλιο υποστηρίζει τους στόχους και τις αρχές της υγείας της λευκής βίβλου.
<P>
" Επιτροπή χαιρετίζει αυτή την έκθεση και συμφωνεί πλήρως με τα βασικά ζητήματα που εγείρει, προπαντός με την ανάγκη να επιληφθούμε των ανισοτήτων στην υγεία, να εστιάσουμε στην προώθηση της υγείας, ενθαρρύνοντας υγιεινούς τρόπους ζωής, και να συμβάλουμε στην πρόληψη των ασθενειών.
<P>
Είμαι στην ευχάριστη θέση να πω ότι αυτά τα ζητήματα βρίσκονται στην κορυφή της ατζέντας υγείας της Επιτροπής.
<P>
Οι ανισότητες στην υγεία μεταξύ διαφορετικών περιφερειών στην ΕΕ και μεταξύ διαφορετικών κοινωνικοοικονομικών ομάδων προκαλούν αυξανόμενη ανησυχία και η Επιτροπή σχεδιάζει να προτείνει δράσεις, αργότερα κατά το επόμενο έτος, ώστε να συμβάλει στη γεφύρωση του χάσματος υγείας στην ΕΕ.
<P>
" Επιτροπή συμμερίζεται πλήρως τις απόψεις αναφορικά με την ανάγκη προώθησης υγιεινών τρόπων ζωής, ιδίως όσον αφορά τη διατροφή. Όλοι συμφωνούμε ότι αυτό απαιτεί δράση με στόχο τους πολίτες κάθε ηλικίας, στα σχολεία, στο χώρο εργασίας και σε άλλους χώρους.
<P>
Πρόκειται για ένα βασικό στοιχείο της στρατηγικής υγείας και θα αναπτυχθούν πρωτοβουλίες κατά τα επόμενα δύο έτη. Εντωμεταξύ, ακολουθούμε ενεργά τις στρατηγικές μας για τη διατροφή, το υπερβολικό βάρος και την παχυσαρκία, καθώς και για βλάβες που σχετίζονται με το αλκοόλ.
<P>
" Επιτροπή, επίσης, συμφωνεί πλήρως με το Κοινοβούλιο σχετικά με την ανάγκη εντατικοποίησης των προσπαθειών μας για την πρόληψη ασθενειών.
<P>
Επιπροσθέτως της ενθάρρυνσης υγιεινών τρόπων ζωής, συμμεριζόμαστε τις απόψεις σας για την ανάγκη υποστήριξης αποτελεσματικού προσυμπτωματικού ελέγχου, για την ανίχνευση ασθενειών, ιδίως του καρκίνου, σε αρχικό στάδιο, και την υιοθέτηση μεγαλύτερης ανταλλαγής βέλτιστης πρακτικής.
<P>
" Επιτροπή υποστηρίζει ενεργά την υλοποίηση της σύστασης του Συμβουλίου σχετικά με τον προσυμπτωματικό έλεγχο του καρκίνου και πρόσφατα επικαιροποίησε τις κατευθυντήριες οδηγίες της ΕΕ για τον καρκίνο του μαστού και τον καρκίνο της μήτρας. Ωστόσο, χρειάζεται να κάνουμε περισσότερα, για να βοηθήσουμε τα συστήματα υγείας στη μάχη κατά του καρκίνου.
<P>
Είμαι στην ευχάριστη θέση να ανακοινώσω ότι η Επιτροπή σχεδιάζει την έναρξη μιας πλατφόρμας της ΕΕ για δράση κατά του καρκίνου κατά το επόμενο έτος, προκειμένου να βοηθήσει τα κράτη μέλη να ανταλλάξουν γνώσεις και καλή πρακτική για την πρόληψη και τη θεραπεία του καρκίνου.
<P>
" Επιτροπή χαιρετίζει την έμφαση του Κοινοβουλίου στο ρόλο που διαδραματίζει ένα υγιές εργατικό δυναμικό στην υλοποίηση της ατζέντας της Λισαβόνας.
<P>
Τώρα, επιτρέψτε μου να σχολιάσω κάποια πρόσθετα ζητήματα που εγείρει η έκθεση.
<P>
Το Κοινοβούλιο απαιτεί την καθιέρωση ευρωπαϊκών κέντρων αναφοράς. Αυτά θα ήταν ηγετικά κέντρα εμπειρογνωσίας σε συγκεκριμένες περιστάσεις, όπως σπάνιες ασθένειες, που απαιτούν ένα συνδυασμό εμπειρογνωσίας και πόρων, τον οποίο πολλά κράτη μέλη δεν διαθέτουν.
<P>
" Επιτροπή θα χρησιμοποιήσει ως αφετηρία τις αρχές που συμφωνήθηκαν μεταξύ των κρατών μελών για τέτοια κέντρα και θα συνεχίσει το έργο προώθησης τέτοιων κέντρων στο πλαίσιο της μελλοντικής οδηγίας για τα δικαιώματα των ασθενών στη διασυνοριακή υγειονομική περίθαλψη.
<P>
Το Κοινοβούλιο υπογραμμίζει, επίσης, την ανάγκη για τη λήψη αποτελεσματικών μέτρων, τα οποία θα αντιμετωπίσουν το αυξανόμενο πρόβλημα της αντίστασης στα αντιβιοτικά. " Επιτροπή συμμερίζεται αυτή την ανησυχία και στηρίζει ενεργά τα κράτη μέλη στην εφαρμογή της σύστασης του Συμβουλίου για την αντιμικροβιακή αντίσταση. Θα παρουσιάσουμε μια έκθεση επ' αυτού κατά το επόμενο έτος.
<P>
Τέλος, η Επιτροπή ενστερνίζεται τις απόψεις που εκφράστηκαν για την ανάγκη στενότερης συνεργασίας των πολιτικών υγείας και των κοινωνικών πολιτικών. " ενσωμάτωση (mainstreaming) θεμάτων υγείας σε άλλες πολιτικές είναι πραγματικά μια βασική αρχή της στρατηγικής μας και, αυτήν τη στιγμή, διερευνάμε συνεργίες σε μια ευρεία γκάμα θεμάτων ανάμεσα σε αυτούς τους δύο τομείς πολιτικής.
<P>
Συμπερασματικά, η Επιτροπή και το Κοινοβούλιο συμμερίζονται το ίδιο όραμα για τα βασικά ζητήματα υγείας που πρέπει να αντιμετωπίσουμε.
<P>
Ήρθε η στιγμή να προαγάγουμε το έργο για τη στρατηγική και να μεταφράσουμε τις λέξεις σε πράξη.
<P>
" Επιτροπή θα συνεργαστεί στενά με το Κοινοβούλιο, το Συμβούλιο, τα κράτη μέλη και την κοινωνία των πολιτών για το μετασχηματισμό των στόχων της στρατηγικής σε καλύτερη υγεία για όλους σε ολόκληρη την Ευρωπαϊκή Ένωση.
<P>
Επομένως, σας ευχαριστώ για την υποστήριξή σας και προσβλέπω στην ακρόαση των απόψεών σας.
<SPEAKER ID="041" NAME="Milan Cabrnoch">
συντάκτης της γνωμοδότησης της Επιτροπής Απασχόλησης και Κοινωνικών Υποθέσεων. - (CS) Κύριε Πρόεδρε, κυρίες και κύριοι, η υγεία, μαζί με την ελευθερία μας, είναι ό,τι σημαντικότερο για τους περισσότερους από εμάς. " υγεία αποτελεί προϋπόθεση για μια ευτυχισμένη ζωή και μια ευημερούσα κοινωνία. Είναι αναγκαίο να επαναλαμβάνουμε και να τονίζουμε διαρκώς ότι η μέριμνα για την υγεία μας και την υγεία των προσφιλών μας προσώπων είναι προσωπική ευθύνη καθενός από εμάς. " υγεία είναι το αποτέλεσμα της γενετικής μας κληρονομιάς, του τρόπου ζωής και του περιβάλλοντος στο οποίο διαβιούμε. " ανατροφή μας, οι συνήθειες που αποκτούμε, η διατροφή, η άσκηση, το εργασιακό περιβάλλον και η κατοικία μας επηρεάζουν την υγεία μας. " επιρροή της υγειονομικής περίθαλψης στην υγεία εμφανίζεται τελευταία σε αυτήν τη λίστα.
<P>
" Κοινότητα είναι, εύλογα, υπεύθυνη για την προστασία της δημόσιας υγείας. Ωστόσο, οι υπηρεσίες υγείας και ο τρόπος με τον οποίο αυτές είναι οργανωμένες, η ποιότητά τους και η χρηματοδότησή τους αποτελούν την πλήρη αρμοδιότητα των κρατών μελών της ΕΕ. Κοινός μας στόχος είναι να εξασφαλίσουμε την ποιότητα, την ασφάλεια και την ευρεία προσβασιμότητα της υγειονομικής περίθαλψης για όλους εκείνους που τη χρειάζονται. Κάθε χώρα αναζητεί τον δικό της τρόπο για την παροχή των βέλτιστων δυνατών υπηρεσιών υγειονομικής περίθαλψης στους πολίτες της σε αυτό το δύσκολο περιβάλλον. " Ευρωπαϊκή Ένωση έχει προστιθέμενη αξία: την πολυμορφία αυτών των ανεξάρτητων συστημάτων, την ευκαιρία μερισμού των επιτυχιών και αποφυγής των σφαλμάτων που διαπράττονται από τους φίλους μας.
<P>
" υγειονομική περίθαλψη είναι ένα πολύ ευρύ θέμα, όπως επισημάνθηκε από εκείνους που μίλησαν πριν από εμένα. Κατά συνέπεια, προσωπικά λυπούμαι που, εδώ στο Ευρωπαϊκό Κοινοβούλιο, δεν είναι σαφές ποιοι από εμάς πραγματικά επιλαμβάνονται της υγείας και της υγειονομικής περίθαλψης. Τη μία ημέρα, θεωρούμε την υγειονομική περίθαλψη ως υπηρεσία της εσωτερικής αγοράς, την επόμενη ημέρα ως ζήτημα κοινωνικής ασφάλισης, και, σε άλλη περίσταση, ως ζήτημα δημόσιας υγείας. Θα ήθελα να ζητήσω από τον Πρόεδρο και καθέναν από εμάς, στην προκειμένη περίπτωση, κατά την οποία συζητούμε αυτό το σημαντικό έγγραφο, να εξετάσουμε την πιθανότητα σύστασης μιας Επιτροπής του Ευρωπαϊκού Κοινοβουλίου για την Υγεία στη διάρκεια της επόμενης κοινοβουλευτικής περιόδου.
<SPEAKER ID="042" NAME="Siiri Oviir">
συντάκτρια της γνωμοδότησης της Επιτροπής Δικαιωμάτων των Γυναικών και Ισότητας των Φύλων. - (ET) Κύριε Πρόεδρε, Επίτροπε, συνάδελφοι, η υγεία είναι ένας από τους σημαντικότερους πόρους για κάθε άνθρωπο. " στρατηγική υγειονομικής περίθαλψης της Ευρωπαϊκής Ένωσης για τον 21ο αιώνα πρέπει να εγγυάται ένα υψηλό επίπεδο ομοιόμορφης προστασίας της υγείας, η οποία θα είναι διαθέσιμη σε όλους σε ολόκληρη την Ευρώπη. Δυστυχώς, τα συστήματα υγείας των κρατών μελών σήμερα διαφέρουν σε μεγάλο βαθμό και η ομοιόμορφη και αποτελεσματική δράση για την υγεία δεν είναι εγγυημένη σε ολόκληρη την Ευρώπη για τους πολίτες.
<P>
Με ικανοποίηση χαιρετίζω τη Λευκή Βίβλο της Ευρωπαϊκής Επιτροπής για τη στρατηγική υγειονομικής περίθαλψης, παρότι, όπως ο εισηγητής, είμαι της άποψης ότι η Λευκή Βίβλος δεν θέτει συγκεκριμένους υπολογίσιμους και μετρήσιμους στόχους, των οποίων η επίτευξη θα μπορούσε και θα έπρεπε να παραγάγει απτά αποτελέσματα.
<P>
" υγειονομική περίθαλψη απαιτεί αποτελεσματική πολιτική στήριξη σε όλους τους τομείς και σε όλα τα επίπεδα. Όθεν, η έκκλησή μου προς την Επιτροπή ότι στο μέλλον πρέπει να ενσωματώνει τα ζητήματα δημόσιας υγείας σε όλους τους τομείς πολιτικής της ΕΕ και ότι, συναφώς, δεν πρέπει να λησμονεί την ενσωμάτωση (mainstreaming) του φύλου σε μια εμπλουτισμένη πολιτική υγειονομικής περίθαλψης.
<P>
Ευχαριστώ τον εισηγητή για το έργο του και εσάς για την προσοχή σας.
<SPEAKER ID="043" NAME="Françoise Grossetête">
εξ ονόματος της Ομάδας PPE-DE. - (FR) Κύριε Πρόεδρε, Επίτροπε, αυτήν τη στιγμή συζητούμε αυτήν τη Λευκή Βίβλο για την υγεία για το διάστημα 2008-2013 και η υγεία είναι, φυσικά, ένα θεμελιώδες δικαίωμα για όλους εμάς.
<P>
Έχουμε μια σειρά προκλήσεων να αντιμετωπίσουμε: καρκίνος, καρδιαγγειακές ασθένειες, παχυσαρκία, διαβήτης και, προ πάντων, η γήρανση του πληθυσμού, για να μην αναφερθώ στη διαρκή απειλή των πανδημιών. Οι συμπολίτες μας αναμένουν πολλά από εμάς, όσον αφορά αυτά τα ζητήματα υγείας: όταν συζητούμε για την προστιθέμενη αξία της Ευρωπαϊκής Ένωσης, είναι σε αυτούς τους τομείς που επηρεάζονται σημαντικά και όπου οι προσδοκίες τους από εμάς είναι υψηλότατες!
<P>
Δυστυχώς, αυτή η Λευκή Βίβλος είναι οικτρά τετριμμένη και δεν προσφέρει τίποτα συγκεκριμένο κατά κανέναν τρόπο. Ευτυχώς, ο συνάδελφός μας κ. Peterle έχει βελτιώσει σημαντικά το περιεχόμενό της. Ίσως η επανάληψη να είναι πραγματικά αναγκαία: σε πολλές περιπτώσεις σε αυτό το Σώμα, έχουμε συζητήσει αυτά τα ζητήματα υγείας και άπαντες τασσόμαστε υπέρ της υγείας για όλους και της υγείας υψηλών προδιαγραφών μέσω μιας ενιαίας προσέγγισης. " επένδυση στην πρόληψη είναι σημαντική. Την επιθυμούμε, αλλά δεν την κάνουμε πράξη, επειδή συνεχώς βρισκόμαστε ενώπιον υπερβολικά άτολμων προϋπολογισμών, ιδίως όσον αφορά την έρευνα. Δεν έχουμε συνειδητοποιήσει ακόμα ότι η πρόληψη θα κόστιζε πολύ λιγότερο από μια θεραπεία.
<P>
Είναι βασικό να ληφθεί υπόψη η γήρανση του πληθυσμού και οι επακόλουθες συνέπειές της στην κοινωνία: οικονομικές συνέπειες, κοινωνικές συνέπειες και συνέπειες στην υγεία. Ωστόσο, πρέπει να διασφαλίσουμε ότι υπάρχουν λιγότερα λόγια και περισσότερη δράση: είναι ζωτικής σημασίας να ανταποκριθούμε στις προσδοκίες των πολιτών μας. Υπάρχουν πολύ σαφή μηνύματα που πρέπει να επικεντρωθούν στις καλές πρακτικές: την ανάγκη για φυσική δραστηριότητα, μια ισορροπημένη διατροφή και, προ πάντων, υπευθυνότητα: υπευθυνότητα εκ μέρους των κρατών μελών της ΕΕ, αλλά και υπευθυνότητα εκ μέρους κάθε Ευρωπαίου πολίτη.
<SPEAKER ID="044" NAME="Glenis Willmott">
εξ ονόματος της Ομάδας PSE. - Κύριε Πρόεδρε, η πολιτική μου ομάδα στηρίζει τη λευκή βίβλο της Επιτροπής για τη στρατηγική υγείας. Ιδιαίτερα, στηρίζουμε την εστίαση στην πρόληψη, την εκπαίδευση και την ενθάρρυνση πιο υγιεινών τρόπων ζωής. Ο σχεδιασμός για την προστασία των πολιτών μας από απειλές υγείας και πανδημίες, καθώς και ο στόχος για μείωση των ανισοτήτων υγείας σε ολόκληρη την ΕΕ είναι πολύ σημαντικοί.
<P>
Χρειαζόμαστε νέες κατευθυντήριες οδηγίες για τον προσυμπτωματικό έλεγχο του καρκίνου, μια οδηγία για τη δωρεά οργάνων, βελτιωμένους μηχανισμούς εποπτείας, για ανταπόκριση στις απειλές υγείας, και βελτιωμένη ανταλλαγή βέλτιστης πρακτικής. Εντούτοις, όσον αφορά την ηλεκτρονική υγεία (e-health), θα ήθελα να επιστήσω προσοχή. Πρόκειται για έναν τομέα όπου πρέπει να θεσπίσουμε ακριβείς κανόνες, οι οποίοι θα ορίζουν ένα σαφές πλαίσιο. Πρέπει να είναι σαφές ότι δεν πρέπει να αποκλείει εκείνους που δεν είναι εκπαιδευμένοι στο Διαδίκτυο και δεν πρέπει να υποκαθιστά μια επίσκεψη για εξέταση σε θεράποντα ιατρό. Τούτου δοθέντος, μπορώ να διακρίνω πολλά πλεονεκτήματα, αλλά πρέπει επίσης να έχουμε υπόψη τους πιθανούς κινδύνους.
<P>
Ωστόσο, αυτό που χρειάζεται η πολιτική υγείας επίσης σε επίπεδο ΕΕ είναι σαφής εστίαση. Κατά την εργασία μου ως σκιώδους εισηγήτριας σε αυτή την έκθεση, διέκρινα μια πραγματική αίσθηση ότι υπάρχουν πολλές διαφορετικές ομάδες εργασίας και κλάδοι δραστηριοτήτων, ομάδες εμπειρογνωμόνων και ειδικές ομάδες, πολλές εκ των οποίων έχουν συσταθεί ως ευνοούμενα έργα προεδριών ή εξαιτίας πιέσεων από μέλη αυτού του Σώματος ή από άλλες ομάδες συμφερόντων.
<P>
Πιστεύω ότι η ΕΕ διαθέτει πολλή αξία που μπορεί να προσθέσει στον τομέα της υγείας, αλλά ότι οι πόροι πρέπει να έχουν σωστή εστίαση και να αξιοποιήσουν τα χρήματα.
<P>
Θα προέτρεπα τους συναδέλφους να ψηφίσουν την Τροποποίηση 2 που έκανα, ζητώντας από την Επιτροπή να ξεκινήσει μια αναθεώρηση των τρεχόντων κύκλων δραστηριοτήτων. Θα προέτρεπα επίσης τους συναδέλφους να υποστηρίξουν τις τροποποιήσεις μου για την προστασία της υγείας των πολιτών μας από κινδύνους κατά την εργασία. Θα ήθελα να ζητήσω από την Επιτροπή να ανταποκριθεί ιδιαίτερα στις Τροποποιήσεις μου 1 και 6, αναφορικά με την έκθεση σε ουσίες τοξικές για την αναπαραγωγή.
<P>
Στις επικείμενες προτάσεις για αναθεώρηση της Οδηγίας για τους Καρκινογόνους Παράγοντες, είναι ζωτικής σημασίας να περιληφθούν ουσίες τοξικές για την αναπαραγωγή. Κατανοώ ότι η Επιτροπή έχει κάνει στροφή 180 μοιρών επ' αυτού και θα ήμουν ευγνώμων αν η Επιτροπή εξηγούσε τη θέση της.
<SPEAKER ID="045" NAME="Μάριος Ματσάκης">
εξ ονόματος της Ομάδας ALDE. - Κύριε Πρόεδρε, όλοι συμφωνούν ότι η υγεία είναι μία από τις πλέον πολύτιμες αξίες για τους πολίτες μας, ωστόσο, όπως όλοι γνωρίζουμε, σύμφωνα με το άρθρο 152 της Συνθήκης του Άμστερνταμ, η υγεία εμπίπτει αποκλειστικά στην αρμοδιότητα των κρατών μελών. Αυτή η εμφανής αντίθεση δεν είναι απλώς μια παράξενη ιδιαιτερότητα του δικαίου της ΕΕ. Στην πράξη, παρακωλύει σε μεγάλο βαθμό τις προσπάθειές μας να επιτύχουμε βέλτιστους στόχους υγείας εντός της ΕΕ και διερωτάται κάποιος για ποιο λόγο έχει επιτραπεί η κατάσταση να βαίνει αμετάβλητη επί τόσο μεγάλο χρονικό διάστημα. Ο λόγος, φυσικά, είναι οικονομικός. " υγειονομική περίθαλψη είναι πολύ δαπανηρή και η βελτίωσή της στο βαθμό επίτευξης της επιθυμητής ισότητας σε ολόκληρη την ΕΕ θα σήμαινε μεγάλες αυξήσεις στις δαπάνες υγείας για ορισμένα κράτη μέλη της ΕΕ.
<P>
Συνεπώς, όλοι μπορούμε να προσερχόμαστε σε αυτό το Κοινοβούλιο και να επικρίνουμε τις επαίσχυντες διαφορές στο προσδόκιμο ζωής, στα ποσοστά βρεφικής θνησιμότητας και στην επιβίωση καρκίνου ανάμεσα σε πλούσια και πτωχά κράτη μέλη, αλλά οι περισσότεροι από εμάς δεν επιρρίπτουν τη μομφή εκεί όπου πρέπει, στην ανικανότητα της ΕΕ να διασφαλίσει την παροχή οικονομικής βοήθειας προς πτωχότερα μέλη, προκειμένου να τα συνδράμει να συμβαδίσουν όσον αφορά το επίπεδο υγειονομικής περίθαλψης και έτσι να εμποδίσει τις κυβερνήσεις τους να αντιτίθενται στην πιθανότητα μετάθεσης της υγείας από την αποκλειστική δικαιοδοσία της εθνικής αρμοδιότητας.
<P>
Αυτό, θα μπορούσε κάποιος να ισχυριστεί, είναι μια λυπηρή επιτίμηση στις θεμελιώδεις αξίες που προασπίζουμε στην ΕΕ στην πράξη, διά των οποίων αποδίδουμε μεγαλύτερη σημασία όσον αφορά την αρμοδιότητα στους κανόνες της εσωτερικής αγοράς για τις επιχειρήσεις μας, για παράδειγμα, παρά στην υγειονομική περίθαλψη για τους πολίτες μας.
<P>
" θέση μου είναι ότι ήρθε η στιγμή για μια επείγουσα αλλαγή στο άρθρο 152 της Συνθήκης του Άμστερνταμ και αυτό μπορεί να επιτευχθεί μόνο με συντονισμένη προσπάθεια από το Συμβούλιο, την Επιτροπή και το Κοινοβούλιο.
<P>
Ως βουλευτές, πρέπει να κάνουμε ό,τι μπορούμε, για να επιφέρουμε την απαιτούμενη αλλαγή. Τούτου δοθέντος, η σημαντικότερη πτυχή της στρατηγικής υγείας με πρακτικούς όρους είναι, φυσικά, η πρόληψη ασθενειών. Όλοι γνωρίζουν ότι το κάπνισμα, η παχυσαρκία, το αλκοόλ, τα ναρκωτικά, η υψηλή πρόσληψη ζάχαρης και ένας αγχώδης, ανθυγιεινός τρόπος ζωής γενικά είναι οι μεγαλύτεροι εχθροί της υγείας μας, αλλά κάνουμε αρκετά για να ελευθερώσουμε τους πολίτες μας από αυτά τα δεινά; Μάλλον όχι.
<P>
Ας πάρουμε το κάπνισμα, για παράδειγμα. Πώς είναι δυνατό να ισχυριζόμαστε ότι κάνουμε ό,τι μπορούμε για να αποτρέψουμε τους πολίτες από το κάπνισμα, όταν εξακολουθούμε να επιδοτούμε την καλλιέργεια καπνού στην ΕΕ, εξακολουθούμε να επιτρέπουμε τις αφορολόγητες πωλήσεις τσιγάρων σε αεροπλάνα και πλοία που ταξιδεύουν από και προς την ΕΕ, εξακολουθούμε να έχουμε σχετικά χαμηλό φόρο καπνού, λαμβανομένου υπόψη του τεράστιου κόστους υγείας των καπνιστών τσιγάρων, εξακολουθούμε να έχουμε έμμεσες διαφημίσεις καπνού στις τηλεοπτικές οθόνες μας και εξακολουθούμε να έχουμε νόμους που αφορούν το κάπνισμα οι οποίοι μετά βίας έχουν εφαρμοστεί πλήρως στην ΕΕ;
<P>
Δεν έχω χρόνο να πω πολλά περισσότερα σχετικά με την πρόληψη, αλλά νομίζω ότι το κύριο σημείο των λεγομένων μου είναι η ανάγκη αλλαγής του κανόνα αρμοδιότητας σχετικά με την υγεία.
<SPEAKER ID="047" NAME="Mieczysław Edmund Janowski">
εξ ονόματος της Ομάδας UEN. - (PL) Κύριε Πρόεδρε, θα ήθελα να ευχαριστήσω τον εισηγητή για το έργο του. Είναι απολύτως σωστό εμείς να ασχολούμαστε με αυτό το σημαντικό θέμα σήμερα, κατόπιν του στρατηγικού εγγράφου που εκπονήθηκε από την Επιτροπή πέρυσι.
<P>
Πρέπει να δοθεί έμφαση στη σημασία της πρόληψης, της σωστής διατροφής, της ποιότητας του αέρα και του πόσιμου νερού, ενός υγιεινού τρόπου ζωής, της έγκαιρης ανίχνευσης ασθενειών και της ενδεχόμενης άμεσης θεραπείας τους. Έχει παρατηρηθεί ότι, επί του παρόντος, υπάρχουν μεγάλες διαφορές μεταξύ μεμονωμένων χωρών και διαφορετικών κοινωνικών ομάδων όσον αφορά την πρόσβαση στην υγειονομική περίθαλψη. Αυτό υποδεικνύει μια σαφή έλλειψη κοινωνικής συνοχής. Τέτοιες ανισότητες είναι επίσης έκδηλες όσον αφορά τα ποσοστά επιβίωσης για τον καρκίνο, τις καρδιαγγειακές ασθένειες και άλλες παθήσεις. Υπάρχει ανησυχητική αύξηση στον αριθμό των ανθρώπων με ψυχικές παθήσεις. Οι μέθοδοι θεραπείας που χρησιμοποιούνται απέχουν πολύ από το επιθυμητό, επίσης. Έχω υπόψη μου, ιδίως, την υπερβολική χρήση αντιβιοτικών και στεροειδών.
<P>
Τα συστήματα υγειονομικής περίθαλψης επίσης προκαλούν ανησυχία, καθώς συχνά αποδεικνύονται ανεπαρκή. Όλοι εκτιμάμε την πολυτιμότητα της υγείας μας και γνωρίζουμε ότι η βιολογική μας ζωή είναι πεπερασμένη. Σε αυτό το πλαίσιο, θα ήθελα να υπενθυμίσω στο Σώμα ότι ο Πολωνός ποιητής Aleksandra Fredry συμβούλευσε τους αναγνώστες του να μην αμελούν την ευεξία τους, επειδή κάτι τέτοιο θα έθετε σε κίνδυνο όχι μόνο την υγεία τους αλλά και την ίδια τη ζωή τους.
<SPEAKER ID="048" NAME="Αδάμος Αδάμου" LANGUAGE="EL">
Κύριε Πρόεδρε, θέλω να εκφράσω τις ευχαριστίες μου στον κύριο Peterle για την προσπάθεια να προσδώσει στην κοινοτική στρατηγική για την υγεία συμπληρωματικές πολιτικές και δράσεις. Στα πλαίσια της προσπάθειας αυτής, στόχος είναι η ισότιμη πρόσβαση σε ένα ολοκληρωμένο σύστημα υγείας σαν βασικό και αναφαίρετο δικαίωμα του πολίτη.
<P>
Για τον λόγο αυτό, θα πρέπει να δουλέψουμε σκληρά προς την κατεύθυνση της πολιτικής αφύπνισης των αρμοδίων φορέων για να υπερισχύσει η ιδέα ότι η υγεία αποτελεί τομέα όπου η παροχή οικονομικών πόρων ισοδυναμεί με επένδυση. Και στο σημείο αυτό, θα ήθελα να προσθέσω ότι συμφωνώ με την τοποθέτηση του κυρίου Ματσάκη: να δώσουμε έμφαση στην πρόληψη των ασθενειών μέσα από την προώθηση υγιεινών τρόπων ζωής, την παροχή βέλτιστης θεραπείας αλλά και την επένδυση σε νέες τεχνολογίες και έρευνες.
<P>
Στόχος μας θα πρέπει να είναι μια διατομεακή πολιτική η οποία θα συντονίζεται σε διάφορα επίπεδα και θα αποσκοπεί στην αντιμετώπιση των βασικών προκλήσεων που αφορούν τη γήρανση του πληθυσμού και τις τεράστιες ανισότητες που διέπουν τα συστήματα υγείας των κρατών μελών.
<SPEAKER ID="049" NAME="Irena Belohorská" AFFILIATION="NI">
(SK) Όταν συζητούμε για την κοινή προσέγγιση της Ευρωπαϊκής Ένωσης στην υγεία, το πρώτο μας μέλημα πρέπει να είναι η ενοποίηση των προτύπων για την παροχή υπηρεσιών υγειονομικής περίθαλψης. Ο στόχος της Ευρωπαϊκής Ένωσης πρέπει να είναι η εξάλειψη των ανισοτήτων μεταξύ των νέων και των παλιών κρατών μελών, που εξακολουθούν να είναι αρκετά σημαντικές.
<P>
Εφόσον τα μεμονωμένα κράτη μέλη έχουν διαφορετικούς στόχους στον τομέα της πολιτικής υγείας, ο τομέας της υγείας σε ολόκληρη την Ευρωπαϊκή Ένωση χρειάζεται μακροπρόθεσμη και στρατηγική συνεργασία, ώστε να μπορέσει να επιτευχθεί ομοφωνία. Είναι επίσης απαραίτητο να γίνουν επενδύσεις σε προγράμματα πρόληψης και δημόσιας εκπαίδευσης. Μπορούν να επιτευχθούν καλύτερα αποτελέσματα με μια πολιτική πρόληψης και είναι ευρέως γνωστό ότι σχεδόν το ήμισυ όλων των ασθενειών συνδέονται με ανθυγιεινούς τρόπους ζωής.
<P>
Συμφωνώ με το αίτημα του κ. Peterle προς την Επιτροπή να καταρτίσει ένα μακροπρόθεσμο σχέδιο προληπτικών ενεργειών για τον παραπάνω λόγο. Αυτό θα μπορούσε να συμβάλει στη βελτίωση της κατάστασης της υγείας του ευρωπαϊκού πληθυσμού. " έρευνα στους ιατρικούς τομείς συνεισφέρει επίσης στην πρόληψη και διευκολύνει τη θεραπεία των ασθενειών. Για παράδειγμα, η Ευρωπαϊκή Ένωση δεν επενδύει αρκετά κεφάλαια στην έρευνα για τον καρκίνο: " επένδυση της ΕΕ είναι σχεδόν το ένα πέμπτο της επένδυσης των "ΠΑ. " αποκατάσταση αυτής της ανεπάρκειας θα ήταν προς όφελος όλων των Ευρωπαίων πολιτών.
<P>
Μια χρήσιμη ιδέα για την αύξηση της ενημέρωσης των ασθενών είναι η ίδρυση κέντρων πληροφόρησης και καθοδήγησης για τη βοήθεια των ασθενών, του προσωπικού υγειονομικής περίθαλψης και ολόκληρου του τομέα της υγείας. Όταν εκπληρωθούν αυτοί οι στόχοι, η Ευρωπαϊκή Ένωση θα πλησιάσει πολύ περισσότερο την επίτευξη κοινής προσέγγισης στην υγεία.
<SPEAKER ID="050" NAME="Bogusław Sonik" AFFILIATION="PPE-DE">
(PL) Κύριε Πρόεδρε, στηρίζω ολόψυχα την έκθεση του κ. Peterle εκ μέρους της Επιτροπής Περιβάλλοντος, Δημόσιας Υγείας και Ασφάλειας των Τροφίμων, με τίτλο "Μαζί για την υγεία: Στρατηγική προσέγγιση της ΕΕ για την περίοδο 2008-2013". Ιδιαίτερα, χαιρετίζω αυτή την έκθεση, επειδή ασχολείται με μία από τις πλέον επιτακτικές προκλήσεις που αντιμετωπίζει η Ευρωπαϊκή Ένωση και ολόκληρος ο κόσμος. Πρέπει να επισημανθεί ότι αυτό είναι το πρώτο στρατηγικό πρόγραμμα που παρουσιάζει μια εμπεριστατωμένη προσέγγιση της Ένωσης στην πολιτική υγείας. Διατυπώνει τις αξίες που υιοθετούνται από την Κοινότητα και τους στόχους που θέτει σε αυτό τον τομέα. Ισοδυναμεί με μια στρατηγική υγειονομικής περίθαλψης της Ένωσης, που διακρίνεται από άλλα συστήματα υγείας και θα μπορούσε πραγματικά να λειτουργήσει ως παράδειγμα για αυτά.
<P>
Χαίρομαι που ακούω ότι η στρατηγική έχει τύχει θετικής υποδοχής στα κράτη μέλη. Χαίρομαι επίσης που μαθαίνω ότι ορισμένες χώρες έχουν ήδη αναλάβει δράση, προκειμένου να διαμορφώσουν μια κοινή άποψη και να ενσωματώσουν τη στρατηγική στα εθνικά σχέδια υγείας τους. " Σλοβενία είναι μόνο ένα παράδειγμα. Παρόμοια δράση έχει επίσης αναληφθεί στην Πολωνία.
<P>
" χρηματοδότηση των υπηρεσιών υγειονομικής περίθαλψης συνεισφέρει σημαντικά στο δημοσιονομικό έλλειμμα σε πολλές χώρες της Ευρωπαϊκής Ένωσης. Είναι θεμελιώδες να ληφθεί υπόψη αυτό το γεγονός κατά την εξέταση της στρατηγικής υγείας. Κατά συνέπεια, πιστεύω ότι το στρατηγικό σχέδιο πρέπει να εξεταστεί σε συνδυασμό με τις μεθόδους χρηματοδότησης της δημόσιας υγειονομικής περίθαλψης στα κράτη μέλη.
<P>
Θα ήθελα επίσης να αναφέρω ένα ζήτημα το οποίο έχουμε συζητήσει κατά το παρελθόν. Αναφέρομαι στις νέες τεχνολογίες πληροφοριών και τον αντίκτυπό τους σε παιδιά και νέους ανθρώπους. " μη ρυθμισμένη χρήση του Διαδικτύου και των παιχνιδιών υπολογιστών, η έξη και οι σχετικές παθήσεις καθίστανται όλο και πιο σοβαρά προβλήματα για την κοινωνία και τον πολιτισμό μας. Τα παιδιά και οι νέοι άνθρωποι επηρεάζονται περισσότερο. " Επιτροπή και το Ευρωπαϊκό Συμβούλιο, αυτήν τη στιγμή, αναπτύσσουν μια ενδελεχή μέθοδο συνεργασίας στον τομέα της υγειονομικής περίθαλψης και θα ήταν ενδεδειγμένο για εμάς να συμμετάσχουμε στην υλοποίηση αυτού του έργου.
<SPEAKER ID="051" NAME="Anne Ferreira" AFFILIATION="PSE">
(FR) Κύριε Πρόεδρε, Επίτροπε, εισηγητή, κυρίες και κύριοι, κατ' αρχάς, θα ήθελα να συγχαρώ τον εισηγητή για το έργο του, που επέφερε βελτιώσεις στο αρχικό κείμενο.
<P>
Αυτή η Λευκή Βίβλος που προτείνεται από την Επιτροπή είναι ένα πρώτο βήμα στον ορισμό σαφών και επωφελών στόχων στον τομέα της υγείας, αλλά δυστυχώς δεν ανταποκρίνεται στις προκλήσεις της ποιοτικής υγειονομικής περίθαλψης και της ίσης πρόσβασης. " έκθεση που τίθεται επί τάπητος σήμερα δεν έχει υιοθετήσει τις αρχικές προτάσεις αναφορικά με την αυτοθεραπεία και αυτό είναι θετικό. Κατά την άποψή μου, ο ευτελισμός ή ακόμα και η ενθάρρυνση της αυτοθεραπείας είναι εντελώς ακατάλληλα από την άποψη της υγειονομικής περίθαλψης την οποία πρέπει να επιδιώξουμε. " φράση "Μαζί για την υγεία" δεν πρέπει να γίνει "καθένας μόνος του σε περίπτωση ασθένειας".
<P>
" εισαγωγή της ιδέας ενός ενεργού ασθενούς είναι μια ανησυχητική έννοια: επειδή δεν συνοδεύεται από ένα σαφή ορισμό, είναι ανοικτή σε διάφορες ερμηνείες. " ενθάρρυνση προς τους ασθενείς να αναλαμβάνουν ευθύνη για την περίθαλψή τους και η παρότρυνση προς τις πληθυσμιακές ομάδες να ανταποκρίνονται με ίδια μέσα σε ορισμένες ανάγκες υγείας είναι περαιτέρω προτάσεις που πρέπει να αντιμετωπιστούν προσεκτικά. Πρέπει να ενθυμούμαστε ότι η υγεία είναι ένας πολύ συγκεκριμένος τομέας που απαιτεί πολύ υψηλό επίπεδο αρμοδιότητας και τα ζητήματα που αφορά μπορεί συχνά να είναι θέμα ζωής και θανάτου. Οι προτάσεις που ενθαρρύνουν την αυτοθεραπεία, σε συνδυασμό με την έννοια της ατομικής ευθύνης, δεν φαίνεται να ανταποκρίνονται στην πρόκληση υγείας που έχουμε να αντιμετωπίσουμε και απομακρύνονται από τις έννοιες της αλληλεγγύης.
<P>
Υπάρχει ένα άλλο σημείο που πρέπει να επικρίνω: η διευκόλυνση της κινητικότητας των επαγγελματιών υγείας. Αυτό θα μπορούσε να έχει πολύ σοβαρές συνέπειες στη χωρική κατανομή του προσωπικού υγείας και να επιδεινώσει τις ήδη επισφαλείς συνθήκες σε ορισμένα κράτη μέλη. Αντί να ενθαρρύνεται η κινητικότητα των επαγγελματιών υγείας, θα ήταν προτιμότερο να δοθεί έμφαση στην ανταλλαγή καλών πρακτικών υγείας ανάμεσα σε όλα τα κράτη μέλη. Αναγνωρίζω επίσης ότι οι πόροι υγείας που βασίζονται στο Διαδίκτυο πρέπει να ενθαρρυνθούν. Πρόκειται για μια θετική και καινοτόμο πρωτοβουλία, που, ωστόσο, είναι διαθέσιμη μόνο σε λίγους ανθρώπους.
<P>
Φυσικά υποστηρίζω τις τροποποιήσεις που κατατέθηκαν από τους συναδέλφους μου όσον αφορά την υγεία στο χώρο εργασίας. Αυτό είναι ένα σημαντικό θέμα, επειδή τα προβλήματα υγείας που σχετίζονται με την εργασία γίνονται όλο και πιο συνηθισμένα.
<SPEAKER ID="052" NAME="Zbigniew Krzysztof Kuźmiuk" AFFILIATION="UEN">
(PL) Κύριε Πρόεδρε, θα ήθελα να επιστήσω την προσοχή σε τρία ζητήματα σε αυτήν τη συζήτηση. Πρώτον, υπάρχουν αξιοσημείωτες ανισότητες υγείας μεταξύ των παλιών και των νέων κρατών μελών. Το αθροιστικό αποτέλεσμα αυτών των ανισοτήτων εκδηλώνεται σε σημαντικές διαφορές όσον αφορά το προσδόκιμο ζωής. Αυτό μπορεί να διαφέρει κατά 9 έτη για τις γυναίκες και έως 13 έτη για τους άνδρες. Πρέπει να προσπαθήσουμε να επιτύχουμε μια ουσιαστική μείωση αυτών των διαφορών.
<P>
Δεύτερον, χρειάζεται μια ουσιαστική αύξηση στην επένδυση που έχει στόχο την πρόληψη ασθενειών. Μέχρι σήμερα, μόλις το 3% της επένδυσης εκχωρείται σε αυτόν το σκοπό. Είναι ευρέως γνωστό, ωστόσο, ότι ποσοστό έως 40% των ασθενειών συνδέονται με έναν ανθυγιεινό τρόπο ζωής και θα μπορούσαν σε μεγάλο βαθμό να προληφθούν αποτελεσματικά.
<P>
Τρίτον, καθώς η παχυσαρκία γίνεται όλο και πιο σοβαρή ασθένεια του πολιτισμού μας, είναι σημαντικό να προωθηθεί ένας υγιεινός τρόπος ζωής. Ευνοϊκοί όροι πρέπει επίσης να γίνουν διαθέσιμοι για τις υγιεινές οργανικές τροφές που παράγονται χωρίς τη χρήση τεχνητών λιπασμάτων και εντομοκτόνων. Εντούτοις, αυτός ο τύπος γεωργίας δεν είναι πολύ αποδοτικός οικονομικά. Συνεπώς, απαιτεί αυξημένη οικονομική στήριξη εντός του πλαισίου του κοινού αγροτικού συστήματος.
<SPEAKER ID="053" NAME="Urszula Krupa" AFFILIATION="IND/DEM">
(PL) Κύριε Πρόεδρε, πολλά σημαντικά ζητήματα που σχετίζονται με την υγεία και την υγειονομική περίθαλψη εγείρονται στο υπό συζήτηση έγγραφο. Υπάρχουν εγγυήσεις για τη γενική πρόσβαση στην υγειονομική περίθαλψη στα συντάγματα των μεμονωμένων κρατών μελών. Ο σεβασμός για τις αρμοδιότητες των κρατών μελών στον τομέα της υγειονομικής περίθαλψης και η ελευθερία επιλογής υπηρεσιών υγείας είναι θετικά χαρακτηριστικά. Ωστόσο, θα ήθελα να επιστήσω την προσοχή στον κίνδυνο που απειλεί τους συμπολίτες μου, εξαιτίας των τρεχόντων σχεδίων της πολωνικής κυβέρνησης να μετατρέψει όλες τις οντότητες υγειονομικής περίθαλψης σε εμπορικές κερδοσκοπικές εταιρείες.
<P>
Οι προτεινόμενες μεταρρυθμίσεις υπερβαίνουν τα όρια της ελευθερίας προσωπικής επιλογής του συστήματος υγειονομικής περίθαλψης. Απειλούν θεμελιώδη ανθρώπινα δικαιώματα, όπως το δικαίωμα στη ζωή και την υγειονομική περίθαλψη. " κλίμακα της απειλής πρέπει να επιβάλει στην Ευρωπαϊκή Επιτροπή να καταρτίσει κατευθυντήριες οδηγίες που θα αποτρέπουν τις δημόσιες αρχές από την παράδοση του ελέγχου των δημόσιων νοσοκομείων, τα οποία ιδιωτικοποιούνται παρά τις επιθυμίες της πολωνικής κοινωνίας και του προέδρου της Δημοκρατίας της Πολωνίας.
<SPEAKER ID="054" NAME="Avril Doyle" AFFILIATION="PPE-DE">
Κύριε Πρόεδρε, θα ήθελα να ευχαριστήσω τον εισηγητή για την καλά καταρτισμένη απάντησή του προς την Επιτροπή.
<P>
Όλοι γνωρίζουμε ότι αποτελεί μεμονωμένη ευθύνη των κρατών μελών να αποφασίζουν για την οργάνωση και την παροχή των υπηρεσιών υγείας τους και της ιατρικής περίθαλψης. Εντούτοις, αυτό δεν πρέπει να σημαίνει ότι αμελούν τη σοβαρή συνεργασία για την υγεία σε επίπεδο ΕΕ. Υπάρχει μια ευρεία γκάμα ζητημάτων υγείας, όπως η πρόληψη πανδημιών και η μετακίνηση ασθενών ή επαγγελματιών υγείας, όπου τα κράτη μέλη δεν μπορούν να λειτουργήσουν αποτελεσματικά σε απομόνωση και η δράση σε επίπεδο ΕΕ είναι αναγκαία.
<P>
" δράση της ΕΕ μπορεί να είναι πολύτιμη στη δημιουργία πανευρωπαϊκών δικτύων εμπειρογνωσίας, που επιτρέπουν την ανταλλαγή βέλτιστης πρακτικής σε τομείς όπως η ηλεκτρονική υγεία (e-health), η νανοτεχνολογία, οι θεραπείες σπάνιων ασθενειών ή τα κέντρα αριστείας.
<P>
" ΕΕ, σε συνεργασία με τα κράτη μέλη, έχει κάνει σημαντική πρόοδο στην προστασία της υγείας, για παράδειγμα στον τομέα της νομοθεσίας για τις διαφημίσεις καπνού, στον τομέα των προϊόντων αίματος και, πράγματι, στην εγκαινίαση του Ευρωπαϊκού Κέντρου Πρόληψης και Ελέγχου Νόσων.
<P>
Πρέπει να ενισχύσουμε τη δράση, για να μειώσουμε τις ανισότητες υγείας στην ΕΕ-27, πιο συγκεκριμένα μέσω της ανταλλαγής βέλτιστης πρακτικής και μέσω καλύτερης δημόσιας πληροφόρησης για τα διασυνοριακά δικαιώματα υγειονομικής περίθαλψης των πολιτών. Πρέπει να νομοθετήσουμε σε αυτό τον τομέα γρήγορα και να μην επιτρέψουμε οι αποφάσεις του Δικαστηρίου των Ευρωπαϊκών Κοινοτήτων να είναι ο αποκλειστικός σύμβουλος των ασθενών στην Ευρώπη. Πρέπει να ανταποκριθούμε με κατάλληλη νομοθεσία. Επιπλέον, πρέπει να εκτελεστούν εμπεριστατωμένες αποτιμήσεις του αντικτύπου στην υγεία, καθώς και αξιολόγηση για όλη τη νομοθεσία συλλήβδην, προκειμένου να διαμορφωθεί μια πλατφόρμα κοινής σκέψης και να δοθεί μεγαλύτερη δυνατότητα στους υπεύθυνους λήψης αποφάσεων να εκτιμήσουν το πραγματικό κόστος στην ανθρώπινη υγεία οποιασδήποτε πρωτοβουλίας πολιτικής.
<P>
Αυτό πρέπει να γίνει κατά τον ίδιο τρόπο με τον οποίο οι αποτιμήσεις του περιβαλλοντικού αντικτύπου θεωρούνται τώρα δεδομένες ως μέσο ενημέρωσης των νομοθετών και αποτελούν προϋπόθεση για τη διαμόρφωση των περισσότερων πολιτικών της ΕΕ. Ακόμα και με το φόντο της οικονομικής και χρηματοπιστωτικής κρίσης σήμερα, η υγεία είναι ο ύστατος πλούτος μας.
<SPEAKER ID="055" NAME="Åsa Westlund" AFFILIATION="PSE">
(SV) Κύριε Πρόεδρε, ήθελα να μιλήσω για δύο θέματα. Το πρώτο είναι ο τρόπος με τον οποίο πρέπει να αντιμετωπίσουμε την υπερβολική συνταγογράφηση αντιβιοτικών, την οποία πραγματεύεται ενδελεχώς η έκθεση.
<P>
Αρκεί απλώς να εξετάσουμε τους εαυτούς μας, εδώ στο Ευρωπαϊκό Κοινοβούλιο ή εγώ αρκεί μόνο να εξετάσω τον εαυτό μου. Πιθανώς δεν θα στεκόμουν εδώ σήμερα, αν δεν υπήρχαν αποτελεσματικά αντιβιοτικά. Έχω αρρωστήσει πολλές φορές και, όπως πολλοί από εσάς εδώ σε αυτή την Αίθουσα, είμαι βέβαιη, έχω σωθεί από τα αντιβιοτικά. Δυστυχώς, οι πιθανότητες να λάβουν τα παιδιά μας αυτό το είδος βοήθειας στο μέλλον διακυβεύονται, επειδή επιτρέπουμε στους θεράποντες ιατρούς να συνταγογραφούν αντιβιοτικά όταν δεν χρειάζονται και ακόμη και να πωλούν αντιβιοτικά χωρίς συνταγή.
<P>
Χρειαζόμαστε μέσα ελέγχου και κίνητρα, που θα εμποδίζουν τους θεράποντες ιατρούς να συναντώνται με ασθενείς για να κερδίσουν χρήματα, ώστε να μην συνταγογραφούν αντιβιοτικά, όταν δεν είναι αναγκαία. Πιστεύω ότι η ΕΕ έχει μια εξαιρετικά σημαντική αποστολή εδώ, για τη διάδοση διαφορετικών τρόπων επιτυχημένης εργασίας για την αντιμετώπιση αυτού του είδους υπερβολικής συνταγογράφησης.
<P>
Το δεύτερο θέμα που ήθελα να θίξω αφορά την ανισότητα στην υγεία, το οποίο επίσης έχει αναφερθεί από αρκετούς προηγούμενους ομιλητές. Υπάρχει μια άλλη πτυχή της ανισότητας στην υγεία. Δεν πρόκειται απλώς για ένα ζήτημα ανισότητας μεταξύ χωρών. Υπάρχει επίσης ανισότητα εντός των χωρών. Ο ΠΟΥ οργάνωσε μια ειδική επιτροπή, η οποία εξέτασε τις ταξικές διαφορές στην υγεία. Υποστήριξε με τόλμη ότι "η κοινωνική δικαιοσύνη είναι θέμα ζωής και θανάτου" και αυτό είναι κάτι που πρέπει να συζητήσουμε ανοικτά στην Ένωση.
<P>
Είναι εντελώς απαράδεκτο να υπάρχουν τέτοιες μεγάλες διαφορές εντός των χωρών. Υπάρχουν καλά παραδείγματα, όπου οι ταξικές διαφορές στην υγεία έχουν ξεπεραστεί με επιτυχία, αλλά υπάρχουν επίσης πολύ κακά παραδείγματα. Εγώ η ίδια ανησυχώ πολύ για το τι συμβαίνει στην πρωτεύουσα της χώρας μου. Ένα σύστημα καθιερώθηκε αιφνίδια εκεί, ως αποτέλεσμα του οποίου οι θεράποντες ιατροί μετακινούνται από περιοχές κοινωνικής στέρησης και πτωχές περιοχές, όπου η ιατρική περίθαλψη είναι πιο αναγκαία, σε περιοχές όπου οι άνθρωποι είναι υγιέστεροι και πιο εύποροι.
<P>
Πιστεύω ότι η ΕΕ πρέπει να συλλέγει στατιστικά στοιχεία και πληροφορίες, ώστε οι ψηφοφόροι, καθώς και εκείνοι που λαμβάνουν αποφάσεις για την υγειονομική περίθαλψη, να μπορούν να λαμβάνουν σαφείς συμβουλές όσον αφορά ποια είναι τα μέτρα που οδηγούν σε μεγαλύτερη κοινωνική δικαιοσύνη στην υγεία και ποια όχι.
<SPEAKER ID="056" NAME="Daciana Octavia Sârbu" AFFILIATION="PSE">
(RO) Για να ανταποκριθούμε στις μείζονες προκλήσεις που αντιμετωπίζει ο τομέας της υγείας στην Ευρωπαϊκή Ένωση, χρειαζόμαστε σχέδια δράσης, που πρέπει να περιλαμβάνουν την προώθηση ενός καλύτερου καθεστώτος υγείας, καθώς και προγράμματα δημόσιας εκπαίδευσης και πρόληψης ασθενειών, ειδικά για εκείνες τις ασθένειες που σχετίζονται με τη διατροφή, την παχυσαρκία, την κατανάλωση αλκοόλ και ναρκωτικών και το κάπνισμα.
<P>
" έγκαιρη ανίχνευση και διάγνωση, καθώς και η παροχή της κατάλληλης θεραπείας για χρόνιες ασθένειες, ιδίως για τον καρκίνο, θα εξασφαλίσουν ποιότητα ζωής για ανθρώπους που προσβάλλονται από αυτές τις ασθένειες. Για αυτόν το λόγο, η ανταλλαγή βέλτιστων πρακτικών σε όλους τους τομείς ιατρικής πρόνοιας εντός της Ευρωπαϊκής Ένωσης θα συμβάλει στην αύξηση της ευημερίας και της υγείας των πολιτών. Πιστεύω ότι είναι σημαντική η προώθηση ενός υγιεινού τρόπου ζωής στις οικογένειες, στα σχολεία και στο σπίτι, προκειμένου να χαραχθεί η οδός για ένα υγιεινό μοντέλο ζωής, καθώς και η προώθηση της υγιούς γήρανσης, τόσο για την τρέχουσα γενιά όσο και για τις μελλοντικές.
<P>
Πρέπει να μας απασχολούν ιδιαίτερα τα συμφέροντα των παιδιών μας, η θέσπιση διατάξεων που αφορούν τη μητρότητα και τη γονική άδεια, λαμβάνοντας υπόψη την επίπτωση της παρουσίας των γονιών στη φυσική και πνευματική ανάπτυξη ενός παιδιού. Είναι εξίσου σημαντικό να βελτιωθεί το σύστημα ιατρικής περίθαλψης για τις εγκύους και να τις ενημερώνει για τις συνέπειες του καπνίσματος και της κατανάλωσης αλκοόλ.
<SPEAKER ID="057" NAME="Justas Vincas Paleckis" AFFILIATION="PSE">
(LT) Θα ήθελα να συγχαρώ τον εισηγητή και επίσης να επισημάνω ότι ο μοναδικός τρόπος να αντιμετωπίσουμε τις προκλήσεις του 21ου αιώνα είναι να βελτιώσουμε τη δημόσια υγεία. Το απόφθεγμα "όλα τα φάρμακα του κόσμου δεν μπορούν να αντικαταστήσουν την άσκηση, αλλά η άσκηση μπορεί να αντικαταστήσει όλα τα φάρμακα του κόσμου" είναι διαχρονικό. Δεν πρέπει απλώς να κηρύσσουμε την υγιεινή διαβίωση και την υγιεινή διατροφή. Ήρθε η στιγμή να ενθαρρύνουμε τους ανθρώπους που δεν καταστρέφουν συνειδητά την υγεία τους, αλλά την ενισχύουν με διάφορα μέσα, περιλαμβανομένων των οικονομικών. Συστάσεις από την Ευρωπαϊκή Επιτροπή επ' αυτού του θέματος θα είχαν μεγάλη αξία. Ένα οξύ πρόβλημα για τα νέα κράτη μέλη είναι η έλλειψη ειδικών. Σε ορισμένες περιοχές, το ήμισυ σχεδόν όλων όσοι απέκτησαν πρόσφατα πτυχίο ιατρικής αναζητούν απασχόληση σε άλλα κράτη μέλη της ΕΕ, όπου οι μισθοί είναι πολύ υψηλότεροι. Κατ' αυτό τον τρόπο, τα νέα κράτη μέλη στηρίζουν και ενισχύουν τις υπηρεσίες υγείας των πλουσιότερων γειτόνων τους. Δεν εισηγούμαι περιορισμούς στην ελεύθερη μετακίνηση των πολιτών. Ωστόσο, ένα ταμείο αλληλεγγύης και αποζημιώσεων είναι αναγκαίο για την άμβλυνση των συνεπειών αυτής της απώλειας ειδικών.
<SPEAKER ID="058" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, τα θέματα που σχετίζονται με την υγεία εμπίπτουν στην αρμοδιότητα των μεμονωμένων κρατών μελών. Αυτό δεν θα πρέπει, ωστόσο, να αποτελεί εμπόδιο στην ανάληψη κοινής δράσης με στόχο την προστασία της υγείας των Ευρωπαίων. Οι βασικοί στόχοι διατυπώνονται στη Λευκή Βίβλο. Περιλαμβάνουν την προώθηση της υγείας σε μια Ευρώπη που αντιμετωπίζει γήρανση, την προστασία των πολιτών από κινδύνους για την υγεία τους και την υποστήριξη δυναμικών συστημάτων υγείας. Αυτοί οι στόχοι δεν είναι δυνατό να επιτευχθούν χωρίς ουσιαστική συμμετοχή από τοπικές και περιφερειακές αρχές.
<P>
Οι τελευταίες πρέπει, συνεπώς, να συμμετάσχουν πλήρως στην υλοποίηση αυτής της στρατηγικής. " Λευκή Βίβλος εγείρει το σημαντικό θέμα των ανισοτήτων υγείας και των διαφορών στα επίπεδα υγείας μεταξύ μεμονωμένων χωρών και κοινωνικών ομάδων. " παροχή ορισμένων υπηρεσιών υγειονομικής περίθαλψης στα περισσότερα νέα κράτη μέλη είναι χαμηλή. Αυτό το χάσμα πρέπει να γεφυρωθεί. Συνεπώς, είναι απαραίτητη η ενίσχυση της δράσης με στόχο την εξάλειψη της ανισότητας και η ανάδειξη αυτού του στόχου ως προτεραιότητας.
<P>
Μια άλλη αποστολή που προσδιορίζεται στη Λευκή Βίβλο σχετίζεται με την ανάγκη να τονιστεί και να ενισχυθεί η σημασία προγραμμάτων που αφορούν την ενημέρωση για την υγεία, ιδίως εκείνων που αφορούν τη διατροφή. " καλή διατροφή και ένας υγιεινός τρόπος ζωής μπορούν να αποτρέψουν πολλές χρόνιες ασθένειες. Για αυτόν το λόγο, τα εκπαιδευτικά προγράμματα για την παρακολούθηση της διατροφής και την ενασχόληση με φυσικές δραστηριότητες από πολύ νεαρή ηλικία είναι τόσο σημαντικά.
<SPEAKER ID="059" NAME="Charlie McCreevy">
Μέλος της Επιτροπής. - Κύριε Πρόεδρε, ευχαριστώ τα αξιότιμα μέλη για τις συνεισφορές τους και θα πραγματευθώ ορισμένα από τα σημεία που έθιξαν.
<P>
" κ. Oviir και η κ. Grossetête ανέφεραν ότι η λευκή βίβλος ήταν πολύ γενική. Ωστόσο, ο σκοπός της λευκής βίβλου είναι να ορίσει ένα πλήθος γενικών αρχών και στόχων, προκειμένου να καθοδηγήσει την Κοινοτική δράση για την υγεία κατά τα προσεχή έτη. Θα ήταν πολύ δύσκολο να τεθούν υπολογίσιμοι στόχοι σε τόσο ευρείες και γενικές επιδιώξεις και σε τόσο ευρεία γκάμα θεμάτων.
<P>
" Επιτροπή δεν συμφωνεί πλήρως ότι οι υπολογίσιμοι στόχοι είναι ένα καλό μέσο για την προώθηση της αλλαγής και την επίτευξη αποτελεσμάτων. Αισθανόμαστε, ωστόσο, ότι είναι καλύτερα να εξετάσουμε τέτοιους στόχους εντός κάθε μεμονωμένης πρωτοβουλίας πολιτικής στο πλαίσιο της στρατηγικής.
<P>
Πολλοί ομιλητές αναφέρθηκαν στις ανισότητες στην υγεία, για παράδειγμα ο κ. Janowski, ο κ. Αδάμου, η κ. Belohorská, η κ. Doyle, ο κ. Kuźmiuk και η κ. Westlund. Συμφωνούμε πλήρως με τις ανησυχίες που ακούστηκαν και με την ανάγκη βοήθειας για τη γεφύρωση του χάσματος της υγείας. " Επιτροπή θα παρουσιάσει μια κοινοποίηση το επόμενο έτος, αλλά, εντωμεταξύ, θα συμβάλουμε στη διοχέτευση διαρθρωτικών ταμείων για την υγεία.
<P>
" κ. Willmott υπέβαλε ένα πλήθος ερωτήσεων. Επισήμανε ότι υπάρχουν πάρα πολλοί κύκλοι δραστηριοτήτων στην υγεία. Ωστόσο, αυτός είναι ο λόγος για τον οποίο η στρατηγική υγείας της ΕΕ, που υιοθετήθηκε το 2007, στοχεύει να ενοποιήσει, σε ένα συνεκτικό πλαίσιο, όλες τις πολιτικές που έχουν αντίκτυπο στην υγεία. " Επιτροπή εξετάζει τις διαφορετικές δομές στον τομέα της υγείας, για να επιτύχει συνεργίες μεταξύ των δομών και να διασφαλίσει ότι το έργο εκτελείται με αποτελεσματικό και αποδοτικό τρόπο χωρίς αναπαραγωγή.
<P>
" κ. Willmott ρώτησε επίσης για την Οδηγία για τους Καρκινογόνους Παράγοντες. " Επιτροπή συμβουλεύθηκε τους κοινωνικούς εταίρους για την πιθανή αναθεώρηση της οδηγίας του 2004 σε αυτό τον τομέα και, αυτήν τη στιγμή, αναθέτει μια μελέτη που θα ολοκληρωθεί στις αρχές του 2010 αναφορικά με τις επιλογές για τροποποίηση αυτής της οδηγίας. Τα αποτελέσματα αυτής της μελέτης θα επιτρέψουν στην Επιτροπή να αποφασίσει την ενδεδειγμένη μέθοδο συνέχισης. " νομοθεσία της ΕΕ για την υγεία και την ασφάλεια κατά την εργασία, ιδιαίτερα η οδηγία του 1998 για όλες τις χημικές ουσίες, καλύπτει ήδη την προστασία κατά την εργασία από όλα τα χημικά, περιλαμβανομένων εκείνων με τοξική επίδραση στην αναπαραγωγή.
<P>
" κ. Westlund έθιξε το θέμα της αντίστασης στα αντιβιοτικά. " Επιτροπή συνεργάζεται στενά με το Ευρωπαϊκό Κέντρο Πρόληψης και Ελέγχου Νόσων. Το σχέδιο εργασίας του Ευρωπαϊκού Κέντρου Πρόληψης και Ελέγχου Νόσων για το 2008 περιλαμβάνει μεταξύ των δράσεων προτεραιότητάς του την αντιμικροβιακή αντίσταση. Επιπλέον, σχεδιάζει να διοργανώσει, σε ετήσια βάση, μια "μέρα Ενημέρωσης για τα Αντιβιοτικά στην ΕΕ. Αυτή η εκδήλωση έχει στόχο να ενισχύσει την αντίληψη του κοινού και τις γνώσεις για θέματα που σχετίζονται με όλη την αντιμικροβιακή αντίσταση. " πρώτη "μέρα Ενημέρωσης θα είναι η 18η Νοεμβρίου 2008. Επίσης, συνεργαζόμαστε στενά με το Ευρωπαϊκό Κέντρο Πρόληψης και Ελέγχου Νόσων για την προετοιμασία μιας δεύτερης έκθεσης όσον αφορά την εφαρμογή από τα κράτη μέλη της σύστασης του Συμβουλίου του 2002.
<P>
Συμπερασματικά, θα ήθελα να ευχαριστήσω τον εισηγητή, κ. Peterle, και όλα τα μέλη για τη στήριξή τους για τη στρατηγική υγείας που έχουμε αναπτύξει.
<SPEAKER ID="060" NAME="Alojz Peterle">
εισηγητής. - (SL) Επίτροπε, κυρίες και κύριοι, θα ήθελα να εκφράσω τις ειλικρινείς μου ευχαριστίες για αυτήν τη μεστή και πολυσχιδή συζήτηση. Χαίρομαι για το γεγονός ότι σχεδόν όλες οι συνεισφορές σας περιείχαν τρεις λέξεις-κλειδιά: η πρώτη είναι "μαζί", η δεύτερη είναι "ανισότητα" και η τρίτη είναι "πρόληψη". "Μαζί" σημαίνει περισσότερη συνεργασία σε επίπεδο κρατών μελών, καθώς και σε επίπεδο Ευρωπαϊκής Ένωσης, περισσότερες εταιρικές σχέσεις, περιλαμβανομένων των περιφερειακών και τοπικών κοινοτήτων, και περισσότερη συμπληρωματικότητα. Συμφωνώ με όλους εκείνους που ανέφεραν ότι η αρμοδιότητα των κρατών μελών δεν πρέπει να αποτελεί δικαιολογία για να μην κάνουμε από κοινού αυτό που δεν μπορούν να κάνουν οι μεμονωμένες χώρες, και υπάρχουν όλο και περισσότερες τέτοιες προκλήσεις.
<P>
Το γεγονός ότι υπάρχουν τόσο πολλές ανισότητες, για το οποίο προειδοποιούμε επί μακρόν, σημαίνει ότι υπάρχει έλλειψη μερισμού γνώσεων. Αν η πιθανότητα επιβίωσης καρκίνου είναι 10% χαμηλότερη σε ένα μέρος σε σύγκριση με ένα άλλο, αυτό σημαίνει ότι οι πληροφορίες και οι γνώσεις δεν έχουν φτάσει ακόμα σε αυτό το μέρος, παρότι είναι διαθέσιμες σε άλλα, περιλαμβανομένων γειτονικών χωρών. Εδώ, πρέπει να επιτύχουμε κάποιο είδος δυναμικής με βάση τις ήδη διαθέσιμες γνώσεις. Το κύριο μήνυμα και συμβουλή πρέπει να είναι ότι πρέπει να χρησιμοποιήσουμε τις διαθέσιμες γνώσεις και να μοιραστούμε την καλή πρακτική.
<P>
Όσον αφορά τη δυναμική, θα ήθελα να προσθέσω ότι οι ασθένειες εξαπλώνονται γρήγορα και για αυτό απαιτούμε επίσης πολιτική δυναμική και πολιτική καινοτομία. Όσον αφορά τη Λευκή Βίβλο, θα ήθελα να πω ότι είναι ένα πολύ καλό πλαίσιο για αυτό το οποίο στοχεύουμε να κάνουμε. Σκοπός της είναι να μην επιληφθεί όλων των συγκεκριμένων ζητημάτων που θίγονται σε άλλα έγγραφα και άλλα ψηφίσματα. Πρέπει να δώσει ένα πλαίσιο και, όπως ανέφερε κάποιος, τώρα έχουμε, για πρώτη φορά, ένα εμπεριστατωμένο πλαίσιο για τις αξίες, τους ενδείκτες, τις στρατηγικές και τα μέτρα. Αυτή είναι η βάση επί της οποίας μπορούμε να προχωρήσουμε.
<P>
Συμπερασματικά, θα ήθελα να προσθέσω ότι έχω ιδιαίτερη δυσκολία με τις τροποποιήσεις που προτάθηκαν από τη Σοσιαλιστική Ομάδα. Πρότειναν έξι τροποποιήσεις που απορρίφθηκαν από την Επιτροπή Περιβάλλοντος, Δημόσιας Υγείας και Ασφάλειας των Τροφίμων. Δυσκολεύομαι να ανασκευάσω τα επιχειρήματα που χρησιμοποίησε η Επιτροπή Περιβάλλοντος, Δημόσιας Υγείας και Ασφάλειας των Τροφίμων, για να εκφράσει διαφορετική άποψη. Δεν μπορώ να υποστηρίξω αυτές τις τροποποιήσεις τώρα, επειδή πρόκειται για συνεδρίαση ολομέλειας και αυτό το θέμα καλύφθηκε από άλλα ψηφίσματα. Αν εγκριθούν αυτές οι τροποποιήσεις, θα έχουμε μια μη ισόρροπη εικόνα, επειδή άλλες κατηγορίες του πληθυσμού δεν θα αντιμετωπιστούν με τέτοια προσοχή. Δεν αφορά μόνο τους εργαζόμενους αλλά και τους συνταξιούχους, καθώς και τα παιδιά σχολικής ηλικίας. Επιμένω, φυσικά, στα επιχειρήματα που παρέθεσα στη συνάντηση της Επιτροπής Περιβάλλοντος, Δημόσιας Υγείας και Ασφάλειας των Τροφίμων.
<SPEAKER ID="061" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα στις 11 π.μ.
<P>
Γραπτές δηλώσεις (άρθρο 142 του Κανονισμού)
<SPEAKER ID="062" NAME="Iles Braghetto  " AFFILIATION="PPE-DE">
γραπτώς. - (IT) " υγεία είναι κάτι που έχει κόστος αλλά όχι τιμή. " επένδυση στην υγεία είναι η πλέον αποτελεσματική και αποδοτική επένδυση που μπορεί να υπάρχει για μια κοινωνία προσαρμοσμένη στις ανάγκες των πολιτών. Αυτή η επένδυση είναι κοινή ευθύνη εκ μέρους των πολιτών, που πρέπει να υιοθετήσουν υγιεινούς τρόπους ζωής συμπεριφερόμενοι υπεύθυνα, του προσωπικού υγειονομικής περίθαλψης, που πρέπει να τηρεί τον κώδικα επαγγελματικής δεοντολογίας του, και των εθνικών και περιφερειακών κυβερνήσεων, που πρέπει να δώσουν ιδιαίτερη προσοχή στη βιωσιμότητα των συστημάτων υγείας.
<P>
Ιδιαίτερη προσοχή πρέπει επιπλέον να δοθεί στην ανάγκη για ενοποιημένες κοινωνικές πολιτικές και πολιτικές υγείας, ικανοποιώντας επαρκώς τις νέες απαιτήσεις. Υπέρβαση της ανισότητας, αντιμετώπιση υψηλών απαιτήσεων υγείας, συμβάδιση με τις επιδημιολογικές αλλαγές που είναι σε εξέλιξη και εξασφάλιση ακόμα πιο ενεργής συνεργασίας μεταξύ κρατών μελών και περιφερειών: όλες αυτές οι απαιτήσεις θίγονται δεόντως στην έκθεση από τον κ. Peterle, τον οποίο θέλω να ευχαριστήσω για το άριστο έργο του.
<SPEAKER ID="063" NAME="Corina Creţu  " AFFILIATION="PSE">
γραπτώς. - (RO) Είναι ενθαρρυντικό το γεγονός ότι το Ευρωπαϊκό Κοινοβούλιο υιοθέτησε το ψήφισμα που αφορά τη Λευκή Βίβλο της Ευρωπαϊκής Επιτροπής "Μαζί για την υγεία: Στρατηγική προσέγγιση της ΕΕ για την περίοδο 2008-2013". Πέρα από τις διατάξεις που αφορούν τη στρατηγική που σχετίζεται με την υγεία, παρατήρησα ένα ασθενές σημείο στη βίβλο: την απουσία υπολογίσιμων στόχων που επιδιώκουν την εξασφάλιση αυξημένης αποδοτικότητας.
<P>
Ως εκπρόσωπος μιας χώρας της οποίας το ιατρικό σύστημα είναι πολύ υποβαθμισμένης ποιότητας, πράγμα το οποίο αντικατοπτρίζεται στην ανησυχητική κατάσταση υγείας του πληθυσμού, θα ήθελα να τονίσω τη σπουδαιότητα της μετατροπής των λέξεων σε πράξεις, αλλά και την ανάγκη επίδειξης μεγαλύτερης αλληλεγγύης σε επίπεδο Ευρωπαϊκής Ένωσης, προκειμένου να προσφέρουμε σε όλους τους πολίτες αξιοπρεπείς υπηρεσίες ιατρικής περίθαλψης.
<P>
" Ρουμανία έχει πολλές θλιβερές ιστορίες να διηγηθεί σε σχέση με την υγεία. Είναι η χώρα της ΕΕ με τον υψηλότερο αριθμό ασθενών με φυματίωση και κατατάσσεται στην προτελευταία θέση όσον αφορά την ποιότητα της θεραπείας διαβήτη, παρότι ο διαβήτης είναι η ασθένεια με την υψηλότερη προδιάθεση. Ένας στους δέκα Ρουμάνους υποφέρει από ηπατικές διαταραχές. Ένα τέταρτο των παιδιών στη Ρουμανία έχουν προβλήματα υγείας. " θνησιμότητα που σχετίζεται με τον καρκίνο έχει αυξηθεί ανησυχητικά σε σύγκριση με το υπόλοιπο της ΕΕ. Το ποσοστό θνησιμότητας από καρδιαγγειακά αίτια είναι 61% του συνολικού αριθμού θανάτων, ενώ στην ΕΕ είναι 37%. " Ρουμανία είναι ο Ευρωπαίος πρωταθλητής στη χορήγηση συνταγών, στις εισαγωγές στο νοσοκομείο και στις χειρουργικές επεμβάσεις, αλλά είναι επίσης η χώρα με το μικρότερο προσδόκιμο ζωής στην ΕΕ.
<SPEAKER ID="064" NAME="Gyula Hegyi  " AFFILIATION="PSE">
γραπτώς. - (HU) " αλλεργία είναι η ενδημική ασθένεια της εποχής μας. Προελαύνει σταθερά στην Ευρώπη μετά τον Δεύτερο Παγκόσμιο Πόλεμο. Το ένα τρίτο των παιδιών μας έχουν μια αλλεργία και, αν δεν αναλάβουμε δράση, λίαν συντόμως ο μισός πληθυσμός της Ευρώπης θα υποφέρει από κάποια αλλεργία. Οι αιτίες αυτών των αλλεργιών είναι τα τρόφιμα που έχουν υποστεί χημική επεξεργασία και τα μολυσμένα περιβάλλοντα. Τα συμπτώματα της αλλεργίας προκαλούνται από χημικά, φυσικά και τεχνητά πρόσθετα τροφίμων, καρυκεύματα, γύρη και άλλες φυσικές ουσίες, καθώς και τρίχες ζώων. Στην Ουγγαρία, η αμβροσία αρτεμισίφυλλος είναι ιδιαίτερο πρόβλημα.
<P>
Δυστυχώς, η Ευρωπαϊκή Ένωση δεν έχει στρατηγική για την αλλεργία επί του παρόντος, όπως επιβεβαίωσε η Επιτροπή σε απάντηση του ερωτήματός μου. Οι σύλλογοι πασχόντων από αλλεργίες εντός της κοινωνίας των πολιτών, καθώς και εκατομμύρια Ευρωπαίων πολιτών που επηρεάζονται, υπολογίζουν στη θέσπιση νομοθεσίας για την αλλεργία σε ευρωπαϊκό επίπεδο. Ας κάνουμε κάτι για να συμβάλουμε στην πρόληψη των αλλεργιών, να αντιμετωπίσουμε τις κύριες αιτίες και να προφυλάξουμε εκείνους που υποφέρουν από αλλεργίες. " ενεργή ενασχόληση θα ενίσχυε την εστίασή μας στην υγεία των πολιτών της Ευρωπαϊκής Ένωσης και στις καθημερινές τους ανησυχίες.
<SPEAKER ID="065" NAME="Tunne Kelam  " AFFILIATION="PPE-DE">
γραπτώς. - Θα ήθελα να επιστήσω την προσοχή στην ανησυχητική τάση στην Ευρώπη, όπου όλο και περισσότεροι νέοι άνθρωποι υποφέρουν από ψυχικά προβλήματα. Πολλοί νέοι άνθρωποι στην Ευρώπη υποφέρουν από άγχος. Οι ενδείκτες κατάχρησης ουσιών, ιδίως αλκοόλ και ναρκωτικών, αυξάνονται. Αυτές οι πτυχές, ξεχωριστά και σε συνδυασμό, μπορούν να οδηγήσουν σε σοβαρές ψυχικές διαταραχές.
<P>
Οι πρόσφατες τραγωδίες στη Φινλανδία υποδεικνύουν ότι, περισσότερο από ποτέ, τα κράτη μέλη πρέπει να δώσουν προσοχή στους νέους ανθρώπους, παρέχοντας μέτρα για την πρόληψη της κακής υγείας, ιδίως της ψυχικής υγείας.
<P>
Μια ολιστική και προληπτική προσέγγιση στην αντιμετώπιση της ρίζας των ψυχικών προβλημάτων και ασθενειών είναι σημαντική. Ένα ασφαλές περιβάλλον διαβίωσης (πρόληψη οικιακής βίας και κατάχρησης ουσιών), η μείωση των παραγόντων που προκαλούν άγχος στο σχολείο και στο σπίτι, η πρόληψη και η ενημέρωση πρέπει να είναι υψίστης προτεραιότητας. Κανένα σχολείο δεν μπορεί να αντικαταστήσει μια οικογένεια που νοιάζεται, όπου οι γονείς θεωρούν δική τους ευθύνη να διδάξουν στα παιδιά τους τα βασικά στοιχεία των κοινωνικών και ηθικών αξιών.
<P>
Είναι σημαντικό να συμπεριλάβουμε όλους τους παράγοντες της κοινωνίας, για να επιτύχουμε τους στόχους που έχουν τεθεί. Οι διάφορες εθελοντικές οργανώσεις και οι οργανώσεις νέων ιδίως είναι σημαντικοί πάροχοι ενός ασφαλούς περιβάλλοντος σε δραστηριότητες ελεύθερου χρόνου και μη τυπικής μάθησης/ενημέρωσης επί θεμάτων που σχετίζονται με την ψυχική υγεία.
<P>
Ως εκ τούτου, ζητώ μια ολιστική και προληπτική προσέγγιση, περιλαμβανομένης εγγύησης για καλύτερη ψυχική υγεία και, επομένως, ένα καλύτερο μέλλον για τους νέους ανθρώπους.
<SPEAKER ID="066" NAME="Rareş-Lucian Niculescu  " AFFILIATION="PPE-DE">
γραπτώς. - (RO) Χαιρετίζω το γεγονός ότι η έκθεση Peterle προσεγγίζει και δίνει έμφαση στην επείγουσα ανάγκη λήψης ενεργών μέτρων για την πρόσληψη και την εξασφάλιση των υπηρεσιών επαγγελματιών υγείας.
<P>
Σύμφωνα με τον Παγκόσμιο Οργανισμό Υγείας, η μετανάστευση ποσοστού 2% των θεραπόντων ιατρών από μια χώρα πρέπει να είναι κόκκινος συναγερμός για τις αρχές. Στη Ρουμανία, το 4% των Ρουμάνων θεραπόντων ιατρών ζήτησαν έγγραφα για να φύγουν και να εργαστούν στο εξωτερικό και το ίδιο ποσοστό καταγράφηκε και το 2007. Συνεπώς, όχι μόνο υπερβήκαμε το επίπεδο που θεωρείται το όριο του κόκκινου συναγερμού, αλλά επίσης καταγράφηκε διπλάσιο ποσοστό αυτού. Από την αρχή του έτους μέχρι την 1 Σεπτεμβρίου 2008, 957 άτομα ζήτησαν από το Romanian Physicians' College (CMR) πιστοποιητικά ηθικής ακεραιότητας που θα τους επιτρέψουν να εργαστούν στο εξωτερικό.
<P>
Είναι προφανές ότι ένα σύστημα υγείας δεν μπορεί να λειτουργήσει χωρίς θεράποντες ιατρούς. Πιστεύω ότι αυτό είναι ένα ανησυχητικό φαινόμενο όχι μόνο για τη Ρουμανία αλλά για όλη την Ευρώπη και η απουσία καταρτισμένων ατόμων που μπορούν να θεραπεύσουν Ευρωπαίους ασθενείς πρέπει να απασχολήσει τα κράτη μέλη και την Ένωση στον ύψιστο βαθμό.
<SPEAKER ID="067" NAME="Péter Olajos  " AFFILIATION="PPE-DE">
γραπτώς. - (HU) Πρώτον, θα ήθελα να εκφράσω τη χαρά μου για το γεγονός ότι, τον τελευταίο καιρό, βλέπουμε όλο και περισσότερες εκθέσεις και στρατηγικές για τη σημασία της υγείας.
<P>
Εγώ ο ίδιος, ως ειδικός προϋπολογισμού του 2009, έχω προσπαθήσει να μιλήσω υπέρ της Επιτροπής Περιβάλλοντος, Δημόσιας Υγείας και Ασφάλειας των Τροφίμων (ENVI). Οι πρωτοβουλίες μου έτυχαν ευνοϊκής υποδοχής τόσο από την Επιτροπή ENVI όσο και από την Επιτροπή Προϋπολογισμών.
<P>
Όπως επισήμανε ο κ. Peterle, υπάρχει στενή σύνδεση μεταξύ των νέων κινδύνων υγείας και της κλιματικής αλλαγής. Στις 7 Οκτωβρίου, η Επιτροπή Προϋπολογισμών υιοθέτησε ένα ερευνητικό έργο που πρότεινα, "Εμπεριστατωμένη έρευνα για την υγεία, το περιβάλλον και την κλιματική αλλαγή - Βελτίωση στην εσωτερική και εξωτερική ποιότητα αέρα". Αυτή την πρωτοβουλία 4 εκατομμυρίων ευρώ θα διαχειρίζεται η ουγγρική έδρα του Περιφερειακού Κέντρου Περιβάλλοντος για την Κεντρική και Δυτική Ευρώπη (REC) και θα καλύπτει εννέα χώρες (Αυστρία, Βοσνία και Ερζεγοβίνη, Φινλανδία, Ουγγαρία, Ιταλία, Ολλανδία, Νορβηγία, Σερβία και Σλοβακία). Ταυτόχρονα, το έργο θα εξετάσει τις συνδέσεις μεταξύ υγείας, περιβαλλοντικής προστασίας, μεταφορών και κλιματικής αλλαγής και τις επιπτώσεις τους στα σχολεία.
<P>
Όσον αφορά την κύρωση του Κέντρου Πρόληψης και Ελέγχου Νόσων, υποστηρίζω επίσης τον εισηγητή. Προκειμένου ο Οργανισμός να μπορέσει να εκπληρώσει τις αυξημένες ευθύνες του, πρότεινα την απελευθέρωσή του από το περιθώριο που ορίστηκε από την Επιτροπή. " Επιτροπή Περιβάλλοντος, Δημόσιας Υγείας και Ασφάλειας των Τροφίμων το υιοθέτησε αυτό ομόφωνα και απομένει να ελπίσουμε ότι στο τέλος της ολομέλειας του Οκτωβρίου, θα αποφασίσει επ' αυτού και το Κοινοβούλιο.
<SPEAKER ID="068" NAME="Bogusław Rogalski  " AFFILIATION="UEN">
γραπτώς. - (PL) " υγεία είναι μία από τις μεγαλύτερες ευλογίες που μπορεί να απολαύσει ένα ανθρώπινο ον στη ζωή. Δυστυχώς, ανησυχητικές τάσεις, όπως μια αύξηση στον αριθμό περιπτώσεων καρκίνου, καρδιαγγειακής πάθησης, παχυσαρκίας και διαβήτη μας κάνουν να συνειδητοποιούμε το βαθμό στον οποίο κινδυνεύει τώρα η υγεία. Αντιμετωπίζουμε τις προκλήσεις της κλιματικής αλλαγής, της παγκοσμιοποίησης, της γήρανσης του πληθυσμού, παράλληλα με την απειλή πανδημιών και βιολογικής τρομοκρατίας.
<P>
" εμφανής άνοδος στο κόστος των φαρμάκων κατά τα πρόσφατα έτη αποτελεί επίσης αιτία ανησυχίας. Σημαίνει ότι πολλοί πολίτες της ΕΕ απλώς δεν μπορούν αντεπεξέλθουν στο κόστος των φαρμάκων. Επιπλέον, τα συστήματα υγειονομικής περίθαλψης ορισμένων κρατών μελών της ΕΕ πρέπει να υποστούν ριζική μεταρρύθμιση, προκειμένου να εξαλειφθούν τρομακτικές ανισότητες. Για παράδειγμα, υπάρχει μια διαφορά 9 ετών στο προσδόκιμο ζωής γυναικών και 13 ετών για τους άνδρες.
<P>
" επένδυση σε πολιτικές υγειονομικής περίθαλψης από τα πρώτα έτη ζωής ενός ανθρώπου πρέπει επίσης να είναι θέμα προτεραιότητας. Είναι σημαντικό, ωστόσο, να μην επιτραπεί να διαμορφωθεί μια κατάσταση κατά την οποία θα ήταν γενικά αποδεκτή η αποτροπή της γέννησης παιδιών με ειδικές ανάγκες ή παιδιών που υποφέρουν από χρόνιες παθήσεις. Αντίθετα, πρέπει να προωθηθεί η αρωγή προς τους γονείς άρρωστων παιδιών.
<P>
Επιπλέον, θα ήθελα να τονίσω την ανάγκη σεβασμού των αρμοδιοτήτων των κρατών μελών στον τομέα της υγειονομικής περίθαλψης και της ελευθερίας επιλογής ιατρικών υπηρεσιών.
<P>
Σαφώς, η υγεία έχει επίσης αντίκτυπο στην οικονομία. " επένδυση στην υγειονομική περίθαλψη πρέπει, συνεπώς, να μην εκλαμβάνεται απλώς ως μια δαπάνη, αλλά επίσης ως ένα σημαντικό στοιχείο επένδυσης στη βελτίωση της ποιότητας του ανθρώπινου κεφαλαίου και ένα βασικό κοινωνικό και πολιτικό θέμα.
<SPEAKER ID="069" NAME="Richard Seeber  " AFFILIATION="PPE-DE">
γραπτώς. - (DE) Με γνώμονα την προστασία της υγείας, πρέπει να αρθούμε στις προκλήσεις που προσδιορίστηκαν. " κύρια αρμοδιότητα για τη διατήρηση και την προώθηση προτύπων υγείας εναπόκειται στα κράτη μέλη. Εντούτοις, υπάρχουν πολλοί τομείς, ιδίως όσον αφορά τα υπερεθνικά προβλήματα, όπου είναι καθήκον μας να υποστηρίξουμε τα κράτη μέλη στον μέγιστο δυνατό βαθμό, αν δεν είναι σε θέση να αναλάβουν αποτελεσματική δράση.
<P>
Το κύριο πρόβλημα που αντιμετωπίζουμε είναι οι σοβαρές ανισότητες μεταξύ των κρατών μελών, αφενός, και εντός των μεμονωμένων κρατών μελών, αφετέρου. Το προσδόκιμο ζωής στα "παλιά" κράτη μέλη είναι κατά μέσο όρο 10 έτη υψηλότερο σε σύγκριση με τα νέα κράτη μέλη. Αποστολή μας είναι να διαδώσουμε στα κράτη μέλη τις δοκιμασμένες διαδικασίες που έχουν αποδείξει την αξία τους. Μέσω κατάλληλων μέτρων ενημέρωσης για τους πολίτες, η πρόθεση είναι η προσαρμογή και η εναρμόνιση των προτύπων.
<P>
" υγεία είναι ένα απόκτημα ζωτικής σημασίας για όλους μας, καθώς επίσης και ένας βασικός οικονομικός παράγοντας. Ως εκ τούτου, πρέπει να κάνουμε ακόμα περισσότερα, για να συγκρατήσουμε τη δραματική αύξηση στα περιστατικά καρκίνου, για παράδειγμα. Για να επιτευχθεί αυτό, είναι θεμελιώδες να ενσωματώσουμε την υγεία σε όλους τους τομείς πολιτικής και να προωθήσουμε την ανάπτυξη νέων τεχνολογιών και καινοτομιών.
<SPEAKER ID="070" NAME="Kathy Sinnott  " AFFILIATION="IND/DEM">
γραπτώς. - Δράττομαι της ευκαιρίας, για να χαιρετίσω ορισμένες διατάξεις εντός της στρατηγικής υγείας, ιδίως τη συμπερίληψη διαταραχών του φάσματος του αυτισμού, που επηρεάζουν όλο και περισσότερα παιδιά σε ολόκληρη την Ευρώπη, και θα ήθελα να αναφέρω την άριστη έρευνα που ήδη διεξάγεται σε αυτό τον τομέα, με τη βοήθεια της Επιτροπής.
<P>
Επικροτώ τη νέα εστίαση στις σπάνιες ασθένειες, στη νόσο Alzheimer, και την έρευνα για τις ψυχικές παθήσεις και την υγεία των ανδρών, καθώς και τη συνεχιζόμενη εστίαση σε αναγνωρισμένες παθήσεις, όπως οι καρδιαγγειακές παθήσεις, ο διαβήτης και ο καρκίνος.
<P>
Χαίρομαι που διαπιστώνω ότι αναφέρονται οι θεράποντες, καθώς είναι σημαντικό να θυμόμαστε ότι οι ιατρικές παθήσεις δεν επηρεάζουν μόνο τους πάσχοντες αλλά και εκείνους που τους αγαπούν και τους φροντίζουν και ελπίζω ότι η αναφορά μεταφράζεται σε πρακτική στήριξη για εκείνους που βρίσκονται στην πρώτη γραμμή μάχης.
<P>
Επικροτώ επίσης την εποικοδομητική εστίαση στην πρόληψη, ιδίως στην αποφυγή της χρήσης αλκοόλ και ναρκωτικών στη διάρκεια της εγκυμοσύνης.
<SPEAKER ID="071" NAME="Marian Zlotea  " AFFILIATION="PPE-DE">
γραπτώς. - (RO) " υγεία είναι μία από τις σημαντικότερες αξίες στη ζωή ενός ανθρώπου. " ανησυχητική αύξηση του αριθμού ανθρώπων που πάσχουν από καρκίνο, καρδιαγγειακές παθήσεις, διαβήτη και παχυσαρκία, παρά την πρόοδο που έχει γίνει με τις θεραπείες για αυτές τις ασθένειες, είναι ένα σημαντικό ζήτημα του οποίου πρέπει να επιληφθούμε. Τα προβλήματα που συνδέονται με το υπερβολικό βάρος και τον υποσιτισμό, την κακή διατροφή και το HIV/AIDS είναι προκλήσεις που θέτουν σε κίνδυνο την υγεία της Ευρωπαϊκής Ένωσης.
<P>
Οι διαφορές μεταξύ των νέων και των παλιών κρατών μελών στα ποσοστά επιβίωσης για τους ασθενείς που πάσχουν από καρκίνο είναι τόσο μεγάλες, ώστε να μπορούμε να κάνουμε λόγο για ένα "σιδηρούν παραπέτασμα στον τομέα της υγείας". " Ευρωπαϊκή Ένωση πρέπει να παγιώσει τις ενέργειές της, για να μειώσει τις ανισότητες μεταξύ των κρατών μελών, ιδίως ανταλλάσσοντας βέλτιστες πρακτικές στους διάφορους τομείς και προωθώντας τη δημόσια εκπαίδευση για καλύτερη ιατρική περίθαλψη, υποστηρίζοντας καινοτομίες στα συστήματα υγείας, και πρέπει επίσης να προτείνει μηχανισμούς ενίσχυσης για διαρθρωμένη συνεργασία μεταξύ των θεσμικών οργάνων της ΕΕ.
<P>
Πρέπει να ορίσουμε τις θεμελιώδεις αξίες της υγείας, ένα σύστημα δεικτών υγείας της ΕΕ και τρόπους μείωσης των ανισοτήτων που υπάρχουν στον τομέα της υγείας. Πρέπει να επενδύσουμε στην υγεία, πρέπει να υιοθετήσουμε μεθόδους για την προώθηση της υγείας σε όλες τις ηλικίες και πρέπει να υιοθετήσουμε μέτρα που σχετίζονται με τον καπνό, τα τρόφιμα, το αλκοόλ και άλλους παράγοντες που επηρεάζουν την υγεία.
<P>
(" συνεδρίαση διακόπτεται στις 10:35 και συνεχίζεται στις 11:00)

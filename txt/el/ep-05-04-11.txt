<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="Πρόεδρος." AFFILIATION="">
<P>
   Κηρύσσω την επανάληψη της συνόδου του Ευρωπαϊκού Κοινοβουλίου που είχε διακοπεί στις 10 Μαρτίου 2005. 
<SPEAKER ID="3" LANGUAGE="" NAME="Πρόεδρος." AFFILIATION="">
<P>
   Θα ήθελα να ξεκινήσω καλωσορίζοντας εξ ονόματος του Ευρωπαϊκού Κοινοβουλίου τον Σεβασμιώτατο Rallo, ειδικό απεσταλμένο του Βατικανού στο Συμβούλιο της Ευρώπης, στο θεωρείο των διπλωματών. 
<SPEAKER ID="4" LANGUAGE="" NAME="Πρόεδρος." AFFILIATION="(Το Σώμα, όρθιο, τηρεί ενός λεπτού σιγή)">
<P>
   Κυρίες και κύριοι, την περασμένη εβδομάδα μάθαμε όλη τη λυπηρή είδηση του θανάτου του Πάπα Ιωάννη Παύλου II. Όπως γνωρίζετε, εκείνη την ίδια νύχτα απέστειλα μήνυμα στο Βατικανό, το κείμενο του οποίου σας έχει διανεμηθεί. Και την Παρασκευή το πρωί παρευρέθηκα στην κηδεία του στη Ρώμη εξ ονόματος του Ευρωπαϊκού Κοινοβουλίου, συνοδευόμενος από τον Αντιπρόεδρο Saryusz-Wolski, συμμετέχοντας στην κοινή αντιπροσωπεία της Ευρωπαϊκής Ένωσης, μαζί με τον κ. Barroso.
<P>
Πιστεύω ότι σήμερα πρέπει να αποτίσουμε όλοι φόρο τιμής στη μνήμη του Πάπα Ιωάννη Παύλου II, ο οποίος αφήνει στην ανθρωπότητα τη μεγάλη κληρονομιά του διαρκούς μηνύματός του της ειρήνης, της αγάπης και της ελευθερίας. Πρόσφερε σε όλους ένα σπουδαίο παράδειγμα πίστης και θάρρους και υπέμεινε τον πόνο των τελευταίων χρόνων της ζωής του με μεγάλη αξιοπρέπεια.
<P>
Ο Ιωάννης Παύλος II αφήνει πίσω του μία κληρονομιά διαλόγου, κατανόησης και συμφιλίωσης μεταξύ των θρησκειών, και επίσης μεταξύ πιστών και μη. Ήταν ένας σπουδαίος άνθρωπος και, αναμφισβήτητα, ένας σπουδαίος Ευρωπαίος, ο οποίος θα μείνει στη συλλογική μνήμη αυτού του Κοινοβουλίου. Γι’ αυτόν και για πολλούς άλλους λόγους, θα ήθελα να σας ζητήσω να τηρήσουμε όλοι ενός λεπτού σιγή στη μνήμη του.
<SPEAKER ID="5" LANGUAGE="" NAME="Πρόεδρος." AFFILIATION="Δευτέρα:">
<P>
   Το τελικό σχέδιο της ημερήσιας διάταξης για την παρούσα περίοδο συνόδου που κατάρτισε η Διάσκεψη των Προέδρων κατά τη συνεδρίαση της 7ης Απριλίου σύμφωνα με τα άρθρα 130 και 131 του Κανονισμού έχει διανεμηθεί.
<P>
Η Ομάδα των Πρασίνων/Ευρωπαϊκή Ελεύθερη Συμμαχία πρότεινε να κάνει η Επιτροπή δήλωση σχετικά με τις παράνομες εισαγωγές αραβοσίτου BT 10 στην Ευρωπαϊκή Ένωση. Ο συντάκτης της πρότασης, κ. Graefe zu Baringdorf, έχει τον λόγο. 
<SPEAKER ID="6" LANGUAGE="DE" NAME="Graefe zu Baringdorf (Verts/ALE )." AFFILIATION="">
<P>
   Κύριε Πρόεδρε, είναι γεγονός ότι για πολλά χρόνια η εταιρεία Sangenta εισήγε γενετικά τροποποιημένο καλαμπόκι στην Ευρώπη. Δεν είμαστε σίγουροι αν αυτό γινόταν τυχαία ή σκόπιμα. Οι αμερικανικές αρχές το γνώριζαν για κάποιο διάστημα πριν μας το αναφέρουν· άφησαν την υπόθεση να τραβήξει και η Επιτροπή ενημερώθηκε μόλις τώρα. Πολύ θα ήθελα να μας πει η Επιτροπή κατά πόσο μπορούμε μελλοντικά να αναμένουμε ότι αυτές οι διαδικασίες θα ελέγχονται κατάλληλα. Είναι κάτι που θα πρέπει να μας διευκρινιστεί. 
<SPEAKER ID="7" LANGUAGE="" NAME="Πρόεδρος." AFFILIATION="">
<SPEAKER ID="8" LANGUAGE="FR" NAME="Grossetête (PPE-DE )." AFFILIATION="">
<P>
    Κύριε Πρόεδρε, πρόκειται για μια αξιόλογη πρωτοβουλία, αλλά εμείς στην ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών πιστεύουμε ότι θα ήταν προτιμότερο να έχουμε μια συζήτηση με την Επιτροπή, στο πλαίσιο της Επιτροπής Περιβάλλοντος, Δημόσιας Υγείας και Ασφάλειας Τροφίμων του Κοινοβουλίου, ώστε να ακολουθηθούν οι συνήθεις διαδικασίες και να ανατεθεί η ευθύνη χειρισμού του ζητήματος στη συγκεκριμένη επιτροπή. Ας μου επιτραπεί να πω ότι με αυτό θα ήταν απόλυτα σύμφωνος ο πρόεδρος της Επιτροπής Περιβάλλοντος, Δημόσιας Υγείας και Ασφάλειας Τροφίμων, κ. Florenz. 
<SPEAKER ID="9" LANGUAGE="" NAME="Πρόεδρος." AFFILIATION="(Το Σώμα απορρίπτει την πρόταση)">
<P>
   Τίθεται σε ψηφοφορία η πρόταση της Ομάδας των Πρασίνων/Ευρωπαϊκή Ελεύθερη Συμμαχία, να συμπεριληφθεί μια δήλωση της Επιτροπής σχετικά με τις παράνομες εισαγωγές αραβοσίτου BT 10 στην Ευρωπαϊκή Ένωση.
<SPEAKER ID="10" LANGUAGE="DE" NAME="Swoboda (PSE )." AFFILIATION="">
<P>
    Κύριε Πρόεδρε, βάσει της εγγύτητας του αποτελέσματος και της δήλωσης της κ. Grossetête υποθέτω ότι, αφού το θέμα εξεταστεί από την Επιτροπή Περιβάλλοντος, Δημόσιας Υγείας και Ασφάλειας των Τροφίμων, θα συζητηθεί και στην Ολομέλεια. 
<SPEAKER ID="11" LANGUAGE="" NAME="Πρόεδρος." AFFILIATION="">
<P>
   Φυσικά. Ένα θέμα επί της διαδικασίας. Δεν πρόκειται να σας ρωτήσω ποιο άρθρο επικαλείστε, διότι δεν ρώτησα ούτε τον κ. Swoboda, αλλά παρακαλώ πείτε μου περί τίνος πρόκειται. 
<SPEAKER ID="12" LANGUAGE="PL" NAME="Piskorski (PPE-DE )." AFFILIATION="">
<SPEAKER ID="13" LANGUAGE="" NAME="Πρόεδρος." AFFILIATION="Τετάρτη:">
<SPEAKER ID="14" LANGUAGE="IT" NAME="Napoletano (PSE )." AFFILIATION="">
<SPEAKER ID="15" LANGUAGE="" NAME="Πρόεδρος." AFFILIATION="">
<P>
   Επιθυμεί να τοποθετηθεί κανείς υπέρ; Κύριε Salafranca. 
<SPEAKER ID="16" LANGUAGE="ES" NAME="Salafranca Sánchez-Neyra (PPE-DE )." AFFILIATION="">
<P>
    Κύριε Πρόεδρε, ήθελα απλώς να πω ότι το αίτημα της προέδρου της αρμόδιας αντιπροσωπείας, κ. Gill, είναι πολύ λογικό, διότι θα επέτρεπε την αναβολή αυτής της επείγουσας συζήτησης σε μία μεταγενέστερη συνεδρίαση, δίνοντας στην αρμόδια αντιπροσωπεία το χρόνο να συνεδριάσει και ότι η Ομάδα μου θα ήταν διατεθειμένη να το υποστηρίξει υπό τον όρο ότι η Σοσιαλιστική Ομάδα στο Ευρωπαϊκό Κοινοβούλιο θα υποστηρίξει μία άλλη λογική πρόταση που έχουμε κάνει: αυτή που περιέχεται στο κατεπείγον ψήφισμα με το οποίο ζητείται να εξεταστεί το θέμα της Λαμπεντούσα σε μία μεταγενέστερη στιγμή, δίνοντας στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων τον χρόνο να πραγματοποιήσει μία αποστολή επιτόπου, όπως είχε αποφασιστεί αρχικά.
<SPEAKER ID="17" LANGUAGE="" NAME="Πρόεδρος." AFFILIATION="">
<SPEAKER ID="18" LANGUAGE="IT" NAME="Frassoni (Verts/ALE )." AFFILIATION="">
<SPEAKER ID="19" LANGUAGE="" NAME="Πρόεδρος." AFFILIATION="(Το Σώμα απορρίπτει την πρόταση)">
<P>
Δεν υπάρχουν τροποποιήσεις για τις συνεδριάσεις της 27ης και 28ης Απριλίου.
<SPEAKER ID="20" LANGUAGE="" NAME="Πρόεδρος." AFFILIATION="">
<P>
Ο κ. de Grandes Pascual έχει πρώτος τον λόγο. 
<SPEAKER ID="21" LANGUAGE="ES" NAME="de Grandes Pascual (PPE-DE )." AFFILIATION="">
<SPEAKER ID="22" LANGUAGE="" NAME="Πρόεδρος." AFFILIATION="">
<P>
   Μία στιγμή παρακαλώ, κύριε De Grandes.
<P>
Συνεχίστε, κύριε De Grandes. 
<SPEAKER ID="23" LANGUAGE="ES" NAME="de Grandes Pascual (PPE-DE )." AFFILIATION="">
<P>
Τα γεγονότα είναι ξεκάθαρα: η κυβέρνηση του κ. Rodríguez Zapatero προχώρησε σε μία μεταρρύθμιση του οργανικού νόμου σχετικά με τη δικαστική εξουσία, παραβιάζοντας τη συμφωνία που προϋπήρχε σχετικά με τη δικαιοσύνη, αλλάζοντας τους κανόνες στη μέση της θητείας του Γενικού Δικαστικού Συμβουλίου και εμποδίζοντας οποιονδήποτε δικαστικό διορισμό να προχωρήσει χωρίς το πολιτικό πράσινο φως από μία μειοψηφία αρνησικυρίας που δέχεται διαταγές από την κυβέρνηση. Προσόντα ή ικανότητες που καθιστούν ορισμένους ανθρώπους κατάλληλους για μία δικαστική θέση δεν θα έχουν πλέον σημασία, αλλά μόνο η σχέση τους με μία πολιτική μειοψηφία.
<P>
Η κατάσταση είναι αδιέξοδη, και το καθήκον του Συμβουλίου για την πλήρωση κενών θέσεων δικαστών όλων των βαθμίδων έχει παραλύσει. Είναι τόσο σκανδαλώδες, ώστε ορισμένοι διαπρεπείς υποψήφιοι έχουν απαρνηθεί τις θεμιτές φιλοδοξίες τους, αποτροπιασμένοι από το επαίσχυντο παζάρι στο οποίο έχουν εξελιχθεί οι διαπραγματεύσεις για τους διορισμούς. Παίρνοντας την εξουσία την δεκαετία του ’80, οι Σοσιαλιστές διακήρυξαν με έμφαση «Ο Μοντεσκιέ έχει πεθάνει».
<SPEAKER ID="24" LANGUAGE="" NAME="Τζαμπάζη (PSE )." AFFILIATION="(Ο Πρόεδρος διακόπτει την ομιλήτρια)">
<P>
    Κύριε Πρόεδρε, θέλω να κάνω γνωστό ότι στη Θεσσαλονίκη έχει εγκριθεί και υλοποιείται, με χρηματοδότηση της Ευρωπαϊκής Ένωσης, έργο που αφορά στην κατασκευή και στον εξοπλισμό ενός αθλητικού και πολιτιστικού κέντρου αυξημένης προσβασιμότητας για τα άτομα με αναπηρία, από την αστική μη κερδοσκοπική εταιρεία Κέντρο Ανάπτυξης Πολιτισμού Προσαρμοσμένου Αθλητισμού 2000, με τη συμμετοχή του Ελληνικού Υπουργείου Πολιτισμού και του Δήμου Θερμαϊκού.
<SPEAKER ID="25" LANGUAGE="NL" NAME="In 't Veld (ALDE )." AFFILIATION="">
<P>
    Όταν το Κοινοβούλιο ψήφισε για τον προϋπολογισμό, ψήφισε κατά της πρότασης να θέσει κατά μέρος 1,5 εκατομμύρια ευρώ για το Youth World Event. Κατά τα λεγόμενα, η Επιτροπή σκοπεύει τελικά να χορηγήσει το εν λόγω ποσό. Έχοντας ήδη αποστείλει προς εσάς επιστολή σχετικά με αυτό ακριβώς το θέμα, θα ήθελα να εξακριβώσετε από την πλευρά της Επιτροπής εάν αυτό ισχύει, τι κριτήρια θέτει η Επιτροπή και για ποιον λόγο είναι η Επιτροπή απρόθυμη να δεχτεί την απόφαση του Κοινοβουλίου. 
<SPEAKER ID="26" LANGUAGE="PT" NAME="Guerreiro (GUE/NGL )." AFFILIATION="">
<P>
   – Θα ήθελα να εκφράσω την ανησυχία μου για τις οδηγίες σχετικά με την εφαρμογή της ρήτρας διασφάλισης στον κλάδο της κλωστοϋφαντουργίας και ένδυσης που ανακοινώθηκαν από την Επιτροπή στις 6 Απριλίου. Πέρα από την καθυστέρηση της θέσπισής τους, οι εν λόγω οδηγίες περιέχουν περιορισμούς και διαδικασίες που μπορεί να περιπλέξουν και να καθυστερήσουν την εφαρμογή της ρήτρας, εμποδίζοντάς μας, συνεπώς, από το να δώσουμε την άμεση απάντηση που απαιτείται σε μία τόσο σοβαρή κατάσταση από την οποία κινδυνεύουν χιλιάδες εταιρείες και θέσεις εργασίας.
<P>
Η Επιτροπή φαίνεται να έχει επιβεβαιώσει ότι επιθυμεί με αυτές τις οδηγίες να παρεμποδίσει, παρά να διευκολύνει, την εφαρμογή αυτών των μέτρων διασφάλισης, όπως κατέστησε σαφές ο Επίτροπος κ. Ferrero Waldner στη συζήτηση στο Κοινοβούλιο. Αναρωτιόμαστε τι συνέπειες θα έχει αυτό. Υπό το πρίσμα της μεγάλης αύξησης που έχει αναφερθεί στα αιτήματα για εξαγωγές στην ΕΕ, θα έπρεπε εδώ και καιρό να έχουν ληφθεί μέτρα για την προστασία του παρόντος και του μέλλοντος αυτού του σημαντικού κλάδου, όπως για παράδειγμα η εφαρμογή, με την πρώτη ευκαιρία, των διατάξεων διασφάλισης που προβλέπονται στις εμπορικές συμφωνίες. 
<SPEAKER ID="27" LANGUAGE="PL" NAME="Krupa (IND/DEM )." AFFILIATION="totus tuus">
<SPEAKER ID="28" LANGUAGE="" NAME="Mote (NI )." AFFILIATION="(EΝ)">
<P>
   – Κύριε Πρόεδρε, θα ήθελα να επιστήσω την προσοχή σας στο Διεθνές Ταμείο Ασφάλειας που ιδρύθηκε στις αρχές της δεκαετίας του 1990 υπό την αιγίδα του Jacob Rothschild. Πρόκειται για ένα ταμείο με έδρα τις Βρυξέλλες και δεν είναι ένα συνηθισμένο ταμείο: δεν εμπορεύεται, δεν είναι εισηγμένο στο χρηματιστήριο και έχει εντελώς διαφορετικό σκοπό. Χρησιμοποιείται για γεωπολιτικούς μηχανικούς σκοπούς, όπως φαίνεται υπό την καθοδήγηση των υπηρεσιών πληροφοριών. Έχω ρωτήσει στο παρελθόν σχετικά με την πιθανή ανάμειξη των υπηρεσιών πληροφοριών της ίδιας της ΕΕ στη διαχείριση παράνομων χρηματοδοτήσεων σε υπεράκτιους λογαριασμούς και ακόμα περιμένω απάντηση.
<SPEAKER ID="29" LANGUAGE="FR" NAME="Hennicot-Schoepges (PPE-DE )." AFFILIATION="">
<P>
    Κύριε Πρόεδρε, στις 8 Μαρτίου, Ημέρα της Γυναίκας, πραγματοποιήθηκε στην Κωνσταντινούπολη μια δυναμική διαδήλωση κατά την οποία η αστυνομία χρησιμοποίησε βία για να διασκορπίσει τις γυναίκες. Την ίδια στιγμή, επισκεπτόταν την Τουρκία μια ευρωπαϊκή αντιπροσωπεία. Πιστεύω ότι θα έπρεπε να είχε φτιάξει αμέσως τις αποσκευές της. Μερικές φορές, οι πράξεις δηλώνουν περισσότερα από τα λόγια. Ψήφισα υπέρ της ένταξης της Τουρκίας. Ζητώ από την Επιτροπή να επιστρατεύσει όλη την αρμόζουσα αυστηρότητα, προκειμένου να εξασφαλίσει τη συμμόρφωση αυτής της χώρας προς τους κανόνες που επιβάλλουμε. 
<SPEAKER ID="30" LANGUAGE="" NAME="Μπεγλίτης (PSE )." AFFILIATION="">
<P>
    Κύριε Πρόεδρε, τον Ιούνιο του 1995 η Τουρκική Εθνοσυνέλευση υιοθέτησε ένα ψήφισμα με το οποίο εξουσιοδοτείτο η Τουρκική Κυβέρνηση να λάβει όλα τα αναγκαία μέτρα, συμπεριλαμβανομένων και των στρατιωτικών, εναντίον της Ελλάδας σε περίπτωση που η Ελλάδα, ασκώντας το κυριαρχικό της δικαίωμα, επεξέτεινε τα χωρικά ύδατα μέχρι τα 12 ναυτικά μίλια, όπως προβλέπει η Διεθνής Σύμβαση για το Δίκαιο της Θάλασσας. Λίγες μέρες πριν, ο Πρόεδρος της Τουρκικής Εθνοσυνέλευσης πρότεινε την άρση του casus belli. Παρόλα αυτά, λίγες ώρες αργότερα τόσο ο Τούρκος Πρωθυπουργός όσο και ο Υπουργός Εξωτερικών τον επανέφεραν στην τάξη.
<P>
Πιστεύω ότι, ως Πρόεδρος του Ευρωπαϊκού Κοινοβουλίου και με τη γνωστή ευαισθησία που σας διακρίνει, θα πρέπει να αναλάβετε άμεσα πρωτοβουλία και να αποστείλετε σχετική επιστολή προς τον Πρόεδρο της Τουρκικής Εθνοσυνέλευσης και προς τα πολιτικά κόμματα, ώστε να αρθεί αυτός ο ιστορικός αναχρονισμός για μια χώρα που θέλει να ενταχθεί στην Ευρωπαϊκή Ένωση και για την οποία το Ευρωπαϊκό Κοινοβούλιο υιοθέτησε θετικό ψήφισμα τον Δεκέμβριο του 2004.
<SPEAKER ID="31" LANGUAGE="" NAME="Πρόεδρος." AFFILIATION="">
<P>
   Θα σημειώσω τα σχόλιά σας, κύριε Μπεγλίτη. Οι υπηρεσίες του Κοινοβουλίου θα τα μελετήσουν και θα λάβουμε όποια δράση απαιτείται. Κύριε De Rossa. 
<SPEAKER ID="32" LANGUAGE="" NAME="De Rossa (PSE )." AFFILIATION="(EΝ)">
<P>
   – Κύριε Πρόεδρε, θα ήθελα να εκφράσω την ανησυχία μου για το γεγονός ότι η ιρλανδική κυβέρνηση δεν σέβεται πλήρως τα ελάχιστα νομικά και ανθρωπιστικά πρότυπα που έχουν καθιερωθεί από την Ευρωπαϊκή Ένωση για την υποδοχή και τη διευθέτηση των μεταναστών και των αιτούντων άσυλο. Στις 14 Μαρτίου φέτος η αστυνομία συνέλαβε 35 Νιγηριανούς, στους οποίους περιλαμβάνονταν άνδρες, γυναίκες και παιδιά. Η αστυνομία εισέβαλε σε σχολεία για να συλλάβει παιδιά για να απελαθούν· απέλασε γονείς χωρίς τα παιδιά τους, αν δεν μπορούσε να τα βρει· και απέλασε έναν νέο που σε λίγες εβδομάδες θα ολοκλήρωνε τις απολυτήριες εξετάσεις του – εξετάσεις πολύ σημαντικές στην Ιρλανδία, επειδή παρέχουν πρόσβαση στα ιρλανδικά πανεπιστήμια.
<SPEAKER ID="33" LANGUAGE="" NAME="Ματσάκης (ALDE )" AFFILIATION="(EΝ)">
<SPEAKER ID="34" LANGUAGE="" NAME="Πρόεδρος." AFFILIATION="">
<P>
Ο κ. Tannock έχει τον λόγο. 
<SPEAKER ID="35" LANGUAGE="" NAME="Tannock (PPE-DE )." AFFILIATION="(EΝ)">
<P>
   – Κύριε Πρόεδρε, θα ήθελα να διαμαρτυρηθώ για την απόφαση του κ. Berretta, του προέδρου του διοικητικού συμβουλίου του Eutelsat, να διακόψει τη σύμβαση με τη New Tang Dynasty Television, ενός παγκόσμιας εμβέλειας καναλιού με έδρα τις ΗΠΑ, που είναι ο μόνος ελεύθερος, αλογόκριτος τηλεοπτικός σταθμός στην κινεζική γλώσσα που φτάνει στην ηπειρωτική Κίνα, εξοργίζοντας σε μεγάλο βαθμό την εκεί κομμουνιστική κυβέρνηση. Αυτή η διακοπή φημολογείται ότι ήταν αποτέλεσμα απειλών εμπορικής φύσης από τη Λαϊκή Δημοκρατία της Κίνας ότι θα ανακαλέσει τις συμβάσεις τηλεοπτικής κάλυψης των Ολυμπιακών Αγώνων του Πεκίνου του 2008.
<P>
Η ΕΕ, παρόλο που δικαιολογημένα επιθυμεί διακαώς να έχει εμπορικές συναλλαγές με την Κίνα, δεν πρέπει να υποχωρήσει από τη δέσμευσή της στα θεμελιώδη ανθρώπινα δικαιώματα, τα οποία περιλαμβάνουν την ελευθερία της έκφρασης και της συνείδησης και την πρόσβαση σε ελεύθερα μέσα ενημέρωσης. Το θέμα βρίσκεται αυτή τη στιγμή στα γαλλικά δικαστήρια, αλλά είμαι σίγουρος ότι το Ευρωπαϊκό Κοινοβούλιο θα συμφωνήσει μαζί μου να ζητήσουμε από τον Πρόεδρό του να γράψει στο Eutelsat και να ζητήσει πλήρη εξήγηση γιατί παραβιάζει το ίδιο του το καταστατικό, στο οποίο δεσμεύεται να υποστηρίζει την ελευθερία των μέσων ενημέρωσης. 
<SPEAKER ID="36" LANGUAGE="NL" NAME="Dillen (NI )." AFFILIATION="The Times">
<P>
    Κύριε Πρόεδρε, κυρίες και κύριοι, όλος ο κόσμος έχει μάθει ότι το κόμμα ZANU-PF του προέδρου Mugabe κέρδισε τις κοινοβουλευτικές εκλογές στη Ζιμπάμπουε με συντριπτική πλειοψηφία, αλλά κανείς δεν τρέφει αυταπάτες, καθώς είναι κοινώς γνωστό ότι αυτές οι εκλογές δεν ήταν καθόλου ελεύθερες και δίκαιες. Περιλάμβανανκρούσματα εκφοβισμού και ενέργειες τρομοκρατίας από οπαδούς του Mugabe, καθώς και νοθεία σε ευρεία κλίμακα του εκλογικού αποτελέσματος. Ωστόσο, οι παρατηρητές της Κοινότητας για την Ανάπτυξη της Νοτίου Αφρικής ισχυρίστηκαν ότι οι εκλογές ήταν ελεύθερες και ότι το αποτέλεσμα αντικατόπτριζε πλήρως τη θέληση του λαού της Ζιμπάμπουε. Στο μεταξύ, η χώρα κινείται ολοένα και περισσότερο προς την άβυσσο. Ήρθε η ώρα για μία νέα πολιτική, μία πολιτική που θα υπενθυμίσει στις χώρες της Αφρικής τις ευθύνες τους. Η «σιωπηρή διπλωματία» του προέδρου της Νοτίου Αφρικής ισοδυναμεί με συνενοχή στο καθεστώς του Mugabe. Η βρετανική εφημερίδα έχει δίκιο που αναφέρει ότι, όσο οι ηγέτες της Αφρικής και ο Mbeki αρνούνται να λάβουν μέτρα κατά της Ζιμπάμπουε, οι υποσχέσεις τους για δημοκρατία και ορθή διακυβέρνηση σε αντάλλαγμα με ευρωπαϊκά κεφάλαια είναι ανούσιες. Εάν αυτές οι χώρες συνεχίσουν να προστατεύουν τον Mugabe, η ΕΕ πρέπει να σταματήσει να τους δίνει χρήματα. 
<SPEAKER ID="37" LANGUAGE="CS" NAME="Remek (GUE/NGL )." AFFILIATION="">
<P>
    Κυρίες και κύριοι, δεν υπάρχει τίποτα παλαιότερο από τα χθεσινά νέα, όπως λέγεται. Στην πράξη, ωστόσο, το Κοινοβούλιο αρκείταισε μία εφημερίδα για ένα ολόκληρο έτος. Αυτός ο χρόνος έχει περάσει από την εκλογή του νέου Κοινοβουλίου και συνεχίζουμε να λέμε στους επισκέπτες μας –κάπου 200.000 έχουν επισκεφθεί τα γραφεία του Κοινοβουλίου εδώ στο Στρασβούργο και στις Βρυξέλλες σε διάστημα ενός έτους– ότι ο κ. Cox είναι ο Πρόεδρος του Κοινοβουλίου. Τα φυλλάδια που περιέχουν αυτές τις πληροφορίες μαζί με την προηγούμενη σύνθεση των οργάνων του Κοινοβουλίου και τον αριθμό των εδρών που καταλάμβαναν στο παρελθόν ποικίλες ομάδες είναι παρωχημένα εδώ και καιρό. Θα ήθελα, ως εκ τούτου, να ρωτήσω για πόσο καιρό ακόμη θα κωλυσιεργούμε κατ’ αυτόν τον τρόπο, δεδομένου ότι θέλουμε από το ευρωπαϊκό κοινό όχι μόνο να σέβεται τις αποφάσεις μας, αλλά και να συμμορφώνεται με αυτές. Πιστεύω ότι πρέπει όλοι να ντρεπόμαστε που διανέμουμε τέτοια παρωχημένα έγγραφα σε δεκάδες χιλιάδες ανθρώπους. 
<SPEAKER ID="38" LANGUAGE="DE" NAME="Prets (PSE )." AFFILIATION="(Ο Πρόεδρος διακόπτει την ομιλήτρια)">
<P>
    Κύριε Πρόεδρε, θα ήθελα να επιστήσω την προσοχή σας στο γεγονός ότι, στις 19 Ιανουαρίου, ένα δικαστήριο στην Αθήνα καταδίκασε τον αυστριακό γελοιογράφο και σκιτσογράφο Gerhard Haderer σε ποινή φυλάκισης έξι μηνών μετά από μήνυση για καθύβριση θρησκεύματος, που υπέβαλε εναντίον του η ελληνορθόδοξη Εκκλησία σχετικά με το βιβλίο του «Η Ζωή του Ιησού». Η απόφαση δεν είναι ακόμη τελεσίδικη, επειδή ο κ. Haderer άσκησε έφεση. Η εξέταση της έφεσης θα γίνει στις 13 Απριλίου, δηλαδή μεθαύριο.
<P>
Αυτό το θεωρώ προσβολή κατά της ελευθερίας της έκφρασης και της ελευθερίας της τέχνης και καλώ τις ελληνικές αρχές να εξετάσουν αυτό το θέμα και να ελέγξουν εάν η νομοθεσία τους αντιβαίνει στα ευρωπαϊκά θεμελιώδη δικαιώματα για την ελευθερία της έκφρασης και την ελευθερία της τέχνης. Επειδή οι αυστριακές αρχές έχουν ήδη αναστείλει τη διαδικασία κατά του κ. Haderer και επειδή το Ευρωπαϊκό Δικαστήριο Ανθρωπίνων Δικαιωμάτων έχει αποφανθεί ότι κανείς σε ένα κράτος μέλος δεν επιτρέπεται να διωχθεί για μια πράξη για την οποία έχει ήδη ολοκληρωθεί δικαστική διαδικασία σε άλλο, σε αυτήν την περίπτωση δεν επιτρέπεται να εκδοθεί ευρωπαϊκό ένταλμα σύλληψης και οι αυστριακές αρχές θα πρέπει να ενημερώσουν άμεσα την ελληνική δικαιοσύνη σχετικά με τα πορίσματα των ερευνών τους.
<SPEAKER ID="39" LANGUAGE="PL" NAME="Czarnecki, Ryszard (NI )." AFFILIATION="">
<P>
      Kύριε Πρόεδρε, κυρίες και κύριοι, ο Πρόεδρος μας κάλεσε νωρίτερα να τηρήσουμε ενός λεπτός σιγή στη μνήμη του Πάπα Ιωάννη Παύλου ΙΙ. Σε συνέχεια αυτού του σημαντικού γεγονότος, θα ήθελα να καλέσω το Ευρωπαϊκό Κοινοβούλιο να συνεργαστεί με τη Ρωμαιοκαθολική Εκκλησία για να οργανώσει μία σύνοδο για την απασχόληση πριν από το τέλος του έτους. Το θέμα της απασχόλησης, το οποίο είναι ένα από τα σημαντικά θέματα που αντιμετωπίζει η Ευρώπη, η Ευρωπαϊκή Ένωση και όλος ο κόσμος, απασχολούσε ιδιαίτερα τον πολωνό Πάπα, ο οποίος πίστευε ότι πρέπει να δίνεται πάντα βοήθεια στους ανέργους. Πιστεύω ότι αυτό είναι ένα θέμα που θα μπορούσε να ενώσει τόσο τους πιστούς όσο και τους μη πιστούς και λέγοντας πιστούς αναφέρομαι τόσο στους Καθολικούς όσο και στους αλλόθρησκους. Γι’ αυτόν τον λόγο, καλώ το Ευρωπαϊκό Κοινοβούλιο να πραγματοποιήσει μία τέτοιου είδους σύνοδο φέτος σε συνεργασία με τη Ρωμαιοκαθολική Εκκλησία. Πιστεύω επίσης ότι αυτό θα αποτελέσει τον κατάλληλο φόρο τιμής σε έναν τόσο σημαντικό άνθρωπο. 
<SPEAKER ID="40" LANGUAGE="" NAME="Ludford (ALDE )." AFFILIATION="(EΝ)">
<P>
   – Κύριε Πρόεδρε, πριν από δύο χρόνια ένας νέος από το Λονδίνο ονόματι Jeremiah Duggan πέθανε όταν χτυπήθηκε από οχήματα σε έναν αυτοκινητόδρομο κοντά στο Wiesbaden στη Γερμανία. Οι γερμανικές αρχές αποφάσισαν πολύ γρήγορα ότι επρόκειτο για περίπτωση αυτοκτονίας και δεν πήραν καν καταθέσεις από μάρτυρες ή από τους τελευταίους που τον είδαν. Φαίνεται ότι ηθελημένα αποφεύχθηκε να εξεταστούν όλα τα στοιχεία της υπόθεσης.
<P>
Παρά τα σημαντικά στοιχεία που συγκεντρώθηκαν από την κ. Erica Duggan, τη μητέρα του, τα οποία δείχνουν ότι ο Jeremiah πέθανε υπό πολύ ανησυχητικές και ύποπτες συνθήκες, την προηγούμενη εβδομάδα η Εισαγγελέας του Κρατιδίου της Έσσης αποφάσισε να μην διεξαγάγει έρευνα. Τα στοιχεία που παρουσίασε αφορούν την οργάνωση στην οποία ήταν αναμεμιγμένος ο Jeremiah ακριβώς πριν από τον θάνατό του και που φαίνεται πως είναι μια επικίνδυνη αντισημιτική σέκτα. Ίσως να καταδιωκόταν και να βασανιζόταν πνευματικά από την οργάνωση αυτή. Ονομάζεται δίκτυο Lyndon LaRouche ή Ίδρυμα Schiller. Στρατολογεί νέους από την Ευρώπη σε μια επικίνδυνη αίρεση. Μερικές από τις ιδέες της είναι απλώς σκουπίδια, αλλά υπάρχουν και πολλές καταστρεπτικές, αντισημιτικές θεωρίες συνομωσίας. Υπό αυτές τις συνθήκες, η θέση της Εισαγγελέως ότι η δουλειά της δεν είναι να προστατεύει το κοινό από γνωστούς κινδύνους είναι ανεξήγητη.
<SPEAKER ID="41" LANGUAGE="DE" NAME="von Wogau (PPE-DE )." AFFILIATION="">
<P>
    Κύριε Πρόεδρε, κυρίες και κύριοι, η κοινή εξωτερική πολιτική και πολιτική ασφάλειας, την οποία η Ευρωπαϊκή Ένωση έχει αναλάβει να αναπτύξει, περιλαμβάνει κατ’ ανάγκη μια κοινή ρύθμιση για τις εξαγωγές όπλων, γι’ αυτό και θα ήθελα να επιστήσω την προσοχή σας στο γεγονός ότι η Βενεζουέλα έχει ξεκινήσει διαδικασία εξοπλισμού και ότι αυτό, ενόψει των διενέξεων που υπάρχουν στα σύνορά της, είναι εξαιρετικά πιθανό να προκαλέσει κρίση. Για παράδειγμα, η Βενεζουέλα έχει αγοράσει από τη Ρωσία 100.000 όπλα Καλάζνικοφ και, επειδή ο στρατός της αριθμεί μόλις 35.000 στρατιώτες, τίθεται το ερώτημα για ποιους προορίζονται αυτά τα όπλα.
<SPEAKER ID="42" LANGUAGE="PL" NAME="Grabowska, Genowefa (PSE )." AFFILIATION="pacta servanda sunt">
<P>
      Κύριε Πρόεδρε, θα ήθελα να επιστήσω την προσοχή του Κοινοβουλίου στην τρέχουσα κατάσταση αναφορικά με τη Συνθήκη για τη θέσπιση Συντάγματος της Ευρώπης. Η εν λόγω συνθήκη, η οποία υπογράφηκε τον Οκτώβριο του 2004, μένει τώρα να επικυρωθεί πριν τεθεί σε εφαρμογή. Το ερώτημα λοιπόν που προκύπτει είναι το εξής: ποιες είναι οι υποχρεώσεις ενός κράτους που έχει υπογράψει τη Συνθήκη, αλλά δεν την έχει ακόμη επικυρώσει; Η απάντηση στο εν λόγω ερώτημα μπορεί να βρεθεί στο διεθνές δίκαιο, συγκεκριμένα στη Σύμβαση της Βιέννης για το Δίκαιο των Συνθηκών. Το άρθρο 18 της εν λόγω Σύμβασης αναφέρει ότι ένα κράτος το οποίο βρίσκεται σε αυτή την κατάσταση είναι υποχρεωμένο να απέχει από ενέργειες που θα εμπόδιζαν ή θα απέκλειαν την εφαρμογή της εν λόγω συμφωνίας ή που θα ανέτρεπαν τον στόχο και τον σκοπό της συμφωνίας. Αυτό σημαίνει ότι οι κυβερνήσεις είναι υποχρεωμένες βάσει του διεθνούς δικαίου να λάβουν όλα τα απαραίτητα μέτρα για να διασφαλίσουν ότι θα επικυρωθεί το Σύνταγμα της Ευρώπης. Ως εκ τούτου, συνεπάγεται ότι ούτε τα κράτη ούτε οι κυβερνήσεις πρέπει με οποιονδήποτε τρόπο να στηρίζουν ή να ανέχονται εκστρατείες κατά του Συντάγματος. Όπως αναφέρει και η λατινική ρήση «», δηλαδή «οι συμφωνίες πρέπει να τιμώνται». 
<SPEAKER ID="43" LANGUAGE="" NAME="Καρατζαφέρης (IND/DEM )." AFFILIATION="">
<SPEAKER ID="44" LANGUAGE="" NAME="Morgan (PSE )." AFFILIATION="(EΝ)">
<P>
   – Κύριε Πρόεδρε, θα ήθελα να αρχίσω σήμερα μια διαδικασία κατονομασίας και στιγματισμού των κρατών μελών που δεν εφαρμόζουν τις ευρωπαϊκές οδηγίες. Υπάρχουν αυτή τη στιγμή 83 οδηγίες της Λισαβόνας που έχουμε εγκρίνει στο Ευρωπαϊκό Κοινοβούλιο. Από τις 63 που θα έπρεπε να έχουν εφαρμοστεί μέχρι τώρα, μόνο δέκα έχουν εφαρμοστεί πλήρως.
<P>
Σήμερα θα ήθελα να αναφέρω την οδηγία για την ηλεκτρική ενέργεια, η οποία έπρεπε να έχει εφαρμοστεί μέχρι την 1η Ιουνίου 2004. Οι χώρες που δεν έχουν εφαρμόσει την οδηγία για την ηλεκτρική ενέργεια είναι το Βέλγιο, η Γερμανία, η Ελλάδα, η Ισπανία, η Ιρλανδία, η Λετονία, το Λουξεμβούργο, η Πολωνία και η Πορτογαλία. Η Σουηδία δεν έχει ακόμα ενημερώσει την Επιτροπή για τη νομοθεσία της σχετικά με την εφαρμογή της οδηγίας για την ηλεκτρική ενέργεια.
<SPEAKER ID="45" LANGUAGE="" NAME="Πρόεδρος." AFFILIATION="">
<P>
Ο κ. Pek έχει τον λόγο. 
<SPEAKER ID="46" LANGUAGE="PL" NAME="Pęk (IND/DEM )." AFFILIATION="">
<SPEAKER ID="47" LANGUAGE="FR" NAME="Lienemann (PSE )." AFFILIATION="">
<P>
    Κύριε Πρόεδρε, θα ήθελα το Ευρωπαϊκό Κοινοβούλιο να μιλήσει εξ ονόματος των χιλιάδων, εκατομμυρίων εργαζομένων στην κλωστοϋφαντουργία που βλέπουν την εργασία τους να απειλείται από την κατάργηση των ποσοστώσεων στο πλαίσιο του ΠΟΕ. Οι ΗΠΑ δεν ανέλαβαν τις ίδιες δεσμεύσεις με την Ευρωπαϊκή Ένωση για να εισαγάγουν τη διαδικασία διασφάλισης έναντι των κινεζικών κλωστοϋφαντουργικών προϊόντων. Η Ευρωπαϊκή Επιτροπή μας λέει να περιμένουμε. Ωστόσο, σύμφωνα με τον οργανισμό Euratex, θα χάνουμε καθημερινά 1350 θέσεις εργασίας στον τομέα της κλωστοϋφαντουργίας, εάν δεν ληφθεί αυτή η απόφαση διασφάλισης. Πόσους ανέργους θα πρέπει να έχει η Επιτροπή στη συνείδησή της πριν αποφασίσει επιτέλους να αντιδράσει; 
<SPEAKER ID="48" LANGUAGE="" NAME="Πρόεδρος." AFFILIATION="">
<P>
Ο κ. Medina Ortega έχει τον λόγο. 
<SPEAKER ID="49" LANGUAGE="ES" NAME="Medina Ortega (PSE )." AFFILIATION="">
<P>
    Κύριε Πρόεδρε, λυπάμαι για τα όσα είπε ο κ. de Grandes, και ο οποίος φαίνεται ότι τα είπε σε λάθος Κοινοβούλιο. Έθιξε ένα θέμα που σχετίζεται με τη λειτουργική δομή των ισπανικών θεσμών.
<SPEAKER ID="50" LANGUAGE="LT" NAME="Sakalas (PSE )." AFFILIATION="">
<P>
    Κύριε Πρόεδρε, δεν μιλάμε ποτέ για τα δικαιώματα των παιδιών, σαν να μην υπάρχουν, αλλά υπάρχουν. Παιδιά που κακοποιούνται σεξουαλικά, παιδιά που υφίστανται άλλου είδους κακοποιήσεις, παιδιά στρατιώτες ή παιδιά που πεινάνε, καθώς και παιδιά που δεν πάνε σχολείο. Ο Επίτροπος κ. Frattini γνωρίζει καλά όλα αυτά τα προβλήματα και έχω την εντύπωση ότι θα μπορούσατε μαζί με την Επιτροπή να φροντίσετε ώστε να συζητηθεί το εν λόγω θέμα, δηλαδή το θέμα των δικαιωμάτων των παιδιών, σε μία σύνοδο ολομέλειας. 
<SPEAKER ID="51" LANGUAGE="" NAME="Πρόεδρος." AFFILIATION="">
<P>
   Κύριε de Grandes, ζητάτε τον λόγο για ένα θέμα επί της διαδικασίας; 
<SPEAKER ID="52" LANGUAGE="ES" NAME="de Grandes Pascual (PPE-DE )." AFFILIATION="">
<P>
    Κύριε Πρόεδρε, παρεμβαίνω σύμφωνα με το άρθρο 145 του Κανονισμού, επί προσωπικού ζητήματος. 
<SPEAKER ID="53" LANGUAGE="" NAME="Πρόεδρος." AFFILIATION="">
<P>
   Και άλλοι βουλευτές έχουν επικαλεστεί το άρθρο 145 και έχω επισημάνει ότι αυτό το άρθρο σχετίζεται με θέματα προσωπικής φύσεως. Ειλικρινά, δεν πιστεύω ότι έχει ακουστεί κάποια προσωπική κατηγορία εναντίον σας. 
<SPEAKER ID="54" LANGUAGE="ES" NAME="de Grandes Pascual (PPE-DE )." AFFILIATION="">
<SPEAKER ID="55" LANGUAGE="" NAME="Πρόεδρος." AFFILIATION="">
<SPEAKER ID="56" LANGUAGE="ES" NAME="de Grandes Pascual (PPE-DE )." AFFILIATION="">
<SPEAKER ID="57" LANGUAGE="" NAME="Πρόεδρος." AFFILIATION="">
<P>
   Κύριε de Grandes, δεν επιθυμώ η προσωπική μου θέση να με οδηγήσει να ερμηνεύσω τον Κανονισμό με προκατειλημμένο τρόπο, διότι αυτό θα ήταν λυπηρό, και δεν πιστεύω ότι ισχύει κάτι τέτοιο, κύριε de Grandes.
<P>
Θα σας δώσω τον λόγο. Αυτή είναι η δεύτερη φορά που συμβαίνει αυτό· θα πρέπει να αποστείλω εγκύκλιο σε όλους τους βουλευτές που θα επισημαίνει σαφώς το πεδίο εφαρμογής του άρθρου 145. Έχετε τον λόγο προκειμένου να απαντήσετε –διαβάζω τον Κανονισμό– σε «λεχθέντα κατά τη συζήτηση που τον αφορούν προσωπικά»· ενώ το άρθρο 145 λέει ότι ο ομιλητής –εν προκειμένω εσείς– «δεν ομιλεί επί του αντικειμένου της συζήτησης, αλλά οφείλει να περιορισθεί στο να αντικρούσει λεχθέντα κατά τη συζήτηση που τον αφορούν προσωπικά».
<P>
Αυτά ορίζει το άρθρο 145. Το επικαλεστήκατε και σας ζητώ να συμμορφωθείτε με αυτό. 
<SPEAKER ID="58" LANGUAGE="ES" NAME="de Grandes Pascual (PPE-DE )." AFFILIATION="">
<SPEAKER ID="59" LANGUAGE="" NAME="Πρόεδρος." AFFILIATION="">
<P>
Κύριε Medina, σας παρακαλώ να μην επιμείνετε σε αυτό το θέμα διότι αυτό θα οδηγούσε σε μία ατέρμονη συζήτηση. Σας ζητώ να φανείτε λογικός και να μην επιμείνετε, διότι δεν μπορούμε να εξακριβώσουμε αν έχουν γίνει προσωπικές αναφορές.
<P>
Σας ευχαριστώ, κύριε Medina. 
<SPEAKER ID="60" LANGUAGE="" NAME="Πρόεδρος." AFFILIATION="">
<P>
Υπάρχουν αρκετές προφορικές ερωτήσεις. Ο κ. Cavada έχει τον λόγο. 
<SPEAKER ID="61" LANGUAGE="FR" NAME="Cavada (ALDE )," AFFILIATION="συντάκτης">
<P>
    Κύριε Προεδρεύοντα του Συμβουλίου, κύριε Αντιπρόεδρε της Επιτροπής, οι προφορικές ερωτήσεις που σας έθεσε η Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων εστιάζουν σε τρεις προϋποθέσεις, στις οποίες επανέρχεται τακτικά το Κοινοβούλιο, αφότου η Συνθήκη του Άμστερνταμ όρισε ως στόχο μας τη μετατροπή της Ένωσης σε χώρο ελευθερίας, ασφάλειας και δικαιοσύνης. Είμαστε πράγματι πεπεισμένοι από το 1999 ότι ένας παρόμοιος στόχος δεν μπορεί να επιτευχθεί παρά μόνον εάν πληρούνται τρεις προϋποθέσεις: μεγαλύτερη νομιμότητα, αποτελεσματικότητα και αξιοπιστία της πολιτικής μας δράσης.
<P>
Τέλος, μας χρειάζεται μεγαλύτερη αξιοπιστία. Πέρυσι, το Ευρωπαϊκό Συμβούλιο αντιμετώπισε έναν εντυπωσιακά μεγάλο αριθμό περιπτώσεων στις οποίες δεν εφαρμόστηκε το σχέδιο δράσης κατά της τρομοκρατίας. Το μόνο που κατάφερε ήταν να διορίσει έναν εκπρόσωπο του Γενικού Γραμματέα, προσθέτοντας έτσι, εν ανάγκη, ένα καινούργιο κομμάτι σε ένα είδος θεσμικού Meccano που ήδη δεν καταφέρνει να εντυπωσιάσει με τη διαφάνειά του και σίγουρα ούτε με την αποτελεσματικότητά του. Μέχρι σήμερα, υπηρεσίες όπως η Europol ή η CEPOL δεν έχουν ακόμη αποδείξει την αξία τους και δυσκολεύονται να ενσωματωθούν στα εθνικά συστήματα ασφαλείας. Το Ευρωπαϊκό Κοινοβούλιο έχει πολλές φορές καλέσει το Συμβούλιο να συγκροτήσει οργανισμούς αξιόπιστους και καλύτερα ενσωματωμένους στο θεσμικό πλαίσιο της Ένωσης, αλλά ποτέ δεν έλαβε πραγματικά αξιόπιστες απαντήσεις. Σε ορισμένες περιπτώσεις μάλιστα, όπως σε αυτήν της ανάπτυξης των οργανισμών πληροφοριών, οι απαντήσεις ήταν τόσο ασαφείς, που αρχίζει να αναρωτιέται κανείς αν ο σχεδιασμός τους ανταποκρίνεται πράγματι στη σοβαρότητα των θεμάτων που εγείρονται.
<SPEAKER ID="62" LANGUAGE="DE" NAME="Alvaro (ALDE )," AFFILIATION="συντάκτης">
<P>
    Κύριε Πρόεδρε, κυρίες και κύριοι, ο κ. Cavada ορθώς έθεσε μόλις τώρα το θέμα της συμμετοχής του Κοινοβουλίου και πιστεύω ότι θα πρέπει ίσως να σκεφθούμε περισσότερο πώς θα προσεγγίσουμε έναν ευαίσθητο τομέα όπως αυτός.
<SPEAKER ID="63" LANGUAGE="NL" NAME="Buitenweg (Verts/ALE )," AFFILIATION="συντάκτρια">
<P>
Η ομάδα μου –όπως είπε πριν από ένα λεπτό ο κ. Alvaro– ανησυχεί βαθύτατα για τη διαδικασία. Το Συμβούλιο γνωρίζει ότι το Κοινοβούλιο ενδιαφέρεται ιδιαίτερα για τα πολιτικά δικαιώματα και τα αποτελεσματικά μέτρα για την καταπολέμηση της εγκληματικότητας και ακόμη περισσότερο ενδιαφέρονται οι κυβερνήσεις. Για αυτόν τον λόγο, οι κυβερνήσεις είναι απόλυτα αποφασισμένες να νομοθετούν χωρίς τη συμμετοχή του κοινοβουλίου. Η Επιτροπή και οι νομικές υπηρεσίες μας ενημερώνουν ότι το εν λόγω θέμα εμπίπτει στο πεδίο του πρώτου πυλώνα όπου το Κοινοβούλιο έχει λόγο. Η Επιτροπή έχει ήδη πει ότι θα καταθέσει μία δική της πρόταση, αλλά το Συμβούλιο, σαν να βρίσκεται σε αυτόματο πιλότο, συνεχίζει να πραγματοποιεί συνόδους βάσει της πρότασης αυτών των τεσσάρων κρατών μελών.
<SPEAKER ID="64" LANGUAGE="DE" NAME="Reul (PPE-DE )," AFFILIATION="συντάκτης.">
<P>
     Κύριε Πρόεδρε, κυρίες και κύριοι, μόλις μας δόθηκε ένα σαφές παράδειγμα του θέματος για το οποίο γίνεται η συζήτηση. Το παράδειγμα αυτό –η οδηγία πλαίσιο για τη φύλαξη δεδομένων– είναι σημαντικό, γιατί καθορίζει δύο εντελώς διαφορετικά θέματα, το πρώτο από τα οποία είναι το πώς συμπεριφέρονται τα θεσμικά όργανα μεταξύ τους. Δεν έχει νόημα να διατυπώνονται μεγαλεπήβολες αρχές για τα ζητήματα του δικαίου, της ελευθερίας και της διασφάλισης της δικαιοσύνης, αλλά να μην γίνεται τίποτε γι’ αυτές μετά στην πραγματικότητα σε ό,τι αφορά τις σχέσεις μεταξύ των θεσμικών οργάνων. Το ερώτημα που έθεσε ο κ. Alvaro παραμένει αναπάντητο και το Συμβούλιο έπρεπε να απαντήσει σήμερα.
<P>
Το δεύτερο θέμα είναι ότι μέχρι στιγμής δεν έχει δοθεί απάντηση στο ερώτημα που έθεσε μόλις τώρα η κ. Buitenweg για το αν υπάρχει πραγματική ανάγκη να γίνει αυτό με τα δεδομένα – αν είναι αποδοτικό, αν είναι χρήσιμο, αν πραγματικά συμβάλλει επιτυχώς στην ασφάλεια των ανθρώπων στην Ευρωπαϊκή Ένωση ή αν δεν είναι τίποτε άλλο παρά μόνο ένα βιαστικό και επιπόλαιο μέτρο, που ελήφθη σε μια περίοδο κατά την οποία και η Ευρώπη βρισκόταν σε πολύ κρίσιμη κατάσταση.
<SPEAKER ID="65" LANGUAGE="FR" NAME="Roure (PSE )," AFFILIATION="συντάκτρια">
<P>
    Κύριε Πρόεδρε, το 2004 σημειώθηκε σημαντική πρόοδος όσον αφορά τον ευρωπαϊκό χώρο ελευθερίας, ασφάλειας και δικαιοσύνης. Πρώτα, με την υιοθέτηση του προγράμματος της Χάγης, που ορίζει τις νέες προτεραιότητες για τα επόμενα χρόνια και κατόπιν, με μια απόφαση του Συμβουλίου της 22ας Δεκεμβρίου, που επιτρέπει τη μετάβαση στη διαδικασία συναπόφασης για τον έλεγχο των συνόρων, το άσυλο, τη μετανάστευση, τη δικαστική συνεργασία σε ποινικές υποθέσεις και την αστυνομική συνεργασία. Δεν μπορούμε παρά να χαιρόμαστε που το Συμβούλιο εισάκουσε τα αιτήματά μας και ευχόμαστε να συνεχίσουμε σε αυτό το πνεύμα διαλόγου μεταξύ ισότιμων εταίρων για να εξασφαλίσουμε τη συνέχιση της επιζητούμενης προόδου.
<P>
Το έτος 2004 είδαμε επίσης την παρουσίαση της πρότασης οδηγίας σχετικά με τις διαδικασίες αναγνώρισης και άρσης του καθεστώτος του πρόσφυγα. Θα ήθελα πραγματικά να επιστήσω την προσοχή του Συμβουλίου και της Επιτροπής στην έντονη ανησυχία μας σχετικά με αυτήν την πρόταση. Πράγματι, αυτή η πρόταση περιορίζεται σε μια υποβαθμιστική ισοπέδωση της πολιτικής χορήγησης ασύλου, επιτρέποντας υπερβολικά μεγάλο αριθμό εξαιρέσεων. Στη χειρότερη των περιπτώσεων, απειλεί να θέσει σε κίνδυνο τις περισσότερο προστατευτικές πολιτικές χορήγησης ασύλου ορισμένων κρατών μελών. Λυπάμαι που το Συμβούλιο δεν επέτρεψε τη μετάβαση στη διαδικασία συναπόφασης όσον αφορά αυτό το θέμα και το καλώ να λάβει υπόψη τους προβληματισμούς του Ευρωπαϊκού Κοινοβουλίου.
<P>
Θα θέλαμε να ρωτήσουμε το Συμβούλιο σε ποιο σημείο βρίσκεται η πρότασή του σχετικά με τη διατήρηση δεδομένων, εφόσον ο Επίτροπος κ. Frattini μας ανακοίνωσε ότι η Επιτροπή επιθυμεί να παρουσιάσει τη δική της πρόταση. Πρόκειται να επιτρέψετε ένα όργανο προστασίας προσωπικών δεδομένων στον τρίτο πυλώνα; Το ερώτημα τέθηκε και ελπίζουμε σε μια απάντηση.
<SPEAKER ID="66" LANGUAGE="FR" NAME="Frieden," AFFILIATION="Προεδρεύων του Συμβουλίου">
<P>
     Κύριε Πρόεδρε, επιτρέψτε μου καταρχάς να σας ευχαριστήσω για την ευκαιρία που δόθηκε στο Συμβούλιο να κάνει έναν απολογισμό της προόδου που σημειώθηκε το 2004 όσον αφορά την ανάπτυξη του χώρου ελευθερίας, ασφάλειας και δικαιοσύνης. Θα ήθελα να ευχαριστήσω ιδιαίτερα τον κ. Cavada, τον κ. Alvaro, την κ. Buitenweg, τον κ. Reul και την κ. Roure για τις ερωτήσεις που υπέβαλαν, οι οποίες άπτονται του μέλλοντος και της λειτουργίας αυτού του χώρου ελευθερίας, ασφάλειας και δικαιοσύνης, ο οποίος –όπως μόλις υπογραμμίσατε– πραγματοποίησε αξιοσημείωτη πρόοδο το 2004.
<P>
Το 2004 ήταν η χρονιά της Συνταγματικής Συνθήκης με σημαντική πρόοδο στην εδραίωση μιας πιο ασφαλούς και άρα πιο ελεύθερης Ευρώπης. Ήταν η χρονιά έγκρισης του προγράμματος της Χάγης για τον χώρο ελευθερίας, ασφάλειας και δικαιοσύνης -ενός πρακτικού καταλόγου μέτρων προς εφαρμογή. Ήταν ακόμη η χρονιά έγκρισης περισσότερων από εκατό κειμένων σχετικά με τον χώρο ελευθερίας. Εκπληκτική πρόοδος για ένα από τα μεγαλύτερα σχέδια εμβάθυνσης της Ευρώπης, μετά τη διεύρυνσή της, η οποία πραγματοποιήθηκε επίσης το 2004.
<P>
Πράγματι, το 2004 ήταν η χρονιά της Συνταγματικής Συνθήκης, που εισάγει νέες προοπτικές για τους πολίτες και για το Ευρωπαϊκό Κοινοβούλιο, όπως δείχνουν οι ερωτήσεις που τέθηκαν από τον κ. Cavada.
<P>
Ο κ. Cavada δικαίως υπογραμμίζει τις πολλές νέες προοπτικές που εισάγει η Συνταγματική Συνθήκη στη συνεργασία και τη συναπόφαση μεταξύ των θεσμικών μας οργάνων. Αν καταλαβαίνω σωστά, πολλές από τις ερωτήσεις που τέθηκαν αποσκοπούν στην επίσπευση της εφαρμογής των διατάξεων της Συνταγματικής Συνθήκης.
<P>
Προφανώς, αυτό δεν εμποδίζει τη στενή συνεργασία και την άριστη συνεννόηση μεταξύ του Κοινοβουλίου και του Συμβουλίου, ούτε εμποδίζει την επικοινωνία και την ενίσχυση της ανταλλαγής πληροφοριών μεταξύ των δύο θεσμικών μας οργάνων, όπου οι Συνθήκες το επιτρέπουν. Ήδη από το 2004, οι δραστηριότητες του Συμβουλίου στον τομέα της δικαιοσύνης και των εσωτερικών υποθέσεων χαρακτηρίστηκαν από μεγάλη πρόοδο, κυρίως χάρη στο εξαιρετικό έργο της ολλανδικής και ιρλανδικής προεδρίας. Επικαλούμαι ως απόδειξη το γεγονός ότι το Συμβούλιο ενέκρινε ένα σημαντικό νομοσχέδιο στον θεσμικό τομέα –όπως αναφέρατε– καθώς έθεσε σε ισχύ τη διαδικασία συναπόφασης σε τομείς που αφορούν τους ελέγχους των εξωτερικών συνόρων και την καταπολέμηση της παράνομης μετανάστευσης. Αυτό είναι ένα πρώτο και σημαντικό βήμα. Επικαλούμαι επίσης ως απόδειξη τις συνεχιζόμενες προσπάθειες δημιουργίας ενός χώρου ελευθερίας, ασφάλειας και δικαιοσύνης διευρυμένου ώστε να συμπεριλάβει εικοσιπέντε κράτη μέλη. Το Συμβούλιο, συγκεκριμένα, έχει εγκρίνει εννιά κανονισμούς, επτά οδηγίες και περισσότερες από τριάντα αποφάσεις ή αποφάσεις-πλαίσιο. Δεν είναι λίγα!
<P>
Τέλος, το Ευρωπαϊκό Συμβούλιο ενέκρινε το εξαιρετικό και ιδιαίτερα ρεαλιστικό πρόγραμμα της Χάγης με σκοπό να ενισχύσει τους τρεις πυλώνες ελευθερίας, ασφάλειας και δικαιοσύνης. Το Συμβούλιο κάλεσε την Επιτροπή να παρουσιάσει το 2005 ένα σχέδιο δράσης που θα συγκεκριμενοποιήσει τους στόχους και τις προτεραιότητες του προγράμματος της Χάγης, στόχους την επίτευξη των οποίων δικαίως απαιτείτε. Θα συζητήσουμε ξανά το θέμα αυτή την εβδομάδα στο Συμβούλιο Δικαιοσύνης και Εσωτερικών Υποθέσεων, καθώς και στο Συμβούλιο του Ιουνίου.
<P>
Εξάλλου, το Συμβούλιο δημιούργησε την Ευρωπαϊκή Υπηρεσία Διαχείρισης των Συνόρων. Η εν λόγω υπηρεσία θα αρχίσει να λειτουργεί την 1η Μαΐου 2005. Η λουξεμβουργιανή προεδρία καταβάλλει προσπάθειες για την ανεύρεση μιας οριστικής έδρας για αυτήν την υπηρεσία, αλλά πρέπει να σας πω ότι με πέντε υποψήφιους στη διεκδίκηση, δεν διαφαίνεται πιθανότητα ομόφωνης υποστήριξης λύσης, ιδίως αν καμία από τις πέντε χώρες δεν παραιτηθεί της υποψηφιότητάς της, όπως συμβαίνει ως σήμερα.
<P>
Σχετικά με την πολιτική χορήγησης θεωρήσεων, το Συμβούλιο αποφάσισε να εντάξει στον προϋπολογισμό της Ευρωπαϊκής Ένωσης τις απαραίτητες πιστώσεις για την ανάπτυξη του VIS, του συστήματος με το οποίο τα κράτη μέλη θα μπορούν να ανταλλάσσουν δεδομένα σχετικά με τις θεωρήσεις και το οποίο θα επιτρέψει στις εθνικές αρχές να λαμβάνουν και να ενημερώνουν τα δεδομένα που αφορούν τις θεωρήσεις, καθώς και να τα συμβουλεύονται ηλεκτρονικά.
<P>
Εγκρίναμε επίσης μια κανονιστική ρύθμιση που αφορά τα πρότυπα για τα στοιχεία ασφαλείας και τα βιομετρικά στοιχεία, τα οποία αποτελούν αναπόσπαστο μέρος των διαβατηρίων και των ταξιδιωτικών εγγράφων που εκδίδουν τα κράτη μέλη. Με αυτόν τον τρόπο, δημιουργήσαμε μια βάση εναρμόνισης σύμφωνα με την οποία τα διαβατήρια και τα ταξιδιωτικά έγγραφα πρέπει να περιέχουν ψηφιακή φωτογραφία του προσώπου του κατόχου τους, καθώς και καταχωρημένα δακτυλικά αποτυπώματα. Σύμφωνα με αυτή την απόφαση, τα κράτη μέλη θα πρέπει να εισαγάγουν στα διαβατήρια βιομετρικά στοιχεία έως τον Αύγουστο του 2006. Καθώς γνωρίζουμε, αυτή η προθεσμία λήγει αργότερα από την προθεσμία που όρισαν οι αμερικανοί εταίροι μας για την είσοδο άνευ θεώρησης στη χώρα τους. Καλώ όλα τα θεσμικά όργανα της Ένωσης να μεταφέρουν ένα μήνυμα κατανόησης στην αμερικανική κυβέρνηση και κυρίως στη Γερουσία, ώστε να μην δημιουργηθεί τον Οκτώβριο του 2005 μια κατάσταση την οποία θα απευχόμασταν και στις δύο πλευρές του Ατλαντικού. Η προεδρία του Συμβουλίου εργάζεται επ’ αυτού καθημερινά· το ίδιο και η Επιτροπή.
<P>
Στον τομέα της αστυνομικής συνεργασίας, γνωρίζετε ότι, μετά τις αποτρόπαιες επιθέσεις στη Νέα Υόρκη και τη Μαδρίτη, η καταπολέμηση της διεθνούς τρομοκρατίας έχει καταστεί προτεραιότητα. Η Ευρωπαϊκή Ένωση είναι αποφασισμένη να δράσει από κοινού για να καταπολεμήσει την τρομοκρατία και να εξασφαλίσει στους πολίτες της την καλύτερη δυνατή προστασία. Η στρατηγική της Ευρωπαϊκής Ένωσης είναι συνολικού χαρακτήρα και προβλέπει μια ολόκληρη σειρά μέτρων. Ο κ. Gijs de Vries διορίστηκε συντονιστής του αγώνα κατά της τρομοκρατίας τον Μάρτιο του περασμένου χρόνου. Τα κύρια καθήκοντά του συνίστανται πρώτον στον συντονισμό του έργου του Συμβουλίου όσον αφορά την καταπολέμηση της τρομοκρατίας, δεύτερον στην εξασφάλιση μιας συνολικής θεώρησης όλων των μέσων που διαθέτει η ΕΕ, και τρίτον στην προσεκτική παρακολούθηση της εφαρμογής του σχεδίου δράσης κατά της τρομοκρατίας.
<P>
Εξάλλου, θα ήθελα να σας θυμίσω ότι το Συμβούλιο προβαίνει στην αξιολόγηση της εφαρμογής του σχεδίου δράσης κάθε έξι μήνες. Η εν λόγω αναθεώρηση πραγματοποιήθηκε τον Δεκέμβριο του 2004 και θα επαναληφθεί εφέτος τον Ιούνιο. Ως Προεδρεύων του Συμβουλίου, αποδίδω ιδιαίτερη σημασία στη συνέχιση αυτής της κοινής προσπάθειας για την καταπολέμηση της τρομοκρατίας και –πράγμα σημαντικό– την εξασφάλιση της ορθής εφαρμογής των αποφάσεων που λαμβάνονται από τα κράτη μέλη.
<P>
Όσον αφορά την ένταξη της Europol στο δίκαιο της Ευρωπαϊκής Ένωσης, θα ήθελα να σας θυμίσω ότι σύμφωνα με το πρόγραμμα της Χάγης, το Συμβούλιο πρέπει να εγκρίνει την ευρωπαϊκή νομοθεσία για την Europol το συντομότερο δυνατό μετά την έναρξη ισχύος της Συνταγματικής Συνθήκης και το αργότερο τον Ιανουάριο του 2008, λαμβάνοντας υπόψη το σύνολο των καθηκόντων που έχουν ανατεθεί στην Europol. Στο μεσοδιάστημα, η Europol θα συνεχίσει την προσπάθειά της για τη βελτίωση των λειτουργιών της, επωφελούμενη πλήρως της συμφωνίας συνεργασίας που έχει συνάψει με την Eurojust. Οι Europol και Eurojust θα πρέπει, άλλωστε, κάθε χρόνο να υποβάλλουν στο Συμβούλιο μια αναφορά για τις κοινές τους εμπειρίες και τα συγκεκριμένα αποτελέσματα που πέτυχαν. Εξάλλου, οι Europol και Eurojust θα πρέπει να ενθαρρύνουν την προσφυγή στις κοινές ομάδες έρευνας των κρατών μελών και να διευκολύνουν τη συμμετοχή τους σε αυτές.
<P>
Το Συμβούλιο ενέκρινε επίσης συμπληρωματικά μέτρα που στοχεύουν στην προοδευτική ανάπτυξη της Ευρωπαϊκής Αστυνομικής Ακαδημίας. Συγκεκριμένα, την συγκροτήσαμε σε νομικό πρόσωπο και ορίσαμε την έδρα της. Άλλωστε, το Συμβούλιο έχει υιοθετήσει πολλά μέτρα με στόχο την ενίσχυση της αστυνομικής συνεργασίας σε ορισμένους συγκεκριμένους τομείς. Το Συμβούλιο ενέκρινε την απόφαση σχετικά με την πάταξη της εγκληματικότητας που αφορά τα οχήματα. Ο αριθμός των οχημάτων που κλέβονται κάθε χρόνο στα κράτη μέλη της Ευρωπαϊκής Ένωσης εκτιμάται σήμερα σε 1,2 εκατομμύρια. Πρόκειται για ένα τεράστιο κόστος που ισοδυναμεί με τουλάχιστον δεκαπέντε δισεκατομμύρια ευρώ τον χρόνο. Αυτή η απόφαση εισάγει μια καλύτερη συνεργασία με σκοπό την πρόληψη αυτού του είδους διασυνοριακής εγκληματικότητας.
<P>
Σχετικά με τον αγώνα κατά των ναρκωτικών, το Συμβούλιο ενέκρινε, τον Δεκέμβριο του 2004, μία στρατηγική κατά των ναρκωτικών για την περίοδο 2005-2012.
<P>
Σχετικά με τη δικαστική συνεργασία σε ποινικές υποθέσεις, και λαμβάνοντας υπόψη και σε αυτό το θέμα την ερώτηση που έθεσε πριν λίγο ο κ. Cavada για την ποιότητα της δικαιοσύνης, σας πληροφορώ ότι το Συμβούλιο σημείωσε με ενδιαφέρον τη σύσταση του Ευρωπαϊκού Κοινοβουλίου για την ποιότητα της ποινικής δικαιοσύνης και την εναρμόνιση της ποινικής νομοθεσίας στα κράτη μέλη. Επιτρέψτε μου να σας θυμίσω ότι το Ευρωπαϊκό Συμβούλιο του Τάμπερε έχει ήδη καθορίσει τις αρχικές παραμέτρους της δράσης σε αυτόν τον τομέα, ενώ το πρόγραμμα της Χάγης 2004 καθορίζει τις δέουσες ενέργειες για το μέλλον. Ένας αποφασιστικός παράγοντας σε αυτό το πλαίσιο είναι η αμοιβαία εμπιστοσύνη στο νομικό και δικαστικό σύστημα των κρατών μελών. Η αμοιβαία εμπιστοσύνη δεν μπορεί να επιβληθεί νομοθετικά. Απαιτεί ένα σύνολο μέτρων, συμπεριλαμβανομένου ενός ελάχιστου αριθμού κοινών κανονισμών, ανταλλαγής πληροφοριών και μιας περισσότερο ευρωπαϊκής κατάρτισης των αστυνομικών και των δικαστών.
<P>
Το 2004, το Συμβούλιο συνέχισε την εφαρμογή του προγράμματος αμοιβαίας αναγνώρισης των δικαστικών αποφάσεων, που πρέπει να στηρίζεται στην αμοιβαία εμπιστοσύνη, στην οποία μόλις αναφέρθηκα. Στον τομέα της αμοιβαίας αναγνώρισης, φτάσαμε σε μια συμφωνία επί της αρχής για το σχέδιο απόφασης-πλαισίου σχετικά με την αμοιβαία αναγνώριση των χρηματικών ποινών καθώς και για το σχέδιο απόφασης-πλαισίου σχετικά με την αμοιβαία αναγνώριση των διαταγών κατάσχεσης.
<P>
Το Συμβούλιο έχει πραγματοποιήσει πραγματική πρόοδο στον τομέα της δικαστικής συνεργασίας σε αστικές υποθέσεις, που αποτελεί εξάλλου σημαντική διάσταση της ζωής του ευρωπαίου πολίτη. Μιλάμε ίσως υπερβολικά συχνά, στο πλαίσιο του χώρου ασφάλειας και δικαιοσύνης, για την ποινική διάσταση. Το Συμβούλιο έχει θεσπίσει κανονισμούς όσον αφορά την αμοιβαία αναγνώριση των αποφάσεων σε θέματα οικογενειακού δικαίου, εμπορικού δικαίου ή σε άλλους τομείς του αστικού δικαίου. Έχουμε, φερ’ ειπείν, εγκρίνει τον κανονισμό για τις διαταγές πληρωμής που αφορούν μη αμφισβητούμενες απαιτήσεις. Εγκρίναμε μια οδηγία σχετικά με την αποζημίωση των θυμάτων σε διασυνοριακές υποθέσεις. Συνεχίσαμε το έργο που αφορά την πρόταση κανονισμού για το εφαρμοστέο δίκαιο επί εξωσυμβατικών ενοχών, δηλαδή τη Ρώμη II. Πρόκειται εξάλλου για μια πρόταση ιδιαίτερης σημασίας, καθώς έχει ως στόχο να προσδιορίσει το εφαρμοστέο δίκαιο, μεταξύ άλλων σε υποθέσεις ευθύνης λόγω ελαττωματικού προϊόντος.
<P>
Ο κατάλογος είναι μακρύς και θα μπορούσα να συνεχίσω, αλλά γνωρίζετε αρκετά από αυτά τα κείμενα. Βλέπετε ότι το 2004 σημειώθηκε τεράστια πρόοδος για την οικοδόμηση μιας Ευρώπης πιο ασφαλούς, πιο δίκαιης και άρα πιο ελεύθερης. Το μόνο που με θλίβει είναι πως απομένουν τόσα να γίνουν και πως η πρόοδος μερικές φορές είναι αργή, εξαιτίας της αναγκαιότητας ομοφωνίας στο Συμβούλιο και των διαφορετικών νομικών παραδόσεων. Σε αυτόν τον ευρωπαϊκό δικαστικό χώρο, το Συμβούλιο και το Ευρωπαϊκό Κοινοβούλιο μοιράζονται, νομίζω, τις ίδιες φιλοδοξίες. Η Συνταγματική Συνθήκη εισάγει νέες προοπτικές για μας. Μπορώ να σας δηλώσω, εξ ονόματος του Συμβουλίου, ότι δεσμεύομαι για μια εποικοδομητική συνεργασία με το Κοινοβούλιο και για αδιάκοπη προσπάθεια προκειμένου να εξασφαλιστεί στους πολίτες μας η δυνατότητα να ζουν με ασφάλεια και ελευθερία. 
<SPEAKER ID="67" LANGUAGE="" NAME="" AFFILIATION="Αντιπροέδρου">
<SPEAKER ID="68" LANGUAGE="IT" NAME="Frattini," AFFILIATION="Αντιπρόεδρος της Επιτροπής">
<P>
Δεν μπορώ να φανταστώ έναν ευρωπαϊκό χώρο που θα προσφέρει περισσότερη ασφάλεια για τους πολίτες, αλλά εις βάρος των ελευθεριών τους, περιορίζοντας τον χώρο της ελευθερίας και των εγγυήσεων. Όπως ορθώς επεσήμανε ο Υπουργός κ. Frieden, η ισορροπία αυτή εμπεριέχει την προστιθέμενη αξία που μπορεί να προσφέρει η Ευρώπη.
<P>
Σε όλα αυτά είναι απαραίτητο να συνεργαστούμε με το Κοινοβούλιο και το Συμβούλιο, ώστε να δημιουργηθούν οι απαραίτητες συνέργειες για την επίτευξη όλων των στόχων που εμπίπτουν στις αρμοδιότητές μας. Κατά πρώτο λόγο, το σχέδιο δράσης, στο οποίο αναφέρθηκαν ο κ. Frieden, ο κ. Cavada και άλλοι, θα παρουσιαστεί εγκαίρως, ώστε να εγκριθεί πριν από τη λήξη της προεδρίας του Λουξεμβούργου τον Ιούνιο· θα παρουσιασθεί ασφαλώς νωρίτερα, αλλά θα λαμβάνει υπόψη τη συζήτηση από την οποία εγείρονται ακόμη και σήμερα σημαντικά ζητήματα.
<P>
Η Επιτροπή εξετάζει ασφαλώς και ορισμένα σημεία που δεν λαμβάνονται άμεσα υπόψη σήμερα, καθώς η Συνταγματική Συνθήκη δεν έχει τεθεί σε ισχύ· υπάρχουν ωστόσο ορισμένες πτυχές, οι οποίες, έστω και αν δεν εφαρμοσθούν άμεσα, απαιτούν, κατά την άποψη της Επιτροπής, ένα προπαρασκευαστικό έργο. Πιστεύουμε ότι θα ολοκληρώσουμε το προπαρασκευαστικό έργο έως τις αρχές του 2006, πριν ακόμη τεθεί σε ισχύ η Συνταγματική Συνθήκη, πράγμα που ελπίζουμε ολόψυχα ότι θα συμβεί..
<P>
Θα αναφέρω ένα μόνον παράδειγμα: ο δημοκρατικός έλεγχος της Europol και της Eurojust αποτελεί ένα από τα πραγματικά σημαντικά ζητήματα που σηματοδοτούν ένα βήμα προόδου για τον ευρωπαϊκό χώρο· εξαρτάται ασφαλώς από την έναρξη ισχύος του Ευρωπαϊκού Συντάγματος, αλλά τίποτε δεν εμποδίζει την Επιτροπή να αρχίσει νωρίτερα με μια μελέτη και μια έκθεση, ώστε να είναι ήδη έτοιμη όταν τεθεί σε ισχύ η Συνταγματική Συνθήκη.
<P>
Το σχέδιο δράσης θα περιλαμβάνει επίσης έναν μηχανισμό τον οποίο πρότεινε ο κ. Cavada, αλλά και πολλά κράτη μέλη: έναν μηχανισμό αξιολόγησης και παρακολούθησης της εφαρμογής των μέτρων του σχεδίου δράσης. Όπως επεσήμανε ήδη ο Προεδρεύων του Συμβουλίου, είμαι πεπεισμένος πως η παρακολούθηση αυτή πρέπει να είναι συνεχής: ,θα διενεργείται κάθε έξι μήνες, σύμφωνα με το σύστημα που εφαρμόσθηκε επιτυχώς σε έναν εντελώς διαφορετικό τομέα, αν και αυτό που μετράει είναι η αρχή: στον πίνακα αξιολόγησης για την εσωτερική αγορά. Προωθούμε ένα σύστημα που θα επιτρέπει έναν απολογισμό κάθε έξι μήνες, χωρίς να έχουμε βεβαίως την πρόθεση να κατηγορήσουμε ονομαστικά κράτη μέλη, αλλά απλώς να τα βοηθήσουμε να τηρήσουν το χρονοδιάγραμμα για την έγκριση των αναγκαίων πρωτοβουλιών.
<SPEAKER ID="69" LANGUAGE="PT" NAME="Coelho," AFFILIATION="εξ ονόματος της Ομάδας PPE-DE">
<P>
Το 2004 ήταν πράγματι το έτος αποχώρησης της Επιτροπής Prodi και της ανάληψης καθηκόντων από την Επιτροπή Barroso. Με άλλα λόγια, ο κ. Frattini αντικατέστησε τον κ. Vitorino. Ήταν, ωστόσο, ένα ιστορικό έτος για τρεις κύριους λόγους. Πρώτον, διευρύνθηκε η ΕΕ και τώρα έχει έναν πληθυσμό που αριθμεί 450 εκατομμύρια κατοίκους, κάτι που της έδωσε μεγαλύτερη πολιτική, γεωγραφική και οικονομική βαρύτητα. Δεύτερον, πέραν της οικονομίας και της εσωτερικής αγοράς, αναλάβαμε την ευθύνη από κοινού για να αντιμετωπίσουμε απειλές στη σταθερότητα και την ασφάλεια, που δεν περιορίζονται από τα σύνορα, όπως στην περίπτωση της τρομοκρατίας. Δεν πρέπει να ξεχνάμε τα τραγικά γεγονότα της 11ης Μαρτίου στη Μαδρίτη. Τρίτον, όπως αναφέρθηκε από τον κ Cavada και την κ. Roure, έλαβαν χώρα σημαντικές αλλαγές στον τομέα της δικαιοσύνης και των εσωτερικών υποθέσεων, με την εφαρμογή ενός νέου θεσμικού πλαισίου για τις θεωρήσεις, το άσυλο και τη μετανάστευση, με το οποίο ισχύει τώρα η συναπόφαση του Κοινοβουλίου και της ειδικής πλειοψηφίας κατά την ψηφοφορία στο Συμβούλιο.
<P>
Βάσει των παραπάνω, οι ερωτήσεις που θέτουμε εδώ, τόσο στην Επιτροπή όσο και στο Συμβούλιο, είναι ενδεικτικές των ανησυχιών που θα θέλαμε να δούμε να λαμβάνονται υπόψη. Θέλουμε να ξέρουμε τι πρωτοβουλίες λαμβάνονται και η Επιτροπή θέλει να παρακολουθεί αυτές τις πρωτοβουλίες. Δεν επιθυμούμε να παίζουμε μόνο υποστηρικτικό ρόλο. Θέλουμε να λαμβάνονται υπόψη οι απόψεις μας, ώστε όλοι οι πολίτες να μπορούν να ζουν ελεύθερα σε έναν ασφαλή κόσμο, όπου αντιμετωπίζεται κάθε είδος καταστροφής και διασφαλίζονται οι ελευθερίες μας. Από αυτή την άποψη, Επίτροπε Frattini, θα ήθελα να σας συγχαρώ για τις εγγυήσεις που μας δώσατε σχετικά με το ότι η μεγαλύτερη ασφάλεια δεν πρέπει να υπονομεύει την ελευθερία, καθώς και για την πρωτοβουλία σας στο Συμβούλιο αναφορικά με την Ευρωπαϊκή Ημέρα κατά της Θανατικής Ποινής.
<SPEAKER ID="70" LANGUAGE="HU" NAME="Kósáné Kovács," AFFILIATION="εξ ονόματος της Ομάδας PSE.">
<P>
    – Κυρία Πρόεδρε, η δημιουργία ενός ευρωπαϊκού χώρου ελευθερίας, ασφάλειας και δικαιοσύνης αποτελεί ιστορικό καθήκον και η υπό εξέταση περίοδος αποτελεί ιστορική περίοδο, καθώς το 2004 η ΕΕ έγινε μία ένωση 25 κρατών μελών και σε αυτό το νέο πολιτικό περιβάλλον, η ασφάλεια και η δικαιοσύνη πρέπει να μπορούν να εισέλθουν σε μία πορεία περαιτέρω ανάπτυξης. Σε αυτή την ΕΕ των 25 κρατών μελών, οι όροι «εντός» και «εκτός» έχουν διαφορετικό νόημα και αυτός ο νέος κόσμος δεν χρειάζεται μόνο νέους κανονισμούς. Χρειάζεται, επίσης, νέους θεσμούς, οι οποίοι δεν λειτουργούν μόνο με επίσημους όρους, αλλά που γνωρίζουν πραγματικά αυτά τα 25 κράτη μέλη, συμπεριλαμβανομένων των εγχώριων προβλημάτων και των διαχωριστικών γραμμών των νέων δέκα. Για αυτόν τον λόγο, θέλουμε να διασφαλίσουμε ότι οι νέοι θεσμοί, η Ευρωπαϊκή Υπηρεσία Συνοριακού Ελέγχου και το Ευρωπαϊκό Παρατηρητήριο Ανθρωπίνων Δικαιωμάτων μπορούν πράγματι να εργαστούν ουσιαστικά και αποτελεσματικά.
<P>
Η ΕΕ βρίσκεται πράγματι μεταξύ συγκρουόμενων συμφερόντων και προσδοκιών από την πλευρά των πολιτών: όπως ορθά επισημαίνει ο Επίτροπος κ. Frattini, οι πολίτες της Ευρώπης επιθυμούν μεγαλύτερη ασφάλεια και περισσότερη ελευθερία. Ωστόσο, όλοι γνωρίζουμε ότι χρειαζόμαστε ακόμη περισσότερη αλληλεγγύη, παρόλο που η ΕΕ είναι πολλές φορές περισσότερο συγκρατημένη στις χειρονομίες αλληλεγγύης παρά σε θέματα ασφάλειας.
<P>
Κατανοούμε ότι μετά από την 11η Σεπτεμβρίου και τη Μαδρίτη, νιώθουμε υποχρεωμένοι να λάβουμε μέτρα για την καταπολέμηση της τρομοκρατίας. Κατανοούμε επίσης ότι μπορεί να υπάρχει ορισμένες φορές η πρόκληση να ξεπεράσουμε τις αξίες της ελευθερίας και της αλληλεγγύης, αλλά δεν πρέπει να επιτρέπουμε στον εαυτό μας να το κάνει αυτό. Για χάρη εκείνων που βλέπουν την ΕΕ ως τη νέα πατρίδα τους, δεν πρέπει να αφήσουμε να συμβεί αυτό. Χαιρετίζουμε την αυξημένη διαφοροποίηση στην πολιτική της μετανάστευσης και χαιρόμαστε για τα ερωτήματα που τίθενται στην Πράσινη Βίβλο. Αλλά, κατά την απάντηση αυτών των ερωτημάτων, σας παρακαλώ, επιτρέψτε μας να εξετάσουμε την κατάσταση της αγοράς εργασίας στην ΕΕ με κριτικό μάτι, συμπεριλαμβανομένης και της υπάρχουσας προσφοράς στην αγορά εργασίας των νέων κρατών μελών. 
<SPEAKER ID="71" LANGUAGE="" NAME="Ludford," AFFILIATION="εξ ονόματος της Ομάδας ALDE.">
<P>
    Κυρία Πρόεδρε, είμαι ευγνώμων για την πληρέστατη ομιλία του Υπουργού κ. Frieden, που περιέγραψε την απόδοση του Συμβουλίου κατά το 2004. Εντούτοις, ελάχιστα ανέστρεψε την πασίγνωστη απογοήτευση του Ευρωπαϊκού Κοινοβουλίου τόσο από την ποιότητα όσο και από τον τρόπο των εξελίξεων στους τομείς της Δικαιοσύνης και των Εσωτερικών Υποθέσεων της ΕΕ. Απαιτείται πλήρης αλλαγή νοοτροπίας στο Συμβούλιο, ώστε το Ευρωπαϊκό Κοινοβούλιο να αντιμετωπίζεται ως πραγματικός εταίρος.
<P>
Ο απώτερος στόχος θα γίνει –αν δεν είναι ήδη– η διασύνδεση όλης της σειράς των ευρωπαϊκών και των εθνικών βάσεων δεδομένων σχετικά με τις προσωπικές συνήθειες, με τις βιομετρικές πληροφορίες και πιθανότατα, στο τέλος, με το DNA. Αυτό το θέμα χρειάζεται μία σοβαρή δημόσια συζήτηση, με τη μεσολάβηση του Ευρωπαϊκού Κοινοβουλίου, βάσει εμπεριστατωμένων αξιολογήσεων του αντίκτυπου στην ιδιωτική ζωή, οι οποίες θα συνοδεύουν κάθε πρόταση. Εντούτοις, αυτό που συμβαίνει είναι μια διαδικασία σαλαμοποίησης, κατά την οποία κάθε νέα πρόταση αφαιρεί λίγη ακόμα προστασία από τις εισβολές στην ιδιωτική ζωή. Αυτή η ύπουλη και σκιώδης μέθοδος δεν είναι έξυπνη στρατηγική, γιατί, αν το ευρωπαϊκό κοινό ανακαλύψει μια μέρα ότι δεν του αρέσει το σύστημα εποπτείας που έχει δημιουργηθεί, θα αντιδράσει έντονα.
<SPEAKER ID="72" LANGUAGE="DE" NAME="Voggenhuber," AFFILIATION="εξ ονόματος της Ομάδας Verts/ALE">
<SPEAKER ID="73" LANGUAGE="" NAME="Παφίλης," AFFILIATION="εξ ονόματος της Ομάδας GUE/NGL">
<P>
Η αποτίμηση λοιπόν του 2004 χαρακτηρίζεται από την επιτάχυνση της αντιδραστικοποίησης της Ευρωπαϊκής Ένωσης με κύριο στόχο και εχθρό τον λαό. Η απάντηση του εργατικού και λαϊκού κινήματος πρέπει να είναι η ένταση των αγώνων, η ανυπακοή και η απειθαρχία στους αντιδραστικούς νόμους και στην ίδια την Ευρωπαϊκή Ένωση. 
<SPEAKER ID="74" LANGUAGE="SV" NAME="Cederschiöld (PPE-DE )." AFFILIATION="">
<P>
Πριν συζητηθεί το θέμα της αποθήκευσης δεδομένων, είναι ώρα να συζητήσουμε εάν τέτοιου είδους μέτρα έχουν κάποιο νόημα. Ο κ. Frattini έχει μία ιδιαίτερα σημαντική ευθύνη και υποστηρίζω αυτά που είπε. Ακόμη και αν η προεδρία του Λουξεμβούργου έχει τις καλύτερες προθέσεις, πολλοί σε αυτό το Κοινοβούλιο αναρωτιούνται προς ποια κατεύθυνση στρέφονται γενικά οι στόχοι και οι προτεραιότητες του Συμβουλίου. Η αποθήκευση των δεδομένων και ο έλεγχος αποτελούν σοβαρή καταπάτηση της ελευθερίας των ανθρώπων. Σε αυτό το Κοινοβούλιο, δεν μπορούμε σε καμία περίπτωση να συμφωνήσουμε να περάσουν αυτά τα θέματα χωρίς να υπάρξει συνεργασία με το Κοινοβούλιο στο εν λόγω ζήτημα. Αναμένουμε με αισιοδοξία τις επόμενες προσπάθειες του κ. Frattini. 
<SPEAKER ID="75" LANGUAGE="" NAME="" AFFILIATION="Αντιπροέδρου">
<SPEAKER ID="76" LANGUAGE="" NAME="Λαμπρινίδης (PSE )." AFFILIATION="">
<P>
Συμφωνώ απολύτως με τη δήλωση της κ. Ludford για σαλαμοποίηση· είναι ένα πρόβλημα και πρέπει να σταματήσει. Ας κάνουμε μια σοβαρή κουβέντα, να τα βάλουμε όλα στο τραπέζι!
<SPEAKER ID="77" LANGUAGE="" NAME="in ’t Veld (ALDE )." AFFILIATION="(EΝ)">
<P>
    Κύριε Πρόεδρε, έγινε πολύς λόγος σχετικά με τη σωστή ισορροπία ασφάλειας και πολιτικών ελευθεριών, αλλά ας δούμε πώς λειτουργεί στην πράξη. Πέρυσι υιοθετήθηκε μια συμφωνία, ενάντια στη θέληση του Ευρωπαϊκού Κοινοβουλίου, που έδινε στις ΗΠΑ πρόσβαση στους ονομαστικούς καταλόγους των επιβατών. Μόλις το προηγούμενο Σάββατο, σε μια πτήση της KLM από το Άμστερνταμ στο Μεξικό, που πετούσε πάνω από τις Ηνωμένες Πολιτείες, δεν επιτράπηκε η πρόσβαση στον εναέριο χώρο των ΗΠΑ και έτσι αναγκάστηκε να επιστρέψει στις Κάτω Χώρες. Για ποιο λόγο; Επειδή οι ΗΠΑ είχαν ανακαλύψει ότι υπήρχαν στο αεροπλάνο δύο επιβάτες που συμπεριλαμβάνονταν σε έναν κατάλογο πιθανών τρομοκρατών των ΗΠΑ. Πώς πήραν αυτά τα στοιχεία οι ΗΠΑ; Πώς πήραν αυτά τα ονόματα; Η συμφωνία για τα ονόματα των επιβατών ισχύει μόνο για τις πτήσεις από και προς τις Ηνωμένες Πολιτείες και όχι για τις πτήσεις που διασχίζουν τον εναέριο χώρο των ΗΠΑ. Οι Ηνωμένες Πολιτείες, συνεπώς, παραβίαζαν σαφώς τους κανόνες και θα ήθελα να ακούσω τι μέτρα πρόκειται να λάβει η Επιτροπή.
<P>
Δεύτερον, άκουσα με ευχαρίστηση τα λόγια του κ. Frattini, ο οποίος είπε ότι θα πρέπει να προωθούμε και όχι απλώς να προστατεύουμε τα θεμελιώδη δικαιώματα και θα ήθελα να προσθέσω ότι θα πρέπει να προωθούμε αξίες και όχι απλώς να νομοθετούμε.
<P>
Θα ήθελα να μας ενημερώσει ο κ. Frattini για την τρέχουσα κατάσταση όσον αφορά τη δημιουργία της ομάδας εργασίας για τα θεμελιώδη δικαιώματα, που μας υποσχέθηκε ο κ. Barroso. Δεν έχω ακούσει τίποτα σχετικά. Ελπίζω ότι η ομάδα αυτή θα εξετάσει ιδιαίτερα προτάσεις για τον τερματισμό των διακρίσεων κατά των ομοφυλόφιλων και των λεσβιών. Για παράδειγμα, τι θα γίνει με την αναγνώριση των παντρεμένων ομόφυλων ζευγαριών; Τι θα γίνει για την καταπολέμηση της ομοφυλοφοβίας, που βρίσκεται σε άνοδο; Τι θα γίνει για την ενθάρρυνση των κρατών μελών που ως τώρα δεν έχουν αναγνωρίσει και αποζημιώσει τα ομοφυλόφιλα θύματα του ναζιστικού καθεστώτος;
<SPEAKER ID="78" LANGUAGE="" NAME="Flautre (Verts/ALE )." AFFILIATION="FR">
<SPEAKER ID="79" LANGUAGE="" NAME="Τριανταφυλλίδης (GUE/NGL )." AFFILIATION="">
<P>
Το πρόγραμμα της Χάγης, όπως προκύπτει από τα συμπεράσματα του Ευρωπαϊκού Συμβουλίου του Νοεμβρίου, ονομάζει ως επείγον και θέτει ως πρωταρχικό στόχο την ασφάλεια, ειδικότερα υπό το φως των τρομοκρατικών επιθέσεων της 11ης Σεπτεμβρίου 2001 στις ΗΠΑ και της 11ης Μαρτίου στη Μαδρίτη.
<SPEAKER ID="80" LANGUAGE="PL" NAME="Sonik (PPE-DE )." AFFILIATION="">
<P>
      Κύριε Πρόεδρε, κυρίες και κύριοι, η τελευταία διεύρυνση επέφερε τόσο γεωγραφικές όσο και δημογραφικές αλλαγές στην Ευρωπαϊκή Ένωση με την προσχώρηση δέκα νέων κρατών μελών και με τον πληθυσμό να ανέρχεται τώρα στα 450 εκατομμύρια. Αυτοί είναι νέοι και εξαιρετικά σημαντικοί παράγοντες σχετικά με την ενίσχυση του τομέα της ελευθερίας, της ασφάλειας και της δικαιοσύνης.
<P>
Η αμοιβαία εμπιστοσύνη είναι σημαντική, προκειμένου να επιτευχθεί αποτελεσματική συνεργασία, και αυτό ισχύει για όλες τις πλευρές του χώρου ελευθερίας, ασφάλειας και δικαιοσύνης. Αυτό περιλαμβάνει δικαστική συνεργασία σε αστικές και ποινικές υποθέσεις, η οποία είναι εξαιρετικής σημασίας για τη νομική ασφάλεια των πολιτών. Θα ήθελα να σημειώσω ότι έχουν υπάρξει αρκετές περιπτώσεις έλλειψης εμπιστοσύνης στα νέα κράτη μέλη, για παράδειγμα η άνευ προηγουμένου επιβολή ειδικών μεταβατικών περιόδων που ισχύουν πριν ένα κράτος μέλος αποτελέσει κανονικό μέλος της περιοχής Σένγκεν. Βλέπουμε ήδη τις πρώτες ενδείξεις ότι τα μέχρι τώρα επιτεύγματα των νέων κρατών μελών έχουν αναγνωριστεί, για παράδειγμα στο Πρόγραμμα της Χάγης, που εγκρίθηκε τον Νοέμβριο του 2004. Σύμφωνα με αυτό το Πρόγραμμα, οι αξιολογήσεις Σένγκεν αναμένεται να ξεκινήσουν στο πρώτο εξάμηνο του 2006 και η προθεσμία για την ένταξη στην περιοχή Σένγκεν είναι το 2007. Η επιτυχία αυτής της διαδικασίας εξαρτάται, ωστόσο, από την ικανοποίηση όλων των απαραίτητων απαιτήσεων. Αυτό ισχύει προπάντων για την Ευρωπαϊκή Επιτροπή, η οποία είναι υπεύθυνη για τη δημιουργία και τον συντονισμό του Συστήματος Πληροφοριών Σένγκεν δεύτερης γενιάς. Αυτό πρόκειται να παραδοθεί τον Μάρτιο του 2007 και πιστεύω ότι είναι σημαντικό να καταβάλουμε κάθε προσπάθεια για να διασφαλίσουμε ότι θα τηρηθεί η προθεσμία.
<P>
Επιπλέον, θα είναι αδύνατο να επιτευχθεί συνεργασία στο θέμα της εσωτερικής ασφάλειας, όπως γίνεται αντιληπτή στο ευρύτερο πλαίσιο της διεύρυνσης, εάν συνεχίσουν να λαμβάνονται αποφάσεις σε μικρές και αδιαφανείς διακυβερνητικές δομές, όπως η ομάδα G5, που αποτελείται από το Ηνωμένο Βασίλειο, τη Γαλλία, την Ισπανία, την Ιταλία και τη Γερμανία. Αυτό θα ισχύσει ιδίως εάν η απαγόρευση της ένταξης των νέων κρατών μελών σε αυτές τις ομάδες βασιστεί στις διαφορετικές αποκαλούμενες επιχειρησιακές πολιτικές που επικρατούν στις συγκεκριμένες χώρες και οι οποίες τις εμποδίζουν να συμμετέχουν σε τέτοιους οργανισμούς. Μία τέτοιου είδους προσέγγιση δεν θα κάνει τίποτα για να ενισχύσει την εμπιστοσύνη και την καλή συνεργασία.
<SPEAKER ID="81" LANGUAGE="HU" NAME="Lévai (PSE )." AFFILIATION="Για την Ευρώπη">
<P>
   – Κύριε Πρόεδρε, ο Robert Schuman καταλήγει στο βιβλίο του με τις λέξεις «Η Ευρώπη βρίσκεται σε αναζήτηση του εαυτού της». Αυτή η σκέψη ισχύει τόσο για την Ευρωπαϊκή Κοινότητα σήμερα όσο ίσχυε και τότε. Από όλες τις προκλήσεις που αντιμετωπίζει η Ευρώπη σήμερα, οι δύο πιο σημαντικοί τομείς είναι το Πρόγραμμα της Λισαβόνας και το πρόγραμμα που στοχεύει στη δημιουργία ενός χώρου ελευθερίας, ασφάλειας και δικαιοσύνης. Είμαι πεπεισμένος ότι αυτοί οι δύο τομείς είναι τόσο στενά συνδεδεμένοι και ότι ο ένας ενισχύει τον άλλο, καθώς και ότι η επιτυχία τους είναι αλληλοεξαρτώμενη.
<P>
Η μετανάστευση προσκρούει βέβαια στα ανθρώπινα δικαιώματα και τις αξίες, καθώς και σε θέματα διακρίσεων και προκατάληψης. Σε αυτό το σημείο, θα ήθελα να επιστήσω για λίγο την προσοχή στο γεγονός ότι η 8η Απριλίου έχει ανακηρυχθεί Διεθνής Ημέρα των Ρόμα και ότι η μεγαλύτερη μειονότητα της Ευρώπης αντιμετωπίζει σε καθημερινή βάση διακρίσεις και εκδηλώσεις ακραίας αδιαλλαξίας. Οι θέσεις των κρατών μελών σε αυτό το θέμα ποικίλλουν, αλλά αυτό δεν πρέπει να σταθεί εμπόδιο στην προσπάθεια του Κοινοβουλίου να επιφέρει μία πραγματική αλλαγή μαζί με την Επιτροπή και το Συμβούλιο. Η κατοχύρωση ασφάλειας και ελευθερίας ταυτοχρόνως στην Ευρώπη θα προσφέρει ένα καλύτερο μέλλον για όλους τους πολίτες της. 
<SPEAKER ID="82" LANGUAGE="IT" NAME="Agnoletto (GUE/NGL )." AFFILIATION="">
<P>
    Κύριε Πρόεδρε, κυρίες και κύριοι, όσον αφορά την ανάγκη να καταστεί πιο διαφανής η δράση των αστυνομικών αρχών στην Ευρωπαϊκή Ένωση, θα ήθελα να επιστήσω την προσοχή σας σε ένα συγκεκριμένο ζήτημα, υπογραμμίζοντας πόσο σημαντικό είναι για το Κοινοβούλιο να ζητήσει από το Συμβούλιο της Ευρωπαϊκής Ένωσης να καταστήσει δεσμευτικό τον ευρωπαϊκό κώδικα δεοντολογίας για την αστυνομία. Ο κώδικας αυτός εγκρίθηκε από την Επιτροπή Υπουργών του Συμβουλίου της Ευρώπης στις 19 Σεπτεμβρίου 2001 και πρέπει να θεωρείται ως η αφετηρία για την ανάπτυξη των επαγγελματικών προτύπων της αστυνομίας στην Ευρωπαϊκή Ένωση. Η ενσωμάτωση του κώδικα αυτού στις ευρωπαϊκές νομοθεσίες θα συνέβαλλε αποφασιστικά στην ανάπτυξη ενός ευρωπαϊκού δικαίου που θα συνάδει καλύτερα με τα διεθνή ανθρώπινα δικαιώματα και τις πλέον προοδευτικές εθνικές νομοθεσίες σε θέματα αστυνόμευσης.
<P>
Από πλευράς εσωτερικής πολιτικής της Ένωσης, η μετατροπή του κώδικα και των διατάξεών του για τη δεοντολογική κατάρτιση των αστυνομικών δυνάμεων σε δεσμευτική νομοθετική πράξη θα συνέβαλλε σημαντικά στην πρόληψη και –ο Επίτροπος κ. Frattini γνωρίζει καλά σε τι αναφέρομαι– δεν θα επέτρεπε την επανάληψη σοβαρών παραβιάσεων των ανθρωπίνων δικαιωμάτων, όπως αυτές που διέπραξε η ιταλική αστυνομία στη Γένοβα κατά τη διάρκεια της συνόδου κορυφής του G8 το 2001.
<SPEAKER ID="83" LANGUAGE="MT" NAME="Busuttil (PPE-DE )." AFFILIATION="ad hoc,">
<P>
   – Το προηγούμενο Σαββατοκύριακο, σε δύο διαφορετικά περιστατικά, ανασύρθηκαν από τη θάλασσα της Μάλτας δύο πτώματα. Στη μία περίπτωση, η θάλασσα ξέβρασε το πτώμα ενός ανθρώπου. Στη δεύτερη περίπτωση, η οποία συνέβη χθες, ένα άλλο πτώμα βρέθηκε μερικά μίλια μακριά από τις ακτές της Μάλτας και ανασύρθηκε στη στεριά από τις ένοπλες δυνάμεις. Δεν υπάρχουν πολλές αμφιβολίες ότι τα δύο πτώματα ανήκαν σε ανθρώπους που έπεσαν θύματα παράνομης διακίνησης – αυτού του βίαιου και αδίστακτου εγκλήματος που καθιστά την τραγωδία της λαθρομετανάστευσης στη Μεσόγειο ακόμη πιο δύσκολη. Ενδείκνυται, επομένως, να διεξαγάγουμε μία τέτοια συζήτηση σήμερα για να δούμε τι ακριβώς κάνουμε στην Ευρώπη προκειμένου να επιλύσουμε το εν λόγω πρόβλημα. Το πρόγραμμα της Χάγης που θα επεκταθεί έως το 2010 είναι ένα φιλόδοξο πρόγραμμα που μας οδηγεί τώρα πραγματικά σε μία κοινή πολιτική για το πολιτικό άσυλο και τη μετανάστευση.
<SPEAKER ID="84" LANGUAGE="PT" NAME="Esteves (PPE-DE )." AFFILIATION="">
<SPEAKER ID="85" LANGUAGE="" NAME="Frieden," AFFILIATION="Προεδρεύων του Συμβουλίου">
<P>
Αυτό είναι απλούστατα λάθος και θα σας αναφέρω μερικά σχετικά παραδείγματα. Ο κόσμος, όπως και εσείς, θα χαρεί πολύ την ημέρα που θα είναι δυνατό να οδηγηθεί σε δίκη ένας δολοφόνος ή ένας βιαστής γιατί τα γενετικά αποτυπώματα που βρίσκονται αποθηκευμένα σε βάσεις δεδομένων DNA θα μας βοηθήσουν να εξασφαλίσουμε την καταδίκη του. Σήμερα, αυτός ο άνθρωπος μπορεί να μετακομίσει σε ένα άλλο κράτος μέλος της Ευρωπαϊκής Ένωσης και, καθώς δεν υπάρχει διασύνδεση των βάσεων δεδομένων DNA, θα παραμείνει ατιμώρητος. Όταν συμβεί αυτό, το Κοινοβούλιο θα ρωτήσει το Συμβούλιο γιατί δεν κάναμε τίποτα για να αλλάξουμε αυτήν την κατάσταση.
<P>
Μετά την 11η Σεπτεμβρίου 2001, δικαίως ερωτηθήκαμε γιατί δεν είχαμε σημειώσει πρόοδο στο θέμα του ευρωπαϊκού εντάλματος σύλληψης, ενώ η νομοθετική πρόταση βρισκόταν ενώπιον του Συμβουλίου εδώ και αρκετό καιρό. Αναλάβαμε δράση στη συνέχεια, αλλά απουσία κάποιου δραματικού γεγονότος, τείνουμε να ξεχάσουμε, όπως φαίνεται ότι ξεχνάτε και εσείς μερικές φορές, ότι ενεργός πρόληψη της εγκληματικότητας και της τρομοκρατίας σημαίνει λήψη κάποιων μέτρων, διατηρώντας βεβαίως την ισορροπία ανάμεσα στην ελευθερία, την ασφάλεια και τη δικαιοσύνη. Πρόκειται για κοινή ανησυχία. Ας ξεχάσουμε λοιπόν, για όνομα του Θεού, αυτές τις λανθασμένες ιδέες ότι δήθεν στο Κοινοβούλιο υπάρχουν υπερασπιστές της ελευθερίας, ενώ το Συμβούλιο προσπαθεί να συρρικνώσει τις θεμελιώδεις ελευθερίες μας.
<P>
Όπως είπα και προηγουμένως, μετά λύπης μου, σχετικά με την πρόοδο που έγινε το 2004, δεν πρόκειται παρά για ελάχιστους κανόνες, αλλά είναι καλό που όντως υπάρχουν. Έχουμε ανάγκη τη Συνταγματική Συνθήκη, για να αναπτύξουμε μια πραγματικά κοινή πολιτική ασύλου και μετανάστευσης και σίγουρα θα πρέπει να δοθεί εξέχουσα θέση στην εξωτερική διάσταση. Λέω συχνά ότι μεταξύ της εξωτερικής και εσωτερικής ασφάλειας δεν υπάρχουν πλέον σύνορα, επειδή όλα τα στοιχεία τους αλληλεπιδρούν· αυτό ισχύει τόσο για την εγκληματικότητα όσο και για τη μετανάστευση. Είναι δύο διαφορετικοί τομείς πολιτικής, οι οποίοι αντιμετωπίζονται από την ίδια σύνθεση του Συμβουλίου.
<P>
Σήμερα, το Κοινοβούλιο είναι πλήρως ενημερωμένο για τις εργασίες του Συμβουλίου. Αντίθετα με αυτό που πιστεύουν κάποιοι από εσάς, δεν εφαρμόζουμε μια τακτική σαλαμοποίησης έναντι του Κοινοβουλίου. Ενημερώνουμε το Κοινοβούλιο για όλες μας τις αποφάσεις και για τις εξελίξεις σε όλα τα θέματα της ημερήσιας διάταξης. Αυτό έγινε εξάλλου με τα συμπεράσματά μας σχετικά με τις βιομετρικές πληροφορίες στις θεωρήσεις και τις άδειες παραμονής, καθώς και σχετικά με το σύστημα πληροφοριών για τις θεωρήσεις (VIS). Και έτσι σκοπεύουμε να συνεχίσουμε.
<P>
Η τελευταία παρατήρησή μου αφορά ένα ζήτημα, στο οποίο ξέχασα να αναφερθώ, τον ρατσισμό. Νομίζω ότι η κ. Roure έκανε μια σχετική ερώτηση. Η λουξεμβουργιανή προεδρία θεωρεί πραγματικά πολύ σημαντική αυτή την οδηγία. Έκανα τα πάντα για να την φέρω στο προσκήνιο και να την ξαναβάλω στην ημερήσια διάταξη του Συμβουλίου, αλλά, όπως και με τα άλλα ζητήματα που έθιξα σήμερα, πρέπει να διατηρηθεί μια ισορροπία μεταξύ αντικρουόμενων ενίοτε συμφερόντων.
<SPEAKER ID="86" LANGUAGE="IT" NAME="Frattini," AFFILIATION="Αντιπρόεδρος της Επιτροπής">
<P>
Ειδικότερα, όσον αφορά τα θεμελιώδη δικαιώματα, ετέθη το ερώτημα σχετικά με τις ενέργειες της ομάδας Επιτρόπων που εξήγγειλε ο Πρόεδρος κ. Barroso σε αυτό το Κοινοβούλιο. Ως γνωστόν, η ομάδα εργασίας συστάθηκε τον Δεκέμβριο του 2004. Έχει συνεδριάσει πολλές φορές, ο Πρόεδρος κ. Barroso έχει αναλάβει την Προεδρία της και εγώ εκτελώ χρέη Αντιπροέδρου της ομάδας, συντονίζοντας μαζί με άλλους συναδέλφους τις αναγκαίες πρωτοβουλίες. Εκπονήσαμε έναν οδικό χάρτη με μια σειρά ενεργειών και αρχών, ορισμένες εκ των οποίων εξετάζονται ήδη. Υπενθύμισα προ ολίγου το ζήτημα της προστασίας των παιδιών, το οποίο αποτελεί ένα θέμα που μας απασχόλησε τις πρώτες εβδομάδες και θα εξακολουθήσει να μας απασχολεί στο μέλλον.
<SPEAKER ID="87" LANGUAGE="" NAME="Πρόεδρος." AFFILIATION="">
<SPEAKER ID="88" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης Buitenweg σχετικά με τα δικονομικά δικαιώματα στο πλαίσιο των ποινικών διαδικασιών στην Ευρωπαϊκή Ένωση.
<P>
Τον λόγο έχει εκ νέου ο Επίτροπος κ. Frattini. 
<SPEAKER ID="89" LANGUAGE="EN" NAME="Frattini," AFFILIATION="Επιτροπή">
<SPEAKER ID="90" LANGUAGE="NL" NAME="Buitenweg (Verts/ALE )," AFFILIATION="εισηγήτρια">
<P>
   .  Κύριε Πρόεδρε, το γεγονός ότι συζητάμε σήμερα τελικά αυτή την έκθεση για τα ελάχιστα πρότυπα του ποινικού δικονομικού νόμου που πρέπει να εφαρμοστεί σε ολόκληρη την Ευρωπαϊκή Ένωση, είναι κάτι για το οποίο αισθάνομαι υπερήφανη. Η ομάδα μου ψήφισε κατά του Ευρωπαϊκού Εντάλματος Σύλληψης το 2001 και ένας από τους λόγους για τους οποίους συνέβη αυτό ήταν ότι δεν υπήρχε καμία πρόβλεψη για τα δικαιώματα των υπόπτων, οι οποίοι, χάρη σε αυτόν τον νέο κανονισμό, μπορούν να παραδοθούν σε άλλα κράτη μέλη της ΕΕ πολύ πιο εύκολα. Είμαστε τώρα σε θέση να δώσουμε τέλος στην πολιτική διαμάχη που μαινόταν τότε, γιατί συμφωνούμε σε κάθε περίπτωση ότι τα δικονομικάδικαιώματα των υπόπτων αποτελούν απαραίτητη προσθήκη στο Ευρωπαϊκό Ένταλμα Σύλληψης. Πολλοί βουλευτές έχουν εξετάσει επιμελώς το θέμα και θα ήθελα να ευχαριστήσω τον κ. Costa για τις προτάσεις του. Θα ήθελα, επίσης, να ευχαριστήσω πολύ όλους τους άλλους βουλευτές για την εξαιρετική συνεργασία.
<P>
Κατά τα άλλα, το έργο μου έγινε ευκολότερο χάρη στην εξαιρετική δουλειά της Επιτροπής. Συγκέντρωσε πολλές ιδέες, συμβουλεύθηκε συγκεκριμένους ανθρώπους και παρουσίασε τα αποτελέσματα σε μία Πράσινη Βίβλο, στην οποία ο προηγούμενος πρόεδρος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων,κ. Mollar, εκπόνησε μία ευνοϊκή έκθεση. Αυτές τις παρατηρήσεις έλαβα ως βάση για την έκθεσή μου.
<P>
Χαίρομαι επίσης που η Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων έχει διευκρινίσει ότι απαιτείται μεγαλύτερη ακρίβεια στη διατύπωση μίας σειράς πραγμάτων στην πρόταση της Επιτροπής. Αντίστοιχα, ορίζεται ότι κανένας δεν πρέπει να μείνει χωρίς δικηγόρο για περισσότερο από ένα 24ωρο, ότι καμία ακροαματική διαδικασία δεν πρέπει να πραγματοποιείται εάν ο ύποπτος δεν έχει λάβει νομική βοήθεια, καθώς και ότι υπάρχει ένα ανεξάρτητο σώμα όπου οι πελάτες μπορούν να μεταβιβάσουν τα παράπονά τους σχετικά με τους δικηγόρους τους. Κατά τα άλλα, είναι σημαντικό να καλούνται όχι μόνο οι κυβερνήσεις, αλλά και οι δικηγόροι και οι οργανώσεις που εμπλέκονται, να αξιολογήσουν τον βαθμό συμμόρφωσης και στη συνέχεια να δημοσιεύονται οι αξιολογήσεις τους, γιατί μόνον η διαφάνεια θα προωθήσει πραγματικά την εμπιστοσύνη.
<P>
Θα ήθελα να προσθέσω κάτι τελευταίο για την αιτιολογική σκέψη 8, γιατί γνωρίζω ότι είναι μία σημαντική παράγραφος για πολλά κράτη μέλη. Φαίνεται ότι υπάρχουν κάποια κράτη μέλη που προτιμούν να διατηρούν το δικαίωμα της μη εφαρμογής αυτών των θεμελιωδών δικαιωμάτων των υπόπτων στους πολίτες που θεωρούνται ύποπτοι για τη διάπραξη σοβαρών και περίπλοκων μορφών εγκλήματος, ιδίως τρομοκρατίας. Αυτό αποτελεί παράγοντα ανησυχίας για εμένα ως μέλος της Ομάδας των Πρασίνων/Ευρωπαϊκής Ελεύθερης Συμμαχίας. Ως εισηγήτρια, θα ήθελα να δω να επιτυγχάνεται ένας συμβιβασμός, αλλά προσωπικά πιστεύω ότι τα κράτη μέλη θα είναι πολύ λιγότερο πρόθυμα να εκδώσουν κάποια άτομα σε άλλα κράτη μέλη, εάν φοβούνται ότι δεν γίνονται σεβαστά τα βασικά δικαιώματα, τα ελάχιστα πρότυπα. Θα ήθελα να προσθέσω ότι αποτελεί θέμα αρχής η εξ ορισμού εφαρμογή των ελάχιστων προτύπων για όλους. Όταν ο κ. Mollar, ηγετικό στέλεχος των Χριστιανοδημοκρατών, ήταν εισηγητής του εν λόγω θέματος, δεν έθεσε ποτέ, υπό οποιεσδήποτε συνθήκες, το θέμα των εξαιρέσεων στα ελάχιστα πρότυπα Το επίμαχο θέμα τώρα είναι κατά πόσο θα πρέπει να εγκριθεί η έκθεση, εάν η εξαίρεση αυτή δεν είναι αρκετά εκτενής. Ελπίζω ότι θα συμφωνήσουμε, ωστόσο, κάπου στη μέση κατά την αυριανή ψηφοφορία, γιατί είμαι πεπεισμένη ότι τα δικαιώματα των πολιτών αξίζουν την υποστήριξη ολόκληρου του Κοινοβουλίου.
<SPEAKER ID="91" LANGUAGE="NL" NAME="Eurlings," AFFILIATION="εξ ονόματος της Ομάδας PPE-DE">
<P>
   . Κύριε Πρόεδρε, η πρόταση απόφασης πλαισίου είναι άμεσο αποτέλεσμα της Πράσινης Βίβλου, που υποβλήθηκε το 2003, σχετικά με τις δικονομικές εγγυήσεις για τους υπόπτους σε ποινικές υποθέσεις σε ολόκληρη την ΕΕ. Όπως δήλωσε ο Επίτροπος πριν από λίγο, με την εν λόγω πρόταση, η Επιτροπή σκοπεύει να εξαλείψει κάθε πιθανή διαφωνία μεταξύ των δικονομικών εγγυήσεων που ισχύουν για τους υπόπτους στα κράτη μέλη. Δεν υπάρχει αμφιβολία ότι η εν λόγω πρόταση έχει πολλά οφέλη, κάποια από τα οποία θα ήθελα να αναφέρω εν συντομία.
<P>
Όπως έχει ήδη αναφέρει η εισηγήτρια, κ. Buitenweg, δεν μπορεί κανείς να αρνηθεί ότι αυτή η απόφαση πλαίσιο, χάρη στην κωδικοποίηση των ελάχιστων προτύπων, μπορεί και πράγματι θα συμβάλει αποτελεσματικά στο επίπεδο της δικαστικής προστασίας εντός της Ευρωπαϊκής Ένωσης. Δεύτερον, δεν μπορεί κανείς να αρνηθεί ότι αυτή η απόφαση πλαίσιο μπορεί να έχει θετικό αντίκτυπο στην αμοιβαία εμπιστοσύνη στα συστήματα ποινικής δικαιοσύνης, κάτι που αποκτά όλο και περισσότερη σημασία υπό το πρίσμα της διευρυμένης Ευρωπαϊκής Ένωσης. Τέλος, η απόφαση πλαίσιο είναι λιγότερο εκτενής και ως εκ τούτου πιο ρεαλιστική από την Πράσινη Βίβλο και είναι θετικό το γεγονός ότι η απόφαση πλαίσιο εκφράζεται για πρώτη φορά μέσα από την προστατευτική λειτουργία της ποινικής νομοθεσίας.
<P>
Από αυτή την άποψη, η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών είναι θετική, αλλά όχι αφελής –συνεπώς θετική και επικριτική– σχετικά με αυτή την πρόταση. Πρέπει να αναφέρουμε ότι αυτή η πρόταση, παρά τα εμφανή οφέλη της, θα οδηγήσει σε αρκετά μεγαλύτερη γραφειοκρατία. Σύμφωνα με υπολογισμούς που γίνονται στη χώρα μας, την Ολλανδία, η πρόταση της Επιτροπής θα κοστίσει τουλάχιστον 40 εκατομμύρια ευρώ περίπου ετησίως, προκειμένου να καλυφθεί το κόστος της μετάφρασης, η αποθήκευση οπτικού υλικού και η αξιολόγηση του νέου συστήματος. Η Επιτροπή ψήφισε την προσθήκη πολλών νέων απόψεων και ως εκ τούτου το ποσό θα αυξηθεί περισσότερο για τη μικρή χώρα μου, καθώς και για άλλα κράτη μέλη. Ακόμη και εάν συμβεί αυτό, θα έλεγα εκ μέρους της ομάδας μου ότι τα οφέλη υπερισχύουν του επιπλέον κόστους, καθώς οι ύποπτοι πρέπει να προστατεύονται αποτελεσματικά όπου και αν βρίσκονται. Η Επιτροπή έχει καταστήσει σαφές, ωστόσο, ότι αυτή η εκτενής πρόταση δεν πρέπει να επηρεάζει την εθνική νομοθεσία των διαφορετικών κρατών μελών για την καταπολέμηση της τρομοκρατίας. Για αυτόν τον λόγο, δεν μπορούμε να δεχτούμε την τροπολογία της κ. Buitenweg για διαγραφή. Στη συνέχεια, κατέθεσε έναν συμβιβασμό, έναν πρώτο συμβιβασμό, βάσει της τροπολογίας 4: «Δεδομένου ότι δεν μεταβάλλουν την ουσία των διατάξεων που παρατίθενται στην Απόφαση Πλαίσιο και συμβαδίζουν με την ΕΣΔΑ και τον Χάρτη των Θεμελιωδών Δικαιωμάτων της Ευρωπαϊκής Ένωσης, τα κράτη μέλη πρέπει να προσαρμόσουν αυτές τις διατάξεις...» Ακόμη και έτσι, διάφορα κράτη μέλη, συμπεριλαμβανομένης της Ισπανίας, της Γαλλίας, της Μεγάλης Βρετανίας, θα αντιμετωπίσουν δυσκολίες με τα τρέχοντα συστήματα αντιμετώπισης της τρομοκρατίας.
<P>
Για αυτόν τον λόγο, κλείνω με τον ορθό συμβιβασμό που πέτυχα με την εισηγήτρια βάσει της τροπολογίας 51, η οποία αναφέρεται στα δικαιώματα της ΕΣΔΑ και χαίρομαι για αυτό. Θα καλέσω όλους εδώ στο Σώμα να στηρίξουν αυτή την τροπολογία, αντί της τροπολογίας 4, για χάρη της ευρείας υποστήριξης της έκθεσης, διότι δεν σκέφτομαι μόνον την ανάγκη ευρείας υποστήριξης της έκθεσης, αλλά επίσης και τους Σοσιαλιστές, τις σοσιαλιστικές κυβερνήσεις στην Ισπανία και τη Μεγάλη Βρετανία. Μην προκαλέσετε προβλήματα στα κράτη μέλη σας. Εάν η τροπολογία 51 επιβιώσει της ψηφοφορίας και η τροπολογία 4 δεν τα καταφέρει, τότε η πλειοψηφία της ομάδας PPE-DE θα στηρίξει την έκθεση Buitenweg. Εάν όχι, τότε πιστεύουμε, δυστυχώς, ότι η εν λόγω έκθεση χρησιμοποιείται για να θέσει σε κίνδυνο τον εθνικό αγώνα που πραγματοποιείται αυτή τη στιγμή ενάντια της τρομοκρατίας και σε αυτή την περίπτωση θα πρέπει να απέχουμε από την έγκριση της έκθεσης. 
<SPEAKER ID="92" LANGUAGE="FR" NAME="Roure," AFFILIATION="εξ ονόματος της Ομάδας PSE">
<P>
Το κλειδί για την εδραίωση ενός πραγματικού ευρωπαϊκού χώρου ασφάλειας και δικαιοσύνης έγκειται στην προστασία και την προώθηση των θεμελιωδών δικαιωμάτων των ευρωπαίων πολιτών. Επιδεικνύουμε την πρόθεσή μας να υπερασπιστούμε αυτό το πολιτικό όραμα του χώρου ελευθερίας, ασφάλειας και δικαιοσύνης ενισχύοντας την πρόταση της Επιτροπής, που δημιουργεί αυτές τις ελάχιστες εγγυήσεις για τα ατομικά δικαιώματα στο πλαίσιο των ποινικών διαδικασιών. Θέλουμε επίσης να εγγυηθούμε το δικαίωμα συνδρομής δικηγόρου εντός 24 ωρών, την πλήρη ενημέρωση του υπόπτου, που θα πρέπει να γνωρίζει τις κατηγορίες που τον βαρύνουν και τα δικαιώματά του με μια κοινοποίηση διατυπωμένη σε γλώσσα που να καταλαβαίνει. Πρέπει, τέλος, να πιστοποιούμε την ικανότητα των υπηρεσιών διερμηνείας και γι’ αυτό προτείνουμε την εγγραφή τους σε ένα εθνικό μητρώο διερμηνέων.
<SPEAKER ID="93" LANGUAGE="" NAME="Alvaro," AFFILIATION="εξ ονόματος της Ομάδας ALDE">
<P>
    Κύριε Πρόεδρε, καθώς έχουν ήδη ειπωθεί πολλά ωραία πράγματα, δεν κρίνω απαραίτητο να αναφερθώ στα πάντα. Η Ομάδα ALDE επικροτεί την έκθεση της κ. Buitenweg σχετικά με την πρόταση απόφασης-πλαισίου του Συμβουλίου για τη δικαστική συνεργασία σε ποινικές υποθέσεις. Οι δικονομικές εγγυήσεις αποτελούν απαραίτητο συμπλήρωμα σε έναν τομέα όπου η συνεργασία μεταξύ των δικαστικών αρχών και των υπηρεσιών επιβολής του νόμου των κρατών μελών είναι πιο στενή από ποτέ.
<P>
Η Ομάδα ALDE είχε ορισμένες ιδέες σε σχέση με την πρόταση αυτή. Καταρχάς, προτείναμε τη σύσταση ενός μητρώου ειδικευμένων, ορκωτών διερμηνέων και μια ανοικτή γραμμή διερμηνείας. Θέλαμε να διασφαλίσουμε τα δικαιώματα των ατόμων με αναπηρίες και την ψυχολογική τους στήριξη. Θέλαμε τη δυνατότητα πρόσβασης του εγγράφου δικαιωμάτων στους αναπήρους, τον συνυπολογισμό των δικαιωμάτων των θυμάτων και τη σύσταση ενός ανεξάρτητου σώματος έμπειρων, ανεξάρτητων και κατάλληλα αμειβόμενων δικηγόρων. Είμαστε ιδιαίτερα ικανοποιημένοι που η εισηγήτρια έλαβε υπόψη τις περισσότερες από αυτές τις ιδέες.
<P>
Κυρία Buitenweg, η Ομάδα ALDE θα υποστηρίξει εσάς και την έκθεσή σας. 
<SPEAKER ID="94" LANGUAGE="DE" NAME="Kaufmann," AFFILIATION="εξ ονόματος της Ομάδας GUE/NGL">
<P>
    Κύριε Πρόεδρε, κυρίες και κύριοι, τι συμβαίνει σε αυτούς που κατηγορούνται για αξιόποινες πράξεις, όχι στην πατρίδα τους, αλλά σε άλλο κράτος μέλος της ΕΕ; Αναπόφευκτα αντιμετωπίζουν πολυάριθμα προβλήματα και συναντούν πολλά εμπόδια: το νομικό σύστημα είναι διαφορετικό από αυτό της πατρίδας τους. Εκτός αυτού, αυτοί που κατηγορούνται και δεν γνωρίζουν τη γλώσσα της εκάστοτε χώρας, είναι εντελώς χαμένοι. Είχα η ίδια μια ιδιαίτερα έντονη εμπειρία αυτού του είδους πριν από μερικά χρόνια, συγκεκριμένα στη Γένοβα, όταν γίνονταν οι μεγάλες διαδηλώσεις κατά της συνόδου της G8. Αμέτρητοι νέοι ξυλοκοπήθηκαν πρώτα από την αστυνομία με απίστευτη αγριότητα, για να καταλήξουν λίγο αργότερα στις ιταλικές φυλακές, αβοήθητοι και –σε ορισμένες περιπτώσεις– στερούμενοι τα δικαιώματά τους επί σειράν ημερών. Το δικαίωμα σε δίκαιη δίκη, το οποίο καθιερώνεται στο άρθρο 6 της Ευρωπαϊκής Σύμβασης για τα Δικαιώματα του Ανθρώπου, αποδείχθηκε σε αυτή την περίπτωση «δώρον άδωρον». Η ΕΕ ενεργεί καθυστερημένα. Αυτό που συνέβη τότε δεν πρέπει να επαναληφθεί πουθενά. Η υποχρέωση έκδοσης που περιέχει το ευρωπαϊκό ένταλμα σύλληψης πρέπει επιτέλους να εξασφαλίζει σαφώς καθορισμένα δικαιώματα για τους κατηγορουμένους. Στην ΕΕ πρέπει να καθοριστούν ελάχιστα κοινά πρότυπα για τα δικαιώματα των ποινικών διαδικασιών.
<SPEAKER ID="95" LANGUAGE="EN" NAME="Allister (NI )." AFFILIATION="">
<P>
Πρέπει να πω, ως βρετανός πολίτης και μάλιστα δικηγόρος, ότι η βάναυση εμπειρία πολλών βρετανών πολιτών στο εξωτερικό υποστηρίζει την άποψή μου ότι έχουμε ελάχιστα να κερδίσουμε, αλλά πολλά να χάσουμε από μία εκτενή ολοκλήρωση της ποινικής δικαιοσύνης. Η σκανδαλώδης μεταχείριση του Dinesh Sakaria στη Σουηδία, το θέαμα που έγιναν οι βρετανοί παρατηρητές αεροσκαφών στην Ελλάδα και η αποτρόπαιη καταδίκη του Kevin Sweeney στις Κάτω Χώρες αποδεικνύει στους πολίτες του Ηνωμένου Βασιλείου ότι υπηρετούνται καλύτερα διατηρώντας τις διαδικασίες και τους στυλοβάτες του εθιμοτυπικού νομικού τους συστήματος παρά μπαίνοντας στον πειρασμό να το ανταλλάξουν με το ελαττωματικό ηπειρωτικό μοντέλο.
<SPEAKER ID="96" LANGUAGE="EN" NAME="Kirkhope (PPE-DE )." AFFILIATION="">
<SPEAKER ID="97" LANGUAGE="IT" NAME="Fava (PSE )." AFFILIATION="">
<P>
Όπως επεσήμανε ο Επίτροπος κ. Frattini, πρόκειται για στοιχειώδη, αλλά άκρως απαραίτητα δικονομικά δικαιώματα όπως η συνδρομή δικηγόρου σε όλες τις φάσεις της διαδικασίας, η μετάφραση όλων των εγγράφων, η συνδρομή διερμηνέα κ.ο.κ. Εάν δεν διασφαλίσουμε αυτά τα δικαιώματα, θα αντιμετωπίσουμε τον κίνδυνο άδικων ή αυθαίρετων διαδικασιών.
<P>
Η Ομάδα μας αντιτίθεται σε αυτήν τη λύση. Υποστηρίζουμε τη συμβιβαστική λύση που επετεύχθη με την τροπολογία αριθ. 4 στην αιτιολογική σκέψη 8, την ανάγκη, δηλαδή, ενός νομικού και ηθικού ορίου το οποίο δεν θα μπορούν να υπερβούν ποτέ τα κράτη μέλη, ούτε για την καταπολέμηση της τρομοκρατίας: πρόκειται για τα ανθρώπινα δικαιώματα, τη Διεθνή Σύμβαση για τα Ανθρώπινα Δικαιώματα και τον Χάρτη των Θεμελιωδών Δικαιωμάτων της Ευρωπαϊκής Ένωσης.
<P>
Θα πρέπει να κάνουμε περισσότερα για την καταπολέμηση της τρομοκρατίας, χωρίς να καταργήσουμε, ωστόσο, τα δικαιώματα των υπόπτων και των κατηγορουμένων. Δεν μπορούμε να δεχθούμε ένα σύστημα δύο ταχυτήτων, όπως δυστυχώς συμβαίνει στις Ηνωμένες Πολιτείες, για παράδειγμα, με την περίπτωση του Γκουαντανάμο και τις τροποποιήσεις στο αμερικανικό δικαστικό σύστημα, καθώς ο ευρωπαϊκός νομικός πολιτισμός και η μνήμη όσων αντιπροσωπεύει ο Cesare Beccaria για τον πολιτισμό αυτόν, πιστεύω πως δεν επιτρέπει να επικυρώσουμε το τέλος του «habeas corpus».
<SPEAKER ID="98" LANGUAGE="SV" NAME="Ek (ALDE )." AFFILIATION="">
<P>
    Κύριε Πρόεδρε, το δικαίωμα της δίκαιης δίκης είναι ένα από πιο σημαντικά ανθρώπινα δικαιώματα, ωστόσο, αυτό το θεμελιώδες δικαίωμα παραβιάζεται σε όλα τα κράτη μέλη. Εγώ προσωπικά παρακολούθησα τις υποθέσεις ενός βρετανού πολίτη στη Σουηδία και ενός σουηδού πολίτη στην Ελλάδα, οι οποίοι στερήθηκαν του δικαιώματός τους για μετάφραση της διαδικασίας στη γλώσσα τους. Στην περίπτωση του Σουηδού, Calle Jonsson, η οικογένειά του αναγκάστηκε να πουλήσει το σπίτι της και να δανειστεί 50.000 ευρώ, προκειμένου να καλύψει το κόστος της διερμηνείας. Αυτό δεν είναι σε καμία περίπτωση αποδεκτό. Ταυτόχρονα, υπάρχει ολόκληρη η Ευρωπαϊκή Συνθήκη για την προάσπιση των Ανθρωπίνων Δικαιωμάτων και των Θεμελιωδών Ελευθεριών. Υπάρχει λεπτομερής νομολογία από το Δικαστήριο στο Στρασβούργο. Η διάσταση που πρέπει εμείς στο Ευρωπαϊκό Κοινοβούλιο και την Ευρωπαϊκή Ένωση να προσδώσουμε στο θέμα είναι ότι ενδιαφερόμαστε για την παρακολούθηση των επακόλουθων κανονισμών – ένας τομέας στον οποίο το Κοινοβούλιο, η Επιτροπή και το Συμβούλιο μπορούν να συμβάλουν. Όταν άκουσα νωρίτερα τον εκπρόσωπο του Λουξεμβούργου, ανησύχησα ιδιαίτερα, καθώς θεωρώ ότι είναι σημαντικό ο εκπρόσωπος του Συμβουλίου να εκφράζεται σε κάθε περίπτωση υπέρ των ανθρωπίνων δικαιωμάτων στο σύνολό τους και το δικαίωμα σε δίκαιη δίκη.
<SPEAKER ID="99" LANGUAGE="" NAME="" AFFILIATION="Αντιπροέδρου">
<SPEAKER ID="100" LANGUAGE="DE" NAME="Klamt (PPE-DE )." AFFILIATION="">
<P>
    Κύριε Πρόεδρε, κυρίες και κύριοι, η απόφαση-πλαίσιο για ορισμένα δικονομικά δικαιώματα στο πλαίσιο ποινικών διαδικασιών σε ολόκληρη την Ευρωπαϊκή Ένωση, για την οποία συζητούμε σήμερα, πρέπει –σύμφωνα με το Συμβούλιο– να περιοριστεί στις υποθέσεις που εμπίπτουν στο ευρωπαϊκό ένταλμα σύλληψης. Αυτή ήταν –και είναι ακόμη– η άποψη της Ομάδας του Ευρωπαϊκού Λαϊκού Κόμματος (Χριστιανοδημοκρατών) και των Ευρωπαίων Δημοκρατών. Επειδή, μέχρι την ψηφοφορία στην αρμόδια επιτροπή, η εισηγήτρια επέμενε στην άποψη ότι η απόφαση-πλαίσιο –σε αντίθεση με ό,τι πρότεινε το Συμβούλιο– θα πρέπει να εφαρμόζεται και στα πρόσωπα που κατηγορούνται για υποθέσεις τρομοκρατίας, η Ομάδα μου καταψήφισε την έκθεση στην επιτροπή. Η κ. Buitenweg εργάστηκε πολύ σκληρά τις περασμένες εβδομάδες για να συντάξει μια πρόταση συμβιβασμού, η οποία να μπορεί να γίνει αποδεκτή από όλες τις ομάδες. Είμαι πολύ χαρούμενη γι’ αυτό και θα ήθελα να την ευχαριστήσω για την προσπάθειά της.
<P>
Μιλώντας εξ ονόματός της, μπορώ να πω ότι η Ομάδα PPE-DE θα υποστηρίξει την έκθεση της κ. Buitenweg, υπό την προϋπόθεση ότι θα απορριφθεί η παλιά τροπολογία για την αιτιολογική σκέψη 8 στην ψηφοφορία της ολομέλειας και αντί γι’ αυτή θα εγκριθεί από την πλειοψηφία η νέα πρόταση της Ομάδας των Πρασίνων. Αυτό σημαίνει ότι οι προτεινόμενες διατάξεις δεν θα παρεμποδίζουν τις ειδικές ρυθμίσεις που περιλαμβάνονται στην εθνική νομοθεσία και ισχύουν επί του παρόντος για την καταπολέμηση ορισμένων σοβαρών και περίπλοκων μορφών εγκληματικότητας και, ιδιαίτερα, της τρομοκρατίας. Επιπλέον, υπάρχει το αίτημα ότι τα εν λόγω μέτρα πρέπει να εναρμονίζονται με την Ευρωπαϊκή Σύμβαση για τα Δικαιώματα του Ανθρώπου και τον Χάρτη των Θεμελιωδών Δικαιωμάτων.
<SPEAKER ID="101" LANGUAGE="FR" NAME="Hazan (PSE )." AFFILIATION="">
<P>
    Κύριε Πρόεδρε, θα ήθελα αρχικά να συγχαρώ την κ. Buitenweg για την εξαιρετική έκθεσή της. Πιστεύω ότι παρουσίασε τέλεια τους λόγους για τους οποίους τα θέματα της ελευθερίας και της δικαιοσύνης δεν μπορούν ποτέ να διαχωριστούν από αυτά της ασφάλειας. Εξάλλου, σήμερα είναι ευκαιρία, χάρη σε αυτή την έκθεση, να εξισορροπήσουμε ξανά τα πράγματα, γιατί επί πολλά χρόνια, η πιο αναπτυγμένη πλευρά της πολιτικής αυτής, μερικές φορές μάλιστα η μόνη αναπτυγμένη ήταν το κατασταλτικό πρόσωπο της δικαιοσύνης και των εσωτερικών υποθέσεων. Είναι απολύτως απαραίτητο σήμερα να προχωρήσουμε ακόμα πιο μακριά και να εξασφαλίσουμε ότι το σύστημα έκδοσης εφαρμόζεται, με σεβασμό στα ατομικά δικαιώματα, σε όλους τους ύποπτους, συμπεριλαμβανομένων και αυτών που εμπλέκονται σε εγκλήματα σχετικά με την τρομοκρατία.
<SPEAKER ID="102" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο, στις 12.00 το μεσημέρι. 
<SPEAKER ID="103" LANGUAGE="" NAME="Πρόεδρος." AFFILIATION="">
<P>
Τον λόγο έχει εξ ονόματος της Επιτροπής ο Επίτροπος κ. Frattini. 
<SPEAKER ID="104" LANGUAGE="FR" NAME="Frattini" AFFILIATION=",">
<P>
Από την άλλη πλευρά, όσον αφορά την πιθανότητα το Κοινοβούλιο να εκπροσωπείται στο διοικητικό συμβούλιο από έναν παρατηρητή, δεν μπορούμε παρά να σας παραπέμψουμε στο ψήφισμα του Ευρωπαϊκού Κοινοβουλίου της 13ης Ιανουαρίου 2004 σχετικά με το πλαίσιο λειτουργίας των ευρωπαϊκών κανονιστικών οργανισμών και στο σχέδιο διοργανικής συμφωνίας για το πλαίσιο λειτουργίας αυτών των οργανισμών, που εγκρίθηκε, όπως γνωρίζουμε, από την Επιτροπή στις 25 Φεβρουαρίου 2005. Το ψήφισμα διευκρινίζει ότι η εκπροσώπηση του Κοινοβουλίου στα διοικητικά όργανα πρέπει να αποφευχθεί . Όντως, το ίδιο το Κοινοβούλιο, ως τμήμα της αρμόδιας για τον προϋπολογισμό αρχής, συνειδητοποίησε ότι η εκπροσώπηση δεν είναι σωστή από δεοντολογικής πλευράς, δεδομένου ότι το Κοινοβούλιο είναι υπεύθυνο για τη χορήγηση απαλλαγής, όσον αφορά τον προϋπολογισμό του οργανισμού. 
<SPEAKER ID="105" LANGUAGE="" NAME="Δημητρίου (PPE-DE )," AFFILIATION="εισηγητής">
<P>
    Κύριε Πρόεδρε, κυρίες και κύριοι συνάδελφοι, η συζήτηση των δύο θεμάτων που προηγήθηκε και ιδιαίτερα οι δηλώσεις τόσο του Υπουργού κ. Frieden όσο και του Επιτρόπου κ. Frattini έχει επιβεβαιώσει και τεκμηριώσει τη θέση ότι η δημιουργία χώρου ελευθερίας, ασφάλειας και δικαιοσύνης είναι θεμελιακή πολιτική και κεντρικός στόχος της Ευρωπαϊκής Ένωσης.
<P>
Ο καθορισμός μόνιμης έδρας της Ακαδημίας στο Μπράμσιλ του Ηνωμένου Βασιλείου, η ενσωμάτωσή της στο οργανικό πλέγμα της Ένωσης, με την οποία καθίσταται ο 17ος οργανισμός της, η πρόσδοση νομικής οντότητας, προπαντός, και η ένταξη του προϋπολογισμού της Ακαδημίας στον προϋπολογισμό της Ένωσης είναι ενέργειες που μας βρίσκουν, από την αρχή, απόλυτα σύμφωνους. Οι τροποποιήσεις στην πρόταση της Επιτροπής που έχουμε εισηγηθεί και που έχουν εγκριθεί από την Επιτροπή Ελευθεριών, Δικαιοσύνης και Εσωτερικών Υποθέσεων στοχεύουν στη συλλογικότερη, αποδοτικότερη και αποτελεσματικότερη λειτουργία της Ακαδημίας. Με τις τροποποιήσεις αυτές επιτυγχάνονται τα εξής: Η κεντρική ευθύνη της λειτουργίας της Ακαδημίας παραμένει στο διακρατικό διοικητικό συμβούλιο. Το προσωπικό διορίζεται σύμφωνα με τους κανονισμούς της Ένωσης. Εξισορροπούνται οι σχέσεις της Ακαδημίας με τα εθνικά αστυνομικά εκπαιδευτήρια, αντί της δημιουργίας από την Ακαδημία εθνικών μονάδων στο κάθε κράτος μέλος, πράγμα που θα προκαλούσε σύγχυση και την παρεξήγηση, ίσως, ότι υπάρχει παρέμβαση στα κράτη μέλη. Συστήνεται από το κάθε κράτος μέλος μονάδα σύνδεσμος που θα είναι υπεύθυνη για την εφαρμογή των κοινών προγραμμάτων εκπαίδευσης της αστυνομίας στα εθνικά κέντρα αστυνομικής εκπαίδευσης.
<P>
Το Κοινοβούλιο θα έχει δικαίωμα να αποστέλλει παρατηρητή, κατά την άποψή μας, στο διοικητικό συμβούλιο της Ακαδημίας και, οπωσδήποτε, θα έχει με την πρόταση το δικαίωμα να ελέγχει μέσω του προϋπολογισμού της Ένωσης τα πεπραγμένα της Ακαδημίας. Δεν φαίνεται να εμμένουμε σε αυτήν την άποψη, ο δε Επίτροπος κ. Frattini έχει εκθέσει την άποψή του, είναι σεβαστή, όμως μπορούμε σίγουρα να βρούμε εδώ μια μέση λύση.
<P>
Οι εισηγήσεις μας διαμορφώθηκαν μετά από αλλεπάλληλες διαβουλεύσεις με την Επιτροπή και το Συμβούλιο. Και τα δύο αυτά όργανα συμφωνούν, βασικά, με τις τροπολογίες της Επιτροπής Ελευθεριών, Δικαιοσύνης και Εσωτερικών Υποθέσεων και εγκρίνουν την πρόταση, όπως έχει τροποποιηθεί και εγκριθεί ομόφωνα από την επιτροπή μας, με εξαίρεση το σημείο που ανέφερε ο Επίτροπος κ. Frattini εν σχέσει με τη συμμετοχή του Ευρωπαϊκού Κοινοβουλίου ως παρατηρητή, εφόσον θέλει, στο διοικητικό συμβούλιο της Ακαδημίας.
<SPEAKER ID="106" LANGUAGE="DE" NAME="Haug (PSE )," AFFILIATION="συντάκτρια γνωμοδότησης της Επιτροπής Προϋπολογισμών">
<P>
Πρώτον, τα 4,5 εκατομμύρια ευρώ ετησίως, που προβλέπεται να διατίθενται από το 2007 και μετά, εξαρτώνται από το νέο χρηματοδοτικό πλαίσιο, που δεν έχει υιοθετηθεί ακόμη. Δεύτερον, πιστεύουμε ότι το κράτος μέλος στο οποίο εδρεύει η Ακαδημία πρέπει να της παρέχει μια οικονομική συνεισφορά. Τρίτον, το διοικητικό της συμβούλιο μπορεί να εγκρίνει μόνο έναν προσωρινό πίνακα προσωπικού και ένα σχέδιο προϋπολογισμού, εν πάση περιπτώσει μέχρι το Κοινοβούλιο να αποφασίσει τον Δεκέμβριο τον Γενικό Προϋπολογισμό του επόμενου έτους. Τέταρτον, αν χρειαστεί να υπάρξουν δικαιολογημένες αποκλίσεις από τις γενικές αρχές του δημοσιονομικού κανονισμού, οι αρμόδιες για τον προϋπολογισμό αρχές –δηλαδή το Ευρωπαϊκό Κοινοβούλιο και το Συμβούλιο– πρέπει να ενημερώνονται.
<SPEAKER ID="107" LANGUAGE="FR" NAME="Hazan," AFFILIATION="εξ ονόματος της Ομάδας PSE">
<SPEAKER ID="108" LANGUAGE="EN" NAME="Newton Dunn," AFFILIATION="εξ ονόματος της Ομάδας ALDE">
<P>
    Κύριε Πρόεδρε, η Ομάδα ALDE υποστηρίζει τον εισηγητή και τον συγχαίρει θερμά για το έργο του. Θα ψηφίσουμε υπέρ.
<P>
Κύριε Επίτροπε, δεν είναι εύκολο για τους αστυνομικούς ανά την Ευρώπη να βρουν επαφές, εκτός εάν ήδη τις διαθέτουν. Δεν υπάρχει κάποιο κεντρικό σημείο στην ΕΕ όπου οι αστυνομικοί να μπορούν να προσφύγουν για να βρουν επαφή, για παράδειγμα, στη Λιθουανία, την Πορτογαλία, το Ηνωμένο Βασίλειο ή την Ιταλία. Δεν μπορούν να βρουν τις διασυνδέσεις τους, εκτός εάν τις γνωρίζουν προσωπικά. Θα μπορούσατε, επομένως, κύριε Επίτροπε, να προτείνετε μία οδηγία, έναν προϋπολογισμό ή οτιδήποτε είναι απαραίτητο για τη σύσταση ενός κεντρικού σημείου παροχής πληροφοριών όπου θα μπορούν να βρεθούν γρήγορα τα ονόματα και οι αριθμοί τηλεφώνου των αρμοδίων στις 25 χώρες πριν αποδράσουν οι εγκληματίες; 
<SPEAKER ID="109" LANGUAGE="NL" NAME="Blokland," AFFILIATION="εξ ονόματος της Ομάδας IND/DEM">
<P>
Αντιτίθεμαι στη διεύρυνση της ομάδας στόχου. Αυτή η διεύρυνση για να συμπεριληφθούν όλες οι υπηρεσίες επιβολής του νόμου είναι δυσανάλογη προς τις αρχές της αναλογικότητας και της επικουρικότητας. Η αξιολόγηση του Δεκεμβρίου του 2003 έδειξε ότι δεν υπάρχει ανάγκη διεύρυνσης της ομάδας στόχου σε πιο χαμηλόβαθμους αξιωματικούς και άλλες υπηρεσίες επιβολής του νόμου. Αυτό θα αποτελούσε σημαντική παραβίαση της εθνικής αυτονομίας και θα απαιτούσε επίσης παραχωρήσεις σχετικά με το περιεχόμενο.
<SPEAKER ID="110" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο, στις 12.00 το μεσημέρι. 
<SPEAKER ID="111" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει την κοινή συζήτηση δύο συστάσεων για τη δεύτερη ανάγνωση σχετικά με τις οδικές μεταφορές του κ. Helmuth Markov: «Κοινωνική νομοθεσία στον τομέα των οδικών μεταφορών» και «Εναρμόνιση κοινωνικών διατάξεων στον τομέα των οδικών μεταφορών».
<P>
Τον λόγο έχει ο εισηγητής, κ. Markov. 
<SPEAKER ID="112" LANGUAGE="DE" NAME="Markov (GUE/NGL )," AFFILIATION="εισηγητής">
<P>
    Κύριε Πρόεδρε, κύριε Επίτροπε, κυρίες και κύριοι, θα ήθελα καταρχάς –ειλικρινά και όχι από τυπική ευγένεια– να ευχαριστήσω τους συναδέλφους μου, συγκεκριμένα τον κ. Ιωάννη Δάμη, τον κ. Achim Haug, αλλά και τους σκιώδεις εισηγητές, οι οποίοι είναι μαζί μου εδώ και αρκετό καιρό, από τότε που συντάξαμε τη γνωμοδότηση του Κοινοβουλίου για την πρώτη ανάγνωση, και οι οποίοι συνεχίζουν να είναι μαζί μου και τώρα, μετά την κοινή θέση του Συμβουλίου για τη δεύτερη ανάγνωση.
<P>
Τι θα πρέπει να συνειδητοποιήσουμε; Έχουμε αυτό που ονομάζω απλά –γιατί οι επίσημες ονομασίες είναι πολύ μπερδεμένες– τον κανονισμό για τις περιόδους ανάπαυσης και οδήγησης και την οδηγία για τον έλεγχο. Τι νόημα έχουν αυτές οι ρυθμίσεις; Γιατί τις χρειαζόμαστε; Στη σημερινή εποχή –και αυτό, είτε λυπεί κάποιους είτε όχι, είναι γεγονός– οι μεταφορές γίνονται κυρίως στους δρόμους. Στη σημερινή εποχή, οι κοινωνικές ρυθμίσεις βρίσκονται ουσιαστικά σε διαρκή παρακμή και μέρος αυτής της παρακμής έχει καθιερωθεί επίσημα από την ίδια την Επιτροπή. Έχουμε θέσει έναν στόχο, να μειώσουμε στο ήμισυ τον αριθμό των θανάτων από ατυχήματα έως το 2010, και αυτό τελικά σημαίνει ότι θέλουμε η οδική ασφάλεια να αποκτήσει μεγαλύτερη σπουδαιότητα ως μείζον θέμα. Αυτό σημαίνει ότι αυτές οι δύο οδηγίες πρέπει να συμβάλουν στην εξισορρόπηση της οδικής ασφάλειας, των κοινωνικών διατάξεων και της ισότητας των όρων ανταγωνισμού, κάτι για το οποίο οι διάφορες ομάδες μας έχουν φυσικά διαφορετικές απόψεις. Η κάθε ομάδα επικεντρώνεται και σε διαφορετικό θέμα.
<P>
Επιτρέψτε μου να αρχίσω από τον κανονισμό για τις περιόδους ανάπαυσης και οδήγησης. Ποια θετικά αποτελέσματα έχουν επιτευχθεί μέχρι στιγμής; Προτάθηκε η ευέλικτη εβδομάδα και απορρίφθηκε. Επαναφέραμε την ημερολογιακή εβδομάδα· σ’ αυτό συμφωνήσαμε. Φυσικά, συμφωνήσαμε επίσης ότι αυτός ο κανονισμός θα ενσωματωθεί στη Συμφωνία ΑEΤR. Ωστόσο, υπήρχε διαφωνία σχετικά με το πώς θα γίνει αυτό, πόση πίεση πρέπει να ασκήσουμε, επειδή το Κοινοβούλιο λέει σαφώς –και αυτό το θεωρώ και εγώ απολύτως απαραίτητο– ότι αυτός ο κανονισμός πρέπει να είναι θεμελιώδης και ότι όλοι όσοι οδηγούν στους δρόμους της Ευρωπαϊκής Ένωσης, ανεξάρτητα από ποια χώρα προέρχονται, πρέπει να συμμορφωθούν με αυτόν τον κανονισμό, χωρίς καμία καθυστέρηση. Αυτό συμβάλλει στην ασφάλεια και προπαντός στην ισότητα των όρων του ανταγωνισμού.
<P>
Τόσο στην πρώτη ανάγνωση όσο και τώρα καταφέραμε να συμφωνήσουμε μεταξύ μας και ελπίζω, φυσικά, ότι αυτό θα καταγραφεί και στα πρακτικά με την ψηφοφορία της Τετάρτης. Η περίοδος οδήγησης για την οποία συμφωνήσαμε –90 ώρες σε διάστημα δύο εβδομάδων, αλλά όχι περισσότερες από 56 ώρες την εβδομάδα– εξακολουθεί να είναι αξιόλογη. Με αυτόν τον τρόπο εξασφαλίσαμε την ευελιξία που χρειάζεται η οδική κυκλοφορία. Ταυτόχρονα, όμως, φροντίσαμε ώστε, όταν πρόκειται για διάστημα μεγαλύτερο των δύο εβδομάδων, να μπορεί να θεωρηθεί αποδεκτός αριθμός από άποψη ασφάλειας.
<P>
Ευτυχώς, το Σώμα ενέκρινε ορθά –και με σημαντική πλειοψηφία– να συμπεριληφθούν τα οχήματα κάτω των 3,5 τόνων στο πεδίο εφαρμογής αυτής της οδηγίας· κατά την άποψή μας, είναι σωστό το ότι αυτή η οδηγία δεν περιορίζεται σε κατηγορίες οχημάτων σύμφωνα με το βάρος τους, όπως ήθελαν σε κάποιον βαθμό να μας πουν το Συμβούλιο και η Επιτροπή. Αντ’ αυτού, έχει έναν σκοπό στον οποίο πρέπει να υπόκεινται όλα τα οχήματα που λειτουργούν σε αυτόν τον τομέα. Έχουμε υποβάλει μια πρόταση συμβιβασμού, η οποία αναφέρει ότι επιτρέπουμε απαλλαγή εντός ακτίνας 60 χιλιομέτρων, και αυτό σημαίνει ότι αυτά τα οχήματα μπορούν να κινηθούν εντός αυτής της ακτίνας χωρίς την εγκατάσταση ψηφιακού ταχογράφου.
<SPEAKER ID="113" LANGUAGE="FR" NAME="Barrot" AFFILIATION=",">
<P>
    Κύριε Πρόεδρε, κύριε Markov, κυρίες και κύριοι, βρισκόμαστε ενώπιον δύο στενά συνδεδεμένων ζητημάτων. Το πρώτο αφορά τους κανόνες που διέπουν τον μέγιστο αριθμό ωρών οδήγησης, τα ελάχιστα διαλείμματα και τις ελάχιστες περιόδους ανάπαυσης των επαγγελματιών οδηγών. Το δεύτερο θέτει τους κανόνες για την εφαρμογή των κοινωνικών κανονισμών που διέπουν τις δραστηριότητες οδικών μεταφορών.
<P>
Θα ήθελα να σας θυμίσω ότι ο στόχος και των δύο αυτών προτάσεων είναι η ενθάρρυνση του θεμιτού ανταγωνισμού μεταξύ των μεταφορικών εταιρειών σε όλη την Ευρωπαϊκή Ένωση και η βελτίωση της οδικής ασφάλειας και των συνθηκών εργασίας των ενδιαφερόμενων επαγγελματιών οδηγών. Η ευρωπαϊκή εναρμόνιση της κοινωνικής νομοθεσίας για τις οδικές μεταφορές έχει ήδη αρχίσει. Η συζήτησή μας σήμερα είναι εμφανώς συνδεδεμένη με τη ευρωπαϊκή νομοθεσία σχετικά με τις ώρες εργασίας στις οδικές μεταφορές που τέθηκε σε ισχύ στις 23 Μαρτίου 2005. Αυτή η νέα νομοθεσία εγγυάται ότι οι οδηγοί που εργάζονται σε μια ξένη χώρα θα πρέπει να συμμορφωθούν με τα ελάχιστα ευρωπαϊκά πρότυπα. Τώρα, πρέπει να ολοκληρώσουμε αυτή τη νομοθεσία.
<P>
Στο πλαίσιο αυτό, θα ήθελα να σας υπενθυμίσω τους τρεις κύριους στόχους της Επιτροπής από τη στιγμή που εκπόνησε την πρότασή της σχετικά με τους χρόνους οδήγησης και τις περιόδους ανάπαυσης των επαγγελματιών οδηγών. Υπό το φως όσων προηγήθηκαν, θα υποδείξω τη θέση της Επιτροπής σχετικά με τα κύρια στοιχεία της έκθεσής σας, κύριε Markov, την οποία επαινώ για την αναλυτική της σαφήνεια και συνάφεια.
<P>
Στη συνέχεια, ο δεύτερος στόχος, δηλαδή να γίνουν οι κανόνες πιο σαφείς για τους επιχειρηματίες, τους οδηγούς και τους ελεγκτές. Αν πάρουμε το παράδειγμα της πρότασης να συμπεριληφθούν όλα τα επαγγελματικά οχήματα κάτω των 3,5 τόνων, εγείρονται δύο ερωτήματα: κάθε όχημα που χρησιμοποιείται για εμπορικούς σκοπούς υπάγεται σε αυτή τη νομοθεσία; Θα επιβάλουμε να έχουν ταχογράφους και τα μηχανάκια που μοιράζουν πίτσες και τα φορτηγάκια; Είναι δυνατό αυτό τεχνικά; Βλέπω, ωστόσο, και καταλαβαίνω την ανησυχία του Κοινοβουλίου για την αποφυγή καταχρήσεων σχετικά με την καταστρατήγηση του ορίου των 3,5 τόνων. Αλλά προσοχή, πρέπει να φροντίζουμε οι κανόνες να είναι σχετικά σαφείς και να μην ξεχνάμε τον στόχο μας για την αποτελεσματική εφαρμογή τους.
<P>
Στρέφομαι τώρα στις ημερομηνίες εισαγωγής του ψηφιακού ταχογράφου. Κατά την άποψη της Επιτροπής, οι υπάρχουσες προθεσμίες της 5ης Μαΐου 2005 για τα κράτη μέλη που θα μπορούν να εκδώσουν την κάρτα οδηγού και της 5ης Αυγούστου 2005 για τον υποχρεωτικό εξοπλισμό των νέων οχημάτων με ψηφιακό ταχογράφο θα πρέπει διατηρηθούν. Δεν υπάρχει κανένας αντικειμενικός λόγος που να δικαιολογεί μια πρόσθετη καθυστέρηση. Οι κατασκευαστές ταχογράφων και αυτοκινήτων έχουν ήδη κάνει σημαντικές επενδύσεις. Όλα τα κράτη μέλη έχουν δεσμευτεί από την κοινή θέση του Συμβουλίου για τις προβλεπόμενες ημερομηνίες και έχουν ήδη ξεκινήσει την εκπαίδευση των ελεγκτών. Αν μεταφέρουμε πάλι τις προθεσμίες, θα δημιουργηθεί κλίμα αβεβαιότητας τόσο για τα κράτη μέλη όσο και για τις ενδιαφερόμενες βιομηχανίες. Πρέπει, λοιπόν, σε αυτό το στάδιο να ζητήσω τη διατήρηση των προβλεπόμενων ημερομηνιών για χάρη της ασφάλειας δικαίου.
<P>
Ερχόμαστε έτσι στις προβλεπόμενες προθεσμίες για τη σταδιακή αύξηση του αριθμού των ελέγχων από το 1 % των εργάσιμων ημερών στο 3 %. Αναγνωρίζοντας τον στόχο που προσπαθεί να επιτύχει το Κοινοβούλιο και παραδεχόμενη ότι η προσέγγιση του Συμβουλίου στερείται φιλοδοξιών, η Επιτροπή κάνει έκκληση για ρεαλισμό και προτιμά να εξασφαλίσει ότι όλα τα κράτη μέλη θα είναι σε θέση να διεξάγουν τον αριθμό των ελέγχων που ορίζονται από την οδηγία και ότι οι έλεγχοι αυτοί θα πληρούν τα ισχύοντα ποιοτικά κριτήρια. Βλέπετε, από τότε που ανέλαβα τη θέση μου, ανησυχώ συνεχώς για την αποτελεσματική εφαρμογή των αποφάσεών μας και για τον λόγο αυτόν, ενώ αναγνωρίζουμε τα οφέλη της προοδευτικής αυστηρότητας, προτιμούμε τη βεβαιότητα ότι θα επιτύχουμε τον σκοπό μας.
<P>
Ορίστε, κύριε Πρόεδρε, αυτά που ήθελα να προσθέσω μετά από την παρουσίαση του εισηγητή. Οι υπηρεσίες μου θα μεταφέρουν φυσικά τη λεπτομερή θέση της Επιτροπής σχετικά με κάθε προτεινόμενη τροπολογία(1). Θα ακούσω τώρα τη συζήτηση με προσοχή και παραμένω στη διάθεση του Κοινοβουλίου για ενδεχόμενες ερωτήσεις. Πρόκειται για ένα σημαντικό ζήτημα και ευχαριστώ όλους τους βουλευτές που παρευρίσκονται εδώ και θέλουν έτσι να συνδράμουν σε αυτό το σημαντικό ζήτημα. 
<SPEAKER ID="114" LANGUAGE="DE" NAME="Grosch," AFFILIATION="εξ ονόματος της Ομάδας PPE-DE">
<P>
   – Κύριε Πρόεδρε, κύριε Επίτροπε, κυρίες και κύριοι, μιλώντας εξ ονόματος του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, θα ήθελα και εγώ να ευχαριστήσω τον συνάδελφο κ. Markov για τη συνεργασία του και επίσης για την προθυμία που επέδειξε στις συζητήσεις, οι οποίες βεβαίως δεν ήταν πάντοτε απλές και αφορούσαν πληθώρα τροπολογιών.
<P>
Εξετάσαμε πάνω από 240 τροπολογίες και μένουν ακόμα 60 περίπου, συν άλλες 16. Η Επιτροπή Μεταφορών και Τουρισμού έχει κάνει καλή δουλειά. Φυσικά, δεν θέλω να συζητήσω τώρα όλες τις τροπολογίες, αλλά θα ήθελα να επισημάνω ότι η ημερομηνία που προτείναμε για τον ψηφιακό ταχογράφο έχει ως στόχο να επιτύχει ασφάλεια δικαίου, η οποία θεωρούμε ότι θα οδηγήσει σε μεγαλύτερη σταθερότητα απ’ ό,τι αν εγκρίναμε μια οδηγία τον Σεπτέμβριο, τον Οκτώβριο ή τον Νοέμβριο, η οποία έπρεπε να είχε εφαρμοστεί τον Αύγουστο του ίδιου έτους. Γι’ αυτόν τον λόγο, πιστεύω ότι η προταθείσα ημερομηνία του 2006/2007 δημιουργεί ασφαλέστερη νομική βάση και έτσι πρέπει να έχουμε τη δυνατότητα να συζητήσουμε αυτήν την ημερομηνία και να στείλουμε ένα σαφές μήνυμα στον κόσμο γενικά.
<P>
Το «ζήτημα των τρεισήμισι τόνων» αποτελούσε μείζον θέμα. Το θεωρούμε θέμα ασφαλείας, αλλά επίσης δεν θέλουμε οι «sprinters», όπως λέγονται κοινώς, να εμποδίσουν την κινητικότητα στις αστικές περιοχές. Αυτό έκανε μερικούς από εμάς να πιστέψουμε ότι σε κάθε περίπτωση το όριο των τρεισήμισι τόνων θα ήταν εφικτό. Σύμφωνα με μια άλλη άποψη, δεν θα έβλαπτε τον ανταγωνισμό.
<P>
Μεταξύ άλλων, στοχεύαμε στην ευελιξία και αυτό που προτάθηκε σήμερα μέσω των ημερησίων διαλειμμάτων και των τρόπων για τη ρύθμισή τους, κατά την άποψή μου, μπορεί να ελεγχθεί πιο αποτελεσματικά απ’ ό,τι αυτό που πρότεινε το Συμβούλιο. Οι αριθμοί είναι απόλυτα σαφείς: 4,5 ώρες οδήγηση, τρεις φορές διάλειμμα ενός τετάρτου της ώρας, το οποίο γίνεται όταν το επιλέγει ο οδηγός. Αυτό είναι μόνο ένα παράδειγμα του τι προσπαθούσαμε να επιτύχουμε.
<SPEAKER ID="115" LANGUAGE="" NAME="" AFFILIATION="Αντιπροέδρου">
<SPEAKER ID="116" LANGUAGE="DE" NAME="Piecyk," AFFILIATION="εξ ονόματος της Ομάδας PSE">
<P>
    Κύριε Πρόεδρε, θα ήθελα να ευχαριστήσω θερμά τον εισηγητή, κ. Markov, ο οποίος μας έχει καθοδηγήσει μέχρι στιγμής στις διαβουλεύσεις με πολύ εποικοδομητικό τρόπο. Στην πραγματικότητα, κύριε Επίτροπε, το θέμα είναι πολύ απλό: οι οδηγοί που έχουν κοιμηθεί καλά και είναι ξεκούραστοι είναι πολύ καλοί για την οδική ασφάλεια, ενώ οι εξαντλημένοι οδηγοί αποτελούν κίνδυνο για την ασφάλεια ή, για να το θέσω πιο απλά, η υπερβολική κούραση είναι ολέθρια. Για χάρη των οδηγών, της οδικής ασφάλειας και της ανταγωνιστικότητας χρειαζόμαστε λογικές περιόδους οδήγησης και ανάπαυσης, οι οποίες να μπορούν να ελεγχθούν. Διαφορετικά, το όλο σχέδιο δεν έχει κανένα νόημα.
<P>
Συμφωνούμε, λοιπόν, ότι χρειαζόμαστε καθημερινά 12 ώρες περίοδο ανάπαυσης, εκ των οποίων οι 9 πρέπει να είναι συνεχόμενες. Πρέπει να είναι δυνατό να ελέγχονται οι καταχωρήσεις των τελευταίων 28 ημερών σε ελέγχους καθ’ οδόν. Κανείς δεν επιτρέπεται να οδηγεί περισσότερες από 56 ώρες την εβδομάδα, ενώ για το δεκαπενθήμερο το ανώτατο όριο είναι 90 ώρες. Χρειαζόμαστε επίσης μια ρεαλιστική ημερομηνία για τους ψηφιακούς ταχογράφους. Στον κανονισμό πρέπει να συμπεριληφθεί μια νέα κατηγορία, η οποία θα καλύπτει τα μικρά μεταφορικά οχήματα κάτω των 3,5 τόνων. Επιτρέψτε μου να προσθέσω, κύριε Επίτροπε, ότι εδώ δεν μιλάμε για διανομή πίτσας, γιατί μια πίτσα, αν μεταφέρεται –όπως πρότεινε η Επιτροπή Μεταφορών και Τουρισμού– σε απόσταση άνω των 60 χιλιομέτρων, κρυώνει και δεν μπορεί να φαγωθεί! Δεν μιλάμε, λοιπόν, για διανομείς πίτσας, αλλά για μικρά μεταφορικά οχήματα, τα οποία, επί του παρόντος, μπορούν να κάνουν ό,τι θέλουν, όπως να αναπτύσσουν μεγάλες ταχύτητες, επτά ημέρες την εβδομάδα, εικοσιτέσσερις ώρες την ημέρα, χωρίς να ισχύουν απαγορεύσεις για οδήγηση τις Κυριακές και τις νυχτερινές ώρες και χωρίς να υπάρχει κανένας έλεγχος –με αποτέλεσμα ο αριθμός των ατυχημάτων να αυξάνεται.
<P>
Μπορώ να σας αναφέρω μόνο τα στοιχεία που αφορούν τη Γερμανία: από το 1991 έως το 2001 στα ατυχήματα με σωματικές βλάβες στην κατηγορία των ελαφρών φορτηγών σημειώθηκε αύξηση 103%. Στη Γερμανία το 2001 στα ατυχήματα που προκλήθηκαν από οδηγούς ελαφρών φορτηγών έχασαν τη ζωή τους 206 χρήστες των δρόμων (αύξηση 44% συγκριτικά με το 1991), 2.548 χρήστες των δρόμων τραυματίστηκαν βαριά (αύξηση 66%) και 13.939 τραυματίστηκαν ελαφρά. Τα στοιχεία της Τροχαίας δείχνουν ότι η υπερβολική κούραση αποτελεί μία από τις συχνότερες αιτίες τέτοιου είδους ατυχημάτων, αφού σχετικά μεγάλος αριθμός ατυχημάτων με ελαφρά φορτηγά συμβαίνει τις βραδινές ή τις νυχτερινές ώρες. Το Συμβούλιο πρέπει να σταματήσει να αγνοεί αυτό το πρόβλημα, να επανέλθει στην πραγματικότητα και να την αντιμετωπίσει.
<P>
Επιτρέψτε μου να επαναλάβω ότι δεν πρόκειται για την ακτίνα των 60 χιλιομέτρων ή τις υπηρεσίες ταχυδρομείου και ταχυμεταφοράς. Χρειάζονται καλές ρυθμιστικές διατάξεις για να αντιμετωπιστεί αυτό το πρόβλημα. Αν αποδεχθούμε ως αρχή ότι η υπερβολική κούραση συνεπάγεται νεκρούς και τραυματίες, χρειάζεται μια υπεύθυνη ρύθμιση. Αυτό ήθελε η Επιτροπή Μεταφορών και ελπίζω ότι κάποια στιγμή θα ακολουθήσει και η Επιτροπή. 
<SPEAKER ID="117" LANGUAGE="DA" NAME="Jensen," AFFILIATION="εξ ονόματος της Ομάδας ALDE.">
<P>
Εγώ, από την πλευρά μου, πρέπει να ευχαριστήσω με κάθε ειλικρίνεια τον εισηγητή, κ. Markov για την έξοχη και κατανοητή μελέτη αυτού του περίπλοκου υλικού. Υπάρχει, ωστόσο, μία σειρά θεμάτων για τα οποία η ομάδα μου διαφωνεί σε κάποια από τα συμπεράσματα που περιλαμβάνονται στην έκθεση που εκπονήθηκε μετά την ψηφοφορία στην Επιτροπή Μεταφορών και Τουρισμού. Αυτά περιλαμβάνουν την εφαρμογή των κανόνων για τον χρόνο οδήγησης και τις περιόδους ανάπαυσης σε οχήματα κάτω των 3,5 τόνων. Κατά την άποψή μας, αυτό θα αυξήσει αδικαιολόγητα το κόστος των μεταφορών χωρίς να συμβάλει στην οδική ασφάλεια σε βαθμό που να δικαιολογεί το υψηλό κόστος που περιλαμβάνεται στην εν λόγω πρόταση. Θα είναι αρκετά δύσκολο για την αστυνομία να γνωρίζει εξαρχής εάν ένα κανονικό φορτηγό ανήκει σε εταιρεία που έπρεπε να διαθέτει ταχογράφο. Η πρόταση να συμπεριληφθούν οχήματα κάτω των 3,5 τόνων θα καταστήσει, ως εκ τούτου, τον έλεγχο πολύ δύσκολο. Προτείνεται να εξαιρεθούν από την οδηγία οχήματα που χρησιμοποιούνται σε σχέση με έναν μεγάλο κατάλογο παροχής δημόσιων υπηρεσιών, όπως υπηρεσίες αποχέτευσης, ηλεκτροδότησης, ύδρευσης, φυσικού αερίου κλπ. Το αν αυτή η πρόταση έχει νόημα αμφισβητείται, αλλά εάν πρόκειται να εφαρμοστεί, η εξαίρεση θα πρέπει να ισχύει εξίσου –πρέπει να αναφέρουμε– στην περίπτωση μίας ιδιωτικής εταιρείας που της έχει ανατεθεί από τον δημόσιο τομέα να πραγματοποιήσει ένα έργο, για παράδειγμα, κατόπιν άδειας ή μετά από διαγωνισμό.
<P>
Τα αποτελέσματα των ψηφοφοριών στην επιτροπή ήταν πολύ κοντινά σε αρκετές περιπτώσεις και είναι συνεπώς ενδιαφέρον να βλέπει κανείς την επιτροπή εδώ στην ολομέλεια όπου χρειαζόμαστε την ειδική πλειοψηφία να έχει κινητοποιηθεί. Το θέμα, ως εκ τούτου, θα αφορά το αν μπορούμε να επιτύχουμε συμβιβασμό με το Συμβούλιο. Η Ομάδα ALDE θα ήθελε να φτάσουμε σε μία κατάσταση όπου θα επιτευχθεί μία περίοδος ανάπαυσης 11 συνεχών ωρών, αλλά δεν πιστεύουμε, ωστόσο, ότι το Συμβούλιο έχει δίκιο να θεωρεί ότι η συνεχής περίοδος ανάπαυσης πρέπει να είναι μόνο τρεις συν εννέα ώρες. Αυτό δεν είναι καθόλου ευέλικτο και αποτελεί ένδειξη του ότι έχει δοθεί πολύ βάρος στη σκέψη για περιορισμό του ελέγχου. Το Συμβούλιο εμμένει, βέβαια, στην άποψη, ότι πρέπει να τοποθετηθούν ταχογράφοι από φέτος, αλλά όπως έχουν τώρα τα πράγματα αναφορικά με την έγκριση της οδηγίας και την ικανότητα τοποθέτησης ταχογράφωναυτή τη στιγμή, φαίνεται υπερβολικό να επιμείνουμε σε αυτή την ημερομηνία και εμείς στην Ομάδα ALDE μπορούμε να υποστηρίξουμε μία αναβολή.
<SPEAKER ID="118" LANGUAGE="DE" NAME="Lichtenberger," AFFILIATION="εξ ονόματος της Ομάδας Verts/ALE">
<P>
Τα τελευταία χρόνια η κατάσταση σε αυτόν τον τομέα πηγαίνει από το κακό στο χειρότερο· βλέπουμε ένα κοινωνικό ντάμπινγκ επικών διαστάσεων, ιδίως στην περίπτωση των οδηγών φορτηγών μεγάλων αποστάσεων, αλλά και στην περίπτωση των οδηγών λεωφορείων. Διαπιστώνουμε από τους ελέγχους ότι οι άνθρωποι εργάζονται επί 38 ώρες χωρίς διακοπή. Δεν είναι δυνατόν να οδηγεί κανείς για τόσο μεγάλο χρονικό διάστημα χωρίς τη χρήση καφεΐνης και άλλων ουσιών, μερικές από τις οποίες είναι ίσως να είναι παράνομες. Είναι εμφανές ότι υφίσταται κίνδυνος για την οδική ασφάλεια και το Συμβούλιο οφείλει να συνειδητοποιήσει ότι αυτός ο κίνδυνος δεν προέρχεται μόνο από τα φορτηγά των 40 τόνων, αλλά και από τα μικρά φορτηγά, τα λεγόμενα «sprinters», που διανύουν μεγάλες αποστάσεις.
<SPEAKER ID="119" LANGUAGE="EN" NAME="Nattrass," AFFILIATION="εξ ονόματος της Ομάδας IND/DEM">
<P>
    Κύριε Πρόεδρε, αυτή η οδηγία έχει πανικοβάλει τους μεταφορείς στο Ηνωμένο Βασίλειο. Οι οδηγοί λένε ότι θα χάνουν 80 λίρες Αγγλίας την εβδομάδα. Η βιομηχανία λέει ότι θα της κοστίζει 1 δισεκατομμύριο λίρες Αγγλίας τον χρόνο και θα μειώσει τους οδηγούς κατά 65.000, εκτοξεύοντας τις τιμές στα ύψη και πλήττοντας το εμπόριο του Ηνωμένου Βασιλείου. Η κυβέρνηση του Ηνωμένου Βασιλείου μας λέει ότι δεν εκφράζει κάποια άποψη του Ηνωμένου Βασιλείου, επειδή θα ήταν «ανάρμοστο», δεδομένου ότι το Ηνωμένο Βασίλειο θα ασκεί την Προεδρία του Συμβουλίου.
<P>
Η έκθεση αυτή έρχεται από τη γερμανική οπτική στο κέντρο της Ευρώπης, όπου οι οδηγοί βρίσκονται σε ιδανική θέση όπου και αν πηγαίνουν. Ωστόσο, ένα φορτηγό από το Birmingham χρειάζεται πολύ περισσότερο χρόνο για να φτάσει στον προορισμό του. Οι προτάσεις αυτές θα ακρωτηριάσουν τη βρετανική ικανότητα για ανταγωνισμό στην Ευρώπη. Οι υποστηρικτές της ΕΕ λένε ότι ο στόχος είναι η οδική ασφάλεια, αλλά στην πραγματικότητα αυτό που ενδιαφέρει την ΕΕ είναι τα χρήματα, η εξουσία και ο έλεγχος. Οι προτάσεις αυτές θα θέσουν έναν κερδοφόρο κατάσκοπο να εκπέμπει στο Galileo στην καμπίνα κάθε οδηγού φορτηγού. Τα ιδιωτικά οχήματα πολύ πιθανόν να έχουν σειρά. Τον νου σας, οδηγοί, γιατί ο Μεγάλος Barrot σας παρακολουθεί. Γι’ αυτό, φωνάξτε του και πείτε του: «Αυτό θα βγάλει το φορτηγό μου εκτός δρόμου!» ή, εν συντομία, «Άντε στα… φορτηγά!» 
<SPEAKER ID="120" LANGUAGE="LV" NAME="Zīle," AFFILIATION="εξ ονόματος της Ομάδας UEN.">
<P>
    Κύριε Πρόεδρε, κύριε Επίτροπε, θα ήθελα καταρχάς να ευχαριστήσω τον κ. Markov για το έργο του και τους συμβιβασμούς που έχουν επιτευχθεί σε διάφορους προβληματικούς τομείς. Ομοίως, θα ήθελα επίσης να σας ευχαριστήσω, Επίτροπε, για τον λεπτομερή σχολιασμό.
<P>
Τα κοινωνικά δικαιώματα των υπαλλήλων, το ασφαλές οδικό ταξίδι και τα εταιρικά συμφέροντα – αυτά είναι τα βασικά θέματα τα οποία έθιξε η εν λόγω πρόταση. Δεν πιστεύω, ωστόσο, ότι η εκδοχή της Επιτροπής Μεταφορών και Τουρισμού είναι ισορροπημένη σε όλα αυτά τα θέματα. Γνωρίζουμε ότι τα νέα κράτη μέλη της Ευρωπαϊκής Ένωσης είναι επίσης, δυστυχώς, περιφερειακά κράτη και, συνεπώς, είναι ήδη λιγότερο ανταγωνιστικά στον τομέα των οδικών μεταφορών, καθώς βρίσκονται μακριά από τις πιο συγκεντρωμένες περιοχές της αγοράς. Δυστυχώς, το προσχέδιο περιλαμβάνει προτάσεις, που επηρεάζουν ακόμη πιο αρνητικά τις δυνατότητες αυτών των οδικών μεταφορών, όπως η επέκταση της αναγκαστικής καθημερινής περιόδου ανάπαυσης ή ακόμη η συσσώρευση τέτοιων περιόδων. Επίσης, χάνεται η δυνατότητα των οδηγών να έχουν μειωμένες εβδομαδιαίες περιόδους ανάπαυσης εκτός των χώρων στάθμευσης και προτείνεται η απαγόρευση πληρωμής επιδόματος σε οδηγούς για διανυθείσες αποστάσεις, ακόμη και εάν αυτό δεν αποτελεί απειλή για την οδική ασφάλεια. Όλες αυτές οι προτάσεις, κατά τη γνώμη μου, δεν στοχεύουν στην αντιμετώπιση της αποκαλούμενης «μείωσης απολαβών», όπως εκφράζεται στην αιτιολόγηση, ή του «κοινωνικού ντάμπινγκ», όπως είναι γνωστό αυτή την περίοδο, που πραγματοποιείται από επιχειρηματίες στα νέα κράτη μέλη, αλλά στη διατήρηση του υφιστάμενoυ διχασμού στην αγορά. Αυτές οι ανησυχίες αναφορικά με τις αμοιβές των οδηγών και την κοινωνική προστασία μπορεί να οδηγήσουν τους οδηγούς από τα νέα κράτη μέλη να αποφύγουν γενικά τη μείωση απολαβών γιατί εάν μείνουν άνεργοι, δεν θα λάβουν καμία απολύτως αμοιβή. Το άρθρο 11 της οδηγίας παραθέτει επίσης μία εγγύηση για εκείνους οι οποίοι συμμετέχουν σε μία συλλογική σύμβαση μεταξύ κοινωνικών εταίρων που ήδη ισχύει. Οι οικοδόμοι στη Λετονία και κάποια άλλα κράτη μέλη και ενδεχομένως τώρα και οι οδηγοί γνωρίζουν πόσο «εύκολο» είναι να λειτουργείς σε μία τέτοια κατάσταση, εάν δεν προσπαθήσουμε να εξισορροπήσουμε τα συμφέροντα όταν ψηφίσουμε αυτή τη νομοθεσία. Δεν έχω ακόμη πεισθεί ότι η διεύρυνση του πλαισίου της εν λόγω νομοθεσίας σε οχήματα με βάρος κάτω των τρεισήμισι τόνων, εάν αυτά λειτουργούν σε ακτίνα που υπερβαίνει τα 60 χιλιόμετρα, θα βοηθήσει να επιτύχουμε τους κοινωνικούς στόχους και τους στόχους για την οδική ασφάλεια. Αυτό προσθέτει άλλο ένα οικονομικό και τεχνικό βάρος στα εν λόγω οχήματα, τα οποία, σύμφωνα με τις στατιστικές, δεν είναι τα πιο επικίνδυνα. Επιπρόσθετα, θα δημιουργήσει έναν λόγο για τις εταιρείες εξπρές να συνάψουν συμφωνίες με αυτοαπασχολούμενους οδηγούς, κάτι το οποίο με τη σειρά του θα επηρεάσει αρνητικά την κοινωνική προστασία για αυτούς τους ανθρώπους και θα έχει μάλιστα μόνο αρνητικές συνέπειες για την οδική ασφάλεια. 
<SPEAKER ID="121" LANGUAGE="DE" NAME="Jarzembowski (PPE-DE )." AFFILIATION="">
<P>
    Κύριε Πρόεδρε, κύριε Αντιπρόεδρε της Επιτροπής, θα ήθελα καταρχάς να αναφερθώ σε ένα σχόλιο που κάνατε προς το τέλος της ομιλίας σας. Χρειάζεται να υπάρχει ένας λογικός αριθμός ελέγχων, γιατί κάθε νομοθεσία είναι μάταιη και αναποτελεσματική, αν η εφαρμογή της δεν ελέγχεται. Θα πρέπει να ενώσουμε τις δυνάμεις μας για να πείσουμε το Συμβούλιο να δεχτεί τις προτάσεις που περιέχουν οι εκθέσεις Markov και να εξασφαλίσει επαρκή αριθμό ελέγχων. Για να πούμε τα πράγματα με το όνομά τους, πρέπει να προστατεύσουμε τους οδηγούς των φορτηγών από τους ίδιους τους διευθυντές τους, γιατί φαίνεται ότι ορισμένοι οδηγοί αναγκάζονται, είτε άμεσα είτε έμμεσα, να οδηγούν για υπερβολικά μεγάλο χρονικό διάστημα. Αυτό σημαίνει ότι αποτελούν κίνδυνο και για τους ίδιους και για όλους τους άλλους.
<P>
Ταυτόχρονα, όμως. οι κανόνες πρέπει να είναι ρεαλιστικοί και να βασίζονται στην κοινή λογική. Πιστεύω ότι η αβασάνιστη απόρριψη από τον Επίτροπο ορισμένων από τις προτάσεις που περιείχε η έκθεση Markov ήταν κάπως επιπόλαιη. Οι προτάσεις μας είναι πολύ πιο λογικές και πιο εύκολες στην εφαρμογή τους, ιδίως εκείνες που αφορούν τη ρύθμιση των διαλειμμάτων και της καθημερινής περιόδου ανάπαυσης. Θα πρέπει, συνεπώς, να υποστηριχθούν.
<P>
Συμμερίζομαι, ωστόσο, τις απόψεις σας σε σχέση με το θέμα των φορτηγών που ζυγίζουν λιγότερο από 3,5 τόνους. Συμφωνώ με τον κ. Piecyk ότι και αυτά αποτελούν κίνδυνο, αλλά δεν πρέπει ξεχνάμε τη γραφειοκρατία και το κόστος που θα συνεπάγονταν, αν οι κανονισμοί για τους ταχογράφους και τα σχετικά περιλάμβαναν και αυτά τα είδη φορτηγών οχημάτων. Για αυτό το θέμα θα πρέπει να ξεκινήσουμε από την αρχή και πρέπει να είμαστε ρεαλιστές, κύριε Επίτροπε· το τυπικό τοπικό όχημα μεταφοράς γάλακτος, το όχημα μεταφοράς τσίρκου ή το τρακτέρ πραγματικά δεν χρειάζονται ταχογράφο. Λέτε ότι θα πρέπει να αποφύγουμε να έχουμε πάρα πολλές παρεκκλίσεις, αλλά οι παρεκκλίσεις που προτείναμε δεν βασίζονται πουθενά αλλού παρά στην επιθυμία να είναι ρεαλιστικές και να ακολουθούν την κοινή λογική.
<SPEAKER ID="122" LANGUAGE="" NAME="Titley (PSE )." AFFILIATION="(ΕΝ)">
<P>
    Κύριε Πρόεδρε, θα ήθελα καταρχάς να εξηγήσω στο Κοινοβούλιο ότι στις εισαγωγικές παρατηρήσεις του ο συμπατριώτης μου, ο κ. Nattrass, συνέχεε την εφαρμογή της οδηγίας για τον χρόνο εργασίας στον τομέα των μεταφορών με την παρούσα οδηγία. Όσο για τις υπόλοιπες πομπώδεις δηλώσεις του, ήταν ακατανόητες σε μένα όσο και σε οποιονδήποτε άλλον και παρατηρώ ότι δεν έκανε τον κόπο να παραμείνει στην υπόλοιπη συζήτηση.
<P>
Επικροτώ αυτή την οδηγία, διότι, όπως ανέφερε ο Επίτροπος, οι τρέχουσες προτάσεις συμπληρώνουν μια εικοσαετία. Πολλά έχουν αλλάξει σ’ αυτό το διάστημα: η κατάργηση των συνόρων, το ενιαίο τελωνειακό έγγραφο και καλύτεροι δρόμοι, πράγμα που σημαίνει ότι μπορεί τώρα κάποιος να οδηγεί για μεγάλες χρονικές περιόδους χωρίς καμία φυσική διακοπή. Έχουμε μια ΕΕ 25 κρατών μελών, που καλύπτει έκταση 1,5 εκατομμυρίων τετραγωνικών μιλίων. Επομένως, είναι ζωτικής σημασίας για την οδική ασφάλεια να έχουμε ένα συνεκτικό σύνολο κανόνων σε ολόκληρη την Ευρωπαϊκή Ένωση. Σήμερα είναι δυνατόν να οδηγεί κάποιος για 8 ώρες και 59 λεπτά με ένα μόνο διάλειμμα των 15 λεπτών. Αυτό είναι απαράδεκτο: η κούραση σκοτώνει και ο μη εκσυγχρονισμός αυτών των προτάσεων θα ήταν κάτι το ανεύθυνο.
<P>
Ωστόσο, είναι σημαντικό η νομοθεσία να είναι εφαρμόσιμη και εκτελεστή, όχι μόνο απλά, αλλά και συνεκτικά σε όλη την ΕΕ. Συνεπώς, επικροτώ τις προτάσεις του Κοινοβουλίου να απαιτείται από τα νέα οχήματα να είναι εξοπλισμένα με ψηφιακούς ταχογράφους τουλάχιστον από το 2006. Η Επιτροπή κάνει λάθος που εμμένει πεισματικά στη θέση της, δεδομένου ότι μόνο δύο από τους τρεις δυνητικούς προμηθευτές ταχογράφων είναι επί του παρόντος σε θέση να ελέγχουν τα μοντέλα πριν από την παραγωγή και δεν είναι σε θέση σε προχωρήσουν σε πλήρη παραγωγή.
<SPEAKER ID="123" LANGUAGE="DA" NAME="Auken (Verts/ALE )." AFFILIATION="">
<SPEAKER ID="124" LANGUAGE="EN" NAME="Bradbourn (PPE-DE )." AFFILIATION="">
<P>
Στον τομέα του εμπορίου, τα συστήματα παράδοσης just-in-time, η ραχοκοκαλιά των σύγχρονων προμηθειών στη βιομηχανία, θα τεθούν σε κίνδυνο. Αυτό θα σημάνει πάλι αυξημένο κόστος για τον καταναλωτή και τη βιομηχανία. Μόνο στο Ηνωμένο Βασίλειο εκτιμάται ότι το κόστος αυτού του κανονισμού και της οδηγίας για τον χρόνο εργασίας θα υπερβεί το 1 δισεκατομμύριο λίρες Αγγλίας και αυτά δεν είναι δικά μου στοιχεία, είναι της βιομηχανίας.
<SPEAKER ID="125" LANGUAGE="DE" NAME="Leichtfried (PSE )." AFFILIATION="">
<P>
Για να επιτευχθούν όμως οι δύο αυτοί στόχοι, πρέπει να τηρηθούν τέσσερις βασικές αρχές. Το εβδομαδιαίο ωράριο εργασίας δεν πρέπει να υπερβαίνει τις προταθείσες 56 ώρες, οι κανονισμοί πρέπει να καλύπτουν και τις υπηρεσίες ταχυμεταφοράς, οι ψηφιακοί ταχογράφοι πρέπει να καθιερωθούν χωρίς καθυστέρηση και το ντάμπιγκ των μισθών, το οποίο συχνά θεωρείται ότι ευθύνεται για τις επικίνδυνες καταστάσεις που είδαμε, πρέπει να απαγορευθεί διά νόμου.
<SPEAKER ID="126" LANGUAGE="NL" NAME="Wortmann-Kool (PPE-DE )." AFFILIATION="">
<P>
    Κύριε Πρόεδρε, το Κοινοβούλιο επιδιώκει στο πλαίσιο της ατζέντας της Λισαβόνας να καταργήσει τους μη απαραίτητους κανονισμούς, προκειμένου να αυξήσει την ευελιξία και να μειώσει τη γραφειοκρατία. Αυτό δεν σημαίνει, ωστόσο, ότι είμαι απογοητευμένος από τη θέση που υιοθέτησε η Επιτροπή Μεταφορών και Τουρισμού αναφορικά με τον κανονισμό για τους χρόνους οδήγησης και τις περιόδους ανάπαυσης. Η οδική ασφάλεια απαιτεί πιο αποτελεσματική εφαρμογή των χρόνων οδήγησης και περιόδων ανάπαυσης, ενώ μία σειρά προτεινόμενων αλλαγών προχωρά αρκετά πιο πέρα και δεν μπορεί να εφαρμοστεί. Ορισμένοι βουλευτές έχουν ήδη αναφερθεί στην υποχρεωτική εγκατάσταση του ψηφιακού ταχογράφου σε οχήματα κάτω των 3,5 τόνων. Αυτό, βέβαια, δεν λειτουργεί στην πράξη. Αντιστοίχως, η τοποθέτηση ψηφιακών ταχογράφων στα υφιστάμενα οχήματα δεν είναι βιώσιμη, καθώς αυτό είναι συνήθως τεχνικά αδύνατο και, συνεπώς, μη επιθυμητό.
<P>
Τρίτον, τα πράγματα πρέπει να γίνουν πιο πρακτικά και να μειωθεί το διοικητικό κόστος. Έντεκα ώρες βραδινού ύπνου, αντί για δώδεκα, είναι παραπάνω από αρκετές. Αυτή την άποψη έχει και το Συμβούλιο και ελπίζω ότι το Κοινοβούλιο θα συμμεριστεί αυτή την άποψη, απορρίπτοντας το πρώτο μέρος της τροπολογίας 62. Οι έλεγχοι στο οδικό δίκτυο έως 28 ημέρες δεν ωφελούν την οδική ασφάλεια και οδηγούν μάλιστα σε περιττή γραφειοκρατία. Η πρόταση του Συμβουλίου είναι και από αυτή την άποψη καλύτερη και συνεπώς ελπίζω ότι ο κ. Markov θα βοηθήσει περισσότερο το Συμβούλιο στους εν λόγω τομείς.
<SPEAKER ID="127" LANGUAGE="DE" NAME="Rack (PPE-DE )." AFFILIATION="">
<P>
Όσο σημαντικό και αν είναι να υιοθετηθούν αυτοί οι κανονισμοί πλαίσια σχετικά με τις περιόδους οδήγησης στις οδικές και στις σιδηροδρομικές μεταφορές, οι δύο εκθέσεις Markov επιδιώκουν και έναν περαιτέρω στόχο, τον στόχο της οδικής ασφάλειας. Πάρα πολλά ατυχήματα προκαλούνται από κουρασμένους οδηγούς και πρέπει να ληφθούν μέτρα για να καμφθεί αυτό το πρόβλημα. Ένα ανεξέλεγκτο φορτηγό 40 τόνων είναι ένα επικίνδυνο όπλο και δεν πρέπει να ανεχόμαστε τέτοιου είδους κινούμενες βόμβες. Τα κράτη μέλη πρέπει να καθιερώσουν αποτελεσματικούς ελέγχους για να διορθώσουν αυτήν την επικίνδυνη κατάσταση.
<SPEAKER ID="128" LANGUAGE="" NAME="Πρόεδρος." AFFILIATION="">
<P>
   Σας ευχαριστούμε πολύ, κύριε Rack. Η Προεδρία συμμερίζεται απόλυτα τις ανησυχίες σας για τις νυχτερινές συνεδριάσεις.
<P>
Ο κ. de Grandes έχει τον λόγο. 
<SPEAKER ID="129" LANGUAGE="ES" NAME="de Grandes Pascual (PPE-DE )." AFFILIATION="">
<SPEAKER ID="130" LANGUAGE="PL" NAME="Jałowiecki (PPE-DE )." AFFILIATION="">
<P>
      Κύριε Πρόεδρε, ο Πρόεδρος της Επιτροπής, ο κ. Barroso, μας έχει διαβεβαιώσει πολλές φορές, μιλώντας ενώπιον του Κοινοβουλίου και αλλού, ότι στοχεύει να μειώσει τον αριθμό των κανονισμών της ΕΕ κατά 25%, καθώς υπάρχουν πολλοί κανονισμοί τέτοιου είδους και πολλοί από αυτούς είναι περιττοί. Τα μέλη του Σώματος επικροτούν πάντα αυτού του είδους τις δηλώσεις, καθώς πολλοί από εμάς γνωρίζουμε ότι βρισκόμαστε αντιμέτωποι με μία νομοθεσία της ΕΕ που αναπτύσσει ιμπεριαλιστικές τάσεις και προσπαθεί να νομοθετήσει τα πάντα υπό τον ήλιον. Ωστόσο, η ειρωνεία είναι ότι όποτε οι σχετικές επιτροπές εμπειρογνωμόνων, για παράδειγμα η Επιτροπή Μεταφορών και Τουρισμού, εξετάζουν μεμονωμένα σχέδια, τα ίδια τα μέλη τους εισέρχονται ξανά σε έναν κυκεώνα κανονισμών όπουψηφίζουν για να αυξήσουν τον αριθμό των κανονισμών για τους οποίους δεν υπάρχει καμία λογική αιτιολόγηση. Ο κανονισμός που συζητάμε τώρα, σχετικά με την εναρμόνιση της κοινωνικής νομοθεσίας, είναι ένα απτό παράδειγμα αυτού του τρόπου σκέψης και πράξης και υπάρχουν κάποιες παρατηρήσεις που θα ήθελα να κάνω επ’ αυτού. Πρώτον, πιστεύω πως δεν υπάρχει αιτιολόγηση για το γεγονός ότι δεν έχει γίνει καμία διαφοροποίηση μεταξύ των τομέων της νομοθεσίας για την οδική μεταφορά και της νομοθεσίας περί απασχόλησης. Σε άλλους τομείς της δημόσιας ζωής δεν συγχέονται κατ’ αυτόν τον τρόπο διαφορετικά είδη νομοθεσίας, ωστόσο, σε αυτή την περίπτωση δεν έχει γίνει διάκριση μεταξύ της νομοθεσίας περί απασχόλησης και άλλης νομοθεσίας. Δεύτερον, η αρχή της επικουρικότητας έχει παραβιαστεί σε μεγάλο βαθμό. Τρίτον, και αυτό αποτελεί σημαντικό στοιχείο, οι κανονισμοί προβλέπουν ένα ολόκληρο σύστημα ελέγχων που δεν είναι τίποτα περισσότερο από ακραίοι μηχανισμοί, οι οποίοι θα είναι πρακτικά αδύνατο να εφαρμοστούν. Οι βουλευτές του Σώματος έχουν καταστήσει σαφές ότι θα ήταν υπερβολικά δύσκολο να τεθεί σε εφαρμογή ένα τέτοιο σύστημα. Τέταρτον, το επίπεδο λεπτομέρειας στους εν λόγω κανονισμούς, ειδικότερα αναφορικά με την εργασία και τις περιόδους ανάπαυσης και το πώς μπορούν να επιμεριστούν και να χωριστούν, αποτελεί μια τρομακτικά γραφειοκρατική εικόνα που δεν αφήνει σχεδόν κανένα περιθώριο για ελιγμούς. Δεδομένων όλων αυτών των παραγόντων, πιστεύω ότι αυτός είναι ένας κανονισμός, ο οποίος δεν είναι καθόλου απαραίτητος για την Ευρωπαϊκή Ένωση. Είναι ένα τέλειο παράδειγμα του 25% των κανονισμών στους οποίου αναφέρθηκε ο κ. Barroso. 
<SPEAKER ID="131" LANGUAGE="FR" NAME="Barrot," AFFILIATION="Αντιπρόεδρος της Επιτροπής">
<P>
   . – Κύριε Πρόεδρε, κυρίες και κύριοι βουλευτές, θέλω καταρχάς να δηλώσω ότι άκουσα με προσοχή τις διάφορες παρεμβάσεις σας. Δεν χρειάζεται να επιμείνω, κύριε Markov, σε ένα σημείο το οποίο, ούτως ή άλλως, τόνισαν αρκετοί ομιλητές: η επιλογή μας να παρέμβουμε νομοθετικά δεν είναι αυτοσκοπός· σκοπός μας είναι η οδική ασφάλεια. Σε ολόκληρη την Ευρώπη, εξακολουθεί να σημειώνεται μεγάλος αριθμός θανάτων λόγω τροχαίων δυστυχημάτων και αυτό είναι ένα θέμα το οποίο πρέπει να αντιμετωπίζουμε με ιδιαίτερη ευαισθησία. Πρέπει επίσης να υφίσταται θεμιτός ανταγωνισμός στον τομέα των μεταφορών, ενώ πρέπει να λαμβάνουμε υπόψη τις ανάγκες και τον εργασιακό βίο των ατόμων που δραστηριοποιούνται στον εν λόγω τομέα. Είμαι από εκείνους που πιστεύουν ότι, όταν ένα επάγγελμα ασκείται βάσει ορισμένων κανόνων, προσφέρει τη δυνατότητα στον εργαζόμενο να δώσει τον καλύτερο εαυτό του και, συχνά, να είναι πιο αποδοτικός.
<P>
Η συζήτησή μας αφορά κυρίως δύο θέματα: τα οχήματα με βάρος χαμηλότερο από 3,5 τόνους. Η Επιτροπή είναι διατεθειμένη να εξετάσει το ζήτημα εις βάθος. Εάν το επιθυμείτε, θα πρότεινα να ορίσουμε μια ρήτρα αναθεώρησης, η οποία θα μας δώσει τη δυνατότητα να επανεξετάσουμε τους τρόπους ανταπόκρισης σε τυχόν ανάγκες που ενδέχεται να προκύψουν. Φρονώ ότι, σε αυτόν τον τομέα, οφείλουμε να ενεργήσουμε έξυπνα και με πραγματισμό. Εάν πρέπει να προχωρήσουμε περισσότερο, κύριε Markov, δεν λέω όχι εκ των προτέρων, όμως πρέπει οπωσδήποτε να μελετήσουμε το πεδίο εφαρμογής αυτών των κανόνων.
<P>
Παρακολούθησα με προσοχή ορισμένους εκ των ομιλητών, ειδικότερα τους συντάκτες τροπολογιών, όπως τον κ. Grosch και τον κ. Jarzembowski, σχετικά με το πρόβλημα των ταχυγράφων. Αναγνωρίζω ότι πρόκειται για ένα πρόβλημα το οποίο χρήζει ιδιαίτερης συζήτησης, όμως θέλω να σας εκθέσω τα συγκεκριμένα στοιχεία τα οποία θα σας επιτρέψουν ενδεχομένως να αντιληφθείτε καλύτερα γιατί η Επιτροπή εμμένει στην ταχεία εφαρμογή αυτού του συστήματος.
<P>
Υπενθυμίζω ότι το άρθρο 2 του κανονισμού αριθ. 2135/98, ο οποίος θεσπίζει τη χρήση ψηφιακού ταχογράφου, προβλέπει ότι τα οχήματα που τίθενται για πρώτη φορά σε κυκλοφορία πάνω από 2 έτη μετά τη δημοσίευση των τεχνικών προδιαγραφών πρέπει να είναι εξοπλισμένα με ψηφιακό ταχογράφο. Οι τεχνικές προδιαγραφές δημοσιεύθηκαν στις 5 Αυγούστου 2002 και, ως εκ τούτου, ως ημερομηνία εφαρμογής του μέτρου τέθηκε η 5η Αυγούστου 2004.
<P>
Ωστόσο, δεδομένου ότι οι κατασκευαστές ψηφιακών ταχογράφων δεν ήταν σε θέση να διαθέσουν εγκαίρως τον αναγκαίο εξοπλισμό, η προκάτοχός μου, κ. Loyola de Palacio, ευλόγως ενέκρινε μια περίοδο αναστολής που προβλέπει μεταβατικά μέτρα για τα κράτη μέλη και μεταθέτει για τις 5 Αυγούστου 2005 την προθεσμία για την υποχρεωτική τοποθέτηση ψηφιακού ταχογράφου στα νέα φορτηγά. Το Συμβούλιο επέμεινε στην ένταξη αυτής της προθεσμίας στο νομικό κείμενο σχετικά με τους χρόνους οδήγησης και τις περιόδους ανάπαυσης.
<P>
Για την Επιτροπή, η ημερομηνία της 5ης Αυγούστου 2005 συνιστά ήδη μετάθεση κατά ένα έτος της προθεσμίας που είχε τεθεί αρχικά. Δηλώνω με κάθε ειλικρίνεια ότι θεωρώ αναγκαίο να στείλουμε ένα σαφές μήνυμα στη βιομηχανία και στα κράτη μέλη. Γι’ αυτό επιθυμούμε, στο μέτρο του δυνατού, να επιτευχθεί ταχεία συμφωνία για το σχέδιο οδηγίας και κανονισμού που συζητείται σήμερα.
<P>
Σε τεχνικό επίπεδο –διότι πρέπει να είμαστε βέβαιοι ότι τα πάντα είναι έτοιμα και σε αυτό το επίπεδο– θέλω να σας υπενθυμίσω ορισμένα γεγονότα. Τα πιστοποιητικά έγκρισης τύπου για τους ψηφιακούς ταχογράφους ανατέθηκαν στην ACTIA τον Ιούνιο του 2004, στη VDO Siemens τον Οκτώβριο του 2004, καθώς και σε διαφόρους κατασκευαστές καρτών. Το Κοινό Κέντρο Ερευνών της Επιτροπής έθεσε σε λειτουργία ένα σύστημα ασφάλειας των καρτών. Το TACHOnet, ένα σύστημα το οποίο διασφαλίζει ότι κάθε οδηγός διαθέτει μία μόνο κάρτα οδήγησης, έχει τεθεί σε λειτουργία από τον Αύγουστο του 2004.
<P>
Όλοι οι μεγάλοι κατασκευαστές αυτοκινήτων έχουν αρχίσει να πειραματίζονται με τον ψηφιακό ταχογράφο στα οχήματά τους και μπορούν να είναι έτοιμοι πριν από την προθεσμία του Αυγούστου του 2005. Μάλιστα, ένας κατασκευαστής ταχογράφων, με τον οποίο είχα την ευκαιρία να συνομιλήσω προσωπικά, μου δήλωσε ότι ήταν σε θέση να προμηθεύσει στους κατασκευαστές αυτοκινήτων τον αναγκαίο αριθμό ταχογράφων έως τον Μάιο του 2005. Δημιουργούνται προγράμματα κατάρτισης για τους οδηγούς και τους μεταφορείς, ενώ τα κράτη μέλη συνεργάζονται ώστε να προσφέρουν παρόμοια προγράμματα κατάρτισης για τους υπαλλήλους τους οι οποίοι θα επιφορτισθούν με την επιβολή των συναφών μέτρων.
<SPEAKER ID="132" LANGUAGE="" NAME="" AFFILIATION="Σύσταση για τη δεύτερη ανάγνωση Helmuth Markov (A6-0073/2005 )">
<P>
Η Επιτροπή δύναται να κάνει δεκτές τις τροπολογίες 1, 3, 4, 5, 6, 8, 9, 10, 14, 20, 21, 22, 23, 24, 25, 26, 29, 32, 36, 37 και 40.
<P>
Η Επιτροπή δύναται να κάνει δεκτές, με την επιφύλαξη τροποποιήσεων ως προς τη διατύπωση, τις τροπολογίες 2 και 35.
<P>
Η Επιτροπή δύναται να κάνει δεκτές καταρχήν τις τροπολογίες 27 και 31.
<P>
Η Επιτροπή δύναται να κάνει δεκτές εν μέρει τις τροπολογίες 15, 17 και 19.
<P>
Η Επιτροπή δεν δύναται να κάνει δεκτές τις τροπολογίες 7, 11, 12, 13, 16, 18, 28, 30, 33, 34, 38, 39, 41 και 43.
<P>
Η Επιτροπή δύναται να κάνει δεκτές τις τροπολογίες 14, 33 και 76.
<P>
Η Επιτροπή δύναται να κάνει δεκτές, με την επιφύλαξη τροποποιήσεων ως προς τη διατύπωση, τις τροπολογίες 1, 7 και 26.
<P>
Η Επιτροπή δύναται να κάνει δεκτές καταρχήν τις τροπολογίες 3, 5, 9, 10, 15, 22, 27, 38 και 43.
<P>
Η Επιτροπή δύναται να κάνει δεκτή εν μέρει την τροπολογία 45.
<P>
Η Επιτροπή δεν δύναται να κάνει δεκτές τις τροπολογίες 2, 4, 6, 8, 11, 12, 13, 16, 17, 18, 19, 20, 21, 23, 24, 25, 28, 29, 30, 31, 32, 34, 35, 36, 37, 39, 40, 41, 42, 44, 46, 47, 48, 49, 50, 51, 52, 53, 54, 55, 56, 57, 58, 59, 60, 61, 62, 63, 64, 65, 66, 67, 68, 69, 70, 71, 72, 73, 74 και 75. 
<SPEAKER ID="133" LANGUAGE="" NAME="Πρόεδρος." AFFILIATION="">
<SPEAKER ID="134" LANGUAGE="" NAME="" AFFILIATION="Θέση της Επιτροπής σχετικά με τις τροπολογίες του Κοινοβουλίου"/>
<SPEAKER ID="135" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης του κ. Navarro (A6-0055/2005) σχετικά με τις θαλάσσιες μεταφορές μικρών αποστάσεων. 
<SPEAKER ID="136" LANGUAGE="FR" NAME="Barrot," AFFILIATION="Αντιπρόεδρος της Επιτροπής">
<P>
   . – Κύριε Πρόεδρε, κυρίες και κύριοι βουλευτές, θέλω καταρχάς να ευχαριστήσω τον κ. Navarro για τη θαυμάσια έκθεσή του.
<P>
Θέλω να επιστήσω την προσοχή σε ορισμένες κεντρικές πτυχές της έκθεσής σας, κύριε Navarro. Χρειαζόμαστε οπωσδήποτε μια ολοκληρωμένη προσέγγιση προκειμένου να καταστούν οι θαλάσσιες μεταφορές μικρών αποστάσεων μια πραγματική υπηρεσία από πόρτα σε πόρτα. Ο νέος ορισμός που περιγράφεται στις αιτιολογικές σκέψεις της έκθεσης μπορεί να εμπνεύσει και να συμβάλει σε αυτή την ολοκλήρωση. Η διατροπική πτυχή αυτού του νέου ορισμού μπορεί να συμπληρώσει τον ορισμό που υιοθετήθηκε το 1999 και έγινε ευρύτερα δεκτός σε ολόκληρη την Ευρώπη.
<P>
Εξάλλου, έχει πραγματοποιηθεί σημαντικό έργο στην προσπάθεια υπέρβασης των εμποδίων που δυσκολεύουν αυτή την ανάπτυξη των θαλασσίων μεταφορών μικρών αποστάσεων. Επιτρέψτε μου να αναφέρω την οδηγία σχετικά με τα τυποποιημένα έντυπα IMO-FAL για τα πλοία που προσεγγίζουν και αποπλέουν από τους λιμένες, η οποία στηρίζεται στη Σύμβαση του Διεθνούς Ναυτιλιακού Οργανισμού για τη διευκόλυνση των διεθνών θαλασσίων μεταφορών. Με την οδηγία αυτή, ο αριθμός των διαφόρων εντύπων που ίσχυαν στην Ευρώπη μειώθηκε από περισσότερα από πενήντα σε μόλις πέντε έντυπα.
<P>
Ένας αποτελεσματικός τρόπος προώθησης της διατροπικής εικόνας των θαλασσίων μεταφορών μικρών αποστάσεων συνίσταται στις προσπάθειες που θα καταβάλουμε για τη διευκόλυνση των επιχειρήσεων, τις οποίες θα διαχειριστούν τα κέντρα προώθησης των θαλασσίων μεταφορών μικρών αποστάσεων. Τα εθνικά σχέδια προώθησης έχουν αναλάβει εκστρατείες προώθησης αυτού του τομέα μεταφορών, οι οποίες είναι φυσικά ουδέτερες από εμπορική άποψη. Επί του παρόντος, στην Ευρώπη λειτουργούν δεκαεπτά τέτοια κέντρα, τα οποία είναι επιφορτισμένα με την εφαρμογή των πολιτικών μας, και ο κ. Navarro ορθώς δίνει έμφαση στις προσπάθειες τις οποίες καταβάλλουν.
<P>
Το πρόγραμμα Marco Polo, και ιδίως το μελλοντικό πρόγραμμα Marco Polo II, θα διαδραματίσει καίριο ρόλο στη λειτουργία των θαλασσίων αρτηριών και θα προσφέρει πρόσθετους χρηματοδοτικούς πόρους σε επιλέξιμα έργα. Αυτή την περίοδο καταβάλλονται σημαντικές προσπάθειες για τη διασφάλιση της επιτυχίας των θαλασσίων μεταφορών μικρών αποστάσεων. Εν πάση περιπτώσει, οφείλουμε να εντείνουμε τις προσπάθειές μας προκειμένου να επιτύχουμε καλύτερα αποτελέσματα στο μέλλον.
<P>
Σας ευχαριστώ λοιπόν, κύριε Navarro, και θα παρακολουθήσω ευχαρίστως, κύριε Πρόεδρε, τις παρατηρήσεις που θα διατυπωθούν μετά την παρουσίαση της έκθεσης. 
<SPEAKER ID="137" LANGUAGE="FR" NAME="Navarro (PSE )," AFFILIATION="εισηγητής">
<P>
Προτού προχωρήσω στην παρουσίαση των βασικών σημείων της έκθεσης, θέλω να ευχαριστήσω την Επιτροπή Μεταφορών και Τουρισμού, καθώς και την πολιτική μου ομάδα, την Ομάδα του Κόμματος των Ευρωπαίων Σοσιαλιστών, η οποία μου εμπιστεύθηκε την εκπόνηση έκθεσης για το πολύ σημαντικό θέμα των θαλασσίων μεταφορών μικρών αποστάσεων και των θαλασσίων αρτηριών. Θέλω να εκφράσω τις ιδιαίτερες ευχαριστίες μου προς τους υπαλλήλους του Ευρωπαϊκού Κοινοβουλίου, τον κ. Δαρμή και τον κ. Préat, καθώς και τους βοηθούς μου, τον κ. Caballé και τον κ. Polack. Με βοήθησαν καθ’ όλη τη διάρκεια της διαδικασίας διαβούλευσης, ανάλυσης και σύνταξης του κειμένου της έκθεσης. Ευχαριστώ, τέλος, τις υπηρεσίες της Γενικής Διεύθυνσης Ενέργειας και Μεταφορών της Επιτροπής, καθώς και τους βασικούς ενδιαφερόμενους επαγγελματικούς φορείς, ειδικότερα δε τους πλοιοκτήτες, τους εμπειρογνώμονες διοικητικής μέριμνας και τους εκπροσώπους των λιμενικών αρχών, οι οποίοι μετείχαν ενεργά στο στάδιο της διαβούλευσης.
<P>
Επιτρέψτε μου καταρχάς να σας υπενθυμίσω το πλαίσιο στο οποίο εντάσσεται το θέμα της ανάπτυξης των θαλασσίων μεταφορών στην Ευρώπη. Στη Λευκή της Βίβλο για την ευρωπαϊκή πολιτική μεταφορών με ορίζοντα το 2010, η οποία εκδόθηκε το 2001, η Ευρωπαϊκή Επιτροπή εξήρε τον σημαντικό ρόλο των θαλασσίων μεταφορών μικρών αποστάσεων στη μείωση των αερίων που προκαλούν το φαινόμενο του θερμοκηπίου και επέμεινε στην ανάγκη απλούστευσης του ρυθμιστικού τους πλαισίου. Εισήγαγε την έννοια των θαλασσίων αρτηριών υπενθυμίζοντας την ανάγκη προώθησης γραμμών γρήγορων και μαζικών θαλασσίων μεταφορών οι οποίες θα επιτρέπουν την παράκαμψη των σημείων συμφόρησης όπως, για παράδειγμα, των Άλπεων και των Πυρηναίων. Το Ευρωπαϊκό Κοινοβούλιο στήριξε αυτές τις προτάσεις σχετικά με τις θαλάσσιες μεταφορές μικρών αποστάσεων στην έκθεσή του για τη Λευκή Βίβλο η οποία εγκρίθηκε στις 2 Ιανουαρίου 2003. Εισηγητής εκείνης της έκθεσης ήταν ο κ. Izquierdo Collado. Η τελευταία ανακοίνωση της Επιτροπής, η οποία εκδόθηκε το 2004, και στην οποία στηριχθήκαμε, αποτελεί πρωτίστως ενδιάμεσο έγγραφο · έχει στόχο να παρουσιάσει την κατάσταση στον τομέα των θαλασσίων μεταφορών μικρών αποστάσεων, τα εμπόδια που συναντούν και τα μέτρα που έχουν ληφθεί για τη βελτίωση της κατάστασης.
<P>
Η έκθεσή μου αποσκοπεί καταρχάς να σας προσφέρει μια επισκόπηση των θαλασσίων μεταφορών μικρών αποστάσεων στην Ευρώπη. Θέλω να επιστήσω την προσοχή σας σε δύο κεντρικά σημεία. Πρώτον, το μερίδιο των θαλασσίων μεταφορών μικρών αποστάσεων επί του συνόλου των ενδοευρωπαϊκών μεταφορών αυξήθηκε κατά 25% μεταξύ του 1995 και του 2002, και αντιπροσωπεύει σήμερα το 40% του συνόλου των μεταφορών εμπορευμάτων στο εσωτερικό της Ευρώπης, έναντι 45% των οδικών μεταφορών. Δεύτερον, τα πρόσφατα στοιχεία σχετικά με τις περιβαλλοντικές επιπτώσεις των θαλασσίων μεταφορών μικρών αποστάσεων καταδεικνύουν ότι οι θαλάσσιες μεταφορές μικρών αποστάσεων έχουν συνολικά πολύ μικρότερες αρνητικές επιπτώσεις από τις οδικές μεταφορές.
<SPEAKER ID="138" LANGUAGE="" NAME="Πρόεδρος." AFFILIATION="">
<P>
   Κύριε Navarro, αυτή ήταν η πρώτη σας έκθεση, αλλά μπορώ να σας διαβεβαιώσω ότι είναι η τελευταία για την οποία μιλήσατε τόσο πολύ.
<P>
Θα περάσουμε στις ομιλίες εξ ονόματος των πολιτικών ομάδων. Ο κ. Jarzembowski έχει τον λόγο εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών. 
<SPEAKER ID="139" LANGUAGE="DE" NAME="Jarzembowski," AFFILIATION="εξ ονόματος της Ομάδας PPE-DE">
<SPEAKER ID="140" LANGUAGE="IT" NAME="Vincenzi," AFFILIATION="εξ ονόματος της Ομάδας PSE">
<P>
    Κύριε Πρόεδρε, κυρίες και κύριοι, η Σοσιαλιστική Ομάδα στο Ευρωπαϊκό Κοινοβούλιο συμφωνεί απόλυτα με την προσέγγιση της έκθεσης ιδίας πρωτοβουλίας του κ. Navarro. Θα χρησιμοποιήσω τον λίγο χρόνο που έχω στη διάθεσή μου για να υπογραμμίσω –υπερασπιζόμενος κυρίως τον Επίτροπο κ. Barrot– ότι αν και μπορούμε να συμφωνήσουμε με την πρόταση της Επιτροπής, δεν περιέχει ενημερωμένα στατιστικά στοιχεία σχετικά με την ανάπτυξη των διαφόρων μεταφορικών μέσων, καθώς τα στοιχεία χρονολογούνται από το 2002.
<P>
Η συγκέντρωση στατιστικών δεδομένων είναι πολύ σημαντική, αλλά δεν λαμβάνεται όσο θα έπρεπε υπόψη ούτε από την ίδια την Eurostat, ιδίως όσον αφορά τα στοιχεία προέλευσης και προορισμού των οδικώς μεταφερόμενων εμπορευμάτων, τα οποία θα μας επέτρεπαν να εργασθούμε αποτελεσματικά όσον αφορά τη στροφή προς τις θαλάσσιες μεταφορές. Εκτός από μια γενική έρευνα, θα ήταν χρήσιμο να επεκταθεί το πλαίσιο στις συνδέσεις με τις τρίτες χώρες: τις χώρες της Νοτίου Μεσογείου, των Βαλκανίων, του Ευξείνου Πόντου, της Βόρειας θάλασσας, αλλά και τη Ρωσία, οι οποίες θα μπορούσαν να συμμετάσχουν σε προγράμματα όπως το Marco Polo, αλλά με τις οποίες είναι δύσκολο να διατηρηθούν τακτικά δρομολόγια.
<SPEAKER ID="141" LANGUAGE="FR" NAME="Henin," AFFILIATION="εξ ονόματος της Ομάδας GUE/NGL">
<SPEAKER ID="142" LANGUAGE="" NAME="Καρατζαφέρης" AFFILIATION="εξ ονόματος της Ομάδας IND/DEM">
<P>
    Κύριε Πρόεδρε, η ήπειρος Ευρώπη, όπως και η χώρα μου η Ελλάδα, έχουν ένα κοινό σημείο: είναι και οι δύο χερσόνησοι· τρεις πλευρές θάλασσα και μία πλευρά ξηρά. Υπάρχουν χιλιάδες μίλια ακτών και χιλιάδες μικρά και μεγάλα λιμάνια. Εμείς, ως Έλληνες, γνωρίζουμε πολύ καλά το μεταφορικό αυτό μέσο, εδώ και 3000 χρόνια, το πρώτο δε εμπόρευμα που καταγράφεται στη ναυτική ιστορία είναι το χρυσόμαλλο δέρας από την αργοναυτική εκστρατεία, εδώ και 5500 χιλιάδες χρόνια.
<P>
Οι θαλάσσιες μεταφορές είναι οι πιο φιλικές στο περιβάλλον. Δεν τρυπάμε τα βουνά, δεν κόβουμε δέντρα και με ένα πλωτό μέσο μπορούμε να μεταφέρουμε πολλά εμπορεύματα και πάρα πολλούς επιβάτες. Έχουμε έναν όγκο δουλειάς. Καταγράφεται στην έκθεση το 40% περίπου του μεταφορικού έργου της Ευρώπης, δηλαδή μεγάλο κέρδος· κέρδος για τους πλοιοκτήτες, κέρδος για τους εφοπλιστές. Έχουμε όμως και ιδιαίτερα ηυξημένη ανεργία· ανεργία στην Πολωνία, στην Πορτογαλία, στην Ελλάδα· ανεργία των ναυτικών. Έχουμε λοιπόν πολύ πλούσιο πλωτό μεταφορικό έργο αλλά έχουμε ανεργία στους ναυτικούς. Στον Πειραιά, το μεγαλύτερο κάποτε λιμάνι της Ευρώπης, ένας στους δύο πολίτες που περπατάνε είναι ναυτικοί άνεργοι. Πρέπει λοιπόν να βρούμε τρόπο για το πώς θα θεσπίσουμε ένα μέτρο, ώστε κάθε πλοίο που πιάνει σε ένα λιμάνι της Ευρώπης να έχει έναν αριθμό Ευρωπαίων ναυτεργατών· όχι το πλοίο να κάνει έργο στην Ευρώπη και οι ναυτεργάτες να είναι εκτός Ευρώπης, οι δε Ευρωπαίοι ναυτικοί να είναι άνεργοι.
<P>
Ένα άλλο θέμα που πρέπει να προσέξουμε είναι η ασφάλεια. Είχε εκδώσει η Επιτροπή, κύριε Πρόεδρε, πριν μερικά χρόνια μια οδηγία. Κάποια διοικητική υπάλληλος, προφανώς για να εξυπηρετήσει συμφέροντα, δεν την μετέφερε. Έγινε ένα ναυάγιο στο Αιγαίο και πνίγηκαν 82 άνθρωποι, διότι ακριβώς το πλήρωμα δεν είχε εκπαιδευτεί όπως είχε προνοήσει η οδηγία, η οποία όμως δεν είχε φθάσει. Άρα λοιπόν τι χρειαζόμαστε; Περισσότερη ασφάλεια επάνω στα καράβια, να είμαστε αυστηροί για τις ζωές των ανθρώπων αλλά πάνω απ’ όλα να εξασφαλίσουμε για λόγους ισότητας και δημοκρατίας δουλειά στους Ευρωπαίους ναυτεργάτες. Δουλειά την οποία χάνουν, αν και, επαναλαμβάνω, το όφελος και το κέρδος των εφοπλιστών είναι από τους Ευρωπαίους πολίτες. Αυτό σημαίνει δικαιοσύνη και θα ήθελα να βρει ο κ. Επίτροπος έναν τρόπο για να εξασφαλισθεί και να μην εξαφανισθεί η δουλειά για τον Ευρωπαίο ναυτεργάτη. 
<SPEAKER ID="143" LANGUAGE="NL" NAME="El Khadraoui (PSE )." AFFILIATION="">
<P>
    Κύριε Πρόεδρε, πρώτα από όλα θα ήθελα να ευχαριστήσω τον κ. Navarro για την έξοχη έκθεσή του και την εξαιρετική συνεργασία. Η έκθεση για τις θαλάσσιες μεταφορές μικρών αποστάσεων είναι σημαντική γιατί αποτελεί ένα νέο βήμα στην αναζήτησή μας για μέσα που θα απομακρύνουν τα μεγάλα φορτία από τους δρόμους και θα προωθήσουν πιο φιλικούς προς το περιβάλλον τρόπους μεταφοράς. Πράγματι, εάν δεν κάνουμε τίποτα, θα προκληθεί συμφόρηση στους δρόμους μας. Οι θαλάσσιες μεταφορές μικρών αποστάσεων μπορούν να διαδραματίσουν θετικό και σημαντικό ρόλο σε ένα διατροπικό σύστημα μεταφορών, εάν ληφθούν πλευρικά μέτρα σε διαφορετικά επίπεδα. Για παράδειγμα, κατά την άποψή μου, δεν θα πρέπει να αναπτύξουμε τις θαλάσσιες μεταφορές μικρών αποστάσεων τυχαία, αλλά θα πρέπει να αναλύσουμε προσεκτικά τα δρομολόγια που χρειάζεται να αναπτυχθούν, ιδίως τις «θαλάσσιες αρτηρίες», προκειμένου να επιτευχθεί ο μέγιστος δυνατός θετικός αντίκτυπος. Η ανάπτυξη όχι μόνο νέων λιμένων, αλλά και νέων μεταφορικών ροών στην ενδοχώρα, χρειάζονται μία στρατηγική έκθεση για τον αντίκτυπο στο περιβάλλον των προγραμματισμένων δρομολογίων. Πρέπει να αποφύγουμε, συνεπώς, τη δημιουργία νέας ή ακόμη μεγαλύτερης συμφόρησης.
<P>
Τέλος, πρέπει παράλληλα να σημειώσουμε πρόοδο στο θέμα των εκπομπών. Τα πλοία μολύνουν σε κάποιον βαθμό. Οι οδικές μεταφορές υπόκεινται σε αυστηρά κριτήρια όσον αφορά τη μόλυνση, αλλά τα θαλάσσια καύσιμα παρουσιάζουν μία καθυστέρηση σε αυτόν τον τομέα και, ως εκ τούτου, χαίρομαι που, παρεμπιπτόντως, η έκθεση Hassi, η οποία στοχεύει στο να μειώσει σημαντικά την περιεκτικότητα των θαλάσσιων καυσίμων σε θείο, ιδίως στις πιο ευαίσθητες περιοχές, τίθεται σε ψηφοφορία αυτή την εβδομάδα. 
<SPEAKER ID="144" LANGUAGE="" NAME="Σηφουνάκης (PSE )." AFFILIATION="">
<P>
    Κύριε Πρόεδρε, κύριε Επίτροπε, κυρίες και κύριοι συνάδελφοι, η σημασία της ανάπτυξης των θαλάσσιων μεταφορών μικρών αποστάσεων έχει τονισθεί από την Ευρωπαϊκή Επιτροπή, με κορυφαίο γεγονός τη Λευκή Βίβλο του 2001 για την ευρωπαϊκή πολιτική μεταφορών, ενώ το Ευρωπαϊκό Κοινοβούλιο από την πλευρά του υπήρξε πάντα θερμός υποστηρικτής όλων των πρωτοβουλιών αυτών.
<P>
Θέλω να ευχαριστήσω τον εισηγητή, τον κ. Navarro, για το ιδιαίτερο ενδιαφέρον που έδειξε για τις νησιωτικές περιοχές. Τα νησιά αποτελούν ένα πολύ ευαίσθητο κομμάτι με έντονα διαρθρωτικά προβλήματα, τα οποία επιτείνονται ιδιαίτερα κατά τη διάρκεια των χειμερινών μηνών, λόγω των δυσκολιών πρόσβασης σε αυτά.
<P>
Ως βουλευτής εκλεγμένος σε νησιωτική περιφέρεια της Ελλάδας, ζω καθημερινά την αγωνία των κατοίκων των νησιών για καλύτερες και συχνότερες ακτοπλοϊκές επικοινωνίες και συγκοινωνίες. Δεδομένης λοιπόν της απομόνωσης των νησιών, απαιτείται να ληφθούν ειδικά μέτρα για τη βελτίωση των συνδέσεων με τις νησιωτικές περιοχές. Εκατοντάδες κατοικημένα μικρά νησιά απειλούνται από ερήμωση, διότι δεν υπάρχει οικονομικό ενδιαφέρον, δεν προκαλείται ανταγωνισμός. Απαιτούνται παροχές γενναίες. Θα είναι να εγκαταλειφθούν κρίμα νησιά που κατοικούνται περισσότερο από 3000 χρόνια. 
<SPEAKER ID="145" LANGUAGE="FR" NAME="Barrot," AFFILIATION="Αντιπρόεδρος της Επιτροπής">
<P>
   . – Κύριε Πρόεδρε, θα απαντήσω προφανώς θετικά σε αυτή τη νέα πρόσκληση σε διάλογο, η οποία διατυπώνεται μέσω της έκθεσης του κ. Navarro, τον οποίο ευχαριστώ για μια ακόμη φορά.
<P>
Η έννοια των θαλασσίων αρτηριών αρχίζει να μετατρέπεται σε πραγματικότητα. Στα τέλη της εβδομάδας, η εγκαινίαση μιας νέας αρτηρίας μεταξύ της Τουλόν και της Civitavecchia, κοντά στη Ρώμη, δείχνει τον δρόμο. Η έννοια των θαλασσίων αρτηριών έχει ενταχθεί πλέον στα διευρωπαϊκά δίκτυα, ελπίζω δε ειλικρινά ότι οι δημοσιονομικές προοπτικές θα μας επιτρέψουν να δώσουμε τη δέουσα προσοχή στις θαλάσσιες αρτηρίες.
<P>
Συμφωνώ ότι η συλλογή στατιστικών στοιχείων πρέπει να βελτιωθεί και να εκσυγχρονισθεί. Ο ορισμός του Ευρωπαϊκού Κοινοβουλίου –και αναφέρομαι σ’ αυτό που εσείς ο ίδιος, κύριε Navarro, καθώς και ο κ. Jarzembowski και άλλοι συνάδελφοί σας επεσήμαναν– προσφέρει έναν χρήσιμο προσανατολισμό για την ενσωμάτωση των θαλασσίων μεταφορών στην αλυσίδα του διατροπικού συστήματος μεταφορών, περιλαμβανομένων των μεταφορών μέσω των εσωτερικών πλωτών οδών. Πρέπει, συνεπώς, να ενθαρρυνθούν τα κράτη, οι περιφέρειες ή οι πόλεις να αναπτύξουν τις αναγκαίες συνεργασίες. Εφόσον υποστηρίζουμε τις διατροπικές μεταφορές, πρέπει να φθάσουμε μέχρι τέλους. Δεν τίθεται θέμα ανταγωνισμού με τις σιδηροδρομικές μεταφορές· απεναντίας, υφίσταται συμπληρωματικότητα. Ομοίως, οι μεταφορές μέσω των εσωτερικών πλωτών οδών και οι θαλάσσιες μεταφορές μπορούν κάλλιστα να λειτουργήσουν εξίσου συμπληρωματικά.
<SPEAKER ID="146" LANGUAGE="" NAME="Πρόεδρος." AFFILIATION="">
<P>
   Ευχαριστούμε πολύ, κύριε Επίτροπε. Η συζήτηση έληξε. Η ψηφοφορία θα διεξαχθεί αύριο, στις 12 το μεσημέρι. 
<SPEAKER ID="147" LANGUAGE="" NAME="Πρόεδρος." AFFILIATION="">

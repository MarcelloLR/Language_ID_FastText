<CHAPTER ID="015">
Διάταξη των εργασιών
<SPEAKER ID="025" NAME="Πρόεδρος">
Διανεμήθηκε η τελική έκδοση του σχεδίου ημερησίας διατάξεως για το παρόν μέρος της συνεδρίασης, όπως καταρτίστηκε από τη διάσκεψη των προέδρων στη σύνοδό της την Πέμπτη 5 Φεβρουαρίου, δυνάμει των Κανόνων 130 και 131 του Εσωτερικού Κανονισμού.
<P>
Δευτέρα:
<P>
Πρώτα-πρώτα, η Ομάδα των Σοσιαλιστών του Ευρωπαϊκού Κοινοβουλίου ζήτησε η ψηφοφορία σχετικά με την έκθεση της κυρίας Kósáné Kovács για την κοινωνική κατάσταση των Ρομά να διεξαχθεί αύριο αντί για την Πέμπτη, όπως είχε προγραμματιστεί.
<P>
Δεύτερον, η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών ζήτησε επίσης να διεξαχθεί αύριο η ψηφοφορία σχετικά με την έκθεση του κυρίου Reul για τις πιθανές λύσεις στις προκλήσεις που αφορούν την προμήθεια πετρελαίου.
<P>
Και στις δύο περιπτώσεις, η καταληκτική ημερομηνία για εναλλακτικές κοινές προτάσεις ψηφισμάτων είναι απόψε, πράγμα που σημαίνει ότι είναι τεχνικά αδύνατο οι ψηφοφορίες για αυτά τα κείμενα να διεξαχθούν αύριο. Εντούτοις, οι ψηφοφορίες μπορούν να διεξαχθούν την Τετάρτη, αντί για αύριο. Υπάρχουν αντιρρήσεις σε αυτό;
<SPEAKER ID="026" NAME="Hannes Swoboda" LANGUAGE="DE">
Κύριε Πρόεδρε, λυπάμαι που δεν είναι δυνατό να διεξαχθεί αύριο η ψηφοφορία, καθώς έχουν σχεδιάσει να παραστούν πολλοί εκπρόσωποι των Ρομά, νομίζοντας ότι η ψηφοφορία είχε προγραμματιστεί για τότε. Εάν αυτό είναι απολύτως αδύνατο, πρέπει βεβαίως να πραγματοποιηθεί την Τετάρτη, θα ήθελα όμως να επαναλάβω ότι, εν όψει της επίσκεψης των εκπροσώπων των Ρομά, και με τη σύμφωνη γνώμη των πολιτικών ομάδων, θα πρέπει ασφαλώς να είναι δυνατό να γίνει μια εξαίρεση.
<SPEAKER ID="027" NAME="Πρόεδρος">
Αυτή η πολιτική βούληση σημειώθηκε. Μου έχουν πει ότι, σύμφωνα με τον εσωτερικό μας κανονισμό, η ψηφοφορία μπορεί να πραγματοποιηθεί μόνο την Τετάρτη. Ωστόσο, μπορούμε να ενημερώσουμε τους εκπροσώπους των Ρομά ότι έτσι πρέπει να γίνει προκειμένου να εκφράσουμε την πολιτική μας θέληση. Έτσι, και οι δύο ψηφοφορίες θα μπορέσουν τα διεξαχθούν την Τετάρτη.
<P>
(Το Κοινοβούλιο ενέκρινε το αίτημα)
<P>
Τρίτη:
<P>
" Ομάδα των Πρασίνων/ Ευρωπαϊκός Ελεύθερος Συνασπισμός ζήτησε να συμπεριληφθεί στην ημερήσια διάταξη μια δήλωση της Ευρωπαϊκής Επιτροπής σχετικά με το MON810 γενετικώς τροποποιημένο καλαμπόκι και να ολοκληρωθεί η συζήτηση με την υποβολή πρότασης ψηφίσματος. Ποιος θα ήθελε να αιτιολογήσει αυτό το αίτημα; Ο κύριος Cohn-Bendit;
<SPEAKER ID="028" NAME="Daniel Cohn-Bendit" LANGUAGE="DE">
Κύριε Πρόεδρε, κυρίες και κύριοι, όπως γνωρίζετε υπήρξε μια καθαρή ειδική πλειοψηφία εναντίον του αιτήματος της Ευρωπαϊκής Επιτροπής στην τελευταία συνεδρίαση του Συμβουλίου Περιβάλλοντος.
<P>
" Επιτροπή είχε εκφράσει ανάλογα αιτήματα το 2006 και το 2007, και κάθε φορά το Συμβούλιο ήταν αντίθετο. Τώρα, το αίτημα αυτό θα υποβληθεί εκ νέου στην επόμενη συνεδρίαση του Συμβουλίου Περιβάλλοντος, αυτή τη φορά εναντίον της Γαλλίας και της Ελλάδας. Το Κοινοβούλιο πρέπει απλά να λάβει μια σαφή στάση, να θέσει τέλος σε αυτή τη συζήτηση μια για πάντα. Δεν είναι δουλειά της Ευρωπαϊκής Επιτροπής να προσπαθεί διαρκώς να εξαγοράζει χώρες εξαιτίας μιας πρωτοβουλίας που απορρίφθηκε από διάφορα πολιτικά στρατόπεδα. Γι' αυτό το λόγο θέλουμε επιτέλους να δούμε να λαμβάνει χώρα μια συζήτηση μεταξύ Συμβουλίου και Ευρωπαϊκής Επιτροπής και μια πρόταση ψηφίσματος, προκειμένου να τεθεί τέλος στο ζήτημα μια για πάντα - και αυτό πριν από τις εκλογές, ώστε να γνωρίζουν οι ψηφοφόροι ποιος υποστηρίζει τι. Έτσι δεν είναι, κύριε Ferber;
<SPEAKER ID="029" NAME="Πρόεδρος">
Σας ευχαριστώ πάρα πολύ. Αυτή ήταν η αιτιολόγηση. Ποιος αντιτίθεται στο αίτημα;
<SPEAKER ID="030" NAME="Martin Schulz" LANGUAGE="DE">
Κύριε Πρόεδρε, όπως μόλις επεσήμανε ο κύριος Swoboda, υποστηρίζω το ένα μέρος του αιτήματος του κυρίου Cohn-Bendit και αντιτίθεμαι στο άλλο. Θεωρώ ότι έχει δίκιο· η συμπεριφορά της Ευρωπαϊκής Επιτροπής είναι σίγουρα αξιοπρόσεκτη, για να το πω ευγενικά. Δεύτερον, αληθεύει ότι η κατάσταση στο Συμβούλιο προκαλεί σύγχυση: κάποια κράτη μέλη συμμερίζονται τη γνώμη της Ευρωπαϊκής Επιτροπής, ενώ κάποια άλλα όχι.
<P>
Παρόμοια είναι η κατάσταση και σε αυτό το σώμα. Είναι αλήθεια ότι πρέπει να συζητήσουμε με την Ευρωπαϊκή Επιτροπή - παρότι έχει ήδη προβεί σε ενέργειες σχετικά με το θέμα αυτό που αντέβαιναν στις συστάσεις του Κοινοβουλίου, ακόμη και ορισμένων μελών του Συμβουλίου - και υποστηρίζουμε την πρόσκληση της Ευρωπαϊκής Επιτροπής να πραγματοποιήσει σχετική δήλωση. Το δεύτερο μέρος είναι το ψήφισμα. Έχω διαβάσει ήδη πολύ προσεκτικά το αίτημα της Ομάδας των Πρασίνων/ του Ευρωπαϊκού Ελεύθερου Συνασπισμού και η πολύ ενδιαφέρουσα αιτιολόγηση του κυρίου Cohn-Bendit είχε να κάνει περισσότερο με την προεκλογική εκστρατεία παρά με το γενετικώς τροποποιημένο καλαμπόκι. " Ομάδα Verts/ALE ζητεί μια διαδικασία για ψηφοφορία αποκλεισμού της Ευρωπαϊκής Επιτροπής - για τη μη παροχή ψήφου εμπιστοσύνης στην Επιτροπή. Ωστόσο, το βήμα αυτό είναι τόσο τραβηγμένο, ώστε θεωρούμε ότι πρέπει πρώτα να εξετάσουμε προσεκτικά το ζήτημα· γι' αυτόν ακριβώς το λόγο υποστηρίζουμε τη συζήτηση! Επιπλέον, υπάρχει μια επιτροπή εμπειρογνωμόνων, η οποία πρέπει να ασχοληθεί με το ψήφισμα· πρέπει να μας προσκομίσει μια πρόταση ψηφίσματος σε μια από τις επερχόμενες συνεδριάσεις της ολομέλειας που να έχει προετοιμαστεί σωστά, κι όχι την μπερδεμένη πρόταση που προετοιμάστηκε βιαστικά αυτή την εβδομάδα.
<SPEAKER ID="031" NAME="Πρόεδρος">
Σας ευχαριστώ πάρα πολύ. Θα δώσω τώρα το λόγο στον κύριο Fjellner, ο οποίος μπορεί να παρουσιάσει ξανά μια διαφορετική θέση.
<SPEAKER ID="032" NAME="Christofer Fjellner">
εκ μέρους της Ομάδας PPE-DE. - Κύριε Πρόεδρε, αντιτίθεμαι και με τα δύο μέρη των προτάσεων του κυρίου Cohn-Bendit, επειδή πριν από λιγότερο από ένα μήνα είχαμε συζητήσει για αυτό το θέμα και είχα ψηφίσει για αυτό στην Επιτροπή Περιβάλλοντος, όπως προτάθηκε προηγουμένως. Έτσι, θα έλεγα ότι έχει γίνει και, ειδικά αυτή τη φορά, στο τέλος της νομοθετικής περιόδου, όταν σχεδόν δεν μας φτάνει ο χρόνος ούτε για σημαντικές συζητήσεις νομοθετικής φύσης, θεωρώ ότι δεν θα ήταν σωστό να δώσουμε προτεραιότητα ειδικά σε αυτό το θέμα.
<P>
Δεν είναι δυνατόν αυτή τη φορά να δώσουμε προτεραιότητα σε συζητήσεις με τις οποίες έχουμε ήδη ασχοληθεί και θα ήταν πραγματικά ανεύθυνο να το κάνουμε αυτό ειδικά επειδή οι Πράσινοι νιώθουν ότι δεν λαμβάνουν αρκετή προσοχή στην προεκλογική περίοδο.
<SPEAKER ID="033" NAME="Πρόεδρος">
Αφενός μεν, πραγματοποιήθηκε αίτηση για να τεθεί στην ημερήσια διάταξη το θέμα του ψηφίσματος· αφετέρου δε, ο κύριος Fjellner λέει ότι ούτε δήλωση ούτε ψήφισμα δεν πρέπει να τεθεί στην ημερήσια διάταξη. Θα πρότεινα να ψηφίσουμε επί της διαδικασίας και στη συνέχεια μπορούμε να συζητήσουμε εάν θα έχουμε μόνο τη δήλωση.
<P>
Επιπλέον, έλαβα αίτηση για ονομαστική ψηφοφορία. Αυτή η ονομαστική ψηφοφορία πρέπει να καθορίσει ποιος υποστηρίζει την αίτηση του κυρίου Cohn-Bendit και της Ομάδας των Πρασίνων/ Ευρωπαϊκού Ελεύθερου Συνασπισμού. Κηρύσσω την έναρξης της ψηφοφορίας.
<SPEAKER ID="034" NAME="Martin Schulz" AFFILIATION="PSE">
(DE) Κύριε Πρόεδρε, ας μην περιπλέκουμε κι άλλο τα πράγματα. Είμαι βέβαιος ότι έχετε δίκιο από τυπικής άποψης· αναμφίβολα είστε ένας πρόεδρος που έχει τον έλεγχο των πραγμάτων. Ωστόσο, έχω την εντύπωση ότι η κυρία Frassoni συμφωνεί με την πρότασή μας.
<P>
Την εβδομάδα αυτή θα πραγματοποιήσουμε συζήτηση με την Ευρωπαϊκή Επιτροπή και θα ήθελα επίσης να ζητήσω να τεθεί το θέμα στην ημερήσια διάταξη. Ταυτόχρονα, θα ήθελα να ζητήσουμε από την αρμόδια επιτροπή εμπειρογνωμώνων να προετοιμάσει ένα ψήφισμα. Θεωρώ ότι πρόκειται για ένα περαιτέρω αίτημα, για το οποίο θα μπορούσε να διεξαχθεί αρχική ψηφοφορία.
<SPEAKER ID="035" NAME="Πρόεδρος">
Θα μπορούσαμε να συζητάμε το ίδιο θέμα για άλλη μισή ώρα. " ορθή διαδικασία είναι να ψηφίσουμε εάν υποστηρίζουμε το αίτημα της Ομάδας των Πρασίνων/ Ευρωπαϊκού Ελεύθερου Συνασπισμού ή όχι. Προσπάθησα να βοηθήσω με την πρότασή μου, ώστε να μην χρειαστεί να διεξάγουμε μετά κι άλλη συζήτηση σχετικά με το εάν επιθυμούμε δήλωση από την Ευρωπαϊκή Επιτροπή, αλλά τα πράγματα δεν μπορούν να ακολουθήσουν καμία άλλη σειρά.
<P>
(Το Κοινοβούλιο απέρριψε το αίτημα)
<P>
Τετάρτη:
<P>
Θα ήθελα να σας ενημερώσω ότι υπεβλήθηκαν 113 τροποποιήσεις στην έκθεση της κυρίας Elisa Ferreira σχετικά με ένα σχέδιο ανάκαμψης της ευρωπαϊκής οικονομίας. Υπερβαίνει έτσι το ανώτατο όριο των 50 τροποποιήσεων που ορίζει ο κανόνας 156, έτσι παρέπεμψα τα εν λόγω κείμενα για εξέταση στην αρμόδια επιτροπή. " επιτροπή συνεδριάζει απόψε και η συζήτηση σχετικά με την έκθεση παραμένει στην ημερήσια διάταξη για την Τετάρτη.
<P>
" Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών ζήτησε οι προφορικές ερωτήσεις προς το Συμβούλιο και την Ευρωπαϊκή Επιτροπή σχετικά με το SIS II να αποτελέσουν αντικείμενο συζήτησης στις 3 μ.μ., ως πρώτο στοιχείο της απογευματινής συνεδρίασης. Εφόσον έχουν συμφωνήσει όλες οι πολιτικές ομάδες, η ημερήσια διάταξη θα τροποποιηθεί αναλόγως.
<P>
Πληροφορήθηκα μόλις ότι παρέλειψα κάτι σχετικά με την Τρίτη: " Ομάδα των Σοσιαλιστών στο Ευρωπαϊκό Κοινοβούλιο ζήτησε να παραταθούν κατά μισή ώρα οι απογευματινές συζητήσεις και έτσι η Ώρα των Ερωτήσεων προς την Ευρωπαϊκή Επιτροπή να διαρκέσει από τις 6.30 μ.μ ως τις 8 μ.μ. Συμφωνείτε;
<P>
(Το Κοινοβούλιο ενέκρινε το αίτημα)
<P>
Πέμπτη:
<P>
" Ομάδα των Πρασίνων/ Ευρωπαϊκός Ελεύθερος Συνασπισμός και η Ομάδα της Συμμαχίας Φιλελευθέρων και Δημοκρατών για την Ευρώπη ζήτησαν η συζήτηση σχετικά με την προφορική ερώτηση προς την Ευρωπαϊκή Επιτροπή για την 50η επέτειο από την Θιβετιανή επανάσταση να ολοκληρωθεί με την υποβολή πρότασης ψηφίσματος.
<SPEAKER ID="036" NAME="Monica Frassoni" LANGUAGE="IT">
Κύριε Πρόεδρε, κυρίες και κύριοι, θεωρούμε ότι σε αυτή την εξαιρετικής σημασίας περίπτωση - την 50η επέτειο από την επανάσταση του λαού του Θιβέτ και την εξορία του Δαλάι Λάμα - είναι πολύ σημαντικό το Κοινοβούλιό μας να εκφράσει τις απόψεις του με ένα ψήφισμα και όχι μόνο με μια συζήτηση.
<P>
Δεν είναι η πρώτη φορά: το παρόν Κοινοβούλιο ανέκαθεν υποστηρίζει το Δαλάι Λάμα και την υπόθεση της ελευθερίας του λαού του Θιβέρ και δεν μπορούμε να κάνουμε πίσω τώρα, τουλάχιστον όχι επειδή η κατάσταση δεν βελτιώνεται. " κατάσταση επιδεινώνεται διαρκώς· πολύ πρόσφατα ακόμη η κυβέρνηση της Κίνας χρησιμοποίησε μέσα εκφοβισμού σχετικά με την ελευθερία του Θιβέτ. Επομένως, θεωρώ ότι είναι εξαιρετικής σημασίας να μην συζητήσουμε μόνο για το θέμα, αλλά να λάβουμε και αποφάσεις.
<SPEAKER ID="037" NAME="Marco Cappato" LANGUAGE="IT">
Κύριε Πρόεδρε, κυρίες και κύριοι, πριν από ένα χρόνο εγκρίναμε ένα ψήφισμα υπέρ της θέσης που είχε λάβει ο Δαλάι Λάμα κατά τις διαπραγματεύσεις του με την Κίνα, δηλαδή την μη άσκηση βίας και την αυτονομία - όχι την ανεξαρτησία - του Θιβέτ.
<P>
" Κίνα διέκοψε αυτές τις συνομιλίες, κατηγορώντας το Δαλάι Λάμα για άσκηση και πρόκληση βίας και για επιδίωξη ανεξαρτησίας και όχι αυτονομίας. Έτσι, σήμερα, 50 χρόνια μετά από την εξέγερση της Λάσα, θα ήταν εντελώς ακατανόητο αν το παρόν Κοινοβούλιο δεν παρέμβει, όχι μόνο για να υπερασπιστεί το Δαλάι Λάμα και τη μη άσκηση βίας, αλλά και για να υπερασπιστεί τη θέση και τη φήμη του Κοινοβουλίου. Δεν ζητάμε να αφαιρεθούν άλλα στοιχεία από την ημερήσια διάταξη· ζητάμε απλά από το Κοινοβούλιο να τολμήσει να εκφράσει μια άποψη.
<P>
Γι' αυτό, ζητάμε να τεθεί μια πρόταση σε ψηφοφορία, εκτός από τη συζήτηση.
<SPEAKER ID="038" NAME="Nirj Deva" AFFILIATION="PPE-DE">
Κύριε Πρόεδρε, δεν περίμενα να μου δοθεί ο λόγος, αλλά δεδομένου ότι πρόκειται για ένα πολύ σημαντικό Κοινοβούλιο και για ένα καιρό χρηματοπιστωτικής κρίσης, καθώς και ότι οι συνομιλητές μας σε όλο τον κόσμο πρέπει να μας πάρουν στα σοβαρά, καλό είναι να μην επικεντρώνουμε σε τέτοια θέματα όταν καθήκον μας είναι να χτίζουμε γέφυρες και συμμαχίες για τις εμπορικές και οικονομικές δραστηριότητές μας.
<SPEAKER ID="039" NAME="Πρόεδρος">
Εκτιμώ όσα λέτε, η παρέμβασή σας όμως ήταν κατά παράβαση του εσωτερικού μας κανονισμού.
<P>
(Το Κοινοβούλιο ενέκρινε το αίτημα)
<P>
Όσον αφορά τη συζήτηση σχετικά με περιπτώσεις παραβιάσεων των ανθρωπίνων δικαιωμάτων, της δημοκρατίας και της ευνομίας, η Ομάδα των Σοσιαλιστών στο Ευρωπαϊκό Κοινοβούλιο ζήτησε το δευτερεύον στοιχείο για τη Σιέρρα Λεόνε να αντικατασταθεί από ένα νέο δευτερεύον στοιχείο με τίτλο "Απελάσεις των οργανισμών παροχής βοήθειας από το Νταρφούρ".
<SPEAKER ID="040" NAME="Hannes Swoboda" LANGUAGE="DE">
Κύριε Πρόεδρε, δεν θα μακρηγορήσω. " κατάσταση στο Νταρφούρ έχει γίνει εξαιρετικά κρίσιμη και εντείνεται κι άλλο από την απέλαση των διάφορων οργανισμών παροχής βοήθειας. Αυτός είναι ο λόγος για τον οποίο θέλουμε τώρα να δώσουμε προτεραιότητα σε αυτό το θέμα. Ζητώ την υποστήριξή σας. Σας ευχαριστώ.
<SPEAKER ID="041" NAME="Πρόεδρος">
Το Νταρφούρ είναι τώρα στοιχείο της ημερήσιας διάταξης.
<P>
(Εγκρίθηκε η διάταξη των εργασιών)

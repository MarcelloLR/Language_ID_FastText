<CHAPTER ID="003">
Πρόταση οδηγίας του Συμβουλίου για την εφαρμογή της συμφωνίας-πλαίσιο σχετικά με την πρόληψη των τραυματισμών που προκαλούνται από αιχμηρά αντικείμενα στον νοσοκομειακό και υγειονομικό τομέα, η οποία συνήφθη από τις ενώσεις HOSPEEM και EPSU (συζήτηση)
<SPEAKER ID="007" NAME="Πρόεδρος">
" ημερήσια διάταξη προβλέπει τη συζήτηση της πρότασης ψηφίσματος της Elizabeth Lynne και της Pervenche Beres, εξ ονόματος της Επιτροπής Απασχόλησης και Κοινωνικών Υποθέσεων, σχετικά με την πρόταση οδηγίας του Συμβουλίου για την εφαρμογή της συμφωνίας πλαισίου σχετικά με την πρόληψη των τραυματισμών που προκαλούνται από αιχμηρά αντικείμενα στον νοσοκομειακό και υγειονομικό τομέα, η οποία συνήφθη από τις ενώσεις HOSPEEM και EPSU.
<SPEAKER ID="008" NAME="Elizabeth Lynne">
συντάκτρια. - (ΕΝ) Κύριε Πρόεδρε, κάθε χρόνο υπάρχουν σε όλη την ΕΕ περισσότεροι από ένα εκατομμύριο τραυματισμοί από βελόνες που μπορούν να προληφθούν και αφορούν τους εργαζόμενους στον τομέα της υγείας. Πολλοί από εκείνους που τραυματίζονται και οι οικογένειές τους έρχονται αντιμέτωποι με την αγωνία της αναμονής μέχρι να μάθουν αν μολύνθηκαν από λοιμώξεις που μεταδίδονται με το αίμα όπως ο "ΙV ή η ηπατίτιδα C.
<P>
Οι κίνδυνοι μόλυνσης μετά από ατύχημα δεν είναι ασήμαντοι. Οι ειδικοί μάς λένε ότι οι πιθανότητες μόλυνσης είναι μία στις τρεις για την ηπατίτιδα Β, 1 στις 30 για την ηπατίτιδα C και 1 στις 300 για τον ιό HIV. Ας πάρουμε για παράδειγμα την περίπτωση της Juliet Young. " Juliet ήταν μια νοσοκόμα η οποία απεβίωσε το 2008, επτά χρόνια αφού μολύνθηκε με τον ιό HIV κατά τη διάρκεια αιμοληψίας από μολυσμένο ασθενή σε νοσοκομείο του Λονδίνου. " Juliet τρύπησε κατά λάθος τον αντίχειρά της με τη βελόνα καθώς της γλίστρησε ενώ λάμβανε δείγμα. Ή την περίπτωση μιας οδοντιατρικής νοσοκόμας που εργαζόταν σε μια φυλακή και τρυπήθηκε από βελόνα που χρησιμοποιήθηκε σε κάποιον τρόφιμο ο οποίος είχε ηπατίτιδα Α, Β και C και ήταν θετικός στον ιό "ΙV. Φανταστείτε την αγωνία που έζησε ενώ περίμενε· έμαθε τώρα πως μολύνθηκε από ηπατίτιδα C. Αυτή η νοσοκόμα, όπως και πολλές άλλες, συνεχίζουν την εκστρατεία για το θέμα αυτό.
<P>
Εγώ ασχολήθηκα για πρώτη φορά με το θέμα αυτό το 2004 όταν επισκέφθηκα ένα νοσοκομείο στην εκλογική μου περιφέρεια κατόπιν παρότρυνσης της Health First Europe και στη συνέχεια, κατά την Παγκόσμια "μέρα κατά του AIDS, την 1η Δεκεμβρίου του έτους εκείνου, διοργάνωσα έκθεση με τον Stephen Hughes σε αυτό το Κοινοβούλιο. Εργαζόμενοι στον τομέα της υγείας από όλη την Ευρωπαϊκή Ένωση μάς επισκέφθηκαν, επισκέφθηκαν το Κοινοβούλιο, ζητώντας απελπισμένα τη βοήθειά μας. Όσοι από εσάς είχαν την ευκαιρία να συναντήσουν εκείνες τις νοσοκόμες και άλλους εργαζόμενους στον τομέα της υγείας δεν μπορεί να μην συγκινήθηκαν από τα δεινά τους, και το 2006 εγκρίναμε ψήφισμα του Ευρωπαϊκού Κοινοβουλίου σχετικά με την προστασία του νοσηλευτικού προσωπικού στην Ευρώπη από λοιμώξεις που μεταδίδονται με το αίμα και προκαλούνται από τραυματισμούς από βελόνες. Το ψήφισμα αυτό ζητούσε από την Επιτροπή να υποβάλει εντός τριών μηνών νομοθετική πρόταση για την τροποποίηση της οδηγίας 2000/54/EΚ σχετικά με τους βιολογικούς παράγοντες. " πρόταση αυτή δεν παρουσιάστηκε ποτέ, αλλά ο Stephen Hughes κι εγώ δεν εγκαταλείψαμε τον αγώνα.
<P>
Εγώ προσωπικά έχω τροποποιήσει πολλές εκθέσεις και ψηφίσματα ζητώντας δράση, έχω μιλήσει στην Ολομέλεια για το θέμα αυτό δεκάδες φορές και έχω καταθέσει αμέτρητες κοινοβουλευτικές ερωτήσεις. Μετά από συνεδριάσεις με τον Επίτροπο Spidla, μάς είπαν το 2008 ότι προετοιμαζόταν πρόταση από την Επιτροπή και ότι βρισκόμασταν κοντά στην επίτευξη. Ωστόσο, την τελευταία στιγμή, αυτό εμποδίστηκε, καθώς οι κοινωνικοί εταίροι υποσχέθηκαν ότι θα προσπαθούσαν, επιτέλους, να επιτύχουν συμφωνία, προς μεγάλη μας απογοήτευση.
<P>
Μια συνολική συμφωνία σχετικά με τις απαραίτητες προϋποθέσεις επετεύχθη επιτέλους από τους κοινωνικούς εταίρους το καλοκαίρι του 2009. Το ψήφισμά μου στηρίζει ολόψυχα τη συμφωνία. Το Συμβούλιο πρέπει να εγκρίνει επειγόντως την προτεινόμενη οδηγία ώστε να μπορεί η Επιτροπή να διασφαλίσει ότι θα εφαρμοστεί αποτελεσματικά και χωρίς καθυστέρηση. Οι εργαζόμενοι στον τομέα της υγείας σε όλη την ΕΕ στηρίζονται σε εμάς. Οι εργαζόμενοί μας στον τομέα της υγείας δεν μπορούν να περιμένουν και δεν πρέπει να εξακολουθήσουν να τίθενται σε κίνδυνο. Όντως, είναι πλέον καιρός να δράσουμε αποφασιστικά.
<SPEAKER ID="009" NAME="Stephen Hughes">
συντάκτης. - (ΕΝ) Κύριε Πρόεδρε, αυτή είναι μια σημαντική πράξη νομοθεσίας στον τομέα της υγείας και της ασφάλειας. " Liz σκιαγράφησε μέρος του ιστορικού του. Βρισκόταν για πολύ καιρό στο στάδιο της προετοιμασίας -για έξι χρόνια μετά τις πρώτες συνεδριάσεις που πραγματοποιήσαμε, όπως ανέφερε. Είναι καλό που βλέπουμε τον Επίτροπο Andor εδώ σήμερα το πρωί, αλλά είναι κρίμα, κατά κάποιο τρόπο, που ο Επίτροπος Spidla δεν είναι εδώ. Τον έχουμε επικρίνει συχνά εδώ σε αυτό το Σώμα, αλλά θα μπορούσαμε να τον έχουμε συγχαρεί σήμερα το πρωί που ανέλαβε επιτέλους την πρωτοβουλία να παρουσιάσει αυτήν την πρόταση για τους τραυματισμούς από βελόνα, τους τραυματισμούς από αιχμηρά αντικείμενα.
<P>
Μας πήρε κάποιο χρόνο να τον πείσουμε να αναλάβει δράση. Οι υπηρεσίες του ήταν, στην πραγματικότητα, οι άνθρωποι εκείνοι που τον συμβούλευαν διαρκώς ότι δεν πρέπει να αναλάβει δράση, ότι η οδηγία που συμφωνήθηκε το 2000 για την προστασία των εργαζομένων από κινδύνους που διατρέχουν λόγω έκθεσής τους σε βιολογικούς παράγοντες κατά την εργασία, σε συνδυασμό με τα στοιχεία εκτίμησης κινδύνου της οδηγίας πλαισίου του 1989, ήταν αρκετά για να αποτρέψουν αυτού του είδους τους τραυματισμούς, αλλά τελικά πείσαμε τις υπηρεσίες εκείνες ότι, με ένα εκατομμύριο τραυματισμούς τον χρόνο, προφανώς κάτι δεν πήγαινε καλά. Χρειαζόμασταν συγκεκριμένη νομοθεσία για να αντιμετωπίσουμε το πρόβλημα αυτό, όπως αυτή που έχουν στις "νωμένες Πολιτείες και σε κάποια μέρη της Ισπανίας, η οποία λειτουργεί εκεί πολύ αποτελεσματικά.
<P>
Τελικά ο Επίτροπος αποφάσισε να αναλάβει δράση και το 2008, όπως είπε η Liz, πράγματι συνέταξε τροποποίηση της οδηγίας του 2000, αλλά τότε οι HOSPEEM και EPSU, οι ενώσεις δημόσιων υπηρεσιών, επεσήμαναν την επιθυμία τους να διατυπώσουν μια συμφωνία. Τη συνέταξαν αυτήν τη συμφωνία. Είμαι ευτυχής που το έπραξαν. Είναι μια καλή συμφωνία, αλλά είναι λίγο ασαφής σε κάποια σημεία. Αυτός είναι και ο λόγος που κατέθεσα τροπολογία για την οποία υπήρξε συμφωνία στην Επιτροπή Απασχόλησης, με σκοπό να ζητηθεί η έκδοση κατευθυντήριων γραμμών από την Επιτροπή για να συνοδεύσουν την οδηγία ώστε να διασφαλιστεί η ομαλή και ομοιόμορφη μεταφορά αυτής της οδηγίας στη νομοθεσία όλων των κρατών μελών.
<P>
Στηρίζουμε πλήρως την πρόταση οδηγίας της Επιτροπής και κατανοούμε ότι δεν μπορούμε να θίξουμε τη συμφωνία των κοινωνικών εταίρων. Δεν μπορούμε να την τροποποιήσουμε. Το Συμβούλιο δεν μπορεί να την τροποποιήσει. Είναι η συμφωνία τους. Ωστόσο, το πιο σημαντικό τμήμα της συμφωνίας, η ρήτρα 6, που καλύπτει την εξάλειψη, την πρόληψη και την προστασία, δυστυχώς περιλαμβάνει κάποια αμφισημία σχετικά με την αξιολόγηση κινδύνων και με το ποια ακριβώς στοιχεία πρόληψης πρέπει να εφαρμόζονται από εργοδότες και πότε.
<P>
Αν δεν αποσαφηνιστεί αυτή η αμφισημία, τότε κινδυνεύουμε να δούμε θεαματική ποικιλία ως προς την εφαρμογή της οδηγίας. Για τον λόγο αυτόν, ζητούμε η Επιτροπή να εκπονήσει κατευθυντήριες γραμμές εφαρμογής για να βοηθήσει τους εργοδότες να κατανοήσουν τους κινδύνους και τα απαραίτητα προληπτικά μέτρα που πρέπει να λάβουν για να διασφαλιστεί η συνεπής εφαρμογή της οδηγίας.
<P>
Οι τραυματισμοί από βελόνα είναι η πιο συνηθισμένη και η πιο επικίνδυνη μορφή ιατρικών τραυματισμών από αιχμηρά αντικείμενα. Όποτε χρησιμοποιείται βελόνα κοίλου διαμετρήματος σε ασθενή υπάρχει κίνδυνος τραυματισμού από βελόνα ο οποίος μπορεί να οδηγήσει σε σοβαρή μόλυνση ενός εργαζόμενου στον τομέα της υγείας επειδή το κοίλο διαμέτρημα λειτουργεί ως δεξαμενή για το αίμα του ασθενούς ή άλλα σωματικά υγρά.
<P>
Υπάρχει μια τεράστια ποσότητα ανεξάρτητων στοιχείων που έχουν αποδείξει ότι η καθιέρωση βελτιωμένης κατάρτισης, οι ασφαλέστερες εργασιακές πρακτικές και η χρήση ιατρικών συσκευών που ενσωματώνουν μηχανισμούς προστασίας μηχανικού σχεδιασμού θα αποτρέψουν την πλειονότητα των τραυματισμών από βελόνα. Όλα αυτά τα πράγματα είναι απαραίτητα, όχι μόνο ένα ή δύο - όλα αυτά είναι απαραίτητα.
<P>
Οι μελέτες έχουν δείξει επίσης ότι η αποτυχία εφαρμογής οποιουδήποτε από αυτά τα τρία στοιχεία έχει ως αποτέλεσμα σημαντικά μειωμένη επίδραση. Ομοίως, οι απόπειρες να χρησιμοποιηθούν ιατρικές συσκευές σχεδιασμένες με ασφάλεια μόνο σε ορισμένους τομείς ή σε ορισμένους ασθενείς δεν θα ήταν ούτε πρακτικές ούτε αποτελεσματικές.
<P>
Σε εκείνες τις χώρες όπου ήδη υπάρχει αποτελεσματική νομοθεσία, όπως στην Αμερική, τον Καναδά και κάποια μέρη της Ισπανίας, ορίζεται σαφώς ότι και τα τρία αυτά στοιχεία πρέπει να εφαρμόζονται για να αποφευχθούν οι τραυματισμοί από βελόνα. Δεν είναι τυχαίο που είναι όλες ίδιες εν προκειμένω. Αυτή είναι λοιπόν η αμφισημία στη ρήτρα 6 που προσπαθούμε να αντιμετωπίσουμε μέσω της δημοσίευσης κατευθυντήριων γραμμών.
<P>
" Liz ανέφερε την τραυματική εμπειρία που ζουν οι άνθρωποι που πλήττονται από τραυματισμούς από βελόνες. Κατά τη διάρκεια των έξι ετών που εργαστήκαμε στον τομέα αυτόν συνάντησα ανθρώπους οι οποίοι υπέστησαν τραυματισμούς από βελόνα, και θα ήθελα να επισημάνω αυτήν την πραγματικά τραυματική εμπειρία.
<P>
Συνάντησα ένα γιατρό ο οποίος εγκατέλειψε την άσκηση του ιατρικού επαγγέλματος λόγω τραυματισμού με βελόνα.
<P>
Συνάντησα άνθρωπο που μολύνθηκε με τον ιό HIV μετά από τραυματισμό με βελόνα. Συνάντησα ανθρώπους που τελικά απεδείχθη ότι δεν είχαν μολυνθεί, αλλά μόνο μετά από μήνες αβεβαιότητας για το αν είχαν μολυνθεί ή όχι. Επίσης, συνάντησα ρακοσυλλέκτες και υπαλλήλους σωφρονιστικών καταστημάτων οι οποίοι υπέστησαν τραυματισμούς από βελόνα. Αυτοί δεν καλύπτονται από την παρούσα συμφωνία. Αυτός είναι ένας ακόμη τομέας τον οποίο πρέπει να εξετάσουμε στο μέλλον.
<P>
Ωστόσο, είναι μια καλή συμφωνία, και νομίζω ότι αν διαθέτουμε καλές κατευθυντήριες γραμμές που να συνοδεύουν την εν λόγω συμφωνία ώστε να διασφαλίσουμε την ομοιόμορφη εφαρμογή στην Ευρωπαϊκή Ένωση, θα έχουμε όλοι κάνει καλή δουλειά και ελπίζω ότι θα μειώσουμε δραστικά αυτόν τον αριθμό του ενός εκατομμυρίου τραυματισμών από βελόνα ετησίως.
<SPEAKER ID="010" NAME="Laszlo Andor">
μέλος της Επιτροπής. - (ΕΝ) Κύριε Πρόεδρε, θα ήθελα να ευχαριστήσω το Κοινοβούλιο για το έργο του στο θέμα αυτό. Συγκεκριμένα θέλω να ευχαριστήσω την εισηγήτρια, την κυρία Lynne, για το εξαίρετο έργο της κατά την εκπόνηση πρότασης ψηφίσματος επί της πρότασης της Επιτροπής και για τις προσπάθειές της επί σειρά ετών με σκοπό τη βελτίωση της υγείας και της ασφάλειας στην εργασία για εργαζόμενους στον νοσοκομειακό και υγειονομικό τομέα.
<P>
Γνωρίζω ότι πρόκειται για θέμα που απασχολεί το Σώμα εδώ και καιρό. Το ψήφισμα του Κοινοβουλίου της 24ης Φεβρουαρίου 2005 σχετικά με την προώθηση της υγείας και της ασφάλειας στον χώρο εργασίας ζητούσε την αναθεώρηση της οδηγίας 2000/54/ΕΚ σχετικά με την έκθεση σε βιολογικούς παράγοντες στην εργασία. Τον Ιούλιο του 2006, το Κοινοβούλιο ενέκρινε άλλο ένα ψήφισμα που ζητούσε από την Επιτροπή να υποβάλει πρόταση οδηγίας για την τροποποίηση αυτής της οδηγίας.
<P>
Σε απάντηση προς το Ευρωπαϊκό Κοινοβούλιο, η Επιτροπή δρομολόγησε διαβούλευση δύο σταδίων με τους ευρωπαϊκούς κοινωνικούς εταίρους, σύμφωνα με τις διατάξεις της Συνθήκης. Σε απάντηση στην εν λόγω διαβούλευση, δύο ευρωπαϊκές οργανώσεις κοινωνικών εταίρων που δραστηριοποιούνται στον νοσοκομειακό και υγειονομικό τομέα, η Ευρωπαϊκή Ένωση Εργοδοτών του Νοσοκομειακού και Υγειονομικού Τομέα και η Ευρωπαϊκή Ομοσπονδία Συνδικάτων Δημοσίων Υπηρεσιών, διαπραγματεύθηκαν επιτυχώς μια συμφωνία πλαίσιο τον Ιούλιο του 2009. Όπως γνωρίζετε, η πρόταση της Επιτροπής έχει ως στόχο την εφαρμογή της εν λόγω συμφωνίας.
<P>
Όλοι γνωρίζουμε ότι οι τραυματισμοί που προκαλούνται από βελόνες και άλλα αιχμηρά αντικείμενα είναι ένας από τους πιο συνηθισμένους και σοβαρούς κινδύνους για τους εργαζόμενους στον τομέα της υγειονομικής περίθαλψης στην Ευρώπη, ιδίως σε ορισμένους τομείς και δραστηριότητες όπως τα επείγοντα περιστατικά, η εντατική θεραπεία και οι χειρουργικές επεμβάσεις. Είμαι κάτι παραπάνω από ευτυχής που το ψήφισμά σας αναγνωρίζει ότι η πρόταση της Επιτροπής ενσωματώνει τα σημαντικά σημεία του ψηφίσματος του Κοινοβουλίου της 6ης Ιουλίου 2006. Ήταν όντως επιθυμία της Επιτροπής να υπάρχουν τα εν λόγω σημεία στη συμφωνία.
<P>
Επίσης συμφωνώ μαζί σας ότι η έναρξη ισχύος αυτής της συμφωνίας θα αποτελέσει μια σημαντική συμβολή στην προστασία των εργαζομένων που δραστηριοποιούνται στον νοσοκομειακό και υγειονομικό τομέα. Με τη συμφωνία αυτή και, ελπίζω, με την επικείμενη έγκριση της προτεινόμενης οδηγίας από το Συμβούλιο, οι εργαζόμενοι στον νοσοκομειακό και υγειονομικό τομέα θα επωφεληθούν από μια ολοκληρωμένη προσέγγιση θέσπισης πολιτικών για την αξιολόγηση κινδύνων, την πρόληψη κινδύνων, την κατάρτιση, την πληροφόρηση, την αύξηση της ευαισθητοποίησης και ούτω καθεξής. Τέτοια μέτρα, που συνιστούν και ελάχιστες προϋποθέσεις, δεν είναι μόνο καλοδεχούμενα, αλλά πάνω από όλα απολύτως απαραίτητα.
<P>
Επιτρέψτε μου απλώς να ολοκληρώσω ευχαριστώντας σας ξανά που υποστηρίζετε την πρόταση της Επιτροπής, την οποία ελπίζω ότι θα εγκρίνει σύντομα το Συμβούλιο.
<SPEAKER ID="011" NAME="Raffaele Baldassarre" LANGUAGE="IT">
Κύριε Πρόεδρε, κυρίες και κύριοι, όπως ειπώθηκε ήδη, οι τραυματισμοί από βελόνες και άλλα αιχμηρά αντικείμενα είναι από τους πιο συνηθισμένους κινδύνους που αντιμετωπίζουν οι εργαζόμενοι στον τομέα της υγειονομικής περίθαλψης στην Ευρώπη, και συνεπώς συνιστούν σοβαρό πρόβλημα τόσο για τον τομέα της υγειονομικής περίθαλψης όσο και για την κοινωνία εν γένει.
<P>
Ο στόχος της πρότασης της Επιτροπής είναι να δώσει τη δυνατότητα στο Συμβούλιο να εφαρμόσει τη συμφωνία πλαίσιο που υπεγράφη από την Ευρωπαϊκή Ένωση Εργοδοτών του Νοσοκομειακού και Υγειονομικού Τομέα και την Ευρωπαϊκή Ομοσπονδία Συνδικάτων Δημοσίων Υπηρεσιών.
<P>
Ο κύριος στόχος της συμφωνίας είναι να διασφαλίσει μεγαλύτερη προστασία για τους εργαζόμενους έναντι των κινδύνων που αντιμετωπίζουν να τραυματιστούν από κάποιο αιχμηρό ή μυτερό αντικείμενο που χρησιμοποιείται στην ιατρική. Αυτή η συμφωνία αντιπροσωπεύει συνεπώς ένα σημαντικό βήμα προς την αύξηση της ασφάλειας στον νοσοκομειακό τομέα. Όπως συμφωνούμε όλοι, οι συνέπειες τραυματισμών από αιχμηρά αντικείμενα μπορούν να είναι εξαιρετικά σοβαρές και να προκαλέσουν τη διάδοση ασθενειών όπως η λοιμώδης ηπατίτιδα και το AIDS.
<P>
Τούτου λεχθέντος, πρέπει να τονίσω την ανάγκη για μια ολοκληρωμένη και ταυτόχρονα ρεαλιστική προσέγγιση αυτού του προβλήματος. Εν προκειμένω, πιστεύω ότι οι διοικητικοί, οικονομικοί και νομικοί περιορισμοί που απορρέουν από τη συμφωνία δεν πρέπει να είναι υπερβολικοί και συνεπώς δεν πρέπει να είναι τέτοιοι ώστε να βλάπτουν την ανάπτυξη των μικρών και μεσαίων επιχειρήσεων που δραστηριοποιούνται στον υγειονομικό τομέα, διότι αλλιώς οι επιχειρήσεις αυτές θα αντιμετωπίσουν σοβαρές δυσκολίες ως προς τη συμμόρφωση με τους όρους της συμφωνίας.
<P>
Εξίσου αξιέπαινη είναι ωστόσο η αναμενόμενη -στη λέξη αναμενόμενη θα πρόσθετα και τη λέξη επιθυμητή- δυνατότητα να εγκρίνουν τα κράτη μέλη πιο αποτελεσματικές διατάξεις και μέτρα από εκείνα που περιέχονται στη συμφωνία, με σκοπό την προστασία των εργαζομένων.
<P>
Τέλος, καλώ την Επιτροπή να επιβλέπει την εφαρμογή αυτής της συμφωνίας και να ενημερώνει τακτικά το Κοινοβούλιο, το οποίο συχνά επικεντρώνεται σε αυτό το θέμα, ώστε να διασφαλίσει ότι η συμφωνία παρακολουθείται κατάλληλα και ότι η ανάγκη για τυχόν μελλοντικές τροποποιήσεις εξετάζεται εις βάθος.
<SPEAKER ID="012" NAME="Alejandro Cercas" LANGUAGE="ES">
Κύριε Πρόεδρε, θα ήθελα να ξεκινήσω εκφράζοντας τα συγχαρητήριά μου στη συνάδελφο κ. Lynne για το εξαίρετο έργο που επιτέλεσε στην επιτροπή μας, για την ικανότητά της να συμβιβάσει όλες τις απόψεις και για το έργο που επιτέλεσε στη διάρκεια ενός τόσο μεγάλου διαστήματος.
<P>
Συγχαίρω τον Επίτροπο Andor. Είναι η δεύτερη ημέρα σας, κύριε Επίτροπε, και κάνατε καλή αρχή στη δουλειά σας αντιμετωπίζοντας τις ευθύνες σας. Επιπροσθέτως, υπάρχει πλέον μια δεύτερη οδηγία σχετικά με τη μικροχρηματοδότηση η οποία απασχολεί το παρόν Σώμα εδώ και καιρό. Θα έχετε επίσης την τιμή να επιλύσετε δύο προβλήματα σε δύο ημέρες, πράγμα που θα προσφέρει ευρείες δυνατότητες σε πολλούς Ευρωπαίους. Επίσης ευχαριστώ τον Επίτροπο Spidla για τη βοήθεια που προσέφερε σε αυτό το θέμα.
<P>
Ήδη ενημερωθήκατε, και δεν πρόκειται να σπαταλήσω πολύ χρόνο για να σας το υπενθυμίσω, ότι η συμφωνία πλαίσιο είναι μια πολύ σημαντική νομική πράξη για τους εργαζόμενους στον τομέα της υγείας. Πλήττονται από περισσότερα από ένα εκατομμύρια ατυχήματα κάθε χρόνο, πράγμα που συνεπάγεται και σοβαρούς κινδύνους για την υγεία, όπως οι ιογενείς λοιμώξεις, η ηπατίτιδα C, το AIDS και άλλα. Ωστόσο, αυτό είναι σημαντικό όχι μόνο για τους εργαζόμενους στον τομέα της υγείας, αλλά και για τους ασθενείς σε νοσοκομεία και τις οικογένειές τους. Ουσιαστικά, εκατομμύρια Ευρωπαίοι θα είναι καλύτερα προστατευμένοι με αυτό το μέσον.
<P>
Συνεπώς, το επιτύχαμε αυτό μετά από ένα μακρύ ταξίδι που ξεκίνησε το παρόν Σώμα χτυπώντας την πόρτα της Επιτροπής και του Συμβουλίου, και πρέπει να θυμόμαστε το εξαίρετο έργο που επιτέλεσε ο κ. Hughes σε όλη τη διάρκεια αυτής της μακράς διαδικασίας.
<P>
Μπορώ ίσως να εξηγήσω εν συντομία γιατί οι σοσιαλιστές βουλευτές του ΕΚ είναι πολύ ικανοποιημένοι σήμερα. Αισθάνομαι ότι η σημερινή είναι μια ημέρα κατά την οποία πρέπει να αναφέρουμε ορισμένα πράγματα.
<P>
Πρώτον, τη σημασία της υγείας και της ασφάλειας στον χώρο εργασίας. Είναι σημαντικό να δημιουργήσουμε ένα περιβάλλον εργασίας το οποίο είναι όσο το δυνατόν πιο ασφαλές για εργαζόμενους, οικογένειες και πολίτες. Σε ό,τι αφορά τους ανθρώπους, αναφέραμε ήδη όλες τις συνέπειες αυτών των ειδών τραυματισμών για εργαζόμενους και πολίτες, αλλά υπάρχουν και συνέπειες από οικονομική άποψη. Λίγες ημέρες πριν σε αυτό το Σώμα, ο Ευρωπαϊκός Οργανισμός για την Ασφάλεια και την Υγεία στην Εργασία μάς μίλησε για κάποιες από τις εκστρατείες που διεξάγει για να προαγάγει την υγεία και την ασφάλεια, και αποκάλυψε ακόμη και κάποιες οικονομικές μελέτες που δείχνουν ότι στην Αυστραλία, για παράδειγμα, τα ατυχήματα και οι ασθένειες αντιστοιχούν σε ποσοστό μεγαλύτερο του 6% του ΑΕγχΠ. Ποιο είναι το τίμημα για την έλλειψη κοινωνικής ασφάλισης; Ποιο είναι το τίμημα για την έλλειψη υγιεινής και ασφάλειας στον χώρο εργασίας; Είναι συνεπώς μια επένδυση στο ανθρώπινο κεφάλαιο, αλλά και μια επένδυση από την άποψη του πολιτισμού και της οικονομίας.
<P>
Δεύτερον, η σημασία της πρόληψης, καθώς η πρόληψη είναι καλύτερη από τη θεραπεία. Πρέπει να αναληφθεί δράση προτού σημειωθούν ατυχήματα, προκειμένου να προληφθούν. " πρόληψη, που συνιστά ένα περίπλοκο θέμα, απαιτεί μεγαλύτερη ευαισθητοποίηση, ενημέρωση, κατάρτιση και εποπτεία σε σχέση με καθένα από αυτά τα καθήκοντα.
<P>
Τρίτον, είναι κρίσιμο να αναφέρουμε επίσης σε αυτό το στάδιο πόσο σημαντικοί είναι οι κοινωνικοί εταίροι, καθώς και οι συνδικαλιστικές οργανώσεις. Χωρίς αυτούς, η συμφωνία πλαίσιο σίγουρα δεν θα υπήρχε, ούτε και κάποιο είδος πρόληψης. Μερικές φορές οι άνθρωποι επικρίνουν τις συνδικαλιστικές οργανώσεις και ισχυρίζονται ότι συνιστούν κόστος για την κοινωνία, αλλά ξεχνούν τα τεράστια οφέλη που προσφέρουν, καθώς αυτές βρίσκονται πίσω από τη θέσπιση σημαντικών πολιτικών στον χώρο εργασίας όπως εκείνες που υπάρχουν στη συμφωνία πλαίσιο.
<P>
Τέλος, πρέπει επίσης να αναφέρω τη σημασία αυτού του Σώματος, το οποίο πρέπει να υπερασπιστεί τη θέση του ενώπιον της κοινής γνώμης και ενώπιον άλλων κοινοτικών θεσμικών οργάνων, επειδή χωρίς αυτό το Σώμα η συμφωνία πλαίσιο δεν θα υπήρχε, και τη σημασία της συνεργασίας του Κοινοβουλίου με την Επιτροπή και το Συμβούλιο, η οποία επίσης υπήρξε υποδειγματική. Εκτιμώ τη στήριξη της ισπανικής Προεδρίας και ελπίζω ότι αυτό θα αποτελέσει καλό προηγούμενο για μια νέα φάση συνεργασίας μεταξύ των θεσμικών μας οργάνων.
<SPEAKER ID="013" NAME="Elizabeth Lynne">
εξ ονόματος της Ομάδας ALDE. - (ΕΝ) Κύριε Πρόεδρε, δεν σκόπευα να χρησιμοποιήσω τον χρόνο ομιλίας μου εξ ονόματος της Ομάδας μου, αλλά πίστευα ότι μπορούσα όντως να τον χωρίσω και να επανέλθω αργότερα, αλλά, προφανώς, αυτό δεν ισχύει για ένα ψήφισμα· έτσι, ενημερώθηκα σήμερα το πρωί ότι θα μιλούσα τώρα. Μου δίνεται έτσι η ευκαιρία να ευχαριστήσω όλους τους σκιώδεις εισηγητές τους οποίους δεν ευχαρίστησα πριν· επίσης, να ευχαριστήσω ξανά τον Stephen Hughes, καθώς ο κ. Hughes κι εγώ ήμασταν εκείνοι που το 2004 κάναμε περιοδεία στα νοσοκομεία με τον John Bowis, ο οποίος ήταν βουλευτής των Συντηρητικών του ΕΚ. Εμείς οι τρεις από τα πολιτικά κόμματα επισκεφθήκαμε τα νοσοκομεία για να δούμε ιδίοις όμμασι την κατάσταση και πιστεύω ότι αυτό ήταν πολύ σημαντικό.
<P>
Σε αυτό το μέρος πρέπει να κινούμαστε με βάση τις πραγματικές ανάγκες των ανθρώπων επιτόπου και αφού ακούσαμε τις νοσοκόμες, τους γιατρούς και τους εργαζόμενους στον υγειονομικό τομέα, ήταν σημαντικό να λάβουμε υπόψη τις απόψεις τους. Ο κ. Hughes αναφέρθηκε σε κατευθυντήριες γραμμές για την εφαρμογή, και θα ήθελα να μάθω πράγματι αν γνωρίζετε κατά πόσον η Επιτροπή σκέπτεται να παρουσιάσει κατευθυντήριες γραμμές για το θέμα αυτό· νομίζω ότι είναι πολύ σημαντικό να αποκτήσουμε αυτές τις κατευθυντήριες γραμμές. Επίσης, αναρωτιέμαι αν γνωρίζετε το χρονοδιάγραμμα που έχει κατά νου το Συμβούλιο, επειδή είναι εξαιρετικά σημαντικό να ολοκληρώσουμε το χρονοδιάγραμμα πολύ γρήγορα, διότι τελικά όλοι αυτοί οι εργαζόμενοι στον υγειονομικό τομέα περίμεναν τόσα χρόνια.
<P>
Δεν θέλουμε άλλους περιττούς τραυματισμούς από βελόνες κατά τη διάρκεια της περιόδου αναμονής. Είχαμε υπερβολικά πολλούς τα τελευταία χρόνια. Επίσης, αναφέρθηκε ήδη ότι επί του παρόντος πρόκειται μόνο για τον τομέα της υγείας, θα ήθελα όμως να επεκταθεί και σε άλλους τομείς όπως, ειδικότερα, τα σωφρονιστικά καταστήματα. Νομίζω είναι πολύ σημαντικό οι σωφρονιστικοί υπάλληλοι να είναι και αυτοί προστατευμένοι. Υπάρχουν τόσα πολλά πράγματα που είναι σημαντικά για αυτούς τους συγκεκριμένους εργαζόμενους, αλλά ένα από τα βασικά στοιχεία εν προκειμένω είναι βελόνες με καπάκι. Νομίζω ότι είναι εξίσου σημαντικό με όλα τα άλλα θέματα στο ψήφισμα οι εν λόγω εργαζόμενοι στην υγειονομική περίθαλψη να μην υφίστανται περιττούς τραυματισμούς από βελόνες.
<SPEAKER ID="014" NAME="Jean Lambert">
εξ ονόματος της Ομάδας Verts/ALE. - (ΕΝ) Κύριε Πρόεδρε, θα ήθελα κι εγώ με τη σειρά μου να ευχαριστήσω τον Stephen Hughes και τη Liz Lynne για το έργο τους και να επιδοκιμάσω πραγματικά αυτήν την πράξη, παρόλο που θα θέλαμε να την είχαμε δει νωρίτερα. Όπως επισημάνθηκε, οι "ΠΑ διαθέτουν νομοθεσία εν ισχύι από το 2001. Μπορούμε τώρα να δούμε τέτοια νομοθεσία σε κάποια μέρη της Ευρωπαϊκής Ένωσης και επιτέλους καλύπτουμε την απόσταση, αλλά βέβαια πολλοί άνθρωποι έχουν ήδη πληγεί από αυτό το πρόβλημα.
<P>
Σε ό,τι αφορά τον κίνδυνο, η Παγκόσμια Οργάνωση Υγείας εκτιμά ότι, ενώ το 90% των περιπτώσεων έκθεσης στον κίνδυνο σημειώνεται στον αναπτυσσόμενο κόσμο, το 90% των αναφορών για μόλυνση κατά την εργασία προέρχονται από τις "ΠΑ και την Ευρωπαϊκή Ένωση. Γνωρίζουμε ότι υπάρχει μείζον θέμα διότι δεν καταγράφονται όλοι οι τραυματισμοί από αιχμηρά αντικείμενα: οι εκτιμήσεις κυμαίνονται από 40% έως 75%, και πρόκειται για τεράστια διαφορά. Συνεπώς, πιστεύω ότι θα πρέπει να επιδοκιμάσουμε το γεγονός ότι στη συμφωνία των κοινωνικών εταίρων η ρήτρα 11 αφορά την υποχρέωση αναφοράς με τη νοοτροπία να μην κατηγορείται κανείς.
<P>
Πιστεύω όμως ότι πρέπει επίσης να ρωτήσουμε γιατί οι άνθρωποι δεν τα αναφέρουν. Ενδεχομένως αυτό να οφείλεται εν μέρει στο ότι δεν κατανοούν τους κινδύνους ή ότι φοβούνται τις συνέπειες -κυρίως, ίσως, για τη μελλοντική τους εργασία- της αναφοράς ενός τέτοιου τραυματισμού. Πράγματι, σε ορισμένα μέρη υπάρχουν αναφορές ότι δεν δόθηκε συνέχεια, με άλλα λόγια, ακόμα και όταν οι άνθρωποι το καταγγέλλουν, λίγα πράγματα συμβαίνουν.
<P>
Βεβαίως δεν λαμβάνουν καν την ιατρική στήριξη που χρειάζονται, πόσο μάλλον τη συναισθηματική στήριξη - σε ορισμένες περιπτώσεις μάλιστα τους δίδεται εναλλακτική απασχόληση, αν θεωρηθεί ότι, εφόσον μολύνθηκαν με ιό όπως ο "ΙV, ενδέχεται να αποτελούν κίνδυνο για τους ασθενείς. Έχουμε έρευνες που δείχνουν ότι οι εργαζόμενοι στον τομέα της υγείας που εργάζονται εκτός του νοσοκομείου είναι πιο πιθανόν να δυσαρεστηθούν από την αντίδραση των εργοδοτών.
<P>
Οι άνθρωποι μίλησαν για το πεδίο εφαρμογής αυτής της δράσης. Φυσικά, καλύπτει τον τομέα της υγειονομικής περίθαλψης, και είμαστε πολύ ικανοποιημένοι που η συμφωνία καλύπτει ειδικευόμενους και υπεργολάβους. Δεν είμαι απόλυτα βέβαιη αν αυτό συμπεριλαμβάνει το προσωπικό καθαρισμού και θα ήθελα κάποια διευκρίνιση επ' αυτού. Αλλά δεν καλύπτει ακόμα εργαζόμενους σε άλλα επαγγέλματα που κινδυνεύουν, οπότε ελπίζουμε ότι τα κράτη μέλη θα εξετάσουν και αυτήν την πτυχή.
<P>
Οι υποχρεώσεις κατάρτισης είναι εξαιρετικά σημαντικές, και ελπίζω ότι τα κράτη μέλη θα λάβουν σοβαρά υπόψη το εξής: τόσο η παροχή όσο και η αποδοχή της κατάρτισης πρέπει να είναι υποχρεωτικές, όπως και η κατατόπιση όλου του νέου και προσωρινού προσωπικού - επειδή πιστεύω ότι υπάρχει η αίσθηση ότι αν εκπαιδεύσεις ανθρώπους μια φορά, δεν χρειάζεται να εξετάσεις ξανά το συγκεκριμένο ζήτημα. Επί του παρόντος υπάρχει έλλειψη κατάρτισης ακόμη και αν οι εργοδότες εφαρμόζουν πολιτικές κατάρτισης.
<P>
Τέθηκε κάποιο θέμα για το κόστος. Υπάρχουν εκτιμήσεις ότι τα μέτρα κατάρτισης και πρόληψης, όπως και οι ασφαλέστερες συσκευές, αντιστοιχούν σε περίπου ένα τρίτο του κόστους της αντιμετώπισης των τραυματισμών από αιχμηρά αντικείμενα. Είναι μια σημαντική εξοικονόμηση σε καιρούς που υπάρχει στενότητα σε ταμειακές ροές, ενώ είναι και σημαντικό θέμα τόσο για τους ενδιαφερόμενους όσο και για τους εργοδότες, οι οποίοι μπορούν πράγματι να κινδυνεύσουν από ανάληψη νομικής δράσης σε βάρος τους αν δεν λαμβάνουν μέτρα για να αποτρέψουν τέτοιους τραυματισμούς.
<SPEAKER ID="015" NAME="Oldřich Vlasak" LANGUAGE="CS">
Κυρίες και κύριοι, η συμφωνία για την πρόληψη των τραυματισμών από αιχμηρά αντικείμενα είναι ιστορικά η πρώτη συμφωνία μεταξύ τομεακών κοινωνικών εταίρων. Ενόψει του γεγονότος ότι υπάρχουν περισσότερες από ένα εκατομμύριο περιπτώσεις τραυματισμών από αιχμηρά αντικείμενα σε νοσοκομεία κάθε χρόνο στην Ευρώπη, δεν χρειάζεται να πείσουμε κανέναν εδώ ότι πρόκειται για ένα βήμα προς τη σωστή κατεύθυνση, καθώς θα πρέπει να είναι δυνατό να προληφθούν αυτοί οι τραυματισμοί μέσω επαρκούς τήρησης της συμφωνίας. Στην πράξη αυτό θα συμβάλει ώστε να δημιουργηθεί ένα ασφαλές περιβάλλον εργασίας και να προστατευθούν οι εργαζόμενοι στον τομέα της υγείας από λοιμώξεις που μεταδίδονται με το αίμα και προκαλούνται από τραυματισμούς από αιχμηρά αντικείμενα.
<P>
Παρόλο που είναι ορατές ορισμένες αμφισημίες στα παραδείγματα ή στους ορισμούς, πιστεύω ότι θα γίνουν όλες οι ενέργειες ώστε να ληφθούν όσο το δυνατόν περισσότερες πληροφορίες από τους κοινωνικούς εταίρους, ότι όλες οι διατάξεις διασαφηνίστηκαν και το Συμβούλιο ενέκρινε κατά συνέπεια τη συμφωνία ως σύνολο.
<P>
Θα ήθελα να υπογραμμίσω στο σημείο αυτό ότι η συμφωνία μεταξύ εργαζομένων και εργοδοτών είναι με τον τρόπο της ένα απολύτως μοναδικό ευρωπαϊκό νομικό μέσο, για το οποίο δεν υπάρχει αντίστοιχο σε εθνικό επίπεδο στα περισσότερα κράτη μέλη. Αυτή η μορφή αυτορρύθμισης, κατά την οποία αυτοί που επλήγησαν από ένα δεδομένο πρόβλημα συμφωνούν με τη μορφή νομικής ρύθμισης στη λύση του, είναι, κατά την άποψή μου, ένα πρότυπο παράδειγμα ευρωπαϊκής ρύθμισης. Δεν είναι η ίδια κατάσταση όπως με τις εκπομπές CO2, τη φορολογική εναρμόνιση ή την τυποποίηση των δημόσιων υπηρεσιών, όπου οι εταιρείες και οι εργαζόμενοί τους πρέπει να συμμορφώνονται παθητικά με οτιδήποτε τους επιβάλλουμε εμείς και τα κράτη μέλη, και μάλιστα με μεγάλο κόστος.
<SPEAKER ID="016" NAME="Jiří Mastalka" LANGUAGE="CS">
Κυρίες και κύριοι, θα ήθελα να ξεκινήσω ευχαριστώντας και τους δύο εισηγητές για το εξαίρετο έργο που επιτέλεσαν κατά την προετοιμασία αυτού του εγγράφου. Είμαι επίσης ευτυχής ως γιατρός διότι εδώ στο Ευρωπαϊκό Κοινοβούλιο γνωρίζουμε ότι είναι επειγόντως απαραίτητο οι εργαζόμενοι στον τομέα της υγείας να είναι καλύτερα προστατευμένοι από τους τραυματισμούς από αιχμηρά αντικείμενα και διότι η κανονιστική ρύθμιση ανταποκρίνεται σε αυτό.
<P>
Μου προξενεί μεγάλη δυσαρέσκεια βέβαια η πολύ αργή πρόοδος της Επιτροπής. Έχουν περάσει πια πέντε χρόνια από τότε που η Ευρωπαϊκή Επιτροπή ενημερώθηκε αρχικά για το σημαντικό αυτό θέμα και σχεδόν τέσσερα χρόνια από τότε που το Ευρωπαϊκό Κοινοβούλιο ενέκρινε ψήφισμα το οποίο απαιτούσε νομοθετική λύση στο θέμα της κατάλληλης προστασίας των εργαζομένων στον υγειονομικό τομέα στην Ευρωπαϊκή Ένωση από λοιμώξεις που μεταδίδονται με το αίμα.
<P>
Ως μέλος της Επιτροπής Απασχόλησης και Κοινωνικών Υποθέσεων κατά την προηγούμενη κοινοβουλευτική περίοδο, εργάστηκα μαζί με τους συναδέλφους Stephen Hughes και Elizabeth Lynne και άλλους επί αυτού του ψηφίσματος και είμαι πολύ απογοητευμένος που υπήρξε τόσο μεγάλη καθυστέρηση. Συνιστώ να εγκριθούν όσο το δυνατόν συντομότερα τα μέτρα που προτάθηκαν στην οδηγία. Θα ήθελα να ζητήσω να διασφαλιστούν το συντομότερο δυνατόν τα υψηλότερα δυνατά επίπεδα προστασίας και πρόληψης για τους εργαζόμενους στον τομέα της υγείας.
<SPEAKER ID="017" NAME="Elisabeth Morin-Chartier" AFFILIATION="PPE">
(FR) Κύριε Πρόεδρε, κύριε Επίτροπε, κυρία Lynne, κυρίες και κύριοι, θα ήθελα να σας αναφέρω πόσο ικανοποιημένη είμαι σήμερα το πρωί που συμφωνήσαμε επί της πρότασης οδηγίας σχετικά με την πρόληψη τραυματισμών από αιχμηρά αντικείμενα. Έχουμε εδώ ένα πραγματικό ζήτημα υγείας, το οποίο πρέπει να ρυθμίσουμε το συντομότερο δυνατόν. Όλοι γνωρίζουμε τη σημασία κα τις δραματικές συνέπειες αυτού του είδους τραυματισμού. Πιστεύω πως πρέπει να σας αναφέρω, κύριε Επίτροπε, ότι είμαι βέβαιη πως θα παράσχετε μια ταχεία λύση για αυτήν τη συμφωνία, η οποία θα μας πάει αρκετά βήματα μπροστά σε αυτό το θέμα.
<P>
Θα ήθελα να ευχαριστήσω την κ. Lynne για όλο της το έργο. Θα ήθελα επίσης να ευχαριστήσω τον κ. Hughes, επειδή συνιστά ευθύνη μας ως βουλευτών του ΕΚ να φροντίζουμε να είναι προστατευμένοι οι συμπολίτες μας. Είναι επαγγελματίες του υγειονομικού τομέα, φυσικά - μιλήσαμε πολύ για αυτούς. Είναι προσωπικό καθαρισμού -αναφέρατε τους υπαλλήλους σωφρονιστικών καταστημάτων- αλλά θα ήθελα να αναφέρω και τους ανθρώπους που εργάζονται στο σχολικό περιβάλλον, σε όλους τους τομείς της ιατρικής στα σχολεία. Ωστόσο, πέρα από αυτό, πιστεύω ότι πρόκειται για ζήτημα κατάρτισης όλων των συμπολιτών μας, οι οποίοι δεν πρέπει να αναγκάζουν τους εργαζόμενους στην υγειονομική περίθαλψη ή εκείνους τους εργαζόμενους που χειρίζονται αυτά τα αντικείμενα στη συνέχεια, να αναλαμβάνουν περιττούς κινδύνους.
<P>
Πρέπει να πω ότι, μαζί με τους εισηγητές που ανέλαβαν αυτό το θέμα, εμείς στο Ευρωπαϊκό Κοινοβούλιο θα είμαστε έτοιμοι και πρόθυμοι να διασφαλίσουμε ότι αυτά τα κείμενα θα εφαρμοστούν από όλα τα κράτη μέλη, και θα πρέπει να λαμβάνουμε τακτική ενημέρωση για την εφαρμογή τους. Αυτή είναι πράγματι η δέσμευσή μας, η ευθύνη μας, και είναι κάτι που πρέπει να είναι δημοφιλές και να το συμμερίζονται όλοι.
<SPEAKER ID="018" NAME="Συλβάνα Ράπτη" AFFILIATION="S&amp;D">
Κύριε Πρόεδρε, θέλω να ευχαριστήσω τους παλιότερους συναδέλφους που βρήκα στο Κοινοβούλιο - εφόσον είμαι στην πρώτη μου θητεία - τον καλό συνάδελφο Hughes, την κ. Lynne, την εισηγήτρια και τους σκιώδεις εισηγητές, γιατί βρήκα μια έτοιμη δουλειά για ένα θέμα το οποίο κατά κάποιο τρόπο με αφορά και προσωπικά.
<P>
Ο σύζυγος μου είναι γιατρός, και πριν από μερικά χρόνια μολύνθηκε από μία βελόνα. Άρα ξέρω πολύ καλά την αγωνία που αισθάνεται μια οικογένεια ενός εργαζόμενου σε νοσοκομείο που τραυματίζεται από αιχμηρό αντικείμενο. Ήταν πραγματικά δύσκολες οι μέρες που πέρασαν περιμένοντας να δούμε τα αποτελέσματα.
<P>
Έτσι λοιπόν, θέλω για μία ακόμη φορά να ευχαριστήσω για τη δουλειά που έχει γίνει, αλλά να εκφράσω και την ικανοποίησή μου που για πρώτη φορά βλέπουμε οργάνωση εργοδοτών και οργάνωση εργαζομένων να συμπράττουν, να συμφωνούν, και να καταλήγουμε τοιουτοτρόπως σε αυτό το ψήφισμα.
<P>
Αισθάνομαι ότι πραγματικά η Ευρωπαϊκή Ένωση επιτυγχάνει τους στόχους της λαμβάνοντας, πλέον, αποφάσεις με τους πολίτες της για τους πολίτες της. Θυμίζω κάτι που επανέλαβαν και άλλοι συνάδελφοι, αλλά νομίζω ότι έχει σημασία να το λέμε και το θυμόμαστε συνεχώς, ότι συμβαίνουν ένα εκατομμύριο τραυματισμοί από αιχμηρά αντικείμενα.
<P>
Δεν μπορώ να μην υπερτονίσω τον ρόλο που έχει παίξει το Ευρωπαϊκό Κοινοβούλιο, το οποίο από το 2005 εργάζεται σοβαρά γι' αυτήν την υπόθεση. Με δεδομένη από την άλλη πλευρά, την έλλειψη προσωπικού που υπάρχει, μια έλλειψη που είναι ιδιαίτερα έντονη και στην πατρίδα μου την Ελλάδα, σημειώνω ότι θα πρέπει πραγματικά να δώσουμε ιδιαίτερη έμφαση στην πολύ γρήγορη εφαρμογή αυτού του ψηφίσματος, αυτής της οδηγίας.
<P>
Πρόκειται για μια απόφαση που θα συμβάλει εκ των πραγμάτων και στους κοινωνικούς στόχους της Ευρωπαϊκής Ένωσης, ανάμεσα στους οποίους βρίσκεται η αύξηση της απασχόλησης. Θυμίζω πως η Ευρωπαϊκή Επιτροπή δήλωσε πρόσφατα, σ' αυτό εδώ το Κοινοβούλιο, δια στόματος του επανεκλεγέντος Προέδρου της, πως ένας από τους τομείς στους οποίους στοχεύει να επενδύσει, είναι και οι λεγόμενες λευκές θέσεις εργασίας.
<P>
Ας σώσουμε λοιπόν ζωές και κυριολεκτικά και μεταφορικά, δημιουργώντας σ' αυτήν την τόσο δύσκολη οικονομικά και κοινωνικά περίοδο πολύτιμες θέσεις εργασίας.
<P>
Τελειώνοντας, θέλω να ευχηθώ καλή επιτυχία στη δουλειά του νέου Επιτρόπου και αν μου επιτρέπετε, να πω το εξής: ο εκλεκτός και έμπειρος συνάδελφος κ. Cercas σας είπε προηγουμένως ότι εύχεται να μπείτε και να συνεχίσετε με το "δεξί". Εγώ εύχομαι να μπείτε και να συνεχίσετε με το "αριστερό", και το λέω αυτό γιατί έχει πολύ μεγάλη σημασία η προσέγγιση που θα φέρει το κοινωνικό πρόσωπο της Ευρώπης στην επιφάνεια.
<P>
Το νου σας, το μυαλό σας στους εργαζόμενους, το έχει ανάγκη ο ευρωπαϊκός λαός.
<SPEAKER ID="019" NAME="Licia Ronzulli" AFFILIATION="PPE">
(IT) Κύριε Πρόεδρε, κυρίες και κύριοι, θα μοιραστώ κι εγώ μια προσωπική εμπειρία. Εργάζομαι σε νοσοκομεία εδώ και 15 χρόνια, για κάποιο διάστημα εργαζόμουν μάλιστα σε κρίσιμο τομέα της υγειονομικής περίθαλψης: τις αίθουσες χειρουργείου.
<P>
Εγώ η ίδια έχω τρυπηθεί από πιθανώς μολυσματικές βελόνες και όργανα. Συνεπώς, όπως είπε η κ. Ράπτη, μπορώ ακόμα να θυμηθώ την αγωνία που ένιωθα ενώ περίμενα τα αποτελέσματα των εξετάσεων, αλλά κυρίως πώς πέρασα την αποκαλούμενη περίοδο αναμονής μεταξύ της πιθανής μόλυνσης και της υποθετικής εκδήλωσης της ασθένειας.
<P>
Ακριβώς λόγω αυτής της εμπειρίας, πιστεύω ότι πρέπει να ψηφίσω υπέρ αυτού του ψηφίσματος, το οποίο δίνει επιτέλους νομική ισχύ στη συμφωνία όσον αφορά την ασφάλεια και την προστασία με τη θέσπιση ελάχιστων προτύπων για όλους τους εργαζόμενους στην υγειονομική περίθαλψη.
<P>
Ο τομέας της υγειονομικής περίθαλψης αντιπροσωπεύει το 10% του εργατικού δυναμικού της Ευρωπαϊκής Ένωσης και, για να είμαστε πιο συγκεκριμένοι, εκτιμάται ότι υπάρχουν περίπου 1,2 εκατομμύρια περιπτώσεις κατά λάθος τραυματισμών από αιχμηρά αντικείμενα, με αποτέλεσμα οι εργαζόμενοι στον τομέα της υγειονομικής περίθαλψης να αποθαρρύνονται σταδιακά και πολύ συχνά να εγκαταλείπουν τα επαγγέλματα του τομέα της υγειονομικής περίθαλψης. Επιπλέον, η Παγκόσμια Οργάνωση Υγείας εκτιμά ότι το 2,5% των περιπτώσεων μπορεί να γίνουν οροθετικοί στον ιό HIV και το 40% των περιπτώσεων σε διάφορες μορφές ηπατίτιδας Β και ηπατίτιδας C.
<P>
Ακριβώς εξαιτίας των πολυάριθμων σοβαρών κινδύνων που παρουσιάζονται όλο και πιο συχνά σε καθημερινή βάση, το επάγγελμα του νοσηλευτή θεωρείται μη ελκυστικό, και μάλιστα τόσο ώστε να πάσχει από έλλειψη προσωπικού τα τελευταία χρόνια. Επιπλέον, όπως αναφέρθηκε ήδη εδώ, είναι σημαντικό το κόστος για τις ατομικές υπηρεσίες υγειονομικής περίθαλψης που χρειάζονται για την αντιμετώπιση των αγχογόνων καταστάσεων τις οποίες υφίστανται οι εργαζόμενοι στον τομέα της ιατρικής περίθαλψης κατά τη διάρκεια των διαφόρων περιόδων παρακολούθησης και των διαγνωστικών εξετάσεων οι οποίες, σύμφωνα με το πρωτόκολλο, διαρκούν τουλάχιστον έξι μήνες από την ώρα του ατυχήματος, και μετά υπάρχουν οι δαπάνες που αφορούν τους επαγγελματίες οι οποίοι δυστυχώς μολύνθηκαν από την ασθένεια.
<P>
Για να ολοκληρώσω, προκειμένου να μην υποτιμήσουμε το πρόβλημα, όταν ο κίνδυνος ατυχήματος μπορεί να αποφευχθεί ή να μειωθεί, είναι απαραίτητο και δίκαιο να λαμβάνουμε κάθε δυνατό μέτρο πρόληψης. Συγκεκριμένα, είναι καθήκον του εργοδότη να θεσπίσει τέτοια μέτρα και είναι καθήκον του εργαζομένου να συμμορφωθεί με αυτά.
<SPEAKER ID="020" NAME="Ryszard Czarnecki" AFFILIATION="ECR">
(PL) Κύριε Πρόεδρε, μιλούμε για ένα πρόβλημα το οποίο έχει πράγματι καταστεί ένα από τα πιο σημαντικά στον τομέα της υγειονομικής περίθαλψης. Θα αναφέρω εδώ ορισμένες στατιστικές. Στην Ευρωπαϊκή Ένωση σημειώνονται ετησίως περίπου ένα εκατομμύριο τέτοιοι ατυχείς τραυματισμοί από αιχμηρά αντικείμενα. Στις "νωμένες Πολιτείες εκτιμάται ότι πρόκειται για περίπου 380.000 περιπτώσεις, αλλά οι ίδιοι οι Αμερικανοί λένε ότι αυτός ο αριθμός είναι μικρότερος του πραγματικού. Φυσικά, πρέπει να τονίσουμε ότι αυτό αφορά κυρίως εργαζόμενους στον τομέα της υγειονομικής περίθαλψης, αλλά υπάρχει και μια άλλη πτυχή: μιλούμε και για ασθενείς που επίσης κινδυνεύουν από αυτό. Σε αυτές τις περιπτώσεις, και πρέπει να είμαστε ειλικρινείς εδώ, αντιμετωπίζουμε το πρόβλημα των τεράστιων ποσών που υποχρεούνται να καταβάλουν τα νοσοκομεία ως αποζημίωση. Είναι σαφές, όπως ανέφεραν άλλοι ομιλητές, ότι η πρόληψη είναι απόλυτα θεμελιώδους σημασίας εδώ. Γιατί η πρόληψη είναι πολύ πιο οικονομική από τη θεραπεία.
<P>
Το ψήφισμα αξίζει, κατά την άποψή μου, πλήρως την υποστήριξή μας. Είναι μια απάντηση σε προσδοκίες που εκφράστηκαν από τον τομέα της υγειονομικής περίθαλψης, και η σημασία του αυξάνεται επειδή το πρόβλημα διογκώνεται. Το πρόβλημα της αποζημίωσης διογκώνεται επίσης και ζητούνται αποζημιώσεις τόσο από εργαζόμενους στον τομέα της υγειονομικής περίθαλψης όσο και από ασθενείς. Πράγματι, ούτε η οικονομική πτυχή είναι ασήμαντη. " πολιτική μου Ομάδα, εξ ονόματος της οποίας ομιλώ, στηρίζει την πρόταση ψηφίσματος. Πιστεύουμε ότι έτσι μπορούμε να απαντήσουμε σε κάτι που συνιστά όντως μια πρόκληση των καιρών μας και να ικανοποιήσουμε τις ανάγκες των καταναλωτών και των εργαζομένων στον τομέα της υγειονομικής περίθαλψης στις χώρες της Ευρωπαϊκής Ένωσης.
<SPEAKER ID="021" NAME="Γεώργιος Παπανικολάου" AFFILIATION="PPE">
Κύριε Πρόεδρε, λαμβάνω σήμερα το λόγο για να συγχαρώ κατ' αρχάς όλους τους εισηγητές και όλους όσους προκάλεσαν αυτήν τη συζήτηση.
<P>
Λέμε κάποιες φορές ότι η Ευρώπη πρέπει να έρθει πιο κοντά στους πολίτες. Με αυτήν τη συζήτηση, πραγματικά το καταφέρνουνε. Συζητούσα με φίλο μου, συνομήλικο μου, νέο ειδικευόμενο γιατρό, και όταν του μετέφερα αυτήν τη συζήτηση, εκείνος με ιδιαίτερη χαρά μου είπε ότι πράγματι αυτό είναι καθοριστικό και προσπαθήστε να εξηγήσετε σ' όλους τους ευρωπαίους πολίτες τι ακριβώς κάνετε. Είναι σημαντική η πρόληψη και η ενημέρωση όλων όσων εργάζονται στα νοσοκομεία, σε σχέση με τους κινδύνους που διατρέχουν. Είναι, πράγματι, καθοριστικό να εξηγήσουμε σε όλους, ότι όταν εργάζονται με τόσο πιεσμένα ωράρια, ότι όταν οι χώροι είναι καμιά φορά μικροί, όταν οι ασθενείς είναι πάρα πολλοί, είναι καθοριστικό να μπορέσουν οι άνθρωποι αυτοί να λαμβάνουν, τουλάχιστον, τα περισσότερα και απαραίτητα μέτρα που χρειάζονται.
<P>
Κύριοι και κυρίες συνάδελφοι, χρειαζόμαστε στα νοσοκομεία ένα υγιές προσωπικό το οποίο θα εργάζεται, προκειμένου και εμείς ως ασθενείς -κάποια στιγμή- να μπορέσουμε να έχουμε τη φροντίδα του και την καλύτερη δυνατή θεραπεία.
<SPEAKER ID="022" NAME="Karin Kadenbach" AFFILIATION="S&amp;D">
(DE) Κύριε Πρόεδρε, ο στόχος της πολιτικής μας θα πρέπει να είναι να δημιουργήσουμε ένα περιβάλλον το οποίο εγγυάται το υψηλότερο δυνατό επίπεδο διαβίωσης για τους πολίτες της Ευρωπαϊκής Ένωσης. Μια βασική πρόκληση που αντιμετωπίζουμε σε καιρούς σαν και αυτούς είναι, συνεπώς, η διατήρηση και η δημιουργία θέσεων εργασίας. Ωστόσο, δεν πρέπει να αμελήσουμε το καθήκον μας να διασφαλίσουμε ότι αυτές οι εργασίες δεν προκαλούν ασθένειες στους ανθρώπους ή δεν θέτουν σε κίνδυνο την υγεία τους. Για τον λόγο αυτόν, η πρόληψη, η υγειονομική περίθαλψη και η ασφάλεια στην εργασία είναι ουσιώδεις.
<P>
Πιστεύω έντονα ότι η εφαρμογή αυτής της οδηγίας, η οποία έχει πράγματι καθυστερήσει αρκετά, θα δημιουργήσει τις σωστές προϋποθέσεις για να καταστούν οι θέσεις εργασίας ασφαλέστερες σε κάθε τομέα της υγειονομικής περίθαλψης όπου το προσωπικό αντιμετωπίζει αυτούς τους κινδύνους σε καθημερινή βάση. Πιστεύω ότι είναι προς το συμφέρον όλων των ευρωπαίων πολιτών να το κάνουμε αυτό πραγματικότητα όσο το δυνατόν συντομότερα.
<SPEAKER ID="023" NAME="Laszlo Andor">
μέλος της Επιτροπής. - (ΕΝ) Κύριε Πρόεδρε, πρώτα απ' όλα θα ήθελα να πω ότι είμαι ευτυχής που αυτή η πρόταση έλαβε τόσο ευρεία στήριξη στο Κοινοβούλιο. Λυπάμαι που η διαδικασία διήρκεσε περισσότερο από ό,τι πολλοί από εσάς ανέμεναν, αλλά θα ήθελα να πω ότι είμαι απόλυτα πεπεισμένος πως ο κοινωνικός διάλογος πρέπει να διαδραματίσει ένα ρόλο: πρέπει να σεβαστούμε την άποψη των κοινωνικών εταίρων. Αυτό όχι μόνο ενισχύει τη νομιμότητα μιας απόφασης, αλλά βοηθά και στην εφαρμογή της, επειδή εκείνοι που συμμετέχουν στη θέσπιση ενός νέου κανόνα ενδιαφέρονται περισσότερο για την επιτυχία του. Αυτό είναι πολύ σημαντικό.
<P>
Γνωρίζουμε ήδη ότι υπάρχει ένα έγγραφο εργασίας μεταξύ των κοινωνικών εταίρων που αφορά τη διευκρίνιση της συμφωνίας πλαίσιο και την εφαρμογή της, οπότε ελπίζουμε -και πιστεύω ότι μπορούμε να είμαστε βέβαιοι- ότι αυτό θα διαδραματίσει σημαντικό ρόλο στην ολοκλήρωση στο Συμβούλιο: αυτό θα συνιστά την απάντηση σε κάποιες από τις ανησυχίες σχετικά με την εφαρμογή. Εκτός από αυτό, υπάρχει επίσης ενδιαφέρον για τη μακροπρόθεσμη συνέχεια του ζητήματος. Αυτό είναι επίσης πολύ σημαντικό προκειμένου να υπάρξει παρακολούθηση του πόσο επιτυχής θα είναι αυτή η νέα οδηγία.
<P>
Θα ήθελα να σας επιστήσω την προσοχή στο κείμενο που λέει ότι τα συμβαλλόμενα μέρη θα αναθεωρήσουν την εφαρμογή αυτής της συμφωνίας πέντε χρόνια μετά την ημερομηνία της απόφασης του Συμβουλίου, αν ζητηθεί από ένα εκ των μερών της συμφωνίας. Με άλλα λόγια, είναι πολύ σημαντικό η παρακολούθηση της εφαρμογής και των αλλαγών στη συχνότητα αυτών των τραυματισμών να αποτελέσει την αφετηρία, αν κάποιο συμβαλλόμενο μέρος θελήσει να αξιοποιήσει αυτήν την ευκαιρία.
<P>
Τέλος, επιτρέψτε μου να πω, κατά τη δεύτερη μόλις ημέρα της νέας Επιτροπής -όπως επεσήμαναν ορισμένοι ομιλητές στα μηνύματά τους- ότι είναι πράγματι πολύ σημαντικό η Επιτροπή να δώσει περισσότερη προσοχή στους ξεχασμένους της Ευρώπης, εκείνες τις ηλικιακές ομάδες ή επαγγέλματα που δεν μπορούν εύκολα να εκφράσουν την άποψή τους: ορισμένες φορές έχουν αγνοηθεί ή αμεληθεί κατά το παρελθόν.
<P>
Ο τομέας της υγειονομικής περίθαλψης είναι σαφώς ένας σημαντικός τομέας· εδώ πρέπει να δείξουμε πολλή αφοσίωση και προσοχή. Δεν είναι μόνο ότι οι εργαζόμενοι στον νοσοκομειακό και υγειονομικό τομέα είναι εκτεθειμένοι σε τραυματισμούς από αιχμηρά αντικείμενα και μολύνσεις, όλοι γνωρίζουμε ότι δουλεύουν επίσης πολλές ώρες. Οπότε πρέπει να ακολουθήσουμε μια κάποια συνολική προσέγγιση όταν εξετάζουμε ομάδες σαν και αυτή, οι οποίες είναι πολύ σημαντικές, ιδίως σε καιρούς κρίσης όπου η αναμενόμενη δημοσιονομική εξυγίανση θα επηρεάσει τις συνθήκες υπό τις οποίες εργάζονται αυτοί οι άνθρωποι. Για τον λόγο αυτόν, πρέπει να βρίσκονται σε κορυφαία θέση στην ατζέντα μας, όπως είναι και στην προσωπική μου ατζέντα.
<SPEAKER ID="024" NAME="Πρόεδρος">
Σας ευχαριστώ, κύριε Επίτροπε. Είμαι βέβαιος ότι είμαστε όλοι ευγνώμονες προς αυτούς που ξεκίνησαν αυτήν τη συζήτηση Ας ελπίσουμε ότι τα πράγματα θα βελτιωθούν.
<P>
" συζήτηση έληξε.
<P>
" ψηφοφορία θα διεξαχθεί σήμερα στις 12.00.

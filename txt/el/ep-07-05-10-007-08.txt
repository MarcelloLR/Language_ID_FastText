<CHAPTER ID="007-08">
8. Οι μεταρρυθμίσεις στον αραβικό κόσμο: ποια στρατηγική για την Ευρωπαϊκή Ένωση; (ψηφοφορία) 
<P>
- Έκθεση Rocard
<P>
- Πριν από την ψηφοφορία επί της τροπολογίας 19:
<SPEAKER ID="100" NAME="Marco Cappato" AFFILIATION="ALDE">
(IT) Κύριε Πρόεδρε, προτείνουμε να τροποποιηθεί η φράση "ο πλήρης, και σε νομικό επίπεδο, σεβασμός των διάφορων σεξουαλικών προτιμήσεων", ως εξής: "ο πλήρης, και χωρίς διακρίσεις, σεβασμός των διαφόρων σεξουαλικών προτιμήσεων".
<P>
(Το Σώμα εγκρίνει την προφορική τροπολογία)
<P>
- Πριν από την ψηφοφορία επί της τροπολογίας 14:
<SPEAKER ID="102" NAME="Marco Cappato" AFFILIATION="ALDE">
(IT) Κύριε Πρόεδρε, προτείνουμε την αντικατάσταση του όρου "παλαιστινιακό κράτος" με τον όρο "δημοκρατικό παλαιστινιακό κράτος".
<P>
(Το Σώμα εγκρίνει την προφορική τροπολογία)
<SPEAKER ID="104" NAME="Véronique De Keyser" AFFILIATION="PSE">
(FR) Κύριε Πρόεδρε, η Ομάδα μου δεν αντιτίθεται στην προφορική τροπολογία, όμως δεν είμαστε υπέρ της τροπολογίας 14, ακόμη και όταν αυτή τροποποιηθεί με την προφορική τροπολογία.
<P>
- Πριν από την ψηφοφορία επί της τροπολογίας 20:
<SPEAKER ID="106" NAME="Marco Cappato" AFFILIATION="ALDE">
(FR) Πρόκειται απλά για μια γλωσσική διευκρίνιση, δεδομένου ότι το γαλλικό κείμενο είναι αυτό που θεωρείται αυθεντικό. Έτσι, οι λέξεις "λαϊκοί ισλαμιστές" δεν θα αντικαταστήσουν τις λέξεις "μετριοπαθείς ισλαμιστές", αλλά θα θεωρηθούν προσθήκη.
<P>
- Πριν από την ψηφοφορία επί της τροπολογίας 21:
<SPEAKER ID="108" NAME="Véronique De Keyser" AFFILIATION="PSE">
(FR) Κύριε Πρόεδρε, ο κ. Cappato κατέθεσε προφορική τροπολογία, με την οποία ζητεί ο διαχωρισμός Εκκλησίας και Κράτους να είναι λίγο-πολύ εγγυημένος. Θα ζητούσαμε να προστεθεί ως προφορική τροπολογία:
<P>
(EN) "όπως θα έπρεπε να συμβαίνει σε οποιαδήποτε δημοκρατία".
<P>
(FR) Πράγματι, ενώ το Ισλάμ αναμιγνύει πολιτική και θρησκεία, στην Ευρώπη, μεταξύ των χωρών μας, υπάρχουν επίσης και εκείνοι οι οποίοι δεν κάνουν τον διαχωρισμό Εκκλησίας και Κράτους.
<P>
(Χειροκροτήματα από την αριστερή πτέρυγα)
<SPEAKER ID="111" NAME="Antonio Tajani" AFFILIATION="PPE-DE">
(IT) Κύριε Πρόεδρε, η τροπολογία του κ. Cappato αναφέρεται στον διαχωρισμό μεταξύ πολιτικής και θρησκευτικής εξουσίας. " συζήτησή μας αφορά χώρες του αραβικού κόσμου και όχι ευρωπαϊκές. Εάν η τροπολογία αφορά τις χώρες του αραβικού κόσμου, συμφωνούμε, διότι όταν μιλάμε για την εκκλησία, αναφερόμαστε αποκλειστικά στην καθολική ή την προτεσταντική εκκλησία.
<P>
" συγκεκριμένη τροπολογία αφορά τη θρησκευτική και την πολιτική εξουσία και πρέπει να είναι σαφές ότι αναφερόμαστε μόνο σε αυτά τα δύο στοιχεία, καθώς στην παρέμβαση της κ. de Keyser διέκρινα μια προσπάθεια να προστεθούν και άλλα στοιχεία, ξένα προς την έκθεση αυτή.
<SPEAKER ID="112" NAME="Πρόεδρος">
" τροπολογία της κ. De Keyser εισαγάγει μια φράση που έχει οικουμενικό χαρακτήρα. Λέει "σε οποιαδήποτε δημοκρατία". " τροπολογία αποσκοπεί επομένως να έχει οικουμενικό χαρακτήρα.
<SPEAKER ID="113" NAME="Marco Cappato" AFFILIATION="ALDE">
(IT) Κύριε Πρόεδρε, προσωπικά αποδέχομαι ευχαρίστως την τροπολογία της κ. de Keyser, την οποία θεωρώ σχεδόν δεδομένη. Σε αντίθετη περίπτωση, αποκτά ακόμη πιο θετική σημασία η υποβολή αυτής της τροπολογίας.
<SPEAKER ID="114" NAME="Antonio Tajani" AFFILIATION="PPE-DE">
(IT) Κύριε Πρόεδρε, πιστεύω ότι όλοι σε αυτό το Κοινοβούλιο έχουν το δικαίωμα να λαμβάνουν τον λόγο, να εκφράζουν τις ιδέες τους και να ζητούν σαφείς πληροφορίες στα κείμενα που πρόκειται να εγκρίνουμε.
<P>
Όσον αφορά το αυθεντικό κείμενο, η τροπολογία του κ. Cappato αναφέρει "εξασφαλίζοντας επίσης την ανεξαρτησία και τον χωρισμό των θεσμών και της πολιτικής εξουσίας από τις θρησκευτικές αρχές". Αυτό είναι το κείμενο και αναφέρεται στην εκκλησία και στο κράτος. Οι όροι είναι "πολιτική εξουσία" και "θρησκευτικές αρχές".
<P>
(Το Σώμα απορρίπτει την προφορική τροπολογία)
<SPEAKER ID="116" NAME="Véronique De Keyser" AFFILIATION="PSE">
(FR) Κύριε Πρόεδρε, θα ήθελα απλά να ζητήσω από την Ομάδα μου, υπ' αυτές τις συνθήκες, να ψηφίσει κατά.

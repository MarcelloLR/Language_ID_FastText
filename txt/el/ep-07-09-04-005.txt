<CHAPTER ID="005">
Κίνδυνος κλεισίματος των ναυπηγείων του Γκντάνσκ (συζήτηση)
<SPEAKER ID="054" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με τον κίνδυνο κλεισίματος των ναυπηγείων του Γκντανσκ.
<SPEAKER ID="055" NAME="Charlie McCreevy">
μέλος της Επιτροπής. - (EN) Κύριε Πρόεδρε, χειρίζομαι αυτό το θέμα εξ ονόματος της συναδέλφου μου, κ. Kroes, η οποία είναι η αρμόδια Επίτροπος για τον ανταγωνισμό.
<P>
" Επιτροπή δεν επιζητεί το κλείσιμο των ναυπηγείων του Γκντανσκ. Τα ναυπηγεία του Γκντανσκ έχουν διαδραματίσει κρίσιμο ρόλο στην ευρωπαϊκή ιστορία και στον αγώνα για την ελευθερία και την επανένωση της Ευρώπης. Επιθυμούμε να προχωρήσουν σε γνήσια και εκτεταμένη αναδιάρθρωση, ούτως ώστε να μετατραπούν σε μια επιτυχημένη επιχείρηση ικανή να ανταγωνίζεται ισότιμα στις ναυπηγικές αγορές της ΕΕ και του κόσμου.
<P>
Τις τελευταίες δεκαετίες, η ναυπηγική βιομηχανία προέβη σε αναδιαρθρώσεις σε όλη την Ευρώπη. " Επιτροπή γνωρίζει πολύ καλά ότι για πολλά ναυπηγεία και περιφέρειες η διαδικασία αυτή υπήρξε δύσκολη. Πολλά ναυπηγεία έκλεισαν και η ναυπηγική ικανότητα χρειάστηκε να μειωθεί. Στις περιπτώσεις στις οποίες χρησιμοποιήθηκαν εθνικές κρατικές ενισχύσεις γι' αυτήν την αναδιάρθρωση, η Επιτροπή χρειάστηκε να ασκήσει τις αρμοδιότητές της δυνάμει της Συνθήκης, προκειμένου να εξασφαλίσει τη μη στρέβλωση των ίσων όρων ανταγωνισμού μεταξύ των ναυπηγείων στην Ευρωπαϊκή Ένωση.
<P>
" Επιτροπή έχει τώρα την ίδια ευθύνη όσον αφορά την παρέμβασή της στην περίπτωση του Γκντανσκ. Οι όροι υπό τους οποίους οι κρατικές ενισχύσεις για επιχειρήσεις που αντιμετωπίζουν προβλήματα είναι συμβατές με τη Συνθήκη ορίζονται με σαφήνεια στις κοινοτικές κατευθυντήριες γραμμές όσον αφορά τις κρατικές ενισχύσεις για τη διάσωση και την αναδιάρθρωση προβληματικών επιχειρήσεων.
<P>
" ενδεδειγμένη αναδιάρθρωση των ναυπηγείων του Γκντανσκ έχει αναβληθεί για πολλά χρόνια· δημόσιοι πόροι χρησιμοποιήθηκαν όχι για να δημιουργηθούν βιώσιμες θέσεις απασχόλησης αλλά για να παραμείνει στη ζωή μια επιχείρηση η οποία υπό κανονικές συνθήκες λειτουργίας της αγοράς θα είχε πάψει να υπάρχει.
<P>
" Επιτροπή έχει θέσει τρεις στόχους εν προκειμένω. Πρώτον, να διασφαλίσει ότι η αναδιάρθρωση των ναυπηγείων του Γκντανσκ θα οδηγήσει στη μακροπρόθεσμη βιωσιμότητά τους. Αυτό ενδέχεται να συνεπάγεται περιορισμό των δραστηριοτήτων τους, αλλά θα οδηγήσει εν τέλει στην εμφάνιση ενός μικρότερου αλλά πιο αποδοτικού ναυπηγείου ικανού να σταθεί στα πόδια του.
<P>
Δεύτερον, προκειμένου να περιοριστούν η στρέβλωση του ανταγωνισμού και τυχόν ζημίες σε ευρωπαίους ανταγωνιστές λόγω κρατικού παρεμβατισμού, η παραγωγική ικανότητα των ναυπηγείων πρέπει να μειωθεί. Επίσης, το σχέδιο αναδιάρθρωσης πρέπει να χρηματοδοτείται σε σημαντικό βαθμό από ίδιους πόρους, όπως η πώληση στοιχείων ενεργητικού που δεν είναι απολύτως απαραίτητα για την επιβίωση των ναυπηγείων, ή από εξωτερική χρηματοδότηση με όρους αγοράς.
<P>
Τρίτος στόχος είναι η διασφάλιση της ίσης μεταχείρισης. Τα ναυπηγεία σε άλλες χώρες, καθώς και άλλα πολωνικά ναυπηγεία, υποχρεώθηκαν να μειώσουν σημαντικά την ικανότητά τους. Τα ναυπηγεία του Γκντανσκ δεν μπορούν να αποτελέσουν εξαίρεση.
<P>
Τα διαρθρωτικά ταμεία και άλλες μέθοδοι κοινοτικής ενίσχυσης έχουν χρησιμοποιηθεί από άλλα κράτη μέλη για τον χειρισμό της δύσκολης μεταβατικής περιόδου και την υποστήριξη των πληγεισών περιφερειών. Έχουμε υπενθυμίσει επανειλημμένα αυτήν τη δυνατότητα στις πολωνικές αρχές.
<P>
" Επιτροπή διεξάγει, και θα συνεχίσει να διεξάγει, εντατικό και εποικοδομητικό διάλογο με τις πολωνικές αρχές προς αναζήτηση λύσεων οι οποίες θα τηρούν τους όρους συμβατότητας των κρατικών ενισχύσεων και θα καθιστούν δυνατή την έγκρισή τους. " διαδικασία αυτή βρίσκεται σε εξέλιξη.
<P>
Τα ναυπηγεία του Γκντανσκ αξίζουν ένα βιώσιμο μέλλον μέσω της προώθησής τους σε μια νέα και βιώσιμη θέση στην ανταγωνιστική ναυπηγική βιομηχανία της ΕΕ.
<SPEAKER ID="056" NAME="Janusz Lewandowski">
εξ ονόματος της Ομάδας PPE-DE. - (PL) Κύριε Πρόεδρε, ως βουλευτής του ΕΚ που εκπροσωπεί το Γκντανσκ, αισθάνομαι ότι έχω διπλή ευθύνη: πρώτον, για την τύχη 3 000 θέσεων απασχόλησης και ενός οργανισμού με συμβολικό κύρος στην Πολωνία και, δεύτερον, όσον αφορά την προσπάθεια να διασφαλίσουμε από κοινού τη συμμόρφωση με τις αρχές του οικονομικού ορθολογισμού στις οποίες στηρίζεται η Ευρωπαϊκή Κοινότητα και οι οποίες έφεραν ευημερία σε εκατομμύρια κατοίκους της Ευρώπης. Φρονώ λοιπόν ότι η σημερινή συζήτηση δεν θα είναι μια εκδήλωση πολιτικού χαρακτήρα. Ο χώρος των ναυπηγείων του Γκντανσκ έχει πολύ έντονη πολιτική φόρτιση. Μέχρι και σήμερα, είναι αντικείμενο υπέρμετρης πολιτικής εκμετάλλευσης. Ευελπιστώ ότι σήμερα θα πραγματοποιήσουμε ένα βήμα προόδου για την εξεύρεση των βέλτιστων δυνατών λύσεων.
<P>
Φρονώ επίσης ότι ανάλογα κίνητρα κινητοποίησαν τη ριζοσπαστική αριστερά στο Κοινοβούλιο, η οποία ζήτησε τη διεξαγωγή της σημερινής συζήτησης, θέλω όμως να επισημάνω ότι δεν είναι ιδεαλιστές που επιδιώκουν την εφαρμογή ενός συστήματος κοινωνικής ευτυχίας αλλά πρακτικοί υποστηρικτές του υπαρκτού σοσιαλισμού, οι οποίοι είναι γνωστοί στην Πολωνία ως "μετακομμουνιστές", και οι οποίοι έκλεισαν δύο φορές τα ναυπηγεία του Γκντανσκ ως πράξη πολιτικής αντεκδίκησης, υπονομεύοντας έτσι την οικονομική τους αξιοπιστία και δημιουργώντας μία από τις πηγές των σημερινών προβλημάτων.
<P>
Υπήρξα μάρτυρας και προσέφερα επίσης την ελάχιστη συμβολή μου στη συλλογική ανάταση του Αυγούστου του 1980 που δημιούργησε την Αλληλεγγύη, η οποία μετεξελίχθηκε σε κίνημα 10 εκατομμυρίων ανθρώπων. Γνωρίζω ότι μεταξύ των 3 000 υπαλλήλων των σημερινών ναυπηγείων υπάρχουν άνθρωποι οι οποίοι την περίοδο εκείνη διακινδύνευσαν τις ζωές τους στο όνομα της ανθρώπινης αξιοπρέπειας, των ανθρωπίνων δικαιωμάτων και άλλων αξιών που αποτελούν αναπόσπαστα στοιχεία των προτύπων της Ευρωπαϊκής Ένωσης. Το έπραξαν με γενναιότητα αλλά και με σύνεση, και χωρίς να καταφύγουν στη βία. Συνεπώς, η προσέγγιση εκείνη, η οποία δεν περιελάμβανε τη χρήση βίας -που είναι μέσο της τρομοκρατίας- μπορεί να λειτουργήσει ως οδηγός για όλους εμάς στον εικοστό πρώτο αιώνα.
<P>
Επιθυμώ, ασφαλώς, τα μεγάλα εργατικά κέντρα, τα ναυπηγεία, τα ορυχεία και τα χαλυβουργεία, που υπήρξαν το στήριγμα της Αλληλεγγύης, να παράσχουν στα ναυπηγεία απείρως μεγαλύτερη στήριξη από ό,τι μεμονωμένες φωνές διαμαρτυρίας στο εξωτερικό, και θέλω τα κέντρα αυτά να γίνουν τώρα υποδείγματα οικονομικής επιτυχίας στην ελεύθερη αγορά. Εντούτοις, αυτό θα είναι πολύ δύσκολο, ακόμη και αδύνατο σε βραχυπρόθεσμο ορίζοντα, όπως διαπιστώνουμε από την εμπειρία μεγάλων κέντρων βαριάς βιομηχανίας στη Δυτική Ευρώπη, τα οποία χρειάστηκε να περάσουν ολόκληρες δεκαετίες για να ανακάμψουν οικονομικά. Αυτό ισχύει ιδιαίτερα στον ναυπηγικό τομέα, ο οποίος αντιμετωπίζει ανταγωνισμό από την Άπω Ανατολή, την Κορέα, την Κίνα και το Βιετνάμ, όπου τα χαμηλά κόστη εργασίας και, πάνω από όλα, μια σειρά ανοικτών και συγκαλυμμένων μορφών κρατικής παρέμβασης έχουν αποφασιστικό ρόλο.
<P>
Επιθυμώ επίσης να λάβει υπόψη της και η Ευρωπαϊκή Επιτροπή την πολυπλοκότητα της κατάστασης, διότι, αν δεν την λάβει υπόψη, θα ενισχυθεί η δυσαρέσκεια και θα ριζώσει στη χώρα μου μια μορφή πολιτικού λαϊκισμού. Κατανοώ τη δυσαρέσκεια των εργαζομένων στα ναυπηγεία, οι οποίοι έχουν συναίσθηση του ιστορικού χρέους που τους οφείλεται και οι οποίοι, όπως οι ίδιοι αναφέρουν, βρίσκονται αντιμέτωποι με μια άψυχη γραφειοκρατία. Υπάρχει επίσης δυσαρέσκεια από την πλευρά της Ευρωπαϊκής Επιτροπής, η οποία βρίσκεται αντιμέτωπη με έναν εξαιρετικά ζωηρό και απείθαρχο οργανισμό ο οποίος θα δυσκόλευε πάρα πολύ τη ζωή οποιασδήποτε εξουσίας. Γνωρίζω ότι οι εργαζόμενοι σε αυτά τα ναυπηγεία δεν πρέπει να τιμωρηθούν για τον μάλλον άστοχο, ή απλώς αδέξιο, τρόπο με τον οποίο χειρίστηκε αυτά τα θέματα η σημερινή κυβέρνηση. Γνωρίζω επίσης ότι η βάση για την επίτευξη συμφωνίας πρέπει να είναι ένα μακρόπνοο όραμα και όχι σχέδια τα οποία έχουν καταρτιστεί βεβιασμένα. Αυτό το μακρόπνοο όραμα θα είναι ένας επενδυτής που θα εξοπλίσει τα ναυπηγεία με σύγχρονη τεχνολογία προς αντικατάσταση των επίμαχων απαρχαιωμένων σημερινών νεωλκείων. Φρονώ επίσης ότι η σημερινή συζήτηση αποτελεί βήμα προς αυτήν ακριβώς την κατεύθυνση.
<SPEAKER ID="057" NAME="Bogusław Liberadzki">
εξ ονόματος της Ομάδας PSE. - (PL) Κύριε Πρόεδρε, ευλόγως διεξάγουμε αυτήν τη συζήτηση για τα ναυπηγεία του Γκντανσκ. Υπάρχουν δύο σημαντικά δεδομένα εν προκειμένω: το πρώτο είναι ότι γιορτάζουμε την επέτειο της υπογραφής της συμφωνίας του Szczecin, της 30ής Αυγούστου 1980, καθώς και της συμφωνίας του Γκντανσκ της 31ης Αυγούστου 1980, ενώ το δεύτερο πολύ σημαντικό δεδομένο είναι η τρέχουσα οικονομική κατάσταση των ναυπηγείων του Γκντανσκ.
<P>
Τα ναυπηγεία του Γκντανσκ είναι σύμβολο των ιστορικών αλλαγών στην Πολωνία, καθώς και των σημαντικών αλλαγών που συνέβησαν στην Ευρώπη και διεθνώς. Εδώ ξεκίνησε αυτή η πορεία. Στα ίδια ναυπηγεία του Γκντανσκ ήρθαν οι ηγέτες του ελεύθερου κόσμου τη δεκαετία του 1980 για να ενθαρρύνουν τη συνέχιση του αγώνα. Στον ίδιο χώρο πολλοί άνθρωποι αγωνίστηκαν για τα ανθρώπινα δικαιώματα, την ελευθερία έκφρασης, τον ελεύθερο συνδικαλισμό, την ανθρώπινη αξιοπρέπεια και την ανάπτυξη βάσει των αρχών της τότε Ευρωπαϊκής Οικονομικής Κοινότητας.
<P>
Είναι λοιπόν ένα ζωντανό μνημείο για το οποίο πρέπει να είμαστε υπερήφανοι, δεν παύει όμως να είναι επίσης ένα ναυπηγείο - τώρα είναι μάλλον πρωτίστως μια επιχείρηση κατασκευής πλοίων. Οι εργάτες των ναυπηγείων μάς το υπενθύμισαν πριν από μία εβδομάδα στις Βρυξέλλες. Δεν μίλησαν για ιστορικά χρέη αλλά για οικονομικά ζητήματα, για τις ζωές τους και για τις δουλειές τους. Ο ναυπηγικός τομέας είναι μια παγκόσμια βιομηχανία. Τα πλοία μπορούν εύκολα να αγοραστούν στην Ασία, δεν χρειάζεται λοιπόν να αγοράζονται απαραιτήτως στην Ευρώπη.
<P>
Ενόψει των ανωτέρω, κύριε Επίτροπε, κατά τη λήψη αποφάσεων σχετικά με την ανταγωνιστικότητα δεν πρέπει να εστιάζουμε αποκλειστικά στον λεγόμενο "θεμιτό ανταγωνισμό" εντός της ΕΕ. Πρέπει να εφαρμόζουμε μια παγκόσμια προσέγγιση, με άλλα λόγια πρέπει να προσεγγίζουμε τη ναυπηγική βιομηχανία στην Ευρωπαϊκή Ένωση στο πλαίσιο του διεθνούς ανταγωνιστικού περιβάλλοντος και εν συνεχεία να εξετάζουμε όλους τους όρους γύρω από τη λειτουργία των ναυπηγείων εντός της Ευρωπαϊκής Ένωσης, περιλαμβανομένων των ναυπηγείων του Γκντανσκ και του Szczecin.
<P>
Οι κανόνες που διέπουν τη λειτουργία της αγοράς στην ΕΕ είναι αποδεκτοί και γίνονται καταρχήν δεκτοί, όμως ο τρόπος εφαρμογής τους και το αντίστοιχο χρονοδιάγραμμα πρέπει να είναι ρεαλιστικά, και συγκεκριμένα πρέπει να προσαρμόζονται στις επιμέρους οντότητες. Συνεπώς, μπορούν να εκφραστούν ορισμένες αμφιβολίες σχετικά με τις ιδιωτικοποιήσεις ως σκοπό - δηλαδή ως σκοπό που πρέπει να έχει επιτευχθεί εντός συγκεκριμένων χρονικών ορίων. Καλώ λοιπόν την πολωνική κυβέρνηση να συνεργαστεί στενά με την Επιτροπή, καθώς και με τη διοίκηση των ναυπηγείων, προκειμένου να διαχειριστούν αποτελεσματικά αυτό το εγχείρημα.
<SPEAKER ID="058" NAME="Bronisław Geremek">
εξ ονόματος της Ομάδας ALDE. - (PL) Κύριε Πρόεδρε, επιτρέψτε μου καταρχάς να εκφράσω την ιδιαίτερη ικανοποίησή μου για το γεγονός ότι το Ευρωπαϊκό Κοινοβούλιο εξετάζει σήμερα αυτό το θέμα και να χαιρετίσω θερμά αυτήν την πρωτοβουλία. Θέλω να ευχαριστήσω τον Επίτροπο McCreevy για τη σημερινή του δήλωση και να επισημάνω ότι είναι πολύ σημαντικό να αντιμετωπίζουμε την Ευρωπαϊκή Ένωση ως κοινότητα.
<P>
Κατά την είσοδό μας στο κτίριο του Ευρωπαϊκού Κοινοβουλίου, περνάμε μπροστά από ένα άγαλμα, ένα γλυπτό, στο οποίο υπάρχει το επίγραμμα "L'Europe a un Coeur" - " Ευρώπη έχει καρδιά. Με πολιτικούς όρους, αυτή η φράση δηλώνει την ισχύ του ευρωπαϊκού κοινωνικού μοντέλου. Έχουν περάσει 27 χρόνια από τότε που οι εργαζόμενοι στα ναυπηγεία του Γκντανσκ ξεκίνησαν τον αγώνα τους κατά του κομμουνιστικού συστήματος και με στόχους το ψωμί και την ελευθερία. Επιδίωξή τους ήταν η αποκατάσταση της αξίας της ανθρώπινης εργασίας και η απελευθέρωση της οικονομίας από το κρατικό μονοπώλιο. Αυτά τα ιστορικά ναυπηγεία βρίσκονται τώρα αντιμέτωπα με τη δραματική σύσταση της Ευρωπαϊκής Επιτροπής για μείωση της παραγωγής τους κατά τα δύο τρίτα, καθώς και για αμετάκλητο κλείσιμο δύο νεωλκείων.
<P>
Θεωρούμε ότι ενόψει της κατάστασης αυτής πρέπει να ληφθούν τα ακόλουθα μέτρα. Πρώτον, να περιοριστεί ο αριθμός των νεωλκείων που θα κλείσουν σε ένα, αποκαθιστώντας έτσι τις δυνατότητες κερδοφορίας των ναυπηγείων. Δεύτερον, να δοθεί χρονικό περιθώριο για τον εξορθολογισμό της διοίκησης των ναυπηγείων, καθόσον η τρέχουσα διοίκηση δεν είναι καθόλου ικανοποιητική (ούτως ώστε να καταστεί η επιχείρηση κερδοφόρα και να μην χάσουν τις θέσεις εργασίας τους 3 000 εργαζόμενοι). Τρίτον, να μην λησμονηθεί ότι τα ναυπηγεία του Γκντανσκ αποτελούν σημαντικό ευρωπαϊκό μνημείο και ζωντανή μαρτυρία του γεγονότος ότι η κοινωνική αλληλεγγύη είναι μία από τις θεμελιώδεις αξίες της Ευρωπαϊκής Ένωσης.
<P>
Ωστόσο, τα ευρωπαϊκά θεσμικά όργανα δεν μπορούν να αγνοήσουν αυτήν την απόφαση. Ο πραγματισμός των ενεργειών μας πρέπει να συνοδεύεται από τη συναίσθηση του γεγονότος ότι χτίζουμε μια Ένωση για τους λαούς και χάρη στους λαούς. " ισχύς της Ευρώπης εξαρτάται από την ικανότητά μας να είμαστε καινοτόμοι και ανταγωνιστικοί αλλά και ευαίσθητοι απέναντι στην τύχη των ασθενέστερων και των λιγότερο ευνοημένων. Κατά τη γνώμη μου, αυτή είναι επίσης η σημασία του φιλελεύθερου μηνύματος της ελευθερίας. Θέλω επίσης να αναφέρω κάτι που έχει μείνει χαραγμένο στη μνήμη μου: τις γενιές των Ευρωπαίων σε όλες τις χώρες της Ευρωπαϊκής Ένωσης που φορούσαν στο γιακά το σήμα της Αλληλεγγύης με υπερηφάνεια και ελπίδα. Υπάρχουν τέτοιοι άνθρωποι στο Ευρωπαϊκό Κοινοβούλιο. Είναι λοιπόν η γενιά που οικοδομεί την ευρωπαϊκή ενότητα και πρέπει να κατανοεί την ιστορική σημασία των ναυπηγείων του Γκντανσκ.
<SPEAKER ID="059" NAME="Marcin Libicki">
εξ ονόματος της Ομάδας UEN. - (PL) Κύριε Πρόεδρε, συνόδευσα εργαζόμενους των ναυπηγείων στις συνομιλίες τους με τους Επιτρόπους Kroes και Špidla. Ήμουν επίσης μαζί τους όταν εμφανίστηκαν ενώπιον της Ευρωπαϊκής Επιτροπής και ζήτησαν τη βοήθεια της Ευρώπης. Τα ναυπηγεία του Γκντανσκ εξέρχονται τώρα από τις οικονομικές τους δυσχέρειες και αρχίζουν να λειτουργούν με κέρδος. Θα ήταν τεράστιο σφάλμα να επιβληθούν τώρα σοβαροί οικονομικοί περιορισμοί οι οποίοι θα τους στερούσαν την κερδοφορία και τη δυνατότητα επιτυχίας μέσω των προσπαθειών των εργαζομένων αλλά και όλων ημών.
<P>
Θέλω επίσης να υπογραμμίσω την ιστορική διάσταση. Δεν θα βρισκόμασταν εδώ σήμερα 27 χώρες σε μια ενωμένη Ευρώπη, μια Ευρώπη απαλλαγμένη από την απειλή του πυρηνικού πολέμου, χωρίς την Αλληλεγγύη, η οποία γεννήθηκε στα ναυπηγεία του Γκντανσκ. Αυτό δεν πρέπει να το λησμονεί κανείς μας, συμπεριλαμβανομένων των πολιτικών που βρίσκονται σήμερα εδώ.
<P>
Θέλω επίσης να επισημάνω ότι όλοι όσοι μίλησαν μέχρι στιγμής στο Σώμα για το συγκεκριμένο θέμα και, αν δεν κάνω λάθος, όλοι όσοι θα μιλήσουν στη συνέχεια υποστηρίζουν ομόφωνα την ίδια άποψη ως προς το θέμα αυτό, ανεξάρτητα από τις πολιτικές τους διαφορές. Αυτό πρέπει να ληφθεί υπόψη.
<SPEAKER ID="060" NAME="Francis Wurtz">
εξ ονόματος της Ομάδας GUE/NGL. - (FR) Κύριε Πρόεδρε, χαιρετίζω το γεγονός ότι οι συνάδελφοί μου στη Διάσκεψη των Προέδρων των Ομάδων συμφώνησαν με την πρότασή μου να ζητήσουμε από την Επιτροπή να προβεί σε μια δήλωση προς εμάς, προτού ληφθεί οποιαδήποτε απόφαση σχετικά με το μέλλον των ναυπηγείων του Γκντανσκ.
<P>
" Γενική Διεύθυνση Ανταγωνισμού δεν χρειαζόταν αυτήν τη νέα υπόθεση για να καταδείξει τη σκέψη της. Ήδη προσήλκυσε τόσες πολλές διαμαρτυρίες, ώστε πολλοί παρατηρητές, που μόνο για αντιφιλελευθερισμό δεν μπορούν να κατηγορηθούν, την θεώρησαν και αυτοί δογματική για κάποιο διάστημα. Σε αυτήν την περίπτωση, ένα σχέδιο αναδιάρθρωσης θεωρείται πειστικό μόνον εάν προβλέπει την απόλυση 1 000 εργαζομένων. Υπάρχουν πολυάριθμα προηγούμενα παραδείγματα εταιρειών που έχουν περιέλθει σε δυσχερή θέση, στις οποίες λένε να περικόψουν εκατοντάδες θέσεις εργασίας, ειδεμή θα πρέπει να επιστρέψουν την ενίσχυση που χρειάζονται για να επιβιώσουν. Στην παρούσα υπόθεση, πείτε μας αν υπάρχει ναυπηγείο που να λειτουργεί χωρίς επιδοτήσεις. Δεν πιστεύω πως αμφισβητείται ότι η χορήγηση επιδοτήσεων πρέπει να υπόκειται σε προϋποθέσεις. Το πρόβλημα, όμως, είναι ότι αυτές οι προϋποθέσεις συνεπάγονται πάντα βαριές θυσίες για τους εργαζομένους.
<P>
Σε σχέση με αυτό, μολονότι οι διαδοχικοί Επίτροποι Ανταγωνισμού, τους οποίους γνώρισα, δεν χαρακτηρίζονται συνήθως για τη συμπόνοια τους και η κοινωνική ευαισθησία σαφώς και δεν συγκαταλέγεται μεταξύ των αρετών τους, αυτήν τη φορά δε η αρμόδια Γενική Διεύθυνση της Επιτροπής προχώρησε ακόμα περισσότερο, επιδεικνύοντας αδιαφορία τόσο για τα πολιτικά όσο και για τα κοινωνικά προβλήματα. Απειλώντας αυτήν την ίδια την ύπαρξη τούτου του μέρους, που έχει τόσο συμβολικό χαρακτήρα για την Πολωνία, εξετάζει άραγε η Επιτροπή τις πολιτικές συνέπειες του μηνύματος που αποστέλλει στους πολίτες αυτού του νέου κράτους μέλους, μόλις τρία χρόνια μετά την ένταξή του; Αυτό είναι προφανώς η μικρότερη από τις ανησυχίες των θεματοφυλάκων του ελεύθερου και ανόθευτου ανταγωνισμού. Πιστεύουν ότι υπάρχει μια εποχή που τιμάται ο καίριος ρόλος των εργατών του ναυπηγείου του Γκντανσκ υπέρ του αγώνα για την ελευθερία -ένας ιστορικός ρόλος, όπως είπε ο κ. McCreevy- και μια άλλη εποχή που τους επιβάλλονται οι δρακόντειοι νόμοι της ελεύθερης αγοράς.
<P>
Υπάρχει ακόμα χρόνος να σταματήσουμε αυτήν την ανεύθυνη δράση. Το πρώτο βήμα, κατά την άποψή μου, είναι να ξεκινήσουμε ουσιαστικές συζητήσεις με τα πολωνικά συνδικάτα, και δη με την Ευρωπαϊκή Ομοσπονδία Μεταλλουργών. Αυτό που χρειάζεται είναι να αποσαφηνιστεί το πραγματικό ύψος της ενίσχυσης που καταβάλλεται σε αυτά τα ναυπηγεία και, πρωτίστως, να εξευρεθεί λύση που δεν θα οδηγεί σε απώλεια θέσεων εργασίας.
<P>
Πέραν αυτού, τούτη η νέα υπόθεση, που φωτίζει σε σημείο παραλογισμού τη στενότητα των κριτηρίων που εφαρμόζονται τώρα εν ονόματι της αποτροπής στρεβλώσεων του ανταγωνισμού, ενισχύει την άποψη της ομάδας μου ότι, προτού ληφθεί η οποιαδήποτε απόφαση για το μέλλον της Ευρωπαϊκής Συνθήκης, είναι ζωτικής σημασίας να διεξαχθεί ένας διεξοδικός, δημόσιος και πολυφωνικός διάλογος σχετικά με τους στόχους της Ένωσης και σχετικά με το κατά πόσον αυτοί συνάδουν με τις πολιτικές που εφαρμόζονται.
<P>
" ιστορία των ναυπηγείων του Γκντανσκ υπενθυμίζει ότι μια πολιτική δομή, που αποδεικνύεται αδύναμη να αντιμετωπίσει τις δικές της αντιφάσεις και να τις υπερβεί, είναι καταδικασμένη. Αυτό το δίδαγμα παραμένει επίκαιρο σήμερα και ορισμένοι ευρωπαίοι ηγέτες καλά θα κάνουν να αναστοχαστούν επ' αυτού.
<SPEAKER ID="061" NAME="Witold Tomczak">
εξ ονόματος της Ομάδας IND/DEM. - (PL) Κύριε Πρόεδρε, το κλείσιμο των δύο εκ των τριών νεωλκείων στα ναυπηγεία του Γκντανσκ που προτείνει η Ευρωπαϊκή Επιτροπή και το ενδεχόμενο να υποχρεωθούν σε επιστροφή των κρατικών ενισχύσεων αποτελεί τεράστιο σφάλμα. Δεν λαμβάνει υπόψη αρκετούς παράγοντες, όπως προηγούμενες, δυσμενείς για τα ναυπηγεία, ενέργειες πολιτικών δολιοφθορέων και ανέντιμων επιχειρηματιών που αδημονούσαν να βάλουν στο χέρι ακίνητα και εκτάσεις στο κέντρο της πόλης. " ανέντιμη ιδιωτικοποίηση των ναυπηγείων αποτελεί πλέον αντικείμενο δικαστικής διαδικασίας.
<P>
" Επιτροπή δεν διαθέτει αξιόπιστες πληροφορίες γι' αυτήν την κατάσταση. " αναδιάρθρωση των ναυπηγείων έχει ήδη πραγματοποιηθεί, χιλιάδες εργαζόμενοι έχουν απολυθεί, ενώ επτά από τα δέκα νεωλκεία έχουν κλείσει. Σήμερα τα ναυπηγεία επιτυγχάνουν θετικά οικονομικά αποτελέσματα. Το κλείσιμο δύο νεωλκείων θα κατέστρεφε αυτά τα κέρδη και αυτό το επίτευγμα. Οι τεράστιες κρατικές ενισχύσεις που έχουν λάβει ναυπηγεία στα παλαιά κράτη μέλη ξεπερνούν αυτές των ναυπηγείων του Γκντανσκ. Με αυτόν τον τρόπο, δεν εξασφαλίζονται ίσοι όροι ανταγωνισμού και δεν λαμβάνονται επίσης υπόψη οι διαφορετικές μέθοδοι που χρησιμοποιούνται για τον υπολογισμό της κερδοφορίας των ναυπηγείων.
<P>
Αυτό το πλήγμα κατά των ναυπηγείων του Γκντανσκ αποδυναμώνει επίσης τη ναυπηγική βιομηχανία της Ευρωπαϊκής Ένωσης συνολικά. Σας υπενθυμίζω ότι το μερίδιο ολόκληρης της ΕΕ στον διεθνή ναυπηγικό τομέα είναι τρεις φορές μικρότερο από το μερίδιο μόνον της Νότιας Κορέας, η οποία επιδοτεί τη ναυπηγική της βιομηχανία. Αυτό αποδεικνύει την αδιαφορία της Επιτροπής για τα μακροπρόθεσμα οικονομικά συμφέροντα της ΕΕ. Οι προθέσεις της Επιτροπής έρχονται σε αντίθεση με τους στόχους της στρατηγικής της Λισαβόνας.
<P>
Οι εργαζόμενοι στο Γκντανσκ αγωνίστηκαν υπέρ της αλληλεγγύης, η οποία δεν περιλαμβάνει τη βάναυση εξαφάνιση των ανταγωνιστών. " αλληλεγγύη δεν είναι σύνθημα κενό περιεχομένου, ούτε ταυτίζεται με τη συμπόνια, αλλά ισοδυναμεί με την υπευθυνότητα και τη δικαιοσύνη, καθώς και την ειλικρινή αντιμετώπιση της αλήθειας. Είναι ικανή η Ευρωπαϊκή Ένωση να υποστηρίξει σήμερα τέτοιες αξίες;
<SPEAKER ID="062" NAME="Maciej Marian Giertych" AFFILIATION="NI">
(PL) Κύριε Πρόεδρε, τα ναυπηγεία του Γκντανσκ έχουν ιδιαίτερη σημασία για την Πολωνία. Δεν είναι μόνον ένας χώρος εργασίας αλλά και ένα πολιτικό σύμβολο. Την περίοδο του κομμουνισμού είχε γίνει απόπειρα καταστροφής τους. Οι πολιτικοί αγώνες του εργατικού δυναμικού και η στήριξη ολόκληρου του έθνους δεν επέτρεψαν στις τότε αρχές να τερματίσουν τη λειτουργία τους. Το εργατικό δυναμικό έχει συνείδηση της ιδιαίτερης σημασίας των ναυπηγείων και αντιδρά στις απειλές όπως και τότε - μέσω διαδηλώσεων. Θα ήταν φοβερό ένας οργανισμός που κατάφερε να υπερασπιστεί τον εαυτό του απέναντι στην κομμουνιστική εξουσία να καταρρεύσει από τις πιέσεις που ασκούνται μέσω οδηγιών της Ευρωπαϊκής Ένωσης.
<P>
Είναι απολύτως αναγκαίο να συνεχίσει ο οργανισμός να λειτουργεί ως ναυπηγείο και να αποτελεί τμήμα της ναυπηγικής και όχι κάποιας άλλης βιομηχανίας. " μείωση του αριθμού των νεωλκείων από τρία σε ένα, όπως προτείνει η Επιτροπή, θα στερούσε από τα ναυπηγεία τη μακροπρόθεσμη κερδοφορία τους ως επιχείρησης κατασκευής πλοίων. Απαιτούνται τουλάχιστον δύο νεωλκεία για να μπορεί η επιχείρηση να συνεχίσει να λειτουργεί κερδοφόρα ως ναυπηγείο.
<P>
" Πολωνία τηρεί τους ισχύοντες οικονομικούς κανόνες, γνωρίζουμε όμως ότι η ναυπηγική βιομηχανία δεν είναι τόσο ευαίσθητος τομέας της οικονομίας της ΕΕ, ώστε να υπάρχει κίνδυνος στρέβλωσης του ανταγωνισμού από τη χορήγηση ενισχύσεων στα ναυπηγεία του Γκντανσκ. " Επιτροπή πρέπει να συνυπολογίσει τον ιδιαίτερο χαρακτήρα των ναυπηγείων του Γκντανσκ και να τους επιφυλάξει ειδική μεταχείριση. Ως σύμβολο του αγώνα για ανεξαρτησία από την κομμουνιστική εξουσία, τα ναυπηγεία του Γκντανσκ πρέπει να συνεχίσουν να λειτουργούν ως ναυπηγεία.
<SPEAKER ID="063" NAME="Józef Pinior" AFFILIATION="PSE">
(PL) Κύριε Πρόεδρε, κύριε Επίτροπε, τα ναυπηγεία του Γκντανσκ είναι ένα σπουδαίο ευρωπαϊκό σύμβολο, είναι ο χώρος στον οποίο τον Αύγουστο του 1988 πολωνοί εργαζόμενοι, με επικεφαλής τον Lech Wałęsa, ξεκίνησαν μια απεργία διεκδικώντας ελευθερία και δικαιοσύνη. Τα ναυπηγεία έγιναν σύμβολο του αγώνα του εργατικού κινήματος σε όλο τον κόσμο για συνδικαλιστικά, πολιτικά και ατομικά δικαιώματα. Θέλω δε να υπογραμμίσω τη σημασία της πρωτοβουλίας του κ. Wurtz, η οποία κατέστησε δυνατή τη διεξαγωγή της σημερινής συζήτησης στο Ευρωπαϊκό Κοινοβούλιο σχετικά με τον κίνδυνο κατάρρευσης των ναυπηγείων του Γκντανσκ.
<P>
Υπερασπίστηκα για πρώτη φορά τα ναυπηγεία του Γκντανσκ όντας ακόμη ακτιβιστής στην παράνομη "Αλληλεγγύη" τον Νοέμβριο του 1998, όταν η κυβέρνηση του Mieczysław Rakowski έθεσε τα ναυπηγεία σε καθεστώς ρευστοποίησης με πρόσχημα τα άσχημα οικονομικά αποτελέσματα. Δυστυχώς, τα ναυπηγεία του Γκντανσκ έγιναν επίσης σύμβολο της παρακμής της βαριάς βιομηχανίας και της αδυναμίας των εργαζομένων και των συνδικαλιστικών ενώσεων έναντι αυτής της διαδικασίας, χαρακτηριστικό παράδειγμα του συστήματος που ονομάζουμε "καπιταλισμό του καζίνο". Ελάχιστα απομένουν από τα ένδοξα ναυπηγεία στα οποία γεννήθηκε το κίνημα της Αλληλεγγύης. Μετά το 1989, η κυβέρνηση της Αλληλεγγύης αδιαφόρησε για την τύχη των ναυπηγείων. Οι εγκαταστάσεις έγιναν χώρος κερδοσκοπίας της αγοράς, αφενός, και δημαγωγίας και λαϊκισμού, αφετέρου.
<P>
Μετά την ένταξη στην Ευρωπαϊκή Ένωση, τα πολωνικά ναυπηγεία έλαβαν κρατικές ενισχύσεις. Τα ναυπηγεία του Γκντανσκ ξεκίνησαν διαδικασία αναδιάρθρωσης και αποδεικνύουν ότι μπορούν να λειτουργήσουν ως κερδοφόρα επιχείρηση. Οι σημερινές απαιτήσεις της Ευρωπαϊκής Επιτροπής για κλείσιμο των δύο από τα τρία νεωλκεία που χρησιμοποιούν τα ναυπηγεία για την κατασκευή πλοίων θα τους στερήσουν τη δυνατότητα να λειτουργούν κερδοφόρα και θα προκαλέσουν ανεργία και τραγικές συνέπειες για πολλές οικογένειες εργαζομένων. Στο Ευρωπαϊκό Κοινοβούλιο, την εικοστή έβδομη επέτειο της υπογραφής των συμφωνιών του Αυγούστου, απευθύνω έκκληση να επιδειχθεί σύνεση στο προκείμενο ζήτημα. Κύριε Επίτροπε, πρέπει να εξετάσουμε έναν συνετό συμβιβασμό που θα συνδυάζει τις αρχές της ενιαίας αγοράς, τις οποίες υπερασπίζεται η Επιτροπή, με τα συμφέροντα τριών χιλιάδων εργαζομένων στα ναυπηγεία. Πρέπει να σώσουμε τα ναυπηγεία του Γκντανσκ!
<SPEAKER ID="064" NAME="Hanna Foltyn-Kubicka" AFFILIATION="UEN">
(PL) Κύριε Πρόεδρε, κάθε φορά που η Επιτροπή αναφέρεται στα ναυπηγεία του Γκντανσκ, λησμονεί, μέσα στον πραγματισμό της, ένα θέμα πολύ πιο σημαντικό από τα χρήματα: την ιστορία. Χωρίς αυτά τα ναυπηγεία, ούτε εγώ ούτε πολλοί άλλοι βουλευτές από την Κεντρική και Ανατολική Ευρώπη θα βρισκόμασταν εδώ σήμερα. Χωρίς τις αλλαγές που ξεκίνησαν στα ναυπηγεία η Ευρώπη, στο σύνολό της, θα παρουσίαζε πολύ διαφορετική εικόνα από τη σημερινή - μια Ευρώπη που είναι οικοδομημένη σε αξίες, όπως η δημοκρατία, η ελευθερία, η ισότητα και ο σεβασμός των ανθρωπίνων δικαιωμάτων, τον αγώνα για την υπεράσπιση των οποίων συμβολίζουν τα ναυπηγεία του Γκντανσκ. Οι απεργίες σε αυτά τα ναυπηγεία σήμαναν την απαρχή της κατάρρευσης του Κομμουνισμού.
<P>
Αν θέλουμε να βρούμε ένα σύμβολο της Ευρωπαϊκής Ένωσης, αρκεί να κοιτάξουμε τον χώρο στον οποίο βρισκόμαστε και να θυμηθούμε ότι στο όνομα της μεταπολεμικής συμφιλίωσης μεταξύ δύο κρατών μπορούμε σήμερα να δαπανούμε περισσότερα από 200 εκατ. ευρώ ετησίως για τη μηνιαία μετάβαση στο Στρασβούργο. Επομένως, γιατί να μην παράσχουμε χρηματοδοτική στήριξη και στα ναυπηγεία του Γκντανσκ, τα οποία συμβολίζουν το τέλος του Ψυχρού Πολέμου και την απελευθέρωση όλης της Κεντρικής και Ανατολικής Ευρώπης από τον ζυγό του Κομμουνισμού;
<P>
Απευθύνω λοιπόν την εξής έκκληση: ας μην αφήσουμε τα ναυπηγεία να καταρρεύσουν, ας μην καταστρέψουμε τον τόπο γέννησης της "Αλληλεγγύης" και ας μην αποτιμούμε την ιστορική αξία των ναυπηγείων σε ευρώ.
<SPEAKER ID="065" NAME="Mary Lou McDonald" AFFILIATION="GUE/NGL">
(EN) Κύριε Πρόεδρε, κύριε Επίτροπε, αναγνωρίσατε και ο ίδιος τον πολύ σημαντικό πολιτικό συμβολισμό των ναυπηγείων του Γκντανσκ και των συνδηλώσεων που τα συνοδεύουν. Ασφαλώς, όμως, τα ναυπηγεία δεν περιορίζονται απλώς σε αυτόν τον συμβολισμό. Είναι ο ακρογωνιαίος λίθος μιας ολόκληρης περιφερειακής οικονομίας, καθώς εξασφαλίζουν με άμεσο ή έμμεσο τρόπο χιλιάδες θέσεις εργασίας. Το κλείσιμο ή η υποβάθμιση των ναυπηγείων του Γκντανσκ θα μπορούσαν να εξοντώσουν ολόκληρη την περιφερειακή οικονομία, καταστρέφοντας τις ζωές εκατοντάδων χιλιάδων ανθρώπων.
<P>
Κύριε Επίτροπε, μιλήσατε για τη σημασία του ανταγωνισμού, τη σημασία της ελεύθερης αγοράς. Θα ήθελα να σας ακούσω να μιλάτε για τη σημασία αυτών των θέσεων εργασίας. Θα ήθελα να σας δω να αναγνωρίζετε τη στρατηγική σημασία αυτού του ναυπηγείου για την Πολωνία - αλλά και αυτής της βιομηχανίας για την Ευρωπαϊκή Ένωση συνολικά. Φρονώ ότι η συγκεκριμένη αντιπαράθεση αποκαλύπτει, για μία ακόμη φορά, τους κανόνες για τις κρατικές ενισχύσεις και την κατεύθυνση προς την οποία κινείται η πολιτική της ΕΕ. Θα ήταν, νομίζω, ειρωνικό και σχεδόν τραγικό αν η κατάρρευση του Γκντανσκ και όλων όσων συμβολίζει οφειλόταν στο βαρύ χέρι της πολιτικής της ΕΕ, η οποία είναι άρρηκτα συνδεδεμένη με τη δυναμική του ανταγωνισμού και την οικονομία της αγοράς - αποκλείοντας κάθε άλλη σκέψη, κατά τη δική μου τουλάχιστον γνώμη.
<SPEAKER ID="066" NAME="Genowefa Grabowska" AFFILIATION="PSE">
(PL) Κύριε Πρόεδρε, κανείς δεν αρνείται ότι οι κανόνες της ενιαίας αγοράς και του ανταγωνισμού είναι η κινητήρια δύναμη στην οποία στηρίζεται η ευρωπαϊκή οικονομία και η οποία εγγυάται την ταχεία της ανάπτυξη. Οι επιχειρήσεις που δεν είναι σε θέση να ανταποκριθούν σε αυτήν την πρόκληση αντιμετωπίζουν αναπόφευκτα δυσκολίες, συμπεριλαμβανομένης της ρευστοποίησης, και είναι προφανές ότι οι εργαζόμενοι στις επιχειρήσεις αυτές θα διαμαρτυρηθούν.
<P>
Ωστόσο, η διαμαρτυρία των πολωνών εργαζομένων στα ναυπηγεία την περασμένη εβδομάδα πρέπει να αντιμετωπιστεί διαφορετικά. Δεν ήρθαν στις Βρυξέλλες για να διαμαρτυρηθούν προκειμένου να προκαλέσουν τη συμπάθεια ή να ζητήσουν χρήματα. Σκοπός τους ήταν να διαμαρτυρηθούν κατά μιας απόφασης η οποία θεωρούν ότι αποτελεί μία ακόμη θανατική καταδίκη για τα ναυπηγεία τους και η οποία θα στείλει τουλάχιστον χίλιους εργαζόμενους στην ανεργία.
<P>
Ποιο είναι λοιπόν το ζήτημα από τη δική τους οπτική γωνία; Για τους εργαζόμενους των ναυπηγείων που διαδήλωσαν στις Βρυξέλλες το ζήτημα είναι να ισχύσουν ίσοι όροι ανταγωνισμού και να διασφαλιστεί ότι η απόφαση της Επιτροπής στηρίζεται σε αξιόπιστες, επαληθευμένες πληροφορίες, διότι η πραγματικότητα αποδεικνύει ότι τα ναυπηγεία βρίσκονται σε ανοδική πορεία και έχουν επιτέλους την ευκαιρία να καταστούν κερδοφόρα επιχείρηση. " κοινοτική νομοθεσία έχει επιτρέψει τη χορήγηση πρόσθετων ενισχύσεων σε παρόμοιες περιπτώσεις. Έχουμε παραδείγματα βάσει της Συνθήκης, όταν τα κρατίδια της Ανατολικής Γερμανίας επωφελήθηκαν από τέτοιες ενισχύσεις.
<P>
Θέλω επίσης να υπογραμμίσω ότι δεν επρόκειτο για διαμαρτυρία την οποία διοργάνωσε η πολωνική κυβέρνηση. Οι διαδηλωτές ήταν πολίτες της Ευρωπαϊκής Ένωσης - εργαζόμενοι σε ναυπηγεία οι οποίοι ευλόγως διαμαρτύρονται και οι οποίοι αυτοοργανώθηκαν και ήρθαν για να επιστήσουν την προσοχή μας στο γεγονός ότι διαπράττεται ένα σφάλμα. Πρέπει δε να επικροτήσουμε το γεγονός, διότι έτσι δημιουργούμε την κοινωνία των πολιτών.
<P>
Και μια τελευταία επισήμανση: η παρουσία τους στις Βρυξέλλες καταδεικνύει επίσης την απέραντη εμπιστοσύνη τους στην Ευρωπαϊκή Ένωση, εμπιστοσύνη την οποία εκφράζει η πολωνική κοινωνία συνολικά. Και εμείς και η Ευρωπαϊκή Ένωση πρέπει να ανταποκριθούμε σε αυτήν την εμπιστοσύνη.
<SPEAKER ID="067" NAME="Mirosław Mariusz Piotrowski" AFFILIATION="UEN">
(PL) Κύριε Πρόεδρε, την προηγούμενη εβδομάδα αντιπροσωπεία πολωνών εργαζομένων στα ναυπηγεία επισκέφθηκαν τις Βρυξέλλες για να διαμαρτυρηθούν κατά της απόφασης της Επιτροπής για κλείσιμο δύο νεωλκείων, η οποία θα είχε ως αποτέλεσμα μαζικές απολύσεις. Οι εργαζόμενοι στα ναυπηγεία θεωρούν ότι η στάση της Επιτροπής απέναντι στον χώρο εργασίας τους είναι υπερβολικά αυστηρή και άδικη. Κατόπιν συζητήσεων με τους Επιτρόπους Kroes και Špidla, οι εργαζόμενοι στα ναυπηγεία επέστρεψαν στην Πολωνία με αναπτερωμένες τις ελπίδες τους. " Επιτροπή πρέπει, όπως έχει ανακοινωθεί, να προχωρήσει σε περαιτέρω διεξοδική επανεξέταση της κατάστασης των ναυπηγείων.
<P>
Θέλω να προσθέσω ότι, αφότου η Πολωνία προσχώρησε στην Ευρωπαϊκή Ένωση, περίπου ένα εκατομμύριο άτομα εγκατέλειψαν τη χώρα μου προς αναζήτηση εργασίας στο εξωτερικό, και ο αριθμός αυτός συνεχίζει να αυξάνεται. Αν η Ευρωπαϊκή Επιτροπή εμμείνει στην απόφασή της, θα προκαλέσει αναπόφευκτες απολύσεις χιλιάδων εργαζομένων στα ναυπηγεία, οι οποίοι, μέχρι σήμερα, κατάφερναν να σταθούν αξιοπρεπώς στην ανταγωνιστική αγορά της ΕΕ.
<P>
Εκφράζονται ορισμένοι προβληματισμοί ότι η Επιτροπή τηρεί μεροληπτική στάση, υποστηρίζοντας μία άλλη ναυπηγική ομάδα πίεση. Είμαι βέβαιος ότι θα είναι δυνατή η εξεύρεση μιας ικανοποιητικής λύσης και για τις δύο πλευρές μέσα στον λαβύρινθο των συχνά αντιφατικών διατάξεων. Προσθέτω λοιπόν και το δικό μου όνομα στην έκκληση για αλλαγή της απόφασης εις βάρος των ναυπηγείων και για αντιμετώπιση των ναυπηγείων του Γκντανσκ όχι μόνο ως απλού ναυπηγικού συγκροτήματος αλλά και ως εθνικού και ευρωπαϊκού συμβόλου.
<SPEAKER ID="068" NAME="Charlie McCreevy">
μέλος της Επιτροπής. - (EN) Κύριε Πρόεδρε, επιτρέψτε μου απλώς να υπογραμμίσω ότι η Επιτροπή κατανοεί την ιστορική σημασία των ναυπηγείων του Γκντανσκ και την ευαισθησία του θέματος. Όλοι μας συμφωνούμε με τον στόχο της αναδιάρθρωσης των ναυπηγείων του Γκντανσκ, προκειμένου να καταστούν βιώσιμα. Αυτή είναι η διαδικασία την οποία θέλει να ενθαρρύνει η Επιτροπή.
<P>
Εντούτοις, η Επιτροπή έχει την ευθύνη να το πράξει, διασφαλίζοντας παράλληλα ίσους όρους ανταγωνισμού στην ευρωπαϊκή ναυπηγική αγορά και συνέπεια ως προς την αντιμετώπιση των υπό αναδιάρθρωση εταιρειών. Ευελπιστώ ότι οι συζητήσεις που βρίσκονται σε εξέλιξη μεταξύ των πολωνικών αρχών και της Επιτροπής θα μπορέσουν να οδηγήσουν σε ικανοποιητικό αποτέλεσμα.
<SPEAKER ID="069" NAME="Πρόεδρος">
" συζήτηση έληξε.
<P>
(" συνεδρίαση διακόπτεται στις 11.15 για την ώρα των ψηφοφοριών και συνεχίζεται στις 11.30)

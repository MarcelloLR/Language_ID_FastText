<CHAPTER ID="006">
Δήλωση της Προεδρίας
<SPEAKER ID="076" NAME="Πρόεδρος">
Κυρίες και κύριοι, η Διάσκεψη των Προέδρων μου ζήτησε να προβώ σε μια σύντομη δήλωση σχετικά με την αυριανή Ευρωπαϊκή "μέρα Γλωσσών. Θα το κάνω μετά χαράς, αλλά σας παρακαλώ να δείξετε επιείκεια, γιατί η δήλωση αυτή είναι γραμμένη σε διάφορες γλώσσες, γεγονός που με δυσκολεύει. Σας ζητώ να λάβετε γνώση της δήλωσης αυτής.
<P>
Στις 26 Σεπτεμβρίου 2008, εορτάζεται η Ευρωπαϊκή "μέρα Γλωσσών. Στο πλαίσιο αυτό, η Ευρωπαϊκή Ένωση, σε συνεργασία με το Ευρωπαϊκό Συμβούλιο, υποστηρίζει μια σειρά από ευρωπαϊκές πρωτοβουλίες που στοχεύουν στην προώθηση της ανάδειξης της αξίας των γλωσσών και των πολιτισμών και στην υπογράμμιση στο ευρωπαϊκό κοινό της σημασίας της εκμάθησης γλωσσών.
<P>
(DE) " γλωσσική πολυμορφία της Ευρώπης αποτελεί ουσιώδες στοιχείο της πνευματικής κληρονομιάς μας και είναι ένας από τους πολιτισμικούς θησαυρούς μας. Στην πορεία της ευρωπαϊκής ενοποίησης, η γλωσσική πολυμορφία έπαυσε σταδιακά να είναι εμπόδιο και αναδείχθηκε σε ευκαιρία. Για τον λόγο αυτό, η τελευταία ανακοίνωση της Επιτροπής σχετικά με την πολυγλωσσία περιγράφει ορθά τη γλωσσική πολυμορφία μας ως πλεονέκτημα.
<P>
(FR) " πολυγλωσσία και η προώθηση της γλωσσικής πολυμορφίας αποτελούν τους ακρογωνιαίους λίθους των καθημερινών δραστηριοτήτων μας στο Ευρωπαϊκό Κοινοβούλιο. Το σύνθημά μας είναι ότι το σύνολο του νομοθετικού έργου πρέπει να μεταφράζεται.
<P>
(IT) " μετάφραση και η διερμηνεία του έργου μας ως αντιπροσώπων των λαών της Ευρώπης διαδραματίζει ζωτικής σημασίας ρόλο στη διασφάλιση της νομιμότητας και της διαφάνειάς του και φέρνει το Κοινοβούλιό μας όλο και πιο κοντά στους ευρωπαίους πολίτες.
<P>
(ES) Στο πλαίσιο αυτό πρέπει να σημειωθεί ότι το Ευρωπαϊκό Κοινοβούλιο είναι ο μόνος διεθνής οργανισμός ο οποίος διαθέτει δικτυακό τόπο και δικτυακή τηλεόραση σε 23 διαφορετικές γλώσσες.
<P>
(PL) Μια Ευρωπαϊκή Ένωση ενωμένη στην πολυμορφία δεν χρειάζεται να ανησυχεί για το μέλλον της.
<P>
(DE) Ευχαριστώ για την προσοχή σας, κυρίες και κύριοι.
<P>
(Χειροκροτήματα)
<P>

<SPEAKER ID="084" NAME="Elizabeth Lynne" AFFILIATION="ALDE">
Κύριε Πρόεδρε, θέλω να παρέμβω επί της διαδικασίας. Εάν έχετε τις πληροφορίες και μπορείτε να μας πείτε ότι μπορούμε να επιστρέψουμε με ασφάλεια στο κτίριο του Στρασβούργου, γιατί δεν προβαίνετε σε μια δήλωση τώρα, πριν από τη λήξη της παρούσας συνόδου της ολομέλειας, ώστε να μην πλανάται η αμφιβολία ότι μπορεί να επιστρέψουμε σε ένα κτίριο το οποίο ορισμένοι εξ ημών εξακολουθούν να θεωρούν ότι δεν είναι ασφαλές;
<SPEAKER ID="085" NAME="Πρόεδρος">
Κυρία Lynne, όλες οι πληροφορίες που μου έχουν παρασχεθεί υποδεικνύουν ότι το κτίριο στο Στρασβούργο είναι εξίσου ασφαλές με το παρόν κτίριο στις Βρυξέλλες.

<CHAPTER ID="007-01">
1. Κυρώσεις κατά εργοδοτών που απασχολούν υπηκόους τρίτων χωρών χωρίς άδεια παραμονής (
<P>
Πριν από την έναρξη της ψηφοφορίας:
<SPEAKER ID="104" NAME="Claudio Fava" LANGUAGE="IT">
Κυρία Πρόεδρε, με την άδειά σας θα ήθελα να ζητήσω από το Συμβούλιο, με την υποστήριξη των άλλων ομάδων, να προσαρτήσει την ακόλουθη επίσημη δήλωση στην οδηγία και, κατά συνέπεια, να αναβληθεί η ψηφοφορία για το νομοθετικό ψήφισμα. Θα σας διαβάσω τη δήλωση η οποία ελπίζω ότι θα προσαρτηθεί:
<P>
"Το Ευρωπαϊκό Κοινοβούλιο και το Συμβούλιο δηλώνουν ότι οι κανόνες περί υπεργολαβίας που συμφωνήθηκαν στο Άρθρο 9 της παρούσας Οδηγίας ορίζονται με την επιφύλαξη των λοιπών διατάξεων σχετικά με αυτό το ζήτημα που πρόκειται να υιοθετηθούν σε μελλοντικά νομοθετικά κείμενα."
<SPEAKER ID="106" NAME="Martin Bursík">
ασκών την προεδρία του Συμβουλίου. - Κυρία Πρόεδρε, η Προεδρία σημειώνει τη δήλωση που προτάθηκε. Ωστόσο, πρέπει να ενημερώσει τα Μέλη του Ευρωπαϊκού Κοινοβουλίου ότι δεν μπορεί να αναλάβει δεσμεύσεις εκ μέρους του Συμβουλίου χωρίς να προχωρήσει σε διαβουλεύσεις μαζί του.
<SPEAKER ID="107" NAME="Claudio Fava" LANGUAGE="IT">
Κυρία Πρόεδρε, καταλαβαίνω ότι το Συμβούλιο πρέπει να έχει επίσημη συνάντηση με την Επιτροπή των Μονίμων Αντιπροσώπων. Ζητώ από την Προεδρία να προτείνει επισήμως την προσθήκη της εν λόγω δήλωσης και για αυτό το λόγο αιτούμαι την αναβολή της ψηφοφορίας για το ψήφισμα μέχρι την επόμενη σύνοδο της ολομέλειας, προκειμένου να δοθεί χρόνος στο Συμβούλιο για τη διεξαγωγή των επίσημων διαβουλεύσεών του.

<CHAPTER ID="006-08">
8. Συμφωνία σταθεροποίησης και σύνδεσης μεταξύ των ΕΚ και της Σερβίας (
<P>
Πριν από την ψηφοφορία επί της τροπολογίας 4:
<SPEAKER ID="136" NAME="Ulrike Lunacek" AFFILIATION="Verts/ALE">
(EN) Κυρία Πρόεδρε, θα ήθελα να καταθέσω, εξ ονόματος της κ. Brantner και εμού, μια προφορική τροπολογία επί της συγκεκριμένης τροπολογία 4, διαγράφοντας το τελευταίο μέρος ως ακολούθως: "καλεί τη Σερβία να ξεκινήσει διάλογο με το Κόσοβο χωρίς παραπομπή πλέον σε νέες διαπραγματεύσεις για το καθεστώς του".
<P>
Προσβλέπω στην υποστήριξή σας εν προκειμένω.
<SPEAKER ID="137" NAME="Bernd Posselt" AFFILIATION="PPE">
(DE) Κυρία Πρόεδρε, θα ήθελα απλώς να συστήσω, υπό τις παρούσες συνθήκες, να ψηφίσουμε υπέρ.
<SPEAKER ID="139" NAME="Jelko Kacin" AFFILIATION="ALDE">
(EN) Κυρία Πρόεδρε, λόγω της σπουδαιότητας του ζητήματος των ανθρωπίνων δικαιωμάτων, θα ήθελα να διεξαχθεί ονομαστική ψηφοφορία επί της τροπολογίας 8. Αναφέρεται στην απροσδόκητη και ατυχή απόφαση της σερβικής κυβέρνησης να μην παραστεί στην τελετή απονομής του Βραβείου Νόμπελ στο Όσλο. Ταυτόχρονα, η τροπολογία εξαίρει την απόφαση του σέρβου Συνηγόρου του Πολίτη να παραστεί στην τελετή εξ ονόματος του σερβικού λαού. Πρόκειται για ένα μήνυμα προς τη Σερβία και προς όλα τα μελλοντικά υποψήφια προς ένταξη κράτη ότι είναι απαράδεκτο το "παζάρεμα" των ανθρωπίνων δικαιωμάτων.
<P>
Προκειμένου να διασφαλισθεί μεγαλύτερη στήριξη για την εν λόγω τροπολογία, θα ήθελα επίσης να υποβάλω μια πολύ σύντομη προφορική τροπολογία -πρόκειται ουσιαστικά για συμβιβασμό- την οποία συνέταξε η κ. Μαρία-Ελένη Κόππα. Θα ήθελα να προσθέσω τη λέξη "αρχική" μεταξύ των λέξεων "την" και "απόφαση της κυβέρνησης", ώστε η διατύπωση να έχει ως εξής: "θεωρεί λυπηρή την αρχική απόφαση της κυβέρνησης να μην παραστεί στην τελετή απονομής του Βραβείου Νόμπελ Ειρήνης στο Όσλο στις 10 Δεκεμβρίου· χαιρετίζει αφετέρου ως υπεύθυνη και αξιέπαινη απόφαση την πρωτοβουλία του Συνηγόρου του Πολίτη να παραστεί στην τελετή".
<P>
Προτρέπω όλους τους συναδέλφους βουλευτές να στηρίξουν αυτήν την τροπολογία.

<CHAPTER ID="018">
Η κοινή γεωργική πολιτική και η παγκόσμια επισιτιστική ασφάλεια (συνοπτική παρουσίαση) 
<SPEAKER ID="176" NAME="Πρόεδρος">
" ημερήσια διάταξη προβλέπει την έκθεση της κυρίας McGuinness, εξ ονόματος της Επιτροπής Γεωργίας και Ανάπτυξης της Υπαίθρου, σχετικά με την κοινή γεωργική πολιτική και την παγκόσμια επισιτιστική ασφάλεια.
<SPEAKER ID="177" NAME="Mairead McGuinness">
εισηγήτρια. - Κύριε Πρόεδρε, όταν άρχισα την εν λόγω έκθεση το θέμα της παγκόσμιας επισιτιστικής ασφάλειας ήταν πολύ ψηλά στην πολιτική ατζέντα, ενώ τώρα, σε κάποιο βαθμό, δεν κατατάσσεται στα πλέον σημαντικά θέματα. Ωστόσο, είναι σίγουρα θέμα που εγείρει ανησυχίες γιατί πάνω από ένα δισεκατομμύριο άνθρωποι παγκοσμίως μαστίζονται από την πείνα ή τον υποσιτισμό. Τριάντα χιλιάδες παιδιά την ημέρα πεθαίνουν από την πείνα και τις ασθένειες που σχετίζονται με τη φτώχεια. Πρόκειται για φρικτά στατιστικά στοιχεία τα οποία καθιστούν καθοριστικής σημασίας το θέμα του πώς θα παράγουμε επαρκή τρόφιμα και θα προσφέρουμε στον κόσμο πρόσβαση σε αυτά.
<P>
Θα ήθελα να ευχαριστήσω την Επιτροπή γιατί συνεργάσθηκε μαζί μου κατά τη σύνταξη της εν λόγω έκθεσης, καθώς και τις πολυάριθμες επιτροπές του Σώματος, ιδίως την Επιτροπή Ανάπτυξης, οι οποίες εμπλέκονται προφανώς με την παραγωγή τροφίμων.
<P>
Σε τέσσερα λεπτά είναι αδύνατο να αναφέρω όπως πρέπει το περιεχόμενο της έκθεσης, θα ήθελα όμως να τονίσω ορισμένα από τα θέματα τα οποία θεωρώ σημαντικά. Πρώτον, το γεγονός ότι συμπεριέλαβα στον ίδιο τίτλο την κοινή γεωργική πολιτική και την παγκόσμια επισιτιστική ασφάλεια υποδεικνύει ότι η παλαιά πρακτική του να υποτιμάμε την κοινή γεωργική πολιτική και να την κατηγορούμε για όλα τα δεινά του αναπτυσσόμενου κόσμου έχει εξελιχθεί, καθώς τώρα γνωρίζουμε ότι η κοινή γεωργική πολιτική προσφέρει επισιτιστική ασφάλεια στους ευρωπαίους πολίτες, ενώ αυτή ως πρότυπο μπορεί να προσφέρει διδάγματα για το τι πρέπει να κάνουμε στον αναπτυσσόμενο κόσμο σε ό,τι αφορά την παραγωγή τροφίμων.
<P>
Είναι σαφές ότι αφήσαμε τη γεωργική ανάπτυξη να διολισθήσει στην πολιτική και αναπτυξιακή ημερήσια διάταξη κατά την τελευταία δεκαετία περίπου. Κάποτε μεγάλο μέρος των κονδυλίων για την αναπτυξιακή βοήθεια διοχετευόταν στην τόνωση της γεωργίας και σε έργα για την παραγωγή τροφίμων. Αυτό δεν ισχύει σήμερα, αν και πιστεύω ότι, αφού αυξάνονται οι τιμές των τροφίμων, αρχίζουμε να επικεντρωνόμαστε εκ νέου στη γεωργία, τόσο στην ΕΕ όσο και σε παγκόσμιο επίπεδο.
<P>
Τούτο σημαίνει ότι επιτρέπουμε στις χώρες εκείνες οι οποίες έχουν τους πόρους να καλλιεργήσουν τρόφιμα να το πράττουν αυτό, να βοηθήσουμε αυτές καθώς και τους μικρούς γεωργούς οι οποίοι παράγουν τρόφιμα σε τοπικό επίπεδο να καλύπτουν τις ανάγκες τους. Τούτο αφορά όχι μόνο την παροχή των βασικών συστατικών για την παραγωγή τροφίμων, όπως είναι οι σπόροι και τα λιπάσματα, αλλά και την τεχνογνωσία, τις συμβουλευτικές υπηρεσίες, τη συνδρομή στις οικογένειες γεωργών στον αναπτυσσόμενο κόσμο ώστε να τους βοηθήσουμε να παράγουν για να καλύπτουν τις δικές τους ανάγκες.
<P>
Αυτό είναι εφικτό. Έχουμε παραδείγματα στο Μαλάουι και σε άλλες χώρες οι οποίες κατάφεραν να περάσουν από καταστάσεις υπερβολικής πείνας στην παραγωγή τροφίμων. Χρειάζονται πρωτοβουλίες δημόσιας πολιτικής για να επιτευχθεί αυτό. Απαιτείται επίσης η Ευρωπαϊκή Ένωση, δεδομένης της τεράστιας συμμετοχής της στον αναπτυσσόμενο κόσμο, να καλέσει τις χώρες να δώσουν σημασία στη γεωργία τους, καθώς και κίνητρα για την παραγωγή τροφίμων στις χώρες τους.
<P>
Το θέμα της προσφοράς και της ζήτησης είναι εξαιρετικά λεπτό γιατί ο παγκόσμιος πληθυσμός αυξάνεται όλο και περισσότερο - θα αυξηθεί κατά 40% έως το 2050 - επομένως, θα πρέπει να εξετάσουμε τα θέματα αυτά. Το πρόβλημα του ανταγωνισμού - όπως έχουμε διαπιστώσει - ανάμεσα στην παραγωγή τροφίμων, ζωοτροφών και τα καύσιμα, συνιστά προφανώς σοβαρή πηγή προβληματισμού. Έχοντας όλα αυτά υπόψη, υποθέτω ότι πρέπει να εξετάσουμε το θέμα της έρευνας και ανάπτυξης.
<P>
Θεωρώ ότι δεν έχουμε κάνει αρκετά όσον αφορά την έρευνα και ανάπτυξη. Εμείς στην Ευρώπη είχαμε στραφεί προς την κατεύθυνση της μείωσης της παραγωγής τροφίμων και, ως εκ τούτου, ενδεχομένως δεν λάβαμε υπόψη την ανάγκη να μελετήσουμε την αποδοτικότητα της γεωργικής παραγωγής και την ανάγκη για μεγαλύτερη παραγωγή στο μέλλον.
<P>
Ένα από τα βασικά μηνύματα που θέλω πραγματικά να μεταδώσω στο σύντομο χρόνο που έχω στη διάθεσή μου είναι ότι οι γεωργοί σε ολόκληρο τον κόσμο θα παράγουν τρόφιμα αν μπορούν να εξασφαλίζουν εισόδημα από αυτό, επομένως ασκείται πίεση προς τους διαμορφωτές πολιτικής για να το κατανοήσουν αυτό και να προσφέρουν τις πολιτικές οι οποίες θα εξασφαλίσουν στους γεωργούς σταθερά εισοδήματα. Πώς θα το επιτύχουμε αυτό; Προσφέροντας σταθερές τιμές και ελέγχοντας το κόστος της παραγωγής τροφίμων. Αν οι γεωργοί δεν αποκτήσουν το κίνητρο του εισοδήματος, θα αποσυρθούν.
<P>
Απευθύνω προειδοποίηση. Πριν από ένα και πλέον χρόνο μιλούσαμε για τις υψηλές τιμές των εμπορευμάτων. Σήμερα έχουμε στις αποθήκες πλεόνασμα σιτηρών, για παράδειγμα, αλλά δεν έχουμε αγορά γι' αυτά. Οι γεωργοί αυτοί δεν θα παράγουν τις ίδιες ποσότητες την επόμενη σεζόν και αυτό θα μπορούσε να επιτείνει το μακροπρόθεσμο πρόβλημα της παγκόσμιας επισιτιστικής ασφάλειας.
<P>
" εν λόγω έκθεση περιέχει πολλά. Ελπίζω ότι οι συνάδελφοι θα τη στηρίξουν και ευχαριστώ όλους εκείνους οι οποίοι έδειξαν μεγάλο ενδιαφέρον γι' αυτήν.
<SPEAKER ID="178" NAME="Ανδρούλα Βασιλείου">
Μέλος της Επιτροπής. - Κύριε Πρόεδρε, η Επιτροπή χαιρετίζει την έκθεση που συνέταξε η κυρία McGuinness και τη ζωηρή συζήτηση η οποία διεξήχθη στις διάφορες επιτροπές του ΕΚ σχετικά με τα στοιχεία που περιβάλλουν αυτό το εξαιρετικά επίκαιρο θέμα και τα οποία κυμαίνονται από το εμπόριο μέχρι τα βιοκαύσιμα, την παρακολούθηση των τιμών, την πολιτική επενδύσεων, τη χρηματοπιστωτική κρίση, την αλλαγή του κλίματος και τη χρήση ύδατος στη γεωργία.
<P>
" Επιτροπή συμμερίζεται την ευρεία ανάλυση για τις αιτίες της επισιτιστικής κρίσης η οποία έπληξε πολλές αναπτυσσόμενες χώρες στις αρχές του 2008. " Επιτροπή θα εξακολουθήσει να αναλύει τη σχέση ανάμεσα στις τιμές των τροφίμων και τις τιμές ενέργειας. Το θέμα της αιτιολογικής σχέσης είναι εξαιρετικά σύνθετο γιατί περιλαμβάνει την αλληλεπίδραση ορισμένων παραγόντων προσφοράς και ζήτησης. Οι τιμές ενέργειας συνιστούν έναν μόνον εξ αυτών των παραγόντων αλλά έναν παράγοντα ο οποίος έχει τόσο άμεσο όσο και έμμεσο αντίκτυπο. Το ζήτημα των βιοκαυσίμων συζητήθηκε λεπτομερώς κατά τη διάρκεια των διάφορων συνόδων του ΕΚ. " διαφορά ανάμεσα στην πολιτική της ΕΕ και των "ΠΑ είναι σαφής όσον αφορά το βαθμό στον οποίο η παραγωγή σιτηρών μετατρέπεται σε βιοκαύσιμα. " πολιτική βιοκαυσίμων της ΕΕ δεν περιορίζει τη διαθεσιμότητα των τροφίμων επειδή οι ποσότητες των πρώτων υλών που χρησιμοποιούνται είναι πολύ μικρές σε παγκόσμια κλίμακα.
<P>
Ακόμη κι αν η ΕΕ πλησιάσει το στόχο του 10%, ο αντίκτυπος στις τιμές των τροφίμων θα περιορισθεί, συγκεκριμένα για δύο λόγους: πρώτον, όλο και περισσότερα βιοκαύσιμα προέρχονται από μη βρώσιμες πρώτες ύλες ή θα παρασκευάζονται από υπολείμματα ή απόβλητα. Δεύτερον, η αποδοτικότητα των τεχνικών για την παραγωγή βιοκαυσίμων θα βελτιωθεί περισσότερο, ενώ η μέση παραγωγή αναμένεται να αυξηθεί.
<P>
Μια βιώσιμη πολιτική βιοκαυσίμων της ΕΕ είναι συνολικά μια πολιτική υπέρ των φτωχών. Θα προσφέρει επιπλέον ευκαιρίες για τα δύο τρίτα των φτωχών του κόσμου οι οποίοι ζουν σε αγροτικές περιοχές και επομένως εξαρτώνται από έναν γεωργικό τομέα ο οποίος είναι ανθηρός. Ωστόσο, δεν θα επωφεληθούν όλες οι πληθυσμιακές ομάδες στον ίδιο βαθμό. " Επιτροπή δεσμεύθηκε να παρακολουθεί εκ του σύνεγγυς τις επιπτώσεις στην επισιτιστική ασφάλεια και τις τιμές των τροφίμων.
<P>
" ΕΕ έχει ήδη λάβει μέτρα προκειμένου να αντιμετωπίσει την επισιτιστική ασφάλεια προσαρμόζοντας την ΚΓΠ στη μεταβαλλόμενη αγορά και την παγκόσμια κατάσταση. Ο "έλεγχος υγείας" ο οποίος συμφωνήθηκε πρόσφατα θα εκσυγχρονίσει, θα απλουστεύσει, θα βελτιστοποιήσει την ΚΓΠ και θα άρει τους περιορισμούς στους γεωργούς, βοηθώντας τους να ανταποκρίνονται καλύτερα στα μηνύματα της αγοράς και να αντιμετωπίζουν τις νέες προκλήσεις.
<P>
" συμφωνία για τον "έλεγχο υγείας" καταργεί την παύση καλλιέργειας των αροτραίων εκτάσεων, αυξάνει τις ποσοστώσεις γάλακτος βαδίζοντας σταδιακά προς την κατάργησή τους το 2015 και μετατρέπει την παρέμβαση στην αγορά σε πραγματικό δίχτυ ασφαλείας.
<P>
Στην έκθεση αυτή αναφέρονται και νέες προκλήσεις, όπως είναι η αλλαγή του κλίματος, η διαχείριση των υδάτων, οι ανανεώσιμες πηγές ενέργειας και η βιοποικιλότητα, οι οποίες θα έχουν αντίκτυπο στις αναπτυσσόμενες χώρες.
<P>
" ΚΓΠ δεν θα παραμείνει στάσιμη μετά το 2013, ενώ οι προκαταρκτικές συζητήσεις έχουν ήδη ξεκινήσει μετά από την άτυπη συνάντηση των υπουργών γεωργίας το Σεπτέμβριο στην Annecy. Πρέπει να δούμε τη μελλοντική ΚΓΠ στο πλαίσιο ενός ευρύτερου οράματος στο οποίο η αειφόρος ανάπτυξη, η ανταγωνιστικότητα και οι παγκόσμιες ισορροπίες στον τομέα των τροφίμων θα αποτελούν αναπόσπαστο τμήμα.
<P>
Διάφορες εκδηλώσεις υψηλού επιπέδου έχουν θέσει την παγκόσμια επισιτιστική ασφάλεια ψηλά στη διεθνή ημερήσια διάταξη. Υπάρχει σαφής κατανόηση και διεθνής αναγνώριση για να τεθεί η γεωργία και η ανάπτυξη της υπαίθρου ψηλότερα στην πολιτική ημερήσια διάταξη σε εθνικό, περιφερειακό και πιθανώς ηπειρωτικό επίπεδο. Συζητήσαμε λεπτομερώς, για παράδειγμα, το θέμα της γεωργίας και της επισιτιστικής ασφάλειας κατά τη διάρκεια της μεταξύ των δύο Σωμάτων συνεδρίασής μας με την Αφρικανική Ένωση τον Οκτώβριο, συζήτηση την οποία σκοπεύουμε να εντατικοποιήσουμε κατά τη διάρκεια της φετινής χρονιάς.
<P>
Τέλος αλλά όχι λιγότερο σημαντικό, η Επιτροπή πρέπει να συμπληρώσει τη δήλωση των ηγετών του G8 σχετικά με την παγκόσμια επισιτιστική ασφάλεια. Ενόψει της έγκρισης της επισιτιστικής διευκόλυνσης από το Συμβούλιο στις 16 Δεκεμβρίου, η Ευρωπαϊκή Επιτροπή διεξήγαγε ήδη εξαιρετικά εποικοδομητικές συζητήσεις με την ειδική ομάδα υψηλού επιπέδου του Ο"Ε.
<P>
" Ευρωπαϊκή Επιτροπή προσβλέπει στην υλοποίηση του ολοκληρωμένου σχεδίου δράσης. " Επιτροπή είναι πεπεισμένη ότι η παγκόσμια σύμπραξη για τη γεωργία και την επισιτιστική ασφάλεια η οποία διαμορφώνεται σταδιακά θα διαδραματίσει καθοριστικό ρόλο στην υλοποίηση των διάφορων συστάσεων οι οποίες διατυπώνονται στην έκθεση αυτή, στην οποία συμπεριλαμβάνεται ο τρόπος στήριξης της παραγωγής των μικρών γεωργών και το είδος των εμπορικών πολιτικών που θα πρέπει να υιοθετηθούν προκειμένου να συμβάλουν στην επισιτιστική ασφάλεια, ιδίως στις πλέον ευάλωτες κοινότητες.
<P>
Προφανώς, οι περιορισμοί στις εξαγωγές και οι απαγορεύσεις θα πρέπει να αποφευχθούν, ενώ η πορεία προς τα εμπρός είναι μάλλον περισσότερη και όχι λιγότερη εμπορική απελευθέρωση. " ενίσχυση των εμπορικών ροών αποτελεί μέρος της λύσης για την επισιτιστική ασφάλεια.
<P>
" Επιτροπή ελπίζει ότι το τολμηρό βήμα που έκαναν τα ευρωπαϊκά θεσμικά όργανα με τη διάθεση ενός δισεκατομμυρίου ευρώ το οποίο θα διατεθεί συμπληρωματικά προς άλλα χρηματοοικονομικά μέσα που έχουν δεσμευθεί για την αντιμετώπιση της επισιτιστικής κρίσης - τόσο μεσοβραχυπρόθεσμου όσο και μακροπρόθεσμου χαρακτήρα - θα ακολουθήσουν και άλλοι δωρητές.
<P>
" Διάσκεψη της Μαδρίτης για την επισιτιστική ασφάλεια στις 26 και 27 Ιανουαρίου είναι σίγουρα καθοριστική εκδήλωση ώστε να περάσει η συζήτηση σε άλλο επίπεδο, στο οποίο θα επιδιωχθεί η αναγνώριση των κύριων προτεραιοτήτων για την αντιμετώπιση της πείνας σε παγκόσμιο επίπεδο.
<P>
" Ευρωπαϊκή Ένωση θα εξακολουθήσει να διαδραματίζει προορατικό ρόλο στη συμβολή στην παγκόσμια επισιτιστική βοήθεια και η έκθεση McGuinness παρουσίασε αναμφίβολα μια καλή ανάλυση ορισμένων πιθανών οδών τις οποίες θα μπορούσαν να εξετάσουν η ΕΚ και η ευρύτερη διεθνής κοινότητα.
<SPEAKER ID="179" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη στις 12 το μεσημέρι.
<P>
Γραπτές Δηλώσεις (άρθρο 142 του Κανονισμού)
<SPEAKER ID="180" NAME="Kader Arif  " AFFILIATION="PSE">
γραπτώς. - (FR) Τα μέτρα που ελήφθησαν από το Κοινοβούλιο στον απόηχο των επισιτιστικών αναταραχών είχαν ως αποτέλεσμα την εκταμίευση 1 δισεκατομμυρίου EUR για την καταπολέμηση της επισιτιστικής κρίσης. Βάζοντας κατά μέρος αυτό το μέτρο έκτακτης ανάγκης, θα ήθελα να τονίσω την ανάγκη για μακροπρόθεσμη διεθνή στρατηγική που βασίζεται στην τοπική γεωργία και τη γεωργία διαβίωσης, κάτι το οποίο προσιδιάζει στις ανάγκες του πληθυσμού και τις δυνατότητες των εδαφών.
<P>
Πράγματι, η αύξηση του παγκόσμιου πληθυσμού, η υπερθέρμανση του πλανήτη, η ανεξέλεγκτη παραγωγή βιοκαυσίμων και η επιθετική κερδοσκοπία είναι πολλοί παράγοντες οι οποίοι αυξάνουν την ένταση στις γεωργικές αγορές. Τα στοιχεία αυτά υποδεικνύουν ότι η κρίση δεν θα είναι σύντομη και ότι οι δημόσιες πολιτικές στο σύνολό τους θα πρέπει να επανασχεδιασθούν προκειμένου να βελτιωθούν οι παραγωγικές μέθοδοι και η ρύθμιση των διεθνών αγορών.
<P>
Πιστεύω ότι η ΚΓΠ, αφού εξομαλυνθούν οι υπερβολές και οι ατέλειές της, θα μπορούσε να αποτελεί υπόδειγμα αποτελεσματικής, δίκαιης και υπεύθυνης πολιτικής, η οποία θα ανταποκρίνεται στην επισιτιστική πρόκληση συνενώνοντας την ίδια στιγμή την οικονομία, την κοινωνία και το περιβάλλον. Θα πρέπει να βοηθήσει επίσης τις αναπτυσσόμενες χώρες κάνοντας κοινή χρήση των ευρωπαϊκών τεχνικών, των γνώσεων και της εμπειρίας. Εντούτοις, η Ευρώπη θα πρέπει καταρχάς να εργασθεί για τη μεταρρύθμιση των κανόνων του διεθνούς εμπορίου, έτσι ώστε αυτοί να μην αντιβαίνουν στο δικαίωμα των χωρών να στηρίζουν τη γεωργία τους και να εγγυώνται την επισιτιστική τους ασφάλεια.
<SPEAKER ID="181" NAME="Κατερίνα Μπατζελή  " AFFILIATION="PSE">
γραπτώς. - (EL) Oι έως τώρα διεθνείς και περιφερειακές συμφωνίες έχουν αποδειχθεί ανεπαρκείς για την ομαλοποίηση του εφοδιασμού της αγοράς και του εμπορίου, αλλά και της διαφάνειας και σταθερότητας των τιμών των γεωργικών προϊόντων.
<P>
" ρύθμιση των γεωργικών αγορών θα πρέπει να βασίζεται σε μακροπρόθεσμη στρατηγική αποτελεσματικών μέτρων, καθώς και στην οργάνωση και πληροφόρηση των παραγωγών ως προς την κατάσταση και τις προοπτικές των αγορών.
<P>
" βασική αρχή μιας τέτοιας πολιτικής είναι η θέσπιση ενός δικτύου ασφαλείας του εισοδήματος έναντι κινδύνων και κρίσεων που προέρχονται είτε από αντίξοα φυσικά φαινόμενα είτε από στρεβλώσεις στην αγορά και ασυνήθιστης διάρκειας και έκτασης πτώση των τιμών.
<P>
Απαιτούνται ολοκληρωμένες και αποτελεσματικές πολιτικές όπως:
<P>
ευρωπαϊκά και διεθνή συστήματα παρακολούθησης της παραγωγής και της αγοράς για την έγκαιρη προειδοποίηση καθορισμού των τάσεων της παραγωγής,
<P>
ένας παγκόσμιος κατάλογος απογραφής των τροφίμων και των επισιτιστικών αποθεμάτων,
<P>
ένα ευρωπαϊκό σύστημα παρακολούθησης της αγοράς για την καταγραφή των μεταβολών των τιμών των γεωργικών προϊόντων και του κόστους των εισροών, σύστημα το οποίο μπορεί να συνδυαστεί με ένα αντίστοιχο διεθνές στα πλαίσια του FAO.
<P>
Επίσης είναι επιθυμητό η μελλοντική συμφωνία για τον γύρο της Ντόχα να συμπεριλάβει και τις καταστάσεις εκτάκτου ανάγκης κατά τις οποίες θα επιτρέπεται η παροχή επισιτιστικής βοήθειας διότι οι μέχρι τώρα διατάξεις δεν έχουν δεσμευτικό χαρακτήρα.
<SPEAKER ID="182" NAME="Constantin Dumitriu  " LANGUAGE="RO">
Τα συμπεράσματα στα οποία καταλήγει η κυρία McGuiness στην έκθεσή της σχετικά με την παγκόσμια επισιτιστική ασφάλεια είναι πλέον εμφανή και στη Ρουμανία. Είμαστε αντιμέτωποι με την αύξηση των τιμών όλων των βασικών προϊόντων διατροφής, ως αποτέλεσμα της υποτίμησης του εθνικού νομίσματος, της αύξησης του κόστους των πρώτων υλών και των δανείων που λαμβάνουν οι μεταποιητές.
<P>
Επιπλέον, ως αποτέλεσμα της υπερθέρμανσης του πλανήτη, βλέπουμε όλο και περισσότερες περιπτώσεις καλλιεργειών οι οποίες πλήττονται από φυσικές καταστροφές. Μάλιστα, οι γεωργοί από τα νέα κράτη μέλη βρίσκονται στην πλέον δυσμενή θέση σε αυτές τις καταστάσεις γιατί το ύψος των ενισχύσεων που λαμβάνουν είναι μικρότερο σε σχέση με αυτό που χορηγείται σε άλλα κράτη μέλη.
<P>
Για το λόγο αυτό, επί τη βάσει των προτεινόμενων τροπολογιών, καλώ την Επιτροπή να διερευνήσει το ενδεχόμενο θέσπισης ορισμένων μηχανισμών παρέμβασης σε κοινοτικό επίπεδο, ανεξαρτήτως της χορήγησης οποιασδήποτε συγκεκριμένης ενίσχυσης για την ασφάλιση των καλλιεργειών, για την αποτροπή και καταπολέμηση των επιπτώσεων της υπερθέρμανσης του πλανήτη.
<P>
Τα κοινοτικά πρότυπα που επιβάλλονται στους παραγωγούς τροφίμων είναι αυστηρά, γι' αυτό οι τιμές των τροφίμων στην ΕΕ είναι υψηλές. Ωστόσο, πιστεύω ακράδαντα ότι η γεωργία μπορεί να αποτελέσει το εφαλτήριο για την ανάκαμψη των ευρωπαϊκών οικονομιών οι οποίες επλήγησαν από την παγκόσμια κρίση, ενώ η ανάπτυξη των ανανεώσιμων πηγών ενέργειας μπορεί να έχει θετικό αντίκτυπο στον κλάδο των γεωργικών προϊόντων διατροφής.
<P>
Αν λάβουμε τα απαραίτητα προληπτικά μέτρα, μπορούμε να επιτύχουμε την ανάπτυξη της παραγωγής βιοκαυσίμων χωρίς να θέσουμε σε κίνδυνο το περιβάλλον ή τα αποθέματα τροφίμων που απαιτούνται σε παγκόσμιο επίπεδο.
<SPEAKER ID="183" NAME="Roselyne Lefrançois  " AFFILIATION="PSE">
γραπτώς. - (FR) " έκθεση αυτή για την ΚΓΠ και την παγκόσμια επισιτιστική ασφάλεια μας προσέφερε την φανταστική ευκαιρία να αναλογισθούμε πώς μπορούμε να διασφαλίσουμε ότι η ευρωπαϊκή γεωργία διαδραματίζει ολοκληρωμένο ρόλο στην επίτευξη της επισιτιστικής ισορροπίας του πλανήτη. Πράγματι, παρότι τα τρόφιμα θα πρέπει να εξακολουθήσουν να αυξάνονται στον κόσμο, η αναλογία της αναπτυξιακής βοήθειας για τη γεωργία παρουσιάζει από την πλευρά της σταθερή μείωση από τη δεκαετία του '80. Γι' αυτό, κατέθεσα ορισμένες τροπολογίες στην Επιτροπή Γεωργίας και Ανάπτυξης της Υπαίθρου οι οποίες έχουν ως στόχο να καταστήσουν την έκθεση πιο φιλόδοξη και, συγκεκριμένα, να προτείνουν στην Ευρωπαϊκή Επιτροπή να εγκρίνει μια ολοκληρωμένη στρατηγική για θέματα επισιτιστικής ασφάλειας, καθιστώντας έτσι τις κοινοτικές πολιτικές της Ένωσης πιο συνεκτικές στο σύνολό τους.
<P>
Παρότι είμαι ιδιαίτερα ευτυχής που το κείμενο αυτό δίδει έμφαση στο ζωτικό ρόλο της ΚΓΠ για την επίτευξη του στόχου της επισιτιστικής ασφάλειας, εκφράζω τη λύπη μου για το γεγονός ότι η εισηγήτρια τάσσεται υπέρ της περαιτέρω ευθυγράμμισης της γεωργικής πολιτικής με την αγορά και ότι επιρρίπτει ευθύνες στις πρωτοβουλίες προστασίας του περιβάλλοντος για τη μείωση της γεωργικής παραγωγής στην Ευρώπη. Κατά την άποψή μου, η δήλωση αυτή είναι εντελώς εσφαλμένη· αντιθέτως εγώ θεωρώ ότι είναι απαραίτητο να αποκτήσουμε τον έλεγχο του προβλήματος της αλλαγής του κλίματος προκειμένου να αναπτύξουμε νέα πρότυπα σχεδιασμένα να παράγουν περισσότερο και καλύτερα.
<SPEAKER ID="184" NAME="Véronique Mathieu  " AFFILIATION="PPE-DE">
γραπτώς. - (FR) " ΕΕ σήμερα οφείλει να βελτιώσει επειγόντως την επισιτιστική της ασφάλεια και να σταθεί στο ύψος των κύριων προκλήσεων. Πρώτον, η γεωργική παραγωγή θα πρέπει να διπλασιασθεί σε 30 χρόνια γιατί ο παγκόσμιος πληθυσμός θα ανέλθει στα 9 δισεκατομμύρια έως το 2050. Είναι γεγονός ότι 860 εκατομμύρια άνθρωποι εξακολουθούν να λιμοκτονούν. Μια ανάπτυξη τέτοιου είδους θα πρέπει να είναι βιώσιμη και να βασίζεται πρώτα και κύρια στην τοπική γεωργία.
<P>
" τεράστια διακύμανση στις παγκόσμιες τιμές των ειδών διατροφής, μαζί με την κατάλληλη διαχείριση των παγκόσμιων αποθεμάτων, αποτελούν μια ακόμη πρόκληση. Προκειμένου να διασφαλισθεί δίκαιο εισόδημα για τους ευρωπαίους αγρότες, στηρίζω την ιδέα των ασφαλιστηρίων συμβολαίων τα οποία παρέχουν στους γεωργούς υψηλότερο επίπεδο κάλυψης από τις διακυμάνσεις των τιμών, καθώς και την πρωτοβουλία της θέσπισης καθεστώτος παγκόσμιας απογραφής τροφίμων.
<P>
Τέλος, ενόψει του αυξανόμενου εμπορίου ζώων και φυτών, η ΕΕ έχει χρέος να εφαρμόσει αποτελεσματική στρατηγική για να αποτρέψει όλες τις κρίσεις στον τομέα της υγείας στην Ευρώπη. " στρατηγική αυτή θα πρέπει να βασίζεται στην πρόληψη, την ιχνηλασιμότητα και την ευαισθητοποίηση. Από την άποψη αυτή, η πρόσφατη απόφαση του Συμβουλίου των Υπουργών για την ενίσχυση και την εναρμόνιση του ελέγχου των εισαγωγών θα σημαίνει ότι οι συμπολίτες μας μπορούν να έχουν καλύτερη διασφάλιση της ποιότητας των τροφίμων.
<P>
Σήμερα περισσότερο από ποτέ η γεωργία διαδραματίζει κεντρικό ρόλο στους κλάδους της μεγέθυνσης και της ανάπτυξης. Ως εκ τούτου, οφείλουμε να την προστατεύσουμε με κάθε κόστος!
<SPEAKER ID="998" NAME="Daciana Octavia Sârbu  " LANGUAGE="RO">
" παγκόσμια επισιτιστική κρίση, η οποία προκλήθηκε από τη διαρκή αύξηση της τιμής του αραβόσιτου, του σίτου και της ενέργειας, την αύξηση του παγκόσμιου πληθυσμού και την αλλαγή του κλίματος προκάλεσε μια σειρά επεισοδίων και αναταραχών τα οποία, αν δεν επιλυθούν στο εγγύς μέλλον, θα μπορούσαν να αποσταθεροποιήσουν χώρες και περιφέρειες σε ολόκληρο τον πλανήτη. Το ανησυχητικό είναι το χάσμα ανάμεσα στο ρυθμό της αύξησης του πληθυσμού, ο οποίος θα μπορούσε να ξεπεράσει τα εννέα δισεκατομμύρια κατοίκους έως το 2050, και τη μείωση των παγκόσμιων αποθεμάτων τροφίμων. Αυτό το είδος της κατάστασης θα έχει κατά πάσα πιθανότητα ως αποτέλεσμα οι συγκρούσεις για το πετρέλαιο να επισκιασθούν από τις συγκρούσεις για το πόσιμο νερό και την τροφή ή από τη μάχη για επιβίωση. Αυτή τη στιγμή, η Ευρωπαϊκή Ένωση είναι ο κύριος δωρητής ανθρωπιστικής βοήθειας, όμως τα αποθέματα τροφίμων αρχίζουν να εξαντλούνται, ενώ οι αναπτυσσόμενες χώρες, ιδιαίτερα στην Αφρική, χρειάζονται περισσότερη στήριξη για να συμβάλουν στην καταπολέμηση της φτώχειας και της χρόνιας πείνας. " μείωση της εξάρτησης της γεωργίας από τις ορυκτές πηγές ενέργειας, η χρήση βιολογικών προϊόντων, η διατήρηση των γόνιμων εδαφών και η προσαρμογή της κοινής γεωργικής πολιτικής στην κατάσταση της επισιτιστικής κρίσης είναι ορισμένα από τα βασικά στοιχεία τα οποία πρέπει να ληφθούν υπόψη προκειμένου να αρθεί το αδιέξοδο αυτό.
<SPEAKER ID="997" NAME="Csaba Sándor Tabajdi  " AFFILIATION="PSE">
γραπτώς. - (HU) Το πλέον σημαντικό ερώτημα που αντιμετωπίζει ο κλάδος της ευρωπαϊκής γεωργίας το 2009 είναι πώς θα επηρεάσει η παγκόσμια οικονομική κρίση τις συνθήκες παραγωγής και κατανάλωσης γεωργικών προϊόντων. Το ερώτημα αυτό θα αποτελέσει κεντρικό ζήτημα της δεύτερης ουγγρικής Γεωργικής Ακαδημίας την οποία διοργανώνω από κοινού με τον υπουργό Zoltán Gőgös του ουγγρικού Υπουργείου Γεωργίας και Ανάπτυξης της Υπαίθρου στις 17 Απριλίου 2009 στην πόλη Pápa. Από το 2006, η τιμή του καλαμποκιού τριπλασιάσθηκε, η τιμή του σίτου αυξήθηκε κατά 180% στη διεθνή αγορά, ενώ οι συνολικές τιμές των ειδών διατροφής αυξήθηκαν κατά 83%. Έως το 2050 ο παγκόσμιος πληθυσμός θα έχει ανέλθει στα 9 δισεκατομμύρια και προκειμένου να ανταποκριθούμε στις ανάγκες του θα πρέπει να διπλασιάσουμε το επίπεδο της γεωργικής παραγωγής· επομένως, οι ημέρες των φθηνών τροφίμων έφθασαν στο τέλος. Ως εκ τούτου, είναι εξαιρετικά σημαντικό να διατηρήσουμε κα, όπου είναι δυνατό, να αυξήσουμε τη γεωργική ικανότητα της Ευρωπαϊκής Ένωσης. Είναι απαράδεκτο το γεγονός ότι ως αποτέλεσμα των τομεακών μεταρρυθμίσεων της ΚΓΠ, η γεωργική παραγωγή στην Ευρωπαϊκή Ένωση αναμένεται να έχει μειωθεί. Αντιπροσωπευτικά παραδείγματα γι' αυτό είναι η μεταρρύθμιση στον τομέα της ζάχαρης, η οποία προκάλεσε την εξαφάνιση της ουγγρικής βιομηχανίας ζάχαρης, καθώς και οι επιδοτήσεις για την εκρίζωση των οινοποιήσιμων αμπελιών στο πλαίσιο της πολιτικής μεταρρύθμισης του αμπελοοινικού τομέα. Ο διαχωρισμός της άμεσης γεωργικής χρηματοδότησης από την παραγωγή κινείται ομοίως προς την ίδια κατεύθυνση.
<P>
Πρέπει να βρούμε την κατάλληλη ισορροπία ανάμεσα στην παραγωγή τροφίμων και την παραγωγή βιοκαυσίμων, ενώ η δεύτερη δεν πρέπει να απειλεί την παγκόσμια επισιτιστική βοήθεια. Το πρόγραμμα των "νωμένων Πολιτειών για τη βιοαιθανόλη συντέλεσε σημαντικά στην εκτίναξη των τιμών των τροφίμων το 2008· βάσει των εμπειριών αυτών, η Ευρωπαϊκή Ένωση οφείλει να επανεξετάσει τις προηγούμενες δεσμεύσεις της αναφορικά με τις αναλογίες της βιοαιθανόλης. Τέλος, απευθύνω έκκληση για ταχεία δράση σε επίπεδο ΕΕ κατά της δημιουργίας μονοπωλίων μεταξύ των εταιριών λιανικής πώλησης τροφίμων, προκειμένου να προστατευθούν οι παραγωγοί.
<SPEAKER ID="996" NAME="Silvia-Adriana Ţicău  " LANGUAGE="RO">
" αύξηση στις τιμές ενέργειας, τα περιστατικά των δυσμενών κλιματολογικών συνθηκών και η αύξηση της ζήτησης ενέργειας εξαιτίας της αύξησης του παγκόσμιου πληθυσμού οδήγησαν στις υψηλές τιμές τροφίμων. Καλώ την Επιτροπή να διερευνήσει τη σχέση ανάμεσα στις υψηλές τιμές τροφίμων και τις αυξανόμενες τιμές ενέργειας, ιδίως των χρησιμοποιούμενων καυσίμων.
<P>
Ο γεωργικός τομέας πρέπει να βελτιώσει την ενεργειακή αποδοτικότητά του. " αύξηση της αναλογίας των καλλιεργειών για βιοκαύσιμα και η χρήση ανανεώσιμων πηγών ενέργειας θα μπορούσαν να έχουν θετικό αντίκτυπο στον κλάδο γεωργικών προϊόντων διατροφής, ο οποίο επλήγη από τις υψηλές τιμές των λιπασμάτων και των φυτοφαρμάκων, καθώς και από το αυξανόμενο κόστος της μεταποίησης και της μεταφοράς. Καλώ την Επιτροπή να παρακολουθεί εκ του σύνεγγυς τις επιπτώσεις της αυξανόμενης παραγωγής βιοκαυσίμων στην Ευρωπαϊκή Ένωση και σε τρίτες χώρες όσον αφορά τις αλλαγές στη χρήση γης, τις τιμές των προϊόντων διατροφής και την πρόσβαση στα τρόφιμα.
<P>
Τα κίνητρα για την ενθάρρυνση της αειφόρου καλλιέργειας ενεργειακών φυτών δεν θα πρέπει να θέτουν σε κίνδυνο την παραγωγή τροφίμων. Πιστεύω ότι απαιτείται γεωργική έρευνα για να ενισχυθεί η γεωργική παραγωγικότητα. Καλώ επίσης τα κράτη μέλη να επωφεληθούν πλήρως από τις ευκαιρίες που προσφέρονται από την άποψη αυτή από το έβδομο πρόγραμμα πλαίσιο για την έρευνα και την τεχνολογική ανάπτυξη και να υιοθετήσουν μέτρα τα οποία θα βελτιώσουν τη γεωργική παραγωγή με τρόπο ορθολογικό και ενεργειακώς αποδοτικό.

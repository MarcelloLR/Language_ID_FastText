<CHAPTER ID="006-05">
5. Προσαρμογή ορισμένων πράξεων στην απόφαση 1999/468/ΕΚ του Συμβουλίου όπως τροποποιήθηκε από την απόφαση 2006/512/ΕΚ - Προσαρμογή στην κανονιστική διαδικασία με έλεγχο (Mέρος πρώτο) (
<P>
- Πριν από την ψηφοφορία:
<SPEAKER ID="129" NAME="Janez Lenarčič">
Προεδρεύων του Συμβουλίου. - (SL) Δράττομαι της ευκαιρίας για να μεταβιβάσω την ικανοποίησή μου εξ ονόματος του Συμβουλίου για τα καλά αποτελέσματα της μακρόπνοης και εντατικής προσπάθειας σχετικά με τον συγκεκριμένο τεχνικό φάκελο. Μπορέσαμε και διεκπεραιώσαμε αυτός τον φάκελο χάρη κυρίως στην εποικοδομητική συνεργασία και των τριών θεσμικών οργάνων και θα ήθελα με αυτή την ευκαιρία να ευχαριστήσω ειδικά τον εισηγητή József Szájer για τη συνεργασία και το έργο που επιτέλεσε.
<P>
Ύστερα και από την ολοκλήρωση του συγκεκριμένου μέρους της προσαρμογής, και οι δύο νομοθετικοί βραχίονες, και ειδικά το Ευρωπαϊκό Κοινοβούλιο, θα μπορούν να ασκούν έλεγχο επί των εκτελεστικών αρμοδιοτήτων της Επιτροπής σε ό,τι αφορά πολυάριθμες νομοθετικές πράξεις σε σημαντικούς τομείς. Τέλος, θα ήθελα να επίσης να δω αυτού του είδους τη δημιουργική συνεργασία να συνεχιστεί κατά τη διάρκεια της επερχόμενης γαλλικής Προεδρίας.
<SPEAKER ID="130" NAME="József Szájer">
εισηγητής. - (EN) Κύριε Πρόεδρε, ως αποτέλεσμα της ψηφοφορίας που μόλις πραγματοποιήθηκε, για πρώτη φορά το Ευρωπαϊκό Κοινοβούλιο αποκτά το πραγματικό δικαίωμα ελέγχου και αρνησικυρίας επί των κανονιστικών εκτελεστικών πράξεων της Ευρωπαϊκής Επιτροπής σε ισότιμη βάση με το Συμβούλιο.
<P>
Εγκρίνοντας αυτές τις δύο περιεκτικές δέσμες μέτρων πραγματοποιούμε ένα πολύ μεγάλο βήμα για την εξάλειψη του δημοκρατικού ελλείμματος της Ένωσης. Θέλω επίσης να υπενθυμίσω στους συναδέλφους ότι η νέα αρμοδιότητα ελέγχου επί της εκτελεστικής εξουσίας της ΕΕ απαιτεί από εμάς περισσότερη προσπάθεια από ό,τι στο παρελθόν. Το Κοινοβούλιο πρέπει να προετοιμαστεί για το καινούργιο καθήκον της διαδικασίας επιτροπολογίας.
<P>
Ευχαριστώ το Συμβούλιο, και ειδικά τη σλοβενική Προεδρία, και την Επιτροπή κυρίως επειδή και οι δύο εκχωρούν σημαντικά, και μέχρι σήμερα αποκλειστικά δικαιώματα στο Κοινοβούλιο χάνοντας ταυτόχρονα αποκλειστικές αρμοδιότητες. Θα ήθελα επίσης να ευχαριστήσω τους συναδέλφους μου των αντίστοιχων επιτροπών που κατανοούν τη σημασία της νέας ενδυνάμωσης του Ευρωπαϊκού Κοινοβουλίου. Ενήργησαν πολύ γρήγορα και ευέλικτα γύρω από την συγκεκριμένη υπόθεση. " σημερινή μας ψηφοφορία θα συμβάλλει καθοριστικά σε μια καλύτερη, πιο δημοκρατική και πολύ πιο διαφανή Ευρωπαϊκή Ένωση, Σας ευχαριστώ για τη στήριξή σας.
<P>
(Χειροκροτήματα)

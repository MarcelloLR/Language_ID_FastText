<CHAPTER ID="012">
Παρεμβάσεις ενός λεπτού επί σημαντικών πολιτικών θεμάτων
<SPEAKER ID="038" NAME="Πρόεδρος">
Προχωρούμε τώρα σε παρεμβάσεις ενός λεπτού επί σημαντικών πολιτικών θεμάτων.
<SPEAKER ID="039" NAME="Simon Busuttil" AFFILIATION="PPE-DE">
(MT) Κύριε Πρόεδρε, την περασμένη εβδομάδα ο ευρωπαϊκός τομέας θαλάσσιων ταξιδιών αναψυχής διοργάνωσε ημερίδα στις Βρυξέλλες για όλους τους ενδιαφερόμενους του τομέα. Κατά τη διάρκεια αυτού του συνεδρίου υποβλήθηκε έκθεση σχετικά με την εξαιρετικά σημαντική συνεισφορά που πρέπει να προσφέρει ο εν λόγω τομέας στην Ευρώπη. Μεταξύ άλλων, ανακοινώθηκε ότι ο τομέας θαλάσσιων ταξιδιών αναψυχής είναι υπεύθυνος για την προσφορά περίπου 190 000 θέσεων εργασίας εντός της Ευρώπης. Πιστεύω, κύριε Πρόεδρε, ότι το παρόν Κοινοβούλιο θα έπρεπε να αναγνωρίσει τη σημασία του εν λόγω τομέα, και, συνεπώς, η Ευρωπαϊκή Ένωση πρέπει να καταβάλει κάθε δυνατή προσπάθεια προκειμένου να δώσει μεγαλύτερη προσοχή σε αυτόν και να τον εντάξει στις πολιτικές τις οποίες αναπτύσσει. Σας ευχαριστώ.
<SPEAKER ID="040" NAME="Παναγιώτης Μπεγλίτης" AFFILIATION="PSE">
Κύριε Πρόεδρε, πρόσφατα δολοφονήθηκε στην Κωνσταντινούπολη ο Τουρκοαρμένιος δημοσιογράφος Χραντ Ντινκ από ακραίους εθνικιστικούς κύκλους.
<P>
Οι συνεχιζόμενες απειλές κατά της ζωής του ανάγκασαν τον συγγραφέα Ορχάν Παμούκ να εγκαταλείψει την Τουρκία και να καταφύγει στις "νωμένες Πολιτείες.
<P>
" ανεξέλεγκτη δράση των εθνικιστικών κύκλων και η ανησυχητική αύξηση του κλίματος εθνικισμού δεν αποτελεί μόνο εσωτερικό πρόβλημα της Τουρκίας, είναι υπόθεση κάθε Ευρωπαίου δημοκράτη πολίτη. Είναι ζήτημα αλληλεγγύης προς το δημοκρατικό κίνημα στην Τουρκία που αγωνίζεται κάτω από δύσκολες συνθήκες για ένα χώρο ελεύθερης έκφρασης και αξιοπρέπειας.
<P>
Δεν αρκούν πλέον, κύριε Πρόεδρε, δηλώσεις ρητορικής συμπάθειας. Απαιτούνται συλλογικές πρωτοβουλίες και δράσεις από την πλευρά της Ευρωπαϊκής Ένωσης και, ιδιαίτερα, από το Ευρωπαϊκό Κοινοβούλιο. Απαιτείται η άμεση ανάληψη πρωτοβουλιών προς την Τουρκική Κυβέρνηση από εσάς, κύριε Πρόεδρε, και από όλες τις πολιτικές ομάδες. Προτείνω προς τούτο να υπάρξει σχέδιο ψηφίσματος που θα υιοθετηθεί από την Ολομέλεια ως ένα πρώτο συγκεκριμένο βήμα για την καταδίκη του εθνικισμού και της τρομοκρατίας, που αποτελεί τον αδύναμο δημοκρατικό ιστό της τουρκικής κοινωνίας.
<SPEAKER ID="041" NAME="Eugenijus Gentvilas" AFFILIATION="ALDE">
(LT) Κύριε Πρόεδρε, η 16η Φεβρουαρίου είναι η ημέρα που η Λιθουανία εορτάζει την Αποκατάσταση της Ανεξαρτησίας· ωστόσο στο ημερολόγιο που προσφέρεται στους βουλευτές του Ευρωπαϊκού Κοινοβουλίου, αναγράφεται ότι εορτάζουμε την εθνική μας εορτή όχι στις 16 Φεβρουαρίου, αλλά την 1η Φεβρουαρίου.
<P>
Επίσης, σε αυτό το ημερολόγιο έχουν μπερδευτεί οι ημερομηνίες τεσσάρων αργιών της χώρας μου. Φανταστείτε: σύμφωνα με το ημερολόγιο η μνήμη του Αγίου Ιωάννη, η οποία τιμάται σε όλον τον χριστιανικό κόσμο στις 24 Ιουνίου, εορτάζεται στη Λιθουανία την 1η Ιουνίου. Αυτό είναι παράλογο, εντελώς απρόσεκτο εκ μέρους του κοινοβουλευτικού προσωπικού. Κατανοώ, κύριε Πρόεδρε, ότι δεν ήσασταν τότε υπεύθυνος για αυτά τα λάθη· εντούτοις, θα προτιμούσα, στο μέλλον, εσείς και οι άλλοι επικεφαλής του Κοινοβουλίου να μην επιτρέπετε την εμφάνιση τέτοιων λαθών. Ο σκοπός αυτών των ημερολογίων είναι να δώσουν τη δυνατότητα να γνωρίσουμε καλύτερα τους συναδέλφους άλλων χωρών, συμπεριλαμβανομένων των αργιών τους. Όσον αφορά όμως τη Λιθουανία, το ημερολόγιο αποτελεί την απόλυτη συλλογή λαθών.
<SPEAKER ID="042" NAME="Πρόεδρος">
Θα το ελέγξουμε αυτό και θα εγγράψουμε τη σωστή ημερομηνία, δηλαδή την 16η Φεβρουαρίου. " 24η Ιουνίου είναι η εορτή του Αγίου Ιωάννη του Βαπτιστή.
<SPEAKER ID="043" NAME="Zdzisław Zbigniew Podkański" AFFILIATION="UEN">
(PL) Κύριε Πρόεδρε, τα γεγονότα των τελευταίων ημερών έδειξαν ακόμη μία φορά ποια είναι η πραγματική ουσία της διαμάχης μεταξύ της Ρωσίας και της Πολωνίας. Είναι πολιτική και πρόκειται, αφενός, για την προσπάθεια της Ρωσίας να τιμωρήσει την Πολωνία για την ανεξάρτητη και δημοκρατική κατεύθυνση των πολιτικών αλλαγών της και την απόσυρση από τη ρωσική επιρροή, και αφετέρου αποτελεί μια δοκιμή της ενότητας της Ευρωπαϊκής Ένωσης και μια απόπειρα υπονόμευσης της αλληλεγγύης της. " ρωσική πολιτική ελίτ παρακολουθεί προσεκτικά να δει εάν η Ευρωπαϊκή Ένωση θα ενωθεί ή όχι για να υποστηρίξει ένα από τα μέλη της. Είμαι πεπεισμένος ότι η Ευρωπαϊκή Ένωση θα έπρεπε να είχε αρπάξει από καιρό τον ταύρο από τα κέρατα, να είχε δηλώσει τη θέση της και να είχε αναπτύξει αποτελεσματικά μέσα για την επίλυση της εν λόγω διαφοράς. Όλες οι προηγούμενες απόπειρες απέβησαν άκαρπες. " μόνη λύση είναι να θέσει αποφασιστικά το ζήτημα και να δείξει στη Ρωσία ότι πρέπει να αντιμετωπίσει τη δύναμη ολόκληρης της Ευρωπαϊκής Ένωσης.
<SPEAKER ID="044" NAME="Margrete Auken" AFFILIATION="Verts/ALE">
(DA) Κύριε Πρόεδρε, την περασμένη Παρασκευή, συνέβη κάτι το οποίο δεν έπρεπε να είχε συμβεί. Αντίθετα με τις κοινοτικές οδηγίες για την προστασία της φύσης, οι πολωνικές αρχές έδωσαν άδεια για την κατασκευή της Βαλτικής Οδού. Το σχέδιο προβλέπει ότι θα διασχίσει εξ ολοκλήρου μια περιοχή του δικτύου Natura 2000 σε μία από τις πραγματικά μοναδικές περιοχές φυσικής ομορφιάς της Ευρώπης. Αυτό συνέβη παρά το γεγονός ότι, τον Δεκέμβριο, η Ευρωπαϊκή Επιτροπή απηύθυνε προειδοποιητική επιστολή στην Πολωνία. Τώρα, δόθηκε το πράσινο φως στους εργολήπτες να ξεκινήσουν την υλοτόμηση 20 000 δένδρων αυτήν την εβδομάδα. Είναι σκανδαλώδες ότι οι αρχές μιας χώρας της ΕΕ παραβιάζουν συνειδητά την κοινοτική νομοθεσία. Δεν είναι μόνο τρομακτικό για το φυσικό περιβάλλον, στην πραγματικότητα υπονομεύει επίσης την ασφάλεια δικαίου και τη φήμη της ΕΕ και ενδέχεται να εκτραχηλιστεί σε μια επικίνδυνη κατάσταση κατά την οποία παραγκωνίζονται η περιβαλλοντική νομοθεσία και τα περιβαλλοντικά ζητήματα κατά το δοκούν. Ελπίζω, συνεπώς, διακαώς ότι η Επιτροπή θα ανταποκριθεί στις ευθύνες της, θα δώσει συνέχεια στην προειδοποιητική της επιστολή το συντομότερο δυνατόν και θα θέσει ένα τέρμα σε αυτό που έχει δρομολογήσει η Πολωνία.
<SPEAKER ID="045" NAME="Pedro Guerreiro" AFFILIATION="GUE/NGL">
(PT) Κύριε Πρόεδρε, θα ήθελα να επωφεληθώ της ευκαιρίας να χαιρετίσω τη νίκη της θετικής ψήφου στο χθεσινό δημοψήφισμα στην Πορτογαλία σχετικά με την αποποινικοποίηση της εκούσιας διακοπής κύησης κατά τις πρώτες δέκα εβδομάδες, κατ' επιλογή της γυναίκας.
<P>
Αυτό το αποτέλεσμα θέτει ένα τέρμα σε όλα τα ψευδή εμπόδια που δημιουργήθηκαν έως τώρα, συμπεριλαμβανομένου του χθεσινού δημοψηφίσματος, παρεμποδίζοντας το πορτογαλικό κοινοβούλιο να ασκήσει τις νόμιμες εξουσίες του σε αυτό το θέμα. Ήρθε η ώρα να αναπληρώσουμε για χρόνια χαμένου χρόνου.
<P>
Θα ήθελα να ευχαριστήσω όλους τους βουλευτές του ΕΚ της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστεράς των Πρασίνων των Βορείων Χωρών, οι οποίοι επί χρόνια επέδειξαν αλληλεγγύη στον αγώνα των Πορτογαλίδων, πολλές εκ των οποίων υπέστησαν την αναξιοπρεπή και απάνθρωπη εμπειρία να παραπεμφθούν σε δίκη για άμβλωση. Το χθεσινό αποτέλεσμα αποτελεί σημαντική νίκη για τις Πορτογαλίδες και για όλους όσοι, όπως εμείς, αγωνίστηκαν επί δεκαετίες για να θέσουν ένα τέρμα στις παράνομες αμβλώσεις, για την προώθηση της υγείας των γυναικών και την ελεύθερη, συνειδητή και υπεύθυνη απόκτηση γονικής ιδιότητας.
<SPEAKER ID="046" NAME="Urszula Krupa" AFFILIATION="IND/DEM">
(PL) Κύριε Πρόεδρε, παρά το δεδηλωμένο καθήκον της Ευρωπαϊκής Ένωσης για τη θέσπιση ενός χώρου ελευθερίας, ασφάλειας και δικαιοσύνης, τα ευρωπαϊκά μέσα ενημέρωσης εξαπολύουν κατηγορίες και επίμονες επιθέσεις κατά δημόσιων προσώπων, ιδίως όταν είναι ενοχλητικά από ιδεολογική άποψη.
<P>
Για αυτόν τον λόγο, απευθύνουμε έκκληση και έχουμε συντάξει αναφορά με την οποία ζητούμε η καταδίωξη από τα μέσα ενημέρωσης και η τρομοκρατία να θεωρούνται πράξεις βίας που απειλούν τα ανθρώπινα δικαιώματα. Χωρίς καμία απόδειξη, τα μέσα ενημέρωσης "λυντσάρισαν" έναν πολωνό αρχιεπίσκοπο προκειμένου να εμποδίσουν την αναγόρευσή του σε Μητροπολίτη Βαρσοβίας. Ομοίως, τα ευρωπαϊκά μέσα ενημέρωσης διαπομπεύουν τον Πάπα Βενέδικτο XVI και επί χρόνια τώρα διαβάλλουν τον χαρισματικό μοναχό που δημιούργησε τον μόνο πραγματικά ελεύθερο ραδιοφωνικό σταθμό στην Πολωνία, μαζί με άλλους που αντιτίθενται στις ιδέες της λογικής του κατακερματισμού που χαρακτηρίζει τη νέα Αριστερά.
<P>
Ζητούμε μετ' επιτάσεως την τήρηση των αξιών στις οποίες βασίζεται η Ευρωπαϊκή Ένωση, ήτοι την ανθρώπινη αξιοπρέπεια, την ελευθερία, τη δημοκρατία και την ισότητα, τα ανθρώπινα δικαιώματα και το δικαίωμα άσκησης λατρείας.
<SPEAKER ID="047" NAME="James Nicholson" AFFILIATION="PPE-DE">
(EN) Κύριε Πρόεδρε, αυτή είναι η τρίτη φορά που εκμεταλλεύτηκα την ευκαιρία να χρησιμοποιήσω μια μονόλεπτη ομιλία για να επιστήσω την προσοχή του παρόντος Κοινοβουλίου στο γεγονός ότι ακόμη ένα ορνιθοσφαγείο στη Βόρεια Ιρλανδία έκλεισε με σημαντική απώλεια θέσεων εργασίας.
<P>
Έχω την εντύπωση ότι συνεχίζουμε να χάνουμε θέσεις εργασίας στο εσωτερικό της Ευρωπαϊκής Ένωσης. Επιτρέπουμε την εισαγωγή φθηνού κρέατος πουλερικών στην Ευρωπαϊκή Ένωση, το οποίο παράγεται με χαμηλότερα πρότυπα από αυτά που επιβάλλονται στους αγρότες μας και τις μεταποιητικές βιομηχανίες εντός της Ευρωπαϊκής Ένωσης, και θέτουμε τους ανθρώπους μας εκτός θέσεων εργασίας. Κατά τη γνώμη μου, θέτουμε επίσης σε κίνδυνο την υγεία των ανθρώπων της Ευρωπαϊκής Ένωσης επειδή αυτό το κρέας πουλερικών που εισάγεται στην Ευρωπαϊκή Ένωση δεν ανταποκρίνεται στα ίδια υψηλά πρότυπα που αναμένουμε εδώ.
<P>
Θα μπορούσα να πω πολύ περισσότερα για αυτό. Φαίνεται ότι εξακολουθούμε να αγνοούμε τους κινδύνους που εγκυμονεί αυτή η κατάσταση, και πρέπει να προειδοποιήσω το Κοινοβούλιο ότι εάν θέτουμε σε κίνδυνο τον λαό μας, τους αγρότες και τους εργαζόμενούς μας, το πράττουμε με ίδια ευθύνη. " Επιτροπή πρέπει να το διερευνήσει και να επιχειρήσει να θέσει ένα τέρμα σε αυτό.
<SPEAKER ID="048" NAME="Lasse Lehtinen" AFFILIATION="PSE">
- (FI) Κύριε Πρόεδρε, από τη δεκαετία του 1960, 14 άτομα έχουν πεθάνει στην Ιταλία σε έκτροπα στο πλαίσιο ποδοσφαιρικών αγώνων. Την περασμένη εβδομάδα, ένας οικογενειάρχης αστυνομικός σκοτώθηκε στη Σικελία όταν θεατές του πέταξαν βόμβα.
<P>
Υπάρχουν προβλήματα, ωστόσο, σε ολόκληρη την Ευρώπη. Είναι θλιβερό και επαίσχυντο για την Ευρώπη ότι το ποδόσφαιρο γεννά βία τόσο εντός όσο και εκτός των γηπέδων. Όλοι όσοι εμπλέκονται στο ποδόσφαιρο πρέπει να συνεργαστούν για να υπερασπιστούν την αμαυρωμένη φήμη του αθλήματος.
<P>
" μηδενική ανοχή στον ρατσισμό και τη βία φαίνεται ότι είναι ο μόνος τρόπος για την καταπολέμηση αυτών των προβλημάτων. Τα ποινικά μέτρα δεν αποδίδουν: πρέπει να επιδείξουμε αυστηρότητα στους συλλόγους από την άποψη των οικονομικών κυρώσεων, όπως έγινε τώρα. " αναβολή των αγώνων και η διεξαγωγή τους σε άδεια στάδια θα πλήξει τις τσέπες των συλλόγων. Κατ' αυτόν τον τρόπο, δεν θα μπορούν να αμελούν για πολύ καιρό την ευθύνη τους να βελτιώσουν την ασφάλεια. Κατ' αυτόν τον τρόπο, οι σύλλογοι θα αρχίσουν επίσης να δείχνουν πραγματικό ενδιαφέρον να κρατήσουν τους οπαδούς τους υπό έλεγχο.
<SPEAKER ID="049" NAME="Marian Harkin" AFFILIATION="ALDE">
(EN) Κύριε Πρόεδρε, σήμερα θα ήθελα να συνδέσω δύο θέματα. Καταρχάς τις παρατηρήσεις του Προέδρου Barroso όσον αφορά τη διεξαγωγή δημοψηφισμάτων για το σχέδιο Συντάγματος. Το συμπέρασμά του ήταν ότι ορισμένες χώρες ενδεχομένως θα αποφασίσουν να μην διεξαγάγουν δημοψηφίσματα. Προερχόμενη, λοιπόν, από μια χώρα όπου πρέπει να διεξάγεται δημοψήφισμα για αυτά τα θέματα, το θεωρώ αν μη τι άλλο άξιο απορίας. Αφενός, η Επίτροπος Wallström κάνει λόγο για το σχέδιο "Δ" για τη δημοκρατία, τον διάλογο και τη δημόσια συζήτηση και τη συμμετοχή των πολιτών μας· αφετέρου, έχουμε τις παρατηρήσεις του Προέδρου Barroso. Τελικά, πρέπει μόνο να ενημερώνουμε τους πολίτες μας, να διεξάγουμε διαβουλεύσεις, να συζητούμε και να συνδιαλεγόμαστε μαζί τους, αλλά να μην τους εμπιστευόμαστε όταν πρόκειται για ψηφοφορία;
<P>
Το άλλο θέμα το οποίο θέλω να υπογραμμίσω είναι ότι επί του παρόντος συζητείται στο ιρλανδικό κοινοβούλιο ένα νομοσχέδιο το οποίο θα δώσει καθολικές εξουσίες με αναδρομική ισχύ στους υπουργούς να δημιουργούν κολάσιμα αδικήματα προκειμένου να συμμορφώνονται με την ευρωπαϊκή νομοθεσία. Σε αυτό το πλαίσιο, το δημοκρατικά εκλεγμένο ιρλανδικό κοινοβούλιο θα παρακαμφθεί. Συνεπώς, αφενός παρακάμπτουμε τους πολίτες· αφετέρου παρακάμπτουμε τα εθνικά κοινοβούλια. Πρέπει να πω, ως αφοσιωμένη Ευρωπαία, ότι πιστεύω πως αυτές οι εποχές είναι δύσκολες για την ΕΕ.
<SPEAKER ID="050" NAME="Tunne Kelam" AFFILIATION="PPE-DE">
(EN) Κύριε Πρόεδρε, την προηγούμενη εβδομάδα οι ρωσικές αρχές απήγγειλαν νέες κατηγορίες εναντίον των πρώην διευθυντών της Yukos, του κ. Khodorkovsky και του κ. Lebedev, που είχαν ήδη καταδικαστεί πριν από δύο χρόνια με πολύ αμφίβολες αποδείξεις. Πολλοί βουλευτές του παρόντος Κοινοβουλίου παρακολούθησαν με μεγάλη ανησυχία τη μοίρα των δύο αυτών ανδρών, οι οποίοι μπορούν να χαρακτηριστούν πολιτικοί κρατούμενοι. Μια νέα καταδίκη θα σημάνει προφανώς την ηθική και πολιτική εξόντωσή τους.
<P>
Προτείνω τη σύσταση προσωρινής επιτροπής για τη διερεύνηση πολιτικά υποκινούμενων δικών και δολοφονιών οι οποίες, δυστυχώς, συνεχίζονται στη Ρωσία, παρά το ενδιαφέρον που εκφράζεται σήμερα.
<SPEAKER ID="051" NAME="Csaba Sándor Tabajdi" AFFILIATION="PSE">
(FR) Κύριε Πρόεδρε, θα ήθελα να αναφερθώ σε ένα ζήτημα το οποίο αφορά την ευρωπαϊκή πολιτική και το οποίο είναι υψίστης σημασίας: στην καταπολέμηση του εξτρεμισμού που, δυστυχώς, αναπτύσσεται αυτήν τη στιγμή σε όλη την Ευρώπη. Τα δημοκρατικά κόμματα της Δεξιάς και της Αριστεράς, οι Φιλελεύθεροι, οι Πράσινοι -όλα τα κόμματα που εκπροσωπούνται εδώ, στο Κοινοβούλιο- διακήρυξαν την ανάγκη τους να αποστασιοποιηθούν από οποιαδήποτε μορφή εξτρεμισμού, ξενοφοβίας, αντισημιτισμού και αποκλεισμού των μειονοτήτων. Κατορθώσαμε, σε αυτό το Σώμα, να θέσουμε σε καραντίνα τους εξτρεμιστές. Πρόκειται για ένα τεράστιο επίτευγμα.
<P>
Κυρίες και κύριοι, μπορείτε να φανταστείτε τον αντιπρόεδρο της Ένωσης για ένα Λαϊκό Κίνημα (UMP) στη Γαλλία ή τον αντιπρόεδρο της Χριστιανοδημοκρατικής Ένωσης (CDU) στη Γερμανία να λαμβάνει τον λόγο κατά τη διάρκεια διαδήλωσης, στην οποία συμμετέχουν εξτρεμιστές και άτομα που κραδαίνουν πανό με νεοναζιστικά συνθήματα, και να μην παίρνει τις αποστάσεις του ; Πιστεύω, κυρίες και κύριοι, πως όλα τα κόμματα που συμμετέχουν σε αυτό το Σώμα πρέπει να διατηρήσουν τις αποστάσεις τους από αυτούς τους εξτρεμιστές από όποια πλευρά και αν προέρχονται, οι οποίοι σπέρνουν τον όλεθρο σε όλες τις χώρες της Ευρώπης.
<SPEAKER ID="052" NAME="Toomas Savi" AFFILIATION="ALDE">
(ET) Αν και σήμερα είναι 12 Φεβρουαρίου, θα ήθελα να επιστρέψω για λίγο στα τέλη Ιανουαρίου. Το απόγευμα της 25ης Ιανουαρίου, η Galina Kozlova, σύζυγος του Vladimir Kozlov, Προέδρου του Συμβουλίου του Μάρι Ελ και νικητή του βραβείου Ζαχάρωφ 2006 για την ελευθερία σκέψης, δέχτηκε βάναυση επίθεση στο Yoshkar-Ola. " Galina Kozlova μεταφέρθηκε στο τμήμα νευροχειρουργικής του δημοτικού νοσοκομείου του Yoshkar-Ola με κρανιακή κάκωση και διάσειση, καθώς και βλάβη στην όρασή της ως αποτέλεσμα της χρήσης νευροτοξικού αερίου κατά την επίθεση.
<P>
Την άνοιξη του 2005, το Κοινοβούλιο ενέκρινε ψήφισμα σχετικά με την παραβίαση των ανθρωπίνων δικαιωμάτων και της δημοκρατίας στη Δημοκρατία του Μάρι στη Ρωσική Ομοσπονδία. Όπως θυμόσαστε, το εν λόγω ψήφισμα δήλωνε ότι δημοσιογράφοι οι οποίοι δεν αποτελούν τμήμα των μέσων ενημέρωσης που ελέγχονται από το κράτος συνεχίζουν να δέχονται επιθέσεις, να διώκονται και να περιφρονούνται. Το 2001, σκοτώθηκαν τρεις δημοσιογράφοι, και στις 4 Φεβρουαρίου 2005, ο ίδιος ο Vladimir Kozlov χτυπήθηκε σοβαρά. Με λύπη, κύριε Πρόεδρε και αξιότιμοι συνάδελφοι, πρέπει να σας ενημερώσω ότι η κατάσταση σε σχέση με τις μειονότητες και τα ανθρώπινα δικαιώματα στη Δημοκρατία του Μάρι δεν έχει βελτιωθεί έκτοτε.
<SPEAKER ID="053" NAME="Bogusław Rogalski" AFFILIATION="UEN">
(PL) Κύριε Πρόεδρε, οι βουλευτές του ΕΚ δεν υπόκεινται στις διαταγές κανενός. Αυτό ορίζει η εκλογική νομοθεσία στις χώρες μας. Αλλά ποια είναι η κατάσταση επί τόπου; Τις τελευταίες ημέρες παρατηρούμε παραβιάσεις της ανεξαρτησίας των βουλευτών του ΕΚ. Το Κοινοβούλιο έχει διέλθει κρίση σχετικά με την εκλογή του προέδρου της Επιτροπής Εξωτερικών Υποθέσεων. Βάσει προγενέστερων αποφάσεων της συμμαχίας του Δημοκρατικού Κέντρου, αυτό το αξίωμα απονεμήθηκε στον πολωνό βουλευτή κ. Saryusz-Wolski. Έκτοτε οι Πολωνοί υφίστανται απαράδεκτη πίεση.
<P>
" γερμανίδα καγκελάριος, Αγκέλα Μέρκελ, τηλεφώνησε στον αρχηγό του κόμματος αιτούμενη να προεδρεύσει στην εν λόγω επιτροπή του Ευρωπαϊκού Κοινοβουλίου και του ζήτησε να αποσύρει τον διορισμό. Ο τέως καγκελάριος, Χέλμουτ Κολ, τηλεφώνησε σε έναν πολωνό πολιτικό για τον ίδιο λόγο. Επίσης, ο τέως αυστριακός καγκελάριος Σούσελ, μαζί με τον πρωθυπουργό του Λουξεμβούργου, έστειλε ειδική επιστολή σχετικά με αυτό στο τμήμα του EPL. Όλα αυτά σε μια προσπάθεια να διασφαλιστεί ότι η εξωτερική πολιτική του Ευρωπαϊκού Κοινοβουλίου διεξάγεται από τον προηγούμενο πρόεδρο, τον γερμανό πολιτικό, κ. Brok.
<P>
Αυτό καλείται ελεύθερη και αδέσμευτη άσκηση καθηκόντων ενός βουλευτή του ΕΚ; Δεν νομίζω, κύριε Πρόεδρε. Παρέμβαση σε αυτό το θέμα από τις ανώτατες αρχές της Γερμανίας, της Αυστρίας και του Λουξεμβούργου αποτελεί παραβίαση της ανεξαρτησίας του παρόντος Κοινοβουλίου και παρωδία της δημοκρατίας. Ζητώ η ανεξαρτησία του παρόντος Κοινοβουλίου να προστατεύεται στο μέλλον.
<SPEAKER ID="054" NAME="Milan Horáček" AFFILIATION="Verts/ALE">
(DE) Κύριε Πρόεδρε, θα ήθελα επίσης να αναφέρω τους πολιτικούς κρατούμενους Mikhail Khodorkovsky και Platon Lebedev, οι οποίοι κατηγορήθηκαν εκ νέου, βάσει ασαφών κατηγοριών, με σκοπό να παρεμποδιστεί η πρόωρη απελευθέρωσή τους, όπως προβλέπει το ρωσικό δίκαιο. Με αυτόν τον τρόπο, το δικαστικό σύστημα συνεχίζει την παράλογη και με σαφώς πολιτικά κίνητρα δίκη-παρωδία των πρώην ιδιοκτητών της Yukos. " δέσμευση του Khodorkovsky για μια πιο δημοκρατική ρωσική κοινωνία τον μετέτρεψε σε αντίπαλο του Πούτιν, και έτσι, μετά τη διάλυση του σημαντικότερου πετρελαϊκού ομίλου, το μεγαλύτερο μέρος των μεριδίων των ιδιοκτητών βρίσκονται πλέον στα χέρια του κράτους. Εάν η Ρωσία αγνοεί τα στοιχειώδη ανθρώπινα δικαιώματα -όπως μόλις ακούσαμε ότι κάνει στο Μόναχο επίσης- τότε αυτό την καθιστά έναν εξαιρετικά προβληματικό εταίρο για την ΕΕ. Εμείς σε αυτό το Σώμα θα πρέπει να παρακολουθήσουμε τη συγκεκριμένη δική επί τόπου και να διαμαρτυρηθούμε ενάντια σε τέτοιου είδους πρακτικές.
<SPEAKER ID="055" NAME="Ljudmila Novak" AFFILIATION="PPE-DE">
(SL) Την 1η Φεβρουαρίου του τρέχοντος έτους, άγνωστοι έβαλαν φωτιά σε νηπιαγωγείο για παιδιά σλοβενικής μειονότητας στην Τεργέστη. Ως αποτέλεσμα, τα παιδιά έπρεπε να μεταφερθούν σε άλλες, προσωρινές εγκαταστάσεις. Παρόμοια περιστατικά εναντίον της σλοβενικής μειονότητας έχουν συμβεί στο παρελθόν, επί παραδείγματι όταν έβαλαν φωτιά σε σλοβένικο δημοτικό σχολείο. Παρά τα έξι χρόνια υποσχέσεων, το κτίριο δεν έχει ακόμη επισκευαστεί. Για αυτόν τον λόγο, οι σλοβένοι γονείς φοβούνται ότι το ίδιο πράγμα θα συμβεί ενδεχομένως στην προκειμένη περίπτωση.
<P>
" σλοβένικη μειονότητα ζητεί, ευλόγως, οι αρχές της Τεργέστης να βρουν και να τιμωρήσουν τους εμπρηστές και να προστατεύσουν τη σλοβένικη μειονότητα από παρόμοια επεισόδια στο μέλλον. Αναμένουν επίσης το νηπιαγωγείο και το σχολείο των παιδιών να επισκευαστεί το συντομότερο δυνατόν.
<P>
Θα ήθελα να επιστήσω την προσοχή του παρόντος Κοινοβουλίου στο γεγονός ότι, παρά τις πολλές πρόσφατες υποσχέσεις, οι ιταλικές αρχές εξακολουθούν να μην εφαρμόζουν πλήρως τη νομική προστασία που έχει παραχωρηθεί στη σλοβένικη μειονότητα.
<SPEAKER ID="056" NAME="Marianne Mikko" AFFILIATION="PSE">
(ET) Κυρίες και κύριοι, η έκθεση του Ahtisaari για το Κοσσυφοπέδιο είναι πλήρης. Στο Μόναχο, ο πρόεδρος Πούτιν δήλωσε ρητά τους στόχους της Ρωσίας στον κόσμο και στην Ευρώπη. Τελείωσε ο καιρός της αναμονής· τώρα είναι καιρός για δράση.
<P>
" βοήθεια της ΕΕ για την καθοδήγηση των Δυτικών Βαλκανίων προς τη σταθερότητα θα είναι η στιγμή της αλήθειας για την εξωτερική πολιτική και πολιτική ασφαλείας της Ευρωπαϊκής Ένωσης. Ο καλύτερος τρόπος για την επίλυση του ζητήματος του Κοσσυφοπεδίου είναι η εξασφάλιση της υποστήριξης της Σερβίας, και προκειμένου να επιτευχθεί αυτό πρέπει να υποστηρίξουμε τις δημοκρατικές δυνάμεις σε αυτήν τη χώρα.
<P>
Πρέπει να επιβεβαιώσουμε ότι υποστηρίζουμε τη συνεχιζόμενη προσέγγιση μεταξύ της Σερβίας και της Ευρωπαϊκής Ένωσης μόλις αυτό καταστεί δυνατό. Πρέπει να ορίσουμε τα κριτήρια τα οποία θα κρίνουν κατά πόσο είναι δυνατή η συνέχιση της διαδικασίας. " σερβική κυβέρνηση, η οποία εφαρμόζει τις θεμελιώδεις αξίες της Ευρωπαϊκής Ένωσης -τη δημοκρατία, τα ανθρώπινα δικαιώματα και το κράτος δικαίου- δικαιούται την υποστήριξή μας στην πορεία της προς την προσχώρηση στην Ευρώπη.
<P>
Κατ' αυτόν τον τρόπο, θα είμαστε σε θέση να αποτρέψουμε την απειλή της Ρωσίας να ασκήσει αρνησικυρία στο σχέδιο για το Κοσσυφοπέδιο στα "νωμένα Έθνη και να χρησιμοποιήσει το Κοσσυφοπέδιο ως πρόφαση για να υποστηρίξει αυτονομιστές σε χώρες που αποτελούν τμήμα της πολιτικής γειτονίας της Ευρωπαϊκής Ένωσης.
<SPEAKER ID="057" NAME="Eva-Britt Svensson" AFFILIATION="GUE/NGL">
(SV) Κύριε Πρόεδρε, όπως δήλωσε ένας προηγούμενος συνάδελφος βουλευτής, ένα σημαντικό δημοψήφισμα διεξήχθη χθες στην Πορτογαλία. Όπως αναμφίβολα γνωρίζετε, αφορούσε τη μη μεταχείριση πλέον των γυναικών που διακόπτουν μια εγκυμοσύνη έως την δέκατη εβδομάδα ως εγκληματιών. Οι πορτογάλοι ψήφισαν υπέρ αυτής της πρότασης. Θέλω να συγχαρώ τις γυναίκες της Πορτογαλίας που σημείωσαν αυτό το βήμα προς την ανάληψη της ευθύνης του σώματός τους. Θέλω επίσης να ευχαριστήσω τους πορτογάλους συναδέλφους βουλευτές και τα κόμματα αυτά που διεξήγαγαν μια τέτοια αντικειμενική, σοβαρή και ενημερωτική εκστρατεία.
<P>
Κάθε κράτος μέλος δικαιούται να πάρει τις δικές του αποφάσεις σχετικά με τα αναπαραγωγικά δικαιώματα. Αυτά είναι θέματα τα οποία κάθε χώρα πρέπει να αποφασίσει μόνη της. Εντούτοις, είναι εξαιρετικά σημαντικό για εμάς να μπορέσουμε να διασχίσουμε τα εθνικά σύνορα για να παράσχουμε ενημέρωση, να προωθήσουμε κοινές απόψεις και να επιδείξουμε αλληλεγγύη προς τις γυναίκες. Ελπίζω ότι η Μάλτα, η Πολωνία και η Ιρλανδία θα μπορέσουν να ακολουθήσουν το παράδειγμα της Πορτογαλίας.
<SPEAKER ID="058" NAME="Árpád Duka-Zólyomi" AFFILIATION="PPE-DE">
(SK) Στις 22 Ιανουαρίου η ραδιοφωνική μετάδοση του BBC διακόπηκε στη Σλοβακία επειδή μεταδίδονταν στα Αγγλικά, τα οποία δεν επιτρέπονται σύμφωνα με έναν διαβόητο αντιευρωπαϊκό εθνικό νόμο για τη γλώσσα που τέθηκε σε ισχύ το 1995. Σύμφωνα με αυτόν τον νόμο, καμία ραδιοφωνική συχνότητα δεν διατίθεται σε ξενόγλωσσες μεταδόσεις. " διακοπή της μετάδοσης του BBC προκάλεσε μεγάλη απογοήτευση μεταξύ των σλοβάκων πολιτών, πολλώ μάλλον λόγω του γεγονότος ότι η παρούσα κυβέρνηση υπογράμμιζε την ανάγκη βελτίωσης της εκμάθησης ξένων γλωσσών, της οποίας παράδειγμα αποτελούσε το BBC.
<P>
Παρόλο που το Υπουργείο Πολιτισμού αντιλαμβάνεται επίσης πόσο παράλογες είναι αυτές οι ρυθμίσεις, σκοπεύει να επιβάλει αυστηρότερους ελέγχους και κυρώσεις, αντί να εξεύρει μια θετική λύση. " ελεύθερη κυκλοφορία υπηρεσιών αποτελεί μία από τις βασικές αρχές της Ευρωπαϊκής Ένωσης, και η διάδοση των πληροφοριών δεν μπορεί να εξαρτάται από τη γλώσσα στην οποία μεταφέρεται η πληροφορία. Αυτή η υπόθεση αποδεικνύει ότι η εν λόγω νομοθεσία περί γλώσσας δεν συνάδει με τις αρχές τις πολιτιστικής και γλωσσικής πολυμορφίας ή τις αξίες της Ευρωπαϊκής Ένωσης.
<SPEAKER ID="059" NAME="Proinsias De Rossa" AFFILIATION="PSE">
(EN) Κύριε Πρόεδρε, θέλω να αναφερθώ στην εκδήλωση την προηγούμενη εβδομάδα στο Παρίσι όπου τέθηκε προς υπογραφή η Διεθνής Συνθήκη για να κηρυχθούν παράνομες οι καταναγκαστικές εξαφανίσεις από κυβερνήσεις. Πενήντα επτά κράτη την υπέγραψαν και τα συγχαίρω. Λυπούμαι που η χώρα μου, η Ιρλανδία, δεν ήταν ανάμεσά τους.
<P>
Πάνω από 50 000 άτομα έχουν εξαφανιστεί από κυβερνήσεις τα τελευταία 25 χρόνια. Σαράντα χιλιάδες από αυτά εξακολουθούν να αγνοούνται και οι οικογένειές τους δεν γνωρίζουν εάν είναι νεκρά ή ζωντανά. Με εκπλήσσει ότι μόνο οκτώ κράτη μέλη της ΕΕ υπέγραψαν την προηγούμενη εβδομάδα, δεδομένου ότι είχε επιτευχθεί συμφωνία τον προηγούμενο Νοέμβριο, μετά από πέντε χρόνια διαπραγματεύσεων και εικοσαετή εκστρατεία.
<P>
Υπάρχουν επίσης ανησυχητικές αναφορές ότι οι "νωμένες Πολιτείες και ορισμένα κράτη μέλη της ΕΕ πρόκειται να αρνηθούν να υπογράψουν την εν λόγω Συνθήκη. Ο λόγος για τον οποίο το αναφέρω εδώ, κύριε Πρόεδρε, είναι ότι θα ήθελα να σας ζητήσω να υποχρεώσετε την Επιτροπή και το Συμβούλιο να διευκρινίσουν στο παρόν Κοινοβούλιο ότι όλα τα κράτη μέλη της ΕΕ έχουν δεσμευτεί για την εν λόγω Συνθήκη και ότι θα την υπογράψουν χωρίς καθυστέρηση.
<SPEAKER ID="060" NAME="András Gyürk" AFFILIATION="PPE-DE">
- (HU) " δικτατορία της Κούβας, μέσω της κομματικής εφημερίδας του Gramma, κατηγόρησε ορισμένα νέα κράτη μέλη για συνωμοσία εναντίον της Αβάνας. Πράγματι, τα κατηγορηθέντα κράτη, επί παραδείγματι η Τσεχική Δημοκρατία και η Πολωνία, ύψωσαν πολλές φορές τις φωνές τους προσφάτως εξ ονόματος της κουβανικής δημοκρατίας. Εντούτοις, οι προσπάθειές τους μπορούν να στεφθούν με επιτυχία μόνο εάν η Ευρωπαϊκή Ένωση υιοθετήσει ενωμένη στάση υπέρ των δημοκρατικών δυνάμεων του νησιού. Ακόμη και εν μέσω των δικών της μεταρρυθμίσεων, η ΕΕ πρέπει να βρει έναν τρόπο να παρέχει υποστήριξη σε αυτούς τους αντιφρονούντες, εντός και εκτός Κούβας, που υψώνουν τις ολοένα δυνατότερες φωνές τους.
<P>
Πράγματι, ο ρόλος της Ευρώπης στον κόσμο θα καθοριστεί όχι μόνο από την οικονομική απόδοσή της αλλά και από τη δέσμευσή της, μετουσιωμένη σε πράξεις, στον αγώνα για ελευθερία. Αν και εκατοντάδες εξακολουθούν να βρίσκονται στη φυλακή για πολιτικούς λόγους, κατά τη γνώμη μου το είδος σοσιαλιστικής δικτατορίας του Φιντέλ Κάστρο πνέει ήδη τα λοίσθια. Προκειμένου, όμως, αυτό να αναγγείλει την έλευση της δημοκρατίας, η διεθνής κοινότητα, συμπεριλαμβανομένης της Ευρωπαϊκής Ένωσης, πρέπει να ορθώσει αναμφίβολα το ανάστημά της για τις θεμελιώδεις ελευθερίες.
<SPEAKER ID="061" NAME="Πρόεδρος">
Θα ήθελα να εξηγήσω ότι ένα πράγμα που είχα στο μυαλό μου κατά την επιλογή των αγορητών είναι ποιος έλαβε τον λόγο την τελευταία φορά. Ενδεχομένως να αναρωτιέστε γιατί δεν κλήθηκε το ένα ή το άλλο πρόσωπο. Εξαρτάται πάντοτε, κατά κάποιο τρόπο, από το εάν είχατε τον λόγο την τελευταία φορά, οπότε δεν πρόκειται να τον λάβετε κατ' ανάγκην και σήμερα. Επομένως, ο τελευταίος αγορητής που θα κληθεί είναι ο κ. Παπαστάμκος, ο οποίος δεν είχε την ευκαιρία να λάβει τον λόγο την τελευταία φορά.
<SPEAKER ID="062" NAME="Γεώργιος Παπαστάμκος" AFFILIATION="PPE-DE">
Κύριε Πρόεδρε, πέντε χρόνια από την εισαγωγή του ευρώ και η Ένωση εξακολουθεί να μην προσφέρει ακόμη ίσους όρους ανταγωνισμού, είτε πρόκειται για πιστωτικές κάρτες, είτε για αλλαγή τράπεζας, για μεταφορά δηλαδή λογαριασμού σε άλλη τράπεζα, είτε για άλλη τραπεζική συναλλαγή.
<P>
Σε ολόκληρη την Ευρώπη οι καταναλωτές επιβαρύνονται με αδικαιολόγητα υψηλές χρεώσεις. Επίσης, οι επιβαρύνσεις παρουσιάζουν εντυπωσιακές διακυμάνσεις, μέχρι 400% για εμπορικές συναλλαγές μέσω πιστωτικών καρτών. Σύμφωνα με την Επιτροπή οι χρεώσεις των τραπεζών κοστίζουν στις ευρωπαϊκές επιχειρήσεις περίπου 25 δισεκατομμύρια ευρώ ετησίως.
<P>
Το μήνυμα που επιθυμώ να απευθύνω προς την Επιτροπή είναι αν προτίθεται να ασκήσει πλήρως τις εξουσίες που της παρέχει η κοινοτική νομοθεσία· εννοώ εμπράκτως και όχι με δηλώσεις διακηρυκτικού χαρακτήρα: επί τέλους, ας δημιουργηθεί ένας ενιαίος χώρος πληρωμών.
<SPEAKER ID="063" NAME="Πρόεδρος">
Το σημείο αυτό της ημερήσιας διάταξης έληξε.

<CHAPTER ID="004">
Κύριες πτυχές και βασικές επιλογές της κοινής εξωτερικής πολιτικής και πολιτικής της ασφάλειας καθώς και της κοινής πολιτικής ασφάλειας και άμυνας (Άρθρο 36 της ΣΕΕ) - Κατάσταση στη Συρία και στο στρατόπεδο Ασράφ καθώς και κατάσταση της κοινότητας των χριστιανών κοπτών της Αιγύπτου - Ετήσια έκθεση του Συμβουλίου προς το Ευρωπαϊκό Κοινοβούλιο σχετικά με τις κύριες πτυχές και τις βασικές επιλογές της κοινής εξωτερικής πολιτικής και πολιτικής ασφάλειας (ΚΕΠΠΑ) το 2009 - Ανάπτυξη της κοινής πολιτικής ασφάλειας και άμυνας μετά την έναρξη ισχύος της Συνθήκης της Λισαβόνας - Η ΕΕ ως παγκόσμιος παράγων: ο ρόλος της σε πολυμερείς οργανισμούς (συζήτηση) 
<SPEAKER ID="008" NAME="Πρόεδρος">
" ημερήσια διάταξη προβλέπει την κοινή συζήτηση:
<P>
της δήλωσης της Αντιπροέδρου της Επιτροπής και Ύπατης Εκπροσώπου της Ένωσης για Θέματα Εξωτερικής Πολιτικής και Πολιτικής Ασφαλείας σχετικά με τις κύριες πτυχές της κοινής εξωτερικής πολιτικής και πολιτικής ασφάλειας και της κοινής πολιτικής ασφάλειας και άμυνας (άρθρο 36 της ΣΕΕ),
<P>
της δήλωσης της Αντιπροέδρου της Επιτροπής και Ύπατης Εκπροσώπου της Ένωσης για Θέματα Εξωτερικής Πολιτικής και Πολιτικής Ασφαλείας σχετικά με την κατάσταση στη Συρία και στο στρατόπεδο Ασράφ καθώς και την κατάσταση της κοινότητας των χριστιανών κοπτών της Αιγύπτου,
<P>
της έκθεσης του κ. Albertini, εξ ονόματος της Επιτροπής Εξωτερικών Υποθέσεων, σχετικά με την ετήσια έκθεση του Συμβουλίου προς το Ευρωπαϊκό Κοινοβούλιο για τις κύριες πτυχές και τις βασικές επιλογές της κοινής εξωτερικής επιλογής και πολιτικής ασφάλειας (ΚΕΠΠΑ) το 2009, που υποβλήθηκε στο Ευρωπαϊκό Κοινοβούλιο κατ' εφαρμογή του Μέρους II, Τμήμα Ζ, παράγραφος 43 της διοργανικής συμφωνίας της 17ης Μαΐου 2006,
<P>
της έκθεσης του κ. Gualtieri, εξ ονόματος της Επιτροπής Εξωτερικών Υποθέσεων, σχετικά με την ανάπτυξη της κοινής πολιτικής ασφάλειας και άμυνας μετά την έναρξη ισχύος της Συνθήκης της Λισαβόνας και
<P>
της έκθεσης της κ. Muñiz De Urquiza, εξ ονόματος της Επιτροπής Εξωτερικών Υποθέσεων, σχετικά με την ΕΕ ως παγκόσμιο παράγοντα: ο ρόλος της σε πολυμερείς οργανισμούς.
<P>
Πριν αρχίσουμε, θα ήθελα να πω μερικά λόγια. Τη Δευτέρα, θυμηθήκαμε την "μέρα της Ευρώπης, μια ημέρα εορτασμού της Ευρωπαϊκής Ένωσης. Αναμφίβολα, αυτό το οποίο χρειαζόμαστε περισσότερο σήμερα στην Ευρωπαϊκή Ένωση είναι μια κοινή εξωτερική πολιτική και πολιτική ασφάλειας. Αντιμετωπίζουμε ιστορικές προκλήσεις, μία μόνο εκ των οποίων είναι η ανάγκη υπέρβασης της κρίσης η οποία εισήχθη στην Ευρώπη. Πρέπει να προετοιμαστούμε για να αντιμετωπίζουμε τέτοιου είδους καταστάσεις στο μέλλον και να επιλύουμε τα προβλήματα της κρίσης τα οποία υφίστανται και εκτός Ευρώπης, και όχι μόνον αυτά που υφίστανται εντός αυτής.
<P>
Έχουμε επίσης την αυξανόμενη αναταραχή στη Συρία, το Μπαχρέιν και την Υεμένη, καθώς και την αναπυρωθείσα αναταραχή στην Τυνησία και την Αίγυπτο. Δεν πρέπει να ξεχνούμε τους εξ ανατολών γείτονές μας - πράγματι, πριν από μερικές ημέρες, δρομολογήσαμε τη Euronest. Έχουμε την κοινή μας ευρωπαϊκή διπλωματία, η οποία πρέπει να είναι ένα αποτελεσματικό εργαλείο για την ανάληψη δράσης εκτός της Ευρωπαϊκής Ένωσης, επειδή δεν είναι δυνατόν να επιλυθούν προβλήματα εντός της Ευρωπαϊκής Ένωσης σήμερα αν δεν αρχίσουμε να επιλύουμε τα προβλήματα που υφίστανται εκτός Ευρωπαϊκής Ένωσης. " Ευρωπαϊκή Ένωση πρέπει να έχει μεγαλύτερη πολιτική ισχύ και όχι μόνο οικονομική ισχύ.
<SPEAKER ID="009" NAME="Catherine Ashton" LANGUAGE="EN">
Κύριε Πρόεδρε, αυτή θα είναι η πρώτη από τις τρεις ομιλίες τις οποίες θα κάνω ενώπιον των αξιότιμων βουλευτών σήμερα το πρωί, γι' αυτό θέλω να αρχίσω παρουσιάζοντάς σας το όραμά μου για τα ζητήματα τα οποία αντιμετωπίζουμε, καθώς και να προσπαθήσω να αναφερθώ σε ορισμένα από τα στοιχεία των ζητημάτων τα οποία οι αξιότιμοι βουλευτές έχουν προσθέσει σε αυτήν τη συζήτηση γνωρίζοντας τη σημασία την οποία αποδίδετε σε αυτά. Επιτρέψτε μου να αρχίσω.
<P>
Στις χώρες τις οποίες αποκαλούμε γείτονές μας μαίνονται θύελλες - αραβική άνοιξη, άνεμοι αλλαγής, οποιαδήποτε εικόνα χρησιμοποιήσουμε. Κανείς από εμάς σε αυτήν την Αίθουσα δεν γνωρίζει ποια εξέλιξη θα έχουν αυτές οι καταστάσεις και τι θα προκύψει στο τέλος. Οι φιλοδοξίες είναι υψηλές, το ίδιο και οι προσδοκίες, ότι οι επαναστάσεις θα αξίζουν το αίμα που θα έχει χυθεί, θα αξίζουν την αναταραχή και τον φόβο, θα αξίζουν την οικονομική καταστροφή σε έναν κόσμο ο οποίος παλεύει με τα χειρότερα οικονομικά προβλήματα επί δεκαετίες.
<P>
Οι εξεγέρσεις σε ολόκληρη τη Βόρεια Αφρική και τον αραβικό κόσμο αποτελούν τεράστιες προκλήσεις για την Ευρώπη, αλλά επίσης και ευκαιρίες τις οποίες δεν μπορούμε να επιτρέψουμε να χαθούν. Δύο αρχές πρέπει να διέπουν αυτό το οποίο κάνουμε. " πρώτη είναι ότι εμείς στην Ευρώπη γνωρίζουμε πόσο μακρά και επώδυνη μπορεί να είναι η πορεία προς την ελευθερία. " δική μας πορεία προς τη φιλελεύθερη δημοκρατία του 20ού αιώνα ήταν πολύ αργή. " ίδια η Ευρωπαϊκή Ένωση γεννήθηκε από τις στάχτες συγκρούσεων οι οποίες μας θυμίζουν πόσο φοβερή μπορεί να είναι η ζωή όταν η δημοκρατία καταρρέει. Προσθέστε σε αυτό το όχι και τόσο άμεμπτο παρελθόν των αυτοκρατοριών της Ευρώπης και τότε θα διαπιστώσουμε ότι κάποια ταπεινοφροσύνη επιβάλλεται, ακόμη και όταν υποστηρίζουμε ότι η δημοκρατία αποτελεί απαραίτητο θεμέλιο για την ανθρώπινη πρόοδο.
<P>
Δεύτερον, δημοκρατία σημαίνει, φυσικά, ψηφοφορίες και εκλογές - αλλά επίσης και πολύ περισσότερα από αυτό. Αυτό το οποίο έχουμε μάθει στην Ευρώπη με επώδυνο τρόπο είναι ότι χρειάζεται να εμβαθύνουμε τη δημοκρατία: σεβασμός για το κράτος δικαίου, ελευθερία της έκφρασης, σεβασμός για τα ανθρώπινα δικαιώματα, ανεξάρτητη δικαιοσύνη και αμερόληπτη διοίκηση. Αυτό απαιτεί εφαρμοστέα δικαιώματα ιδιοκτησίας και ελεύθερα συνδικάτα, και δεν σημαίνει μόνο να αλλάζουμε κυβερνήσεις αλλά να οικοδομούμε σωστούς θεσμούς και σωστές συμπεριφορές. Μακροπρόθεσμα, η επιφανειακή δημοκρατία -η μετέωρη δημοκρατία με τους ανθρώπους να ψηφίζουν ελεύθερα την ημέρα των εκλογών και να επιλέγουν την κυβέρνησή τους- δεν θα επιβιώσει αν η βαθιά δημοκρατία δεν αποκτήσει ρίζες.
<P>
Όμως δεν υπάρχει βεβαιότητα -δεν υπάρχει βεβαιότητα όσον αφορά την έκβαση σε οιαδήποτε χώρα- και δεν υπάρχει ταχεία ή βραχυπρόθεσμη λύση η οποία θα δημιουργήσει τον κόσμο τον οποίο τόσοι πολλοί άνθρωποι θέλουν να δουν. Εν τω μεταξύ, το φάσμα της θρησκευτικής μισαλλοδοξίας ρίχνει τη σκιά του -μάρτυρας τα πρόσφατα γεγονότα στην Αίγυπτο- βρίσκοντας δικαιολογίες σε αβέβαιους καιρούς να παίξει με τον φόβο και να σπείρει την καταστροφή. " θρησκευτική ελευθερία ή η ελευθερία της πίστης είναι οικουμενικό ανθρώπινο δικαίωμα το οποίο πρέπει να προστατεύεται παντού. Οφείλουμε να καταδικάζουμε όλους αυτούς οι οποίοι επιδιώκουν να χρησιμοποιούν τη θρησκευτική πίστη ως μέσο καταπίεσης και να στηρίζουμε αυτούς οι οποίοι πρεσβεύουν την ανεκτικότητα, είτε στη Συρία, στο Πακιστάν, στην Αίγυπτο είτε αλλού.
<P>
" Ευρώπη πρέπει και αυτή να κάνει επιλογές. Όταν κοιτάζουμε τη γειτονιά μας, πρέπει να είμαστε έτοιμοι να αρθούμε στο ύψος των προκλήσεων οι οποίες τίθενται ενώπιόν μας. Μπορώ να κάνω εκατοντάδες δηλώσεις - και το κάνω. Εκφράζω τη λύπη μου, καταδικάζω, παροτρύνω, ζητώ, όμως χρειάζεται επίσης να δράσουμε και αυτή η δράση πρέπει να έχει διάφορες μορφές.
<P>
Επιτρέψτε μου να αναφερθώ στο θέμα των κυρώσεων. Επιβάλλουμε κυρώσεις εις βάρος καθεστώτων τα οποία μεταχειρίζονται τη ζωή των πολιτών τους ως κάτι άνευ αξίας, με τους ανθρώπους να χάνουν τη ζωή τους στα χέρια της αστυνομίας ή των δυνάμεων τις οποίες διοικούν. Χθες επιβλήθηκαν στη Συρία κυρώσεις - απαγόρευση πώλησης όπλων, πάγωμα περιουσιακών στοιχείων και απαγόρευση ταξιδιών για 13 άτομα τα οποία κατέχουν θέσεις κλειδιά στο καθεστώς, πάγωμα της συμφωνίας σύνδεσης και συνεργασίας μας με τη Συρία. Ας είμαστε ειλικρινείς και σαφείς, όπως ήμουν με τον υπουργό Εξωτερικών της Συρίας χθες. Αυτό το οποίο συμβαίνει στη Συρία είναι μια λαϊκή φιλοδοξία για δημοκρατία και κράτος δικαίου - δεν είναι κάποια ξένη συνομωσία. Το καθεστώς, αδυνατώντας να δει αυτό που είναι, χάνει τη νομιμότητά του και αποξενώνεται από τον λαό και από τη διεθνή κοινότητα. " βίαιη καταπίεση και οι απειλές εντός και εκτός είναι εργαλεία μιας εποχής η οποία έχει από μακρού παρέλθει. " ανησυχία μας, σε αυτήν την Αίθουσα και στην Ευρωπαϊκή Ένωση, έχει να κάνει με τον πληθυσμό της πόλης Ντεράα στην οποία στο προσωπικό των "νωμένων Εθνών απαγορεύτηκε η πρόσβαση, στην Μπανίγιας όπου η καταστολή συνεχίζεται, στη Χάμα όπου έχουν εισέλθει τα τεθωρακισμένα. Ο συριακός λαός δεν θα υποκύψει στα τεθωρακισμένα. Καλούμε το καθεστώς να αλλάξει πορεία, και να την αλλάξει τώρα.
<P>
(Χειροκροτήματα)
<P>
Είπα χθες στον κ. Moallem, τον υπουργό Εξωτερικών της Συρίας: πρέπει να επιτρέψετε την άμεση και ακώλυτη πρόσβαση σε ανθρωπιστική βοήθεια και στα μέσα ενημέρωσης. Μόνον τότε μπορούν να τεκμηριωθούν οι ισχυρισμοί σας ότι επιτρέπετε τις ειρηνικές διαμαρτυρίες.
<P>
Στην εξ ανατολών γειτονιά μας -στη Λευκορωσία- ο πρόεδρος Lukashenko δεν αξιοποίησε τις προεδρικές εκλογές του Δεκεμβρίου για να επιδείξει την προθυμία του για αλλαγή και για μια πιο ανοικτή και δημοκρατική, ευρωπαϊκή κοινωνία. Όχι μόνο δεν επωφελήθηκε αυτής της ευκαιρίας αλλά, χρησιμοποιώντας βία κατά ειρηνικών διαδηλωτών και πολλαπλασιάζοντας τον αριθμό των πολιτικών κρατουμένων, επέδειξε περιφρόνηση για τη δημοκρατία και το κράτος δικαίου. Συναντήθηκα με τις οικογένειες αυτών οι οποίοι έχουν φυλακιστεί και γνωρίζω ότι δεν μας άφησε άλλη επιλογή παρά να απαντήσουμε με την έγκριση αυστηρών κυρώσεων, στοχεύοντας εκείνα τα στελέχη του καθεστώτος τα οποία ευθύνονται για την καταστολή, περιλαμβανομένου του ίδιου του προέδρου Lukashenko. Γνωρίζω επίσης ότι πρέπει να εντείνουμε τη στήριξή μας για την κοινωνία των πολιτών και για διαπροσωπικές επαφές.
<P>
Έπειτα είναι η άμεση εμπλοκή μας με το στρατόπεδο Ασράφ. Αυτό το οποίο συνέβη στις 8 Απριλίου είναι λυπηρό και το καταδικάζω, το έχω ήδη καταδικάσει, σθεναρά. Έχω δηλώσει κατηγορηματικά ότι χρειαζόμαστε μια ισχυρή ενιαία απάντηση από την ΕΕ. Έχω αποστείλει επιστολή στον υπουργό Εξωτερικών του Ιράκ, και του μίλησα εκ νέου χθες. Ενώ δεν αμφισβητώ την κυριαρχία του Ιράκ σε ολόκληρη την επικράτειά του, εντούτοις πρέπει να πω ότι έχει καθήκον να προστατεύσει τα δικαιώματα των κατοίκων του στρατοπέδου Ασράφ.
<P>
Έχω καταδικάσει αυτήν τη βία και ζήτησα τη διενέργεια έρευνας - έρευνα η οποία πρέπει να είναι τόσο ενδελεχής όσο και ανεξάρτητη και πρέπει να μας δώσει απαντήσεις για το τι ακριβώς συνέβη. Όμως, όπως οι αξιότιμοι βουλευτές γνωρίζουν από τις επιστολές τις οποίες έλαβα ατομικά και συλλογικά σε αυτήν την Αίθουσα και πέραν αυτής, στην προκειμένη περίπτωση δεν υπάρχει απλή λύση. Εξετάζονται αρκετές επιλογές για μακροχρόνια λύση, με τα "νωμένα Έθνη να έχουν τον πρώτο λόγο, όμως όλες αυτές οι επιλογές παρουσιάζουν προκλήσεις. Είμαι ιδιαίτερα ευγνώμων για το έργο αυτού του Σώματος, για το έργο αυτών οι οποίοι έχουν ταξιδέψει εκεί και για τη συνεισφορά την οποία έλαβα. Χρειάζεται να παραπέμψουμε αυτό το ζήτημα στο Συμβούλιο Εξωτερικών Υποθέσεων και χρειάζεται να το συζητήσουμε με τον Ύπατο Αρμοστή του Ο"Ε για τους πρόσφυγες. " πρεσβευτής μας στο Ιράκ φθάνει σήμερα, και γνωρίζει τη σημασία την οποία αποδίδω σε αυτό το ζήτημα. Χρειάζεται να επιδιώξουμε και να διασφαλίσουμε ότι θα εντοπίσουμε τη σωστή πορεία δράσης για το συγκεκριμένο ζήτημα, όμως η εντολή διεξαγωγής έρευνας και η καταδίκη είναι απόλυτες.
<P>
Και στην Υεμένη, επίσης, το Συμβούλιο Συνεργασίας του Κόλπου έχει καταθέσει τις προτάσεις του και ο πρόεδρος Saleh για ακόμη μία φορά δίστασε. Δεν έχει παρέλθει πολύς καιρός από τότε που μίλησα μαζί του. Μιλήσαμε σχετικά με τις συζητήσεις τις οποίες είχε με την αντιπολίτευση και τις προτάσεις που έχουν κατατεθεί. Του είπα ότι γνώριζε τι έπρεπε να πράξει -προς το συμφέρον της χώρας του- και ότι έπρεπε να το πράξει. Στις συναντήσεις μου στον Κόλπο, συναντήθηκα με τον Βασιλιά του Μπαχρέιν. Συζητήσαμε την πρωτοβουλία εκεί για τον διάλογο χωρίς προϋποθέσεις τον οποίο έχει προτείνει ο διάδοχος του θρόνου, και τον παροτρύνω να συνεχίσει αυτόν τον διάλογο. " παρούσα αντιμετώπιση της κατάστασης εκεί δεν είναι η κατάλληλη απάντηση. Χρειάζεται να δούμε δίκαιες δίκες στα πολιτικά δικαστήρια, αν υπάρξουν δίκες στο Μπαχρέιν, και η θανατική καταδίκη να αποφευχθεί σε κάθε περίπτωση.
<P>
Σε όλες αυτές τις περιπτώσεις, πρόκειται για την άμεση εμπλοκή την οποία έχουμε και την πίεση την οποία ασκούμε και την αμεσότητα της προσέγγισής μας. Να μην έχετε αυταπάτες: είμαστε πολύ σαφείς, είμαι πολύ σαφής, με όλους τους ηγέτες με τους οποίους συνομιλώ σχετικά με το τι πιστεύω ότι χρειάζεται να γίνει, και το πράττω με τη στήριξη αυτού του Σώματος και με τη στήριξη του Συμβουλίου Εξωτερικών Υποθέσεων των 27 κρατών μελών.
<P>
Φυσικά θέλω να μιλήσω για τη Λιβύη. Υπάρχουν βουλευτές αυτού του Σώματος οι οποίοι επιθυμούν να είχαμε ισχυρότερη πολιτική ασφάλειας και άμυνας. Τους λέω το εξής: τις τελευταίες εβδομάδες και τους τελευταίους μήνες, είδαμε πόσο μακριά έχουμε προχωρήσει όσον αφορά ορισμένες πτυχές του ζητήματος, αλλά επίσης πόσο μακριά ακόμη πρέπει να πάμε. Δεσμευτήκαμε μαζί να σχεδιάσουμε τη στρατιωτική υποστήριξη για ανθρωπιστικές ανάγκες: έτοιμοι κατόπιν αιτήματος των "νωμένων Εθνών να στηρίξουμε τον πληθυσμό με πόρους από όλη την Ευρώπη. Όπως ακριβώς κάναμε όταν ο τρομερός σεισμός έπληξε την Αϊτή - πλοία στρατιωτικά νοσοκομεία, βαριά ανυψωτικά μηχανήματα, με το πολιτικό και το στρατιωτικό προσωπικό σε αυτήν την περίπτωση να εργάζονται δίπλα-δίπλα. Ας μην υπάρχει παρεξήγηση: γνωρίζω ότι η ανθρωπιστική βοήθεια είναι απολιτική και ότι οι εργαζόμενοι στον ανθρωπιστικό τομέα δεν πρέπει να εκτίθενται σε κίνδυνο, όμως, για τον πρωταρχικό σκοπό της διάσωσης ανθρωπίνων ζωών, ορισμένες φορές μόνο οι στρατιωτικοί έχουν τον εξοπλισμό ή το προσωπικό για να το πετύχουν -παραδίδοντας βοήθεια ταχέως, δημιουργώντας την υποδομή- και γι' αυτό, σε περίπτωση που λάβουμε σχετικό αίτημα από τα "νωμένα Έθνη, θα είμαστε έτοιμοι να βοηθήσουμε.
<P>
Χρειάζεται να ενεργήσουμε ταχύτερα και ευφυέστερα ως προς τον τρόπο με τον οποίο θα το πράξουμε. Είμαι η πρώτη που θα πω και θα παραδεχθώ ότι υπάρχουν ακόμη πολλά που χρειάζεται να κάνουμε, και θα μιλήσω περισσότερο επ' αυτού αργότερα σήμερα το πρωί.
<P>
Βελτιώνουμε τη συνεργασία μας με το NATO, ανταλλάσσοντας στοιχεία των επιχειρήσεών μας για πρώτη φορά στο πλαίσιο της συνέχισης της ανάπτυξης των σχέσεών μας. Την περασμένη Παρασκευή, συμπροέδρευσα με τον Γενικό Γραμματέα Rasmussen στη συνεδρίαση της Επιτροπής Πολιτικής και Ασφάλειας (PSC) και του Συμβουλίου του Βορειοατλαντικού Συμφώνου στην πρώτη μας συζήτηση για τη Λιβύη. Υπάρχει επίσης η συνεργασία μας με την Αφρικανική Ένωση με τον πρόεδρο Jean Ping, και τον Αραβικό Σύνδεσμο με τον Amr Moussa και, φυσικά, τον διάδοχό του, και με τον Οργανισμό Ισλαμικής Διάσκεψης και τον καθηγητή Insanoglu, υπό την ηγεσία του ειδικού απεσταλμένου του Ο"Ε, Al-Khatib. Στις συνομιλίες μου με τον Ban Ki-Moon συμφωνήσαμε να συγκεντρώσουμε τους περιφερειακούς οργανισμούς για συνεδρίαση στο Κάιρο και να δοθεί συνέχεια μετά τη συνεδρίαση της ομάδας επαφής στη Ρώμη.
<P>
Συζητούμε μαζί πώς να διαδραματίσουμε τον ρόλο μας στο μέλλον της Λιβύης - να στηρίξουμε τον εθνικό διάλογο, να βοηθήσουμε στην κατάρτιση του συντάγματος και στην προετοιμασία για τις εκλογές. Έστειλα δύο αποστολές στη Λιβύη για να συναντηθούν και να συνεργαστούν με νέους και με γυναίκες της Λιβύης. Όπως μου είπε ο επικεφαλής της ομάδας μου, είναι η πρώτη φορά που συζήτησαν ποτέ για σύνταγμα - λέξεις και ζητήματα τα οποία ουδέποτε πριν γνώριζαν. Μίλησαν για το πόσο επιθυμούσαν το τέλος του καθεστώτος, γι' αυτό ας είμαστε σαφείς: ο Gaddafi πρέπει να εγκαταλείψει την εξουσία και πρέπει να θέσει τέλος στο καθεστώς του.
<P>
(Χειροκροτήματα)
<P>
Προτίθεμαι να ανοίξω γραφείο στη Βεγγάζη, έτσι ώστε να μπορούμε να προχωρήσουμε στη στήριξη την οποία συζητήσαμε με τον λαό ...
<P>
(Χειροκροτήματα)
<P>
... για να στηρίξουμε την κοινωνία των πολιτών, για να στηρίξουμε το προσωρινό μεταβατικό εθνικό συμβούλιο και τον κ. Jibril (είχαμε πολλές συναντήσεις μαζί του)· για να στηρίξουμε τη μεταρρύθμιση στον τομέα της ασφάλειας· για να επωφεληθούμε από αυτά τα οποία ο λαός μάς είπε ότι θέλει. Θέλουν βοήθεια στον τομέα της εκπαίδευσης, της ιατρικής φροντίδας, της ασφάλειας των συνόρων, το είδος στήριξης το οποίο είμαστε σε θέση να παράσχουμε και θέλουμε να τους παράσχουμε. Και σε όλα αυτά τα οποία κάνουμε, το έργο μας διέπεται από τον σεβασμό για τα ανθρώπινα δικαιώματα.
<P>
Έπειτα, υπάρχει η νέα Ευρωπαϊκή Πολιτική Γειτονίας - ένα διαφορετικό επίπεδο φιλοδοξίας και οράματος. Στον πυρήνα της είναι η αμοιβαία λογοδοσία: η ΕΕ και η γειτονιά είναι αμοιβαία υπεύθυνες για την εκπλήρωση των δεσμεύσεων τις οποίες αναλαμβάνουμε έναντι των χωρών και των λαών της γειτονιάς μας και έναντι των λαών της Ευρώπης.
<P>
Σε αυτά για τα οποία έχουμε ήδη μιλήσει στηρίζονται η κινητικότητα, η πρόσβαση στις αγορές και τα χρήματα, ή τα "τρία M" (mobility, market access, money), όπως απλώς τα περιγράφουμε. Ορισμένα πράγματα είναι εξαιρετικά σημαντικά για να στηρίξουν αυτές τις χώρες στο μέλλον. Ένα παράδειγμα είναι η κινητικότητα των νέων. Αυτές οι κοινωνίες είναι νέες κοινωνίες όπου οι νέοι λαχταρούν περισσότερες ευκαιρίες, και το Ευρωπαϊκό Κοινοβούλιο έχει να διαδραματίσει τεράστιο ρόλο στη στήριξη αυτών των ευκαιριών, ώστε οι νέοι να αποκτήσουν οφέλη και γνώση από την Ευρώπη. Το ίδιο επίσης και με τα κράτη μέλη: ευκαιρίες για ταξίδια, για σπουδές.
<P>
Όσον αφορά τους επιχειρηματίες και τις γυναίκες, είναι σημαντικό να έχουν την ευκαιρία να εξερευνούν νέες αγορές, για να πωλούν τα προϊόντα και τις υπηρεσίες τους, και είναι στο χέρι των κρατών μελών μας, ορισμένα εκ των οποίων έχουν μακροχρόνιες σχέσεις με τις ενδιαφερόμενες χώρες, αλλά τα οποία τώρα χρειάζεται να εντείνουν τις προσπάθειές τους και να παράσχουν αυτές τις ευκαιρίες.
<P>
Όσον αφορά την πρόσβαση στις αγορές, γνωρίζουμε ότι μπορούμε να συμβάλουμε σημαντικά για να ενισχύσουμε την οικονομική ανάπτυξη και την ανάκαμψη. Γνωρίζετε τις συνέπειες που έχει αυτή η αναταραχή στις οικονομίες των χωρών που περιγράφουμε. Ορισμένες από αυτές τις χώρες βασίζονται σε εμάς ως σημαντική αγορά των εξαγωγών τους και πηγή των εισαγωγών τους. " παροχή της δυνατότητας σε αυτές τις αγορές να αναπτύξουν τις αγορές τους θα μπορούσε να κάνει πραγματικά τη διαφορά, στηρίζοντας όχι μόνο το άνοιγμα των αγορών αλλά και τον τρόπο απόκτησης πρόσβασης σε αυτές, διασφαλίζοντας ότι μπορούν να φθάσουν τα πρότυπά μας, και διασφαλίζοντας ότι θα έχουν πραγματικές ευκαιρίες. Αυτό ισχύει κυρίως για τις μικρές επιχειρήσεις, όμως πρέπει να έχουμε την πολιτική βούληση να το πράξουμε. Πρέπει να έχουμε την πολιτική βούληση να δεσμευτούμε ότι θα διασφαλίσουμε τη διαθεσιμότητα των αγορών μας. Αυτό συνιστά πρόσκληση. Μια πρόκληση σε οιεσδήποτε περιστάσεις· είναι πρόκληση σε καιρούς λιτότητας, αλλά θα υποστήριζα ότι είναι πρόκληση στην οποία πρέπει να ανταποκριθούμε· επειδή, αν δεν το κάνουμε, τότε η αποτυχία των οικονομιών στη γειτονιά μας θα έχει άμεσο αντίκτυπο στις δικές μας χώρες.
<P>
Έπειτα είναι τα χρήματα, ή μάλλον οι πόροι. Όχι μόνο τι μπορούμε να κάνουμε παρέχοντας άμεση στήριξη -παρότι αυτό είναι σημαντικό- αλλά τι μπορούμε να μοχλεύσουμε. Έχουμε ήδη φιλοξενήσει συνάντηση υψηλόβαθμων αξιωματούχων από διάφορα μέρη του κόσμου και από τα μεγάλα χρηματοπιστωτικά ιδρύματα για να συζητήσουμε τι θα μπορούσαμε να συνεισφέρουμε αν μας ζητηθεί, και θα μας ζητηθεί, αλλά σε διαβούλευση με τους γείτονές μας, πρέπει να κάνουμε περισσότερα για να στηρίξουμε την αποτελεσματικότερη συγκέντρωση των πόρων.
<P>
Πουθενά αυτή η πολιτική δεν είναι ίσως σημαντικότερη απ' ό,τι είναι στην Τυνησία. " τηλεοπτική ομιλία του πρωθυπουργού Essebsi μπορεί να βοηθήσει, καθώς η χώρα βαίνει προς εκλογές στις 24 Ιουλίου, όμως αναγνώρισε τα προβλήματα μιας χώρας όπου ο ρυθμός οικονομικής ανάπτυξης κυμαίνεται μεταξύ 0 και 1%. Πρέπει να διασφαλίσουμε στήριξη για την Τυνησία, για την οικονομία της και για την κοινωνία των πολιτών της, και αυτό σημαίνει να σκεφτόμαστε όχι μόνο μακροπρόθεσμα, όχι μόνο τη σημασία μιας νέας στρατηγικής, αλλά και το τι κάνουμε τώρα και πώς στηρίζουμε τις χώρες -την Αίγυπτο, την Τυνησία και άλλες- αυτήν ακριβώς τη στιγμή με τα δημοσιονομικά προβλήματα τα οποία έχουν. Αυτός είναι ο λόγος για τον οποίο αρχίσαμε συζητήσεις με τα χρηματοπιστωτικά ιδρύματα, με τα κράτη μέλη μας, με εκείνους οι οποίοι δεσμεύονται ότι θέλουν να στηρίξουν αυτές τις χώρες, επειδή η παροχή βοήθειας προς αυτές για να αντιμετωπίσουν τα ελλείμματα όταν ο τουρισμός έχει καταρρεύσει, όταν η οικονομία δεν λειτουργεί κανονικά, είναι σημαντικό αυτήν ακριβώς τη στιγμή. Αξιότιμοι βουλευτές, πρέπει να καταλάβετε ότι είναι επείγουσα ανάγκη και ότι υπάρχει μακροπρόθεσμη στρατηγική, και χρειάζεται να τα έχουμε αμφότερα υπόψη σε αυτό το οποίο κάνουμε.
<P>
Σε ό,τι αφορά την Αίγυπτο: τις τελευταίες εβδομάδες την επισκέφτηκα τρεις φορές και πέρασα αρκετό χρόνο με ορισμένους από τους νέους ηγέτες από την Πλατεία Ταχρίρ, και συνάντησα επίσης ορισμένες γυναίκες. Οι γυναίκες ειδικότερα επιζητούν την ισχυρότερη φωνή την οποία πιστεύουν ότι τούς έχουν υποσχεθεί στο μέλλον της Αιγύπτου. Συνάντησα μια γυναίκα η οποία θα είναι προεδρική υποψήφια και η οποία είναι αποφασισμένη να δείξει ότι οι γυναίκες μπορούν να διαδραματίσουν ρόλο στην Αίγυπτο. Μίλησα με πολλούς κυβερνητικούς υπουργούς, και επιτρέψτε μου να σας δώσω το παράδειγμα της υπουργού Χωροταξίας, της κ. Fayza Aboulnaga. Θέλει να κτίσει σπίτια για τον κόσμο, έχει μεγάλο όραμα για τη σημασία την οποία θα είχε για την Αίγυπτο η οικοδόμηση ενός εκατομμυρίου κατοικιών τα επόμενα είκοσι χρόνια.
<P>
Αυτό το οποίο χρειάζεται είναι να παίρνουμε αυτά τα μεγάλα οράματα από χώρες με τις οποίες συνεργαζόμαστε και να τα μετατρέπουμε σε αυτό το οποίο μπορούμε να παράσχουμε και να στηρίξουμε. Γι' αυτό, θα ενσωματώσουμε την κατάρτιση και εκπαίδευση, τις υποδομές σχετικά με οικιστικά προγράμματα, τις ευκαιρίες για την ανάπτυξη μικρών επιχειρήσεων, τη συνεργασία με γυναίκες των "νωμένων Εθνών -όπως κάνω ήδη εγώ- για να εξετάσουμε πώς θα κτίσουμε ασφαλέστερες κοινότητες γύρω από οικιστικά έργα, πώς θα συνεργαστούμε για να σχεδιάσουμε ένα πολύ μεγαλύτερο, μεγαλειωδέστερο όραμα πάνω στο οποίο να οικοδομηθεί αυτό που θέλει ο αιγυπτιακός λαός. Συζητώ με τον υπουργό Εξωτερικών της Αιγύπτου, κ. Al-Araby, ο οποίος έχει δεσμευτεί να συνεργάζεται στενά μαζί μας για την ειρηνευτική διαδικασία στη Μέση Ανατολή και ο οποίος ενδιαφέρεται να αναπτύξει την ισχυρή σχέση την οποία ήδη έχουμε και ενδιαφέρεται να μας δει ως εταίρους που θα συνεργάζονται στην περιοχή.
<P>
Τους μήνες και τα έτη που ακολουθούν θα υπάρξουν πολλές προκλήσεις για την Αίγυπτο. Πρέπει να είμαστε εκεί για να τους στηρίξουμε σε καθεμία από αυτές τις προκλήσεις και να είμαστε πρόθυμοι να διαθέσουμε τους πόρους, τη γνώση, την εμπειρογνωμοσύνη και τις διασυνδέσεις μας για τη στήριξή τους.
<P>
Ανέκαθεν έλεγα σε αυτήν την Αίθουσα και πέραν αυτής ότι η Υπηρεσία Εξωτερικής Δράσης είναι δύναμη πρόληψης και επίλυσης συγκρούσεων, γι' αυτό επιτρέψτε μου μόνο να αναφέρω, επίσης, ότι αυτός είναι ο λόγος για τον οποίο ο ρόλος μας στη Σερβία και το Κοσσυφοπέδιο έχει σημασία. Γι' αυτόν τον λόγο η ψηφοφορία την οποία κερδίσαμε στα "νωμένα Έθνη, η φωνή την οποία έχουμε τώρα, μπορεί να διαδραματίσει τον δικό της ρόλο. Γι' αυτό πρέπει να αναλάβουμε να κάνουμε τους ηγέτες της Βοσνίας να πάψουν να κοιτάζουν το δάπεδο, να τους κάνουμε να μην σκέπτονται μόνον τις δικές τους κοινότητες, να σκέπτονται τις ανάγκες της χώρας τους, και να δουν το μέλλον και να δουν την Ευρωπαϊκή Ένωση.
<P>
Γι' αυτό επίσης διαδραματίζουμε ρόλο στην ειρηνευτική διαδικασία της Μέσης Ανατολής. Αξιότιμοι βουλευτές, γνωρίζετε τώρα καλά ότι η σταθερότητα στη Μέση Ανατολή απαιτεί ειρήνη. " αναζήτηση συμφωνίας κατόπιν διαπραγματεύσεων έχει κυριαρχήσει στην περιοχή για δεκαετίες. Τους τελευταίους μήνες έχουμε φέρει νέο δυναμισμό στην Τετραμερή Διάσκεψη. Φιλοξένησα μια συνεδρίαση των εκπροσώπων της Τετραμερούς Διάσκεψης τον Φεβρουάριο και μετά από αυτήν οι απεσταλμένοι της Τετραμερούς Διάσκεψης συνεργάζονται με τους ισραηλινούς και παλαιστίνιους διαπραγματευτές για πρώτη φορά από τότε που συστάθηκε η Τετραμερής Διάσκεψη .
<P>
Ήθελα μία ακόμη συνεδρίαση των εκπροσώπων τον Απρίλιο, και έχουμε ετοιμάσει μια σημαντική δήλωση με βάση τη θέση μας. Εξακολουθώ να πιστεύω ότι μια συμφωνία κατόπιν διαπραγματεύσεων είναι η κατεύθυνση που πρέπει να ακολουθήσουμε, και θα συνεχίσουμε να συμμετέχουμε και θα έχουμε άλλη μία συνεδρίαση απεσταλμένων αργότερα αυτόν τον μήνα.
<P>
Και εμείς, επίσης, είμαστε ισχυρός υποστηρικτής της δημιουργίας παλαιστινιακού κράτους, γι' αυτό όταν φιλοξενήσαμε τη συνεδρίαση της ad hoc επιτροπής συνδέσμου στις 13 Απριλίου, άκουσα να επαινούν το έργο του Salam Fayyad για τα θαυμάσια επιτεύγματά του στη διακυβέρνηση, το κράτος δικαίου και τα ανθρώπινα δικαιώματα, την εκπαίδευση, την υγεία και την κοινωνική προστασία - πράγματα που επαρκούν για μια λειτουργική κυβέρνηση σύμφωνα με την Παγκόσμια Τράπεζα. Έχω αναγνωρίσει τη σημασία της παλαιστινιακής συμφιλίωσης με τις προσπάθειες του προέδρου Abbas ως ευκαιρία και κάτι το οποίο η Ευρωπαϊκή Ένωση ζητεί επί σειρά ετών.
<P>
Αυτό το οποίο συμβαίνει τώρα είναι η σοβαρότερη έως τώρα προσπάθεια να αποκατασταθεί η ενότητα, η οποία, από μόνη της, είναι βασική για την επίτευξη της λύσης των δύο κρατών. Είμαι σε στενή επικοινωνία με τον πρόεδρο Abbas και τον πρωθυπουργό Fayyad, καθώς και με την Αίγυπτο, τον Αραβικό Σύνδεσμο, τις "νωμένες Πολιτείες και με το Ισραήλ. " μη βία, η συνέχιση της οικοδόμησης κράτους και η τήρηση των υφιστάμενων δεσμεύσεων θα είναι κρίσιμης σημασίας, και πρέπει να κρίνουμε αυτήν την προσπάθεια από τα αποτελέσματά της. Πιστεύω ότι το Ισραήλ πρέπει να παραδώσει τα φορολογικά έσοδα που οφείλει στους Παλαιστίνιους, αλλά θέλω να είμαι σαφής ότι η θέση μας για τη Χαμάς δεν έχει αλλάξει και η ασφάλεια του Ισραήλ είναι ζήτημα σοβαρής ανησυχίας για όλους μας.
<P>
Θέλω επίσης να πω ότι ο στολίσκος δεν είναι η σωστή απάντηση στην ανθρωπιστική κατάσταση στη Γάζα. Έχω επισκεφθεί την περιοχή δύο φορές. Εξακολουθώ να επισημαίνω τη δραματική κατάσταση των κατοίκων, και συγκεκριμένα έχω ζητήσει μεγαλύτερη πρόσβαση για να δοθεί η δυνατότητα στην οικονομία να αρχίσει να αναπτύσσεται. " κατάσταση εκεί ειλικρινά, ειδικά για τα παιδιά, είναι φρικτή. Έχουμε καταθέσει προτάσεις στο Ισραήλ να στηρίξει αυτήν τη μεγαλύτερη πρόσβαση. Θέλω να δω τους κατοίκους της Γάζας να έχουν μέλλον, θέλω επίσης να δω τον Gilad Shalit, αιχμάλωτο επί σειρά ετών στη Γάζα, να έχει την ευκαιρία να επιστρέψει στο σπίτι του στη μητέρα και τον πατέρα του τους οποίους έχω ήδη συναντήσει.
<P>
" εμπειρία της Ευρώπης μάς δείχνει ότι η αληθινή δημοκρατία είναι το απαραίτητο θεμέλιο της ανεκτικότητας, της ειρήνης και της ευημερίας. Στη Βόρεια Αφρική και τον αραβικό κόσμο, αυτός ο προορισμός δεν θα επιτευχθεί γρήγορα ή χωρίς οπισθοδρομήσεις, όμως η οικοδόμηση δημοκρατίας με βαθιές ρίζες είναι ο μόνος τρόπος για να επιτευχθεί αυτός ο προορισμός. Έχουμε την εμπειρία να βοηθήσουμε κάθε χώρα η οποία μας ζητεί τώρα να την βοηθήσουμε να ακολουθήσει αυτήν την πορεία προς τη δημοκρατία. Γι' αυτό προτείνω να στηρίξουμε το Κληροδότημα για τη Δημοκρατία το οποίο θα μας δώσει τη δυνατότητα, επίσης, να χρησιμοποιήσουμε τους πόρους μας για να στηρίξουμε ευκαιρίες, ιδιαίτερα για τους νέους, συμμετοχής στην πολιτική ζωή, να στηρίξουμε την ανάπτυξη πολιτικών κομμάτων, να δώσουμε τη δυνατότητα να κάνουν αυτό το οποίο οι αξιότιμοι βουλευτές σε τόσες πολλές χώρες που εκπροσωπούνται εδώ το έχουν κάνει μόνοι τους - ήτοι να αναπτύξουν την πολιτική διαδικασία οικοδομώντας τα πολιτικά κόμματα, την κοινωνία των πολιτών και τις βαθιές ρίζες που σημαίνουν ότι η δημοκρατία ανθεί και αναπτύσσεται.
<P>
Συχνά λέω όταν επισκέπτομαι αυτές τις χώρες ότι δεν πρόκειται τόσο για εκλογή κυβέρνησης όσο για το δικαίωμα να έχετε τη δυνατότητα να εκδιώξετε από την εξουσία μια κυβέρνηση. " δημοκρατία σημαίνει να μπορούμε να λέμε αντίο όπως και γεια σας, και αυτό είναι σημαντικό: το να γνωρίζετε ότι έχετε το δικαίωμα να χρησιμοποιήσετε την κάλπη σας, μία, δύο, τρεις, τέσσερις φορές για να αλλάξετε την κυβέρνησή σας, να υποβάλετε αιτήματα στην κυβέρνησή σας, έχει μεγάλη σημασία, και αυτό μπορείτε να το κάνετε μόνον όταν η δημοκρατία έχει βαθιές ρίζες και αναπτύσσεται. Γι' αυτό, αυτό που έχουμε δει να συμβαίνει στην Ακτή Ελεφαντοστού είναι τόσο σημαντικό, βλέποντας τον πρόεδρο Ouattara να καταλαμβάνει τελικά τη θέση του, και ο ρόλος τον οποίο διαδραματίσαμε υπήρξε σημαντικός στη στήριξη αυτής της διαδικασίας. Γι' αυτό είναι θετικό που διαπιστώνουμε ότι οι νιγηριανές εκλογές εξελίχθηκαν ομαλά και ότι ο Goodluck Jonathan αναλαμβάνει τώρα κανονικά τα καθήκοντά του. Είναι θετικό να βλέπουμε τη δημοκρατία να αρχίζει να αποκτά ρίζες, να ανθεί και να εκβαθύνεται, και αυτό είναι που πρέπει να στηρίξουμε.
<P>
" αλλαγή δεν διασφαλίζει απαραίτητα την πρόοδο, όμως για την πρόοδο απαιτείται οπωσδήποτε αλλαγή. Αυτό σημαίνει ότι πρέπει να είμαστε αποφασιστικότεροι στη δράση μας. Ορισμένα από τα πράγματα τα οποία περιγράφω απαιτούν ανάληψη δράσης από τα κράτη μέλη, ορισμένα απαιτούν ανάληψη δράσης από την Επιτροπή, πολλά χρειάζονται τη στήριξη αυτού του Σώματος, και πρέπει να αποφασίσουμε ότι όλοι θα διαδραματίσουμε τον ρόλο που μας αναλογεί. Αν αυτό το κάνουμε μόνον όταν η προσοχή των μέσων ενημέρωσης εστιάζεται σε αυτές τις χώρες ή σε εμάς, τότε θα αποτύχουμε. " δράση μας πρέπει να είναι μακράς πνοής και πρέπει να είμαστε αποφασισμένοι να πούμε στους γείτονές μας όχι μόνο ότι πρέπει να αρχίσουν την πορεία προς τη δημοκρατία, αλλά ότι πρέπει και να την ολοκληρώσουν.
<P>
Υπάρχουν τρεις εξαιρετικές εκθέσεις για τις οποίες θα μιλήσω στην επόμενη παρέμβασή μου, αλλά θέλω να ευχαριστήσω τους εισηγητές. Θα ολοκληρώσω παραθέτοντας ένα πολύ μικρό απόσπασμα από μια ανθρωπολόγο, μια γυναίκα την οποία θαυμάζω πάρα πολύ, τη Margaret Mead. Έχει πει το εξής: "Ποτέ μην αμφιβάλλετε ότι μια μικρή ομάδα σκεπτόμενων, αφοσιωμένων πολιτών μπορεί να αλλάξει τον κόσμο. Πράγματι, είναι το μόνο πράγμα που το κατάφερε ποτέ".
<SPEAKER ID="010" NAME="Joseph Daul" LANGUAGE="FR">
Κύριε Πρόεδρε, βαρόνη Ashton, κυρίες και κύριοι, στην εξωτερική πολιτική κυριάρχησαν θέματα που αφορούσαν επαναστάσεις -ορισμένες περισσότερο ειρηνικές από άλλες- οι οποίες έλαβαν χώρα ορισμένα γειτονικά μεσογειακά κράτη και, πιο πρόσφατα, ένα συμβολικό γεγονός στην καταπολέμηση της διεθνούς τρομοκρατίας, ήτοι το τέλος της εποχής του Bin Laden.
<P>
Ποιος είναι ο ρόλος της Ευρώπης σε όλα αυτά; Συμμετέχουμε εκούσια και ενεργά σε αυτήν την κατάσταση; Ναι, βεβαίως συμμετέχουμε. " δράση η οποία αναλήφθηκε στη Λιβύη υπό την αιγίδα των "νωμένων Εθνών και η πρωτοβουλία ορισμένων ευρωπαίων αρχηγών κρατών και κυβερνήσεων απέδειξε ότι, όταν θέλει, η Ευρώπη -ή ένα μέρος της Ευρώπης- μπορεί να δρα αποφασιστικά σε δύσκολους καιρούς.
<P>
Μας καθιστά άραγε αυτό διεθνή παράγοντα με επιρροή αντίστοιχη της οικονομικής μας ισχύος; " απάντηση είναι ένα ηχηρό "Όχι". " Ευρώπη είναι ακόμη στην πραγματικότητα μικρός παράγοντας, το πολύ Κοντορεβιθούλης στην πολιτική και τη γεωστρατηγική, παρά τις ολοένα μεγαλύτερες προσδοκίες της ευρωπαϊκής κοινής γνώμης. " Ευρώπη στήριξε τη σταθερότητα και την αναπτυξιακή βοήθεια στη Μεσόγειο. Ωστόσο, οι άνθρωποι -πράγμα απολύτως θεμιτό- ζητούν πολιτική ελευθερία και εγκαταλείπουν τις χώρες τους, επειδή δεν υπάρχει προοπτική για μια ζωή με αξιοπρέπεια και ευκαιρίες γι' αυτούς και τα παιδιά τους. " ανθρωπιστική βοήθεια την οποία παρείχαμε κατά τη διάρκεια των τελευταίων μηνών υπήρξε αναμφίβολα χρήσιμη.
<P>
Βαρόνη Ashton, χρειάζεται να κάνουμε περισσότερα. Έχουμε αρχίσει να αντλούμε διδάγματα από αυτά τα γεγονότα; Θα ήθελα να το πιστεύω. Το χειρότερο είναι ότι τα κύματα μεταναστών που φθάνουν στις ακτές μας με μη αξιόπλοα πλοία, οι οποίοι πεθαίνουν στο πέλαγος -και επιτρέψτε μου να επισημάνω ότι έχουμε ανεπαρκή πληροφόρηση σχετικά με τον αριθμό των θανάτων- πολύ συχνά αντιμετωπίζουν διάσταση απόψεων, διαξιφισμούς, κλειστά σύνορα, με ορισμένες χώρες να αμφισβητούν τον χώρο Σένγκεν, ένα απαραίτητο μέσο για την ελεύθερη κυκλοφορία.
<P>
(Χειροκροτήματα)
<P>
Είναι όλα αυτά αντάξια της Ευρώπης, των ευρωπαϊκών αξιών, αρχών και ιδανικών; Δεν το νομίζω, ούτε η πολιτική ομάδα μου, η Κοινοβουλευτική Ομάδα του Ευρωπαϊκού Λαϊκού Κόμματος (Χριστιανοδημοκράτες) το νομίζει. Ούτε, είμαι βέβαιος, το νομίζει η πλειονότητα των βουλευτών αυτού του Κοινοβουλίου.
<P>
Κυρίες και κύριοι, ο λόγος για τον οποίο συνεδριάζουμε με την Ύπατη Εκπρόσωπο της Ένωσης για Θέματα Εξωτερικής Πολιτικής και Πολιτικής Ασφαλείας σήμερα το πρωί είναι ότι επιδιώκουμε να δώσουμε στην Ευρώπη μία φωνή και ένα πρόσωπο βάσει της Συνθήκης της Λισαβόνας. Χρειάζεται τώρα να προχωρήσουμε και να αναλάβουμε δράση. Αυτό συνεπάγεται επιλογές και επιμονή σε αυτές. Ποιες είναι, λοιπόν, οι προτεραιότητες της Ευρώπης; Οι σχέσεις με τους ανατολικούς και νότιους γείτονές μας; " καταπολέμηση της τρομοκρατίας; " επίλυση της σύγκρουσης στη Μέση Ανατολή; " εμπορική πολιτική; " αντιμετώπιση όλων των ανωτέρω ταυτόχρονα δεν είναι εύκολο έργο.
<P>
Ποιοι είναι οι προνομιακοί εταίροι μας; Οι "νωμένες Πολιτείες, οι αναδυόμενες χώρες ή άλλοι; Πώς μπορούμε να πετύχουμε τα καλύτερα αποτελέσματα; Αφήνοντας τα επιμέρους κράτη μέλη ελεύθερα να καθορίζουν τη δική τους πολιτική, όπως έχουμε κάνει τα τελευταία 60 χρόνια, ή μιλώντας με μία ισχυρή φωνή;
<P>
Κυρίες και κύριοι, μια διακυβερνητική λύση δεν είναι πλέον η ορθή προσέγγιση στις εξωτερικές σχέσεις, την ασφάλεια και άμυνα· αντίθετα, χρειαζόμαστε περισσότερη Ευρώπη. Χρειάζεται να αφήσουμε τους εθνικούς εγωισμούς και να επιδιώξουμε μεγαλύτερη αποτελεσματικότητα σε ευρωπαϊκό επίπεδο.
<P>
Βαρόνη Ashton, θα έχουμε ισχυρή εξωτερική πολιτική και πολιτική ασφάλειας μόνον όταν στηρίξουμε απόλυτα και με όλη την ενέργειά μας ορισμένους σαφώς καθορισμένους στόχους. Κυρίες και κύριοι, το 2011 θα πρέπει να είναι έτος της Μεσογείου, της καταπολέμησης της τρομοκρατίας, ακόμη και της επίτευξης διεξόδου στη σύγκρουση της Μέσης Ανατολής. Αν η Ευρώπη μπορέσει να καταστεί βασικός παράγοντας σε αυτήν την περιοχή, τότε θα είναι σε θέση να αφήσει πίσω της τα λάθη της νεότητάς της.
<P>
Επιτρέψτε μου να ολοκληρώσω με παράθεση από κάποιον πολύ οικείο σε εσάς: τον Ιωάννη Παύλο Β'. "Μην φοβάστε", βαρόνη Ashton. Έχουμε πετύχει εξοικονομήσεις πόρων ύψους 4 δισεκατομμυρίων ευρώ στον ευρωπαϊκό προϋπολογισμό. Σας παρακαλώ να προσέλθετε με ορισμένες προτάσεις για την αξιοποίηση αυτών των χρημάτων αντί για την επιστροφή τους στα κράτη μέλη.
<P>
(Χειροκροτήματα)
<SPEAKER ID="011" NAME="Martin Schulz" LANGUAGE="DE">
Κύριε Πρόεδρε, σε μια Ευρωπαϊκή Ένωση όπου βλέπουμε κινήσεις προς την κατεύθυνση της επανεθνικοποίησης σε όλους τους τομείς, η Συνθήκη της Λισαβόνας πρέπει να χρησιμοποιηθεί ως εργαλείο για τη δημιουργία μιας νέας κοινοτικής πολιτικής: της κοινής εξωτερικής πολιτικής και πολιτικής ασφάλειας και άμυνας.
<P>
Αυτή είναι η πρώτη σημαντική γενική συζήτηση την οποία διεξάγουμε με τη βαρόνη Ashton και, αν ανατρέξουμε στην αρχική περίοδο, θα θυμηθούμε ότι ήταν σαφές τότε ότι υπήρχαν ορισμένες κυβερνήσεις οι οποίες δεν ήθελαν να χρησιμοποιείται ο τίτλος της "Υπουργού Εξωτερικών της Ευρωπαϊκής Ένωσης" και αυτό τελικά οδήγησε στην επιλογή του τίτλου της "Ύπατης Εκπροσώπου". Αυτό είναι κατανοητό, επειδή, μαζί με τη φορολογική πολιτική και την εσωτερική πολιτική, μια ανεξάρτητη εξωτερική πολιτική είναι ένα από τα κύρια χαρακτηριστικά, θα μπορούσατε σχεδόν να πείτε ένα χαρακτηριστικό γνώρισμα, της εθνικής κυριαρχίας. Ιδιαίτερα στον τομέα της εξωτερικής πολιτικής, της πολιτικής ασφάλειας και άμυνας, η μεταβίβαση αυτής της κυριαρχίας σε ένα υπερεθνικό θεσμικό όργανο είναι μια θαρραλέα και συνάμα δύσκολη κίνηση.
<P>
Ωστόσο, εμείς στο Ευρωπαϊκό Κοινοβούλιο, μαζί με την Ύπατη Εκπρόσωπο, χρειάζεται να θέσουμε ένα εντελώς διαφορετικό ερώτημα. Αυτό το ερώτημα είναι: ποιος είναι ο ρόλος της Ένωσης ως ανεξάρτητου οργάνου στη διεθνή πολιτική; Κατά τη διάρκεια των τελευταίων ημερών, διάβασα άρθρα σχετικά με τη βαρόνη Ashton τα οποία με άφησαν κατάπληκτο, επειδή επέκριναν την απουσία της και την έλλειψη πολιτικών. Αυτή η κριτική προέρχεται από ανθρώπους οι οποίοι το μόνο που σκέπτονται είναι να καταστήσουν πρώτιστη προτεραιότητα τη δική τους εθνική εξωτερική πολιτική και τα δικά τους εθνικά συμφέροντα και οι οποίοι, χωρίς να διαβουλεύονται με οιονδήποτε από τους εταίρους τους, λαμβάνουν μονομερείς αποφάσεις οι οποίες τελικά διχάζουν την Ευρώπη παρά την ενώνουν.
<P>
Προς επίρρωση δε των ανωτέρω δεν χρειάζεται παρά να δούμε την αποστολή στη Λιβύη. Σπάνια υπήρξε προφανέστερη διάσταση απόψεων στη διεθνή πολιτική της Ευρωπαϊκής Ένωσης και στη διεθνή συμμετοχή της από τη διάσταση η οποία αφορούσε το ζήτημα της επιλογής της στάσης μας έναντι της Λιβύης. Υπάρχει μια τάση στις μεγάλες πρωτεύουσες της Ευρωπαϊκής Ένωσης να θεωρείται η εξωτερική πολιτική και η πολιτική ασφάλειας και άμυνας της ΕΕ ως συνέχιση της εθνικής πολιτικής εκάστης χώρας, χρηματοδοτούμενη με ευρωπαϊκά χρήματα. Όσο μεγαλύτερο το Υπουργείο Εξωτερικών (της Γερμανίας, της Αγγλίας ή της Γαλλίας), τόσο εντονότερη είναι αυτή η τάση. Βαρόνη Ashton, θα λάβετε αναμφίβολα ευρεία στήριξη από το Κοινοβούλιο αν πείτε σε αυτούς τους ανθρώπους ότι, αν και σέβεστε τα μονομερή συμφέροντά τους, η κοινή ευρωπαϊκή εξωτερική πολιτική δεν μπορεί να ακολουθήσει την ίδια κατεύθυνση. Αυτή η πολιτική θα καθορίζεται από εσάς, την Ύπατη Εκπρόσωπο, σε όλους τους τομείς συναίνεσης.
<P>
Είμαι υπέρ του ανοίγματος γραφείου, του είδους που έχετε περιγράψει, στη Λιβύη, επειδή εσείς ως Ύπατη Εκπρόσωπος, η ίδια η Ένωση, και το Κοινοβούλιο ως ανεξάρτητο όργανο, όλα έχουν αξιοπιστία από ανθρωπιστική και πολιτική άποψη. Είμαστε περισσότερο αξιόπιστοι από τα ίδια τα κράτη τα οποία έχουν αναλάβει στρατιωτική δράση στη Λιβύη από αναγκαιότητα, των οποίων όμως οι εξαγωγείς όπλων είχαν επίσης τα μεγαλύτερα εμπορικά περίπτερα στη σημαντικότερη έκθεση όπλων της Λιβύης το περασμένο φθινόπωρο. " Γερμανία, η Γαλλία, το "νωμένο Βασίλειο, η Ιταλία και το Βέλγιο είναι οι κύριοι προμηθευτές όπλων στον στρατό του συνταγματάρχη Gaddafi ο οποίος μάχεται τους αντάρτες στη Λιβύη. Αυτό δεν είναι το είδος της αξιοπιστίας που χρειάζεται η Ευρώπη.
<P>
(Χειροκροτήματα)
<P>
" αξιοπιστία την οποία χρειάζεται η Ευρώπη είναι η αξιοπιστία της ήπιας δύναμης, η οποία βοηθά στην εγκαθίδρυση της δημοκρατίας, η οποία ανοίγει γραφείο για να στηρίξει τις εξελίξεις στην κοινωνία των πολιτών και η οποία δεν καθορίζει τη διεθνή συνεργασία με την Ευρωπαϊκή Ένωση με όρους υποταγής των άλλων στα μονομερή διπλωματικά και οικονομικά συμφέροντα της Ένωσης, αλλά αντίθετα ενθαρρύνει τις πολιτικές που βασίζονται στην ισότιμη εταιρική σχέση μεταξύ διαφόρων περιοχών του κόσμου. Αυτό είναι το όραμά μου για την εξωτερική πολιτική, την πολιτική ασφάλειας και άμυνας της Ευρωπαϊκής Ένωσης.
<P>
Αναφέρατε τα τρία M: χρήματα, κινητικότητα και πρόσβαση στην αγορά. Στην επόμενη φάση, πρέπει να προσθέσετε τα τρία C: coherence, concreteness, community method (συνοχή, συγκεκριμενότητα και κοινοτική μέθοδος. Κατά τη γνώμη μου, με τα τρία M και τα τρία C, θα βρείτε εταίρους στο Ευρωπαϊκό Κοινοβούλιο. Εμείς στην Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο γνωρίζουμε ότι είμαστε ακόμη στα πρώιμα στάδια της συνεργασίας μεταξύ υμών και του Κοινοβουλίου και υπάρχουν βεβαίως ορισμένοι τομείς οι οποίοι χρειάζονται βελτίωση. Γι' αυτό επαναλαμβάνω την προσφορά μου εξ ονόματος, πιστεύω, της πλειονότητας των βουλευτών αυτού του Κοινοβουλίου. Εδώ θα βρείτε αναμφίβολα περισσότερη στήριξη για το όραμά σας για μια κοινή εξωτερική πολιτική και πολιτική ασφάλειας παρά μεταξύ των 27 υπουργών Εξωτερικών, τους οποίους εκτιμώ, αλλά όλοι έχουν ένα πρόβλημα: είναι υπουργοί Εξωτερικών μεμονωμένων χωρών.
<P>
(Ο Πρόεδρος διακόπτει τον ομιλητή)
<P>
Εσείς, από την άλλη πλευρά, είστε η διπλωματική εκπρόσωπος μιας ολόκληρης ηπείρου.
<P>
(Χειροκροτήματα)
<SPEAKER ID="012" NAME="Guy Verhofstadt" LANGUAGE="EN">
Κύριε Πρόεδρε, το Σάββατο, είχα μια μεγάλης διάρκειας συνάντηση στο Κάιρο με τον αιγύπτιο πρωθυπουργό, τον κ. Sharaf. Το συμπέρασμα αυτής της συνάντησης και το συμπέρασμά μου επίσης μετά από αυτήν τη συνάντηση στο δεύτερο ταξίδι μου στο Κάιρο τους δύο τελευταίους μήνες, είναι -όπως έχετε αναφέρει- ότι χρειάζεται να παράσχουμε μαζική βοήθεια σε αυτές τις επαναστάσεις στη Βόρεια Αφρική και ειδικά στις εξελίξεις στην Αίγυπτο. Πρέπει να σταματήσουμε να κάνουμε τις μικρές μας πατερναλιστικές προσαρμογές τις οποίες έχουμε κάνει έως τώρα.
<P>
Θα κάνω μια μικρή σύγκριση. Γνωρίζετε πόσα χρήματα μεταφέρθηκαν βάσει του αμερικανικού σχεδίου Μάρσαλ; Επί πόσα διαδοχικά χρόνια; Το 1% του ΑΕγχΠ ετησίως. Συνολικά 162 δισεκατομμύρια δολάρια "ΠΑ. Και για τι ποσό συζητούμε σχετικά και υποσχόμαστε στην Αίγυπτο; Ένα δισεκατομμύριο. Όχι 162 δισεκατομμύρια, αλλά ένα δισεκατομμύριο. Όχι το 2011, όχι το 2012, αλλά το 2013, όταν θα έχουμε τη δυνατότητα να το κάνουμε. Πιστεύω ότι αυτό δεν είναι τίποτε απολύτως. Αυτό το οποίο αναμένω από εσάς και από την Επιτροπή -επειδή προφανώς μιλούμε για χρήματα της Επιτροπής- δεν είναι μεγάλα σχέδια σχετικά με την αλλαγή της Ευρωπαϊκής Πολιτικής Γειτονίας. Χρειάζεται να το κάνουμε αυτό στο μέλλον, αλλά αυτό το οποίο αναμένω είναι άμεση δημοσιονομική βοήθεια που πρέπει να χορηγηθεί στην Αίγυπτο το συντομότερο δυνατόν, επειδή έως τα τέλη του έτους, δεν θα έχουν χρήματα στον προϋπολογισμό τους και αυτό θα μπορούσε να είναι η αρχή μιας αντεπανάστασης στην Αίγυπτο. " άμεση δημοσιονομική βοήθεια ή η διαγραφή του χρέους της χώρας - αυτή είναι η κατεύθυνση που πρέπει να ακολουθήσουμε άμεσα. Μια ανακοίνωση σήμερα προς αυτήν την κατεύθυνση θα ήταν βεβαίως χρήσιμη για την Αίγυπτο και για τους Αιγύπτιους.
<P>
Το δεύτερο μήνυμά μου αφορά τη Συρία. Ας είμαστε ειλικρινείς, βαρόνη Ashton. " Συρία είναι μια τεράστια καταστροφή. Αυτό το οποίο συμβαίνει εκεί -και δεν έχω άλλες λέξεις για να το περιγράψω- δεν είναι τίποτε λιγότερο από μια αραβική Τιενανμέν. Μια αραβική Τιενανμέν. Άνθρωποι σφαγιάζονται καθημερινά από τεθωρακισμένα και από ελεύθερους σκοπευτές. Έως τώρα έχουν σκοτωθεί 800 άτομα. Έως σήμερα έχουν συλληφθεί 8.000 άτομα. Άνθρωποι βασανίζονται με τον πιο βάναυσο τρόπο για να μαρτυρήσουν κωδικούς πρόσβασης στο Facebook και τα ονόματα συναδέλφων οι οποίοι δραστηριοποιούνται στο Facebook. Στρατιώτες οι οποίοι δεν θέλουν να πυροβολήσουν τους συμπολίτες τους πυροβολούνται οι ίδιοι από τις μυστικές υπηρεσίες του στρατού και του Bashar al-Assad. Από αυτό το οποίο συμβαίνει σήμερα στη Συρία, είναι πολύ σαφές ότι μόνον ένας τρόπος υπάρχει για να περιγραφεί ο Bashar al-Assad, δηλαδή ως ο κτηνωδέστερος δικτάτορας στον κόσμο αυτήν τη στιγμή. Αυτή είναι η σαφής ανάλυση στην οποία μπορούμε να προβούμε σήμερα.
<P>
(Χειροκροτήματα)
<P>
Εμείς λοιπόν τι μπορούμε να κάνουμε; Βλέπω ότι έως σήμερα έχουν σκοτωθεί 800 άτομα, 8.000 άτομα έχουν φυλακιστεί, ορισμένοι εξ αυτών βασανίζονται καθημερινά, και εμείς παγώνουμε τα περιουσιακά στοιχεία 13 ανθρώπων του καθεστώτος, αλλά όχι του Assad. Πιστεύω ότι αυτή είναι μια μη ισορροπημένη προσέγγιση. Στην πραγματικότητα, είναι γελοία, και δεν συμβάλλει στην άσκηση πίεσης στο καθεστώς του Assad για να αλλάξει κατεύθυνση. Δεν είναι αρκετό να λέμε ότι 13 άτομα και ένας από τους αδελφούς του Assad περιλαμβάνεται στον κατάλογο, και μία από τις ανιψιές του ή ένας από τους ανιψιούς του περιλαμβάνεται επίσης. Όχι, υπάρχουν εκατοντάδες άτομα τα οποία πρέπει να συμπεριλάβετε στον κατάλογο αμέσως, το συντομότερο δυνατόν, για να ασκήσετε πραγματική πίεση.
<P>
Μπορώ να κατανοήσω κάπως την προσέγγισή σας. Λέτε ότι αν αφήσω τον Assad εκτός καταλόγου, ίσως αυτό να τον βοηθήσει να αλλάξει τη στάση του αργότερα. Ωραία λοιπόν, καταστήστε το αυτό σαφές εδώ σήμερα στη συζήτηση. Θέλω να δηλώσετε ότι δίνετε στον Assad περιθώριο λίγων ημερών. Αν, σε αυτές τις λίγες ημέρες, δεν σταματήσει αυτό το οποίο συμβαίνει αυτήν τη στιγμή, τότε παγώστε όλα τα περιουσιακά στοιχεία, όχι μόνο των 13 ατόμων αλλά ολόκληρης της οικογένειας Assad.
<P>
(Χειροκροτήματα)
<P>
Να επιβάλετε απαγόρευση μετακινήσεων στο εξωτερικό όχι μόνο σε 13 άτομα, όταν 800 άτομα έχουν σκοτωθεί, αλλά σε ολόκληρη την οικογένεια Assad και δηλώστε αυτό το οποίο είναι πολύ σημαντικό. Οι κάτοικοι αναμένουν αυτήν τη δήλωση.
<P>
Χθες, είχαμε απευθείας επικοινωνία με ανθρώπους στη Συρία οι οποίοι λένε ότι πρέπει να ενισχύσετε τις κυρώσεις, διαφορετικά αυτός δεν θα σταματήσει. Δηλώστε ότι η οικογένεια Assad ουδέποτε θα θεωρηθεί από την Ευρωπαϊκή Ένωση πραγματικός εκπρόσωπος του συριακού λαού και ότι θα λογοδοτήσουν για τα εγκλήματά τους. Κάντε το αμέσως τώρα. Αυτό αναμένουμε σήμερα από εσάς. Μπορείτε να σταματήσετε αυτήν την αραβική Τιενανμέν. Δεν είναι ακριβές ότι δεν διαδραματίζουμε κανένα ρόλο: διαδραματίζουμε ουσιαστικό ρόλο και ο λαός της Συρίας περιμένει αυτό το σαφές μήνυμα σήμερα. Όχι αύριο. Σήμερα.
<P>
(Χειροκροτήματα)
<SPEAKER ID="013" NAME="Charles Tannock" LANGUAGE="EN">
Κύριε Πρόεδρε, η σημαντικότερη εξέλιξη στην κοινή εξωτερική πολιτική και πολιτική ασφάλειας (ΚΕΠΠΑ) αυτό το έτος υπήρξε αναμφίβολα η σύσταση της Ευρωπαϊκής Υπηρεσίας Εξωτερικής Δράσης (ΕΥΕΔ). Βαρόνη Ashton, ως Αντιπρόεδρος/Ύπατη Εκπρόσωπος, πρόσφατα δεχθήκατε επικριτικά σχόλια για το γεγονός ότι η λειτουργία της χαρακτηρίζεται από έλλειψη ζωντάνιας. Ωστόσο, μπορείτε να είστε τόσο αποτελεσματική όσο τα κράτη μέλη θα σας επιτρέψουν να είστε και, φυσικά, διστάζετε να χρησιμοποιήσετε τις δικές σας εξουσίες πρωτοβουλίας - μια προσέγγιση την οποία στηρίζω απόλυτα. Αφενός, η ΕΕ θέλει να χαράξει τον παγκόσμιο ρόλο της ως διπλωματικός παράγοντας βαρέων βαρών, όμως, αφετέρου, η ΚΕΠΠΑ απαιτεί ομοφωνία, πράγμα που σημαίνει συμβιβασμός για τη διαφύλαξη των συμφερόντων των μεμονωμένων κρατών μελών, ιδιαίτερα των μεγάλων.
<P>
Αυτή η υβριδική sui generis προσέγγιση στην εξωτερική πολιτική της ΕΕ δικαιώνει όσους εξ ημών αντιταχθήκαμε εξαρχής στη δημιουργία της ΕΥΕΔ, πιστεύοντας τότε ότι οι παγκόσμιες φιλοδοξίες της ΕΕ θα υπονόμευαν την εθνική κυριαρχία. Παραδόξως, τώρα φαίνεται ότι η εθνική κυριαρχία υπονομεύει τις παγκόσμιες φιλοδοξίες της ΕΕ, όπως είδαμε πρόσφατα με αυτό που συνέβη στη Λιβύη. Οι Ευρωπαίοι Συντηρητικοί και Μεταρρυθμιστές, η πολιτική ομάδα μου, παρά ταύτα εξακολουθεί να αντιμετωπίζει εποικοδομητικά την ΕΥΕΔ. Της ευχόμαστε καλή επιτυχία. Ελπίζουμε ότι θα λειτουργήσει. Τώρα χρειάζεται να στρωθεί στη δουλειά και θέλουμε να δούμε δημοσιονομική ουδετερότητα και μεγαλύτερη πολιτική λογοδοσία.
<P>
Μολονότι η Αντιπρόεδρος/Ύπατη Εκπρόσωπος έχει στελεχώσει την υπηρεσία της με εξαιρετικούς υψηλόβαθμους υπαλλήλους -έχω δει ορισμένους εξ αυτών ενώπιον της Επιτροπής Εξωτερικών Υποθέσεων- πρέπει να ρωτήσω γιατί αδικηθήκατε τεχνηέντως από την Επιτροπή, η οποία φαίνεται να έχει κρατήσει δυσανάλογο ύψος πόρων για τη διεύρυνση της ΕΕ και την Ευρωπαϊκή Πολιτική Γειτονίας. Αυτή η κατανομή πόρων δεν εξασφαλίζει καλή σχέση κόστους-οφέλους στους φορολογούμενους της ΕΕ, ούτε εξυπηρετεί τα συμφέροντα της εξωτερικής πολιτικής μας.
<P>
Επιτρέψτε μου τώρα να υποβάλω ορισμένες ερωτήσεις, πρώτον για τον επικείμενο κατάπλου του στολίσκου για τη Γάζα Mark II. Μπορείτε, κυρία Αντιπρόεδρε/Ύπατη Εκπρόσωπε, να ασκήσετε πίεση στην Τουρκία για να σταματήσει αυτήν την επικίνδυνη πρόκληση σε μια στιγμή όπου το Ισραήλ βρίσκεται υπό τεράστια ένταση και πίεση, με πυραυλικές επιθέσεις από τη Γάζα και τη νέα διέλευση ιρανικών πλοίων από τη διώρυγα του Σουέζ; Και πώς θα διαπραγματεύεται η ΕΕ με μια νέα ενωτική Παλαιστινιακή Αρχή η οποία ως μία από τις συνιστώσες της θα έχει τη Χαμάς, μια τρομοκρατική οργάνωση απαγορευμένη από την ΕΕ;
<P>
Δεύτερον, κυρία Αντιπρόεδρε/Ύπατη Εκπρόσωπε, θα μεσολαβήσετε για το κλείσιμο του στρατοπέδου Ασράφ στο Ιράκ;
<P>
Τρίτον, θα καταδικάσετε απερίφραστα και συνολικά την έγκριση του νομοσχεδίου Bahati στην Ουγκάντα, το οποίο επιτρέπει την εκτέλεση των ομοφυλόφιλων;
<P>
Τέλος, συμφωνώ απόλυτα με τον κ. Verhofstadt: σας συγχαίρω για τις προσπάθειές σας για τη σταθεροποίηση των χωρών της Μέσης Ανατολής και της Βόρειας Αφρικής και, ιδιαίτερα, επειδή καταδικάσατε τις δολοφονίες χριστιανών στην Αίγυπτο, αλλά γιατί, όπως επισήμανε ο κ. Verhofstadt, να εξαιρεθεί ο πρόεδρος Assad της Συρίας από τον κατάλογο των κυρώσεων της ΕΕ μετά τη βάναυση δολοφονία αθώων διαδηλωτών από τις δυνάμεις του τις τελευταίες ημέρες;
<SPEAKER ID="014" NAME="Daniel Cohn-Bendit" LANGUAGE="FR">
Κύριε Πρόεδρε, βαρόνη Ashton, κυρίες και κύριοι, θα ήθελα απλώς να σας υποβάλω ορισμένες ερωτήσεις σήμερα, βαρόνη Ashton.
<P>
Πρώτον, για το θέμα της Συρίας, όπως και ο κ. Verhofstadt, θα ήθελα να γνωρίζω τι αποτρέπει την Ευρώπη από το να θέσει τον πρόεδρο Assad στον κατάλογο των κυρώσεων της ΕΕ; Ποια χώρα ή ποιες χώρες εμποδίζουν αυτήν τη στιγμή την Ευρωπαϊκή Ένωση να λάβει τη μόνη δυνατή απόφαση; Παρακαλώ πείτε μας. Αν ο κ. Westerwelle είναι το εμπόδιο, τότε πείτε μας ότι είναι ο κ. Westerwelle: τουλάχιστον έτσι, θα γνωρίζουμε ποιος παράγοντας διαμορφώνει την πολιτική διαφόρων κρατών μελών.
<P>
Σε αντίθεση με τον γερμανό υπουργό Εξωτερικών, δεν θα εισηγηθούμε ότι ο πρόεδρος Assad είναι η απάντηση στη δικτατορία του προέδρου Assad. Αν αυτό μας ζητείται να σκεφτούμε, τότε είναι πραγματικά απίστευτο. " μόνη λύση για τη Συρία είναι ο πρόεδρος Assad να εγκαταλείψει την εξουσία στη Συρία: αυτή πρέπει να είναι η θέση της Ευρώπης. Συνεπώς είναι προφανές ότι ο πρόεδρος Assad και ολόκληρη η οικογένειά του πρέπει να συμπεριληφθούν στον κατάλογο - όχι αύριο, αλλά σήμερα. Αν αυτό δεν είναι εφικτό επειδή χρειάζεται ομόφωνη απόφαση, τότε πρέπει να πείτε τι εμποδίζει την πρόοδο. Αυτό πρέπει να δηλωθεί επίσημα, έτσι ώστε να μπορέσουμε να διεξαγάγουμε κατάλληλη συζήτηση στην Ευρώπη για το ζήτημα.
<P>
Δεύτερον, τι εμποδίζει το Ισραήλ να καταβάλει τους φόρους που οφείλει στους Παλαιστίνιους και γιατί; Φυσικά πρέπει να διατηρήσουμε την ασφάλεια στο Ισραήλ, όμως οι Παλαιστίνιοι δεν θα πρέπει να είναι αναγκασμένοι να υποφέρουν για να διατηρείται η ασφάλεια στο Ισραήλ. Αυτό δεν μπορεί να είναι η λύση.
<P>
(Χειροκροτήματα)
<P>
" τελευταία ερώτησή μου: πριν από μερικές ημέρες στις λιβυκές ακτές πέθαναν 600 άτομα. Στην περιοχή βρισκόταν ένα πλοίο. Μας είπαν ότι δεν ήταν πλοίο του ΝΑΤΟ, ότι δεν ήταν το πλοίο Charles de Gaulle. Προφανώς ήταν ένα μαλτέζικο πλοίο. Θα ήθελα συνεπώς να γνωρίζω: τι πλοίο ήταν και τι στοιχεία υπάρχουν διαθέσιμα; Ποιος παρέλειψε να σώσει 600 λίβυους πρόσφυγες; Τον 21ο αιώνα, βέβαια κανείς δεν θα μου πει ότι δεν είναι δυνατή η αναγνώριση του εν λόγω πλοίου. " μη ανάληψη δράσης συνιστά έγκλημα: το έγκλημα της μη παροχής βοήθειας σε άτομο που κινδυνεύει.
<SPEAKER ID="015" NAME="Lothar Bisky" LANGUAGE="DE">
Κύριε Πρόεδρε, βαρόνη Ashton, κατά τη διάρκεια αυτής της συζήτησης, δεν θα ακούσετε μόνο επαίνους, αλλά και κριτική. Για να είμαι ειλικρινής, είναι σαφές ότι η εξωτερική πολιτική της ΕΕ έχει αποτύχει σε ορισμένους τομείς, περιλαμβανομένου του αραβικού κόσμου, του Αφγανιστάν, όσον αφορά την εξεύρεση λύσης στο παλαιστινιακό πρόβλημα και όσον αφορά τις συγκρούσεις μεταξύ των εξ ανατολών γειτόνων μας. " ερώτηση την οποία θα ήθελα να θέσω είναι η εξής: ποιος είναι ο λόγος γι' αυτήν την αποτυχία; Με 27 διαφορετικά κράτη να λαμβάνουν αποφάσεις, πώς μπορούμε να πετύχουμε συναίνεση στο πλαίσιο της ΕΕ και στο πλαίσιο της κοινής εξωτερικής πολιτικής και πολιτικής ασφάλειας;
<P>
Είναι προφανές ότι η εξωτερική πολιτική είναι πολιτική ατομικών συμφερόντων. Ωστόσο, οι εποχές όπου η Δύση μπορούσε να επιβάλλει τα δικά της συμφέροντα χωρίς να λαμβάνει υπόψη τα κράτη εταίρους της και τους λαούς τους έχουν παρέλθει προ πολλού. " ΕΕ πρέπει να δείξει ότι είναι πρόθυμη να ακολουθήσει μια πολιτική συμβιβασμού συμφερόντων. Οι κύριοι παράγοντες οι οποίοι συνέβαλαν στην αποτυχία είναι η πολιτική των δύο μέτρων και δύο σταθμών και μια τάση να σκεφτόμαστε με στρατιωτικούς όρους. Οι βουλευτές αυτού του Κοινοβουλίου σχεδόν χειροκρότησαν όταν το Συμβούλιο Ασφαλείας του Ο"Ε αποφάσισε να αναλάβει στρατιωτική επέμβαση στη Λιβύη. Σήμερα, πιστεύω ότι όλοι μας τα έχουμε χαμένα όσον αφορά τα γεγονότα που διαδραματίζονται εκεί. Τι κάνουμε για τον πληθυσμό της Γάζας ή του Νταρφούρ; Πώς μπορούμε να δώσουμε στο 1,4 δισεκατομμύριο ανθρώπων οι οποίοι ζουν με ένα δολάριο την ημέρα το δικαίωμα σε μια ζωή με αξιοπρέπεια; " Ομάδα μου ανησυχεί ιδιαίτερα γι' αυτό το θέμα.
<P>
Οι επαναστάσεις στις αραβικές χώρες έχουν ένα σημαντικό κοινό αίτημα. Όλες ζητούν απόδοση δικαιοσύνης και αμεροληψία, τόσο στην κατανομή του πλούτου στους κόλπους της κοινωνίας όσο και στη δημοκρατική συμμετοχή στη λήψη πολιτικών αποφάσεων, συμπεριλαμβανομένων των διεθνών σχέσεων. " ΕΕ πρέπει να ανταποκριθεί σε αυτό το αίτημα. Για να επιτευχθεί αυτός ο στόχος, πρέπει να συνεργαστούμε για να αναπτύξουμε διεθνές δίκαιο και όχι μόνο να το ερμηνεύουμε και να το εφαρμόζουμε μονομερώς.
<SPEAKER ID="016" NAME="Bastiaan Belder" LANGUAGE="NL">
Κύριε Πρόεδρε, βαρόνη Ashton, έχω αρκετές φλέγουσες ερωτήσεις σχετικά με τις εξελίξεις στην ισραηλοπαλαιστινιακή σύγκρουση. Ποια θέση θα λάβει η Ευρωπαϊκή Ένωση, μέσω των κρατών μελών της του "νωμένου Βασιλείου και της Γαλλίας, στο Συμβούλιο Ασφαλείας των "νωμένων Εθνών τον Σεπτέμβριο, αναφορικά με τις μονομερείς προσπάθειες της Παλαιστινιακής Αρχής να ανακηρύξει παλαιστινιακό κράτος εκτός του πλαισίου, πρέπει να σημειωθεί, της ειρηνευτικής διαδικασίας με το Ισραήλ;
<P>
Αυτή η ερώτηση, Ύπατη Εκπρόσωπε, είναι πολύ περισσότερο επείγουσα μετά την αποκατάσταση, την περασμένη εβδομάδα, της παλαιστινιακής ενότητας μεταξύ Φατάχ και Χαμάς, αγνοώντας ταυτόχρονα εντελώς τις προϋποθέσεις των μερών, με άλλα λόγια, και της Ευρωπαϊκής Ένωσης, για μια ενοποιημένη παλαιστινιακή κυβέρνηση, ήτοι η αναγνώριση του κράτους του Ισραήλ, η αποκήρυξη της βίας και της τρομοκρατίας και η συμμόρφωση με προηγούμενες δεσμεύσεις. Εν τω μεταξύ, η Χαμάς καθιστά σαφές ότι συγκαταλέγεται στον κατάλογο των τρομοκρατικών οργανώσεων της Ευρωπαϊκής Ένωσης. Εξού και η επείγουσα ερώτησή μου: πώς, σε αυτήν τη νέα κατάσταση, θα εφαρμόσει η Ευρωπαϊκή Ένωση τις δικές της αρχές της Τετραμερούς Διάσκεψης; " συνέχιση των σχέσεων με τη Ραμάλα σαν να μην συμβαίνει τίποτε συνεπάγεται σε κάθε περίπτωση εγκατάλειψη αυτών των θεμελιωδών αρχών της ειρήνης. Όλα αυτά θα προκαλέσουν σοβαρή ζημία στις σχέσεις Ευρώπης-Ισραήλ, ενώ ελάχιστα βοηθούν στην ειρηνευτική διαδικασία, το αντίθετο μάλιστα.
<SPEAKER ID="017" NAME="Gabriele Albertini" LANGUAGE="IT">
Κύριε Πρόεδρε, βαρόνη Ashton, κυρίες και κύριοι,, το ζήτημα της ευρωπαϊκής εξωτερικής πολιτικής και πολιτικής ασφάλειας είναι εξαιρετικά σημαντικό σε αυτήν την ιδιαίτερη κρίσιμη ιστορική στιγμή, η οποία χαρακτηρίζεται από ένα άνευ προηγουμένου κύμα διαδηλώσεων που έχει καταλάβει τη Μεσόγειο και εξαπλώνεται επίσης σε ολόκληρη τη Μέση Ανατολή.
<P>
Υπό το πρίσμα αυτής της σοβαρής κρίσης η οποία επηρεάζει ολόκληρη τη νότια Μεσόγειο και τώρα εξαπλώνεται στην Αραβική Χερσόνησο, το Ευρωπαϊκό Κοινοβούλιο πρέπει να δράσει ως αντηχείο για όλες αυτές τις διαμαρτυρίες από απλούς πολίτες. Διακινδυνεύουν τη ζωή τους, επιζητούν να βελτιώσουν τις συνθήκες και να αρχίσουν τη μετάβαση στη δημοκρατία ανατρέποντας τα σημερινά καθεστώτα. Αυτό το Κοινοβούλιο θέλει να συνεργάζεται απευθείας με την Ύπατη Εκπρόσωπο και Αντιπρόεδρο, τη βαρόνη Ashton, ιδιαίτερα λόγω του ρόλου μας στον έλεγχο των προϋπολογισμών των πολιτικών και στρατιωτικών αποστολών βάσει της κοινής εξωτερικής πολιτικής και πολιτικής ασφάλειας (ΚΕΠΠΑ) και της κοινής πολιτικής ασφάλειας και άμυνας (ΚΠΑΑ).
<P>
Το πρώτο μέρος της έκθεσης αφορά ιδιαίτερα τη σχέση μεταξύ του Κοινοβουλίου και των άλλων οργάνων, ιδιαίτερα δε του Συμβουλίου και της Επιτροπής, η οποία καθοδηγείται από τη μετά τη Λισαβόνα προσέγγιση στην ευρωπαϊκή πολιτική. Ένα άλλο πολύ σημαντικό ζήτημα είναι η πολυμερής προσέγγιση της ΕΕ, η οποία επωφελείται, προπαντός, από την πρόσφατη σύσταση της Ευρωπαϊκής Υπηρεσίας Εξωτερικής Δράσης που τελικά δημιουργήθηκε. Σε σχέση με αυτή, οφείλω να επικροτήσω το πρόσφατο ψήφισμα το οποίο ενέκρινε η Γενική Συνέλευση των "νωμένων Εθνών χορηγώντας στην Ευρωπαϊκή Ένωση καθεστώς παρατηρητή στο Συμβούλιο Ασφαλείας, αναγνωρίζοντας έτσι αυτό που κατοχυρώνεται στη Συνθήκη της Λισαβόνας.
<P>
Έχουμε προσπαθήσει να παρουσιάσουμε μια εκτίμηση η οποία να αντιστοιχεί όσο το δυνατόν περισσότερο στην τρέχουσα κατάσταση. " έκθεση ορθά τονίζει το μεγάλο κύμα διαμαρτυρίας των πολιτών στην Τυνησία, την Αίγυπτο και τη Λιβύη, καθώς και στη Συρία, το Μπαχρέιν και την Υεμένη, και επισημαίνει γεγονότα, πλαίσια και προσδοκίες για εκάστη από αυτές τις χώρες, καθώς και άλλα ζητήματα ιδιαίτερου ενδιαφέροντος, όπως η ισχυρή διατλαντική συμμαχία μας και οι σημαντικότατες σχέσεις μας με τη Ρωσία.
<P>
" διεύρυνση, η στήριξη για πολιτικά δικαιώματα και την εγκαθίδρυση κράτους δικαίου, οι διπλωματικές σχέσεις με τις χώρες της ομάδας ΒΡΙΚ (Βραζιλία, Ρωσία, Ινδία και Κίνα), η αραβοπαλαιστινιακή σύγκρουση και η καταδίκη των πλέον αιμοσταγών καθεστώτων είναι μερικά από τα θέματα της έκθεσης την οποία σας υποβάλλω προς ψήφιση.
<SPEAKER ID="018" NAME="Roberto Gualtieri" LANGUAGE="IT">
Κύριε Πρόεδρε, βαρόνη Ashton, κυρίες και κύριοι, η κοινή πολιτική ασφάλειας και άμυνας (ΚΠΑΑ) διέρχεται εξαιρετικά δύσκολους καιρούς.
<P>
Ακριβώς όταν οι εξελίξεις στο διεθνές σύστημα απαιτούν από την Ευρωπαϊκή Ένωση να καταστεί αξιόπιστος παράγοντας στον τομέα της ασφάλειας και της άμυνας· ακριβώς όταν η ευρωπαϊκή προσέγγιση στη διαχείριση κρίσεων, μέσω της στήριξης της δημοκρατίας παρά μέσω της εξαγωγής της, φαίνεται να είναι η καταλληλότερη για τις προκλήσεις των καιρών μας· τη στιγμή ακριβώς όπου η οικονομική κρίση καθιστά αναπόφευκτη την επιλογή της ανάπτυξης κοινής άμυνας· τη στιγμή ακριβώς όπου η Συνθήκη της Λισαβόνας παρέχει νέα εργαλεία για την ανάπτυξη της ΚΠΑΑ εντός του πλαισίου μιας ολοκληρωμένης προσέγγισης· εν ολίγοις, τη στιγμή ακριβώς όπου ένα άλμα ποιότητας στην ΚΠΑΑ έχει καταστεί απαραίτητο και δυνατό, το ευρωπαϊκό οικοδόμημα φαίνεται να τρίζει επικίνδυνα και υπάρχει πραγματικός κίνδυνος οι φιλοδοξίες και οι δυνατότητες της ΚΠΑΑ να χρειαστεί να περιοριστούν δραστικά.
<P>
" έκθεση την οποία παρουσιάζω προσπαθεί να αντιμετωπίσει αυτήν την αντίφαση και προτείνει πιθανές απαντήσεις για τα άλλα θεσμικά όργανα. Σε ό,τι αφορά τη λιβυκή κρίση, δεν περιοριζόμαστε στο να εκφράζουμε την απογοήτευσή μας είτε για την αδυναμία της Ευρωπαϊκής Ένωσης να καθορίσει τη θέση της και να αναλάβει κοινή δράση είτε για τους περιορισμούς οι οποίοι επιβάλλονται στην εντολή της EUFOR Λιβύη. Πιστεύουμε ότι ήλθε ο καιρός για μια ευρωπαϊκή πολιτική πρωτοβουλία, σε συνεργασία με τους άλλους εταίρους μας, για να επιφέρουμε κατάπαυση του πυρός και να διεξαχθούν διαπραγματεύσεις οι οποίες θα θέσουν τέλος στο καθεστώς Gaddafi και να αρχίσει η μετάβαση σε μια δημοκρατία χωρίς αποκλεισμούς. " στρατιωτική επέμβαση του ΝΑΤΟ είναι σαφές ότι είναι απίθανο να επιλύσει οτιδήποτε, και καλό θα είναι να τηρεί απαρέγκλιτα την εντολή του ψηφίσματος των "νωμένων Εθνών, αποφεύγοντας οιαδήποτε δυσανάλογη χρήση βίας.
<P>
Ταυτόχρονα, ελπίζουμε ότι οι πόροι της ΚΠΑΑ θα χρησιμοποιηθούν αποτελεσματικά για την παροχή ανθρωπιστικής βοήθειας στον άμαχο πληθυσμό ο οποίος δέχεται επίθεση και ότι οι μελλοντικές επιχειρήσεις θα σχεδιαστούν με τρόπο ώστε να στηρίζουν την ανάπτυξη της δημοκρατίας στη Λιβύη. " κατάσταση στη Λιβύη απαιτεί επίσης να προβληματιστούμε σε ευρύτερη κλίμακα, και πιστεύω ότι ενισχύει τις προτάσεις της έκθεσης. " ευθύνη για το μέλλον της Ευρώπης και για την ασφάλεια και την άμυνα, φυσικά, εναπόκειται πρωτίστως στο Ευρωπαϊκό Συμβούλιο, στα μέλη του καθώς και στον Πρόεδρό του, ο οποίος εκπροσωπεί σε αυτό το επίπεδο την Ένωση σε θέματα εξωτερικής πολιτικής και πολιτικής ασφάλειας.
<P>
Τους λέμε σαφώς ότι η διμερής συνεργασία και οι συμμαχίες των προθύμων δεν μπορούν να αντικαταστήσουν την ΚΠΑΑ ως πολιτική της Ένωσης. Δεν βρίσκουμε πειστική την ιδέα της επανεθνικοποίησης αυτής της πολιτικής, όχι επειδή εμμένουμε δογματικά στη Συνθήκη, αλλά επειδή, αν επανεθνικοπούνταν, αυτή η πολιτική δεν θα ανταποκρινόταν στις προκλήσεις που βρίσκονται μπροστά μας. Προτείνουμε το Κοινοβούλιο να αρχίσει στρατηγικό διάλογο με το Ευρωπαϊκό Κοινοβούλιο, το οποίο καλούμε να συζητήσει τις συστάσεις του Κοινοβουλίου, για να εκπονηθεί η κατάλληλη στρατηγική εξωτερικής πολιτικής και να αφιερωθεί μια έκτακτη συνεδρίαση στο ζήτημα της ευρωπαϊκής ασφάλειας και άμυνας.
<P>
Σας ζητούμε, βαρόνη Ashton, να εντείνετε τις προσπάθειές σας για να οικοδομήσετε συναίνεση μεταξύ των κρατών μελών και να κάνετε χρήση των πολλαπλών καθηκόντων σας για να βελτιωθεί η συνοχή μεταξύ της ΚΠΑΑ, της κοινής εξωτερικής πολιτικής και πολιτικής ασφάλειας και των άλλων πτυχών της εξωτερικής δράσης της Ένωσης. " Ευρωπαϊκή Υπηρεσία Εξωτερικής Δράσης είναι ένα εργαλείο με τεράστιες δυνατότητες γι' αυτό το έργο. " έκθεση υποβάλλει αρκετές προτάσεις για τον ρόλο τον οποίο θα έπρεπε να διαδραματίσει, αρχίζοντας με το να είναι ένα συμβούλιο διαχείρισης πολιτικής ικανό να παρέχει ολοκληρωμένη απάντηση σε κρίσεις, και είμαστε ευτυχείς που βλέπουμε να παίρνει συγκεκριμένη μορφή. " λιβυκή κατάσταση επίσης επιβεβαιώνει την ανεπάρκεια της στρατιωτικής ικανότητας της Ευρώπης, η οποία υστερεί αρκετά σε σχέση με το συνολικά υψηλό επίπεδο των εθνικών προϋπολογισμών άμυνας.
<P>
Είναι ολοφάνερο ότι η ισχύς βρίσκεται μόνο στην ενότητα. Αυτό συνεπάγεται συνδυασμό, επιμερισμό, ενίσχυση του Ευρωπαϊκού Οργανισμού Άμυνας, μόνιμη διαρθρωμένη συνεργασία, ανάπτυξη μιας αποτελεσματικής και ανταγωνιστικής αγοράς άμυνας, ενίσχυση της βιομηχανικής και τεχνολογικής βάσης και βελτίωση της κοινής διοίκησης και ικανοτήτων ελέγχου. " ανεπάρκεια αυτών των ικανοτήτων υπήρξε παράγοντας ο οποίος εμπόδισε την Ευρώπη να ανταποκριθεί αμέσως στη λιβυκή κρίση, αρχίζοντας με μόνιμα γενικά στρατηγεία επιχειρήσεων. " έκθεση διατυπώνει μεγάλο αριθμό συγκεκριμένων προτάσεων σχετικά με αυτό και άλλα ζητήματα, όπως η ολοκλήρωση των πολιτικών εξωτερικής και εσωτερικής ασφάλειας με τρόπο που να σέβεται την υπεροχή της κοινοτικής μεθόδου.
<P>
Είναι αξιοσημείωτο ότι, εν προκειμένω, οι κύριες φιλοευρωπαϊκές πολιτικές ομάδες είναι ενωμένες, και ευχαριστώ τους σκιώδεις εισηγητές και συντονιστές γι' αυτήν τη γόνιμη συνεργασία. Το Κοινοβούλιο είναι διατεθειμένο να στηρίξει την ανάπτυξη της ΚΠΑΑ η οποία είναι πλήρως ενσωματωμένη στην εξωτερική δράση της Ένωσης και εδράζεται στις αξίες και αρχές της Ευρώπης. Βαρόνη Ashton, ελπίζουμε ότι μπορείτε να μας απαντήσετε πειστικά τόσο με λόγια, όσο και, προπαντός, με έργα.
<SPEAKER ID="019" NAME="María Muñiz De Urquiza" LANGUAGE="ES">
Κύριε Πρόεδρε, βαρόνη Ashton, ο Henry Kissinger χαρακτήριζε τον κόσμο της εποχής του ως στρατιωτικά διπολικό, οικονομικά μονοπολικό και πολιτικά συγκεχυμένο.
<P>
Σήμερα, η διεθνής τάξη είναι πολυπολική σε όλους τους τομείς και, λόγω της παγκοσμιοποίησης, πολιτικά είναι περίπλοκη. " παγκοσμιοποίηση συνεπάγεται, μεταξύ άλλων, τη διασπορά των κέντρων εξουσίας και τη συλλογική διαχείριση των κοινών προβλημάτων και συμφερόντων. Νέοι διεθνείς οργανισμοί και βήματα διαλόγου έχουν αναδυθεί -για παράδειγμα η διπλωματία κορυφής των ομάδων G20, G8, G7 κ.λπ.- ενώ υπάρχουν προτάσεις για μεταρρύθμιση των παραδοσιακών διεθνών οργανισμών.
<P>
Σε αυτό το πλαίσιο αλλαγής, και δεδομένης της διεθνούς νομικής προσωπικότητας της Ευρωπαϊκής Ένωσης, είναι ζωτικής σημασίας να επαναπροσδιορίσουμε τον ρόλο τον οποίο η Ευρωπαϊκή Ένωση διαδραματίζει και η ίδια να λάβει τη θέση που της αναλογεί στην πολυμερή τάξη, έτσι ώστε να μπορεί να εκπληρώνει τον ρόλο ενός σημαντικού παγκόσμιου παράγοντα ο οποίος της έχει ανατεθεί από τη Συνθήκη και τον οποίο ζητεί αυτό το όργανο, μαζί, μπορώ να πω, με την ευρύτερη ευρωπαϊκή κοινωνία.
<P>
Αυτή η διαδικασία έχει ήδη αρχίσει με την έγκριση του ψηφίσματος της Γενικής Συνέλευσης των "νωμένων Εθνών στις 3 Μαΐου, το οποίο θα επιτρέψει στην Ευρωπαϊκή Ένωση να συμμετέχει στο έργο της Γενικής Συνέλευσης. Αυτό είναι ένα ιστορικό γεγονός και διπλωματικός θρίαμβος τον οποίο οφείλουμε να αναγνωρίσουμε ανεπιφύλακτα και για τον οποίο σας συγχαίρω, βαρόνη Ashton. Ωστόσο, δεδομένης της περίπλοκης φύσης των διαπραγματεύσεων για την έγκριση του ψηφίσματος 1973, θεωρούμε δεδομένο το επίπονο έργο που σας περιμένει για να επικαιροποιήσετε και να εξορθολογίσετε την εκπροσώπηση της Ευρωπαϊκής Ένωσης, η οποία είναι κατακερματισμένη και διεσπαρμένη και έχει ειδικό καθεστώς σε εκάστη από τις 249 συμφωνίες όπου η Ευρωπαϊκή Ένωση είναι συμβαλλόμενο μέρος.
<P>
Αυτό, σαφώς, δεν εξαρτάται μόνον από εσάς. Εξαρτάται επίσης από τα τρίτα κράτη τα οποία είναι μέλη των διαφόρων πολυμερών οργανισμών. Εξαρτάται επίσης από την οργάνωση της αποτελεσματικότερης μορφής εκπροσώπησης εντός της Ευρωπαϊκής Ένωσης, και με τον όρο οργάνωση εννοώ διακανονισμό στον οποίο συμμετέχετε εσείς -η Ευρωπαϊκή Υπηρεσία Εξωτερικής Δράσης- ο Πρόεδρος της Επιτροπής, ο Πρόεδρος του Ευρωπαϊκού Συμβουλίου και η τώρα υπολειμματική συμμετοχή των εκ περιτροπής Προεδριών της Ένωσης. Εξαρτάται επίσης από τη μεταβίβαση των πρωτείων εκπροσώπησης από τα κράτη μέλη στην Ευρωπαϊκή Ένωση, ιδιαίτερα δε στην περίπτωση διεθνών οργανισμών με αντικείμενο πολιτικές για τις οποίες την αποκλειστική αρμοδιότητα έχει η Ευρωπαϊκή Ένωση.
<P>
Βαρόνη Ashton, μπορούμε όλοι να θυμηθούμε τη σύνοδο κορυφής της Κοπεγχάγης για την κλιματική αλλαγή ως παράδειγμα άσκοπης κακοφωνίας την οποία επέφερε η υπερεκπροσώπηση της Ευρωπαϊκής Ένωσης και των κρατών μελών της. Μπορούμε επίσης να θυμηθούμε πόσο καλά λειτούργησε η εκπροσώπηση της Ένωσης στον Παγκόσμιο Οργανισμό Εμπορίου ή στον Οργανισμό Τροφίμων και Γεωργίας. Επιπλέον, μπορούμε να θυμηθούμε πόσο ενοχλητική μπορεί να είναι η πολλαπλή εκπροσώπηση των διαφόρων Προεδριών της Ευρωπαϊκής Ένωσης στη διπλωματία κορυφής ή η δυσλειτουργία η οποία μπορεί να προκύψει λόγω μη εφαρμογής των διατάξεων του άρθρου 34 της Συνθήκης της Λισαβόνας σχετικά με τον συντονισμό των ευρωπαϊκών μελών του Συμβουλίου Ασφαλείας των "νωμένων Εθνών, όταν προτείνονται κοινές θέσεις της Ευρωπαϊκής Ένωσης. Ο κ. Schulz αναφέρθηκε σε αυτές τις κραυγαλέες δυσλειτουργίες στην ομιλία του.
<P>
Αναφέρομαι, στο πλαίσιο αυτό, περισσότερο στα κράτη μέλη παρά σε εσάς, όταν απευθύνω έκκληση να οικοδομήσουμε τον ρόλο της Ευρωπαϊκής Ένωσης σε μια πιο διαρθρωμένη και πολυμερή παγκόσμια τάξη και να χαράξουμε μια πραγματικά ενωσιακή εξωτερική πολιτική, παραμερίζοντας τυχόν τάσεις και πειρασμούς επανεθνικοποίησης που εμφανίζονται σε ορισμένα από τα κράτη μέλη μας.
<P>
Ωστόσο, ενώ ουσιαστικά απευθύνουμε έκκληση στα κράτη μέλη να οικοδομήσουν αυτόν τον ρόλο της Ένωσης, απευθύνουμε επίσης έκκληση στη δέσμευσή σας να θέσετε την ικανότητά σας για πολιτική πρωτοβουλία και τις υπηρεσίες σας σε λειτουργία για να ενισχυθεί το επίπεδο της εξωτερικής εκπροσώπησης της Ευρωπαϊκής Ένωσης και να εξορθολογιστεί.
<P>
Βρισκόμαστε σε μια ιστορική στιγμή για τον κόσμο και έχετε την ευκαιρία να ηγηθείτε του διεθνούς ρόλου της ΕΕ, επί παραδείγματι, με πρωτοβουλίες όπως αυτήν την οποία ανακοινώσατε για το άνοιγμα γραφείου της Ένωσης στη Βεγγάζη. Μπορείτε να βασίζεστε στην υποστήριξή αυτού του Κοινοβουλίου, και όχι μόνο στην υποστήριξή του, αλλά επίσης στην εντολή του για δημιουργία ορθολογικής, διαρθρωμένης και συνεκτικής εκπροσώπησης της Ευρωπαϊκής Ένωσης στη διεθνή σκηνή το συντομότερο δυνατόν.
<SPEAKER ID="020" NAME="Catherine Ashton" LANGUAGE="EN">
Κύριε Πρόεδρε, θα ήθελα να ευχαριστήσω τους βουλευτές για τις συνεισφορές τους.
<P>
Ένα από τα θέματα τα οποία αναφέρθηκαν πάρα πολύ σε όσα είπαν όλοι οι αρχηγοί των πολιτικών ομάδων -μολονότι ο κ. Tannock επισήμανε ότι η πολιτική ομάδα του ουδέποτε ήταν υπέρ της ΕΥΕΔ- ήταν η επιθυμία να δούμε, αν επιθυμούμε, την ενοποιημένη προσέγγιση. Συμφωνώ, Δεν στερούμαι φιλοδοξίας για το τι μπορεί να γίνει η Ευρώπη. Αυτό με το οποίο έχω να ασχοληθώ είναι η πραγματικότητα αυτού που πραγματικά είμαστε. Εγκρίναμε μια Συνθήκη, και αστειεύτηκα λέγοντας ότι όταν εγκρίθηκε η Συνθήκη, μου την έδωσαν, καθώς και ένα στυλό, και αυτοί ήταν οι πόροι με τους οποίους ξεκίνησα. Είναι περίπου ακριβές, αλλά δεν είμαστε εκεί όπου θα φθάσουμε. " πρόκληση την οποία αντιμετωπίζουμε είναι πώς θα διασφαλίσουμε ότι, όχι μόνο αυτό το Κοινοβούλιο και η επιθυμία των αξιότιμων βουλευτών με το πάθος τους το οποίο διαισθάνομαι εδώ, αλλά επίσης η Επιτροπή, το Συμβούλιο, το Συμβούλιο Εξωτερικών Υποθέσεων, το Συμβούλιο Ανάπτυξης, οι υπουργοί Άμυνας -όλα τα όργανα στα οποία προεδρεύω και τα οποία είμαι αρμόδια να συγκαλώ- θα κινηθούν με αυτήν την ίδια φιλοδοξία. Δεν με εκπλήσσει καθόλου, και ούτε πιστεύω ότι εξέπληξε τους αξιότιμους βουλευτές, το ότι στην πορεία μας, ιδιαίτερα σε μια περίοδο κατά την οποία συμβαίνουν τόσα πολλά πράγματα, διαπιστώνουμε ότι αυτό δεν λειτουργεί απαραίτητα όσο αποτελεσματικά θα θέλατε ή όσο αποτελεσματικά θα ήθελα εγώ ορισμένες φορές.
<P>
Αυτό το οποίο χρειάζεται να κάνουμε είναι να συνεχίσουμε, με αυτό το επίπεδο φιλοδοξίας, να προχωρούμε προς τα εκεί όπου θέλουμε να φθάσουμε. Αυτό ισχύει για οτιδήποτε κάνουμε, είτε είναι οι κυρώσεις τις οποίες επιβάλλουμε -όπου χρειαζόμαστε τις 27 ψήφους, επειδή χρειαζόμαστε ομοφωνία- είτε είναι η προσέγγιση την οποία ακολουθούμε για τη στήριξη της Αιγύπτου και της Τυνησίας. Όπως είπε ο κ. Verhofstadt, χρειαζόμαστε τη στήριξη της Επιτροπής, ώστε πραγματικά να προχωρήσουμε και να αλλάξουμε και να αποκτήσουμε μια νέα στρατηγική και μια νέα φιλοδοξία μακροπρόθεσμα και βραχυπρόθεσμα.
<P>
Ωραία λοιπόν, αυτήν τη στιγμή στηρίζουμε τους λαούς. Όμως όλα αυτά τα πράγματα απαιτούν από εμάς να μετακινηθούμε από τις θέσεις μας και να κάνουμε αλλαγές. Είμαστε σε αυτήν την πορεία. Δεν είμαι καθόλου ικανοποιημένη με αυτήν, όμως είμαι ρεαλίστρια όσον αφορά το πού ακριβώς βρισκόμαστε. Μπορείτε να με αμφισβητείτε -και πρέπει να το κάνετε όσο συχνά θέλετε- για να προσπαθήσετε να την επιταχύνετε, και το ίδιο θα κάνω κι εγώ. Όμως μην με κατηγορείτε για έλλειψη πρωτοβουλίας, για έλλειψη φιλοδοξίας, και επειδή δεν το λέω αυτό δυνατά και καθαρά στο Συμβούλιο Εξωτερικών Υποθέσεων, στα μέσα ενημέρωσης και αλλού, επειδή αυτό δεν είναι ακριβές. Είμαι πραγματικά φιλόδοξη ως προς αυτό. Είμαι πραγματικά αποφασισμένη ότι η Ευρώπη μπορεί να γίνει πολύ περισσότερα απ' ό,τι είναι, αλλά απαιτείται να ξεκινήσουμε αυτήν την πορεία και να παραμείνουμε μαζί σε αυτή. Είναι δύσκολο τα επιμέρους κράτη μέλη με τις επιμέρους εκλογικές περιφέρειες να είναι απαραίτητα πάντοτε σε θέση να το βλέπουν αυτό υπό το πρίσμα του τι είναι καλύτερο για την Ευρώπη στον κόσμο, και όχι υπό το πρίσμα του τι είναι καλύτερο για την εσωτερική κατάσταση. Το κατανοώ αυτό επίσης.
<P>
Συμφωνώ με όσα είπε ο κ. Daul σχετικά με τη γειτονιά, την τρομοκρατία και την ειρηνευτική διαδικασία στη Μέση Ανατολή, ότι είναι ορισμένοι από τους βασικούς στόχους τους οποίους έχουμε όσον αφορά το έργο που επιτελούμε αυτό το έτος. Γι' αυτό προσπαθούμε τόσο πολύ, επί παραδείγματι στη Λιβύη, να συγκεντρώσουμε σε ένα βήμα τους περιφερειακούς οργανισμούς - την Αφρικανική Ένωση, τον Αραβικό Σύνδεσμο, τα "νωμένα Έθνη και τον ΟΙΔ. Είναι πραγματικά ένα σημαντικό έργο όσον αφορά τη χάραξη της μελλοντικής πορείας μας σε μια διαδικασία η οποία αυτήν τη στιγμή είναι εξαιρετικά δύσκολη. Πώς θα φθάσουμε στο σημείο να αναγκάσουμε τον Gaddafi να φύγει; Διεξάγουμε τον διάλογο όπου οι άνθρωποι μπορούν να δουν πώς θα διαμορφωθεί το μέλλον, και αυτό το έργο συνεχίζεται αδιάλειπτα. Είναι απόλυτα κρίσιμο και απαιτείται να παρουσιάζουμε ενιαίο μέτωπο.
<P>
Ο κ. Schulz είπε ότι έχουμε ακόμα πολύ δρόμο μπροστά μας. Συμφωνώ. Χρειάζεται να κάνουμε πολύ περισσότερα, και χρειάζεται να διασφαλίσουμε ότι η εδραίωση της δημοκρατίας αποτελεί μεγάλο μέρος της πορείας, όμως βρισκόμαστε σε αυτήν την πορεία και από την άποψη του τι μπορούμε να κάνουμε. Μου αρέσουν τα τρία C. Πιστεύω ότι μπορούμε να γίνουμε πολύ πιο συνεκτικοί. Πιστεύω ότι μπορούμε να συνεργαστούμε καλύτερα και, φυσικά, γνωρίζω ότι ο στόχος τον οποίο έχει αυτό το Κοινοβούλιο είναι κοινοτικός. Γι' αυτό παρακαλώ συνεχίστε να μου ασκείτε πίεση, αλλά να το κάνετε επίσης σε επίπεδο κρατών μελών.
<P>
Όσον αφορά το σχέδιο Μάρσαλ, πιστεύω ότι αυτό που ο στρατηγός George Marshall έκανε με τα αρχικά 13 δισεκατομμύρια δολάρια "ΠΑ τα οποία έλαβε από το Κογκρέσο το 1948 είναι ένα εξαιρετικά καλό μοντέλο. Είναι ένα καλό μοντέλο, επίσης, λόγω των διαφορετικών πραγμάτων που έκανε. Έλαβε δάνεια, υπηρεσίες, συμβούλους και το εύρος πραγμάτων τα οποία μπορούσαν να κάνουν τη διαφορά, γι' αυτό πιστεύω ότι είναι ένα καλό μοντέλο. Δεν είναι το σχέδιο για το οποίο συζητούμε, για προφανείς λόγους. Οι άνθρωποι θέλουν κάτι το οποίο να είναι νέο και γι' αυτούς, όμως είναι σημαντικό. Συμφωνώ μαζί σας σχετικά με τη στήριξη και το ζήτημα του χρέους. Γι' αυτό βρισκόμαστε σε συζητήσεις με τις χώρες με τις οποίες τα εν λόγω κράτη έχουν αυτήν τη σχέση, και γι' αυτό επίσης βρισκόμαστε σε συζητήσεις με την Επιτροπή.
<P>
Συμφωνώ σχετικά με την τρομερή βία στη Συρία. Δεν στερούμαι καθόλου φιλοδοξίας για το τι πρέπει να κάνουμε με τη Συρία. Αυτό που έχουμε είναι και πάλι μια πορεία όσον αφορά τις κυρώσεις. Αρχίσαμε με τα 13 άτομα που εμπλέκονταν άμεσα στην καταστολή την οποία ασκεί το καθεστώς. Υπήρξε μεγάλη συζήτηση, κύριε Cohn-Bendit, σχετικά με το αν ο πρόεδρος Assad έπρεπε να συμπεριληφθεί στον κατάλογο και υπήρξαν πάρα πολλές διαφορετικές απόψεις. Δεν μπορώ έτσι απλά να σας δώσω κατάλογο με τα κράτη μέλη τα οποία είπαν ναι ή όχι. Υπήρξαν ισχυρές απόψεις σχετικά με το πώς να το κάνουμε, έχοντας κατά νου ορισμένες από τις καταστάσεις. Ελήφθη η απόφαση να μην συμπεριληφθεί στον πρώτο κατάλογο ο πρόεδρος Assad, όμως θα το εξετάσουμε το θέμα εκ νέου αυτήν την εβδομάδα. Σας διαβεβαιώνω ότι η βούλησή μου είναι να ασκηθεί η μέγιστη δυνατή πολιτική πίεση την οποία μπορούμε να ασκήσουμε στη Συρία και να προσπαθήσουμε να βεβαιωθούμε -όπως έκανα όταν μίλησα στον υπουργό Εξωτερικών, τον κ. Moallem, χθες- ότι αντιλαμβάνονται τη σοβαρότητα των ενεργειών τους και ότι τους δίνεται αυτό το μικρό χρονικό περιθώριο για να αλλάξουν πράγματι πορεία και να υπάρξει αποτέλεσμα.
<P>
Κύριε Tannock, αναφερθήκατε σε πολλά θέματα σχετικά με τη στήριξη των 27, την επιθυμία σας να μας δείτε να λαμβάνουμε τους κατάλληλους πόρους και το ότι αδικηθήκαμε. Δεν πιστεύω ότι αδικηθήκαμε. Τα θεσμικά όργανα της Ευρώπης εστιάζονται όλα στην ίδια κατεύθυνση. Πρέπει να διασφαλίσουμε ότι οι φιλοδοξίες που έχετε για το τι μπορούμε να πετύχουμε μπορούν πράγματι να πραγματοποιηθούν. Πρέπει να βρω τους πόρους για το άνοιγμα γραφείου στη Βεγγάζη. " καλύτερη στήριξη των αντιπροσωπειών μας στο Ιράκ, για τις οποίες ορισμένοι αξιότιμοι βουλευτές συζήτησαν μαζί μου σήμερα το πρωί, απαιτεί πόρους. Πρέπει να τους βρούμε, τόσο με το να είμαστε καλύτεροι και αποτελεσματικότεροι -συμφωνώ με αυτό- όσο και με το να αναγνωρίσουμε τι πρέπει να κάνουμε.
<P>
Μίλησα ήδη για τον στολίσκο, ορισμένα από τα θέματα σχετικά με την Παλαιστινιακή Αρχή και τις συζητήσεις οι οποίες συνεχίζονται -κύριε Belder, τα εγείρατε κι εσείς επίσης- μεταξύ Φατάχ και Χαμάς. Κατέστησα σαφές ότι η θέση μας σχετικά με τη Χαμάς δεν έχει αλλάξει, αλλά κατέστησα σαφές ότι στηρίζουμε τρόπους με τους οποίους ο πρόεδρος Abbas μπορεί να ενώσει τους Παλαιστινίους με την τεχνοκρατική κυβέρνησή του και με εκλογές, πράγμα που θα αποδειχθεί πολύ σημαντικό. Δεν έχουμε αλλάξει τη θέση μας, και καθιστούμε απολύτως σαφές ότι είμαστε επιφυλακτικοί όταν εξετάζουμε αυτήν την κατάσταση.
<P>
Ήθελα επίσης να κάνω κάποια αναφορά σε όσα είπε ο κ. Bisky όταν μίλησε για τους φτωχότερους στον κόσμο: "το δικαίωμα σε μια ζωή με αξιοπρέπεια" ήταν η διατύπωσή του. Πιστεύω ότι αυτό το οποίο κάνουμε με τους αναπτυξιακούς στόχους της Χιλιετίας και το έργο το οποίο κάνουμε στο πλαίσιο της συνεργασίας μας για να επιφέρουμε μαζί την ανάπτυξη θα είναι πολύ σημαντικό γι' αυτό στο μέλλον.
<P>
Μόνον εν συντομία -επειδή δεν θέλω να καταναλώσω πάρα πολύ χρόνο- θέλω να απευθυνθώ στον κ. Albertini σχετικά με την έκθεσή του και να παραθέσω απόσπασμα από αυτή. Κάνει λόγο για συνοχή και αναφέρει: "η επίτευξη πλήρους συνοχής και αποτελεσματικότητας της κοινής εξωτερικής πολιτικής της ΕΕ απαιτεί πρώτα από όλα πολιτική βούληση εκ μέρους των κρατών μελών της ΕΕ να υπερβούν τις αποκλίνουσες απόψεις τους". Ακριβώς! Το γνωρίζουμε αυτό, αν θέλουμε να εφαρμόσουμε πλήρως και με επιτυχία τη Συνθήκη της Λισαβόνας -και αυτό λέει η έκθεση- χρειαζόμαστε αυτήν τη βιώσιμη χρηματοδότηση και στο προσεχές πλαίσιο. Συμφωνώ με την έκθεση από τόσες πολλές απόψεις, αλλά ειδικά με την ανάγκη να είμαστε προνοητικοί όσον αφορά την προαγωγή των αξιών μας και τη χρήση όλων των εργαλείων πολιτικής τα οποία διαθέτουμε. Ενδιαφέρομαι επίσης να βελτιώσω τον διάλογο που διεξάγουμε.
<P>
Μία από τις μεγαλύτερες δυσκολίες που έχουμε είναι ο χρόνος -πόσο χρόνο να αναλώσουμε- και θέλω να διασφαλίζω ότι χρησιμοποιούμε τον καλύτερο δυνατό χρόνο σε συζητήσεις μαζί σας. Κύριε Gualtieri, χθες εσείς κι εγώ είχαμε μια καλή συζήτηση. Συμφωνώ ότι είναι σημαντικό να προχωρήσουμε, ιδιαίτερα όσον αφορά τον συνδυασμό και τον επιμερισμό οι οποίοι θα είναι μέρος της συζήτησης με τους υπουργούς Άμυνας την προσεχή εβδομάδα. Πρέπει διασφαλίσουμε ότι χρησιμοποιούμε με μεγαλύτερη αποτελεσματικότητα τους πόρους της Ευρώπης. Ο συνδυασμός και ο επιμερισμός είναι μία πολύ απλή ιδέα, αλλά είναι πολύ ισχυρή. Έχουμε μεγάλο στρατιωτικό δυναμικό, σε μεγάλο βαθμό ανεκμετάλλευτο, γι' αυτό οι αποφάσεις για χρήση στρατιωτικών πόρων και για να στηρίζουμε ο ένας τον άλλον είναι κάτι το οποίο χρειάζεται να προωθήσουμε. Προσπαθούμε επίσης να βελτιώσουμε το έργο του Ευρωπαϊκού Οργανισμού Άμυνας και να αντιμετωπίσουμε ορισμένες από τις προκλήσεις τις οποίες σαφώς διακρίναμε στις αντιδράσεις που είχαμε τις τελευταίες εβδομάδες, ειδικά στη Λιβύη.
<P>
Τέλος, θα ήθελα να ευχαριστήσω την κ. Muñiz De Urquiza γι' αυτήν την έκθεση και για τη στήριξή της σχετικά με τα "νωμένα Έθνη. Πιστεύω ότι στο έργο το οποίο επιτέλεσα στα "νωμένα Έθνη την τελευταία εβδομάδα απέδειξα την προσωπική προσήλωση μου στην ισχύ της πολυμερούς δράσης. Πρέπει να εξετάσουμε τη συμμετοχή της ΕΕ στο σύστημα των "νωμένων Εθνών και σε όλους τους άλλους διεθνείς οργανισμούς. Πρέπει η φωνή μας να είναι σαφέστερη και να ξεχωρίζουμε περισσότερο και να είμαστε πιο δημιουργικοί σε ό,τι κάνουμε.
<P>
Μένει μόνο να ευχαριστήσω τον πρώτο γύρο ομιλητών και να πω ότι προσβλέπω σε ορισμένες τελικές παρατηρήσεις στο τέλος.
<SPEAKER ID="021" NAME="Jörg Leichtfried" LANGUAGE="DE">
Κύριε Πρόεδρε, βαρόνη Ashton, στις συζητήσεις σχετικά με την ευρωπαϊκή εξωτερική πολιτική και τη θέση της Ευρώπης στον κόσμο, συμφωνούμε ότι υπάρχει ανάγκη βελτίωσης λόγω πολλών και διάφορων συνθηκών. Ωστόσο, θα μπορούσαμε να ακολουθήσουμε το παράδειγμα ενός παρόμοιου τομέα πολιτικής που ήδη λειτουργεί εξαιρετικά καλά, με άλλα λόγια, η πολιτική εξωτερικού εμπορίου. " Ευρωπαϊκή Ένωση έχει αποκλειστική αρμοδιότητα για την πολιτική εξωτερικού εμπορίου. Είναι ο μόνος παράγοντας και ο μόνος εκπρόσωπος των κρατών μελών. Δεν καταγγέλλεται συνεχώς με βάση την εθνική ματαιοδοξία. Μπορεί να διαφωνούμε σε άλλους τομείς, αλλά εδώ είμαστε ισχυροί και ενωμένοι.
<P>
Είναι καιρός να χρησιμοποιήσουμε την ισχύ μας για να διασφαλίσουμε ότι οι λαοί που ζουν στις χώρες εταίρους μας μπορούν να επωφελούνται από τις αξίες οι οποίες μάς έχουν βοηθήσει: ανθρώπινα δικαιώματα, κοινωνική ασφάλιση, δικαιοσύνη και ελευθερία. Αυτή η νέα διάσταση της ευρωπαϊκής εξωτερικής πολιτικής είναι κάτι στο οποίο θα έπρεπε και, όντως, οφείλουμε να δώσουμε συνέχεια για να καταστήσουμε τον κόσμο πιο ελεύθερο, πιο δίκαιο και πιο κοινωνικό στο μέλλον.
<SPEAKER ID="022" NAME="Krzysztof Lisek" AFFILIATION="PPE">
(PL) Κύριε Πρόεδρε, κυρία Ashton, επιτρέψτε μου να ευχαριστήσω τον εισηγητή, τον κ. Gualtieri, για το επίπονο έργο του, καθώς και να ευχαριστήσω τους άλλους σκιώδεις εισηγητές με τους οποίους είχα την ευχαρίστηση να συνεργαστώ. Θα ήθελα να πω ότι, ως νεοφερμένος σε αυτόν τον ρόλο, ανέμενα οξείς διαξιφισμούς, ιδίως επειδή η έκθεση έχει ορισμένες στρατιωτικές πτυχές, αλλά, όπως αποδείχθηκε, το έργο προχώρησε πολύ ειρηνικά.
<P>
Στην πρώτη ομιλία της η κ. Ashton, όταν μίλησε για τις συγκρούσεις οι οποίες ξέσπασαν στη Βόρεια Αφρική, είπε ότι δεν γνωρίζουμε πού θα καταλήξουν και ποια θα είναι η τελική έκβαση. Φυσικά, δεν μπορούμε να πούμε ότι η κοινή πολιτική ασφάλειας και άμυνας θα είναι ένα θαυματουργό φάρμακο για όλα τα κακά του κόσμου, όμως η ανάπτυξη της ΚΠΑΑ θα σήμαινε βεβαίως ότι θα γνωρίζαμε περισσότερα γι' αυτές τις συγκρούσεις και ότι θα μπορούσαμε ίσως να τις προλαμβάνουμε ή να τις επιλύουμε. Σκέπτομαι, εν προκειμένω, τις συγκρούσεις οι οποίες ξέσπασαν στη Βόρεια Αφρική και τη Μέση Ανατολή, και επίσης τις παγωμένες συγκρούσεις οι οποίες εξακολουθούν να υποβόσκουν στο Ναγκόρνο-Καραμπάχ, στην Υπερδνειστερία και στα κατεχόμενα εδάφη της Γεωργίας.
<P>
Πρέπει να επικροτήσουμε το ότι η έκθεση του κ. Gualtieri καλύπτει πολλά θέματα - είναι μια αρκετά διεξοδική έκθεση. Για λόγους χρόνου, δεν θα αναφέρω πολλά από αυτά, όμως θα ήθελα να αναφερθώ εν συντομία σε δύο πράγματα. Πρώτον, το ζήτημα της λειτουργίας των αποστολών της Ευρωπαϊκής Ένωσης. Στην Υποεπιτροπή Ασφάλειας και Άμυνας, μιλήσαμε πολλές φορές σχετικά με το πώς πρέπει να διδασκόμαστε από λάθη ή από ορισμένες αδυναμίες, έτσι ώστε αυτές οι αποστολές να λειτουργούν καλύτερα στο μέλλον. Το ζήτημα του σχεδιασμού και της διαχείρισης των επιχειρήσεων της Ευρωπαϊκής Ένωσης παραμένει ανοικτό. Οι υπουργοί της πρωτοβουλίας της Βαϊμάρης το έχουν εγείρει αυτό σε επιστολή προς εσάς, κυρία Ashton. Ελπίζουμε να αναληφθεί συγκεκριμένη δράση σε αυτόν τον τομέα.
<P>
Τέλος, θα ήθελα να αναφερθώ στις σχέσεις ΕΕ-ΝΑΤΟ. Επικροτώ το γεγονός ότι διατηρείτε συνεχή επικοινωνία με τον Γενικό Γραμματέα του ΝΑΤΟ και με την Υπουργό Εξωτερικών των "νωμένων Πολιτειών. Πρέπει να συνεχίσουμε αυτήν την επικοινωνία, έτσι ώστε οι δράσεις μας να μην επαναλαμβάνονται - εξοικονομώντας με τον τρόπο αυτόν οικονομικούς πόρους. Γνωρίζουμε ότι η επανάσταση δεν είναι δυνατή, κυρία Ashton, αλλά αναμένουμε από εσάς να αναλάβετε δράση η οποία θα βοηθήσει την εξέλιξη.
<SPEAKER ID="024" NAME="Véronique De Keyser" AFFILIATION="S&amp;D">
(FR) Κυρία Πρόεδρε, βαρόνη Ashton, δεχτήκατε ευρεία κριτική τις τελευταίες μέρες, βαρόνη Ashton. Κάποιες δεν ήταν παρά φτηνές πολιτικές κινήσεις και η Ομάδα μου τις καταδίκασε. Άλλες επικρίσεις, ωστόσο, δεν μπορούν να απορριφθούν χωρίς σκέψη και θα ήθελα να σας εκφράσω τις ανησυχίες μου.
<P>
Είναι αλήθεια ότι δεν έχουμε πάντα σαφή αντίληψη της εξωτερικής πολιτικής της ΕΕ, ειδικότερα όσον αφορά το τι προσπαθεί να επιτύχει, με άλλα λόγια, τον σκοπό της. Οι ανακοινώσεις σας εγκρίθηκαν, είναι όμως συχνά χαμηλών τόνων, πράγμα από το οποίο μπορούμε να συναγάγουμε ότι προφανώς υπάρχουν διαφορές απόψεων εντός της Ένωσης, πράγμα που στέλνει από μόνο του ένα μήνυμα, αν και αρνητικό. Έτσι, αρχίζετε το έργο σας, κάνετε τις συναντήσεις σας, κάνετε τα τηλεφωνήματά σας, κάνετε ό,τι μπορείτε, δεν υπάρχει αμφιβολία επ' αυτού, ωστόσο το αποτέλεσμα αυτών των προσπαθειών αποδυναμώνεται, δυστυχώς, από τη φασαρία των μέσων ενημέρωσης, και έτσι η εξωτερική πολιτική της Ένωσης παρουσιάζεται ιδιαίτερα αδύναμη σε σύγκριση με τους κεραυνοβόλους λόγους κάποιων αρχηγών κρατών της Ευρώπης.
<P>
Τώρα ανοίγεται μπροστά σας ένας εξαιρετικός πολιτικός χώρος με τις αραβικές επαναστάσεις και ο ρόλος της ευρωπαϊκής διπλωματίας σε αυτόν τον χώρο πρέπει να καταστεί ιδιαίτερα σαφής, επειδή, πέρα από τα ιδιαίτερα χαρακτηριστικά κάθε χώρας, είναι αλήθεια ότι όλα συνδέονται μεταξύ τους. Για παράδειγμα, η συμφιλίωση της Φατάχ με τη Χαμάς θα ήταν αδιανόητη χωρίς την αραβική επανάσταση στην Αίγυπτο και επίσης χωρίς την πρόσφατη αιματηρή καταστολή στη Συρία. Πράγματι, επειδή ο Bashar al-Assad πέρασε την κόκκινη γραμμή, η Χαμάς ξαφνικά έπαψε να νιώθει άνετα στη Δαμασκό και σχεδιάζει να μετακινηθεί στο Κατάρ και το Κάιρο και θέλησε να διεξαγάγει διαπραγματεύσεις της τελευταίας στιγμής, ενώ διαπραγματευόταν εδώ και πάρα πολύ χρόνο. Αυτές οι ευκαιρίες δεν πρέπει να μείνουν ανεκμετάλλευτες!
<P>
Ποια είναι λοιπόν η τρέχουσα πολιτική μας στη Συρία και τη Μέση Ανατολή; Όπως έχω ήδη πει, δεν είναι ικανοποιητική. Επιπλέον, συμμερίζομαι την αγανάκτηση κάποιων συναδέλφων μου όσον αφορά την εξαίρεση της Συρίας και τώρα την εξαίρεση του Bashar al-Assad, που απέφυγε τις κυρώσεις. Αυτό πρέπει να μας το εξηγήσετε καλύτερα, βαρόνη Ashton.
<P>
Ένα ακόμα πράγμα. Εάν δεν έχουμε μια υποψηφιότητα της τελευταίας στιγμής από το Κουβέιτ ή το Νεπάλ, κατόπιν υποδείξεως των "νωμένων Πολιτειών, θα μπορούσαμε να δούμε τη Συρία επικεφαλής του Συμβουλίου Ανθρωπίνων Δικαιωμάτων του Ο"Ε στις 20 Μαΐου. Μπορείτε πραγματικά να φανταστείτε τη Συρία να προεδρεύει του Συμβουλίου Ανθρωπίνων Δικαιωμάτων του Ο"Ε;
<P>
Βαρόνη Ashton, οι κυρώσεις δεν αρκούν. Διακηρύξατε την αντίθεσή σας στο ενδεχόμενο να προεδρεύσει η Συρία του Συμβουλίου Ανθρωπίνων Δικαιωμάτων του Ο"Ε; Πιέσατε για διεθνή έρευνα για τις σφαγές; Ακόμα και αν δεν μπορείτε να πείσετε τους αρχηγούς κρατών -και εδώ συμφωνώ με τον κ. Cohn-Bendit- πείτε το, μην μας αφήνετε να μαντεύουμε! Αυτή η αμφισημία μας επιβαρύνει.
<P>
Όσο για τη Μέση Ανατολή, δεν συμφωνώ απολύτως μαζί σας. Επιδοκιμάσατε με επιφύλαξη τη συμφιλίωση Φατάχ-Χαμάς, θα συμμετάσχετε όμως σε διάλογο με τη Χαμάς; Θα επαναλάβουμε τα λάθη του 2007; Απ' όσο γνωρίζουμε, η κατάσταση είναι ασφαλώς ιδιαίτερα περίπλοκη. Ωστόσο, πιστεύω ότι πρέπει να εκμεταλλευτούμε αυτήν την ευκαιρία. " Χαμάς υποστήριξε την πρωτοβουλία για την αραβική ειρήνη. Και οι δύο πλευρές προέβησαν σε απίστευτες παραχωρήσεις για να σχηματίσουν αυτήν την κυβέρνηση. Στη συμφωνία για τον σχηματισμό αυτής της μελλοντικής κυβέρνησης, που θα λάβει χώρα περίπου σε έναν μήνα, έγινε αποδεκτή η ιδέα των εκλογών, της παλαιστινιακής αρχής, του ότι ο Mahmoud Abbas θα μπορούσε να λάβει μέρος σε διαπραγματεύσεις, και η ιδέα για τα σύνορα του 1967, που είναι ταυτόχρονα μια σημαντική απαίτηση και μια σιωπηρή αναγνώριση του Ισραήλ. Μην μου λέτε, λοιπόν, ότι βρίσκεστε στο ίδιο σημείο όπου βρισκόσασταν πριν από δύο χρόνια. Αυτό θα ήταν αδιανόητο για μας.
<P>
Βαρόνη Ashton, το θέμα είναι επείγον. " επιφύλαξη στην πολιτική δεν αντικαθιστά την τόλμη: πρέπει να πηγαίνουν μαζί. Το Κοινοβούλιο θα σας υποστηρίζει πάντα, εάν έχετε το θάρρος να παρέχετε ένα ισχυρό όραμα.
<SPEAKER ID="025" NAME="Alexander Graf Lambsdorff" AFFILIATION="ALDE">
(DE) Κυρία Πρόεδρε, βαρόνη Ashton, βρισκόμαστε ακόμα πολύ μακριά από μια κοινή εξωτερική πολιτική που να αξίζει πραγματικά αυτό το όνομα. Σας επικρίνουν γι' αυτό, αλλά κάποιες φορές μού φαίνεται ότι γίνεστε το εξιλαστήριο θύμα σε μια κατάσταση την οποία δεν μπορείτε να ελέγξετε και η οποία οφείλεται στο γεγονός ότι τα κράτη μέλη δεν έχουν την πολιτική βούληση να συμφωνήσουν σε μια κοινή προσέγγιση.
<P>
Ας πάρουμε για παράδειγμα τη Λιβύη. Πρώτα απ' όλα, η Ιταλία εμπόδισε την επιβολή κυρώσεων, μετά η Γαλλία αναγνώρισε το μεταβατικό συμβούλιο στη Βεγγάζη χωρίς καμία διαβούλευση και τελικά η Γερμανία απείχε κατά την ψηφοφορία επί του ψηφίσματος στο Συμβούλιο Ασφαλείας του Ο"Ε. Δεν μπορείτε να κάνετε τίποτα για να το αλλάξετε αυτό, αλλά έτσι προβάλλεται μια αρνητική εικόνα για την Ευρώπη. Στη Συρία, θα έπρεπε να έχουμε επιβάλει αυστηρότερες κυρώσεις, όμως και εδώ χρειαζόμασταν ομοφωνία. Κάποια κράτη μέλη -η Ελλάδα, η Ιταλία και η Ισπανία αναφέρθηκαν από τον Τύπο και η Γερμανία ανήκει ίσως σε αυτά- αντιτίθενται σε αυτό. Σε αυτήν την περίπτωση πρέπει να σηκωθείτε και να πείτε: "Μπορέσαμε να βάλουμε μόνο 13 στη λίστα".
<P>
" ανάγκη ομοφωνίας μάς παραλύει. Δεν λειτουργεί πια με 27 κράτη μέλη. Πρέπει να κάνουμε το επόμενο μεγάλο άλμα προόδου στην κοινή μας εξωτερική πολιτική και πολιτική ασφαλείας. Αυτό θα ήθελα να το καταστήσω ιδιαίτερα σαφές στον κ. Tannock και στους συντηρητικούς φίλους του.
<P>
Τι μπορείτε να κάνετε; Δημοσιοποιείστε το γεγονός ότι η ευρωπαϊκή συνεργασία απέτυχε και προσδιορίστε ποιος είναι υπεύθυνος. Χρησιμοποιείστε τα κοινοτικά μέσα, ειδικά για να προωθήσετε τη δημοκρατία.
<P>
Εξεπλάγην όταν σας άκουσα να μιλάτε τόσο ανοικτά σχετικά με το Ευρωπαϊκό Κληροδότημα για τη Δημοκρατία. Βρισκόμαστε στη διαδικασία σύνταξης μιας έκθεσης σχετικά με αυτό το θέμα με εισηγήτρια την κ. De Keyser και αξιολογούμε τα προαπαιτούμενα. Πρέπει να γίνει απολύτως σαφές ότι δεν θέλουμε μια δεύτερη Ευρωπαϊκή Πρωτοβουλία για τη Δημοκρατία και τα Δικαιώματα του Ανθρώπου (ΕΠΔΔΑ), που είναι γραφειοκρατική, αργή, υπερβολικά πολύπλοκη και απολιτική. Χρειαζόμαστε μια λύση που να μην είναι γραφειοκρατική, να είναι απλή, γρήγορη και πολιτική. Εάν μπορείτε να το πετύχετε αυτό, θα έχετε την απόλυτη υποστήριξή μας.
<SPEAKER ID="026" NAME="Michał Tomasz Kamiński" AFFILIATION="ECR">
(PL) Κυρία Πρόεδρε, κυρία Ashton, μία από τις πιο συγκινητικές στιγμές της ζωής μου ήταν τον Δεκέμβριο του 2007, όταν παρευρέθηκα στο συμβολικό άνοιγμα των συνόρων μεταξύ της Πολωνίας και της Λιθουανίας από τον πρόεδρο Kaczyński και τον πρόεδρο Adamkus, μια τελετή που έγινε για να σηματοδοτήσει το γεγονός της προσχώρησης της Πολωνίας και της Λιθουανίας στον χώρο Σένγκεν. Θα ήθελα να πω ότι για μας -τους ανθρώπους που μεγάλωσαν πίσω από το σιδηρούν παραπέτασμα- η ελευθερία μετακίνησης και μια Ευρώπη χωρίς σύνορα αποτελούν απτά παραδείγματα της επιτυχίας της ευρωπαϊκής ολοκλήρωσης. Θα ήθελα να κάνω μία έκκληση: σε καμία περίπτωση δεν θα πρέπει η επιστροφή των συνόρων στην Ευρώπη να μετατραπεί σε πολιτικό εργαλείο ή σε προσπάθεια λαϊκίστικης αντίδρασης σε προβλήματα που μπορεί ίσως να είναι ακόμα και πραγματικά. Ο χώρος Σένγκεν αποτελεί μια μεγάλη επιτυχία και θα πρέπει να προστατευτεί.
<P>
Σας ευχαριστώ, κυρία Ashton, που είπατε ότι η θέση σας σχετικά με τη Χαμάς δεν έχει αλλάξει. Δυστυχώς, το πρόβλημα είναι ότι η θέση των Παλαιστινίων και του προέδρου Abbas σχετικά με τη Χαμάς άλλαξε. Θα ήθελα να σας ζητήσω, κυρία Ashton, να διασφαλίσετε ότι το τεράστιο ποσό των ενισχύσεων που πηγαίνει στην Παλαιστινιακή Αρχή δεν χρησιμοποιείται από τους εχθρούς του Ισραήλ για επιθέσεις στη μοναδική σήμερα δημοκρατία της περιοχής. Θα ήθελα να υπενθυμίσω σε όλους ότι το Ισραήλ είναι η μόνη χώρα στη Μέση Ανατολή στην οποία ο αραβικός πληθυσμός μπορεί να κάνει και όντως κάνει χρήση του δικαιώματος εκλογής δικών του αντιπροσώπων στο κοινοβούλιο.
<SPEAKER ID="027" NAME="Franziska Katharina Brantner" AFFILIATION="Verts/ALE">
(EN) Κυρία Πρόεδρε, θα ήθελα να επισημάνω στην Αντιπρόεδρο της Επιτροπής/Ύπατη Εκπρόσωπο το εξής: η ευρωπαϊκή εξωτερική πολιτική παρουσιάζει σήμερα ελλείψεις ως προς την ηγεσία, την τόλμη και την κοινοτική μέθοδο, και αυτό σε μια περίοδο όπου η Ένωση έχει στη διάθεσή της περισσότερα μέσα εξωτερικής πολιτικής από ποτέ. Εσείς, όπως συχνά λέτε η ίδια, βρίσκεστε σε "κατάσταση ακρόασης": ακούτε τις εθνικές κυβερνήσεις και αναμένετε έως ότου εκφραστούν οι ίδιες. Έπειτα παρουσιάζετε τον ελάχιστο κοινό παρονομαστή και μάλιστα συχνά σε στιγμές όπου τα γεγονότα έχουν ήδη εξελιχθεί.
<P>
Σχετικά με τη Συρία, για παράδειγμα, ποια είναι η πεποίθησή σας; Ο Assad πρέπει να συμπεριληφθεί ή όχι; Ποια είναι η άποψή σας; Θα θέλαμε να την ακούσουμε. Θέλετε να απειλήσετε με κυρώσεις ή όχι; Μας ζητήσατε, το κάνατε στην απάντησή σας, να ασκήσουμε πίεση στις κυβερνήσεις, πείτε μας λοιπόν, σε ποιες; Ξεκινήστε τη συζήτηση.
<P>
Σίγουρα, τα κράτη μέλη συχνά δεν έχουν την πολιτική βούληση να δράσουν ενωμένα και αποφασιστικά και δεν θέλουν να σας δουν να έχετε ισχύ, όμως, πιστέψτε με, βαρόνη Ashton, δεν θα σας υποστηρίξουν και δεν θα σας διασώσουν ως Ύπατη Εκπρόσωπο. Δεν αποτελούν εγγύηση ότι θα μείνετε στη θέση σας, σας διαβεβαιώ. Και επίσης αυτό δεν αλλάζει το γεγονός ότι η Συνθήκη της Λισαβόνας προέβλεπε για σας έναν ισχυρότερο ρόλο. Είστε η εκ περιτροπής Προεδρία. Είστε η Αντιπρόεδρος της Επιτροπής. Μπορείτε να πάρετε πρωτοβουλίες. Θα πρέπει να ορίσετε το πρόγραμμα. Θα πρέπει να εκθέσετε καταρχάς τις απόψεις σας, τις αποφάσεις σας και έπειτα να αφήσετε τα κράτη μέλη να αντιδράσουν.
<P>
Εάν δεν λαμβάνετε πρωτοβουλίες, τουλάχιστον μην ακυρώνετε τις πρωτοβουλίες άλλων. Για παράδειγμα, η αναθεώρηση του προγράμματος του Γκέτεμποργκ για την πρόληψη των συγκρούσεων: πριν από δέκα χρόνια αποτέλεσε πρωτοβουλία της Anna Lindh. " ουγγρική Προεδρία ξεκίνησε μια αναθεώρηση και ήθελε να την συνεχίσετε, αλλά εσείς την ανακόψατε. Δεν καταλαβαίνω για ποιον λόγο. Μπορώ μόνο να σας συστήσω να τολμάτε περισσότερο και να αναθέτετε περισσότερα καθήκοντα σε άλλους. Ακολουθήστε την Margaret Mead, που εσείς αναφέρατε. Γίνετε ο φορέας της αλλαγής που έχουμε ανάγκη. Σας διαβεβαιώ: μόνο αυτό θα σώσει τη θέση σας, και τίποτε άλλο.
<SPEAKER ID="028" NAME="Τάκης Χατζηγεωργίου" AFFILIATION="GUE/NGL">
Κυρία Ashton, νομίζω ότι έχετε δίκιο να αισθάνεστε αδικημένη από την κριτική που σας ασκείται. Τι φταίτε εσείς, όταν είναι φανερό ότι είστε δέσμια των αποφάσεων των μεγάλων κρατών της Ευρωπαϊκής Ένωσης; Όμως, έχω ακόμα ένα ερώτημα: όσοι ασκούν εδώ κριτική στις κυβερνήσεις τους θα κάνουν μήπως κάτι διαφορετικό από αυτό που καταγγέλλουν όταν αύριο θα είναι κυβερνήσεις στις χώρες τους; Συμφωνώ, επίσης, και με αυτό που είπε ο κύριος Schulz, ότι μέχρι χθες ευρωπαϊκά κράτη πουλούσαν όπλα σε αυτούς που ανακαλύψαμε σήμερα ότι είναι δικτάτορες. Όμως πολιτική σημαίνει πρόβλεψη, σημαίνει έγκαιρη διάγνωση των προβλημάτων, αλλιώτικα, απλώς κάνουμε νεκροψία.
<P>
Ευρωπαϊκά κράτη βομβαρδίζουν τους χθεσινούς εταίρους τους, την ίδια ώρα όμως βομβαρδίζουν και καταστρέφουν τα όπλα που οι ίδιοι πούλησαν. Προφανώς, δεν μπορείς να πουλήσεις καινούργια όπλα αν δεν καταστρέψεις τα παλιά. Για μας, για να προχωρήσει η Ευρωπαϊκή Ένωση θα πρέπει να αναπτύξει μια πολιτική βασισμένη σε ειρηνικές αρχές, απεγκλωβισμένη από στρατιωτικά μέσα και παρεμβάσεις και να προωθήσει την αποστρατιωτικοποίηση των διεθνών σχέσεων. Να απελευθερωθεί η ίδια από τα πυρηνικά όπλα και να συμβάλλει στην αποπυρηνικοποίηση του πλανήτη. Αυτό θα είναι μια στιγμή δόξας για την Ευρωπαϊκή Ένωση!
<P>
Μια φράση για μια γείτονα χώρα της Μέσης Ανατολής, την Τουρκία. Στη χώρα αυτή βρίσκονται στη φυλακή, σήμερα, δεκάδες δημοσιογράφοι, ενώ συνεχίζει να κατέχει με 40.000 στρατό τη μισή Κύπρο και να παραβιάζει τα δικαιώματα τουρκοκυπρίων και ελληνοκυπρίων. Εδώ είναι που καλώ την κυρία Ashton να δει έγκαιρα στην Κύπρο αυτό που είδαμε αργά στην Αραβική Χερσόνησο.
<SPEAKER ID="029" NAME="Fiorello Provera" AFFILIATION="EFD">
(IT) Κυρία Πρόεδρε, βαρόνη Ashton, κυρίες και κύριοι, οι επιθέσεις σε εκκλησίες κοπτών χριστιανών στην Αίγυπτο και η δολοφονία χριστιανών δείχνουν ότι η θρησκευτική ανεκτικότητα επιδεινώνεται, και προδίδεται το πνεύμα της ενότητας που επιδείχθηκε στην πλατεία Tahrir, όπου οι κόπτες και οι μουσουλμάνοι διαδήλωναν μαζί κατά του καθεστώτος.
<P>
" συνύπαρξη και η κοινωνική σταθερότητα έχουν μεγάλη σημασία για μια ομαλή μετάβαση στη δημοκρατία, αλλά καθίστανται αδύνατες από αυτήν την έλλειψη ανεκτικότητας. Οι αρχές στο Κάιρο πρέπει, ως εκ τούτου, να δεσμευτούν περισσότερο για την προστασία των μειονοτήτων και την αντίσταση στον εξτρεμισμό των σαλαφιστών, ο οποίος αποτελεί άρνηση των αρχών της σύγχρονης δημοκρατίας στην οποία προσβλέπει ο αιγυπτιακός λαός. " οικονομική ανάπτυξη με την επιστροφή των ξένων επενδύσεων και, πάνω απ' όλα, του τουρισμού, είναι αδιανόητη χωρίς ανεκτικότητα, τάξη και σταθερότητα.
<P>
Συνεπώς, είναι προς το συμφέρον της Αιγύπτου και του κόσμου να χορηγεί η Ευρώπη γενναιόδωρες ενισχύσεις, αλλά αυτές οι ενισχύσεις θα πρέπει να εξαρτώνται από μία αποτελεσματική πολιτική προστασίας των μειονοτήτων, σε συμφωνία με την αρχή των "αναλογικών κερδών" που εσείς, βαρόνη Ashton, προτείνατε μαζί με τον κ. Füle.
<SPEAKER ID="030" NAME="Andreas Mölzer" AFFILIATION="NI">
(DE) Κυρία Πρόεδρε, βαρόνη Ashton, τα σημερινά γεγονότα στη Συρία μάς κάνουν ξανά να αναλογιστούμε το δίλημμα στο οποίο βρίσκεται η ίδια η Ευρωπαϊκή Ένωση σε ό,τι αφορά τη Μέση Ανατολή και τα γεγονότα στη Βόρεια Αφρική. Εδώ και πολλά χρόνια υποστηρίζουμε δεσποτικά καθεστώτα και δικτατορίες στον αραβικό κόσμο. Τώρα, ενώ ο πρόεδρος Assad αρχίζει να λαμβάνει βίαια μέτρα κατά του ίδιου του λαού του, εμείς καταδικάζουμε, ασφαλώς, ως οφείλουμε, τις πράξεις του και εφαρμόζουμε κυρώσεις με μισή καρδιά. Κατά τη γνώμη μου, αξιοπιστία δεν σημαίνει ακριβώς αυτό. Για τον αραβικό κόσμο η δημοκρατία και τα ανθρώπινα δικαιώματα προφανώς ήταν πάντα κούφια λόγια. Είναι σαφές ότι γίνονται προσπάθειες να συγκαλυφθεί το γεγονός ότι οι Βρυξέλλες, ή με άλλα λόγια η Ευρωπαϊκή Ένωση, ενήργησαν κατά κύριο λόγο υπέρ των γεωπολιτικών συμφερόντων των Αμερικανών στην περιοχή αυτή.
<P>
Ειδικότερα, η αδυναμία της Ευρωπαϊκής Ένωσης ενώπιον όλων αυτών των εξελίξεων στην περιοχή της νότιας Μεσογείου προκαλεί ανησυχία. Επιδοκιμάσαμε την έλευση της δημοκρατίας όταν ξεκίνησαν οι επαναστάσεις και οι εξεγέρσεις. Τι συμβαίνει τώρα στην Τυνησία; Στην καλύτερη περίπτωση, η κατάσταση μπορεί να περιγραφεί ως χαοτική, καθώς η μεταβατική κυβέρνηση απειλείται ξανά με πτώση. " Αίγυπτος έχει κάτι που μοιάζει με μια μόνιμη ή προσωρινή στρατιωτική δικτατορία, η οποία διώκει τους χριστιανούς Κόπτες. Στη Λιβύη υπάρχει εμφύλιος πόλεμος, στον οποίο οι διχασμένοι Ευρωπαίοι παρεμβαίνουν απρόθυμα και με τις μισές από τις δυνάμεις τους.
<P>
Εντούτοις, οι Αμερικανοί θεωρούν ίσως ότι η Συρία είναι σκληρό καρύδι. Ο πρόεδρος Assad δεν χρειάζεται καν να ανησυχεί ότι ο στρατός θα στραφεί εναντίον του λόγω εξωτερικών πιέσεων. Επίσης δεν υπάρχει καμία προστατευτική δύναμη που θα μπορούσε να τον ανατρέψει. Ωστόσο, τυχόν αλλαγή της κυβέρνησης στη Δαμασκό θα επέφερε σίγουρα μεγάλης εμβέλειας συνέπειες για ολόκληρη την περιοχή. Οι πρώτοι σύριοι πρόσφυγες που φτάνουν στην Τουρκία μπορεί να είναι η πρώτη γραμμή μιας μαζικής εισροής ανθρώπων οι οποίοι τρέπονται σε φυγή εξαιτίας της σύγκρουσης.
<P>
Ως αποτέλεσμα της τρέχουσας κατάστασης στη Συρία και τη Λιβύη, εμείς στην Ευρώπη και τις Βρυξέλλες πρέπει επειγόντως να αναπτύξουμε μια αυτόνομη πολιτική που δεν θα εξαρτάται και δεν θα επηρεάζεται από την Ουάσιγκτον. Σε αντίθεση με τις "ΠΑ, η Ευρώπη επηρεάζεται άμεσα από τα γεγονότα σε αυτήν την περιοχή λόγω της γεωγραφικής εγγύτητας. Ωστόσο, δεν πρέπει να επιτρέψουμε στον εαυτό μας να αναμειχθεί περισσότερο στον εμφύλιο πόλεμο της Λιβύης, διαφορετικά διακινδυνεύουμε να γίνουμε στόχος τρομοκρατίας και εξτρεμισμού.
<SPEAKER ID="031" NAME="Eduard Kukan" AFFILIATION="PPE">
(EN) Κυρία Πρόεδρε, όσον αφορά την έκθεση σχετικά με την ΕΕ ως παγκόσμιο παράγοντα, οι εξελίξεις στη διεθνή σκηνή δείχνουν ότι η ΕΕ πρέπει επειγόντως να αντιδράσει πιο γρήγορα. Αυτό σημαίνει να είναι έτοιμη να αντιμετωπίσει προκλήσεις σε παγκόσμιο επίπεδο. " Συνθήκη της Λισαβόνας δημιούργησε ένα πλαίσιο και τα απαραίτητα εργαλεία για μια τέτοια δράση.
<P>
Θα έπρεπε να ξεκινήσουμε αντιμετωπίζοντας τα κενά στην παγκόσμια διακυβέρνηση. Παραδείγματα όπως η σύνοδος κορυφής για την κλιματική αλλαγή στην Κοπεγχάγη, το ψήφισμα της Γενικής Συνέλευσης των "νωμένων Εθνών σχετικά με την προώθηση των δικαιωμάτων συμμετοχής -συγχαρητήρια στη βαρόνη Ashton- ή η συμμετοχή της ΕΕ στο Διεθνές Νομισματικό Ταμείο δείχνουν όχι μόνο την ανάγκη αντιμετώπισης αυτών των ζητημάτων, αλλά και την ανάγκη εξεύρεσης μιας κοινής στρατηγικής.
<P>
" έκθεση δείχνει σε ποια σημεία θα πρέπει να εντατικοποιηθούν οι προσπάθειες. Ένα από τα πιο σημαντικά πεδία είναι η ενίσχυση του ρόλου μας και του συντονισμού στο σύστημα των "νωμένων Εθνών. Το ίδιο ισχύει και για τους διεθνείς χρηματοπιστωτικούς οργανισμούς και τους πολυμερείς οργανισμούς ασφαλείας. Όλα αυτά δεν θα γίνουν αυτόματα. Θα χρειαστεί χρόνος και συνεπείς και συντονισμένες δράσεις από τη δική μας πλευρά. Αυτό που χρειαζόμαστε επειγόντως είναι μια μακροπρόθεσμη στρατηγική με σαφώς ορισμένα στάδια και δράσεις που πρέπει να αναλάβουμε προκειμένου να εδραιώσουμε τη θέση μας στην παγκόσμια σκηνή. Ελπίζω ότι η βαρόνη Ashton θα προτείνει σύντομα μια τέτοια στρατηγική και ότι θα έχουμε την ευκαιρία να την συζητήσουμε εδώ στο Κοινοβούλιο.
<P>
Έχω μία ακόμα παρατήρηση, που σχετίζεται περισσότερο με την έκθεση Albertini. Αυτήν την Κυριακή διεξήχθησαν τοπικές εκλογές στην Αλβανία. Ήμουν επικεφαλής της ειδικής αντιπροσωπείας του ΕΚ που συμμετείχε στην παρακολούθηση των εκλογών και θα ήθελα να σας μεταφέρω ένα μήνυμα. Οι πολίτες της Αλβανίας -δεν μιλάω για τους πολιτικούς, αλλά για τους απλούς πολίτες- προσβλέπουν σε εμάς -την ΕΕ- με εμπιστοσύνη και ελπίδα. Ελπίζουν ότι θα τους βοηθήσουμε να βρουν μια λύση στην πολύ δύσκολη πολιτική κατάσταση στην οποία οι πολιτικοί οδήγησαν τη χώρα τους. Σε σύγκριση με τις δικές μας παγκόσμιες φιλοδοξίες, αυτό που χρειάζεται εδώ είναι ένα μικρό βήμα. Πόσο καλοί μπορεί να είμαστε στον δικό μας χώρο; Εντούτοις, είναι μια δοκιμασία που πρέπει να την περάσουμε με επιτυχία και με αξιοπρέπεια.
<SPEAKER ID="032" NAME="Hannes Swoboda" AFFILIATION="S&amp;D">
(DE) Κυρία Πρόεδρε, βαρόνη Ashton, κυρίες και κύριοι, ως σκιώδης εισηγητής θα ήθελα πρώτα απ' όλα να εκφράσω τις ειλικρινείς μου ευχαριστίες στον εισηγητή, κ. Albertini, για την ιδιαίτερα θετική συνεργασία του γι' αυτήν την έκθεση.
<P>
Σε αυτήν την έκθεση και, ασφαλώς, σε αυτήν τη συζήτηση, επικεντρωθήκαμε δικαιολογημένα κυρίως στις νότιες περιοχές και στη Μέση Ανατολή. Δεν θέλω να επαναλάβω αυτά που είπαν ο κ. Schulz, η κ. De Keyser και άλλοι. Θα ήθελα μόνο να αναφερθώ εν συντομία στην κατάσταση στην Παλαιστίνη και το Ισραήλ.
<P>
Πιστεύω ότι η συμφιλίωση της Χαμάς με τη Φατάχ και η προθυμία τους να ιδρύσουν ένα κράτος αντιπροσωπεύουν μια μείζονα ευκαιρία, καθώς η ίδρυση ενός κράτους απαιτεί αφοσίωση και υπευθυνότητα. Πρέπει οπωσδήποτε να το καταστήσουμε σαφές αυτό. Χρειαζόμαστε την αναγνώριση του Ισραήλ, χρειαζόμαστε ειρήνη στην περιοχή και χρειαζόμαστε αποκήρυξη της χρήσης βίας.
<P>
(Χειροκροτήματα)
<P>
Αυτό είναι εξαιρετικά σημαντικό. Ωστόσο, το Ισραήλ πρέπει επίσης να αναγνωρίσει ένα ανεξάρτητο παλαιστινιακό κράτος με τον ίδιο τρόπο που η Χαμάς πρέπει να αναγνωρίσει το κράτος του Ισραήλ. Μόνο εάν έχουμε αυτήν τη λύση δύο κρατών μπορούμε επίσης να φέρουμε την ειρήνη στη Μέση Ανατολή.
<P>
Δεν θέλω να στρέψω το βλέμμα μου μόνο στα νότια, αλλά και στα ανατολικά, επειδή, αφενός, ήμουν επικεφαλής μιας κοινοβουλευτικής αντιπροσωπείας στο Τουρκμενιστάν και, αφετέρου, εχθές διορίστηκα εισηγητής του Κοινοβουλίου για τη Ρωσία. Παρά την κατανοητή εστίαση στα προβλήματα του Νότου, δεν πρέπει να ξεχνάμε πόσο σημαντικοί είναι οι ανατολικοί μας γείτονες. " Τουρκία διαδραματίζει επίσης σοβαρό ρόλο ως προς αυτό. Δεν πρέπει να αντιμετωπίζουμε την Τουρκία μόνο υπό το πρίσμα μιας υποψήφιας προς ένταξη χώρας. " Τουρκία πρέπει να είναι και εταίρος μας, ιδιαίτερα όσον αφορά την κατάσταση στη Μεσόγειο. Ωστόσο, είναι επίσης σημαντικό να ενισχύσουμε τις επαφές μας με την Τουρκία όσον αφορά την περιοχή του Εύξεινου Πόντου και να συμπεριλάβουμε την Τουρκία στην κοινή μας ευρωπαϊκή εξωτερική πολιτική και την πολιτική ασφαλείας. Αυτό δεν σχετίζεται απαραιτήτως με το θέμα της προσχώρησης.
<P>
Δεύτερον, η εταιρική σχέση με τη Ρωσία αποτελεί έναν πολύ σημαντικό παράγοντα. Θέλουμε να εδραιώσουμε μια εταιρική σχέση με τη Ρωσία, αλλά πρέπει να διαπραγματευόμαστε από θέση ισχύος και αυτοπεποίθησης. Αυτό είναι κάτι στο οποίο κάποιες φορές υπολειπόμαστε. Ενώ η Ρωσία το έχει σε υπερβολικό βαθμό, εμείς το έχουμε σε πολύ μικρό βαθμό. Μόνον εάν είμαστε ισότιμοι θα μπορέσουμε να καταλήξουμε σε συμφωνία. Παρόλο που είμαι απολύτως υπέρ αυτής της εταιρικής σχέσης, η οποία πρέπει να είναι μια στρατηγική εταιρική σχέση, εκπλήσσομαι ιδιαίτερα από την πίεση που ασκεί τώρα η Ρωσία, ειδικά στην Ουκρανία. Παλαιότερα θα περιγράφαμε τα μέλη των κυβερνήσεων της Ρωσίας και της Ουκρανίας ως φίλους, αλλά ο τρόπος με τον οποίο συμπεριφέρεται τώρα η Ρωσία στην Ουκρανία απέχει μακράν από αυτό. Το ίδιο ισχύει για τη συμπεριφορά της προς κάποιους προμηθευτές ενέργειας, και αυτό το διαπιστώσαμε επίσης στο Τουρκμενιστάν. Ως εκ τούτου, πρέπει να ξεκαθαρίσουμε στη Ρωσία ότι επιθυμούμε μια εταιρική σχέση που να βασίζεται στην ισότητα και τα κοινά συμφέροντα. Ο στόχος μας πρέπει οπωσδήποτε να είναι η εδραίωση μιας γνήσιας και δυναμικής εταιρικής σχέσης.
<P>
Σχετικά με το θέμα της κεντρικής Ασίας, βαρόνη Ashton, θέλουμε να συμμετάσχουμε αλλά δεν έχουμε κανέναν εκπρόσωπο εκεί. Γνωρίζω ότι υπάρχουν οικονομικά προβλήματα, αλλά χρειαζόμαστε επειγόντως διπλωματική εκπροσώπηση σε αυτήν την περιοχή. Θέλουμε να αγοράσουμε ενέργεια από αυτές τις χώρες. Θέλουμε να κινηθούν προς την κατεύθυνση της δημοκρατίας και να σέβονται τα ανθρώπινα δικαιώματα. Ωστόσο, δεν έχουμε πραγματικά επαρκή συμμετοχή. Ο κ. Morel είναι ένας εξαιρετικός άνθρωπος και κάνει πολύ καλή δουλειά, αλλά αυτό δεν αρκεί. Πρέπει να εγκαταστήσουμε περισσότερους αντιπροσώπους σε εκείνες τις χώρες της κεντρικής Ασίας που είναι γείτονές μας. Αυτές οι χώρες είτε θα στραφούν μόνο προς την Κίνα ή τη Ρωσία είτε θα έχουν τουλάχιστον μια ευκαιρία να στραφούν προς την Ευρώπη. Πιστεύω ότι αυτό είναι σημαντικό.
<P>
Τέλος, θα ήθελα να καταστήσω σαφές για άλλη μία φορά ότι θέλουμε να σας παράσχουμε την απόλυτη υποστήριξη μας. Αυτά που είπατε σήμερα είναι απολύτως σωστά. Εμείς στο Κοινοβούλιο θα θέλαμε ίσως να μιλήσετε λίγο πιο δυνατά και πιο άμεσα, ακόμα και αν αυτό δεν είναι πάντα το ύφος σας, επειδή τότε θα μπορούσαμε να σας υποστηρίξουμε ακόμα περισσότερο απ' ό,τι συνήθως.
<SPEAKER ID="033" NAME="Andrew Duff" AFFILIATION="ALDE">
(EN) Κυρία Πρόεδρε, θα ήθελα να απευθυνθώ στην Cathy Ashton: μιλήσατε σαφώς για τα προβλήματα σχετικά με την επίτευξη συμφωνίας μεταξύ 27 υπουργών Εξωτερικών. Ωστόσο, η Συνθήκη της Λισαβόνας σάς επιτρέπει να μην ενεργήσετε κατ' αυτόν τον τρόπο: μπορείτε να σχηματίσετε συνασπισμούς όσων το θέλουν και να δημιουργήσετε ένα σύστημα ενισχυμένης συνεργασίας.
<P>
Πιστεύω ότι εάν με την ομοφωνία μπορεί να συμφωνηθεί μόνο η επιβολή κυρώσεων σε έναν κατάλογο 13 Σύριων, τότε αυτό που πρέπει να καταργηθεί είναι η υποχρέωση ομοφωνίας. " συμβουλή μου είναι να βρεθούν οι πρωτοπόροι, να δημιουργηθεί μια βασική ομάδα πολιτικά πρόθυμων κρατών και να συνεργαστούμε με αυτά για τη χάραξη μιας κοινής πολιτικής.
<SPEAKER ID="034" NAME="Geoffrey Van Orden" AFFILIATION="ECR">
(EN) Κυρία Πρόεδρε, η βαρόνη Ashton δεν θα εκπλαγεί αν εκφράσω την απογοήτευσή μου, όχι για την εκτέλεση της κοινής ευρωπαϊκής πολιτικής ασφάλειας και άμυνας (ΚΠΑΑ), αλλά για το γεγονός ότι επιμένει να χάνει τον καιρό της με αυτό το ιδιαίτερα άχρηστο και δαπανηρό θέμα.
<P>
Εκείνη ίσως αξιώνει ότι η Ευρωπαϊκή Ένωση έχει συμμετάσχει σε 25 περίπου αποστολές σε επίπεδο ΚΠΑΑ. Λοιπόν, είναι θέμα χαρακτηρισμού: λίγες από αυτές τις αποστολές αντέχουν σε έλεγχο. Πρόκειται είτε για αποστολές που επιτελούνται καλύτερα από το ΝΑΤΟ, απλές πολιτικές αποστολές, ή για παθητικές αποστολές με συμμετοχή στρατιωτικού προσωπικού. Τις περισσότερες φορές έγιναν επειδή η Ευρωπαϊκή Ένωση παρακάλεσε κάποιον να την καλέσει να κάνει κάτι. Επί του παρόντος, διεξάγονται στρατιωτικές αποστολές στη Λιβύη από το ΝΑΤΟ. Καθώς δεν κατάφερε να λάβει εντολή για την επιβολή εμπάργκο στη θάλασσα, η ΕΕ προσπαθεί απεγνωσμένα να κάνει τον Ο"Ε να την καλέσει να εκτελέσει ένα πρόγραμμα ανθρωπιστικής βοήθειας.
<P>
Είναι δεδομένο ότι ούτε το ΝΑΤΟ ούτε τα "νωμένα Έθνη θέλουν η ΕΕ να υποκρίνεται ότι συμμετέχει στρατιωτικά. Ασφαλώς υπάρχει μεγάλη ανάγκη ανθρωπιστικής βοήθειας και η ΕΕ θα μπορούσε να διαδραματίσει έναν χρήσιμο ρόλο, αλλά όχι έτσι ώστε να στοχεύει απλώς στην προώθηση μιας άστοχης στρατιωτικής φιλοδοξίας. Το πρόβλημα είναι ότι η ίδια η ύπαρξη της ΚΠΑΑ και όλων των όμοιων δομών της είναι παράγων διαίρεσης και παρωθεί τους συμμάχους να διστάζουν όσον αφορά μια ισχυρή δέσμευση για τις επιχειρήσεις του ΝΑΤΟ.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="035" NAME="Nicole Sinclaire" AFFILIATION="NI">
(EN) Κυρία Πρόεδρε, θα συμφωνούσε μαζί μου ο συνάδελφός μου ότι, όσον αφορά τον Ο"Ε, εάν υπήρχε μια έδρα για την Ευρωπαϊκή Ένωση στο Συμβούλιο Ασφαλείας του Ο"Ε -κάτι που επί του παρόντος είναι αμφίβολο- αυτό θα συνιστούσε σημαντική μεταβίβαση κυριαρχίας από το "νωμένο Βασίλειο και ασφαλώς και από τη Γαλλία στην Ευρωπαϊκή Ένωση; Ασφαλώς, η παρούσα κυβέρνηση του "νωμένου Βασιλείου, την οποία υποστηρίζει, σίγουρα δεν θα υποστήριζε μια τέτοια μεταβίβαση κυριαρχίας.
<SPEAKER ID="036" NAME="Geoffrey Van Orden" AFFILIATION="ECR">
(EN) Κυρία Πρόεδρε, θα ήθελα να ευχαριστήσω την αξιότιμη βουλευτή γι' αυτήν την ερώτηση.
<P>
Ασφαλώς, αυτό αποτελεί μία ακόμα απειλητική συνέπεια της Συνθήκης της Λισαβόνας. Θεωρώ απολύτως απαράδεκτη την ιδέα ότι το "νωμένο Βασίλειο και η Γαλλία θα πρέπει πράγματι να παραιτηθούν από τις έδρες τους στο Συμβούλιο Ασφαλείας των "νωμένων Εθνών, προκειμένου να μπορέσει η ΕΕ να έχει μια έδρα στο Συμβούλιο Ασφαλείας. Δεν νομίζω ότι και κανένα άλλο κράτος μέλος θα ήταν πρόθυμο να το κάνει αυτό. Δυστυχώς η Συνθήκη της Λισαβόνας το ενθαρρύνει, και όπως λέω, αυτός είναι ένας από τους λόγους για τους οποίους είμαστε τόσο αντίθετοι σε αυτήν.
<SPEAKER ID="037" NAME="Ulrike Lunacek" AFFILIATION="Verts/ALE">
(EN) Κυρία Πρόεδρε, θα ήθελα να πω το εξής στην Αντιπρόεδρο/Ύπατη Εκπρόσωπο: εκτιμώ ιδιαίτερα αυτά που είπατε στην πρώτη ομιλία σας σχετικά με την πολιτική σας και με αυτά που κάνετε στη Βόρεια Αφρική -την Αίγυπτο, την Τυνησία, τη Λιβύη- και ιδιαίτερα το γεγονός ότι επικεντρωθήκατε στους νέους και τις γυναίκες αυτών των περιοχών, καθώς και την προσέγγισή σας στην ισχυρή δημοκρατία που πρέπει να εδραιωθεί εκεί. Θεωρώ ότι αυτό είναι σημαντικό, και όλοι μας εδώ σε αυτήν την Αίθουσα συμμεριζόμαστε αυτήν την άποψή σας, έτσι ελπίζω ότι αυτό θα έχει επιτυχία.
<P>
Από την άλλη πλευρά, συμφωνώ με πολλούς από τους συναδέλφους μου ότι ο Assad θα έπρεπε να έχει συμπεριληφθεί στις κυρώσεις. Ερωτώ όπως σας ρώτησε και ο συνάδελφός μου, ο Danny Cohn-Bendit, ποιος είναι αυτός -ή ποιοι είναι αυτοί- που το εμπόδισαν στο Συμβούλιο; Ήταν ο κ. Westerwelle ή κάποιος άλλος; Πείτε μας και θα σας υποστηρίξουμε, εάν είστε διαφανής και ανοικτή απέναντί μας. Πιστεύω ότι έτσι θα κερδίσετε υποστήριξη. Εξετάστε την εντολή σας. Θα έχετε περισσότερη υποστήριξη από εμάς εάν μας πείτε περισσότερα σχετικά με το τι γίνεται στο Συμβούλιο. Πείτε μας λοιπόν!
<P>
Πιστεύω ότι αυτό ισχύει και για τη συνοχή, όπως έχετε πει τόσο εσείς όσο και πολλοί άλλοι εδώ. Στην έκθεση Albertini που θα τεθεί σε ψηφοφορία αυτήν την εβδομάδα, ζητούμε επίσης οι εθνικές πολιτικές να υποστηρίξουν τις θέσεις της ΕΕ και τις δικές σας, και καλώ τους συναδέλφους μου εδώ στο Ευρωπαϊκό Κοινοβούλιο, αυτούς που προέρχονται από κυβερνητικά κόμματα στις χώρες τους: πείτε στους υπουργούς σας των Εξωτερικών και στους πρωθυπουργούς σας να υποστηρίξουν την κοινή ευρωπαϊκή πολιτική και να μην λαμβάνουν υπόψη μόνο τα δικά σας εθνικά συμφέροντα, συμπεριλαμβανομένης και της εξωτερικής πολιτικής, διαφορετικά δεν θα αποκτήσουμε ποτέ μια κοινή ευρωπαϊκή εξωτερική πολιτική της οποίας πρέπει, βαρόνη Ashton, να ηγηθείτε και πρέπει να φανείτε φιλόδοξη και θαρραλέα στις δεσμεύσεις σας.
<P>
Εξήντα ένα χρόνια μετά τη Δήλωση Schuman που εορτάστηκε πριν από δύο μέρες, χρειαζόμαστε περισσότερη Ευρώπη παρά ποτέ. Αυτό που θέλουμε είναι πολύ συγκεκριμένο: πρόληψη των συγκρούσεων και διαχείριση των πολιτικών κρίσεων, κ. Ashton. Ζητάμε να έχουμε στην Υπηρεσία Εξωτερικής Δράσης ανεξάρτητες εκτιμήσεις των επιπτώσεων ως τυπική διαδικασία για την ποιοτική αξιολόγηση των επιπτώσεων κάθε αποστολής της ΚΠΑΑ όσον αφορά την ασφάλεια, τα ανθρώπινα δικαιώματα, το φύλο, τις κοινωνικές και οικονομικές πτυχές, και χρειαζόμαστε επίσης περισσότερο πολιτικό προσωπικό γι' αυτές τις αποστολές.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="038" NAME="Nicole Sinclaire" AFFILIATION="NI">
(EN) Κυρία Πρόεδρε, πρώτα απ' όλα εκφράζω την εκτίμησή μου στη συνάδελφό μου, που μόλις μίλησε, για το ακούραστο έργο της για τα ανθρώπινα δικαιώματα. Μίλησε για την κοινή πολιτική της ΕΕ σχετικά με τις εξωτερικές υποθέσεις κ.λπ. Αλλά συμμερίζεται τους φόβους μου για την υποκρισία της Ευρωπαϊκής Ένωσης; Όπως γνωρίζουμε τόσο εκείνη όσο και εγώ, η ΕΕ είναι αντίθετη στη θανατική ποινή, και όμως η κοινή δήλωση των Προέδρων Barroso και von Rompuy σχετικά με τον θάνατο του Bin Laden λέει ότι αυτό "δείχνει ότι τέτοια εγκλήματα δεν μένουν ατιμώρητα". Μήπως αυτό συνιστά αποδοχή του ότι η θανατική ποινή είναι μια τιμωρία;
<SPEAKER ID="039" NAME="Ulrike Lunacek" AFFILIATION="Verts/ALE">
(EN) Κυρία Πρόεδρε, όσον αφορά τις παρατηρήσεις των συναδέλφων μου, ο θάνατος του Bin Laden δεν ήταν μια θανατική ποινή. Αυτό που συνέβη ήταν μια δολοφονία, και προσωπικά θα προτιμούσα οι "ΠΑ να τον είχαν συλλάβει και να τον είχαν οδηγήσει στο δικαστήριο.
<P>
Ωστόσο, αυτό δεν σημαίνει ότι επικρίνω τη συνάδελφο.
<P>
Αυτό που λέει ότι δήλωσε ο κ. Barroso δεν ήταν υποκριτικό. Ήταν μια δήλωση που έγινε. Εγώ είμαι ίσως επικριτική σε σχέση με αυτό και, όπως λέω, θα προτιμούσα να είχε δικαστεί ο Osama Bin Laden σε ένα διεθνές ποινικό δικαστήριο, για παράδειγμα, αλλά αυτό δεν συνέβη. Ωστόσο, δεν προσάπτω καμία υποκρισία σε αυτό, επειδή χρειαζόμαστε μια κοινή ευρωπαϊκή θέση. Σχετικά με τη θανατική ποινή, πιστεύω ότι τα πράγματα είναι σαφή τουλάχιστον σε αυτήν την ήπειρο - αν και όχι σε άλλα μέρη του κόσμου, δυστυχώς.
<SPEAKER ID="040" NAME="Patrick Le Hyaric" AFFILIATION="GUE/NGL">
(FR) Κυρία Πρόεδρε, βαρόνη Ashton, κυρίες και κύριοι, πιστεύω ότι τα λόγια που χρησιμοποιήσατε στην πρώτη ομιλία σας σχετικά με την επιθυμία σας να υπάρχει ένα παλαιστινιακό κράτος, μετά από ενδοπαλαιστινιακή συμφιλίωση, είναι πολύ σημαντικά.
<P>
Αυτή η παλαιστινιακή συμφωνία αποτελεί ένα καίριο πολιτικό γεγονός και, σε αντίθεση με αυτά που μόλις ειπώθηκαν εδώ, η Χαμάς συμφώνησε για πρώτη φορά να είναι η ΟΑΠ και η παλαιστινιακή αρχή εταίροι της στις διαπραγματεύσεις. Αποδέχθηκε τα σύνορα του 1967 και τους όρους της Τετραμερούς Διάσκεψης, συμπεριλαμβανομένης της αποκήρυξης της βίας. Πρέπει να οριστεί μια μεταβατική κυβέρνηση επιφορτισμένη με την προετοιμασία των εκλογών. Ως εκ τούτου, τον επόμενο Σεπτέμβριο θα είναι ώριμες οι συνθήκες για να αναγνωρίσουν τα "νωμένα Έθνη το παλαιστινιακό κράτος με τα σύνορα του 1967 και την ανατολική Ιερουσαλήμ ως πρωτεύουσα.
<P>
Αφήνοντας κατά μέρος αυτά που είπατε νωρίτερα, βαρόνη Ashton, ποια είναι τα επόμενα βήματα που θα κάνει η Ευρωπαϊκή Ένωση για να αναγνωρίσει το παλαιστινιακό κράτος και να προασπίσει αυτήν την ιδέα ενώπιον των "νωμένων Εθνών;
<P>
Επίσης, μπορείτε να μας πείτε ποιες πρωτοβουλίες πρόκειται να αναλάβετε εσείς και η ΕΕ για να εξασφαλίσετε ότι η ισραηλινή κυβέρνηση θα παραδώσει τα φορολογικά έσοδα στις παλαιστινιακές αρχές;
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="041" NAME="Alexander Graf Lambsdorff" AFFILIATION="ALDE">
(DE) Κυρία Πρόεδρε, κύριε Le Hyaric, βλέπω τα πράγματα ακριβώς όπως κι εσείς. " ενότητα της Χαμάς με τη Φατάχ αποτελεί πραγματικά ένα ιστορικό βήμα προόδου. Τώρα ίσως υπάρχει η δυνατότητα να σημειωθεί πρόοδος στη διαδικασία της συμφιλίωσης των Παλαιστινίων με τους Ισραηλινούς. " βαρόνη Ashton έκανε ιδιαίτερα σαφές ότι ο δεύτερος στολίσκος θα είναι μια εντελώς άχρηστη πρόκληση, η οποία θα μπορούσε να βλάψει αυτήν τη διαδικασία. Θα αποστασιοποιηθείτε τώρα εσείς και η Ομάδα σας από την υποστήριξη αυτού του στόλου όπως συνέβη εχθές εδώ στο Κοινοβούλιο με την ουσιαστική συμμετοχή της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστεράς των Πρασίνων των Βορείων Χωρών;
<SPEAKER ID="042" NAME="Patrick Le Hyaric" AFFILIATION="GUE/NGL">
(FR) Κυρία Πρόεδρε, όχι, αυτός ο στολίσκος αποτελείται από ευρωπαϊκές κοινωνίες των πολιτών που αναλαμβάνουν δράση για την κατάργηση ενός εντελώς άσκοπου αποκλεισμού. Εάν οι δημόσιες αρχές, τα κράτη και εμείς οι ίδιοι είχαμε τηρήσει το διεθνές δίκαιο, δεν θα ήμασταν σε αυτό το σημείο και οι Παλαιστίνιοι δεν θα ζούσαν στη φυλακή που λέγεται Γάζα, όπως συμβαίνει εδώ και πολύ καιρό.
<SPEAKER ID="043" NAME="Νικόλαος Σαλαβράκος" AFFILIATION="EFD">
Συγχαίρω τον κύριο Albertini για την έκθεσή του και την αναφορά που κάνει στις αρχές και τις προτεραιότητες της ΚΕΠΠΑ, της πολιτικής άμυνας και ασφάλειας. Βεβαίως, ο κόσμος αλλάζει και η Ευρωπαϊκή Ένωση καλείται να αντιμετωπίσει τεράστιες προκλήσεις και είναι απαραίτητο να λάβει δράσεις ουσιαστικές για την αντιμετώπισή τους. Απειλές από τη συνεχιζόμενη φτώχεια, τον κοινωνικό αποκλεισμό ευρέων μαζών, τη διόγκωση της ανεργίας, τις γεωπολιτικές μεταβολές στον αραβικό κόσμο, σημειώστε το ιδιαίτερα αυτό, τις φυσικές καταστροφές και τη μετανάστευση αποτελούν βασικό πρόβλημα του παρόντος και προοιωνίζουν εντάσεις το μέλλον.
<P>
Ειδικότερα, το θέμα της μετανάστευσης, που αποτελεί σημείο τριβής, πρόσφατα, μεταξύ Ιταλίας και Γαλλίας, έθεσε σε αμφισβήτηση τη Συνθήκη Σένγκεν. Κατά την άποψή μου, το μεταναστευτικό πρόβλημα δεν μπορούμε να το αγνοήσουμε, πρέπει όμως να το διαχειρισθούμε με σύνεση και αποφασιστικότητα. Ναι στην αλληλεγγύη, αλλά, ναι και στη διατήρηση των κοινωνικών δομών. Και οποιαδήποτε συζήτηση για τη Συνθήκη Σένγκεν πρέπει, κατά την άποψή μου, να συνδυασθεί με τροποποίηση της Συνθήκης Δουβλίνο ΙΙ.
<SPEAKER ID="044" NAME="Nicole Sinclaire" AFFILIATION="NI">
(EN) Κυρία Πρόεδρε, εκφράζω τη συμπαράσταση και την υποστήριξή μου στη βαρόνη Ashton: πρόσφατα παρακολουθούσα ένα πρόγραμμα του BBC στο οποίο δίνατε συνέντευξη στον Jeremy Paxman, ο οποίος σας έθεσε κάποιες πολύ σημαντικές ερωτήσεις και νιώσατε πολύ άβολα. Σας ρώτησε από ποιον παίρνετε στην πραγματικότητα τις εντολές σας και για ποιο από τα 27 κράτη μπορείτε πραγματικά να μιλήσετε - και πιστεύω ότι αυτές οι ερωτήσεις είχαν σήμερα απήχηση σε αυτήν την Αίθουσα.
<P>
Δεν υπάρχει μία κοινή πολιτική, έτσι δεν είναι; Το είδαμε αυτό στο ψήφισμα του Ο"Ε σχετικά με τη ζώνη απαγόρευσης πτήσεων στη Λιβύη, όταν η Γερμανία το καταψήφισε. Πώς μπορούμε να έχουμε μια κοινή πολιτική όταν μία από τις σημαντικότερες χώρες της ΕΕ στην πραγματικότητα ψηφίζει αντίθετα από τις δύο άλλες σημαντικές χώρες της ΕΕ; Έχετε μια αδύνατη αποστολή.
<P>
Τα δικά μου λόγια υποστήριξης -και ανακουφίστηκα όταν διάβασα στον κυριακάτικο Τύπο ότι διαψεύσατε πως θα παραιτηθείτε από τη θέση σας- είναι αυτά: καθώς αμφισβητώ ιδιαίτερα την κοινή ευρωπαϊκή πολιτική και την αφαίρεση κυριαρχίας από τη χώρα μου εκ μέρους της ΕΕ, σας εύχομαι να μείνετε στη θέση σας όσο περισσότερο χρόνο γίνεται επειδή, όσο είστε εκεί, δεν νομίζω ότι θα έχουμε ιδιαίτερο πρόβλημα με την απώλεια κυριαρχίας. Εξάλλου, όταν ήσασταν επικεφαλής της Βουλής των Λόρδων του "νωμένου Βασιλείου και περάσατε τη Συνθήκη της Λισαβόνας, η οποία δημιούργησε τη δική σας θέση εργασίας με ετήσιο εισόδημα 313.000 λιρών στερλινών, λέγατε πράγματι ξανά και ξανά ότι αυτό ήταν μόνο μια τακτοποίηση και όχι μια σημαντική μεταβίβαση κυριαρχίας. Αυτό το επαναλάβατε πολλές φορές στη Βουλή των Λόρδων. Έτσι δεν έχει νόημα να σας θέτουμε ερωτήσεις, επειδή: είναι δυνατό να πάρουμε ειλικρινή απάντηση;
<SPEAKER ID="045" NAME="José Ignacio Salafranca Sánchez-Neyra" AFFILIATION="PPE">
(ES) Κυρία Πρόεδρε, βαρόνη Ashton, κυρίες και κύριοι, ο βασικός παράγοντας σε αυτήν την ιδιαίτερα ευρεία συζήτηση θα πρέπει να είναι η κατάσταση στη Βόρεια Αφρική και την Εγγύς Ανατολή.
<P>
Πρέπει να προσεγγίσουμε αυτήν τη συζήτηση χωρίς να υμνούμε αρετές - η βαρόνη Ashton ορθώς τόνισε κάποια θετικά στοιχεία· εγώ θα έδινα έμφαση στην καλή ή, μάλλον, στην καλύτερη ανταλλαγή πληροφοριών ανάμεσα στο Κοινοβούλιο και την Ευρωπαϊκή Υπηρεσία Εξωτερικής Δράσης - αλλά και χωρίς να καλύπτουμε τα προβλήματα, και η φωνή της λογικής όπως αυτή του Giorgio Napolitano, του πρώην συναδέλφου βουλευτή και προέδρου της Ιταλικής Δημοκρατίας, μας το υπενθύμισε αυτό πρόσφατα.
<P>
Μεταξύ των αρνητικών πτυχών, και παρά τις προσπάθειες της βαρόνης Ashton, συμπεριλαμβάνονται και τα διαφορετικά κριτήρια με βάση τα οποία αξιολογούνται οι περιπτώσεις της Λιβύης και της Συρίας στο Συμβούλιο Ασφαλείας των "νωμένων Εθνών, καθώς και στο Συμβούλιο Υπουργών της Ευρωπαϊκής Ένωσης. Επίσης μεταξύ των αρνητικών πτυχών, βαρόνη Ashton, είναι και η κατάσταση στο στρατόπεδο Ασράφ: γνωρίζετε τον θετικό, εποικοδομητικό και μεσολαβητικό ρόλο που διαδραματίζει η Ομάδα μου στην ανάπτυξη της εξωτερικής πολιτικής, και πιστέψτε με όταν λέω ότι η σημασία και η ευαισθησία της υπόθεσης του Ιράν δεν μου διαφεύγει.
<P>
Εντούτοις, παρά τις προειδοποιήσεις που έγιναν στις υπηρεσίες σας, στους συνεργάτες σας, στην κυβέρνησή σας και στον γενικό διευθυντή σας σχετικά με τον ανθρωπιστικό παράγοντα και παρά το γεγονός ότι κατέθεσα εγώ ο ίδιος σε εσάς ένα σχέδιο δήλωσης, δεν μιλήσατε ξεκάθαρα παρά μόνο μετά από 32 θανάτους και περισσότερους από 300 τραυματισμούς. Μπορείτε να βγάλετε τα δικά σας συμπεράσματα.
<P>
Εσείς η ίδια είπατε σήμερα το πρωί ότι πρέπει να δράσουμε και πρέπει να έχουμε συνοχή, ειδικά σε σχέση με την υπεράσπιση των ανθρωπίνων δικαιωμάτων· ιδίως αναλαμβάνοντας κινδύνους, βαρόνη Ashton, όταν κινδυνεύουν ανθρώπινες ζωές.
<P>
Το ερώτημα που σας θέτω είναι το εξής: σχετικά με τον κουβανό αντιφρονούντα, Juan Wilfredo Soto García, που συνελήφθη, ξυλοκοπήθηκε και τελικά δολοφονήθηκε, προτίθεστε να ζητήσετε να διεξαχθεί έρευνα για να διαλευκανθούν αυτά τα τραγικά γεγονότα; Εάν αυτή η έρευνα δείξει ότι υπάρχει σχέση αιτίου αιτιατού μεταξύ του ξυλοδαρμού και του θανάτου του, προτίθεστε να τους καταδικάσετε;
<SPEAKER ID="046" NAME="Kristian Vigenin" AFFILIATION="S&amp;D">
(BG) Κυρία Πρόεδρε, κυρία Ashton, άκουσα πολύ προσεκτικά και με μεγάλη ικανοποίηση τον λόγο σας και δεν άκουσα τίποτα με το οποίο να μην συμφωνώ. Παρ' όλα αυτά, θα δεχθείτε, και σε αυτήν την Αίθουσα και από πολίτες της Ευρωπαϊκής Ένωσης, σκληρή κριτική όσον αφορά την ικανότητά σας να επιδεικνύετε μια ενιαία προσέγγιση και κοινές δράσεις.
<P>
" Συνθήκη της Λισαβόνας δημιούργησε σημαντικές προϋποθέσεις που επιτρέπουν στην Ευρωπαϊκή Ένωση να μιλά με μία φωνή στη διεθνή σκηνή. " φωνή αυτή, μέσα από εσάς, μιλά με σαφήνεια. Ωστόσο, επιτυχία μπορεί να σημειωθεί μόνο εάν οι άλλες φωνές σιωπήσουν ή τουλάχιστον ησυχάσουν. Αντιθέτως, αυτό που βλέπουμε είναι αναστάτωση. Έως τώρα προσφέρουμε στον κόσμο μια κακοφωνία, μέσα στην οποία συχνά είναι δύσκολο να ακούσουμε το σημαντικό μήνυμα που θέλει να μεταφέρει η Ευρωπαϊκή Ένωση.
<P>
Πιστεύω, κυρία Ashton, ότι το θεσμικό μας όργανο -το Ευρωπαϊκό Κοινοβούλιο- αποτελεί τον φυσικό σας σύμμαχο στη μάχη που αφορά την εφαρμογή της Συνθήκης της Λισαβόνας. Αξιοποιείστε μας όσο μπορείτε περισσότερο, επειδή συντάσσουμε σήμερα την επόμενη έκθεση για την κοινή εξωτερική πολιτική και πολιτική ασφαλείας και επειδή η εξαιρετικά δυναμική δραστηριότητα που συνεχίζεται το 2011 μας δίνει μια ευκαιρία να βάλουμε σε τάξη τα του οίκου μας.
<P>
Προσυπογράφω απόλυτα την εκτίμηση ότι η στήριξή μας προς τις χώρες της Βόρειας Αφρικής, ειδικά για την Τυνησία και την Αίγυπτο, πρέπει να παρασχεθεί σε δύο στάδια. Ένα μακροπρόθεσμο στάδιο έχει ήδη περιγραφεί αδρά. Ωστόσο, η Αίγυπτος και η Τυνησία χρειάζονται υποστήριξη τώρα, αυτήν τη χρονιά, και σε πολύ μεγαλύτερη έκταση από αυτήν που συζητείται επί του παρόντος.
<P>
Οι αραβικές επαναστάσεις έχουν δύο πτυχές. " μία είναι η έλλειψη ελευθερίας και δημοκρατίας, ενώ η άλλη είναι η έλλειψη κοινωνικών προοπτικών και το αίσθημα απελπισίας. Οι επαναστάσεις θα μπορέσουν να επιτύχουν μόνο εάν αυτά τα δύο προβλήματα λυθούν εκ παραλλήλου.
<P>
Σε ένα συνέδριο στην Τυνησία, το οποίο διοργανώθηκε από το Ευρωπαϊκό Σοσιαλιστικό Κόμμα και στο οποίο παρευρέθηκαν εκπρόσωποι κομμάτων και κινημάτων από ολόκληρη την περιοχή, ζητήσαμε από την Ευρωπαϊκή Ένωση ένα πρόγραμμα έκτακτης ανάγκης που θα υποστηρίξει τώρα, άμεσα, τις δημοκρατικές διεργασίες. " Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο αυξάνει επίσης σημαντικά τη δέσμευσή της για την περιοχή αυτή. Το αναφέρω αυτό για να τονίσω πόσο σημαντικό είναι να δεσμευτούμε σε κάθε επίπεδο.
<P>
Τέλος, θα ήθελα να πω ότι την προηγούμενη εβδομάδα δημιουργήθηκε η Κοινοβουλευτική Συνέλευση Euronest. Αυτό αποτελεί ένα σαφές μήνυμα ότι οι ανατολικοί μας εταίροι επιθυμούν ισχυρότερο πολιτικό διάλογο με την Ευρωπαϊκή Ένωση. Ας μην τους ξεχνάμε.
<SPEAKER ID="047" NAME="Annemie Neyts-Uyttebroeck" AFFILIATION="ALDE">
(EN) Κυρία Πρόεδρε, ο λόγος είναι εργαλείο, ο λόγος είναι μέσο και ο λόγος μπορεί να αποτελέσει όπλο για την εξωτερική πολιτική. Γι' αυτό θα έπρεπε να χρησιμοποιείται με φειδώ και σύνεση, αλλά υπάρχουν περιπτώσεις στις οποίες πρέπει να χρησιμοποιείται αποφασιστικά.
<P>
Θα ήθελα να πω στην Ύπατη Εκπρόσωπο ότι πραγματικά μου έλειψε η φωνή της τις πρώτες ημέρες των φρικτών ενεργειών στις οποίες προέβησαν οι αρχές της Συρίας. Πιστεύω ότι η φωνή σας έλειψε ακόμα περισσότερο στους γενναίους πολίτες που διαδήλωναν -και ακόμα διαδηλώνουν- στη Συρία με μεγάλο προσωπικό κίνδυνο. Υπάρχουν εξαιρετικές περιπτώσεις στις οποίες πρέπει κανείς να κάνει άμεσα δηλώσεις. Αυτή ήταν μία τέτοια περίπτωση.
<P>
Επιτρέψτε μου τώρα να επιστρέψω στη Μέση Ανατολή. Πιστεύω ότι η παρακράτηση των φόρων που συλλέγονται στην Παλαιστίνη από την ισραηλινή κυβέρνηση αποτελεί εσφαλμένη ενέργεια και, επιπλέον, είναι ασυνεπές να ζητάμε από τις αρχές της Δυτικής Όχθης και της Γάζας να καταλήξουν σε συμβιβασμό -σε συμφωνία- και όταν επιτευχθεί αυτή η συμφωνία, τότε να ληφθεί αυτή η απόφαση. Επιπλέον, αυτή η απόφαση είναι εξαιρετικά κυνική, καθώς είναι πολύ πιθανό η Ευρωπαϊκή Ένωση να υποχρεωθεί να καλύψει το οικονομικό έλλειμμα ό,τι κι αν γίνει.
<P>
Έτσι, στηρίζω όλους τους συναδέλφους μου που ζητούν -και ζητώ κι εγώ η ίδια- μια νέα ώθηση για μια ειρηνική λύση στη σύγκρουση Ισραήλ-Παλαιστίνης, η οποία, ασφαλώς, πρέπει να βασίζεται στη λύση των δύο κρατών.
<SPEAKER ID="048" NAME="Mirosław Piotrowski" AFFILIATION="ECR">
(PL) Κυρία Πρόεδρε, παρά την έναρξη ισχύος της Συνθήκης της Λισαβόνας, που διέπει την κοινή εξωτερική πολιτική και πολιτική ασφαλείας, ελάχιστα πράγματα έχουν αλλάξει. Δόθηκαν νέα ονόματα στα υπάρχοντα διπλωματικά αξιώματα, αλλά η Ένωση δεν ενίσχυσε τη θέση της ως παράγοντα της διεθνούς σκηνής.
<P>
Μπορεί να αναρωτηθεί κανείς αν είναι καν δυνατόν να λειτουργήσει μια κοινή πολιτική για τα 27 κράτη μέλη της Ένωσης. Τέτοια συμπεράσματα απορρέουν άμεσα από την έκθεση Albertini, στην οποία επισημαίνεται η έλλειψη βούλησης από μέρους των κρατών μελών να ασκήσουν μία κοινή πολιτική και από τις δηλώσεις κάποιων εκπροσώπων των κρατών μελών που δημιούργησαν την εντύπωση της έλλειψης ενότητας. Παρόμοια συμπεράσματα βρίσκονται και στην έκθεση Gualtieri, η οποία εφιστά την προσοχή στην ευρεία αλληλοεπικάλυψη των προγραμμάτων άμυνας και στην καταστροφική σπατάλη περιορισμένων οικονομικών πόρων. Ως εκ τούτου, το ΝΑΤΟ εξακολουθεί να είναι η μόνη αποτελεσματική δύναμη και οι φωνές της αριστερής πτέρυγας του Κοινοβουλίου, που εκφράζονται γραπτώς σε μια γνωμοδότηση μειοψηφίας και ζητούν, μεταξύ άλλων, τη διάλυση του ΝΑΤΟ, είναι επικίνδυνες και πραγματικά αναρχιστικές.
<SPEAKER ID="049" NAME="Reinhard Bütikofer" AFFILIATION="Verts/ALE">
(DE) Κυρία Πρόεδρε, βαρόνη Ashton, η εξαιρετική έκθεση του κ. Gualtieri σχετικά με την κοινή πολιτική ασφάλειας και άμυνας περιλαμβάνει έναν σημαντικό απολογισμό της κατάστασης. Θα ήθελα να τονίσω τέσσερις προτεραιότητες για την πολιτική ασφάλειας και άμυνας στις οποίες θα πρέπει να δώσουμε συνέχεια κατά τη διάρκεια του επόμενου έτους.
<P>
" πρώτη είναι ότι πρέπει να πραγματοποιήσουμε μια ρεαλιστική εκτίμηση των κοινών αποστολών και, ειδικότερα, μια εξωτερική αξιολόγηση. Πρέπει επίσης να τις εντάξουμε στη λογική των περιφερειακών μας πολιτικών. Αυτό ισχύει ειδικότερα για το Κέρας της Αφρικής.
<P>
Δεύτερον, πρέπει να σημειωθεί πρόοδος στη συγκέντρωση και κατανομή της στρατιωτικής ικανότητας. Πρέπει να διασφαλίσουμε ότι η διαφορετική πορεία που ακολουθούν η Γαλλία και η Μεγάλη Βρετανία θα επανέλθει σε μια κοινή ευρωπαϊκή λύση. Ο Ευρωπαϊκός Οργανισμός Άμυνας έχει κάποιες ιδέες γι' αυτό το ζήτημα. Αυτές οι ιδέες θα πρέπει να τεθούν προς συζήτηση και να διασφαλισθεί ότι θα υπάρξει δημόσιος διάλογος, προκειμένου να μπορέσουμε να σημειώσουμε πρόοδο.
<P>
Τρίτον, πρέπει να γίνει δημόσια συζήτηση σχετικά με μια νέα ευρωπαϊκή στρατηγική ασφάλειας. Το κείμενο που συνέταξε ο κ. Solana το 2003 αποτέλεσε μια θετική συμβολή εκείνη τη χρονική στιγμή. Ωστόσο, ο κόσμος προχώρησε και χρειαζόμαστε μια δημόσια συζήτηση.
<P>
Τέταρτον, πρέπει επειγόντως να έρθουμε σε συμφωνία με τα κοινοβούλια των κρατών μελών σχετικά με την κοινή κοινοβουλευτική εποπτεία της κοινής πολιτικής ασφάλειας και άμυνας.
<P>
Εάν εμείς, δηλαδή εσείς, βαρόνη Ashton, και αυτό το Σώμα, μπορούμε να επιτύχουμε πρόοδο όσον αφορά την κοινή πολιτική ασφάλειας και άμυνας σε αυτούς τους τέσσερις τομείς, μετά από έναν χρόνο θα είμαστε πολύ χαρούμενοι με αυτά που θα έχουμε πετύχει.
<SPEAKER ID="050" NAME="Sampo Terho" AFFILIATION="EFD">
(FI) Κυρία Πρόεδρε, θα ήθελα κι εγώ να χαιρετήσω την κ. Ashton, Ύπατη Εκπρόσωπο της Ένωσης για Θέματα Εξωτερικής Πολιτικής και Πολιτικής Ασφαλείας, που μας τιμά σήμερα με την παρουσία της. Αυτή είναι η πρώτη μου ομιλία και για τον λόγο αυτόν θα ήθελα να χαιρετήσω όλους τους συναδέλφους μου στο Ευρωπαϊκό Κοινοβούλιο.
<P>
Θα ήθελα να κάνω μια σύντομη παρατήρηση για τη δημιουργία της κοινής εξωτερικής πολιτικής της Ένωσης. Το να έχουμε μία ενιαία και πιο δυνατή φωνή στην εξωτερική μας πολιτική είναι ασφαλώς θετικό, δεν μπορεί όμως να μειώσει τη σημασία της εξωτερικής πολιτικής των ίδιων των κρατών μελών ή την ευελιξία ή την ανεξαρτησία της. Πρέπει να αναρωτηθούμε: ποιον εκπροσωπεί η ΕΕ, αν όχι τα κράτη μέλη; Επίσης, πρέπει να αναρωτηθούμε: ποιον εκπροσωπούν οι εκπρόσωποι των κρατών μελών εάν η ΕΕ εκπροσωπεί αυτούς;
<P>
Πρέπει να αποτελεί βασική αρχή ότι δεν θα δημιουργούνται διπλές δομές και ότι οι δομές της Ένωσης δεν θα διογκώνονται χωρίς λόγο, και αυτό ιδίως επειδή είναι ιδιαίτερα αμφίβολο το κατά πόσον οι πολίτες της ΕΕ γενικότερα επιθυμούν επίσης την ολοκλήρωση στον τομέα της εξωτερικής πολιτικής.
<SPEAKER ID="051" NAME="Béla Kovács" AFFILIATION="NI">
(HU) Κυρία Πρόεδρε, η Συνθήκη της Λισαβόνας με τις υπερβολικά πολύπλοκες αλλαγές της καθιστά δύσκολη τη σύσταση οργανισμών και τον καθορισμό καθηκόντων. Ακόμα και οι υφιστάμενοι οργανισμοί δεν είναι σε θέση να επιτελέσουν τις λειτουργίες τους λόγω των πολλών αλλαγών. Έτσι, παντού κυριαρχεί χάος και όλοι βρίσκονται σε σύγχυση.
<P>
Προκύπτει το ερώτημα: ποιο το νόημα της δημιουργίας της Ευρωπαϊκής Υπηρεσίας Εξωτερικής Δράσης και της ανάθεσης εξουσιών στην υπηρεσία αυτή, η οποία δεν έχει ακόμα αρχίσει να λειτουργεί; " άμυνα και ασφάλεια είναι ένας τομέας που απαιτεί παγκοσμίως ταχεία αντίδραση και δράση. Ενώ συζητείται η σύνθεση, οι τοποθεσίες και οι θέσεις, η Ευρωπαϊκή Ένωση χάνει την ευκαιρία να μπορεί να λειτουργήσει στον τομέα αυτόν με τρόπο που να έχει νόημα. Εφόσον ιδρύθηκε, όφειλε να λειτουργεί και να είναι αποτελεσματική. Ακριβώς γι' αυτόν τον λόγο πρέπει να κάνουμε ό,τι μπορούμε για να αρχίσει η υπηρεσία να λειτουργεί το συντομότερο δυνατό.
<P>
Δυστυχώς, στον τομέα των εξωτερικών σχέσεων, η χώρα που έχει την Προεδρία δεν μπορεί να διαμορφώσει ένα πρόγραμμα για τις εξωτερικές υποθέσεις, την κοινή άμυνα ή την ασφάλεια και έτσι, αγαπητοί συνάδελφοι, δεν έχετε άλλη επιλογή από την υποστήριξη του έργου της κ. Ashton που αρχίζει με μεγάλη δυσκολία.
<SPEAKER ID="052" NAME="Elmar Brok" AFFILIATION="PPE">
(DE) Κυρία Πρόεδρε, βαρόνη Ashton, κυρίες και κύριοι, έχετε τη στήριξή μας για τη συνέχιση της ανάπτυξης της Ευρωπαϊκής Υπηρεσίας Εξωτερικής Δράσης (ΕΥΕΔ) και για την εξασφάλιση της αποτελεσματικής της λειτουργίας. Αυτό ισχύει ιδίως για τη διαδικασία σύστασης των αντιπροσωπειών, όπου απαιτούνται σημαντικές βελτιώσεις εξαιτίας των πόρων και του περιορισμένου διαθέσιμου χρόνου.
<P>
Επιπλέον, το ότι κάθε ευρωπαίος υπουργός Εξωτερικών αισθάνεται σήμερα την ανάγκη να κάνει μία φορά τον γύρο της πλατείας Tahrir κρατώντας την εθνική του σημαία αποτελεί μείζον πρόβλημα. Ωστόσο, παρά τη συμπεριφορά αυτή, πρέπει να διασφαλίσουμε ότι η κοινή μας στρατηγική θα γίνει σαφής. Είναι καθήκον μας, αλλά και δικό σας καθήκον, να το επιτύχουμε αυτό. Πρέπει να αξιοποιήσουμε τις θέσεις -στην πραγματικότητα είναι τρεις θέσεις- που συνοψίστηκαν στη Συνθήκη της Λισαβόνας και που εκπροσωπείτε, όχι για να βρούμε και να εφαρμόσουμε στη συνέχεια τον ελάχιστο κοινό παρονομαστή μεταξύ των κρατών μελών, αλλά να αναλάβουμε ηγετικό πολιτικό ρόλο, προκειμένου η κοινή θέση να αποκτήσει μεγαλύτερο ρόλο και να είναι τόσο πειστική ώστε να μπορέσουμε να κερδίσουμε τη συμμετοχή των άλλων χωρών. Αυτό είναι εξαιρετικά σημαντικό αν θέλουμε πραγματικά να σημειώσουμε πρόοδο σε αυτόν τον τομέα.
<P>
Προηγουμένως συμφωνήσατε με τον κ. Gualtieri σχετικά με τη συγκέντρωση και την κατανομή. Θα ήθελα να τον ευχαριστήσω, το ίδιο και την κ. Muñiz De Urquiza και τον κ. Albertini. Ωστόσο, χρειαζόμαστε μια τριπλή προσέγγιση που θα συμπεριλαμβάνει την ηγεσία, τη συγκέντρωση και την κατανομή. Υπάρχουν τρία πράγματα που θα έπρεπε να έχουμε. Υπάρχουν πολλά επιμέρους σημεία που θα μπορούσαμε να θέσουμε εδώ και που απαιτούν κατανομή καθηκόντων. Τι είδους πρόοδος σημειώνεται στην Ουκρανία; Θα ξεσπάσει πόλεμος μεταξύ Αζερμπαϊτζάν και Αρμενίας στο τέλος του καλοκαιριού; Υπάρχουν ενδείξεις ότι αυτό θα γίνει. Φυσικά, υπάρχουν επίσης τα μείζονα θέματα που αφορούν τον αραβικό κόσμο, στα οποία αναφέρθηκαν πολλοί συνάδελφοί μου. Πώς θα πρέπει να αντιδράσουμε σε γεγονότα όπως αυτό του στολίσκου που, κατά τη γνώμη μου, συνιστά προκλητική ενέργεια; Πώς θα πρέπει να αντιμετωπίσουμε τον πρόεδρο Assad; Πώς μπορούμε να εξασφαλίσουμε ότι η οργάνωση Mujahedin-e Khalq στο Ιράν δεν θα λάβει καμία ενίσχυση, διότι είμαι αντίθετος προς την ενίσχυσή της, ταυτόχρονα όμως να εγγυηθούμε ότι δεν θα ξαναγίνει επίθεση στο στρατόπεδο Ασράφ και δεν θα δολοφονηθούν όσοι άνθρωποι μένουν εκεί; Πρέπει να υιοθετήσουμε μια λογική προσέγγιση για να βρούμε μια κοινή θέση.
<P>
Θα σας βοηθήσουμε να συστήσετε την Ευρωπαϊκή Υπηρεσία Εξωτερικής Δράσης (ΕΥΕΔ). Περιμένουμε όμως επίσης αυτό το είδος ηγετικής ικανότητας που θα καταστήσει δυνατή τη χάραξη πολιτικής σε ανώτερο επίπεδο και θα πείσει τα κράτη μέλη, παρά την περίπλοκη απαίτηση ομοφωνίας. Αυτό θα καταστεί δυνατό μόνο με μια πειστική ηγεσία. Θα συνεχίσουμε να περιμένουμε τα αποτελέσματα που θα έχει η ανάπτυξη της ΕΥΕΔ.
<SPEAKER ID="053" NAME="Richard Howitt" AFFILIATION="S&amp;D">
(EN) Κυρία Πρόεδρε, επιτρέψτε μου να αρχίσω εκφράζοντας τα συγχαρητήριά μου προς την Αντιπρόεδρο/Ύπατη Εκπρόσωπο για την προσωπική της επιτυχία στη διαπραγμάτευση του συμβιβασμού στα "νωμένα Έθνη για το δικαίωμα λόγου της ΕΕ, σχετικά με το οποίο άλλοι είχαν αποτύχει. Ό,τι και να σκέφτονται κάποιοι σε αυτήν την Αίθουσα ή οποιοσδήποτε άλλος στην Ευρωπαϊκή Ένωση για την κοινή μας εξωτερική πολιτική και πολιτική ασφάλειας, αυτή είναι η πλέον εξέχουσα αντικειμενική στήριξη της φιλοδοξίας που έχετε εσείς, αλλά και εμείς, για τη Συνθήκη της Λισαβόνας, μια εξωτερική πολιτική την οποία οι αλλοδαποί εταίροι μας θα εμπιστεύονται και θα σέβονται πραγματικά.
<P>
Ως συντονιστής των Σοσιαλιστών για τα ανθρώπινα δικαιώματα, θέλω επίσης να συγχαρώ την Ύπατη Εκπρόσωπο για τη στρατηγική επανεξέταση των ανθρωπίνων δικαιωμάτων και τη δέσμευση που διατυπώνει στην επιστολή της προς τους υπουργούς Εξωτερικών να ενσωματώσει τα ανθρώπινα δικαιώματα στην πολιτική ανάπτυξης του εμπορίου και σε άλλες κοινοτικές πολιτικές και να επιτύχει "συγκεκριμένα αποτελέσματα". Εδώ στο Σώμα της ζητήσαμε να δημιουργήσει μια διεύθυνση για τα ανθρώπινα δικαιώματα και τη δημοκρατία και να συναντά διαρκώς υπερασπιστές των ανθρωπίνων δικαιωμάτων σε όλες της τις επισκέψεις, και την ευχαριστούμε που το έκανε. Το Κοινοβούλιο πρέπει επίσης να της παράσχει ισχυρή στήριξη όταν εκείνη δηλώνει πως η κατάργηση της θανατικής ποινής αποτελεί προσωπική της προτεραιότητα.
<P>
" Ομάδα μας στηρίζει το αίτημα της κ. Muñiz De Urquiza για μεγαλύτερη προβολή της ΕΕ στο Συμβούλιο Ανθρωπίνων Δικαιωμάτων. Στηρίζουμε τον κ. Albertini ως προς την άποψη ότι η ΕΕ πρέπει και να αναλαμβάνει δράση και να μιλά όταν σημειώνονται παραβιάσεις ανθρωπίνων δικαιωμάτων. Υπογραμμίζουμε το συμπέρασμα του κ. Gualtieri ότι ο σεβασμός των ανθρωπίνων δικαιωμάτων δεν μπορεί ποτέ να αμφισβητηθεί. Εξ ονόματος της Ομάδας μου, θα ήθελα επίσης να δηλώσω τη στήριξή μας για το θέμα της επιστροφής των φορολογικών εσόδων στους Παλαιστινίους.
<P>
Αυτή είναι η ετήσια συζήτησή μας για την εξωτερική πολιτική, και του χρόνου ελπίζουμε να διαπιστώσουμε σαφή αποτελέσματα από την επανεξέταση των ανθρωπίνων δικαιωμάτων και σημαντικά βήματα προς την ανάπτυξη μιας κουλτούρας ανθρωπίνων δικαιωμάτων σε όλες τις ενέργειες της Ευρωπαϊκής Υπηρεσίας Εξωτερικής Δράσης.
<SPEAKER ID="054" NAME="Anneli Jäätteenmäki" AFFILIATION="ALDE">
(FI) Κυρία Πρόεδρε, τα γεγονότα στη Βόρεια Αφρική έδειξαν για άλλη μία φορά ότι η κοινή εξωτερική πολιτική της ΕΕ δεν είναι ούτε επίκαιρη ούτε αποτελεσματική. Τα αιτήματα της ΕΕ για σεβασμό των ανθρωπίνων δικαιωμάτων και της δημοκρατίας μοιάζουν σε μεγάλο βαθμό με τη μάχη ενός παραληρηματικού Δον Κιχώτη με σκουριασμένη πανοπλία ενάντια στους ανεμόμυλους, αν τα αντιπαραθέσουμε με το κερδοφόρο εμπόριο όπλων στο οποίο επιδίδονται τα κράτη μέλη της ΕΕ.
<P>
Επτά από τις δέκα μεγαλύτερες χώρες του κόσμου που πωλούν όπλα είναι χώρες της ΕΕ, κράτη μέλη της ΕΕ, και όπλα έχουν πωληθεί στη Λιβύη, την Αίγυπτο, την Τυνησία, το Μπαχρέιν και την Υεμένη. Βαρόνη Ashton, μήπως είναι καιρός να καταστήσουμε την απαγόρευση εξαγωγής όπλων προτεραιότητα της εξωτερικής πολιτικής της ΕΕ;
<P>
Ο συντονισμός 27 διαφορετικών εξωτερικών πολιτικών και πολιτικών ασφάλειας δεν είναι το πιο εύκολο καθήκον και δεν μπορεί κανείς να κατηγορεί μόνο τον καπετάνιο για το ναυάγιο του πλοίου. Τα κράτη μέλη έχουν δικαίωμα να ασκούν τη δική τους εξωτερική πολιτική. Θα μπορούσαμε, ωστόσο, να αναμένουμε ένα-δυο πράγματα από τον καπετάνιο, δηλαδή πρωτοβουλίες και ιδέες, και ακόμα τα αναμένουμε.
<SPEAKER ID="055" NAME="Struan Stevenson" AFFILIATION="ECR">
(EN) Κυρία Πρόεδρε, μετά από την ειδεχθή σφαγή στο στρατόπεδο Ασράφ στις 8 Απριλίου, η κατάσταση εκεί παραμένει κρίσιμη. Ανά πάσα στιγμή θα μπορούσε να σημειωθεί άλλη μία αιματηρή επίθεση. Μόλις επέστρεψα από τη Βαγδάτη, όπου ηγήθηκα μιας μικρής αντιπροσωπείας βουλευτών του ΕΚ σε υψηλού επιπέδου συνομιλίες με τον Πρόεδρο του Ιράκ και ανώτερους κυβερνητικούς λειτουργούς.
<P>
Διαπραγματεύθηκα τώρα μια λύση στην κρίση που αφορά το στρατόπεδο Ασράφ, την οποία διαπιστώσατε, βαρόνη Ashton. Απαιτεί τη συμμετοχή του Ο"Ε, των "ΠΑ και της ΕΕ και χρειάζεται την ενεργό σας ενθάρρυνση για την επίτευξη της επανεγκατάστασης των 3.400 προσφύγων του Ασράφ στις "ΠΑ, τον Καναδά, την Αυστραλία, τη Νορβηγία, την Ελβετία και τα κράτη μέλη της ΕΕ ή σε οποιοδήποτε άλλο μέρος έχουν οικογενειακούς ή άλλους δεσμούς. Αυτή είναι η μόνη επιλογή με την οποία μπορεί να αποφευχθεί άλλη μία ανθρωπιστική καταστροφή και σε αυτήν συμφώνησαν οι ίδιοι οι άνθρωποι του Ασράφ.
<P>
Το Ευρωπαϊκό Κοινοβούλιο στηρίζεται σε εσάς για να αδράξετε αυτήν την ευκαιρία, προκειμένου να σωθούν οι ζωές αθώων ανθρώπων και να αποφευχθεί περαιτέρω βία και αιματοχυσία.
<SPEAKER ID="056" NAME="David Campbell Bannerman" AFFILIATION="EFD">
(EN) Κυρία Πρόεδρε, αυτήν την εβδομάδα, η "μέρα της Ευρώπης υποτίθεται πως θα ήταν ένας εορτασμός της ευρωπαϊκής εθνικής ταυτότητας. Δεν είναι. Σηματοδοτεί την εν εξελίξει αντικατάσταση των ευρωπαϊκών εθνικών κρατών από μια υπερεθνική κυβέρνηση της ΕΕ, ανώτερη δηλαδή από τα εθνικά κράτη. Αυτό είναι αντίθετο με τη διακυβερνητική προσέγγιση, όπου τα εθνικά κράτη συνεργάζονται ελεύθερα, αλλά δεν παραδίδουν εξουσίες σε μια ανώτερη κεντρική αρχή.
<P>
Αυτήν τη διαφορά την καθιστά σαφή η ζώνη απαγόρευσης πτήσεων στη Λιβύη. Τα διακυβερνητικά "νωμένα Έθνη συμφώνησαν σε μια ζώνη απαγόρευσης πτήσεων για την οποία πρωτοστάτησαν εθνικά κράτη όπως η Μεγάλη Βρετανία και η Γαλλία και οι "νωμένες Πολιτείες, ενώ εθνικά κράτη όπως η Γερμανία και η Ρωσία απείχαν, για τους δικούς τους βάσιμους λόγους. Το διακυβερνητικό ΝΑΤΟ τώρα διεξάγει αυτήν την επιχείρηση με εθελοντική συμμετοχή.
<P>
Αντίθετα, η υπερεθνική ΕΕ αντέδρασε έντονα στην πρόταση του David Cameron για μια ζώνη απαγόρευσης πτήσεων. Αποτελεί ειρωνεία το γεγονός ότι η ίδια η Κόκκινη Βαρόνη, Cathy Ashton, αντιτέθηκε σε αυτήν την πρόταση απαγόρευσης πτήσεων, την οποία λέγεται ότι ο σύμβουλός της την αποκάλεσε "απελπισμένη επιζήτηση δημοσιότητας". Το δίδαγμα από αυτό είναι πως τα μεγάλα κράτη ενεργούν διακυβερνητικά, ενώ τα υπερεθνικά όργανα απλώς αδιαφορούν την ώρα που η Λιβύη φλέγεται.
<SPEAKER ID="057" NAME="Mario Mauro" AFFILIATION="PPE">
(IT) Κυρία Πρόεδρε, κυρία Ύπατη Εκπρόσωπε, κυρίες και κύριοι, το καθήκον σας, βαρόνη Ashton, είναι πολύ δύσκολο και έχετε επωμιστεί ένα μεγάλο βάρος. Ελπίζω ότι δεν θα θεωρήσετε τις ερωτήσεις μου πρόκληση, αλλά βοήθεια για στοχασμό. Βαρόνη Ashton, στο τέλος της κοινής μας συζήτησης θα ψηφίσουμε επί της έκθεσης σχετικά με τον ρόλο της Ευρωπαϊκής Ένωσης σε πολυμερείς οργανισμούς.
<P>
Πριν από δύο χρόνια, στην ακρόαση που προηγήθηκε της ανάληψης του αξιώματός σας, σας είχα ρωτήσει ποια ήταν η θέση σας σχετικά με το να διαθέτει η Ευρωπαϊκή Ένωση μία έδρα στα "νωμένα Έθνη. Τότε είχατε απαντήσει ότι δεν είχατε τον χρόνο να το σκεφτείτε αυτό. " έκθεση Muñiz de Urquiza περιλαμβάνει την τροπολογία Millán Mon η οποία καθορίζει τη θέση του Κοινοβουλίου επί του εν λόγω ζητήματος. Ποια είναι η δική σας θέση σήμερα; Είχατε τον χρόνο να το σκεφτείτε τα τελευταία δύο χρόνια;
<P>
Βαρόνη Ashton, η 17η Μαΐου είναι η "μέρα Ευρώπης-Ιράκ στη Βαγδάτη. " παρουσία της ΕΕ στο Ιράκ συνίσταται σε δύο υπαλλήλους και μία πρέσβη. Αυτοί οι τρεις άνθρωποι δραστηριοποιούνται στον βρετανικό θύλακα. Δικαιολογημένα θα θέλατε να βρείτε τους πόρους για την επίλυση αυτής της κατάστασης. Για να σας βοηθήσω, θα ήθελα να υπογραμμίσω ότι στις Μπαχάμες υπάρχουν επτά υπάλληλοι της ΕΕ. Τι υπάρχει στις Μπαχάμες που είναι τόσο πιο καθοριστικό για τη μοίρα της Ευρωπαϊκής Ένωσης συγκριτικά με τη Βαγδάτη; Δεν θα ήταν καλύτερο να έχουμε 17 υπαλλήλους στη Βαγδάτη, εφόσον πλησιάζουμε στην υπογραφή της πρώτης συμφωνίας ΕΕ-Ιράκ στη μετά τον Saddam περίοδο; Μήπως θα μπορούσαν μάλιστα ακόμα και να επιλύσουν επιτόπου το δράμα του στρατοπέδου Ασράφ, εφόσον είμαι βέβαιος ότι η προσωπική σας παρέμβαση θα μπορούσε εύκολα να οδηγήσει σε μια θετική λύση για το ζήτημα αυτό;
<P>
Βαρόνη Ashton, έχετε ήδη παρέμβει για το θέμα των αιγυπτίων Κοπτών· ωστόσο, η δίωξη όχι μόνο συνεχίστηκε, αλλά σήμερα αποτελεί ένα ανησυχητικό στοιχείο στο πλαίσιο της επονομαζόμενης "αραβικής άνοιξης". Οι ανακοινώσεις της Ευρωπαϊκής Υπηρεσίας Εξωτερικής Δράσης εξακολουθούν να αναφέρονται σε αυτό σαν να πρόκειται για σύγκρουση μεταξύ εξτρεμιστών. Ωστόσο, στην Αίγυπτο πεθαίνουν μόνο χριστιανοί και καίγονται μόνο εκκλησίες. Τι μας εμποδίζει να παραδεχτούμε την αλήθεια, λέγοντας τα πράγματα με το όνομά τους και βγάζοντας τους Κόπτες από τη δυσάρεστη κατάσταση ομηρίας όπου βρίσκονται εξαιτίας ενός φονταμενταλιστικού πολιτικού σχεδίου;
<SPEAKER ID="058" NAME="Pier Antonio Panzeri" AFFILIATION="S&amp;D">
(IT) Κυρία Πρόεδρε, κυρίες και κύριοι, οι γεμάτες με ανασφάλεια και ελπίδα ταραχές που μεταβάλλουν την πολιτική γεωγραφία των νότιων ακτών της Μεσογείου αποτελούν εντεινόμενη πρόκληση για την Ευρώπη και την εξωτερική πολιτική της. Υπό το πρίσμα των όσων συμβαίνουν, θα έπρεπε να είναι ολοένα πιο σημαντικό για την Ευρωπαϊκή Ένωση να μπορεί να βασιστεί σε μια ορθή, συνεπή εξωτερική πολιτική ικανή να αντιμετωπίσει ένα δύσκολο παρόν και να μεριμνήσει για ένα προβληματικό μέλλον, στο οποίο οι διεθνείς σχέσεις θα μεταβληθούν και ο κόσμος θα υποστεί ριζική αλλαγή.
<P>
Υπό το πρίσμα της στρατηγικής επανατοποθέτησης χωρών όπως οι "νωμένες Πολιτείες, η Κίνα και η Ρωσία και των εντεινόμενων ελλείψεων πρώτων υλών και ενεργειακών πόρων, η Ευρώπη θα έπρεπε να αναπτύξει έναν καίριο και καθοριστικό ρόλο, όμως δείχνει σαφώς πως δεν είναι προετοιμασμένη για τέτοιες προκλήσεις.
<P>
Εδώ και κάποιο διάστημα κινείται πολύ αργά προς την κατεύθυνση του συντονισμού των εξωτερικών και εσωτερικών πολιτικών των κρατών μελών της. Δεν σημειώθηκε ουσιαστική πρόοδος. Αυτό αποδεικνύεται, αφενός, από τις ασθενείς ενέργειες που απορρέουν από την εξωτερική της πολιτική και, αφετέρου, από την εμμονή ορισμένων χωρών που είναι νοσταλγοί μιας αποικιοκρατικής περιόδου η οποία δεν μπορεί πλέον να επιστρέψει και επιμένουν να πιστεύουν πως προστατεύουν καλύτερα τα συμφέροντά τους ενεργώντας μόνες και χωρίς να αναθέτουν τίποτα στην ευρωπαϊκή αρχή. Πρέπει να γυρίσουμε σελίδα. Βαρόνη Ashton, ο ρόλος σας είναι σημαντικός· σας παρακαλώ να τον εκπληρώσετε στο έπακρο, γνωρίζοντας ότι ο διαθέσιμος χρόνος λήγει γρήγορα.
<SPEAKER ID="060" NAME="Jelko Kacin" AFFILIATION="ALDE">
(SL) Κύριε Πρόεδρε, βαρόνη Ashton, ενσαρκώνετε τις πολιτικές φιλοδοξίες της Ευρωπαϊκής Ένωσης μέσω της κοινής εξωτερικής πολιτικής και πολιτικής ασφάλειας.
<P>
Θα ήθελα να σας ζητήσω να επισκεφθείτε το Ιράκ, αυτοπροσώπως, το συντομότερο δυνατόν. Πρέπει να κάνετε αισθητή την παρουσία σας στη Βαγδάτη, και βέβαια στο Κουρδιστάν.
<P>
Οι Αμερικανοί θα αποχωρήσουν από την περιοχή έως τα τέλη του έτους και θα υπάρξει ένα τεράστιο κενό μετά την αποχώρησή τους. Ωστόσο, η Ευρωπαϊκή Ένωση δεν έχει παρουσία στο Ιράκ, ή για να είμαι ακριβής, οι διπλωμάτες μας στην περιοχή είναι τόσο λίγοι που η παρουσία τους δεν είναι αισθητή ή αδυνατούν να την καταστήσουν αισθητή.
<P>
Αυτό που επιθυμούν στο Ιράκ είναι η δική μας και η δική σας προσωπική παρουσία, επιθυμούν πολιτική συνεργασία, και επιθυμούν οικονομική συνεργασία.
<P>
Επικροτώ τη σημερινή σας δήλωση σχετικά με τη Βοσνία-Ερζεγοβίνη - πρόκειται για μια εξαιρετική δήλωση, αλλά δεν έχετε διορίσει τον επικεφαλής της αντιπροσωπείας στο Σαράγεβο.
<P>
Με τον μη διορισμό του επικεφαλής της αντιπροσωπείας στο Σαράγεβο, παίζετε το παιχνίδι πολλών οι οποίοι αποσταθεροποιούν τη Βοσνία-Ερζεγοβίνη τόσο εσωτερικά όσο και εξωτερικά. Ο διορισμός του επικεφαλής θα έθετε τέρμα σε αυτό.
<SPEAKER ID="061" NAME="Paweł Robert Kowal" AFFILIATION="ECR">
(PL) Κύριε Πρόεδρε, η Ευρώπη αντιμετωπίζει σήμερα δύο προβλήματα. Το πρώτο είναι η ανάγκη για ένα νέο όραμα της πολιτικής γειτονίας. Βρέθηκα πρόσφατα στην Τυνησία και είδα πόσα πολλά αναμένονται από την Ευρωπαϊκή Ένωση. Διατηρούμε μόνιμη επαφή με την Ουκρανία, και γνωρίζω ότι και εκεί ευελπιστούν σε περισσότερα - περισσότερες ευκαιρίες ανάπτυξης της κοινωνικής συνεργασίας και περισσότερες επαφές, και ευελπιστούν ότι δεν θα καταφύγουμε στον ευρωπαϊκό μας εγωισμό.
<P>
Γνωρίζω ότι είναι δύσκολο να επιτελέσετε το έργο σας, κυρία Ashton, διότι είσαστε μόνη σας και δεν το αποφασίσατε εσείς αυτό -με αυτόν τον τρόπο συστάθηκε η ΕΥΕΔ- αλλά δίνεται η εντύπωση ότι, το φθινόπωρο, θεωρήσαμε ότι η Λευκορωσία ήταν το σημαντικότερο ζήτημα, ενώ σήμερα -κάπως σαν παιδιά τα οποία ενδιαφέρθηκαν για κάτι άλλο- στρεφόμαστε προς τη Βόρεια Αφρική. Αυτό που απαιτείται είναι ένα νέο όραμα της πολιτικής γειτονίας, και αυτό, σήμερα, εναπόκειται σε εσάς. Τους τελευταίους μήνες, αποδείξατε ότι είστε δυνατή και ικανή να αναλάβετε αυτό το έργο. Ίσως η Ευρώπη δεν θα έπρεπε, σήμερα, όπως στην εποχή της αρχαίας Ρώμης, να φυλάσσεται κατά μήκος των Λιμών, του Ρήνου ή κάποιας άλλης τοποθεσίας, αλλά θα έπρεπε να προτείνει ένα τολμηρό πολιτικό όραμα, όχι απλώς ένα όραμα που να σχετίζεται με το πρόβλημα της μετανάστευσης, αλλά ένα πολιτικό όραμα. Μπορεί κανείς να ισχυρισθεί ότι η μοίρα της Ευρώπης, σήμερα, σε αυτήν την ιστορική στιγμή, εναπόκειται σε εσάς, κυρία Ashton, και βασιζόμαστε πάρα πολύ σε αυτό.
<SPEAKER ID="062" NAME="Jacek Saryusz-Wolski" AFFILIATION="PPE">
(EN) Κύριε Πρόεδρε, διαπράττονται θηριωδίες στο στρατόπεδο Ασράφ -θηριωδίες που προφανώς καταδικάζουμε και για τις οποίες ανησυχούμε ιδιαίτερα- αλλά θα ήθελα να ρωτήσω τη λαίδη Ashton τι μέσα χρησιμοποιούμε εκτός από τα λόγια. Εξετάζουμε εμπορικά μέτρα, μέτρα για την παροχή βοήθειας και άλλα απτά και πραγματικά μέτρα αντί της πειθούς, η οποία είναι άκαρπη;
<P>
Όσον αφορά την πολιτική γειτονίας έναντι των χωρών στο κατώφλι της Ένωσης, θεωρώ ότι είναι το σημαντικότερο κομμάτι του χαρτοφυλακίου σας, λαίδη Ashton. Αποτελεί τον πυρήνα της εξωτερικής πολιτικής, διότι εάν αποτύχουμε εκεί, αποτυγχάνουμε στη συνολική εξωτερική πολιτική.
<P>
" γυμνή αλήθεια είναι ότι βρισκόμαστε σε θέση οπισθοχώρησης και άμυνας στη νότια γειτονική περιοχή μας και την ανατολική γειτονική περιοχή μας. Αιφνιδιαστήκαμε. " λαίδη Ashton λέει ότι υπάρχουν θύελλες στη γειτονική περιοχή μας. Αυτή είναι η λέξη που χρησιμοποίησε. Πού είναι ο μετεωρολογικός μας χάρτης πορείας; Ο χρόνος αποτελεί βασικό παράγοντα σε αυτήν την πολιτική και σπάνιο πόρο. Στην πολιτική γειτονίας μας, μένουμε πάντα πίσω από τα γεγονότα. Ακόμη και η αναθεώρηση της ευρωπαϊκής πολιτικής γειτονίας της λαίδης Ashton και του Επιτρόπου Füle αναβάλλεται για τρίτη φορά - και αναβάλλεται στη θητεία της.
<P>
Το αμάρτημά μας είναι η αδράνεια. " εξωτερική πολιτική αφορά δράσεις που τροποποιούν την εξέλιξη των γεγονότων, δεν αφορά λόγια, διαδοχικές συνεδριάσεις, άκαρπη πειθώ και σωρεία δηλώσεων. Θα έπρεπε να χρησιμοποιούμε πραγματικά και σκληρά μέσα προκειμένου να αλλάξουμε τα πράγματα στη Λιβύη, τη Συρία, το στρατόπεδο Ασράφ και τη Λευκορωσία. Το να ακολουθεί τα κράτη μέλη και να αναμένει την άδεια από τους υπουργούς Εξωτερικών προκειμένου να προχωρήσει έχει καταστεί το δόγμα της λαίδης Ashton και το εκλαμβάνει ως προτέρημα. Πρόκειται για λανθασμένη προσέγγιση. Καταδικάζει την εξωτερική μας πολιτική στον ελάχιστο κοινό παρονομαστή και στο να είναι πάντα όψιμη. Θέλουμε μια Ύπατη Εκπρόσωπο που να ηγείται, όχι να ακολουθεί.
<P>
" συζήτησή μας έχει δύο αδυναμίες. Καταρχάς, πολύ συχνά αρκούμαστε στην καταδίκη και σε αναποτελεσματικές απαγορεύσεις χορήγησης θεωρήσεων, που αποτελούν υπερβολικά άτολμα μέσα. Απευθύνουμε επίσης έκκληση για περισσότερα χρήματα, προκειμένου να έχουμε καθαρή συνείδηση, αλλά υπάρχουν πολλά χρήματα Αράβων τα οποία δεν επενδύονται στη δημοκρατία και την ευημερία των Αράβων.
<SPEAKER ID="063" NAME="Libor Rouček" AFFILIATION="S&amp;D">
(CS) Κύριε Πρόεδρε, βαρόνη Ashton, κυρίες και κύριοι, οι εξελίξεις στη Βόρεια Αφρική και τη Μέση Ανατολή είναι εξαιρετικά σημαντικές για την ασφάλεια και τη σταθερότητα στην Ευρώπη. Τα αραβικά και μουσουλμανικά κράτη της περιοχής διέρχονται μια διαδικασία πολιτικής δημοκρατικής χειραφέτησης η οποία μπορεί να χαρακτηρισθεί ως η "Αραβική Άνοιξη της Πράγας". Οι νέοι άνθρωποι από την Τυνησία έως την Αίγυπτο, την Υεμένη, τη Συρία και το Μπαχρέιν απαιτούν περισσότερη ελευθερία, περισσότερη δημοκρατία και περισσότερα ανθρώπινα δικαιώματα.
<P>
Δεν είναι μόνο προς όφελος των πολιτικών συμφερόντων και των συμφερόντων ασφάλειας της ΕΕ αλλά, πρωτίστως, και ηθικό μας καθήκον να παράσχουμε ευρεία συνδρομή στους άραβες φίλους μας στον αγώνα τους για χειραφέτηση, διότι οι αξίες για τις οποίες αγωνίζονται είναι και δικές μας αξίες, και η επιτυχής εκπλήρωση και εφαρμογή των αξιών αυτών αποτελεί επίσης θεμελιώδη προϋπόθεση για μακροχρόνια ειρήνη, σταθερότητα, ανάπτυξη και ευημερία. Ωστόσο, η ευρεία συνδρομή δεν θα πρέπει να συνεπάγεται παρέμβαση, διότι η ανάπτυξη της κοινωνίας των πολιτών, της δημοκρατίας και του κράτους δικαίου πρέπει, κατά τη γνώμη μου, να παραμείνει σε αραβικά και μουσουλμανικά χέρια. Μόνο με αυτόν τον τρόπο μπορούν αυτά τα κράτη και οι κοινωνίες να καταστούν μακροχρόνια μέρη του παγκόσμιου ...
<P>
(Ο Πρόεδρος διακόπτει τον ομιλητή)
<SPEAKER ID="064" NAME="Ria Oomen-Ruijten" AFFILIATION="PPE">
(NL) Κύριε Πρόεδρε, βαρόνη Ashton, κυρίες και κύριοι, επιτρέψτε μου να ξεκινήσω συγχαίροντας την Ύπατη Εκπρόσωπο για την επιτυχία που σημείωσε στη Νέα Υόρκη. " ενίσχυση του ρόλου της Ευρώπης στα "νωμένα Έθνη είναι κάτι καλό. Ωστόσο, με οδηγεί σε μια σειρά ερωτημάτων.
<P>
Ποιο είναι το μήνυμά μας και το μήνυμά σας προς τη Γενική Συνέλευση; Πώς μπορείτε να επιτύχετε μια ενιαία κοινή θέση των κρατών μελών χωρίς την υποχώρηση στον ελάχιστο κοινό παρονομαστή; Ποια συγκεκριμένη δράση -ο κ. Daul έθεσε το ίδιο ερώτημα- θα αναλάβουμε στη συνέχεια, προκειμένου να υλοποιήσουμε το μήνυμά μας;
<P>
Κύριε Πρόεδρε, αντιμετωπίζουμε όλοι τεράστιες προκλήσεις στις οποίες πρέπει να βρούμε μια απάντηση. Οι εν λόγω προκλήσεις δεν διαπιστώνονται μόνο στο Μπαχρέιν, την Υεμένη, το Ιράν και την Αρμενία. Διαπιστώνονται επίσης στην άμεση γειτονική περιοχή μας: τη Λευκορωσία, τη Συρία, την Αίγυπτο και τη Λιβύη. Οι προκλήσεις αυτές είναι απολύτως πραγματικές. Υπάρχει καταπίεση, πόλεμος και βία κατά θρησκευτικών μειονοτήτων, πρόσφυγες συρρέουν προς εμάς και έχει δρομολογηθεί υπερβολικά αργά η εδραίωση του κράτους δικαίου και της δημοκρατίας.
<P>
Βαρόνη Ashton, είστε το πρόσωπό μας, το πρόσωπο της Ευρωπαϊκής Ένωσης. Δεν μπορούμε να επιτρέψουμε στους εαυτούς μας, στην Ευρωπαϊκή Ένωση, να αφεθούν στη διχόνοια και την αναποφασιστικότητα. Έχετε να διαδραματίσετε καίριο ρόλο, τόσο επίσημα όσο και ανεπίσημα, όχι μόνο στο παρασκήνιο, αλλά και στις αίθουσες συνεδριάσεων και, ιδίως, πέρα από αυτές. Γνωρίζω, κατανοώ, ότι πρέπει να βαδίζετε προσεκτικά, αλλά θα πρέπει να ξέρετε ότι εμείς, το Ευρωπαϊκό Κοινοβούλιο, σας υποστηρίζουμε καθώς συνεχίζετε για να πείσετε τα κράτη μέλη ότι μια κοινή ευρωπαϊκή προσέγγιση αξίζει τον κόπο, συνεχίζετε για να επιτύχετε μια αποτελεσματική, συνεκτική και κοινή εξωτερική πολιτική και να είστε το πρόσωπο της εν λόγω πολιτικής, συνεχίζετε προκειμένου να τοποθετηθούν οι καλύτεροι στις καλύτερες θέσεις στην Υπηρεσία Εξωτερικής Δράσης και συνεχίζετε προκειμένου να ενισχυθεί η θέση της Ευρώπης και εκείνη των πολιτών της, οι οποίοι είναι αυτό που έχει σημασία. Συνεπώς, πράξτε περισσότερα. Πράξτε περισσότερα στη Συρία και μην παρέχετε την υποστήριξή σας σε επιπόλαιες λύσεις.
<SPEAKER ID="065" NAME="Μαρία-Ελένη Κοππά" AFFILIATION="S&amp;D">
Κυρία Ashton, σήμερα συζητάμε τα κορυφαία θέματα στον τομέα της εξωτερικής πολιτικής της Ένωσης αλλά και τρία σημαντικά κείμενα του Ευρωπαϊκού Κοινοβουλίου για το ρόλο της Ευρωπαϊκής Ένωσης στον κόσμο. Όμως, το ερώτημα που όλοι θέτουν στη σημερινή συζήτηση είναι αν στην πραγματικότητα υπάρχει κοινή εξωτερική πολιτική. Όταν στο ιστορικής σημασίας γεγονός των τελευταίων δεκαετιών, που είναι οι εξεγέρσεις στον αραβικό κόσμο, η Ευρώπη άργησε να βρει το βηματισμό της και υπήρξε δειλή, άτολμη και για μεγάλο διάστημα άφωνη, όταν στο κρίσιμο ψήφισμα 1973 του Συμβουλίου Ασφαλείας για τη Λιβύη οι χώρες της Ένωσης δεν κατάφεραν να ακολουθήσουν ενιαία στάση, όταν η Ένωση διστάζει στη Συρία, αναρωτιέμαι μήπως το ερώτημα έχει ήδη απαντηθεί στην πράξη.
<P>
Μετά τη Συνθήκη της Λισαβόνας οι ελπίδες ήταν μεγάλες. Όταν όμως το Συμβούλιο δεν μπορεί να σταθεί στο ύψος των περιστάσεων, όταν οι εθνικές ιδιοτέλειες και προσωπικές στρατηγικές κυριαρχούν στη λήψη των αποφάσεων, τότε η Ευρώπη και η Ευρωπαϊκή Ιδέα έχουν χάσει άλλη μία μάχη.
<SPEAKER ID="066" NAME="Michael Gahler" AFFILIATION="PPE">
(DE) Κύριε Πρόεδρε, συμμερίζομαι την άποψη των συναδέλφων μου βουλευτών σχετικά με την ατυχή και ασυνεπή προσέγγιση που υιοθέτησαν μεμονωμένες κυβερνήσεις στις προκλήσεις τις οποίες αντιμετωπίζουμε επί του παρόντος. Συντάσσομαι επίσης με τη βαρόνη Ashton όσον αφορά την έκκληση να επεκταθεί η συζήτηση προκειμένου να συμπεριλάβει τις εθνικές κυβερνήσεις. Θα ήθελα συγκεκριμένα να ρωτήσω ποιο είναι το όφελος που ευελπιστεί να αποκομίσει η κυβέρνηση Α ή η κυβέρνηση Β από τη μονομερή δράση ή από την παρακώλυση της λήψης απόφασης. Ποιο είναι το όφελος; Πρέπει να είναι μεγαλύτερο από τον αντίκτυπο που μπορούμε να έχουμε από την ανάληψη ενιαίας δράσης στην Ένωση. Θεωρώ ότι θα ήταν δύσκολο για ορισμένες κυβερνήσεις να εξηγήσουν τις ενέργειές τους.
<P>
Ωστόσο, είμαι πεπεισμένος ότι βρισκόμαστε στην επώδυνη διαδικασία άντλησης διδαγμάτων από τα λάθη μας. " χρηματοπιστωτική κρίση και η κρίση χρέους είχαν, ως έναν βαθμό, θετικό αντίκτυπο με τη διαμόρφωση ενός μεγαλύτερου αισθήματος συνεργασίας, ειδικότερα όσον αφορά την κοινή εξωτερική πολιτική και πολιτική ασφάλειας. Άλλοι ομιλητές έχουν αναφερθεί στον συνδυασμό και τον επιμερισμό. Στις 8 Απριλίου, το στρατιωτικό επιτελείο της ΕΕ υπέβαλε 300 σχέδια από τα κράτη μέλη σε αυτόν τον τομέα. Θα ήθελα να μάθω τι προτίθεστε να πράξετε τώρα με τα εν λόγω σχέδια. Υπάρχουν σχέδια για τη χρήση της πρωτοβουλίας αυτής προκειμένου να δρομολογηθεί η μόνιμη διαρθρωμένη συνεργασία η οποία δεν έχει ακόμη εφαρμοσθεί; Θα διασφαλίσετε ότι ο Ευρωπαϊκός Οργανισμός Άμυνας και το στρατιωτικό επιτελείο της ΕΕ έχουν την κεντρική ευθύνη για την εφαρμογή αυτής της πρωτοβουλίας;
<P>
Ο κ. Bütikofer παρέθεσε τέσσερις προτεραιότητες για το επόμενο έτος τις οποίες υποστηρίζω σε μεγάλο βαθμό. Σε αρκετές περιπτώσεις, το Ευρωπαϊκό Κοινοβούλιο έχει ζητήσει την εκπόνηση Λευκής Βίβλου σχετικά με την πολιτική ασφάλειας και άμυνας. Ποια είναι η άποψή σας σχετικά με αυτό; Προτίθεστε να συγκεντρώσετε τις υπάρχουσες μονάδες εντός της υπηρεσίας σας που εργάζονται επί αυτών των θεμάτων προκειμένου να απαρτίσουν ένα τμήμα το οποίο θα μπορούσε να χαρακτηριστεί ως επιχειρησιακό επιτελείο;
<SPEAKER ID="067" NAME="Luis Yáñez-Barnuevo García" AFFILIATION="S&amp;D">
(ES) Κύριε Πρόεδρε, καταρχάς, θα ήθελα να σας συγχαρώ για το έργο σας, βαρόνη Ashton. Εάν δεν σας πειράζει που το λέω, είστε σαν ένα εργατικό μυρμήγκι, το οποίο επιτυγχάνει αποτελέσματα λίγο-λίγο, ενώ τα τζιτζίκια τερετίζουν και τεμπελιάζουν στα κράτη μέλη.
<P>
Κυρίες και κύριοι, θα με συγχωρήσετε που δεν προχωρώ περαιτέρω, διότι συνάδελφοι από την Ομάδα μου και συνάδελφοι βουλευτές από άλλες Ομάδες έχουν εκφράσει τις ίδιες απόψεις. Θέλω απλώς να θέσω τέσσερα ζητήματα, τα οποία θα μπορούσαν να θεωρηθούν μέσα που θα σας βοηθήσουν να αναλάβετε δράση, στοιχεία που θα σας στηρίξουν για να καταστήσετε την κοινή εξωτερική πολιτική και πολιτική ασφάλειας ακόμη πιο άξια του ονόματος αυτού.
<P>
Πρώτον, σε αντίθεση με την κατάσταση σε σχέση με άλλα θέματα, το 65-70% της ευρωπαϊκής κοινής γνώμης τάσσεται υπέρ μιας κοινής εξωτερικής πολιτικής και πολιτικής ασφάλειας.
<P>
Δεύτερον, το Κοινοβούλιο αυτό καθαυτό, εκτός από μια μικρή ευρωσκεπτικιστική μειοψηφία, υποστηρίζει την ομοσπονδιακή ευρωπαϊκή δράση, πρωτίστως, στην εξωτερική πολιτική και πολιτική ασφάλειας.
<P>
Τρίτον, τα πιο φιλοευρωπαϊκά, τα πιο φιλομοσπονδιακά κράτη μέλη, τα οποία όντως υπάρχουν: συγκροτούν συμμαχία με αυτά ...
<P>
(Ο Πρόεδρος διακόπτει τον ομιλητή)
<SPEAKER ID="068" NAME="Francisco José Millán Mon" AFFILIATION="PPE">
(ES) Κύριε Πρόεδρε, θα ήθελα να ξεκινήσω με δύο αρχικές παρατηρήσεις. Προτιμώ τις επιμέρους συζητήσεις από μια κοινή συζήτηση. Επιλαμβανόμαστε ξεχωριστών ζητημάτων, στα οποία αξίζει μια ανεξάρτητη και διεξοδική συζήτηση. Εν τω μεταξύ, θα ήθελα να επαναλάβω τα λόγια του κ. Salafranca Sánchez-Neyra σχετικά με τον θάνατο του κουβανού αντιφρονούντος, κ. Soto.
<P>
Επιτρέψτε μου παρακαλώ να διατυπώσω τρεις πρόσθετες παρατηρήσεις.
<P>
Δυστυχώς, ενώ όλοι μας ευελπιστούσαμε ότι θα μπορούσαμε να επικεντρωθούμε στον εξωτερικό ρόλο της Ευρωπαϊκής Ένωσης τα χρόνια αυτά, η σοβαρή οικονομική και χρηματοπιστωτική κρίση απορρόφησε όλες μας τις προσπάθειες. Ωστόσο, ένας μεγάλος αριθμός εξωτερικών προκλήσεων, ιδίως στη μεσογειακή γειτονική περιοχή μας, συνεπάγεται ότι δεν έχουμε την πολυτέλεια να περιμένουμε. " Ευρωπαϊκή Ένωση πρέπει να έχει πολιτική και οικονομική παρουσία στις διαδικασίες αλλαγής που λαμβάνουν χώρα στον αραβικό κόσμο.
<P>
Πανηγυρίζω επίσης, βαρόνη Ashton, το γεγονός ότι η φωνή της Ευρωπαϊκής Ένωσης στη Γενική Συνέλευση των "νωμένων Εθνών ενισχύθηκε εν τέλει στη Νέα Υόρκη την προηγούμενη εβδομάδα ως αποτέλεσμα μιας ψηφοφορίας που έλαβε ευρεία υποστήριξη. Σας συγχαίρω γι' αυτό, δεδομένου ότι η περσινή αποτυχία έθεσε ανησυχητικά ερωτήματα σχετικά με τον μελλοντικό ρόλο της Ένωσης στον κόσμο και στους διεθνείς οργανισμούς.
<P>
Ωστόσο, οι αποκλίνουσες ευρωπαϊκές ψήφοι σχετικά με το ψήφισμα 1973 του Συμβουλίου Ασφαλείας των "νωμένων Εθνών αναδεικνύουν τις τεράστιες δυσκολίες -το τονίζω, τεράστιες δυσκολίες- που ενέχει η επίτευξη μιας αποτελεσματικής κοινής πολιτικής ασφάλειας και άμυνας.
<P>
Συνοψίζοντας, βαρόνη Ashton, εσείς και ο κ. Van Rompuy, ο οποίος έχει επίσης πολλές αρμοδιότητες στα εξωτερικά ζητήματα, έχετε το τεράστιο καθήκον να πείσετε τα κράτη μέλη για την αναγκαιότητα μιας ενιαίας και συνεκτικής εξωτερικής δράσης. Οι δύο σας θα πρέπει να εργαστείτε σκληρά προκειμένου να πιέσετε, να εξαναγκάσετε και να καθοδηγήσετε τα κράτη μέλη, σε μια χρονική στιγμή στην ιστορία όπου σκοπεύαμε να ασχοληθούμε με τα νέα μέσα της Συνθήκης της Λισαβόνας.
<SPEAKER ID="069" NAME="Marek Siwiec" AFFILIATION="S&amp;D">
(PL) Κύριε Πρόεδρε, ας σταματήσουμε να παραπονιόμαστε ότι δεν έχουμε μια κοινή ευρωπαϊκή πολιτική. Σε ορισμένους τομείς, έχουμε κοινή πολιτική, ενώ σε άλλους τομείς δεν έχουμε. Μάλιστα, όσον αφορά την πολιτική γειτονίας, εφαρμόζεται μια κοινή πολιτική. Τα νέα κράτη μέλη μπορούν να υποστηρίξουν τη Δύση στη Βόρεια Αφρική με έναν μοναδικό τρόπο, διότι η Δύση δεν διαθέτει την απαραίτητη αξιοπιστία. " αξιοπιστία αυτή παρέχεται από εκείνους οι οποίοι πραγματοποίησαν τις επαναστάσεις στις χώρες της Ανατολικής Ευρώπης. Στην Ανατολή, ενδιαφερόμαστε όλοι γι' αυτά τα θέματα - στην Ανατολή όπως ακριβώς και στη Δύση. Ωστόσο, τα παλαιά κράτη μέλη διαθέτουν τα χρήματα, διαθέτουν τα μέσα. Χρειαζόμαστε τα χρήματα αυτά προκειμένου να εφαρμόσουμε μια κοινή πολιτική γειτονίας τόσο στην Ανατολή όσο και στον Νότο και προκειμένου να ενισχύσουμε την αξιοπιστία μας.
<P>
Μολονότι μιλάμε για την πολιτική στον τομέα της άμυνας - τι είδους πολιτική άμυνας είναι αυτή όταν η Ευρώπη δεν διαθέτει στρατό; Εξήντα ευρωπαϊκά αεροσκάφη δρουν πάνω από τη Λιβύη - 60 κωφά και τυφλά αεροσκάφη. Δεν υπάρχει υπηρεσία πληροφοριών, και τα εν λόγω αεροσκάφη δεν είναι σε θέση να εκτελέσουν την αποστολή τους αποτελεσματικά. Εάν οι Αμερικανοί δεν είχαν συμμετάσχει στην αποστολή στην αρχή, η αποστολή δεν θα είχε επιτύχει τίποτα. Δεν θα υπήρχε απολύτως κανένα αποτέλεσμα. Ας σταματήσουμε λοιπόν να παραπονιόμαστε ότι δεν έχουμε μια κοινή πολιτική. Όσο δεν έχουμε έναν κοινό στρατό, δεν θα έχουμε μια κοινή πολιτική ασφάλειας και άμυνας.
<SPEAKER ID="070" NAME="Arnaud Danjean" AFFILIATION="PPE">
(FR) Κύριε Πρόεδρε, βαρόνη Ashton, η κρίση στη Λιβύη κατέδειξε, δυστυχώς, για μία ακόμα φορά τις δυσκολίες που αντιμετωπίζει η Ευρωπαϊκή Ένωση όσον αφορά την ύπαρξή της σε διπλωματικό και στρατιωτικό επίπεδο. Ωστόσο, θα ήταν εξαιρετικά άδικο να κατηγορήσουμε αποκλειστικά εσάς για την έλλειψη πολιτικής βούλησης που επιδεικνύει η Ένωση, μολονότι πολλοί από εμάς θεωρούμε ότι θα μπορούσε να έχει αναληφθεί και θα έπρεπε να έχει αναληφθεί αποφασιστικότερη δράση.
<P>
Αληθεύει επίσης ότι τα κράτη μέλη φέρουν μεγάλο μερίδιο ευθύνης γι' αυτήν την αδυναμία να εισηγηθούν μια συνεκτική, αποτελεσματική και ορατή πολιτική σχετικά με το ζήτημα αυτό, ενώ οι αμερικανοί φίλοι μας βασίστηκαν σε πολύ μεγάλο βαθμό στη δράση της Ευρώπης. Πέρα από την κρίση στη Λιβύη, ωστόσο, πρέπει να λάβουμε υπόψη τις μείζονες στρατηγικές εξελίξεις που σημαίνουν ότι δεν πρέπει να εγκαταλείψουμε τη φιλοδοξία μιας κοινής πολιτικής ασφάλειας και άμυνας, όπως κατοχυρώνεται στη Συνθήκη της Λισαβόνας, και την οποία εσείς, βαρόνη Ashton, πρέπει να συνεχίσετε να εμπνέετε, να υποστηρίζετε και να υπερασπίζεστε.
<P>
Συνολικά, οι άνευ προηγουμένου δημοσιονομικοί περιορισμοί στους αμυντικούς προϋπολογισμούς, οι πολλές διεθνείς κρίσεις και η στρατηγική αναδιάρθρωση των "νωμένων Πολιτειών συνιστούν σημαντικούς παράγοντες που δεν μας αφήνουν άλλη επιλογή από το να πάρουμε τη μοίρα μας στα χέρια μας. Αντιμέτωποι με τις πολλές αυτές κρίσεις και απειλές, δεν μπορούμε απλώς να παραδώσουμε τα κλειδιά στους αμερικανούς φίλους και συμμάχους μας ή στο NATO. Ούτε οι "νωμένες Πολιτείες ούτε το NATO κατόρθωσαν να τερματίσουν τη σύγκρουση του 2008 μεταξύ της Γεωργίας και της Ρωσίας, για παράδειγμα, και ούτε μπορούν οι "νωμένες Πολιτείες ή το NATO να παρακολουθούν την τρέχουσα κατάπαυση του πυρός στην περιοχή. " ευρωπαϊκή αποστολή είναι αυτή που διαθέτει πλήρη νομιμοποίηση.
<P>
Είναι πασιφανές ότι στη Λιβύη οι "νωμένες Πολιτείες δεν επιθυμούσαν να βρίσκονται στην πρώτη γραμμή και ότι οι ελάχιστες επιχειρήσεις του NATO δεν επαρκούν.
<P>
Βαρόνη Ashton, η κοινή πολιτική ασφάλειας και άμυνας δεν είναι απλώς κάτι που επιτυγχάνεται σε δέκα χρόνια ή απλώς μια φιλοδοξία που κατοχυρώνεται στις Συνθήκες. Είναι επίσης μια στρατηγική απαίτηση, και πρέπει να πρωτοστατήσετε αναλαμβάνοντας τις αναγκαίες πρωτοβουλίες.
<P>
(Χειροκροτήματα)
<SPEAKER ID="071" NAME="Andrey Kovatchev" AFFILIATION="PPE">
(BG)... (κακής ποιότητας ηχητική καταγραφή)
<P>
Κύριε Πρόεδρε, καθίσταται σαφές ότι οι κυβερνήσεις σε ορισμένες πρωτεύουσες στην Ένωσή μας συνειδητοποιούν τώρα αυτό που αντιπροσωπεύει η Συνθήκη της Λισαβόνας και τους είναι δύσκολο να εγκρίνουν μια πρωτοβουλία εξωτερικής πολιτικής που να μην προέρχεται από αυτές. Αυτός ακριβώς είναι ο λόγος για τον οποίο χρειαζόμαστε μια ισχυρή ευρωπαϊκή ηγεσία, η οποία θα έχει το θάρρος εάν υπάρξει ανάγκη να χτυπήσει το χέρι στο τραπέζι και να απαιτήσει από τα κράτη μέλη να εγκρίνουν μια κοινή θέση. Απευθύνω έκκληση, φυσικά, και στα κράτη μέλη να μην επιχειρήσουν να επανεθνικοποιήσουν την εξωτερική μας πολιτική και να σας βοηθήσουν, λαίδη Ashton.
<P>
Χρειαζόμαστε όχι μόνο μια ισχυρή ευρωπαϊκή διπλωματία αλλά και αποτελεσματικές πολιτικές και στρατιωτικές ικανότητες προκειμένου να είμαστε όχι μόνο, επί του παρόντος, ο μεγαλύτερος, καίτοι ανίσχυρος, δωρητής αναπτυξιακής και ανθρωπιστικής βοήθειας στον κόσμο, αλλά και ένας σημαντικός παράγοντας στην παγκόσμια πολιτική. Θεωρώ ότι οι στρατιωτικές ικανότητες της Ευρωπαϊκής Ένωσης θα παράσχουν συνδρομή στους αμερικανούς συμμάχους μας και τους συμμάχους μας στο NATO, τόσο από πολιτική όσο και από στρατιωτική άποψη, ιδίως σε σχέση με τους εγγύς γείτονές μας. Οιαδήποτε σύγκρουση το επιβεβαιώνει.
<P>
Υποστηρίζω τον συνδυασμό και των επιμερισμό των πόρων μας για την άμυνα και την ενσωμάτωση της πολιτικής ασφάλειας και άμυνάς μας. Χρειαζόμαστε μια κοινή στρατηγική ασφάλειας και άμυνας. Ωστόσο, το να έχουμε μια αποτελεσματική ευρωπαϊκή εξωτερική πολιτική και τις δικές μας αμυντικές ικανότητες χωρίς να έχουμε τη δική μας υπηρεσία πληροφοριών και μια μονάδα για τη συγκέντρωση πληροφοριών είναι σαν να έχουμε ένα σπίτι χωρίς στέγη. Το θέμα αυτό πρέπει να συμπεριληφθεί εκ νέου στην ημερήσια διάταξη. Είτε πρέπει να ανταλλάσσουν τα κράτη μέλη πληροφορίες πιο αποτελεσματικά με την εξωτερική υπηρεσία και την Ευρωπαϊκή Ένωση είτε πρέπει να διαθέτει η Ευρωπαϊκή Ένωση τους δικούς της διαύλους πληροφόρησης και ανάλυσης.
<P>
Τέλος, θα ήθελα εσείς, λαίδη Ashton, επίσης να θέσετε το ζήτημα σχετικά με μια πιο σοβαρή εφαρμογή των δεσμεύσεων επανεισδοχής των ασφαλών χωρών με τις οποίες εμείς, η Ευρωπαϊκή Ένωση, έχουμε συνάψει τέτοιου είδους συμφωνίες.
<SPEAKER ID="072" NAME="Alojz Peterle" AFFILIATION="PPE">
(SL) Κύριε Πρόεδρε, στο μέλλον, μπορούμε μόνο να αναμένουμε ακόμη περισσότερες προκλήσεις στον τομέα της εξωτερικής πολιτικής και ασφάλειας, πράγμα που καθιστά την έμφαση στην αξιοπιστία ακόμη πιο σημαντική. Χωρίς αξιοπιστία, δεν μπορούμε να είμαστε αποτελεσματικοί.
<P>
Αξιοπιστία σημαίνει, καταρχάς, προσήλωση στις αξίες και τις αρχές μας. Κυρία Ashton, συμφωνώ μαζί σας ότι δεν πρέπει να λησμονούμε από πού προήλθε η Ευρωπαϊκή Ένωση.
<P>
Πριν από πολλά χρόνια, τοποθέτησε τον άνθρωπο στο επίκεντρο. Ας τιμήσουμε την ανθρώπινη αξιοπρέπεια και όλες τις πολιτιστικές ταυτότητες και ας συμβάλουμε σε μεγαλύτερο βαθμό στον διαπολιτισμικό διάλογο.
<P>
Ο κόσμος αναμένει να διαδραματίσει η Ευρωπαϊκή Ένωση ισχυρότερο ρόλο, όχι να έχει 27 μεμονωμένες εξωτερικές πολιτικές. Μεγαλύτερη ενότητα δεν σημαίνει ότι πρέπει να χάσουμε την πολυμορφία.
<P>
Συμπερασματικά, θα ήθελα να επισημάνω τρία ζητήματα:
<P>
πρώτον: πρέπει επειγόντως να άρουμε το αδιέξοδο στη Βοσνία-Ερζεγοβίνη, καθώς ένα νέο ξέσπασμα βίας είναι πιθανό·
<P>
δεύτερον: πρέπει επειγόντως να βρούμε τρόπο να συνάψουμε μια ενιαία και στρατηγική σχέση με την Τουρκία, στην οποία δεν έγινε σχεδόν καμία αναφορά σήμερα·
<P>
τρίτον: χαίρομαι για την αποφασιστικότητά σας σε σχέση με το στρατόπεδο Ασράφ· η φωνή μας κατά της βίας σε βάρος αμάχων πρέπει να είναι σαφής και αποφασιστική εκεί και παντού στον κόσμο.
<SPEAKER ID="073" NAME="Alejo Vidal-Quadras" AFFILIATION="PPE">
(ES) Κύριε Πρόεδρε, στις 29 Ιουλίου 2009, ιρακινά στρατεύματα εισέβαλαν βιαίως στον ιρανικό καταυλισμό προσφύγων στο Ασράφ και πυροβόλησαν ή ξυλοκόπησαν μέχρι θανάτου 11 άτομα που ζούσαν εκεί. " επίθεση επαναλήφθηκε φέτος στις 8 Απριλίου, όταν 35 άνθρωποι σκοτώθηκαν, είτε από τραύματα από σφαίρες είτε συνθλιβόμενοι από τεθωρακισμένα οχήματα.
<P>
Βαρόνη Ashton, προειδοποιηθήκατε μήνες πριν από βουλευτές του Κοινοβουλίου ότι αυτή η τελευταία σφαγή επρόκειτο να συμβεί, και σας ζητήσαμε επανειλημμένως να αναλάβετε δράση ως προς αυτό.
<P>
Αγνοήσατε τις προειδοποιήσεις μας για μήνες και αντιδράσατε μόνο μετά την καταστροφή. Παρόλο που κάλλιο αργά παρά ποτέ, η επόμενη επίθεση θα μπορούσε να είναι μια αιματοχυσία τρομερών διαστάσεων εάν δεν καταστήσετε αυτήν την ανθρωπιστική κρίση μία από τις κορυφαίες προτεραιότητες στην ατζέντα σας τώρα αμέσως.
<P>
Υπάρχει λύση, όπως σας εξήγησε ο κ. Stevenson. Ευελπιστούμε ότι θα αναλάβετε άμεση και σθεναρή δράση προκειμένου να καταστεί δυνατή, και επικροτούμε τη δέσμευση που αναλάβατε σήμερα το πρωί.
<P>
Τρεις χιλιάδες τετρακόσιοι ανυπεράσπιστοι άνδρες και γυναίκες, περικυκλωμένοι από τανκς, στηρίζονται σε εμάς, ευελπιστώντας ότι οι δράσεις μας θα ανταποκριθούν στις αξίες μας. Το Κοινοβούλιο έχει καταβάλει, καταβάλλει και θα καταβάλει κάθε δυνατή προσπάθεια. Σας ζητάμε να ενδιαφερθείτε το ίδιο για τη σωτηρία των ζωών αυτών.
<P>
Εάν δράσετε όπως ευελπιστούμε, θα μας έχετε στο πλευρό σας. Εάν όχι, θα λογοδοτήσετε στη συνείδησή σας και σε αυτό το Σώμα.
<SPEAKER ID="074" NAME="Dominique Baudis" AFFILIATION="PPE">
(FR) Κύριε Πρόεδρε, η Ευρωπαϊκή Ένωση επέβαλε τελικά κυρώσεις στη Συρία. Δυστυχώς, ωστόσο, φαίνεται να το έπραξε με κάποιον φόβο, φροντίζοντας να αποφύγει να θέσει τον επικεφαλής του συριακού καθεστώτος εν αμφιβόλω.
<P>
Αυτή η έλλειψη αποφασιστικότητας και σαφήνειας ερμηνεύεται προφανώς από τους διαδηλωτές ως μια μορφή εγκατάλειψης και από τις αρχές ως ανοχή που τους επιτρέπει να εντείνουν την καταστολή που εφαρμόζουν, μια καταστολή τόσο απάνθρωπη που είναι αδιανόητο το ενδεχόμενο να επιλεγεί η Συρία να καταλάβει έδρα στο Συμβούλιο Ανθρωπίνων Δικαιωμάτων του Ο"Ε όταν οι αρχές της χώρας αρνούνται επί του παρόντος την πρόσβαση παρατηρητών του Ο"Ε στην πόλη Ντεράα, η οποία αποτελεί το σκηνικό τρομερής βίας κατά άοπλων διαδηλωτών.
<P>
" συμμετοχή της Συρίας στο Συμβούλιο Ανθρωπίνων Δικαιωμάτων θα συνιστούσε προσβολή για τα θύματα και τις οικογένειές τους, καθώς και παρότρυνση να χρησιμοποιεί το καθεστώς αυτό ωμή βία κατά των πολιτών του, περιφρονώντας εντελώς τις αξίες που το Συμβούλιο Ανθρωπίνων Δικαιωμάτων υποτίθεται ότι υπερασπίζεται.
<P>
Επομένως, βαρόνη Ashton, ποιες διπλωματικές επιλογές έχετε κατά νου προκειμένου να αποφευχθεί μια τέτοια καταστροφή;
<SPEAKER ID="075" NAME="Anna Ibrisagic" AFFILIATION="PPE">
(SV) Κύριε Πρόεδρε, καθώς έχω μόνο ένα λεπτό, θα είμαι πολύ σύντομη. Δύο από τους συναδέλφους μου βουλευτές έχουν ήδη αναφέρει τη σύγκρουση στο Ναγκόρνο-Καραμπάχ και ότι η κατάσταση εκεί καθίσταται ολοένα και πιο πολύπλοκη. Όλες οι εκθέσεις επίσης καταδεικνύουν ότι η κατάσταση έχει μεταβληθεί δραματικά τις τελευταίες εβδομάδες. Δεδομένου ότι μπορούν να παρατηρηθούν ορισμένες στρατιωτικές δραστηριότητες στις περιοχές του Αζερμπαϊτζάν που τελούν υπό αρμενική κατοχή, με άλλα λόγια στο Ναγκόρνο-Καραμπάχ, το ερώτημά μου είναι αν εσείς, βαρόνη Ashton, είστε ενήμερη για τις εξελίξεις και αν προβαίνετε σε τυχόν ενέργειες προκειμένου να αποτραπεί μια πιθανή κλιμάκωση, όχι μόνο στη σύγκρουση αυτή, αλλά και στα κατεχόμενα εδάφη της Γεωργίας. Θα ήθελα απλώς να σας θέσω το εν λόγω ζήτημα ως αφετηρία και θα σας αποστείλω επίσης μια γραπτή ερώτηση αργότερα. Σας ευχαριστώ.
<SPEAKER ID="076" NAME="Ana Gomes" AFFILIATION="S&amp;D">
(EN) Κύριε Πρόεδρε, πώς μπορεί η ΕΕ να αποτελεί μια δύναμη για το δίκαιο και την ανθρώπινη ασφάλεια χωρίς να εντοπίζει και να δικάζει τους εγκληματίες οι οποίοι άφησαν τους πρόσφυγες να πεθάνουν στη Μεσόγειο; Βαρόνη Ashton, ο Bashar al-Assad δεν θα πρέπει απλώς να βρίσκεται στην κορυφή του καταλόγου εκείνων που υπόκεινται σε κυρώσεις από την ΕΕ, αλλά θα πρέπει να συμπεριληφθεί στον κατάλογο των εγκληματιών, προκειμένου να δικαστεί από το ΔΠΔ ή τα ευρωπαϊκά δικαστήρια για τη βάρβαρη καταπίεση του συριακού λαού.
<P>
Στη Λιβύη, εκτός από το γραφείο στη Βεγγάζη, η ΕΕ θα έπρεπε να έχει ήδη χρησιμοποιήσει την EUFOR, όχι μόνο προκειμένου να στηρίξει την ανθρωπιστική βοήθεια προς τους πολίτες που δέχονται επίθεση όπως στη Misrata, αλλά και προκειμένου να εφαρμόσει τον εμπορικό αποκλεισμό όπλων μέσω θαλάσσης ή μέσω των χερσαίων συνόρων όπως προτείνεται από αυτό το Κοινοβούλιο. Γι' αυτό, δεν χρειαζόμαστε κάποιο άλλο ψήφισμα ή αίτημα του Ο"Ε· αυτό που χρειαζόμαστε είναι πολιτική βούληση από τα κράτη μέλη. Εάν αναλάβετε την πρωτοβουλία, λαίδη Ashton, και φέρετε αντιμέτωπες τις κυβερνήσεις της ΕΕ με τις ευθύνες τους, αυτό το Κοινοβούλιο θα σας υποστηρίξει σθεναρά. Τέλος, καθώς η παλαιστινιακή συμφιλίωση αποτελεί ένα σημαντικό βήμα ...
<P>
(Ο Πρόεδρος διακόπτει την ομιλήτρια)
<SPEAKER ID="077" NAME="Antonyia Parvanova" AFFILIATION="ALDE">
(EN) Κύριε Πρόεδρε, ενώ οι αναταραχές στη Μέση Ανατολή και τη Βόρεια Αφρική απαιτούν να διαδραματίσει η Ευρωπαϊκή Ένωση σημαντικότερο ρόλο στην περιοχή της Μεσογείου, θα ήθελα να θέσω το ζήτημα του δεύτερου στολίσκου στη Γάζα.
<P>
Όλοι θυμόμαστε την κατάληξη του πρώτου στολίσκου και τις συνέπειές της για τις συνομιλίες και τις προσπάθειες να συνεχισθεί η ειρηνευτική διαδικασία στη Μέση Ανατολή. Όπως αναφέρατε, κυρία Αντιπρόεδρε/Ύπατη Εκπρόσωπε, αμφιβάλλετε για το αν μια νέα πρωτοβουλία αυτού του είδους θα έχει πιο θετική κατάληξη. Θα ήθελα να ρωτήσω αν μπορείτε να μας ενημερώσετε σχετικά με τις τρέχουσες ανθρωπιστικές ανάγκες στη Γάζα, καθώς και σχετικά με τα εμπορεύματα και τη στήριξη που διοχετεύονται επί του παρόντος μέσω των υφιστάμενων σημείων διέλευσης από το Ισραήλ και την Αίγυπτο. Συνεργάζεστε, ή προτίθεστε να συνεργαστείτε με τα κράτη μέλη και τις ισραηλινές αρχές προκειμένου να συζητήσετε την ανάπτυξη αυτής της πρωτοβουλίας και ίσως να εισηγηθείτε μια θετική συνεισφορά από την Ευρωπαϊκή Ένωση που θα μπορούσε να οδηγήσει σε ένα πιο αξιόπιστο αποτέλεσμα;
<SPEAKER ID="078" NAME="Heidi Hautala" AFFILIATION="Verts/ALE">
(EN) Κύριε Πρόεδρε, οι παρατηρήσεις μου απευθύνονται στη βαρόνη Ashton.
<P>
Αντιπρόεδρε/Ύπατη Εκπρόσωπε Ashton, ακούσατε πολύ ξεκάθαρα σήμερα το πρωί ότι το Κοινοβούλιο θα υποστηρίξει πλήρως τον ηγετικό σας ρόλο και αξιώνει να αναλάβετε την πρωτοβουλία στην κοινή μας εξωτερική πολιτική και πολιτική ασφάλειας. Ακούσατε επίσης τα πολλά ερωτήματα από συναδέλφους σχετικά με το ποιος και ποια κράτη μέλη εμποδίζουν τις κοινές μας προσπάθειες. Θα σας πρότεινα, τώρα που η Ευρωπαϊκή Υπηρεσία Εξωτερικής Δράσης θεσπίζει τους κανόνες της σχετικά με την πρόσβαση σε πληροφορίες και την πρόσβαση σε έγγραφα, να την καταστήσετε παρακαλώ έναν σύγχρονο οργανισμό που να είναι προσβάσιμος στους πολίτες και να μην ασχολείται με την εξωτερική πολιτική σαν να επρόκειτο για τη σφαίρα αρμοδιότητας μόνο ορισμένων μυστικοπαθών διπλωματών. Είμαι σίγουρη ότι αυτός θα ήταν ο καλύτερος τρόπος ενίσχυσης των κοινών μας προσπαθειών για μια πραγματικά κοινή εξωτερική πολιτική και πολιτική ασφάλειας.
<SPEAKER ID="079" NAME="Peter van Dalen" AFFILIATION="ECR">
(NL) Κύριε Πρόεδρε, βαρόνη Ashton, υπάρχει μια σοβαρή απειλή στη Μέση Ανατολή. Υπάρχουν διακρίσεις, συμπεριλαμβανομένων των διαρθρωτικών διακρίσεων, σε βάρος χριστιανών σε διάφορες ισλαμικές χώρες. " χριστιανική κοινότητα στο Ιράκ έχει ήδη μειωθεί κατά το ήμισυ και περισσότερο. Τώρα βλέπουμε να συμβαίνει το ίδιο πράγμα στην Αίγυπτο. Σημειώνονται επιθέσεις κατά της πανάρχαιας κοπτικής κοινότητας, υπάρχουν αναρίθμητες περιπτώσεις καθημερινών παρενοχλήσεων, αναγκαστικών γάμων, και είναι σχεδόν αδύνατον να ανεγερθεί μια εκκλησία. Τον προηγούμενο Φεβρουάριο, υποδέχθηκα εδώ 60 Κόπτες που ζήτησαν βοήθεια.
<P>
Έχω συνεπώς δύο αιτήματα προς εσάς, βαρόνη Ashton. Καταστήστε τους Κόπτες κορυφαία προτεραιότητα στην πολιτική σας. Πρέπει να τεθεί τέρμα στις συστηματικές διακρίσεις σε βάρος τους. Δεύτερον, στις 20 Ιανουαρίου, ζητήσαμε, σε αυτό το Κοινοβούλιο, μια στρατηγική της ΕΕ για τη θρησκευτική ελευθερία και τη μόνιμη παρακολούθηση μιας τέτοιας πολιτικής. Θα το καταστήσετε πραγματικότητα, παρακαλώ; Θα εκτιμούσα την αντίδρασή σας. Σας ευχαριστώ για την υπομονή σας.
<SPEAKER ID="080" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, η εξωτερική πολιτική και η πολιτική ασφάλειας και άμυνας της Ευρωπαϊκής Ένωσης αποτελούν κατά κύριο λόγο πολιτικές για την υπεράσπιση των οικονομικών και των γεωστρατηγικών συμφερόντων των ευρωπαϊκών δυνάμεων. Ολοένα και περισσότερο, ευθυγραμμίζονται με τις "νωμένες Πολιτείες και τον Οργανισμό Βορειοατλαντικού Συμφώνου (NATO), και αφήνουν τη συνεργασία και την αναπτυξιακή βοήθεια σε δεύτερη μοίρα.
<P>
Τα αποτελέσματα της πρακτικής αυτής είναι σε μεγάλο βαθμό καταστροφικά, όπως καθίσταται σαφές από τις περιπτώσεις του Αφγανιστάν, της Παλαιστίνης, του Ιράκ, της Λιβύης και άλλων χωρών. Γενικά, υπάρχει μια πολιτική δύο μέτρων και δύο σταθμών που προστατεύει τα οικονομικά συμφέροντα των ευρωπαίων κατασκευαστών όπλων, οι οποίοι έχουν βγάλει εκατομμύρια πουλώντας όπλα σε δικτάτορες οι οποίοι ακολούθως τα χρησιμοποίησαν προκειμένου να σφαγιάσουν τον λαό τους και τον λαό γειτονικών κρατών.
<P>
Κατά συνέπεια, ορισμένα από τα καίρια ερωτήματα που προκύπτουν από αυτήν τη συζήτηση είναι αν θα αλλάξουν εν τέλει οι πολιτικές σχετικά με το εμπόριο όπλων, και τι ακριβώς πρόκειται να γίνει προκειμένου να τεθεί τέρμα στις επεκτατικές και πολεμοκάπηλες πολιτικές του Ισραήλ ...
<P>
(Ο Πρόεδρος διακόπτει την ομιλήτρια)
<SPEAKER ID="081" NAME="Jaroslav Paška" AFFILIATION="EFD">
(SK) Κύριε Πρόεδρε, βαρόνη Ashton, καθίσταται σαφές σε όλους μας ότι δεν μπορούμε να αναμένουμε από εσάς να συστήσετε εκτεταμένες επιχειρήσεις ασφαλείας σε περιοχές κρίσεων σε ολόκληρο τον κόσμο στο σύντομο χρονικό διάστημα που έχει μεσολαβήσει από τη δημιουργία της θέσης σας.
<P>
Αφετέρου, η θέση σας σάς παρέχει ήδη ευρύ πεδίο διαπραγμάτευσης σε οιοδήποτε μέρος όπου μπορεί η ΕΕ να διαδραματίσει χρήσιμο ρόλο μέσω των απόψεων και της πολιτικής επιρροής της. Ένα από τα προβλήματα που επηρεάζει άμεσα την ΕΕ και όπου υπάρχει ανάγκη να αναζητήσουμε μια λύση μέσω λεπτών διαπραγματεύσεων στρογγυλής τραπέζης είναι η κατοχή εδάφους της ΕΕ από τον τουρκικό στρατό στην Κύπρο.
<P>
" Τουρκία αποτελεί προνομιακό εταίρο της ΕΕ και, προς τα έξω, εκφράζει σαφώς ενδιαφέρον να καταστεί πλήρες μέλος της ευρωπαϊκής μας ομάδας. Συνεπώς, πιστεύω ακράδαντα ότι θα πρέπει να αξιοποιήσετε πλήρως το δυναμικό που σας είναι ήδη διαθέσιμο μέσω του ρόλου σας για να επιλύσετε αυτό το ακανθώδες ζήτημα, στο οποίο η ΕΕ εμπλέκεται άμεσα.
<SPEAKER ID="082" NAME="Andrew Henry William Brons" AFFILIATION="NI">
(EN) Κύριε Πρόεδρε, είναι αυτονόητο ότι η εξωτερική πολιτική και πολιτική ασφάλειας συνιστά τον καθοριστικό ρόλο ενός κυρίαρχου κράτους. " ανάθεσή της σε μια υπερεθνική αρχή παραβλέπει ή υποτιμά το ζωτικής σημασίας ζήτημα των σχέσεων μεταξύ των κρατών μελών ή αποτελεί, ουσιαστικά, παραδοχή ότι δεν είναι πλέον κυρίαρχα κράτη.
<P>
Δεν είναι κακή μια πολιτική της ΕΕ για την αποφυγή όλων των ευρωπαϊκών πολέμων, αλλά θα απέρριπτα την εικασία ότι η παράδοση της κυριαρχίας είναι αναγκαία προκειμένου να επιτευχθεί αυτό. Θα πρέπει επίσης να αποτελεί καθήκον κάθε ευρωπαϊκού κράτους να προφυλάσσει τα μεγάλα επιτεύγματα της Ευρώπης από τη διατάραξη ή τη διάλυση. Επιθετικοί πόλεμοι στους οποίους τα ευρωπαϊκά κράτη δεν έχουν κανένα έννομο συμφέρον πρέπει να αποφεύγονται με κάθε κόστος. Ομοίως, δεν πρέπει να εμπλεκόμαστε σε παρασκηνιακές υποκινήσεις σε μια υποκριτική απόπειρα να τοποθετήσουμε τις αποκαλούμενες "ευρωπαϊκές αξίες" σε αφιλόξενο έδαφος.
<P>
Πρέπει να αποφύγουμε να καταστεί η Ευρώπη ο χώρος φύλαξης μεταναστών από τον Τρίτο Κόσμο. Οι πολιτισμοί τους είναι προϊόν διαφορετικών λαών. Φέρτε τον πληθυσμό του Τρίτου Κόσμου στην Ευρώπη ...
<P>
(Ο Πρόεδρος διακόπτει τον ομιλητή)
<SPEAKER ID="083" NAME="Marco Scurria" AFFILIATION="PPE">
(IT) Κύριε Πρόεδρε, κυρίες και κύριοι, ευχαριστώ τη βαρόνη Ashton για την έκθεση που μας κατέθεσε σήμερα. Ωστόσο, θα ήθελα να της επισημάνω ότι η κοινή γνώμη στην Ευρώπη δεν είναι δυστυχώς ενήμερη για την παρουσία της Ευρωπαϊκής Ένωσης. Όπως έχουν επίσης αναφέρει πολλοί από τους συναδέλφους μου βουλευτές, η εξωτερική μας πολιτική εξακολουθεί να βρίσκεται σε υποτυπώδη κατάσταση, όπως μπορεί να διαπιστωθεί από ορισμένα γεγονότα που έχουν συμβεί τις τελευταίες ημέρες.
<P>
" Ευρώπη δεν μπορεί να παραμένει απούσα από το στρατόπεδο Ασράφ: πρόκειται για ένα στρατόπεδο όπου κρίνεται όχι μόνο η διεθνής πολιτική, αλλά και η προστασία των ανθρωπίνων δικαιωμάτων. Είναι καθήκον μας να παρέμβουμε σε αυτό το μέρος του κόσμου, όπως ακριβώς και στη Συρία. " εν λόγω χώρα βρίσκεται σε παραγματικά πολύ κρίσιμη κατάσταση, στην οποία τα ανθρώπινα δικαιώματα και η ευκαιρία εναντίωσης σε μια δικτατορική κυβέρνηση πρέπει να ελκύσουν το ενδιαφέρον της Ευρωπαϊκής Ένωσης ...
<P>
(Ο Πρόεδρος διακόπτει τον ομιλητή)
<SPEAKER ID="084" NAME="Boris Zala" AFFILIATION="S&amp;D">
(EN) Κύριε Πρόεδρε, μόνο μία παρατήρηση: θεωρώ ότι η ολοένα και πιο δραστήρια εξωτερική πολιτική της Άγκυρας θέτει νέες προκλήσεις και ευκαιρίες για την ευρωπαϊκή εξωτερική πολιτική. Κυρία Ύπατη Εκπρόσωπε, θεωρώ ότι είναι αναγκαίο να καθιερωθεί ένας θεσμοθετημένος διάλογος σχετικά με βασικά στρατηγικά θέματα όπως η ενεργειακή πολιτική, η σταθερότητα στα Δυτικά Βαλκάνια και τις περιοχές του Καυκάσου, ο πυρηνικός φάκελος του Ιράν ή η εν εξελίξει δημοκρατική αφύπνιση στη Μέση Ανατολή.
<P>
" Τουρκία, πιο συγκεκριμένα, μπορεί να διαδραματίσει εποικοδομητικό ρόλο συνδράμοντας την ΕΕ στην παγίωση των επιτευγμάτων της πρόσφατης δημοκρατικής αφύπνισης στη Μέση Ανατολή. Ωστόσο, ένας τέτοιος διάλογος δεν θα πρέπει να υποκαταστήσει, αλλά να συμπληρώσει και να ενισχύσει την πορεία ένταξης της Τουρκίας.
<SPEAKER ID="085" NAME="Πρόεδρος">
Ο κ. Albertini λαμβάνει τώρα τον λόγο προκειμένου να μιλήσει για τα δύο λεπτά που του απομένουν ως εισηγητή.
<SPEAKER ID="086" NAME="Gabriele Albertini" LANGUAGE="IT">
Κύριε Πρόεδρε, στην πρώτη μου ομιλία είχα στη διάθεσή μου τέσσερα λεπτά και εξάντλησα μόνο τα δύο. Τώρα που έχω δύο λεπτά, θα ήθελα να ζητήσω να μου επιτραπεί να χρησιμοποιήσω τα τέσσερα λεπτά για την τελική μου ομιλία.
<SPEAKER ID="087" NAME="Πρόεδρος">
Έχετε απόλυτο δίκιο ότι έχετε τέσσερα λεπτά. Ισχυρίζεστε ότι χρησιμοποιήσατε τα δύο, επομένως σας απέμειναν δύο, εάν αυτό αληθεύει.
<P>
Έχετε τέσσερα λεπτά για την ομιλία σας.
<SPEAKER ID="088" NAME="Gabriele Albertini" AFFILIATION="PPE">
(IT) Όχι, κύριε Πρόεδρε, στην πρώτη μου ομιλία, μίλησα για δύο λεπτά και είχα στη διάθεσή μου τέσσερα λεπτά ...
<SPEAKER ID="089" NAME="Πρόεδρος">
Κύριε Albertini, έχετε τέσσερα λεπτά για τις δύο ομιλίες σας. Χρησιμοποιήσατε τα δύο. Παρακαλώ λάβετε τον λόγο και θα είμαστε ευέλικτοι, αλλά προφανώς δεν θέλω να φθάσουμε σε ένα σημείο όπου δεν θα σας ακούει κανείς. Θέλω να ακουστείτε, και εάν χαραμίσουμε άλλα πέντε λεπτά, κανείς δεν πρόκειται να ακούσει αυτά που έχετε να πείτε.
<SPEAKER ID="090" NAME="Gabriele Albertini" AFFILIATION="PPE">
(IT) Κύριε Πρόεδρε, καθώς δεν θα καταφέρω να πω αυτά που είχα να πω σε δύο λεπτά, θα θυσιάσω την ομιλία μου.
<SPEAKER ID="091" NAME="Πρόεδρος">
Ευχαριστώ θερμά, κύριε Albertini. Σας είμαστε όλοι ευγνώμονες και είναι κρίμα που δεν μπορούμε να σας ακούσουμε.
<SPEAKER ID="093" NAME="Roberto Gualtieri" LANGUAGE="IT">
Κύριε Πρόεδρε, κυρίες και κύριοι, θεωρώ ότι ο κ. Albertini είχε δίκιο, διότι ως εισηγητής, είχε τέσσερα λεπτά για την ομιλία του και δύο για την απάντησή του. Λαμβάνω συνεπώς το θάρρος να επισημάνω ότι θα έπρεπε να του επιτραπούν τα τέσσερα λεπτά του.
<P>
Από την πλευρά μου, θεωρώ ότι αυτή ήταν μια χρήσιμη και σημαντική συζήτηση, η οποία καταδεικνύει πόσο ενωμένο είναι το Κοινοβούλιο και πόσο έτοιμο είναι να προσφέρει την υποστήριξή του για συνεκτική και αποτελεσματική δράση από την Ευρώπη. Ακούσαμε όχι μόνο επικρίσεις για την προφανή ανεπάρκεια που επέδειξε η Ευρώπη στα πρόσφατα γεγονότα, αλλά ακούσαμε και προτάσεις σχετικά με ένα είδος στρατηγικής εταιρικής σχέσης μεταξύ του Κοινοβουλίου και των άλλων θεσμικών οργάνων, προκειμένου να καταστεί η Ευρώπη ένας αξιόπιστος παράγοντας σε θέματα ασφάλειας και άμυνας. Θεωρώ ότι η εν λόγω εταιρική σχέση θα συνιστούσε όχι μόνο ευκαιρία αλλά και αναγκαιότητα διότι, εάν αυτό που ισχυριζόμαστε αληθεύει, το ότι δηλαδή η ολοκληρωμένη προσέγγιση της Ευρώπης αποτελεί το κύριο δυναμικό της, η επίτευξη αυτής της ολοκληρωμένης προσέγγισης θα απαιτήσει την υποστήριξη ενός οργάνου με σαφείς νομοθετικές και δημοσιονομικές εξουσίες. Και γι' αυτόν τον λόγο, θεωρώ ότι θα πρέπει να εξεύρουμε μια ισορροπημένη λύση στο ζήτημα της διακοινοβουλευτικής συνεργασίας.
<P>
Έχει καταστεί σαφές από τη συζήτηση πώς πρέπει να δράσουμε. Πρέπει καταρχάς να αξιολογήσουμε τις δυνατότητες που προσφέρονται από τη Συνθήκη: από τη μόνιμη διαρθρωμένη συνεργασία και από το άρθρο 44, το οποίο καθιστά δυνατή την ανάθεση του έργου της διεξαγωγής αποστολών σε συγκεκριμένα κράτη μέλη, αλλά εντός ενός διαδικαστικού πλαισίου της ΕΕ, το οποίο δεν είναι το ίδιο με την επανεθνικοποίηση. Πρέπει να χρησιμοποιήσουμε τις υφιστάμενες δομές -ξεκινώντας από την Ευρωπαϊκή Υπηρεσία Εξωτερικής Δράσης- και να θέσουμε φιλόδοξους στόχους στον τομέα των δυνατοτήτων. Φυσικά, πρέπει επίσης να γνωρίζουμε πώς να επιδείξουμε ηγετική ικανότητα.
<P>
Θα θέλαμε να ευχαριστήσουμε τη βαρόνη Ashton για την προσήλωσή της και για τις σημαντικές δηλώσεις στις οποίες προέβη. Είναι μια ελκυστική σκέψη, όπως είπε, το ότι μια μικρή ομάδα μπορεί να κάνει σπουδαία πράγματα, αλλά η Ευρώπη είναι μια μεγάλη πολιτισμένη δύναμη η οποία δεν μπορεί να αποποιηθεί τις ευθύνες της.
<SPEAKER ID="094" NAME="Πρόεδρος">
Κύριε Albertini, παρακαλώ δεχτείτε τη συγγνώμη μου. Ανακάλυψα ακριβώς τι συνέβη. Είχατε τέσσερα λεπτά συν δύο. Μιλήσατε για τρία λεπτά στην πρώτη σας ομιλία. Συνεπώς, σας απομένουν τρία λεπτά και θα προχωρήσουμε με όλη την ευελιξία που απαιτείται.
<SPEAKER ID="095" NAME="Gabriele Albertini" LANGUAGE="IT">
Κύριε Πρόεδρε, κυρίες και κύριοι, κατά τη διάρκεια μιας ακρόασης στην Επιτροπή Εξωτερικών Υποθέσεων, ένας βουλευτής έθεσε στην Ύπατη Εκπρόσωπο/Αντιπρόεδρο ένα στημένο ερώτημα. Είπε ότι, όταν ο Henry Kissinger δεχόταν επικρίσεις για την απομονωτική στάση των "νωμένων Πολιτειών, ιδίως σε σχέση με την Ευρωπαϊκή Ένωση, ανταπάντησε "Δεν υπάρχει κανένας συνάδελφος υπουργός Εξωτερικών ή κάποιος τηλεφωνικός αριθμός που μπορώ να καλέσω για να μιλήσω με την Ευρώπη".
<P>
Ο βουλευτής ρώτησε έπειτα τη βαρόνη Ashton, "Υπάρχει κάποιος υπουργός Εξωτερικών και κάποιος τηλεφωνικός αριθμός που μπορεί να καλέσει τώρα;" " απόλυτα βρετανική απάντησή της ήταν: "Ναι, εγώ κάνω αυτήν τη δουλειά, αν και αποκαλούμαι Ύπατη Εκπρόσωπος/Αντιπρόεδρος και όχι υπουργός Εξωτερικών. Υπάρχει επίσης ένας τηλεφωνικός αριθμός, αλλά απαντά ο τηλεφωνητής που λέει να πατήσετε το 1 για τη βρετανική θέση, το 2 για τη γαλλική, το 3 για τη γερμανική και ούτω καθεξής".
<P>
Βαρόνη Ashton, έχετε ακούσει τις ομιλίες πολλών εκ των συναδέλφων μου βουλευτών, και αυτό το μήνυμα περιλαμβάνεται επίσης στην έκθεσή μου. Υπάρχουν αρκετές φωνές στον κόσμο, αλλά ακούτε τη δική μας -του Κοινοβουλίου- περισσότερο, διότι υποστηρίζουμε πάντα την ευρωπαϊκή πολιτική και όχι μόνο εκείνη των κρατών μελών, στην οποία ανταπαντάτε στο Συμβούλιο, ή εκείνη της Επιτροπής, στην οποία ανταπαντάτε στα κατάλληλα μέρη.
<P>
Θα ήθελα να υπάρχει ένα τρίτο μέρος όπου θα μπορούσατε να εκφράσετε την τρίτη σας πίστη. Το μέρος αυτό βρίσκεται στο κέντρο αυτής της Αίθουσας, πίσω από το βήμα, διότι είστε το Συμβούλιο, η Επιτροπή και επίσης το Κοινοβούλιο. Θεωρώ ότι αυτός ο διάλογος πρέπει να αναπτυχθεί και να ενισχυθεί προκειμένου να επιτευχθεί δημοκρατική νομιμότητα για την εξωτερική μας πολιτική, η οποία θα κατευθύνεται και θα ελέγχεται από τους πολίτες της Ευρώπης. Θα σας βοηθήσουμε να εκπληρώσετε αυτόν τον ρόλο.
<SPEAKER ID="096" NAME="María Muñiz De Urquiza" LANGUAGE="ES">
Κύριε Πρόεδρε, σχετικά με το στρατόπεδο Ασράφ, δεν μπορούμε παρά να συμμεριστούμε την καταδίκη των παραβιάσεων των ανθρωπίνων δικαιωμάτων που έλαβαν χώρα εκεί. Ωστόσο, η εν λόγω καταδίκη των παραβιάσεων των ανθρωπίνων δικαιωμάτων δεν πρέπει ποτέ να συγχέεται με πολιτική υποστήριξη του κινήματος στο στρατόπεδο Ασράφ.
<P>
Υπάρχει δημοκρατική αντιπολίτευση στο Ιράν, που εκπροσωπείται από το Πράσινο Κίνημα, από διάφορες πολιτικές ομάδες εντός του Πράσινου Κινήματος, και η καταδίκη των παραβιάσεων των ανθρωπίνων δικαιωμάτων δεν θα πρέπει σε καμία περίπτωση να συγχέεται με πολιτική υποστήριξη της εν λόγω ομάδας.
<P>
Επιπλέον, ζήτησα από την Αντιπρόεδρο της Επιτροπής και Ύπατη Εκπρόσωπο, όταν δρομολογήσει ή κινήσει αυτήν την έρευνα σχετικά με την κατάσταση στο στρατόπεδο Ασράφ, να ερευνήσει επίσης τις παραβιάσεις των ανθρωπίνων δικαιωμάτων που διαπράττουν οι μουτζαχεντίν σε βάρος του πληθυσμού, τις οποίες έχουν επιβεβαιώσει και τεκμηριώσει οργανισμοί όπως το Παρατηρητήριο Ανθρωπίνων Δικαιωμάτων.
<P>
Όσον αφορά την έκθεσή μου, βαρόνη Ashton, θα ήθελα ιδίως εσείς να λάβετε υπόψη την παράγραφο 6, η οποία ζητεί την εκπόνηση μιας Λευκής Βίβλου με στρατηγική έμφαση στον ρόλο της Ευρωπαϊκής Ένωσης στους διεθνείς οργανισμούς έως το 2020.
<P>
Θα ήθελα να ευχαριστήσω τους σκιώδεις εισηγητές για τη συνδρομή τους στην προετοιμασία και την εκπόνηση αυτής της έκθεσης, και θα ήθελα επίσης να στηλιτεύσω το γεγονός ότι ορισμένες υπερβολικά στενόμυαλες πολιτικές δυνάμεις στο Κοινοβούλιο απέτρεψαν να αναφερθεί στην έκθεσή μου ένας ακαδημαϊκός οργανισμός που συνεισέφερε μια μελέτη προκειμένου να χρησιμεύσει ως βάση της. Αυτός ήταν ο Fundación Alternativas, ο οποίος παρείχε ισχυρά θεμέλια για εμένα, καθώς και για τους σκιώδεις εισηγητές και τη γραμματεία, στο έργο μας για τη σύνταξη αυτής της έκθεσης. Ευελπιστώ ότι η έκθεση θα αποδειχθεί χρήσιμη στον πολιτικό προσδιορισμό και την ενίσχυση του επανακαθορισμού του ρόλου της Ευρωπαϊκής Ένωσης στους διεθνείς οργανισμούς.
<SPEAKER ID="097" NAME="Πρόεδρος">
Θα ήθελα να πω στον κ. Stevenson ότι ελήφθη μια απόφαση πριν αναλάβω την προεδρία να μην χρησιμοποιηθεί η διαδικασία της γαλάζιας κάρτας σε αυτήν τη συζήτηση, ακριβώς προκειμένου να μπορέσω να δώσω τον λόγο σε όλους τους βουλευτές οι οποίοι ζήτησαν να μιλήσουν.
<SPEAKER ID="098" NAME="Catherine Ashton">
Αντιπρόεδρος της Επιτροπής/Ύπατη Εκπρόσωπος της Ένωσης για Θέματα Εξωτερικής Πολιτικής και Πολιτικής Ασφαλείας. - (EN) Κύριε Πρόεδρε, θα ήθελα να ευχαριστήσω τους αξιότιμους βουλευτές γι' αυτήν την ευρεία συζήτηση. Κύριε Albertini, είμαι ευτυχής που βρίσκομαι σε αυτήν την Αίθουσα ανεξάρτητα από το μέρος όπου στέκομαι -υποθέτω ότι υπάρχουν ενδεχομένως ορισμένοι οι οποίοι θα προτιμούσαν να μην βρισκόμουν εδώ- και είμαι ιδιαίτερα ευτυχής που μιλάω από το βήμα· αποτελεί το προφανές μέρος μεταξύ των δύο. Εκτιμώ πάρα πολύ το έργο που εσείς, κύριε Albertini, και οι άλλοι εισηγητές έχετε επιτελέσει όσον αφορά τη σύνταξη εκθέσεων τις οποίες θεωρώ πραγματικά ωφέλιμες και χρήσιμες σε ό,τι αφορά την ενασχόληση με το εύρος της ευρωπαϊκής δράσης.
<P>
Αλλά θέλω να πω, επίσης, ότι υπάρχει μεγαλύτερη συνεκτικότητα απ' ό,τι θα φανταζόταν κάποιος που ακούει αυτήν τη συζήτηση. Έχουμε ισχυρές ενιαίες θέσεις εξωτερικής πολιτικής σχετικά με μια ολόκληρη σειρά ζητημάτων, από το εύρος των ανησυχιών μας όσον αφορά τα ανθρώπινα δικαιώματα έως το συγκεκριμένο έργο που επιτελούμε σχετικά με τη Μέση Ανατολή, στη γειτονιά μας, σχετικά με τη Σερβία/το Κοσσυφοπέδιο, σχετικά με τη Βοσνία ή την προσέγγισή μας στην Αφρική, όπου τώρα βλέπουμε την κατάσταση να αρχίζει αισίως να διευθετείται στην Ακτή Ελεφαντοστού, αλλά είναι ανησυχητική σήμερα στην Ουγκάντα.
<P>
Οι 27 υπουργοί του Συμβουλίου Εξωτερικών Υποθέσεων επεξεργάζονται όλες αυτές τις θέσεις και πρέπει να τους δώσω εύσημα. Θεωρώ ότι προχωρούμε αναπόδραστα προς ένα μεγαλύτερο αίσθημα συνεκτικότητας. Υπάρχουν πολλά ακόμη που πρέπει να κάνουμε -δεν το αμφισβητώ- και υπάρχουν πολλά ακόμη που θα επιθυμούσατε να κάνουμε· αλλά ας μην υποτιμούμε αυτό που έχουμε ήδη κατορθώσει να επιτύχουμε και τη διαδρομή που διανύουμε προκειμένου να το πράξουμε. Θέλω λοιπόν να αποτίσω φόρο τιμής σε αυτούς και στο γεγονός ότι συχνά μιλούν επίσης εξ ονόματος όλων μας· δεν μπορούμε να βρισκόμαστε ταυτοχρόνως παντού στον κόσμο. Σήμερα, υπουργοί Εξωτερικών βρίσκονται σε διαφορετικά μέρη του κόσμου μεταφέροντας μηνύματα εξ ονόματος εμού της ιδίας, εξ ονόματος της Ευρωπαϊκής Ένωσης. Πρόκειται για μια εξίσου σημαντική πτυχή αυτού που κάνουμε.
<P>
Μπορώ να πω, επίσης, ότι σχεδόν πάντα είμαστε οι πρώτοι που συντάσσουμε δηλώσεις, οι πρώτοι που βγαίνουμε και λέμε αυτό που θεωρούμε ότι θα πρέπει να γίνει. Το γραφείο μου ήταν αυτό που συνέταξε το ανεπίσημο έγγραφο σχετικά με τις κυρώσεις κατά της Συρίας· βρισκόμαστε στη θέση του οδηγού. Δεν αναφέρεται πάντα, επιτρέψτε μου να πω, δεν παρουσιάζεται πάντα στον Τύπο σε ολόκληρη την Ευρωπαϊκή Ένωση, αλλά είμαστε οι πρώτοι που όντως εκδίδουμε τις δηλώσεις μας και συντάσσουμε εκατοντάδες δηλώσεις, προκειμένου να υπογραμμίσουμε με συνέπεια τη σημασία αυτού που κάνουμε· και η συνέπεια συνιστά παράγοντα ζωτικής σημασίας σε αυτό που συζητείται σήμερα.
<P>
Κατά τη διάρκεια της συζήτησής μας, επικεντρωθήκαμε σε συγκεκριμένα μέρη του κόσμου, αλλά, στις ομιλίες που ακολούθησαν, οι αξιότιμοι βουλευτές έθεσαν μια ολόκληρη σειρά διαφορετικών θεμάτων με τα οποία πρέπει εντούτοις να συνεχίσουμε να ασχολούμαστε.
<P>
Ο κ. Salafranca μίλησε γι' αυτό που συνέβη στην Κούβα το Σαββατοκύριακο με τον κ. Soto και το εξετάζουμε προσεκτικά. Έχουμε ζητήσει περισσότερες πληροφορίες σχετικά με την εν λόγω υπόθεση, διότι πρόκειται σαφώς για έναν τομέα τεράστιας σημασίας.
<P>
Ορισμένοι αξιότιμοι βουλευτές ρώτησαν για τη Γάζα, για τη διασφάλιση ότι η βοήθεια φθάνει στον προορισμό της, ότι εξακολουθούμε να στηρίζουμε τον πληθυσμό της Γάζας - πράγμα το οποίο κάνουμε, αλλά συμμετέχουμε σε διάλογο προκειμένου να το ενισχύσουμε και να το βελτιώσουμε.
<P>
Έπειτα υπάρχουν τα γεγονότα στο Ναγκόρνο-Καραμπάχ μεταξύ του Αζερμπαϊτζάν και της Αρμενίας, όπου βρισκόμαστε σε συζητήσεις και με τους δύο, και όπου σκοπεύουμε να υποστηρίξουμε αυτό που κάνει η Γαλλία όσον αφορά την προσπάθειά της να προωθήσει τη διαδικασία στην περιοχή.
<P>
Στην Αλβανία, βρισκόμαστε σε συζητήσεις με τον πρωθυπουργό και με την αντιπολίτευση σε μια προσπάθεια να προωθηθεί ο διάλογος.
<P>
Και, φυσικά, στην Αφρική, ανέφερα δύο χώρες, αλλά θα μπορούσαμε να μιλάμε για πολλές περισσότερες, κυρίως όσον αφορά αυτό που συμβαίνει ξανά σήμερα στο Σουδάν και τη σημασία να διασφαλιστεί ότι το Νότιο Σουδάν συγκροτείται με τις καλύτερες δυνατές πιθανότητες επιτυχίας.
<P>
Και έπειτα υπάρχει η Ουκρανία, μια σημαντική γειτονική χώρα η οποία αναφέρθηκε νομίζω από τον κ. Saryusz-Wolski και άλλους επίσης.
<P>
Υπάρχει ένα ευρύ φάσμα πραγμάτων που πρέπει να κάνουμε και πρέπει να συνεχίσουμε να τα κάνουμε όλα. Επομένως, αξιότιμοι βουλευτές, θα σας έλεγα απλώς ότι είναι σημαντικό να το αναγνωρίσουμε.
<P>
Επιτρέψτε μου απλώς, στα τελευταία λεπτά που έχω, να καταρρίψω ορισμένους από τους μύθους οι οποίοι έχουν γιγαντωθεί. Δεν επιζητώ μια έδρα στο Συμβούλιο Ασφαλείας. Επιζητούσα ένα κατάλληλο καθεστώς για την ΕΕ στη Γενική Συνέλευση του Ο"Ε, και το αποκτήσαμε χωρίς να αντιταχθεί κανείς σε αυτό, και οι αξιότιμοι βουλευτές θα γνωρίζουν ότι χρειάσθηκε πολλή δουλειά, και δίνω εύσημα σε όλους όσοι συμμετείχαν, αλλά τώρα διαθέτουμε αυτήν την ισχυρότερη φωνή.
<P>
Θεωρώ ότι είναι επίσης σημαντικό να εξετάζουμε αυτά που πραγματικά πράττουμε όσον αφορά την ΚΠΑΑ· ας μην χασομεράμε με περιγραφές που είναι ανακριβείς. Μόνο στη Λιβύη, κατορθώσαμε να στηρίξουμε μέσω της βοήθειάς μας 55.000 ανθρώπους, προκειμένου να μπορέσουν να επιστρέψουν στην πατρίδα τους. Δεν αντιτάχθηκα σε μια ζώνη απαγόρευσης πτήσεων στο Ευρωπαϊκό Συμβούλιο και ο πρωθυπουργός Cameron θα το επιβεβαιώσει αυτό· δεν είναι σε καμία περίπτωση αυτό που είπα. Αυτό που είπα είναι ότι για να καταστεί αποτελεσματική και να εφαρμοσθεί γρήγορα, είναι σημαντικό όσοι μπορούν να δράσουν γρήγορα να το κάνουν.
<P>
Σχετικά με τις αντιπροσωπείες μας, υποστηρίζω την προσπάθεια να ενισχυθεί ό,τι διαθέτουμε στις αντιπροσωπείες μας οι οποίες εγκαινιάζονται στη Βεγγάζη και ό,τι κάνουμε στο Ιράκ. Αλλά ας μην το αντιπαραβάλλουμε με αυτό που συμβαίνει σε άλλες χώρες όπως τις Μπαχάμες. Το προσωπικό στις Μπαχάμες είναι προσωπικό από την Επιτροπή αρμόδιο για την ανάπτυξη το οποίο εργάζεται σε αγροτικά προγράμματα, στη γεωργία, για ορισμένους από τους φτωχότερους ανθρώπους, και δεν θα πρέπει, κατά τη γνώμη μου, να θεωρηθεί ότι έχουμε να κάνουμε με δύο τινά.
<P>
Αξιότιμοι βουλευτές, πρέπει να κάνουμε όσα περισσότερα μπορούμε, προκειμένου να υποστηρίξουμε χώρες σε ολόκληρο τον κόσμο. Τελειώνω λοιπόν όπως άρχισα λέγοντας ότι δεν μας λείπει η φιλοδοξία, χρειαζόμαστε τους πόρους για να εκτελέσουμε σωστά τα καθήκοντά μας, πρέπει να μπορούμε να είμαστε συνεπείς, πρέπει να αναπτύξουμε και να ενισχύσουμε αυτό που κάνουμε, και αυτό ακριβώς θα κάνουμε, αλλά θα το κάνουμε παίρνοντας μαζί μας σε αυτήν τη διαδρομή τα 27 μέλη της Ευρωπαϊκής Ένωσης, ενίοτε καθοδηγώντας τα, ενίοτε προτρέποντάς τα, ενίοτε δουλεύοντας από κοινού, και η υποστήριξή σας σε αυτό θα είναι ανεκτίμητη.
<P>
(Χειροκροτήματα)
<SPEAKER ID="099" NAME="Πρόεδρος">
" συζήτηση έληξε.
<P>
" ψηφοφορία επί των τριών εκθέσεων θα διεξαχθεί σήμερα στις 12.30.
<P>
(" συνεδρίαση διακόπτεται για λίγα λεπτά)
<P>
Γραπτές δηλώσεις (άρθρο 149 του Κανονισμού)
<SPEAKER ID="105" NAME="Elena Băsescu" LANGUAGE="RO">
Θα ήθελα να συγχαρώ τον συνάδελφό μου, κ. Albertini, για την εκπόνηση αυτής της ενδελεχούς έκθεσης. Άπτεται ξανά θεμάτων όπου απαιτείται από την ΕΕ πιο ενεργή συμμετοχή. Μπορώ να αναφέρω στο σημείο αυτό την ανατολική εταιρική σχέση και τη συνέργεια του Ευξείνου Πόντου. Οι εν λόγω δύο πρωτοβουλίες διαδραματίζουν ζωτικό ρόλο τόσο στην ενίσχυση των σχέσεων με τα κράτη σε άμεση γειτνίαση όσο στην ενεργειακή ασφάλεια.
<P>
" διοργάνωση της συνόδου κορυφής της ανατολικής εταιρικής σχέσης γι' αυτό το φθινόπωρο και η συγκρότηση της Κοινοβουλευτικής Συνέλευσης ΕΕ-Ανατολικών Γειτόνων αποτελούν ενθαρρυντικές ενδείξεις που υποδεικνύουν ότι αυτές οι κατευθυντήριες γραμμές εφαρμόζονται.
<P>
" ενίσχυση των σχέσεων με τη Δημοκρατία της Μολδαβίας περιλαμβάνεται επίσης μεταξύ των προτεραιοτήτων της κοινής εξωτερικής πολιτικής, ενόψει της υπογραφής της συμφωνίας σύνδεσης με την ΕΕ. " αναφορά αυτού του θέματος θα διασφαλίσει τη θετική εξέλιξη στις διαπραγματεύσεις μεταξύ των δύο πλευρών.
<P>
Θα ήθελα να υπογραμμίσω σε αυτό το Σώμα τη σημασία που αποδίδεται στη διευθέτηση των ανεπίλυτων συγκρούσεων, ιδίως αυτής στην Υπερδνειστερία. Επικροτώ αυτό το βήμα, ιδίως μετά την αποτυχία του διαλόγου της Βιέννης που διεξήχθη τον προηγούμενο μήνα. Υποστηρίζω τη συνέχιση των διαπραγματεύσεων με τη μορφή 5 + 2.
<SPEAKER ID="105" NAME="Proinsias De Rossa" LANGUAGE="EN">
" Ευρώπη δεν πρέπει να απογοητεύσει τον παλαιστινιακό λαό για μία ακόμη φορά. Τώρα, μετά την απροσδόκητη συμφωνία συμφιλίωσης μεταξύ της Φατάχ και της Χαμάς, η οποία δεσμεύεται για τον σχηματισμό μιας τεχνικής, ακομματικής, προσωρινής κυβέρνησης και για πρόωρες εκλογές, η Ευρώπη πρέπει να αδράξει αυτήν την ευκαιρία να διαδραματίσει θετικό ρόλο στην περιοχή. Μπορεί να το πραγματοποιήσει μέσω της συνεργασίας με την προσωρινή κυβέρνηση η οποία πρόκειται να σχηματισθεί τις επόμενες ημέρες· μέσω της υποστήριξης των πρόωρων εκλογών· και, το σημαντικότερο, μέσω της εγγύησης από κάθε άποψη του αποτελέσματος των εκλογών και της συνεργασίας με τη νέα κυβέρνηση που θα αναδειχθεί από τις εν λόγω εκλογές. " Ευρώπη δεν μπορεί, αφενός, να συνεργάζεται με δημοκρατικά κινήματα στη Λιβύη, τη Συρία, την Τυνησία και την Αίγυπτο και να αρνείται να συνεργασθεί με μια κυβέρνηση που εκλέχθηκε δημοκρατικά από τον παλαιστινιακό λαό. " αρχική αντίδραση του Ισραήλ στη συμφιλίωση, παρακρατώντας τους φόρους της Παλαιστινιακής Αρχής, είναι έκνομη και δυνητικά καταστροφική για την ειρήνη, θέτοντας σε κίνδυνο τις προσπάθειες του πρωθυπουργού Salem Fayyad για την οικοδόμηση του κράτους. " ΕΕ πρέπει να παρέμβει για να καλύψει πλήρως την απώλεια αυτής της προσόδου καθιστώντας παράλληλα σαφές ότι θα ανακτήσουμε τα χρήματα αυτά από το Ισραήλ παγώνοντας όλα τα χρήματα ίσης αξίας που οφείλονται στο Ισραήλ από την ΕΕ, έως ότου θέσει τέρμα σε αυτήν την περαιτέρω παραβίαση του διεθνούς δικαίου.
<SPEAKER ID="105" NAME="Ágnes Hankiss" LANGUAGE="EN">
Το 2010, υπέβαλα μία γραπτή ερώτηση προς την Επίτροπο Malmström για να διαπιστώσω τι είδους δράση είχε αναλάβει η Επιτροπή για να αποκαλύψει τον ρόλο των μη κυβερνητικών οργανώσεων στη χρηματοδότηση της τρομοκρατίας. Το ζήτημα προβάλλεται για ακόμη μία φορά λόγω της πρόθεσης των διοργανωτών του περσινού στολίσκου να επαναλάβουν την πράξη τους στην επέτειο του συμβάντος και λόγω του ότι βουλευτές του Ευρωπαϊκού Κοινοβουλίου από τη Συνομοσπονδιακή Ομάδα της Ευρωπαϊκής Ενωτικής Αριστεράς και την Ομάδα τωv Πρασίνων/Ευρωπαϊκή Ελεύθερη Συμμαχία διοργάνωσαν μια ακρόαση στο ΕΚ στις 10 Μαΐου. Εάν εμείς οι Ευρωπαίοι θεωρούμε την ειρήνη, τον εκδημοκρατισμό στη Μέση Ανατολή, την εξάλειψη της ακραίας φτώχειας και την ανάπτυξη των συνθηκών διαβίωσης στη Γάζα ως απώτερο στόχο μας, το κατάλληλο μέσο για τη διευκόλυνση αυτού του ευγενούς σκοπού δεν είναι ο στολίσκος, όπως επεσήμανε νωρίτερα σήμερα η Αντιπρόεδρος/Ύπατη Εκπρόσωπος, η κ. Ashton. Δεν μπορούμε να χαρακτηρίζουμε ως ανθρωπιστική δράση κάτι που δεν είναι απαραιτήτως αυτό που φαίνεται. Ο δικαστής Bruguière, ο διακεκριμένος και αναγνωρισμένος εμπειρογνώμονας για την καταπολέμηση της τρομοκρατίας, απέδειξε ότι το υπεύθυνο για τη διοργάνωση του στολίσκου ίδρυμα, το IHH, διατηρούσε επαφές με την Αλ Κάιντα. " κεντρική οργάνωση της IHH, η Ένωση του Καλού (Union of Good), υποστηρίζει τη δραστηριότητα ακραίων ριζοσπαστών πουλώντας τους όπλα. Καλώ τους συναδέλφους βουλευτές του Ευρωπαϊκού Κοινοβουλίου να απόσχουν από την εκμετάλλευση της κρίσης στη Μέση Ανατολή για ίδιους πολιτικούς στόχους, οι οποίοι δεν έχουν καμία σχέση με την ειρηνευτική διαδικασία, και λόγω προκατειλημμένης στάσης η οποία ομοιάζει πάρα πολύ με τη φρασεολογία και τον μηχανισμό της κομμουνιστικής και σοβιετικής στάσης απέναντι στο Ισραήλ.
<SPEAKER ID="101" NAME="Jiří Havel" LANGUAGE="CS">
" πρόταση ψηφίσματος καταδεικνύει σαφώς ότι εξακολουθούν να υφίστανται αδυναμίες σχετικά με την εκπλήρωση των συναφών διατάξεων της Συνθήκης της Λισαβόνας. Τα κράτη μέλη δυσαρεστούνται όταν το Ευρωπαϊκό Κοινοβούλιο (ΕΚ) "ζητεί επειγόντως" να αναπτύξει το Ευρωπαϊκό Συμβούλιο μια "ευρωπαϊκή στρατηγική εξωτερικής πολιτικής" ή όταν καλεί το Ευρωπαϊκό Συμβούλιο "να επιδοθεί σε αυτό το έργο βάσει πολιτικού διαλόγου με το ΕΚ". Εάν υπήρχε ήδη σήμερα μια ευρωπαϊκή στρατηγική εξωτερικής πολιτικής, η ισορροπία της ΕΕ εν προκειμένω θα ήταν πολύ καλύτερη, για παράδειγμα σε σχέση με τα κινήματα στον αραβικό κόσμο και τα δύο μέτρα και δύο σταθμά -ή ακόμη και τα τρία μέτρα και τρία σταθμά- που ισχύουν για τις χώρες της περιοχής.
<P>
Οι θέσεις που έλαβε η ΕΕ απέναντι στις ολοένα και πιο ταραχώδεις εξελίξεις στα Βαλκάνια συνιστούν άλλο ένα πρόβλημα. " ΕΕ δεν έχει βρει ακόμη το "κλειδί" για την εν λόγω περιοχή και στερείται συστηματικής προσέγγισης. Το αποτέλεσμα είναι, μεταξύ άλλων , ότι το κύρος της ΕΕ και τα θέλγητρα της ένταξης στην ΕΕ βρίσκονται σε ελεύθερη πτώση στις χώρες των Δυτικών Βαλκανίων. Οι ιδέες του Valentin Inzko, Ύπατου Εκπροσώπου της διεθνούς κοινότητας και ειδικού εκπροσώπου της ΕΕ για τη Βοσνία-Ερζεγοβίνη, σχετικά με την προσέγγιση έναντι της Σερβίας δεν θα διευθετήσουν την κατάσταση, αλλά μάλλον θα κάνουν το αντίθετο.
<SPEAKER ID="107" NAME="Danuta Jazłowiecka" LANGUAGE="PL">
Την προηγούμενη εβδομάδα, έλαβε χώρα ένα ιδιαίτερα σημαντικό γεγονός. Κατόπιν μακροχρόνιων διαπραγματεύσεων, καταφέραμε εν τέλει να πείσουμε τους εταίρους μας από τα "νωμένα Έθνη να παραχωρήσουν στην ΕΕ ένα νέο καθεστώς στον οργανισμό. Πρόκειται για μια σαφή επιτυχία, ιδίως λαμβάνοντας υπόψη τις αρχικές αντιρρήσεις της Γενικής Συνέλευσης. Ωστόσο, δεν πρέπει να πέσουμε στην παγίδα της θριαμβολογίας και να θεωρήσουμε ότι από εδώ και στο εξής η ΕΕ θα παρουσιάζει μια ενιαία θέση στο φόρουμ των "νωμένων Εθνών. Το ότι θα μας εκπροσωπεί πλέον ο Πρόεδρος του Ευρωπαϊκού Συμβουλίου ή η Ύπατη Εκπρόσωπος δεν σημαίνει ότι τα κράτη μέλη θα παρουσιάζουν μια κοινή θέση σχετικά με ιδιαίτερα αμφιλεγόμενα θέματα. Το παράδειγμα της Λιβύης αποδεικνύει πόσο βαθιές είναι οι διαφορές μεταξύ μας ακόμη και σε ζητήματα τα οποία θα φαίνονταν αυτονόητα, όπως η προστασία του άμαχου πληθυσμού. Πρέπει επομένως να δηλώσουμε σαφώς ότι, χωρίς την πολιτική βούληση από τα κράτη μέλη, αυτή η απόφαση θα καταστεί ανούσια. Γι' αυτό δεν μπορώ να συμφωνήσω με την κ. Ashton ότι ο κόσμος θα ακούει μία, σαφή φωνή από την ΕΕ. Αντιθέτως, φοβάμαι ότι, για ένα μεγάλο χρονικό διάστημα, θα πρέπει να διαχειριστούμε πολλές φωνές, καθώς οι ενιαίες απόψεις της ΕΕ θα αποδυναμωθούν όχι μόνο από τα μόνιμα μέλη του Συμβουλίου Ασφαλείας, αλλά και από την Προεδρία, η οποία αναζητά τον δρόμο της μετά τη Συνθήκη της Λισαβόνας. Πώς προτίθεται η κ. Ashton να καθιερώσει μια ενιαία φωνή για την ΕΕ στα "νωμένα Έθνη, και πώς προτίθεται να δημιουργήσει μια καλή εικόνα για την ΕΕ στον εν λόγω οργανισμό;
<SPEAKER ID="107" NAME="Tunne Kelam" LANGUAGE="EN">
Θεωρώ ενθαρρυντική την προσέγγιση της Αντιπροέδρου της Επιτροπής/Ύπατης Εκπροσώπου της Ένωσης για Θέματα Εξωτερικής Πολιτικής και Πολιτικής Ασφαλείας: η συνειδητοποίηση ότι αυτό που μετράει, εκτός από τις δηλώσεις, είναι οι πράξεις. Θα ήθελα να σας υπενθυμίσω, βαρόνη Ashton, τη συμβουλή του Joseph Daul: μην φοβάστε, και θα έχετε την υποστήριξη αυτού του Κοινοβουλίου.
<P>
Είναι κοινή μας ευθύνη να κάνουμε τους αυταρχικούς κυβερνήτες να πιστέψουν ότι λαμβάνουμε σοβαρά υπόψη τις βασικές μας αξίες. Αυτό συνεπάγεται, καταρχάς, προϋποθέσεις: βούληση όχι μόνο για υποδείξεις και εκκλήσεις, αλλά και για τιμωρία, για παράδειγμα επιβολή πραγματικών κυρώσεων σε καθεστώτα τα οποία δεν σέβονται ούτε τις ζωές των υπηκόων τους. Συμφωνώ ότι οι κυρώσεις κατά της Συρίας πρέπει να συμπεριλάβουν εκατοντάδες ανθρώπους, όχι απλώς δεκάδες.
<P>
Σας ευχαριστώ που καταδικάσατε τη σφαγή στο στρατόπεδο Ασράφ στις 8 Απριλίου 2011. Προτείνω σθεναρά, σε αυτήν την περίπτωση, να ακολουθήσετε το σαφές μήνυμα του Ευρωπαϊκού Κοινοβουλίου από τον Απρίλιο του 2009: χρειαζόμαστε ένα σαφές και πειστικό μήνυμα ότι η ΕΕ ενδιαφέρεται πραγματικά για τις ζωές των 34 άοπλων μελών της ιρανικής αντιπολίτευσης και δεν θα ανεχτεί πλέον τη βάναυση καταστρατήγηση των ελευθεριών και της αξιοπρέπειάς τους. Ζητώ να πρωτοστατήσει η Επιτροπή στο ζήτημα της προτεινόμενης επανεγκατάστασης.
<SPEAKER ID="100" NAME="Jaromír Kohlíček" LANGUAGE="CS">
" κοινή εξωτερική πολιτική και πολιτική ασφάλειας συνιστά πάντα μείζον πρόβλημα στην ΕΕ. Αφενός, τα μεγάλα κράτη συνηθίζουν παραδοσιακά να βασίζονται στις δικές τους δυνάμεις, με τη Γαλλία και τη Μεγάλη Βρετανία πιο συγκεκριμένα να εξακολουθούν να θεωρούν ότι είναι μεγάλες δυνάμεις. Αυτό μπορεί να διαπιστωθεί στην προσέγγισή τους όσον αφορά την επίλυση των προβλημάτων εξωτερικής πολιτικής. Τα τελευταία χρόνια, αυτό μάλλον προσανατολίζεται προς μια στρατιωτική λύση για κάθε είδους διαμάχη, καθώς παραβλέπονται οι ειρηνικές λύσεις υπέρ της παρέμβασης. Θεωρώ ότι υπάρχει λόγος να πιστεύουμε ότι ο σημερινός κόσμος οδεύει προς την πολυπολικότητα, και μια φιλειρηνική εξωτερική πολιτική είναι αυτή που συνάδει με το διεθνές δίκαιο και τον Χάρτη του Ο"Ε. Αντί των στρατιωτικών εγχειρημάτων, το τελευταίο εκ των οποίων εκτυλίσσεται ενώπιόν μας στη Λιβύη, αυτό που χρειάζεται ο σημερινός κόσμος είναι να επικεντρώσει όλες του τις προσπάθειες στην καταπολέμηση της φτώχειας και του αναλφαβητισμού, και στην επίλυση άλλων σοβαρών προβλημάτων. Προκειμένου να συμβεί αυτό, είναι απολύτως αναγκαίο να καταστεί πραγματικότητα ο έλεγχος των όπλων και ο αφοπλισμός, συμπεριλαμβανομένων γενικών συμφωνιών σχετικά με τον παροπλισμό των πυρηνικών όπλων. " συνδρομή στην άμβλυνση των συνεπειών των καταστροφών θα πρέπει να αποτελεί σημαντικό στοιχείο της εξωτερικής πολιτικής της ΕΕ. Αυτές οι επιχειρήσεις δεν θα πρέπει να συνδέονται με την ανάπτυξη στρατιωτικών δυνάμεων. " ανάπτυξη αστυνομικής δύναμης είναι δυνατή μόνο σε ακραίες περιπτώσεις, βάσει ψηφίσματος του Ο"Ε, και προκειμένου να προστατευθούν οι εργαζόμενοι στους τομείς των κοινωνικών υπηρεσιών, των υπηρεσιών υγείας και των δημόσιων υπηρεσιών, και να εκπαιδευτεί η αστυνομία. " κοινή εξωτερική πολιτική και πολιτική ασφάλειας πρέπει να διαχωρίζεται αυστηρά από το NATO. Για τους λόγους αυτούς, η Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών αρνείται να υποστηρίξει αυτήν την έκθεση.
<SPEAKER ID="104" NAME="Mariya Nedelcheva" LANGUAGE="FR">
Πριν από μία εβδομάδα, η Γενική Συνέλευση του Ο"Ε χορήγησε στην ΕΕ το δικαίωμα να εκφράζεται με μία φωνή στις συνεδριάσεις της. Από εδώ και στο εξής, οι εκπρόσωποι υψηλού επιπέδου θα μπορούν να διαβιβάζουν το μήνυμα της Ένωσης στον ανώτατο διεθνή οργανισμό. " χορήγηση αυτού του δικαιώματος συνιστά ένα σημαντικό βήμα προόδου όσον αφορά την εφαρμογή της Συνθήκης της Λισαβόνας, αλλά δεν αρκεί. " ΕΕ χρειάζεται μια πραγματική στρατηγική προκειμένου να μπορέσει να χρησιμοποιήσει στην πράξη τις εξουσίες που της εκχωρούνται από τη Συνθήκη της Λισαβόνας. Είτε στο Συμβούλιο Ασφαλείας είτε στο Συμβούλιο Ανθρωπίνων Δικαιωμάτων, το NATO, τον ΠΟΕ και την G20, η ΕΕ δεν θα χρειάζεται πλέον να κρύβεται στο σκοτάδι. Επιπλέον, θα πρέπει να διαδραματίσουμε ηγετικό ρόλο στην καθιέρωση ενός παγκόσμιου κοινοβουλευτικού συστήματος. " διπλωματία υψηλού επιπέδου είναι προφανώς απαραίτητη, αλλά πρέπει να διεξάγεται κατόπιν διαβούλευσης με τους πολίτες. Και ποιος είναι ο καλύτερος τρόπος για να επιτευχθεί αυτό από το να παράσχουμε τη δυνατότητα στους πολίτες από ολόκληρο τον κόσμο να εκπροσωπούνται στον Ο"Ε; Υπάρχει το Ευρωπαϊκό Κοινοβούλιο, αλλά υπάρχουν επίσης περιφερειακά κοινοβούλια, όπως η Κοινοβουλευτική Συνέλευση Ίσης Εκπροσώπησης ΑΚΕ-ΕΕ. Αυτό που χρειαζόμαστε σήμερα είναι ένα παγκόσμιο κοινοβούλιο. Βαρόνη Ashton, η Ευρωπαϊκή Ένωση πρέπει να είναι φιλόδοξη. Ευελπιστώ ότι η πρόταση αυτή θα περιλαμβάνεται στη Λευκή Βίβλο σας.
<SPEAKER ID="103" NAME="Kristiina Ojuland" LANGUAGE="EN">
Καταρχάς, θα ήθελα να εκφράσω την πιο ειλικρινή μου ευγνωμοσύνη στη βαρόνη Ashton για την απόλυτη υποστήριξη που παρείχε η ΕΕ στην Εσθονία στο πλαίσιο της προσπάθειας να επιλυθεί η κατάσταση ομηρείας στον Λίβανο. Οι απαχθέντες Εσθονοί εξακολουθούν, ωστόσο, να βρίσκονται στο έλεος των απαγωγέων τους. Συνεπώς, θα ήμασταν ευγνώμονες για την περαιτέρω ενασχόληση και συνδρομή σας για την επίλυση της κατάστασης.
<P>
Όσον αφορά το μέλλον της κοινής εξωτερικής πολιτικής και πολιτικής ασφάλειας, θα ήθελα να ζητήσω μεγαλύτερη συνοχή και συνέπεια στο πλαίσιο των σχέσεων με μη δημοκρατικά καθεστώτα. Έχουμε επιβάλει κυρώσεις στη Λευκορωσία, αλλά δεν το κάναμε σε σχέση με την υπόθεση Magnitski στη Ρωσία, παρόλο που αυτό είχε επισημανθεί από το Ευρωπαϊκό Κοινοβούλιο στην Ετήσια Έκθεση του 2009 για τα Ανθρώπινα Δικαιώματα στον Κόσμο και την πολιτική της Ευρωπαϊκής Ένωσης σε αυτό τον τομέα.
<P>
Εξακολουθούμε να είμαστε προσηλωμένοι στην πολιτική της ενιαίας Κίνας, ενώ το Πεκίνο έχει καταστεί τελευταία πιο καταπιεστικό και βίαιο τόσο στο Θιβέτ όσο και στην περιφέρεια των Ουιγούρων. Αντί να φλερτάρουμε με το Πεκίνο, θα έπρεπε επίσης να επιδιώξουμε μια συμφωνία ελεύθερων συναλλαγών με την Ταϊβάν, η οποία είναι μια ευημερούσα δημοκρατία. " πολιτική της ενιαίας Κίνας είναι ξεπερασμένη και υπονομεύει ηθικά την εικόνα της Ευρωπαϊκής Ένωσης. Ας ευθυγραμμίσουμε τις πολιτικές μας με τις αξίες μας.
<SPEAKER ID="102" NAME="Ioan Mircea Paşcu" LANGUAGE="EN">
" Συνθήκη της Λισαβόνας μάς έδωσε μια σημαντική ευκαιρία να προχωρήσουμε στον τομέα της άμυνας και ασφάλειας. Αλλά, όπως υποδεικνύουν τα στοιχεία, αυτό δεν αρκεί. Παρά τις σχετικά πολυάριθμες επιχειρήσεις, εξακολουθεί να υφίσταται προφανής διαχωρισμός μεταξύ των μέσων με τα οποία εφοδιαζόμαστε -βλέπε τις μάχιμες μονάδες, για παράδειγμα- και της αυτοσχέδιας συγκέντρωσης των εθνικών μέσων που χρησιμοποιούμε στην πράξη, όταν απαιτείται η παρέμβαση της ΕΕ. Πάρτε για παράδειγμα τη Λιβύη: λόγω της απουσίας πολιτικής συναίνεσης και κατάλληλων στρατιωτικών μέσων, έπρεπε να συγκροτηθεί μια "συμμαχία των προθύμων" -μια έννοια στην οποία είμασταν εντελώς αντίθετοι όταν την είχαν χρησιμοποιήσει άλλοι στο παρελθόν- και το NATO έπρεπε να κληθεί να αναλάβει την ηγεσία! Πρακτικά, η Λιβύη παραμέρισε τελείως την ΚΠΑΑ μας, τη χρονική στιγμή ακριβώς που χρειαζόταν και, συνεπώς, είχε την ευκαιρία να αποδείξει την αξία της στην πράξη! Κατά συνέπεια, η γνώμη μου είναι ότι πρέπει να επανεξετάσουμε την ΚΠΑΑ μας, προκειμένου να διαπιστώσουμε τι πραγματικά χρειάζεται για να καταστεί μια λειτουργική έννοια, τόσο από πολιτική όσο και από στρατιωτική άποψη, έτσι ώστε την επόμενη φορά που θα χρειασθεί να προσφύγουμε σε αυτήν, να μην μας απογοητεύσει όπως αυτήν τη φορά.
<SPEAKER ID="105" NAME="Sirpa Pietikäinen" LANGUAGE="FI">
" κοινή μας εξωτερική πολιτική και πολιτική ασφάλειας βρίσκεται σε σημείο καμπής. " Συνθήκη της Λισαβόνας έχει καταστήσει δυνατή την ανάπτυξη των εξωτερικών σχέσεων της Ένωσης με τρόπο ο οποίος παλαιότερα ήταν ανέφικτος. " έως τώρα πρόοδος, ωστόσο, ήταν αρκετά αργή. Εντούτοις, οι κοινές ευρωπαϊκές αξίες μας μάς επιτρέπουν να οικοδομήσουμε μια ευρωπαϊκή εξωτερική πολιτική που να στηρίζεται στη βιώσιμη ανάπτυξη και τα ανθρώπινα δικαιώματα.
<P>
Χρειαζόμαστε μια σαφή ευρωπαϊκή εξωτερική ατζέντα, προκειμένου να μπορέσει η ΕΕ να προωθήσει αποφασιστικά μια παγκόσμια πολιτική που να βασίζεται στην πολυμερή συνεργασία. Κρίσιμα στοιχεία της εν λόγω πολιτικής θα μπορούσαν να είναι η στήριξη του έργου του Ο"Ε και η αποσαφήνιση της πολιτικής της ΕΕ σε σχέση με τον Ο"Ε.
<SPEAKER ID="106" NAME="Cristian Dan Preda" LANGUAGE="RO">
" κατάσταση στη Συρία είναι ιδιαίτερα ανησυχητική. Δεν διαθέτουμε πλήρη, αξιόπιστη πληροφόρηση, καθώς έχει απαγορευθεί η πρόσβαση στον ξένο Τύπο. Ωστόσο, τα κατασταλτικά μέτρα που εφαρμόζει το καθεστώς Assad εντείνονται και έχουν ήδη οδηγήσει, βάσει των στοιχείων που παρασχέθηκαν από τις ΜΚΟ, στη δολοφονία 600-700 πολιτών και στη σύλληψη ή εξαφάνιση άλλων 8.000 ανθρώπων. Οι πολίτες της Συρίας διαδηλώνουν επί σχεδόν δύο μήνες και δεν πρέπει να αφεθούν να μάχονται μόνοι τους για τη δημοκρατία. " βίαιη καταστολή είναι απαράδεκτη και πρέπει να τερματιστεί. " ΕΕ πρέπει να αναλάβει ηγετικό ρόλο στην αναζήτηση μιας ταχείας λύσης. Γι' αυτό θα ήθελα να επικροτήσω τα περιοριστικά μέτρα που ενέκρινε το Συμβούλιο κατά του συριακού καθεστώτος στην αρχή της εβδομάδας. Ωστόσο, πρέπει να κάνουμε περισσότερα, σε συνεργασία με τους εταίρους της Ένωσης, προκειμένου να προτρέψουμε τις συριακές αρχές να θέσουν τέλος στην καταστολή. Ο Assad είναι απομονωμένος. Μόνο το καθεστώς Gaddafi καταδικάζει επί του παρόντος "τη διεθνή συνωμοσία που επιτίθεται κατά της εθνικής ασφάλειας της Συρίας", μια δήλωση η οποία λέει πολλά για την κατάσταση στη Συρία. Τέλος, θα ήθελα να τονίσω ότι, υπό τις παρούσες συνθήκες, η αίτηση της Συρίας για την απόκτηση έδρας στο Συμβούλιο Ανθρωπίνων Δικαιωμάτων του Ο"Ε είναι απαράδεκτη.
<SPEAKER ID="105" NAME="Traian Ungureanu" LANGUAGE="EN">
Οι συνεχιζόμενες βίαιες ενέργειες κατά της Κοπτικής Εκκλησίας στην Αίγυπτο και γενικώς κατά των χριστιανών στη Μέση Ανατολή απαιτούν άμεση αντίδραση από την Ευρωπαϊκή Ένωση. Ένα σημαντικό μέρος της χριστιανικής-ευρωπαϊκής κληρονομιάς απειλείται. Άνθρωποι διώκονται κατά εκατοντάδες χιλιάδες λόγω των θρησκευτικών τους πεποιθήσεων. Οι νέες αιγυπτιακές αρχές επωφελήθηκαν από την ευρεία συμπαράσταση και την άμεση χρηματοδοτική και πολιτική στήριξη της ΕΕ. Αλλά τώρα, μετά την πυρπόληση εκκλησιών και τις δολοφονίες χριστιανών σε ένα νέο κύμα επιθέσεων, έχει έρθει η στιγμή να καταστήσει η ΕΕ απολύτως σαφές στις αιγυπτιακές αρχές ότι είναι υπεύθυνες για την εσωτερική ασφάλεια της χώρας και για την προστασία των δικαιωμάτων και των μέσων διαβίωσης όλων των αιγύπτιων πολιτών. Οι υποψίες ότι οι αιγυπτιακές αρχές έκαναν τα στραβά μάτια όσον αφορά τη θρησκευτική βία, ή ακόμη και την ενθάρρυναν, θα πρέπει να διαλυθούν από μια αυστηρή δέσμευση ότι η χριστιανική κοινότητα θα είναι ασφαλής στην Αίγυπτο. " ΕΕ θα πρέπει να ζητήσει εξηγήσεις από τις αιγυπτιακές αρχές και να καταστήσει σαφές ότι η συνέχιση των βιαιοτήτων θα ακολουθηθεί από τη διακοπή της ευρωπαϊκής οικονομικής και ανθρωπιστικής βοήθειας. Αυτή η σαφής προειδοποίηση θα πρέπει να διέπει όλες τις υφιστάμενες συμφωνίες και θα πρέπει να συμπεριληφθεί σε όλες τις μελλοντικές συμφωνίες με τις κυβερνήσεις της Μέσης Ανατολής.
<SPEAKER ID="105" NAME="Zbigniew Ziobro" LANGUAGE="PL">
Κατά τη διάρκεια της συζήτησης τον Ιανουάριο σχετικά με την κατάσταση στην Τυνησία και την Αίγυπτο και την ελευθερία της θρησκευτικής έκφρασης, ανέφερα την τραγική κατάσταση των χριστιανών στις αραβικές χώρες, ιδίως τους αιγύπτιους κόπτες χριστιανούς, οι οποίοι διώκονται. Τόνισα τη ριζοσπαστικοποίηση του Ισλάμ, το οποίο κατευθύνει την επιθετικότητά του εναντίον των οπαδών του Χριστού. Μπορεί να διαπιστωθεί, σήμερα, ότι οι ανησυχίες μου ήταν δικαιολογημένες. Οι συγκρούσεις πλησίον της εκκλησίας της Αγίας Μίνας είναι απλώς η κορυφή του παγόβουνου όσον αφορά την τραγωδία των αιγύπτιων χριστιανών και την αποσιώπηση από τους διεθνείς οργανισμούς. Στο πλαίσιο αυτό, θα άξιζε να υπενθυμιστούν οι επιθέσεις στο μοναστήρι του Αγίου Σισώη φέτος τον Μάρτιο, οι οποίες παραβλέφθηκαν από το Κοινοβούλιο και την κ. Ashton, όταν ο αιγυπτιακός στρατός άνοιξε πυρ εναντίον ενός μοναστηριού γεμάτου με πρόσφυγες από το Κάιρο, και οι δράσεις της κοινότητας σαλαφιστών ισλαμιστών η οποία εμφορείται από ακραίες απόψεις. Τον Απρίλιο, εξαπέλυσαν σειρά επιθέσεων σε χριστιανικά κτίρια στο Beni Ahmad, το Bashtil και το Kamadir. Όπως μπορούμε να διαπιστώσουμε, η Ευρωπαϊκή Ένωση εξακολουθεί να μην μπορεί να χαράξει μια συνεκτική στρατηγική ως απάντηση στις παραβιάσεις των ανθρωπίνων δικαιωμάτων στην Ασία και τη Βόρεια Αφρική και για τον τρόπο αποτροπής τους στο μέλλον. Θα πρέπει να ασκήσουμε μεγαλύτερη πίεση στις αιγυπτιακές αρχές προκειμένου να υπερασπισθούμε τους κόπτες χριστιανούς. Είναι ζωτικής σημασίας να ενισχύσουμε το τμήμα για την πρόληψη της θρησκευτικής μισαλλοδοξίας της Υποεπιτροπής Πολιτικών Υποθέσεων της Ευρωπαϊκής Υπηρεσίας Εξωτερικής Δράσης, ιδίως όσον αφορά τους υπό δίωξη χριστιανούς.

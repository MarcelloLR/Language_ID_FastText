<CHAPTER ID="005-02">
2. Απαγόρευση των εξαγωγών μεταλλικού υδραργύρου και ασφαλής αποθήκευσή του (
<P>
- Πριν από την ψηφοφορία:
<SPEAKER ID="127" NAME="Δημήτριος Παπαδημούλης">
Εισηγητής. - Κύριε Πρόεδρε, θα ήθελα να ευχαριστήσω για μια ακόμη φορά τους σκιώδεις εισηγητές για την εξαιρετική συνεργασία που είχαμε. Με τους εκπροσώπους τους, παρόντες σε όλα τα βήματα, πετύχαμε στη διάρκεια του τριλόγου έναν πολύ ικανοποιητικό συμβιβασμό με το Συμβούλιο και με τη συμβολή της Επιτροπής.
<P>
Ο συμβιβασμός αυτός, όμως, κινδυνεύει να καταρρεύσει και να καταλήξουμε και πάλι στο σημείο μηδέν εάν υπερψηφισθούν οι τροπολογίες 37 και 41 για το Αλμαντέν.
<P>
Υπενθυμίζω, αγαπητοί συνάδελφοι ότι κατά την πρώτη ανάγνωση, ως εισηγητής είχα υποστηρίξει και εγώ τις τροπολογίες για το Αλμαντέν, αλλά τώρα βρισκόμαστε μπροστά σε μια πραγματικότητα. Ούτε το Συμβούλιο ούτε η Επιτροπή αποδέχονται αυτές τις τροπολογίες. Αν υπερψηφιστούν θα ξαναγυρίσουμε στο σημείο μηδέν. Πριν ένα χρόνο το Συμβούλιο είχε δεχθεί μόνο μία από τις τροπολογίες του Ευρωπαϊκού Κοινοβουλίου. Τώρα, με τη συνεργασία όλων των πολιτικών ομάδων, έχουμε πετύχει να γίνουν δεκτές στο κείμενο της συμφωνίας 22 τροπολογίες. Σας ερωτώ: Θα θυσιάσουμε αυτό το επίτευγμα; Χθες, ο κ. Δήμας ήταν σαφής. " Επιτροπή δεν αποδέχεται τις τροπολογίες 37 και 41. Στο Συμβούλιο ούτε καν η Ισπανική κυβέρνηση δεν επέμεινε σε αυτές τις τροπολογίες.
<P>
Σας καλώ, λοιπόν, να απορρίψουμε αυτές τις τροπολογίες, να διασφαλίσουμε τα σημαντικά βήματα υπέρ της προστασίας του περιβάλλοντος και της δημόσιας υγείας που επιτυγχάνονται με τη συμφωνία που έχει επιτευχθεί με το Συμβούλιο και να εγκρίνουμε με πολύ μεγάλη πλειοψηφία ένα ικανοποιητικό βήμα για την απαγόρευση των εξαγωγών του υδραργύρου.

<CHAPTER ID="015">
Ώρα των Ερωτήσεων (ερωτήσεις προς το Συμβούλιο)
<SPEAKER ID="393" NAME="Πρόεδρος">
Κυρίες και Κύριοι, η ημερήσια διάταξη προβλέπει την Ώρα των Ερωτήσεων προς το Συμβούλιο. Όπως συνέβη και χθες κατά τη διάρκεια των ερωτήσεων προς την Επιτροπή, θα δοκιμάσουμε κάποιους καινούριους κανόνες που προτείνονται στα πλαίσια της μεταρρύθμισης του Κοινοβουλίου. Οι κανόνες αυτοί εξετάζονται από μια ειδική ομάδα και καλύπτουν βασικά δύο πεδία. Πρώτον, θα καλούσα τα μέλη να μετακινηθούν προς τα μπροστινά έδρανα, έτσι ώστε να υπάρχει αίσθηση μεγαλύτερης συμμετοχής και, δεύτερον, για τις συμπληρωματικές ερωτήσεις, θα δίνεται μια ενιαία απάντηση από τον Προεδρεύοντα του Συμβουλίου αφού αυτές τεθούν. Έτσι, δεδομένου ότι συνήθως έχουμε δύο συμπληρωματικές ερωτήσεις, αντί κάθε μία από αυτές να απαντάται αμέσως, το Συμβούλιο θα απαντά και στις δύο ερωτήσεις στο τέλος.
<P>
" ημερήσια διάταξη προβλέπει τις ερωτήσεις προς το Συμβούλιο (B6-0318/2007).
<P>
Κατατέθηκαν οι ακόλουθες ερωτήσεις προς το Συμβούλιο.
<P>
Θέμα: Ταμείο αλληλεγγύης για φυσικές καταστροφές
<P>
Λαμβάνοντας υπόψη τη σοβαρότητα των πυρκαγιών στα δάση ορισμένων χωρών αυτό το καλοκαίρι όπως στην Ελλάδα και στην Ισπανία, και την αδυναμία ταχείας και αποτελεσματικής παρέμβασης που επέδειξε η Ένωση, προτίθεται το Συμβούλιο να αναβαθμίσει το ρυθμιστικό πλαίσιο του Ταμείου Αλληλεγγύης ώστε να διαθέτουμε στο μέλλον τους ενδεδειγμένους μηχανισμούς για να αντιμετωπίσουμε αυτού του είδους τις καταστροφές και να αποκαθιστούμε τις ζημίες που προκαλούν;
<SPEAKER ID="394" NAME="Manuel Lobo Antunes">
Προεδρεύων του Συμβουλίου. - (PT) Κύριε Πρόεδρε, κυρίες και κύριοι, απαντώντας στη συγκεκριμένη ερώτηση θα έλεγα ότι, όπως γνωρίζετε, το σημερινό Ταμείο Αλληλεγγύης της Ευρωπαϊκής Ένωσης συστάθηκε για να καλύπτει καταστροφές πολύ μεγάλων και ασυνήθιστων διαστάσεων, ύστερα από τις πλημμύρες που έπληξαν την Κεντρική Ευρώπη το καλοκαίρι του 2002.
<P>
Το 2002, κατόπιν πρότασης της Ευρωπαϊκής Επιτροπής, το Συμβούλιο ενέκρινε κανονισμό για την ίδρυση του Ταμείου Αλληλεγγύης της Ευρωπαϊκής Ένωσης. Το άρθρο 14 του εν λόγω κανονισμού για το Ταμείο Αλληλεγγύης προβλέπει ότι το Συμβούλιο θα επανεξετάσει τον εν λόγω Κανονισμό βάσει πρότασης της Επιτροπής, μέχρι το αργότερο τις 31 Δεκεμβρίου 2006.
<P>
Το 2005, η Επιτροπή πρότεινε ο κανονισμός (EΚ) αριθ. 2012/2002 να αντικατασταθεί από έναν καινούριο κανονισμό για το Ταμείο Αλληλεγγύης. " συγκεκριμένη πρόταση είχε κυρίως στόχο, αφενός μεν να επεκτείνει το πεδίο εφαρμογής του μέσου έτσι ώστε να καλύπτονται οι βιομηχανικές και τεχνολογικές καταστροφές, τα επείγοντα περιστατικά δημόσιας υγείας και οι τρομοκρατικές ενέργειες, αφετέρου δε, να μειωθούν τα όρια που χρησιμοποιούνται για να χαρακτηριστεί μια καταστροφή ως πολύ σοβαρή.
<P>
" πρόταση προέβλεπε ότι το περιφερειακά κριτήρια της εξαιρετικής περίπτωσης θα έπρεπε να αφαιρεθούν από τον ισχύοντα κανονισμό, και ότι σε εξαιρετικές περιπτώσεις, η Επιτροπή θα πρέπει να αναγνωρίζει αν η καταστροφή που έχει σημειωθεί είναι πολύ σοβαρή.
<P>
Το Ευρωπαϊκό Κοινοβούλιο εξέδωσε γνωμοδότηση για το συγκεκριμένο ζήτημα τον Μάιο του 2006, και επίσης το 2006, το Συμβούλιο συζήτησε την πρόταση της Επιτροπής και τη γνώμη του Κοινοβουλίου στα προσήκοντα επίπεδα, αν και δεν επιτεύχθηκε συμφωνία.
<P>
Έτσι, ο κανονισμός (ΕΚ) αριθ. 2012/2002 εξακολουθεί να ισχύει, με την Επιτροπή να έχει προτείνει την κινητοποίησή του κατά τη διάρκεια του 2007. Όπως είχα την ευκαιρία να σας πω τον περασμένο μήνα απαντώντας σε ανάλογη ερώτηση, εξ όσων γνωρίζει το Συμβούλιο, σε περιπτώσεις καταστροφών που προβλέπονται από τον κανονισμό, η εφαρμογή του ήταν αποτελεσματική. " Ευρωπαϊκή Επιτροπή εκπονεί ανά διαστήματα εκθέσεις που περιγράφουν διεξοδικά τη χρήση του Ταμείου Αλληλεγγύης.
<SPEAKER ID="395" NAME="Manuel Medina Ortega" AFFILIATION="PSE">
(ES) " πρόταση του Συμβουλίου ήταν ξεκάθαρη. Ο καινούριος αυτός κανονισμός έχει καθυστερήσει πάρα πολύ. " συμπληρωματική και συγκεκριμένη ερώτηση που θέλω να θέσω στο Συμβούλιο είναι η εξής: αυτό το καλοκαίρι, το λίκνο του Δυτικού πολιτισμού, η Αρχαία Ελλάδα, μαζί με τα Ολυμπιακά στάδια, κάηκαν σχεδόν ολοσχερώς. Περιμένει το Συμβούλιο να καεί το Βατικανό, να καεί το Prado, να καεί το Παλάτι Belém ή μπορούμε να ελπίζουμε πριν από το επόμενο καλοκαίρι ότι θα έχουμε έναν κανονισμό που θα μπορεί να καλύπτει αυτού του είδους τις καταστροφές;
<SPEAKER ID="396" NAME="Manuel Lobo Antunes">
(PT) Κύριε Πρόεδρε, κύριε Medina Ortega, προφανώς και δεν περιμένουμε μέχρι να πληγεί η Ρώμη, η Λισαβόνα, το Λονδίνο ή το Παρίσι από φυσικές καταστροφές προτού εξετάσουμε το συγκεκριμένο θέμα πιο προσεκτικά. Ελπίζουμε πραγματικά το Παλάτι Belém και ο Πύργος Belém να παραμείνουν όρθια για πολλούς αιώνες, όπως έχουν παραμείνει μέχρι σήμερα.
<P>
Όσον αφορά συγκεκριμένες προθεσμίες για την τροποποίηση των ισχυόντων κανονισμών, δεν μπορώ φυσικά εκ μέρους του Συμβουλίου να δεσμευτώ για κάποια συγκεκριμένη ημερομηνία.
<SPEAKER ID="397" NAME="Elizabeth Lynne" AFFILIATION="ALDE">
(EN) Σας ευχαριστώ για την απάντησή σας, αλλά θα ήθελα να θέσω και εγώ την ίδια συμπληρωματική ερώτηση Πρέπει να γνωρίζουμε πότε πρόκειται να αλλάξει ο κανονισμός.
<P>
Αναφέρομαι συγκεκριμένα στις πλημμύρες του "νωμένου Βασιλείου. Προφανώς μιλάμε για φωτιές αλλά το Ταμείο Αλληλεγγύης καλύπτει πλημμύρες. " περιοχή μου στο West Midlands δέχτηκε σφοδρό πλήγμα. Επλήγη τόσο το χωριό μου στο Worcestershire όσο και όλο το Worcestershire και οι γύρω περιοχές στο Hereford και Shropshire.
<P>
Προφανώς η Κυβέρνηση του "νωμένου Βασιλείου έχει υποβάλει αίτημα συνδρομής από το Ταμείο Αλληλεγγύης. Εύχομαι η Επιτροπή να εξετάσει ευνοϊκά το συγκεκριμένο αίτημα και ότι το Συμβούλιο θα προσπαθήσει όντως να προβεί σε αλλαγές στον τρόπο λειτουργίας του Ταμείου Αλληλεγγύης, έτσι ώστε στο μέλλον η χρηματοδότηση να γίνεται με ταχύτερους ρυθμούς.
<P>
Επίσης, μπορεί ο εκπρόσωπος του Συμβουλίου να μας πει τι πιστεύει για τη Δύναμη Ταχείας Αντίδρασης και αν αυτή θα προωθηθεί, έτσι ώστε να μπορούν να πραγματοποιούνται κατασκευές αντιπλημμυρικής προστασίας εκτάκτου ανάγκης στις πληγείσες περιοχές;
<SPEAKER ID="398" NAME="Jörg Leichtfried" AFFILIATION="PSE">
(DE) Κύριε Πρόεδρε, καταρχάς θα ήθελα να πω ότι νομίζω πως είναι πολύ καλό που έχουμε τη δυνατότητα σήμερα και καθόμαστε εδώ. Νομίζω πως είναι μια πολύ καλή ιδέα.
<P>
Όσον αφορά την ίδια την ερώτηση, θα ήθελα να πω λίγα πράγματα για τις πυρκαγιές, Υπουργέ, οι οποίες σε ορισμένες περιπτώσεις οφείλονται σε φυσικά αίτια αλλά σε άλλες ξεκινούν εσκεμμένα. Αυτός ο εμπρησμός ενθαρρύνεται από τη νομική κατάσταση σε ορισμένες χώρες επειδή προσφέρει συγκεκριμένα πλεονεκτήματα σε συγκεκριμένους ανθρώπους.
<P>
Έχει ποτέ διατυπωθεί κάποια σκέψη όσον αφορά τη πιθανότητα άσκησης πίεσης προς αυτές τις χώρες, ώστε να πάψει να υφίσταται το εν λόγω κίνητρο στο μέλλον;
<SPEAKER ID="399" NAME="Manuel Lobo Antunes">
(PT) Πολύ καλά. Πιστεύω ότι έχω ήδη απαντήσει τουλάχιστον σε κάποιες από τις ερωτήσεις που μόλις τέθηκαν. Έχω ήδη πει ότι η αξιολόγησή μας σχετικά με τον τρόπο λειτουργίας του εν λόγω Ταμείου Αλληλεγγύης στο παρελθόν ήταν θετική, με την έννοια ότι λειτούργησε σωστά.
<P>
Το θέμα της Δύναμης Ταχείας Αντίδρασης είναι υπό εξέταση. Δεν έχει ακόμα ληφθεί κάποια απόφαση αφού το θέμα είναι ακόμα υπό αξιολόγηση και υπό συζήτηση από το Συμβούλιο. Ούτε για την πρόληψη πυρκαγιών έχει ληφθεί κάποια απόφαση, αν και έχουν γίνει αρκετά. Πολλά ακόμα απομένουν να γίνουν και υποθέτω πως αυτό είναι ένα πεδίο στο οποίο τόσο η ανταλλαγή εμπειριών που είναι γνωστές ως "βέλτιστες πρακτικές", όσο και η συνεργασία μεταξύ των κρατών μελών σε επίπεδο ΕΕ, μπορούν να αποβούν χρήσιμες.
<P>
Χρειάζεται να καταβληθούν περαιτέρω προσπάθειες στον συγκεκριμένο τομέα. Πρέπει να πω ότι η χώρα μου είναι μια χώρα που κάθε χρόνο και με συστηματικό τρόπο πλήττεται σφοδρά από πυρκαγιές, εμπρησμούς και από όλα τα ζητήματα που αφορούν πυρκαγιές, ειδικά τις δασικές πυρκαγιές. Σε εθνικό επίπεδο, έχουμε θεσπίσει μια σειρά από μέτρα και πρωτοβουλίες που έχουν αποδειχθεί πολύ αποτελεσματικά όσον αφορά την πρόληψη των πυρκαγιών και εμπρησμών, και φυσικά είμαστε πολύ χαρούμενοι που μοιραζόμαστε τις εμπειρίες μας με όλα τα κράτη μέλη.
<SPEAKER ID="400" NAME="Πρόεδρος">

<P>
Θέμα: Ολοκληρωμένη ευρωπαϊκή πολιτική για άτομα με ειδικές ανάγκες
<P>
Το Συμβούλιο αντιμετωπίζει το ενδεχόμενο να ληφθεί κοινή απόφαση, προκειμένου να θεσπιστεί μια ολοκληρωμένη ευρωπαϊκή πολιτική για τη στήριξη, επαγγελματική κατάρτιση και ενσωμάτωση των πολιτών με ειδικές ανάγκες;
<SPEAKER ID="401" NAME="Manuel Lobo Antunes">
Προεδρεύων του Συμβουλίου. - (PT) Σας ευχαριστώ για την ερώτησή σας, κυρία Παναγιωτοπούλου-Κασσιώτου. Όπως γνωρίζετε, το Συμβούλιο μπορεί να δράσει μόνο στα πλαίσια των νομοθετικών του δυνατοτήτων βάσει πρότασης που υποβάλλεται σε κάποιο στάδιο από την Επιτροπή.
<P>
Μέχρι σήμερα, το Συμβούλιο δεν έχει λάβει ακόμα καμία νομοθετική πρόταση για τη λήψη κάποιας απόφασης από το Συμβουλίου που θα έχει στόχο τη θέσπιση μιας ενιαίας ευρωπαϊκής πολιτικής, η οποία θα υποστηρίζει και θα παρέχει επαγγελματική κατάρτιση για τους πολίτες με ειδικές ανάγκες και θα διασφαλίζει την ένταξή τους στην κοινωνία.
<P>
Όπως θα γνωρίζετε, το 2000 το Συμβούλιο θέσπισε την οδηγία 2000/78/EΚ για τη διαμόρφωση γενικού πλαισίου για την ίση μεταχείριση στην απασχόληση και την εργασία. " εν λόγω οδηγία απαγορεύει τις διακρίσεις σε μια σειρά από περιπτώσεις, μεταξύ των οποίων και η αναπηρία. Επιπλέον, το έτος αυτό (2007) είχε ανακηρυχθεί "Ευρωπαϊκό Έτος Ίσων Ευκαιριών για Όλους" με απόφαση που έλαβαν από κοινού το Συμβούλιο και το Κοινοβούλιο σύμφωνα με τη διαδικασίας της συναπόφασης.
<SPEAKER ID="402" NAME="Μαρία Παναγιωτοπούλου-Κασσιώτου" AFFILIATION="PPE-DE">
Κύριε Πρόεδρε, ευχαριστώ τον Προεδρεύοντα του Συμβουλίου. " κατάργηση των διακρίσεων στο επίπεδο της απασχόλησης δεν συνιστά αντιμετώπιση της οποιασδήποτε αναπηρίας. Χθες μόλις, είχαμε την εξαγγελία για το πρόγραμμα για την υγεία με τη χρήση νέων τεχνολογιών. Δεν θα μπορούσε αυτή η πρόταση να αξιοποιηθεί, ώστε ένα μεγάλο ποσοστό ευρωπαίων πολιτών -που θα μπορούσαν, σε περίοδο δημογραφικής κάμψης, να είναι ενεργοί και χρήσιμοι για το σύνολο - να μπορέσουν να αξιοποιηθούν και να ζήσουν μέσα σε κοινωνική συνοχή;
<SPEAKER ID="403" NAME="Manuel Lobo Antunes">
(PT) Κύριε Πρόεδρε, κυρία Παναγιωτοπούλου-Κασσιώτου, θεωρώ ότι ο συγκεκριμένος λόγος ήταν περισσότερο ένα γενικό σχόλιο παρά μια άμεση ερώτηση. Πιστεύω ωστόσο ότι μολαταύτα, παρατηρείται σταδιακή αύξηση όσον αφορά την ευαισθητοποίηση στα κράτη μέλη καθώς και σε επίπεδο ΕΕ, όσον αφορά την ανάγκη συνεργασίας, προκειμένου να ανταποκριθούμε καταλλήλως στα θέματα που αφορούν τον εν λόγω τομέα.
<P>
Πρέπει επίσης να πω ότι κατά τη διάρκεια της πορτογαλικής Προεδρίας και στα πλαίσια του Ευρωπαϊκού Έτους Ίσων Ευκαιριών για Όλους, η Προεδρία θα φιλοξενήσει στη Λισαβόνα στις 19 και 20 Νοεμβρίου μια πολύ μεγάλη διάσκεψη για το εν λόγω θέμα, κατά τη διάρκεια της οποίας θα επιχειρήσουμε φυσικά να επανεξετάσουμε την κατάσταση αναφορικά με τα σχετικά θέματα. Φυσικά, θα επιχειρήσουμε ακόμα να λάβουμε πολιτικές δεσμεύσεις για το εν λόγω θέμα για το μέλλον.
<SPEAKER ID="404" NAME="Paul Rübig" AFFILIATION="PPE-DE">
(DE) Τι είδους μέτρα επεξεργάζεται το Συμβούλιο για να καταστήσει τα μέσα μαζικής μεταφοράς πιο προσιτά στους ανάπηρους; Υπάρχει πιθανότητα χρήσης βέλτιστων πρακτικών και συγκριτικής αξιολόγησης με στόχο πολύ απλά τη βελτίωση της σημερινής κατάστασης;
<SPEAKER ID="405" NAME="Reinhard Rack" AFFILIATION="PPE-DE">
(DE) Κύριε Προεδρεύοντα, έχουμε κατοχυρώσει ρητά τα δικαιώματα των αναπήρων στον Χάρτη των Θεμελιωδών Δικαιωμάτων, η οποία θα αποτελέσει μέρος της Συνθήκης της Λισαβόνας και θα είναι επομένως πλήρως και νομικά δεσμευτική. Υπάρχει κάποια πιθανότητα η Προεδρία του Συμβουλίου να ζητήσει από τα κράτη μέλη να αντιδράσουν πολύ πρακτικά στις νέες ευκαιρίες που έχουν δημιουργηθεί και να λάβουν τα ενδεδειγμένα μέτρα για να διασφαλίσουν ότι οι ανάπηροι έχουν περισσότερες και καλύτερες προοπτικές;
<SPEAKER ID="406" NAME="Manuel Lobo Antunes">
(PT) Θα ήθελα να κάνω δύο σχόλια. Ο Χάρτης των Θεμελιωδών Δικαιωμάτων δεν είναι ακόμα πλήρως σε ισχύ και δεν έχει εκδοθεί. Ούτε και η Συνθήκη της Λισαβόνας· πρέπει λοιπόν προς το παρόν να περιμένουμε. Δεν μπορώ προφανώς να προβλέψω τι είδους πρωτοβουλίες ή αποφάσεις μπορεί να εγκρίνει τον Οκτώβριο το Συμβούλιο στον συγκεκριμένο τομέα. Επιπλέον, όπως γνωρίζετε, ο Χάρτης των Θεμελιωδών Δικαιωμάτων δεν αποτελεί από μόνος του νομική βάση για νομοθετικές πρωτοβουλίες.
<P>
Όσον αφορά το θέμα των μεταφορών, δεδομένου ότι η Επιτροπή στον συγκεκριμένο τομέα δεν προτείνει πρωτοβουλίες για να εγκριθούν από το Συμβούλιο, το εν λόγω θέμα εξακολουθεί να εμπίπτει στην αρμοδιότητα των κρατών μελών. Εναπόκειται σαφώς σε αυτά, σε εθνικό επίπεδο, να προτείνουν τα απαραίτητα μέτρα που κρίνουν κατάλληλα, και ανάλογα με τις εκάστοτε περιστάσεις.
<SPEAKER ID="407" NAME="Πρόεδρος">
Κυρίες και κύριοι, οι επόμενες τρεις ερωτήσεις των Marian Harkin, Avril Doyle και Esko Seppänen κατατέθηκαν στη χθεσινή συζήτηση. Σύμφωνα με το Παράρτημα II(A)(2) του Κανονισμού, οι συγκεκριμένες ερωτήσεις δεν είναι αποδεκτές και έτσι προχωρούμε στην ακόλουθη ερώτηση.
<P>
Οι ερωτήσεις αριθ. 3, 4 και 5 δεν είναι παραδεκτές αφού το εν λόγω θέμα βρίσκεται ήδη στην ημερήσια διάταξη για την παρούσα περίοδο συνόδου.
<P>
Θέμα: Δράστες σεξουαλικών εγκλημάτων
<P>
Είναι ικανοποιημένη η Πορτογαλική Προεδρία εκ του ότι η ΕΕ και τα κράτη μέλη της λαμβάνουν όλα τα δυνατά μέτρα για να προσδιορίζουν την ταυτότητα των δραστών σεξουαλικών εγκλημάτων κατά παιδιών, τους προσάγουν ενώπιον της δικαιοσύνης και τους παρακολουθούν μετά την καταδίκη τους, για να ανταλλάσσουν πληροφορίες σχετικά με τα σεξουαλικά εγκλήματα κατά παιδιών και για να προστατεύουν και διασώζουν παιδιά που μπορεί να είναι αγνοούμενα, να έχουν απαχθεί ή να ευρίσκονται εν κινδύνω;
<SPEAKER ID="408" NAME="Manuel Lobo Antunes">
Προεδρεύων του Συμβουλίου. - (PT) Κύριε Πρόεδρε, κυρία Ludford, η προστασία των παιδιών από τη σεξουαλική εκμετάλλευση και η καταπολέμηση της εμπορίας ανθρώπων είναι θέματα καίριας σημασίας για την Ευρωπαϊκή Ένωση.
<P>
Σχετικά με το συγκεκριμένο ζήτημα, θα σας παρέπεμπα στο ψήφισμα του Συμβουλίου της 27ης Σεπτεμβρίου 2001 για τη συμβολή της κοινωνίας των πολιτών κατά την αναζήτηση παιδιών που έχουν εξαφανισθεί και αποτελούν αντικείμενο σεξουαλικής εκμετάλλευσης, με το οποίο το Συμβούλιο δήλωνε ότι η καταπολέμηση της εξαφάνισης και της σεξουαλικής εκμετάλλευσης παιδιών είναι προτεραιότητα για την Ευρωπαϊκή Ένωση.
<P>
Για τον σκοπό αυτόν, το Συμβούλιο έχει θεσπίσει διάφορα νομικά μέσα που καλύπτουν επιμέρους πτυχές του εν λόγω θέματος, συμπεριλαμβανομένης της Κοινής Δράσης της 24ης Φεβρουαρίου 1997 σχετικά με την καταπολέμηση της εμπορίας ανθρώπων και της σεξουαλικής εκμετάλλευσης παιδιών, του ανωτέρω ψηφίσματος του Συμβουλίου της 27ης Σεπτεμβρίου 2001 για τη συμβολή της κοινωνίας των πολιτών κατά την αναζήτηση παιδιών που έχουν εξαφανισθεί και αποτελούν αντικείμενο σεξουαλικής εκμετάλλευσης, και τελικά, της απόφασης πλαισίου του Συμβουλίου της 22ης Δεκεμβρίου 2003 για την καταπολέμηση της σεξουαλικής εκμετάλλευσης και της παιδικής πορνογραφίας.
<P>
" πρόσφατη πρόταση για μια απόφαση πλαίσιο σχετικά με την αναγνώριση και εκτέλεση στην Ευρωπαϊκή Ένωση απαγορευτικών μέτρων που προκύπτουν από καταδίκες για σεξουαλικά εγκλήματα κατά παιδιών, η οποία υποβλήθηκε από το Βασίλειο του Βελγίου, έχει αξιολογηθεί από το Συμβούλιο μαζί με άλλες προτάσεις, όπως π.χ. η πρόταση για μια απόφαση πλαίσιο του Συμβουλίου για τον συνυπολογισμό των καταδικαστικών αποφάσεων μεταξύ των κρατών μελών της Ευρωπαϊκής Ένωσης επ' ευκαιρία νέας ποινικής διαδικασίας και η πρόταση για μια απόφαση πλαίσιο του Συμβουλίου σχετικά με τη διοργάνωση και το περιεχόμενο των ανταλλαγών, μεταξύ των κρατών μελών, πληροφοριών που προέρχονται από το ποινικό μητρώο.
<P>
Ύστερα από τη διαπραγματευτική διαδικασία, το Συμβούλιο αποφάσισε να συγχωνεύσει τις διατάξεις της πρωτοβουλίας που υποβλήθηκε από το Βασίλειο του Βελγίου με το μέσο για την ανταλλαγή πληροφοριών που προέρχονται από το ποινικό μητρώο. Έτσι, κάθε πληροφορία που αφορά καταδίκη προσώπου για σεξουαλική παρενόχληση παιδιών θα πρέπει να είναι διαθέσιμη στις αρμόδιες αρχές των κρατών μελών.
<P>
" απόφαση πλαίσιο του Συμβουλίου της 22ας Δεκεμβρίου 2003 για την καταπολέμηση της σεξουαλικής εκμετάλλευσης παιδιών και της παιδικής πορνογραφίας περιλαμβάνει έναν ορισμό των αδικημάτων που αφορούν τη σεξουαλική εκμετάλλευση των παιδιών και την παιδική πορνογραφία και ζητά από τα κράτη μέλη τη λήψη μέτρων για να διασφαλιστεί ότι τα συγκεκριμένα αδικήματα θα τιμωρούνται με ποινή φυλάκισης από ένα μέχρι τρία χρόνια, και σε ορισμένες περιπτώσεις, από πέντε μέχρι δέκα χρόνια κατ' ανώτατο όριο. " εν λόγω απόφαση πλαίσιο του Συμβουλίου ορίζει την 20ή Ιανουαρίου 2006 ως την ημερομηνία εφαρμογής από τα κράτη μέλη. Βάσει των κοινοποιήσεων που θα λάβει το Συμβούλιο και η Επιτροπή για τα μέτρα εφαρμογής, και της έκθεσης που θα κοινοποιηθεί από την Επιτροπή, το Συμβούλιο οφείλει να αξιολογήσει μέχρι τις 20 Ιανουαρίου 2008, κατά πόσον τα κράτη μέλη έχουν τηρήσει τις υποχρεώσεις που απορρέουν από την εν λόγω απόφαση πλαίσιο.
<SPEAKER ID="409" NAME="Sarah Ludford" AFFILIATION="ALDE">
Ευχαριστώ πολύ την Προεδρία για αυτήν την απάντηση.
<P>
" υπόθεση της Madeleine McCann έχει προκαλέσει μεγάλο ενδιαφέρον, και σίγουρα, μεγάλη αντιπαράθεση. Δεν πρόκειται να υπεισέλθω στις λεπτομέρειες της συγκεκριμένης υπόθεσης, αλλά την παρούσα στιγμή με ενδιαφέρουν τα διδάγματα που μπορούμε να αντλήσουμε όσον αφορά γενικότερα την ευρωπαϊκή δράση στην περίπτωση των εξαφανισμένων παιδιών. Θέλω να ρωτήσω για τρία θέματα.
<P>
Το πρώτο είναι μια ανοικτή τηλεφωνική γραμμή για τα εξαφανισμένα παιδιά. Χθες, ο Επίτροπος Frattini μας είπε ότι δεν είναι καθόλου ικανοποιημένος με τη δράση των κρατών μελών όσον αφορά την εφαρμογή της απόφασης του Συμβουλίου του Φεβρουαρίου για έναν ενιαίο τηλεφωνικό αριθμό 116 για εξαφανισμένα παιδιά, ο οποίος θα έπρεπε να είχε λειτουργήσει τον Αύγουστο. Μόνο τέσσερα κράτη μέλη έχουν επιλέξει πάροχο, τρία κράτη μέλη ούτε καν ανταποκρίθηκαν στο αίτημα παροχής πληροφοριών. Δεν είναι και πολύ εντυπωσιακό! Θα κυνηγήσετε τα υπόλοιπα 23 κράτη μέλη;
<P>
Δεύτερον, πριν από λίγες εβδομάδες, οι Υπουργοί Δικαιοσύνης και Εσωτερικών Υποθέσεων ζήτησαν τη δημιουργία μια βάσης δεδομένων σε επίπεδο ΕΕ για τα εξαφανισμένα παιδιά. Πιστεύω ότι έχουν γίνει κάποιες μεμονωμένες προσπάθειες σε συνεργασία με το YouTube και τους γονείς της Madeleine McCann. Θα υποστηρίξει η ΕΕ τη δημιουργία μιας ειδικής βάσης δεδομένων;
<P>
Τρίτον, αναφέρατε το εγχείρημα σχετικά με την ανταλλαγή πληροφοριών για τους δράστες σεξουαλικών εγκλημάτων, πότε όμως πρόκειται να αποκτήσουμε μια ηλεκτρονική βάση δεδομένων;
<SPEAKER ID="410" NAME="Manuel Lobo Antunes">
(PT) Κύριε Πρόεδρε, κυρία Ludford, θα ήθελα να πω τα εξής απαντώντας στις διάφορες ερωτήσεις που τέθηκαν.
<P>
Πρώτον, πολλά από τα συγκεκριμένα μέτρα είναι σχετικά πρόσφατα ή πολύ πρόσφατα και ως εκ τούτου, τα αποτελέσματά τους πρέπει να αξιολογηθούν. " διαδικασία αυτή είναι σε εξέλιξη και θα αξιολογήσουμε φυσικά σε ποιο σημείο έχουμε προχωρήσει και σε ποιο έχουμε αποτύχει, καθώς και αν σημειώνουμε αρκετή πρόοδο στον συγκεκριμένο τομέα. Αυτό είναι εκείνο που πρέπει να κάνουμε και όχι να κυνηγάμε τα κράτη μέλη προσπαθώντας να επιρρίπτουμε ή να επιμερίζουμε ευθύνες.
<P>
Πρόκειται για μια διαδικασία συνεργασίας που απαιτεί διάλογο ανάμεσα στα κράτη μέλη με βάση εμπειρίες που οφείλουμε να ανταλλάσσουμε. Παρόλα αυτά, θεωρώ ότι έχουμε σημειώσει αρκετή πρόοδο στον συγκεκριμένο τομέα αντιμετωπίζοντας τις καταστάσεις που είναι πραγματικά φρικτές με ανθρωπιστικούς όρους.
<P>
Τέλος, θεωρώ ότι η Μεταρρυθμιστική Συνθήκη αποτελεί επίσης μια θετική εξέλιξη για το εν λόγω ζήτημα αφού ενθαρρύνει και επιτρέπει με αποτελεσματικό τρόπο την ευρύτερη και καλύτερη συνεργασία ανάμεσα στα κράτη μέλη στην προσπάθεια καταπολέμησης αυτού του είδους του εγκλήματος.
<SPEAKER ID="411" NAME="Mairead McGuinness" AFFILIATION="PPE-DE">
(EN) Κύριε Προεδρεύοντα, αναφέρατε - και χάρηκα όταν άκουσα να χρησιμοποιείτε τη λέξη - το ζήτημα της "εμπορίας", επειδή νομίζω ότι, αν και υπάρχει δημοσιότητα για τα παιδιά, συμπεριλαμβανομένης της υπόθεσης McCann, υπάρχουν πολλά παιδιά και νέοι ενήλικες που αποτελούν αντικείμενο εμπορίας στο εσωτερικό των κρατών μελών της Ένωσης. Θα ήθελα να σας ρωτήσω αν πιστεύετε ότι έχουν γίνει αρκετά για το συγκεκριμένο ζήτημα. Και θα ήθελα επίσης να ζητήσω να συνδράμουμε όλα τα παιδιά μετά τον εντοπισμό τους στο εσωτερικό των κρατών μελών: να τα αποκαθιστούμε, και είτε να τα παραδίδουμε στις χώρες τους, είτε να διασφαλίζουμε ότι δεν θα γίνουν εγκληματίες στο κράτος μέλος στο οποίο έχουν αποτελέσει αντικείμενο εμπορίας. Νομίζω ότι το συγκεκριμένο είναι ένα πραγματικά σοβαρό πρόβλημα στην Ένωση.
<SPEAKER ID="412" NAME="Jörg Leichtfried" AFFILIATION="PSE">
(DE) Κύριε Υπουργέ, προσπάθησα να ακούσω πολύ προσεκτικά την απάντηση που δώσατε στην Κυρία Ludford. Σας έθεσε ένα πολύ συγκεκριμένο ερώτημα στο οποίο δεν απαντήσατε, δηλαδή πώς προτείνετε να κυνηγήσετε τα κράτη μέλη που δεν έχουν ακόμα συστήσει την ανοικτή τηλεφωνική γραμμή. Ίσως θα μπορούσατε να γίνετε πιο συγκεκριμένος στην απάντησή σας.
<SPEAKER ID="413" NAME="Manuel Lobo Antunes">
(PT) Δεν είμαι ούτε ειδικός σε θέματα ποινικής πολιτικής, ούτε Υπουργός Δικαιοσύνης. Εδώ εκπροσωπώ το Συμβούλιο και στην παρούσα φάση μπορώ μόνο να σας αναφέρω ποια φαίνεται να είναι η γενική αίσθηση του Συμβουλίου. Πάντα μπορούν να γίνουν περισσότερα και με καλύτερο τρόπο αλλά η αλήθεια είναι, όπως έχω ήδη πει, ότι υπάρχει μια σειρά από νομοθετικά μέσα που ανταποκρίνονται δεόντως στην επιθυμία για την καταπολέμηση του συγκεκριμένου τύπου αδικήματος. Όπως έχω πει, πολλά από αυτά τα μέτρα είναι πρόσφατα και πρέπει όλα να αξιολογηθούν επαρκώς.
<P>
Τέθηκε ένα καινούριο ζήτημα: να αυξήσουμε την ευαισθητοποίηση των κρατών μελών και των πολιτών τους για ένα φαινόμενο, το οποίο, όσον αφορά την αύξηση της ευαισθητοποίησης για την έκταση και τη σοβαρότητά του, είναι σήμερα καινούριο. Όπως συμβαίνει πάντα με τα καινούρια φαινόμενα που πρέπει να εξετάζονται και να αξιολογούνται, υπάρχει φυσικά μια διαδικασία που πρέπει να ακολουθηθεί. Θα συνεχίσουμε, όπου χρειάζεται, να ζητάμε από τα κράτη μέλη που δεν έχουν ενδεχομένως εκπληρώσει ακόμα τις υποχρεώσεις τους σχετικά με την εφαρμογή των πρωτοβουλιών ή της νομοθεσίας, να το πράξουν το συντομότερο δυνατόν. Αν έχει υπάρξει δέσμευση, τότε πρέπει να εκπληρωθεί και να εφαρμοστεί σε αυτόν και σε όλους τους άλλους τομείς.
<SPEAKER ID="414" NAME="Πρόεδρος">

<P>
Θέμα: Συγχώνευση των εταιρειών Suez και Gaz de France
<P>
Στις 3 Σεπτεμβρίου ανακοινώθηκε ότι τα διοικητικά συμβούλια της γαλλικής επιχείρησης ενέργειας Suez και της κρατικής επιχείρησης Gaz de France αποφάσισαν να υλοποιήσουν τη σχεδειασθείσα συγχώνευση των δύο επιχειρήσεων. Με αυτόν τον τρόπο η νέα εταιρεία καταλαμβάνει την τέταρτη θέση επιχειρήσεων ενέργειας μετά την Gazprom, Electricité de France και ΕΟΝ. " Επιτροπή έχει ήδη υποχρεώσει την εταιρεία που προήλθε από τη συγχώνευση να σταματήσει ορισμένες δραστηριότητές της στο Βέλγιο και στη Γαλλία.
<P>
Θεωρεί το Συμβούλιο ότι τα εν λόγω σχέδια συγχώνευσης εξακολουθούν να συμφωνούν με τις ισχύουσες αρχές του σε ό,τι
<P>
αφορά την ελευθέρωση της αγοράς ενέργειας στην Ευρωπαϊκή Ένωση;
<P>
Σε ποιο βαθμό, η νέα εταιρεία η οποία προήλθε από τη συγχώνευση, και το γαλλικό κράτος, έχουν υποσχεθεί να προχωρήσουν σε διαχωρισμό των περιουσιακών στοιχείων των κεντρικών δικτύων, όπως ζήτησε σχετικά η Ευρωπαϊκή Επιτροπή;
<SPEAKER ID="415" NAME="Manuel Lobo Antunes">
Προεδρεύων του Συμβουλίου. - (PT) Κύριε Πρόεδρε, κυρίες και κύριοι, πρέπει καταρχάς να πω ότι, όπως γνωρίζετε, τα συμπεράσματα του εαρινού Ευρωπαϊκού Συμβουλίου 2007 κάλυψαν εκτενώς την ενεργειακή πολιτική της ΕΕ, στην οποία συγκαταλέγεται και το θέμα της εσωτερικής αγοράς φυσικού αερίου και ηλεκτρισμού.
<P>
Το Συμβούλιο δεν μπορεί να διαμορφώσει άποψη για το αν τα σχέδια συγχώνευσης, με τη σημερινή τους μορφή, συνάδουν με το μέρος εκείνο των συμπερασμάτων. Το Συμβούλιο θα ήθελε να επισημάνει ότι τα συμπεράσματα του Ευρωπαϊκού Συμβουλίου συνέβαλαν στην τρίτη δέσμη μέτρων για την ενέργεια της Ευρωπαϊκής Επιτροπής, που παρουσιάστηκε τον Σεπτέμβριο του 2007 και που έχει στόχο το άνοιγμα της εσωτερικής αγοράς φυσικού αερίου και ηλεκτρισμού σε μεταγενέστερο στάδιο. Μόνο ύστερα από την επίτευξη συμφωνίας για τους κανονισμούς και τις οδηγίες που προτάθηκαν, και αφού οι τελευταίες τεθούν σε ισχύ, θα είναι δυνατό να αξιολογηθεί αν η εταιρεία που προήλθε από τη συγχώνευση GDF Suez συμμορφώνεται με τις συναφείς νομοθετικές διατάξεις. Δεύτερον, το Συμβούλιο πρέπει να αναφέρει ότι σύμφωνα με τις διατάξεις της Συνθήκης περί ανταγωνισμού, η Ευρωπαϊκή Επιτροπή είναι αρμόδια για να εξακριβώνει τη συμβατότητα όλων των συμφωνιών μεταξύ των εταιρειών με τους κανονισμούς της Κοινότητας.
<SPEAKER ID="416" NAME="Lambert van Nistelrooij" AFFILIATION="PPE-DE">
(NL). Νομίζω ότι είναι απόλυτα σωστό να αξιολογούνται από την Επιτροπή η πολιτική και πρακτικά βήματα. Έχω ωστόσο μια συμπληρωματική ερώτηση που αφορά την ευρωπαϊκή αγορά, την υλοποίηση της ενιαίας αγοράς.
<P>
Ρητός στόχος του διαχωρισμού των εταιρειών είναι η προσέλκυση πραγματικών επενδύσεων στα δίκτυα, και μπορούμε να διαπιστώσουμε ότι στον συγκεκριμένο τομέα, αλλά και μεταξύ των χωρών, δεν έχουμε τηρήσει τις συμφωνίες που έχουν γίνει. Οι χώρες υποτίθεται ότι μπορούν να ανταλλάσσουν το 10%, κάτι που ονομάστηκε διαλειτουργικότητα και στο οποίο υστερούμε.
<P>
Το ερώτημα μου είναι το εξής: σε τι είδους ενέργειες θα προβεί το Συμβούλιο για να πριμοδοτήσει εν τέλει τις επενδύσεις, προκειμένου να βελτιωθεί για παράδειγμα η σύνδεση μεταξύ της Γαλλίας και της Ισπανίας; Μπορούμε να αγοράζουμε με οικονομικότερους όρους από τους γείτονές μας αλλά αν δεν υπάρχει σύνδεση με δίκτυο, είναι αδύνατον. Τι προτίθεστε να κάνετε για αυτό;
<SPEAKER ID="417" NAME="Manuel Lobo Antunes">
(PT) Κύριε Πρόεδρε, Κύριε van Nistelrooij, το Συμβούλιο ενέκρινε μια δέσμη μέτρων για τα ενεργειακά θέματα στο τελευταίο Ευρωπαϊκό Συμβούλιο του Μαρτίου. Τα εν λόγω μέτρα πρέπει φυσικά τώρα να εφαρμοστούν, βάσει των προτάσεων της Επιτροπής. Όλοι οι οργανισμοί και όλα τα θεσμικά όργανα πρέπει να αναλάβουν τις ευθύνες τους: η Επιτροπή, υποβάλλοντας τις προτάσεις της, το Συμβούλιο, εγκρίνοντας, απορρίπτοντας ή τροποποιώντας τις προτάσεις αυτές, και στη συνέχεια το Δικαστήριο, εξακριβώνοντας αν η νομοθεσία και οι κυρώσεις των κρατών μελών συνάδουν με την ισχύουσα νομοθεσία. Αυτό μόνο μπορώ να πω προς το παρόν.
<SPEAKER ID="418" NAME="Πρόεδρος">
" ερώτηση αριθ. 8 αποσύρθηκε. " ερώτηση αριθ. 9 καταπίπτει, διότι ο συντάκτης της απουσιάζει.
<P>

<P>
Θέμα: Διευκόλυνση της χορήγησης θεωρήσεων για τους πολίτες της Δημοκρατίας της Μολδαβίας και της Γεωργίας
<P>
Οι πολίτες της Δημοκρατίας της Μολδαβίας και της Γεωργίας αντιμετωπίζουν μεγάλες δυσκολίες για να τους χορηγηθούν θεωρήσεις για τα κράτη μέλη της Ευρωπαϊκής Ένωσης. " έναρξη ισχύος της συμφωνίας που στοχεύει στη διευκόλυνση χορήγησης θεωρήσεων μεταξύ Ευρωπαϊκής Κοινότητας και Ρωσικής Ομοσπονδίας, δημιούργησε επιπλέον μια παράδοξη κατάσταση: οι κάτοικοι των αποσχισθέντων περιοχών της Αμπχαζίας , της Νότιας Οσετίας και της Τρανσνιτρίας, οι οποίοι διαθέτουν στην πλειοψηφία τους ρώσικα διαβατήρια, μπορούν να πάρουν θεώρηση και να μετακινούνται ευκολότερα. Με ποιο τρόπο το Συμβούλιο σκοπεύει να ενεργήσει υπέρ της επιτάχυνσης της διαδικασίας διευκόλυνσης της χορήγησης θεωρήσεων για τους κατοίκους της Μολδαβίας και της Γεωργίας, καθώς και υπέρ της εφαρμογής των σχετικών συμφωνιών; Επίσης, πρέπει όσο το δυνατόν περισσότερα κράτη μέλη να ενταχθούν, το συντομότερο δυνατόν, στο κοινό κέντρο εξέτασης των αιτήσεων για χορήγηση θεώρησης του Τσισινάου, ούτως ώστε να προχωρήσει με συγκεκριμένο τρόπο η διαδικασία διευκόλυνσης της χορήγησης θεωρήσεων. Πως εξηγείται το γεγονός ότι, έως σήμερα, μόνο μερικά κράτη μέλη έχουν ανταποκριθεί στο κάλεσμα αυτό και με ποιο τρόπο σκοπεύει το Συμβούλιο να προωθήσει τη συνεργασία και των υπολοίπων κρατών μελών;
<SPEAKER ID="419" NAME="Manuel Lobo Antunes">
Προεδρεύων του Συμβουλίου. - (PT) Κυρία Anastase, με απόφασή του στις 19 Δεκεμβρίου 2006, το Συμβούλιο εξουσιοδότησε την Επιτροπή να διαπραγματευτεί μια συμφωνία μεταξύ της Ευρωπαϊκής Κοινότητας και της Δημοκρατίας της Μολδαβίας σχετικά με τη διευκόλυνση της χορήγησης θεωρήσεων. " συγκεκριμένη συμφωνία επιτεύχθηκε στο Τσισινάου στις 25 Απριλίου 2007 και υπογράφηκε στις Βρυξέλλες στις 10 Οκτωβρίου 2007 από εμένα τον ίδιο.
<P>
Δεδομένης της γρήγορης σύναψης της συγκεκριμένης συμφωνίας, θα ζητηθεί η γνώμη του Ευρωπαϊκού Κοινοβουλίου για το σχέδιο απόφασης της σύναψης της εν λόγω συμφωνίας. Στις 17 Οκτωβρίου, η Κυβέρνηση της Μολδαβίας ενέκρινε δυο νομοσχέδια που κύρωναν τις συμφωνίες με την Ευρωπαϊκή Ένωση σχετικά με τη διευκόλυνση της χορήγησης θεωρήσεων και την επανεισδοχή.
<P>
Εκ μέρους του Συμβουλίου, μπορώ να σας πω ότι η Επιτροπή δεν έχει επί του παρόντος εντολή για την έναρξη διαπραγματεύσεων για τη σύναψη ανάλογης συμφωνίας με τη Γεωργία. Όσον αφορά το κοινό κέντρο θεωρήσεων στο Τσισινάου, η συνεργασία ανάμεσα στα κράτη μέλη είναι ένα θέμα αποφασίζεται από αυτά και μόνο.
<SPEAKER ID="420" NAME="Roberta Alma Anastase" AFFILIATION="PPE-DE">
(RO) Συγχαρητήρια για την υπογραφή των συμφωνιών με τη Δημοκρατία της Μολδαβίας. Όσον αφορά το συγκεκριμένο θέμα, θα ήθελα να επισημάνω δύο πράγματα: καταρχάς θεωρώ απαραίτητο να συμπεριλάβω στη συζήτηση που αφορά τις σχέσεις ανάμεσα στο Συμβούλιο και τη Δημοκρατία της Μολδαβίας ένα περιστατικό που σημειώθηκε αμέσως μετά την υπογραφή των συγκεκριμένων συμφωνιών: στις 12 Οκτωβρίου, στα σύνορα της Μολδαβίας, δεν επιτράπηκε η πρόσβαση κάποιων επίσημων αντιπροσωπειών από τη Ρουμανία στην επικράτεια της Δημοκρατίας της Μολδαβίας. Δεδομένου ότι πιστεύω πως μια διευκόλυνση της χορήγησης θεωρήσεων για μια τρίτη χώρα πρέπει να διέπεται σε τελική ανάλυση από την αμοιβαιότητά της, θα ενδιαφερόμουν να μάθω αν το Συμβούλιο προτίθεται να θίξει το εν λόγω θέμα. Δεύτερον, στις συμφωνίες που υπογράψατε, γίνεται αναφορά στη μολδαβική γλώσσα, μια γλώσσα που δεν είναι αναγνωρισμένη. Θα ήθελα να ξεκαθαρίσουμε το εν λόγω ζήτημα, ειδικά αφού υπάρχει μία μόνο γλώσσα, η ρουμανική γλώσσα, η οποία αναγνωρίζεται από την Ευρωπαϊκή Ένωση. Όσον αφορά τη Γεωργία, νομίζω ότι τα πράγματα πρέπει να κινηθούν προς την κατεύθυνση της αποφυγής της κατάστασης που αντιμετωπίζουν οι πολίτες της Γεωργίας, σε σύγκριση με τους πολίτες της Νότιας Οσετίας.
<SPEAKER ID="421" NAME="Manuel Lobo Antunes">
(PT) Κύριε Πρόεδρε, όπως έχω αναφέρει, υπέγραψα την εν λόγω συμφωνία διευκόλυνσης της χορήγησης θεωρήσεων με τη Μολδαβία, και μπορώ να σας πω ότι η συγκεκριμένη ενέργεια, η συγκεκριμένη πρωτοβουλία, εκτιμήθηκε και αναγνωρίστηκε δεόντως από την Κυβέρνηση της Μολδαβίας.
<P>
Πρόκειται για ένα άκρως σημαντικό μέσο όσον αφορά τόσο τις σχέσεις μας με τη Μολδαβία όσο και τις σχέσεις μας με τις όμορες χώρες. Ελπίζω ειλικρινά η συγκεκριμένη συμφωνία να βοηθήσει, όπως προβλέπεται, στη σύσφιξη των σχέσεων μεταξύ της ΕΕ και της Μολδαβίας, και πιο συγκεκριμένα να ενισχύσει την "ανθρώπινη διάσταση" της ευρωπαϊκής πολιτικής γειτονίας, με άλλα λόγια να φέρει τους ανθρώπους πιο κοντά, έτσι ώστε να γνωρίσουμε ο ένας τον άλλον περισσότερο και καλύτερα, επειδή αναμφισβήτητα αυτό είναι που ενισχύει το ευρωπαϊκό πνεύμα και την ευρωπαϊκή κατανόηση.
<P>
Κάθε δυσκολία που θα προκύπτει κατά την εφαρμογή της εν λόγω συμφωνίας θα πρέπει φυσικά να αξιολογείται. Τέτοιου είδους δυσκολίες είναι πολύ πρόσφατες αλλά μπορώ να πω ότι, όποτε προκύπτουν προβλήματα ή δυσκολίες από τις συμφωνίες που συνάπτονται από την Ευρωπαϊκή Ένωση με τρίτες χώρες, σε περίπτωση που αυτές δεν παράγουν τα επιθυμητά αποτελέσματα ή παράγουν λάθος αποτελέσματα, η Επιτροπή, σε συνεργασία ενδεχομένως με το Συμβούλιο, πρέπει να εξετάζει λεπτομερώς τι συμβαίνει και, όπου μπορεί, να προβαίνει στις απαραίτητες αλλαγές.
<P>
Σχετικά με τη Γεωργία, έλαβα υπόψη το σχόλιο σας κυρία Anastase.
<SPEAKER ID="422" NAME="DanutBudreikait" AFFILIATION="ALDE">
(LT) Υπάρχουν σχέδια για την έγκριση συμφωνίας που θα αφορά ένα καθεστώς διευκόλυνσης της χορήγησης θεωρήσεων σχετικά με τις θεωρήσεις προς τη Λευκορωσία; Ύστερα από την επέκταση του χώρου Σένγκεν, η Λιθουανία, η οποία έχει εκτεταμένα σύνορα με τη Λευκορωσία, θα δυσκολεύεται να προσκαλεί άτομα από τη συγκεκριμένη χώρα για επίσκεψη, και επιπλέον, οι Λευκορώσοι δεν θα μπορούν να επισκέπτονται συγγενείς τους που ζουν από την άλλη πλευρά των συνόρων. Υπάρχουν σχέδια για το εν λόγω θέμα;
<SPEAKER ID="423" NAME="Manuel Lobo Antunes">
(PT) Κύριε Πρόεδρε, κυρία Budreikatė, όπως γνωρίζετε, οι αποφάσεις για τη σύναψη συμφωνιών διευκόλυνσης της χορήγησης θεωρήσεων λαμβάνονται κατά περίπτωση. Λαμβάνεται φυσικά υπόψη η χώρα, το είδος της σχέσης που έχουμε με τη συγκεκριμένη χώρα, τεχνικά θέματα ασφάλειας και ούτω καθεξής. Ως εκ τούτου, όσον αφορά τη Λευκορωσία ή οποιαδήποτε άλλη χώρα, σε περίπτωση που κριθεί απαραίτητο, η Επιτροπή θα πρέπει να υποβάλει στο Συμβούλιο με τον δέοντα τρόπο απόφαση της, και το τελευταίο θα αποφανθεί για αυτήν. Όμως, όπως έχω ήδη πει, δεν μπορεί να ληφθεί τόσο απλά απόφαση για τη σύναψη αυτού του είδους της συμφωνίας ή την έναρξη διαπραγματεύσεων χωρίς να πληρούνται τεχνικές και πολιτικές προϋποθέσεις.
<P>
Ωστόσο, όπως έχω αναφέρει, οι συμφωνίες διευκόλυνσης της χορήγησης θεωρήσεων, όπου είναι τεχνικά και πολιτικά εφικτό να συναφθούν, βοηθούν πράγματι με την "ανθρώπινη διάσταση" ή την "ανθρωπιστική διάσταση" της πολιτικής γειτονίας. Δεν μπορούμε να είμαστε ξένοι ο ένας με τον άλλον. Αντίθετα πρέπει και μπορούμε να γνωριστούμε περισσότερο και καλύτερα.
<SPEAKER ID="424" NAME="Πρόεδρος">

<P>
Θέμα: Δημιουργία ευρωπαϊκής δύναμης πολιτικής άμυνας
<P>
Το Ευρωπαϊκό Κοινοβούλιο στις 4.9.2007 υιοθέτησε ψήφισμα (P6_TA(2007)0362) για τις φυσικές καταστροφές κάνοντας ιδιαίτερη αναφορά στις φονικές πυρκαγιές που έπληξαν την Ελλάδα το φετινό καλοκαίρι. Στο ψήφισμα, όπως και στην έκθεση 18.9.2006) σχετικά με την δημιουργία κοινοτικού μηχανισμού πολιτικής προστασίας -μεταξύ άλλων- αναγνωρίζεται η σημασία του κοινοτικού μηχανισμού πολιτικής προστασίας και ζητείται να δημιουργηθεί μια ευρωπαϊκή δύναμη πολιτικής προστασίας, η οποία θα μπορεί να αντιδρά αμέσως σε καταστάσεις έκτακτης ανάγκης, όπως άλλωστε προτάθηκε στην έκθεση του πρώην Επιτρόπου Μπαρνιέ.
<P>
Δεδομένου ότι η δημιουργία δύναμης πολιτικής άμυνας θα βοηθήσει ιδιαίτερα επικουρικά τις εθνικές αρχές των κρατών μελών, που επωμίζονται το βάρος της πολιτικής προστασίας, πώς σχολιάζει το Συμβούλιο την δημιουργία δύναμης πολιτικής προστασίας;
<SPEAKER ID="425" NAME="Manuel Lobo Antunes">
Προεδρεύων του Συμβουλίου. - (PT) Κύριε Παπαδημούλη, το Συμβούλιο θα ήθελε να επισημάνει ότι στις 15 και 16 Ιουνίου 2006, καθώς και στις 14 και 15 Δεκεμβρίου 2006, το Ευρωπαϊκό Συμβούλιο προσυπόγραψε ή έλαβε υπόψη τις εκθέσεις της Προεδρίας για την ενίσχυση των ικανοτήτων της Ευρωπαϊκής Ένωσης να ανταποκρίνεται σε καταστάσεις έκτακτης ανάγκης και σε κρίσεις προκειμένου να βελτιωθεί ο συντονισμός και η παράδοση των διαθέσιμων μέσων.
<P>
Τον Ιούνιο του 2006, το Ευρωπαϊκό Συμβούλιο παρείχε και περαιτέρω κατευθυντήριες γραμμές για τη βελτίωση των ικανοτήτων της Ευρωπαϊκής Ένωσης να ανταποκρίνεται σε καταστάσεις έκτακτης ανάγκης, σε κρίσεις και σε καταστροφές, τόσο στο εσωτερικό όσο και στο εξωτερικό της Ευρωπαϊκής Ένωσης. Ζήτησε να δοθεί ιδιαίτερη προσοχή στην περαιτέρω ανάπτυξη της ικανότητας ταχείας αντίδρασης της Ευρωπαϊκής Ένωσης που θα βασίζεται στα μέσα που θα παρέχονται από τα κράτη μέλη, στα οποία συμπεριλαμβάνονται και οι μονάδες πολιτικής προστασίας, και να εξεταστούν οι εισηγήσεις της Επιτροπής για την ενίσχυση των ικανοτήτων πολιτικής προστασίας της Κοινότητας.
<P>
Όσον αφορά την έκθεση που υπέβαλε ο Michel Barnier τον Μάιο του 2006, το Συμβούλιο θα ήθελε επίσης να επισημάνει ότι το Ευρωπαϊκό Συμβούλιο της 15ης και 16ης Ιουνίου 2006 χαιρέτισε το εν λόγω έγγραφο ως μια σημαντική συνεισφορά στη συζήτηση. Αν και κάποιες ιδέες της έκθεσης Barnier έχουν ενσωματωθεί στους κανόνες ή στις πρακτικές της Κοινότητας, καμία πρόταση μέχρι σήμερα δεν έχει υποβληθεί στο Συμβούλιο με στόχο τη δημιουργία μιας δύναμης πολιτικής άμυνας.
<P>
Στα συμπεράσματά του της 15ης και 16ης Οκτωβρίου 2007, το Συμβούλιο, λαμβάνοντας υπόψη τις πρόσφατες καταστροφές σε ορισμένα κράτη μέλη και αναγνωρίζοντας την ανάγκη η Ευρωπαϊκή Ένωση να μπορεί να αντιδρά αποτελεσματικά και εγκαίρως σε κρίσεις και σε καταστάσεις εκτάκτου ανάγκης ύστερα από φυσικές καταστροφές, κάλεσε την Επιτροπή να συνεχίσει την εξέταση του θέματος και να υποβάλει σχετικές προτάσεις πριν από τη συνεδρίαση του Συμβούλιο Γενικών Υποθέσεων και Εξωτερικών Σχέσεων στις 10 Δεκεμβρίου 2007.
<SPEAKER ID="426" NAME="Δημήτριος Παπαδημούλης" AFFILIATION="GUE/NGL">
Κύριε Πρόεδρε, ευχαριστώ τον κύριο προεδρεύοντα, αλλά μας περιέγραψε στη γνώριμη γλώσσα του Συμβουλίου το χρονικό της αδράνειας και των καθυστερήσεων για ενάμιση χρόνο. Καταφέρατε, με το κείμενο που μας διαβάσατε, να "εξαερώσετε" πλήρως την πρόταση Μπαρνιέ. Σας ερωτώ : πόσους ακόμη νεκρούς πρέπει να θρηνήσουμε σε πυρκαγιές και πλημμύρες; Πόσες ακόμη περιουσίες να χάσουμε; Πόση σπατάλη πόρων να έχουν τα κράτη μέλη για να εισηγηθείτε επιτέλους, στο Συμβούλιο, την εξέταση αυτού πού το Ευρωκοινοβούλιο ζητάει εδώ και καιρό. Σας ερωτώ, στις 10 Δεκεμβρίου, ως προεδρεύων, θα εισηγηθείτε στο Συμβούλιο να εξετάσει αυτό που προτείνει το Ευρωκοινοβούλιο, δηλαδή να δημιουργηθεί αυτή η επικουρική δύναμη πολιτικής προστασίας, η μετά από ενάμιση χρόνο θα μας λέει πάλι ο διάδοχος σας το χρονικό των νέων καθυστερήσεων;
<SPEAKER ID="427" NAME="Manuel Lobo Antunes">
(PT) Κύριε Παπαδημούλη, το Συμβούλιο περιμένει φυσικά με μεγάλο ενδιαφέρον την πρόταση της Επιτροπής για το συγκεκριμένο θέμα, με άλλα λόγια για την πιθανή δημιουργία μιας δύναμης πολιτικής άμυνας. Ελπίζουμε ότι οι εν λόγω εισηγήσεις ή προτάσεις θα κατατεθούν από την Επιτροπή πριν από τη συνεδρίαση του Συμβουλίου Γενικών Υποθέσεων στις 10 Δεκεμβρίου, δηλαδή σε λιγότερο από δύο μήνες. Ελπίζουμε να εξετάσουμε και να αξιολογήσουμε τις προτάσεις της Επιτροπής, και να δράσουμε στη συνέχεια αναλόγως.
<SPEAKER ID="428" NAME="Justas Vincas Paleckis" AFFILIATION="PSE">
(LT) Θα ήθελα και εγώ με τη σειρά μου να τονίσω τη σημασία του συγκεκριμένου ζητήματος. Είμαι λοιπόν ευχαριστημένος που το Συμβούλιο απευθύνθηκε στην Επιτροπή και αναμένει απάντηση. Θα ήθελα εν τούτοις να ρωτήσω: ποιες είναι οι απόψεις της Επιτροπής για τη δύναμη όσον αφορά καταστάσεις εκτάκτου ανάγκης, και λαμβάνοντας υπόψη όλες αυτές τις πλημμύρες και τις καταστροφές, την κλιματική αλλαγή και τα γεγονότα που διαδραματίζονται μακριά από εδώ, στην Αμερική, ποιες είναι οι απόψεις της Επιτροπής για τον σημερινό ρόλο μιας τέτοιας δύναμης σε καταστάσεις εκτάκτου ανάγκης;
<SPEAKER ID="429" NAME="Reinhard Rack" AFFILIATION="PPE-DE">
(DE) Κύριε Προεδρεύοντα, αναφέρατε πολλές φορές την έκθεση Barnier. " εν λόγω έκθεση έχει προκαλέσει ανησυχία στις οργανώσεις βοήθειας επειδή φαίνεται να προβλέπει τη δημιουργία οιονεί στρατιωτικών δομών ηγεσίας ή προκαταρκτικών διαδικασιών λήψης αποφάσεων σε στρατιωτικό επίπεδο. Είναι ενήμερο το Συμβούλιο για αυτήν την ανησυχία που αφορά τη "στρατιωτικοποίηση" αυτής της δύναμης πολιτικής άμυνας, και με ποιον τρόπο μπορεί να απαντήσει και θα απαντήσει σε αυτήν;
<SPEAKER ID="430" NAME="Manuel Lobo Antunes">
(PT) Κύριε Πρόεδρε, όπως έχω ήδη αναφέρει, η πρόταση του Συμβουλίου και τα συμπεράσματα για την έκθεση του κυρίου Barnier, ήταν ότι η τελευταία θα μπορούσε να αποτελέσει μια βάση εργασίας για μελλοντικές αποφάσεις. Δεν επρόκειτο για μια 100% προσυπογραφή, ούτε καν για μερική προσυπογραφή, ότι δηλαδή εκείνη θα έπρεπε σίγουρα να αποτελέσει μια βάση εργασίας. Επρόκειτο απλά για ό,τι συμφώνησε το Συμβούλιο τη στιγμή εκείνη. Όπως έχω ήδη πει, δεν μπορώ να προλάβω την αντίδραση του Συμβουλίου στις προτάσεις, στα πρότυπα και στις μεθόδους που δεν υφίστανται ακόμα, αφού θα ήταν σαν να προλαβαίνω την ιστορία.
<P>
Πρέπει να περιμένουμε τις προτάσεις και την αξιολόγηση της Επιτροπής. Στη συνέχεια, θα τις συζητήσουμε στο Συμβούλιο και θα καταλήξουμε σε συμπεράσματα. Θα αποφασίσουμε επίσης για την κατεύθυνση που θα ακολουθήσουμε σχετικά με το συγκεκριμένο ζήτημα, γεγονός που με οδηγεί σε ένα πολύ σημαντικό σημείο. Το Συμβούλιο, ζητώντας από την Επιτροπή να καταθέσει προτάσεις για το εν λόγω ζήτημα έδειξε ρητά το ενδιαφέρον του για το θέμα και την επιθυμία του να προχωρήσει. Κατά τη γνώμη μου, πρόκειται για ένα σίγουρο και θετικό σημάδι.
<SPEAKER ID="431" NAME="Πρόεδρος">

<P>
Θέμα: " τύχη του καθηγητή Ukshin Hoti
<P>
O διεθνούς φήμης επιστήμονας και αγωνιστής της ειρήνης Ukshin Hoti που διετέλεσε κατά τη δεκαετία του '90 Υπουργός Εξωτερικών της προεδρευόμενης τότε από τον Πρόεδρο Ρουγκόβα μη αναγνωρισμένης Δημοκρατίας του Κοσσυφοπεδίου, συνελήφθη από
<P>
το καθεστώς Μιλόσεβιτς και αγνοείται εδώ και πολλά χρόνια.
<P>
Μπορεί το Συμβούλιο να πληροφορηθεί από τη σημερινή δημοκρατική Σερβία, τι συνέβη στον καθηγητή Ukshin Hoti και προτίθενται οι Αρχές του Βελιγραδίου να δρομολογήσουν έρευνα για την υπόθεση αυτή?
<SPEAKER ID="432" NAME="Manuel Lobo Antunes">
Προεδρεύων του Συμβουλίου. - (PT) Κύριε Posselt, ο καθηγητής Ukshin Hoti είναι ένας από τους 2 000 και πλέον ανθρώπους που περιλαμβάνονται στον κατάλογο της Διεθνούς Επιτροπής του Ερυθρού Σταυρού (ΔΕΕΣ), οι οικογένειες των οποίων ανέφεραν την εξαφάνισή τους κατά τη διάρκεια της σύρραξης στο Κοσσυφοπέδιο.
<P>
" ΔΕΕΣ, από τον Ιανουάριο του 1998, συλλέγει πληροφορίες για τους ανθρώπους που εξαφανίστηκαν στο Κοσσυφοπέδιο. Οι συγκεκριμένες πληροφορίες αποστέλλονται στις αρχές του Βελιγραδίου και της Πρίστινας, μαζί με ένα αίτημα που ζητά από αυτές να καταβάλλουν κάθε δυνατή προσπάθεια, ούτως ώστε να εντοπίσουν τα ίχνη αυτών των ανθρώπων.
<P>
" ΔΕΕΣ στο Κοσσυφοπέδιο εργάζεται επίσης για το συγκεκριμένο θέμα σε στενή συνεργασία με τις Αποστολές των "νωμένων Εθνών στο Κοσσυφοπέδιο. Στο πλαίσιο του διαλόγου για θέματα αμοιβαίου ενδιαφέροντος μεταξύ της Πρίστινας και του Βελιγραδίου, η ομάδα εργασίας για τους αγνοούμενους που έχει αντιπροσώπους και στις δύο κυβερνήσεις, συνέρχεται τακτικά από τον Μάρτιο του 2004, υπό την αιγίδα του Ερυθρού Σταυρού.
<P>
Και από τις δύο πλευρές καταβάλλονται προσπάθειες προκειμένου να εντοπιστούν τα ίχνη των αγνοουμένων, αλλά η πρόοδος είναι αργή. Το δικαίωμα να γνωρίζει κάποιος που βρίσκεται ο αγαπημένος του άνθρωπος ο οποίος αγνοείται, είναι ένα θεμελιώδες ζήτημα της ανθρωπιστικής νομοθεσίας και των ανθρωπίνων δικαιωμάτων.
<P>
Ως εκ τούτου, το Συμβούλιο της Ευρωπαϊκής Ένωσης υποστηρίζει την προσπάθεια που καταβάλλεται από τις διεθνείς και τις τοπικές αρχές στη Σερβία και στο Κοσσυφοπέδιο για αυτόν τον σκοπό, και τις ενθαρρύνει να εντείνουν τις προσπάθειές τους.
<SPEAKER ID="433" NAME="Bernd Posselt" AFFILIATION="PPE-DE">
(DE) Κύριε Πρόεδρε, κάθε θύμα έχει φυσικά την ίδια σημασία, και έτσι επικροτώ την εν λόγω έρευνα. Ωστόσο, ο καθηγητής Hoti είχε πράγματι πολύ μεγάλη φήμη. Βρίσκομαι σε στενή επαφή με την οικογένειά του. Ήταν από τους πιο στενούς συνεργάτες του Ibrahim Rugova, του ανθρώπου που κέρδισε το δικό μας βραβείο Ζαχάροφ, και κρατείται επίσημα από τους Σέρβους. Στην προκειμένη περίπτωση, θα πρέπει να έχουν κάποια ιδέα όσον αφορά τα ίχνη του! Είναι ένα ζήτημα που πρέπει να διαλευκανθεί επίσημα με την κυβέρνηση του Βελιγραδίου και με τη συμμετοχή του Συμβουλίου. Τι έχει να πει η σερβική Κυβέρνηση για τα ίχνη του φυλακισμένου της, για τον οποίο φέρει η ίδια την ευθύνη δεδομένου ότι τον έχει προφυλακίσει;
<SPEAKER ID="434" NAME="Manuel Lobo Antunes">
(PT) Κύριε Πρόεδρε, όπως έχω ήδη πει, το Συμβούλιο υποστηρίζει φυσικά όλες τις προσπάθειες που καταβάλλουν οι αρχές με άμεση αρμοδιότητα στον συγκεκριμένο τομέα, στην προσπάθειά τους να εντοπίσουν τα ίχνη του καθηγητή Ukshin Hoti. Καταλαβαίνουμε επίσης, όπως είπα, ότι πρόκειται για ένα θέμα ανθρωπίνων δικαιωμάτων και προστασίας ανθρωπίνων δικαιωμάτων. Από αυτήν την άποψη, το ζήτημα αυτό πρέπει να αποτελέσει μέρος του πολιτικού μας διαλόγου με τις αντίστοιχες κυβερνήσεις που είναι υπεύθυνες για το εν λόγω θέμα.
<SPEAKER ID="435" NAME="Πρόεδρος">

<P>
Θέμα: " αλλαγή του κλίματος
<P>
Θεωρεί ακόμη το Συμβούλιο ότι είναι εφικτός ο στόχος της Ε.Ε να διατηρήσει την αύξηση της παγκόσμιας θερμοκρασίας σε 2 βαθμούς Κελσίου;
<P>
Έχει συζητήσει το Συμβούλιο ποιά πρόσθετα μέτρα πρέπει να ληφθούν υπόψη σε επίπεδο Ε.Ε για την αντιμετώπιση των προβληματισμών που εκφράστηκαν στην έκθεση της Διακυβερνητικής Επιτροπής 2007 για τις κλιματικές αλλαγές;
<SPEAKER ID="436" NAME="Manuel Lobo Antunes">
Προεδρεύων του Συμβουλίου. - (PT) Κύριε Πρόεδρε, όπως ξέρετε, οι ευρωπαίοι ηγέτες αποφάσισαν να στείλουν στη διεθνή κοινότητα ένα σαφές μήνυμα για την αποφασιστικότητά τους να καταπολεμήσουν την κλιματική αλλαγή, αναλαμβάνοντας τις ακόλουθες δεσμεύσεις, με στόχο να ενθαρρυνθούν οι διαπραγματεύσεις για μια παγκόσμια συμφωνία για την περίοδο μετά από το 2012.
<P>
Μέχρι να επιτευχθεί η εν λόγω συμφωνία, η Ευρωπαϊκή Ένωση έχει αναλάβει την απαρέγκλιτη και ανεξάρτητη δέσμευση να πετύχει, μέχρι το 2020, μείωση στις εκπομπές αερίων του θερμοκηπίου κατά τουλάχιστον 20% σε σχέση με τα επίπεδα του 1990. Δεύτερον, η Ευρωπαϊκή Ένωση είναι έτοιμη να δεσμευτεί για μια μείωση κατά 30%, εφόσον οι άλλες αναπτυγμένες χώρες προβούν σε ανάλογες μειώσεις και εφόσον και οι αναπτυσσόμενες χώρες που είναι πιο προηγμένες οικονομικά, συνεισφέρουν καταλλήλως.
<P>
" Ευρωπαϊκή Ένωση πιστεύει ότι πρέπει να πρωτοστατήσει όσον αφορά τις φιλόδοξες μειώσεις των εκπομπών, έτσι ώστε οι αναπτυγμένες χώρες να μπορούν να πείσουν τις αναπτυσσόμενες χώρες να συμβάλουν στην παγκόσμια προσπάθεια.
<P>
Είναι σαφές ότι ένας φιλόδοξος στόχος θα ενισχύσει επίσης την παγκόσμια αγορά άνθρακα, η οποία πρέπει να διατηρηθεί προκειμένου να περιορίσει το κόστος που προκύπτει από τις μειώσεις των εκπομπών. Έχουν ήδη ληφθεί διάφορα μέτρα στο πλαίσιο του Ευρωπαϊκού Προγράμματος για την Αλλαγή του Κλίματος, ενώ υπάρχουν και άλλα σχέδια στο πλαίσιο της στρατηγικής ανάλυσης της ενεργειακής πολιτικής στην Ευρωπαϊκή Ένωση, προκειμένου να επιτευχθεί ένα σημαντικό μέρος του στόχου μείωσης των εκπομπών του θερμοκηπίου.
<P>
Το σύστημα εμπορίας εκπομπών θα διαδραματίσει κεντρικό ρόλο για την επίτευξη των μακροπρόθεσμων στόχων της Ευρωπαϊκής Ένωσης σχετικά με τη μείωση των εκπομπών ρύπων του θερμοκηπίου, και η ανάλυσή του θα είναι ζωτικής σημασίας για την υλοποίηση των στόχων για την Ευρωπαϊκή Ένωση.
<SPEAKER ID="437" NAME="Robert Evans" AFFILIATION="PSE">
Σας ευχαριστώ κύριε Προεδρεύοντα για αυτήν την ενθαρρυντική απάντηση. Είπατε ότι επιθυμείτε να στείλετε ένα βροντερό μήνυμα και ότι χρειαζόμαστε μια παγκόσμια συμφωνία. Ήταν πολύ ενδιαφέρον που σας άκουσα να μιλάτε για έναν στόχο 30%. Συμφωνώ μαζί σας ότι πρέπει να είμαστε φιλόδοξοι. Φυσικά, πρόκειται για έναν τομέα που, αφενός μεν επηρεάζει τους περισσότερους ευρωπαίους πολίτες, αφετέρου δε προκαλεί μεγάλη ανησυχία σε αυτούς.
<P>
Θα ήθελα να μάθω αν θα μπορούσατε να αναλύσετε λίγο περισσότερο τη σκέψη σας σχετικά με το ποια θετικά συγκεκριμένα βήματα μπορούμε να κάνουμε, έτσι ώστε να ενθαρρύνουμε εκείνες τις χώρες που οφείλουν και μπορούν να κάνουν περισσότερα - όπως οι "νωμένες Πολιτείες - και να συνδράμουμε και εκείνες τις χώρες - είτε μιλάμε για την Κίνα, την Ινδία είτε για τη Ρωσία - που στην παρούσα φάση, ενδεχομένως να δυσκολεύονται. Τι περισσότερο θα μπορούσαμε σήμερα να κάνουμε για να προωθήσουμε τη συγκεκριμένη διαδικασία από το να μιλάμε; Δεν υπονοώ ότι κάνετε μόνο αυτό, αλλά από το να μιλάμε απλά και μόνο για το θέμα, τι πρόκειται να πράξουμε σήμερα για να επιταχύνουμε τις εξελίξεις;
<SPEAKER ID="438" NAME="Manuel Lobo Antunes">
(PT) Τα εργαλεία που διαθέτει η Ευρωπαϊκή Ένωση είναι διπλωματικά εργαλεία, η πεποίθησή μας και θα μπορούσαμε να πούμε, και η πολιτική μας αποφασιστικότητα. Νομίζω ότι ο καλύτερος τρόπος για να πείσουμε τους άλλους να μας ακολουθήσουν είναι να δώσουμε το παράδειγμα και να πρωτοστατήσουμε με το παράδειγμά μας, που είναι αυτό και το οποίο ακριβώς κάνουμε.
<P>
Είναι σαφές ότι με το να θέτουμε φιλόδοξους στόχους που ανταποκρίνονται στις προσδοκίες των πολιτών μας, πρωτοστατούμε με το παράδειγμά μας όχι μόνο στο εσωτερικό της Ευρωπαϊκής Ένωσης αλλά και σε παγκόσμιο επίπεδο. " τάση αυτή εμπνέει την κοινή γνώμη στις άλλες χώρες, η οποία με τη σειρά της υποχρεώνει τις αντίστοιχες κυβερνήσεις να λάβουν μέτρα ανάλογης με τους φιλόδοξους στόχους μας σημασίας.
<P>
Όσον αφορά τις "νωμένες Πολιτείες, η συγκεκριμένη επίπτωση του πρωταγωνιστικού μας ρόλου ήταν, κατά την άποψή μου, πολύ εμφανής. Το παράδειγμα που έδωσε η Ευρωπαϊκή Ένωση στο συγκεκριμένο ζήτημα σε παγκόσμιο επίπεδο, οδήγησε στην άσκηση πίεσης από την κοινωνία των "ΠΑ προς τις αντίστοιχες αρχές, με την έννοια ότι πρέπει και αυτές να είναι περισσότερο φιλόδοξες. Προσωπική μου άποψη είναι ότι ο κύριος Al Gore ο οποίος έλαβε το βραβείο Νόμπελ ειρήνης για τα ζητήματα των κλιματικών αλλαγών, έχει άμεσα σχέση με τα παραπάνω, με τη φιλόδοξη πολιτική μας, την επιθυμία μας για αλλαγή, την επιθυμία μας να κάνουμε τους άλλους να δεσμευτούν για τους στόχους μας, και όλα αυτά φυσικά στο πλαίσιο της πολυμερούς διπλωματίας μέσω των "νωμένων Εθνών.
<SPEAKER ID="439" NAME="Mairead McGuinness" AFFILIATION="PPE-DE">
(EN) Θα ήθελα να προτρέψω το Κοινοβούλιο να πρωτοστατήσει κλείνοντας τον κλιματισμό, γιατί έχω παγώσει και ίσως και αυτό ενίσχυε τη συνεισφορά μας στην κλιματική αλλαγή.
<P>
Κύριε Προεδρεύοντα, απαντήσατε σε μια από τις ερωτήσεις που ήθελα να θέσω, αλλά ίσως χρειάζεται κάτι περισσότερο από έναν Al Gore για να προκληθεί το ενδιαφέρον του κοινού για το συγκεκριμένο θέμα. Θα ήθελα έτσι να ζητήσω από το Συμβούλιο να εξηγήσει πώς προτίθεται να μεταφράσει τον δημόσιο προβληματισμό σε δημόσια δράση στο εσωτερικό της Ευρωπαϊκής Ένωσης, λαμβάνοντας επίσης υπόψη ότι εμείς δεν επιθυμούμε να σταματήσουμε την πρόοδο του αναπτυσσόμενου κόσμου, γιατί στην παρούσα φάση κερδίζουμε από το γεγονός ότι αυτός αναπτύσσεται.
<SPEAKER ID="440" NAME="Πρόεδρος">
Θα προσπαθήσουμε να λύσουμε το πρόβλημα της θερμοκρασίας στην Αίθουσα.
<SPEAKER ID="441" NAME="Manuel Lobo Antunes">
(PT) Κυρία McGuinness, σας ευχαριστώ για την ερώτησή σας. Πρέπει όντως να επιδοθούμε σε μια εκστρατεία ευαισθητοποίησης και πληροφόρησης. Πρέπει επίσης να πρωτοστατήσουμε με το παράδειγμά μας. Κάτι το οποίο έχει γίνει.
<P>
Απομένουν σίγουρα πολλά να γίνουν, αλλά νιώθω ότι η διαδικασία της ευαισθητοποίησης των ανθρώπων για το ζήτημα της κλιματικής αλλαγής κερδίζει συνεχώς έδαφος γιατί τα αποτελέσματα είναι ορατά κάθε ημέρα, είναι πραγματικά, και οι άνθρωποι μπορούν να τα νιώσουν. Θα μπορούσα να αναφέρω την προσωπική μου εμπειρία που ενδεχομένως παρουσιάζει κάποιο ενδιαφέρον. Το κλίμα στην Πορτογαλία όταν ήμουν έξι ή επτά χρονών δεν είναι το ίδιο με σήμερα, που είμαι πενήντα. Πράγματι, έχω παρατηρήσει, όπως και άλλοι, ότι υπάρχει αλλαγή. Οι άνθρωποι λοιπόν ρωτάνε γιατί υπάρχει αλλαγή και ποιες οι συνέπειες της συγκεκριμένης αλλαγής.
<P>
Από την άλλη μεριά, τα κράτη μέλη πρέπει να θεσπίσουν την αναγκαία νομοθεσία για να αντιμετωπίσουν, να σταματήσουν ή να ελαχιστοποιήσουν τις αιτίες της κλιματικής αλλαγής. Τα κράτη μέλη έχουν αναλάβει πολιτικές δεσμεύσεις σε επίπεδο ΕΕ και πρέπει τώρα να αναλάβουν τη δέσμευση να θεσπίσουν την αναγκαία νομοθεσία διασφαλίζοντας ότι η εν λόγω νομοθεσία τηρείται πραγματικά. Για άλλη μια φορά, θα πρέπει να πρωτοστατήσουμε με το παράδειγμά μας σε παγκόσμιο επίπεδο.
<P>
Δεν θα ήθελα να υποτιμήσω την εκστρατεία του πρώην αντιπροέδρου Al Gore καθώς πιστεύω ότι είχε σημαντική επίπτωση στην παγκόσμια κοινή γνώμη.
<SPEAKER ID="442" NAME="Πρόεδρος">

<P>
Θέμα: Αναστάτωση στις παγκόσμιες χρηματοοικονομικές αγορές
<P>
Κατά την πρόσφατη άτυπη συνεδρίαση των Υπουργών Οικονομικών της ΕΕ ( Porto 14-15 Σεπτεμβρίου) συζητήθηκε το θέμα της κρίσης που έχει ανακύψει για την Ευρώπη με αφορμή την αστάθεια στις χρηματοπιστωτικές αγορές των "ΠΑ. Θα μπορούσε το Συμβούλιο να αναφέρει τη φύση αυτών των συζητήσεων; Εξέτασε το Συμβούλιο ειδικότερα την περίπτωση της Northern Rock, που αντιμετωπίζει οικονομικές δυσκολίες ως άμεσο αποτέλεσμα της αστάθειας στις "ΠΑ;
<P>
Θεωρεί το Συμβούλιο ότι το θέμα αυτό έχει ευρύτερες επιπτώσεις για τις ευρωπαϊκές χρηματοοικονομικές αγορές;
<P>
Τέλος, πιστεύει το Συμβούλιο ότι οι ισχύουσες εγγυήσεις στην αγορά των χρηματοπιστωτικών υπηρεσιών παρέχουν την κατάλληλη προστασία στους καταναλωτές, ειδικότερα εκείνους που έχουν αγοράσει χρηματοπιστωτικά προϊόντα εκτός του οικείου τους κράτους μέλους;
<SPEAKER ID="443" NAME="Manuel Lobo Antunes">
Προεδρεύων του Συμβουλίου. - (PT) Κύριε Πρόεδρε, έχω να πω τα εξής για το συγκεκριμένο θέμα. Στην άτυπη συνεδρίαση των Υπουργών Οικονομίας της ΕΕ και των διοικητών κεντρικών τραπεζών, που διεξήχθη στην πορτογαλική πόλη Πόρτο στις 14 και 15 Σεπτεμβρίου, συζητήθηκαν διάφορα θέματα μεταξύ των οποίων οι εξελίξεις στην οικονομική και χρηματοοικονομική κατάσταση.
<P>
Όπως επισημαίνεται και στον ιστοτόπο της πορτογαλικής Προεδρίας, η αξιολόγησή μας έχει δύο σκέλη. Από τη μια πλευρά, πιστεύουμε ότι διανύουμε περίοδο ρευστότητας και επανεκτίμησης κινδύνου στις παγκόσμιες χρηματοοικονομικές αγορές, την οποία πυροδοτούν οι δυσκολίες στην αγορά των ενυπόθηκων στεγαστικών δανείων υψηλού ρίσκου των "νωμένων Πολιτειών, και οι οποίες δυσκολίες έχουν μετακυλιστεί στο παγκόσμιο χρηματοοικονομικό σύστημα μέσω σύνθετων χρηματοοικονομικών μέσων.
<P>
Έχει επίσης επηρεαστεί η λειτουργία των χρηματαγορών προκαλώντας άμεση και σθεναρή δράση από τις κύριες κεντρικές τράπεζες συμπεριλαμβανομένης της Ευρωπαϊκής Κεντρικής Τράπεζας. Από την άλλη πλευρά, αν και είναι αναμφισβήτητο ότι ο χρηματοοικονομικός αναβρασμός έχει εντείνει την αβεβαιότητα για τις οικονομικές προοπτικές, τα μακροοικονομικά μεγέθη στην Ευρωπαϊκή Ένωση είναι ισχυρά και η παγκόσμια ανάπτυξη παραμένει σφριγηλή, παρά την ύφεση στις "νωμένες Πολιτείες.
<P>
Τα ευρωπαϊκά χρηματοπιστωτικά ιδρύματα φαίνονται να είναι ισχυρά και η υγιής κερδοφορία των τελευταίων χρόνων εγγυάται ότι αυτά είναι σε θέση να ξεπεράσουν την τρέχουσα περίοδο της αυξημένης ρευστότητας των χρηματοοικονομικών αγορών.
<P>
Ωστόσο, θα ήθελα να επισημάνω ότι δεν συζητήθηκαν συγκεκριμένες περιπτώσεις κρατών μελών. Κατά τη διάρκεια της συγκεκριμένης αξιολόγησης, συζητήσαμε επίσης τα διδάγματα που μπορούν να αντληθούν από την πρόσφατη ρευστότητα των χρηματοοικονομικών αγορών. Τονίσαμε ότι, αν και διαθέτουμε ένα υγιές κανονιστικό και εποπτικό πλαίσιο στον χρηματοοικονομικό τομέα, το οποίο έχει ενισχυθεί από την πρόσφατη νομοθεσία, όπως π.χ. την εφαρμογή της οδηγίας για τις κεφαλαιακές απαιτήσεις, και από τις διεξαγόμενες εργασίες της οδηγίας "Φερεγγυότητα ΙΙ", πρέπει να είμαστε σε επιφυλακή, υπό το φως ιδιαίτερα των ραγδαίων και καινοτόμων εξελίξεων στον τομέα των χρηματοοικονομικών προϊόντων.
<P>
Έτσι, το πρόσφατο επεισόδιο του χρηματοοικονομικού αναβρασμού αύξησε τον επείγοντα χαρακτήρα ορισμένων θεμάτων που βρίσκονται ακόμα στην ατζέντα του Συμβουλίου και ενέτεινε την ανάγκη να βρει τρόπους η Ευρωπαϊκή Ένωση - σε συνεργασία με τους διεθνείς της εταίρους - ενίσχυσης της διαφάνειας, βελτίωσης των διαδικασιών αξιολόγησης, περαιτέρω ενίσχυσης της διαχείρισης κινδύνου και βελτίωσης της λειτουργίας της αγοράς, ειδικά σε ό,τι αφορά τα σύνθετα χρηματοοικονομικά προϊόντα.
<P>
Το Συμβούλιο Ecofin της 9ης Οκτωβρίου συμφώνησε σε ένα λεπτομερές πρόγραμμα εργασιών, η εκτέλεση των οποίων θα διαρκέσει μέχρι τα τέλη του 2008 από τα οικεία όργανα σε επίπεδο ΕΕ, σε στενή συνεργασία με τους κύριους διεθνείς εταίρους.
<P>
Στην ίδια συνεδρίαση του Συμβουλίου Ecofin του Οκτωβρίου, υιοθετήθηκαν επίσης συμπεράσματα για την ενίσχυση των μηχανισμών χρηματοοικονομικής σταθερότητας στην Ευρωπαϊκή Ένωση. Τα εν λόγω συμπεράσματα είναι διαθέσιμα στον ιστοτόπο του Συμβουλίου και αποτελούν το απτό αποτέλεσμα της προετοιμασίας ενός και πλέον έτους. Συγκεκριμένα, το Συμβούλιο ενέκρινε μια σειρά από κοινές αρχές για να καθοδηγεί τη συνεργασία μεταξύ των εθνικών αρχών στον τομέα της χρηματοοικονομικής σταθερότητας.
<P>
Επιπρόσθετα, συμφωνήθηκε να επεκταθεί το μνημόνιο συμφωνίας για τη συνεργασία και την ανταλλαγή πληροφοριών που υπεγράφη το 2005 μεταξύ των τραπεζικών εποπτικών αρχών, των Κεντρικών Τραπεζών και των Υπουργών Οικονομίας, προκειμένου να συμπεριληφθούν τρία καινούρια στοιχεία: πρώτον, οι κοινές αρχές που εγκρίθηκαν επίσημα στη συνεδρίαση· δεύτερον, ένα κοινό αναλυτικό πλαίσιο για την αξιολόγηση των συστημικών επιπτώσεων μιας ενδεχόμενης κρίσης, και τρίτον, κοινές πρακτικές κατευθυντήριες γραμμές για τις διαδικασίες που πρέπει να ακολουθούνται σε ενδεχόμενες καταστάσεις διασυνοριακών κρίσεων.
<P>
Εκπονήθηκε έτσι ένα πρόγραμμα εργασιών με χρονοδιάγραμμα για τη συγκεκριμένη, αλλά και για άλλες δράσεις, που πρέπει να διεκπεραιωθούν για την ενίσχυση της αποτελεσματικότητας των μηχανισμών χρηματοοικονομικής σταθερότητας στην Ευρωπαϊκή Ένωση. Αναντίρρητα, όλες αυτές οι εργασίες έχουν σκοπό την προστασία των καταναλωτών και των επενδυτών που εξαρτώνται από την ορθή λειτουργία των χρηματοοικονομικών αγορών.
<P>
Επιτρέψτε μου να κλείσω υπογραμμίζοντας ότι, όπως εγώ το αντιλαμβάνομαι, το Συμβούλιο μαζί με το Ευρωπαϊκό Κοινοβούλιο και την Επιτροπή, προσυπογράφει τον στόχο της επίτευξης αποτελεσματικών επιπέδων προληπτικής εποπτείας και ρύθμισης, προκειμένου για τη διασφάλιση χρηματοοικονομικής σταθερότητας, παγκόσμιας ανταγωνιστικότητας και προστασίας των καταναλωτών.
<SPEAKER ID="444" NAME="Mairead McGuinness" AFFILIATION="PPE-DE">
(EN) Σας ευχαριστώ κύριε Προεδρεύοντα. Οφείλω να μελετήσω τη διεξοδική σας απάντηση, κάτι που εκτιμώ επειδή πρόκειται για ένα πολύ σοβαρό θέμα.
<P>
Οφείλουμε να συμφωνήσουμε ότι έχει κλονιστεί η εμπιστοσύνη των καταθετών στη Northern Rock και ότι ο αντίκτυπος είναι εμφανής. " εμπιστοσύνη αποτελεί πράγματι έναν πολύ βασικό παράγοντα για τη σταθερότητα του τραπεζικού συστήματος καθώς και για τις διασυνοριακές υπηρεσίες και επιχειρήσεις στον κλάδο των χρηματοπιστωτικών υπηρεσιών.
<P>
Πιστεύετε ότι οι ενέργειες που περιγράψατε είναι αρκετές για την αποκατάσταση της εμπιστοσύνης;
<SPEAKER ID="445" NAME="Manuel Lobo Antunes">
(PT) Το Συμβούλιο μπορεί πάντα να εκπλήσσει τα μέλη. Όπως έχω ήδη πει, το Συμβούλιο Ecofin ζήτησε από μια ομάδα εργασίας να εξετάσει ενδελεχώς και εκτενώς την κατάσταση, καθώς και ενδεχόμενα νέα μέσα ή μέτρα που θα μπορούσαν στο μέλλον να προλαμβάνουν καταστάσεις, όπως οι συγκεκριμένες, που επηρεάζουν τις ευρωπαϊκές χρηματοοικονομικές αγορές. Βρίσκεται έτσι σε επιφυλακή για τα προβλήματα αφού έχει ζητήσει από τα αρμόδια όργανα να είναι σχολαστικά κατά την εκτέλεση των εργασιών. Ζήτησε από τη συγκεκριμένη ομάδα εργασίας να εισηγηθεί τα μέτρα που πρέπει ενδεχομένως να υιοθετηθούν, προκειμένου για την πρόληψη καταστάσεων ανάλογων με αυτών που ζήσαμε πρόσφατα. Θα πρέπει να περιμένουμε και να δούμε αν τα συγκεκριμένα μέτρα θα αποδειχθούν αποτελεσματικά στην πράξη. Το Συμβούλιο ωστόσο θα ενημερωθεί για τα μέτρα που πρέπει ενδεχομένως να ληφθούν, έτσι ώστε η οικονομία μας να μην επηρεαστεί εκ νέου στο μέλλον από άλλη χρηματοοικονομική αναταραχή.
<P>
Οφείλω να επισημάνω ότι το συγκεκριμένο θέμα θίχθηκε και στην άτυπη συνεδρίαση των αρχηγών κρατών και κυβερνήσεων που συνήλθε στη Λισαβόνα την περασμένη εβδομάδα. Στην ίδια συνεδρίαση, οι αρχηγοί κρατών και κυβερνήσεων υπερτόνισαν το ακόλουθο μήνυμα: πρώτον, ότι η ευρωπαϊκή οικονομία παρουσιάζει αυτό που οι οικονομολόγοι ονομάζουν "καλά μεγέθη", με άλλα λόγια οι οικονομίες μας παραμένουν υγιείς, και δεύτερον ότι υποστηρίζει τα μέτρα που έλαβε το Ecofin και που προτείνονται για τον συγκεκριμένο τομέα.
<SPEAKER ID="446" NAME="Πρόεδρος">

<P>
Θέμα: Αυξανόμενος αριθμός ευρωπαϊκών οργανισμών
<P>
Επί του παρόντος, υφίστανται 23 ευρωπαϊκοί οργανισμοί, κατανεμημένοι μεταξύ διαφόρων χωρών και πόλεων της ΕΕ. Οι δραστηριότητες και η λειτουργία τους δεν υπόκεινται σχεδόν σε κανένα έλεγχο. Ο πλέον νεότευκτος είναι ο Οργανισμός Θεμελιωδών Δικαιωμάτων που εδρεύει στη Βιέννη και απασχολεί σήμερα εκατό περίπου άτομα. Στόχος του οργανισμού είναι να επιτηρεί την προστασία των ανθρωπίνων δικαιωμάτων εντός της Ευρωπαϊκής Ένωσης, ενώ το Ευρωπαϊκό Δικαστήριο για τα Δικαιώματα του Ανθρώπου και το Συμβούλιο της Ευρώπης, που εδρεύουν αμφότερα στο Στρασβούργο, επιτελούν άψογα το έργο αυτό. Όλοι αυτοί οι οργανισμοί δαπανούν σε ετήσια βάση περίπου ένα δισεκατομμύριο ευρώ εις βάρος των φορολογουμένων. Σύμφωνα με ορισμένους παρατηρητές, δεν περνάει ούτε ένα σχεδόν Ευρωπαϊκό Συμβούλιο χωρίς να δημιουργηθεί ένας νέος οργανισμός....
<P>
Μπορεί να αναφέρει το Συμβούλιο εάν προτίθεται να συστήσει και άλλους νέους οργανισμούς, καθώς και εάν σε κάθε περίπτωση προηγείται αυστηρή αξιολόγηση της αναγκαιότητάς τους; Αντιλαμβάνεται το Συμβούλιο τις επιπτώσεις των εν λόγω οργανισμών στον κοινοτικό προϋπολογισμό; είναι διατεθειμένο το Συμβούλιο να καταργήσει ορισμένους οργανισμούς εάν αποδειχθεί ότι δεν έχουν λόγο ύπαρξης;
<SPEAKER ID="447" NAME="Manuel Lobo Antunes">
Προεδρεύων του Συμβουλίου. - (PT) Κύριε Πρόεδρε, κύριε Van Hecke, θα ήθελα να αναφέρω ότι οι ερωτήσεις που αφορούν τη σύσταση και το κλείσιμο κοινοτικών οργανισμών θα πρέπει να τίθενται στην Επιτροπή, η οποία διαθέτει αποκλειστικό δικαίωμα πρωτοβουλίας στον συγκεκριμένο τομέα. Τα νομοθετικά όργανα, το Κοινοβούλιο και το Συμβούλιο, δρουν αποκλειστικά βάσει των προτάσεων που υποβάλλει η Επιτροπή. Όσον αφορά το Συμβούλιο, το αξιότιμο μέλος μπορεί να είναι σίγουρο ότι η ανάγκη σύστασης ενός καινούριου οργανισμού εξετάζεται διεξοδικά σε κάθε περίπτωση.
<P>
Όσον αφορά τις δημοσιονομικές πτυχές των οργανισμών, θα παρέπεμπα το αξιότιμο μέλος στην Κοινή Δήλωση της 18ης Απριλίου 2007, με την οποία και τα τρία θεσμικά όργανα συμφωνούν σε μια κοινή σειρά αρχών για τη δημοσιονομική διαχείριση των υφιστάμενων ή των μελλοντικών κοινοτικών οργανισμών.
<SPEAKER ID="448" NAME="Johan Van Hecke" AFFILIATION="ALDE">
(NL) Κύριε Πρόεδρε, θα ήθελα να ευχαριστήσω τον Υπουργό για την απάντησή του. Ο προβληματισμός μου για να θέσω τη συγκεκριμένη ερώτηση ήταν διττός: πρώτον, η έκρηξη του αριθμού των οργανισμών που ανοίγουν μετά από κάθε συνεδρίαση του Συμβουλίου· 12 καινούριοι οργανισμοί μέσα σε πέντε χρόνια, με αύξηση του αριθμού του προσωπικού που απασχολείται σε αυτούς τους οργανισμούς από 166 σε 3 700. Το δεύτερο σκέλος αυτής της ερώτησης είναι: επαναξιολογεί το Συμβούλιο την ανάγκη διατήρησης των εν λόγω οργανισμών σε τακτική βάση, σε περίπτωση που ο λόγος της ύπαρξής τους δεν είναι πλέον προφανής; Ο δεύτερος μου προβληματισμός είναι, πώς το ίδιο το Συμβούλιο οργανώνει τον εσωτερικό του έλεγχο για τις δαπάνες όλων αυτών των οργανισμών, και ποιος είναι ο ρόλος που προβλέπει για το Κοινοβούλιο σχετικά με το συγκεκριμένο θέμα;
<SPEAKER ID="449" NAME="Manuel Lobo Antunes">
(PT) Κύριε Van Hecke, όπως έχω ήδη αναφέρει, η πρόταση σύστασης ενός οργανισμού υποβάλλεται από την Ευρωπαϊκή Επιτροπή και στη συνέχεια, σε διάλογο με την Επιτροπή, το Συμβούλιο αξιολογεί αν η πρόταση της Επιτροπής είναι τεκμηριωμένη. Οι αποφάσεις στη συνέχεια λαμβάνονται σύμφωνα με τους κανόνες των Συνθηκών. Πρέπει να πω ότι η Πορτογαλία φιλοξενεί έναν οργανισμό, τον Ευρωπαϊκό Οργανισμό για την Ασφάλεια στη Θάλασσα με έδρα τη Λισαβόνα, ο οποίος θεωρείται ότι είναι ένας πολύ χρήσιμος ευρωπαϊκός οργανισμός.
<P>
Όσον αφορά την επιμέρους διαχείριση των οργανισμών, οι οργανισμοί αυτοί έχουν τους δικούς τους εποπτικούς μηχανισμούς που, κατά την άποψή μου, είναι ιδιαίτερα αυστηροί. Επιπλέον, τα θεσμικά όργανα έχουν επίσης συμφωνήσει, όπως ανέφερα, σε μια κοινή σειρά αρχών που έχουν άμεση εφαρμογή στη δημοσιονομική διαχείριση των εν λόγω κοινοτικών οργανισμών.
<P>
" προσωπική μου εμπειρία μου λέει ότι έχει δοθεί ιδιαίτερη σημασία για να διασφαλιστεί σφιχτή διαχείριση και αυστηρή χρήση των πόρων που διατίθενται σε αυτούς τους οργανισμούς. Σε κάθε περίπτωση, αυτή είναι η προσωπική μου εμπειρία.
<SPEAKER ID="450" NAME="Πρόεδρος">

<P>
Θέμα: Δίκτυο επικοινωνίας έκτακτης ανάγκης 24/7 για το έγκλημα στον κυβερνοχώρο
<P>
Μου αναφέρθηκε - από τις "ΠΑ - ότι δέκα κράτη μέλη της ΕΕ δεν συμμετέχουν στο δίκτυο έκτακτης ανάγκης 24/7 για το έγκλημα στον κυβερνοχώρο. Οι χώρες αυτές είναι το Βέλγιο, η Κύπρος, η Εσθονία, η Ελλάδα, η Ιρλανδία, η Λετονία, η Πολωνία, η Σλοβακία και η Σλοβενία - και επίσης η Πορτογαλία, η σημερινή προεδρεύουσα χώρα του Συμβουλίου.
<P>
Πόσο μεγάλη σημασία αποδίδει το Συμβούλιο στον αγώνα κατά του εγκλήματος στο κυβερνοχώρο σε διεθνές επίπεδο;
<SPEAKER ID="451" NAME="Manuel Lobo Antunes">
Προεδρεύων του Συμβουλίου. - (PT) Κύριε Πρόεδρε, κύριε Newton Dunn, το Συμβούλιο δεν έχει ενημερωθεί για τη συμμετοχή των κρατών μελών στο συγκεκριμένο δίκτυο που είναι κυρίως μια πρωτοβουλία του G8 και των κρατών μελών του Συμβουλίου της Ευρώπης. Ως εκ τούτου, το Συμβούλιο δεν μπορεί να το επιβεβαιώσει ή να το διαψεύσει. Ωστόσο, το Συμβούλιο θεωρεί την καταπολέμηση του εγκλήματος στον κυβερνοχώρο ως ένα εξαιρετικά σημαντικό θέμα, όπως φάνηκε από την έγκριση της απόφασης πλαισίου 2005/222/ΔΕΥ της 24ης Φεβρουαρίου 2005 για τις επιθέσεις κατά των συστημάτων πληροφοριών και από το γεγονός ότι το Συμβούλιο υποστήριξε την άμεση κύρωση της σύμβασης του Συμβουλίου της Ευρώπης της 23ης Νοεμβρίου 2001 για το έγκλημα στον κυβερνοχώρο.
<P>
Επιπρόσθετα, τα συμπεράσματα του Συμβουλίου για μια γενική πολιτική σχετικά με την καταπολέμηση του εγκλήματος στον κυβερνοχώρο θα παρουσιαστούν και θα συζητηθούν στο επόμενο Συμβούλιο Δικαιοσύνης και Εσωτερικών Υποθέσεων που είναι προγραμματισμένο για τον Νοέμβριο.
<P>
Επιπλέον, η Πορτογαλία έχει ένα εθνικό κεντρικό σημείο αναφοράς που είναι διαθέσιμο 24 ώρες το εικοσιτετράωρο και που είναι αρμόδιο για την καταπολέμηση αυτού του είδους του εγκλήματος μέσω της Interpol και ενός παγκόσμιου λειτουργικού δικτύου.
<SPEAKER ID="452" NAME="Bill Newton Dunn" AFFILIATION="ALDE">
Σας ευχαριστώ, κύριε Προεδρεύοντα, για αυτήν την ανοιχτή, ειλικρινή και τεκμηριωμένη απάντηση. Θα θέσετε, στην επόμενη συνεδρίαση του Συμβουλίου ΔΕΥ, στην οποία αναφερθήκατε, τη σημαντική πληροφορία ότι το Συμβούλιο φαίνεται να αγνοεί το όλο θέμα, καθώς και ότι 10 από τα κράτη μέλη δεν συμμετέχουν, γεγονός που μου φαίνεται εντελώς περίεργο; Θα μπορούσατε σας παρακαλώ να θέσετε το συγκεκριμένο θέμα στο Συμβούλιο;
<SPEAKER ID="453" NAME="Manuel Lobo Antunes">
(PT) Σημειώνω την ερώτησή σας και την ανησυχία σας. Αν τελικά το συγκεκριμένο θέμα θα είναι στην ημερήσια διάταξη και θα συζητηθεί, θα αποφασιστεί φυσικά σε μεταγενέστερη ημερομηνία, αν και θα μεταφέρω την ανησυχία σας για το συγκεκριμένο ζήτημα.
<SPEAKER ID="454" NAME="Πρόεδρος">

<P>
Θέμα: Απαγόρευση επισκεπτηρίου σε κουβανούς πολίτες που έχουν συλληφθεί στις "νωμένες Πολιτείες της Αμερικής
<P>
Κατά τη διάρκεια του τρέχοντος έτους ζήτησα από την κυβέρνηση των "ΠΑ την άδεια να επισκεφθώ τους κουβανούς πολίτες René González, Gerardo Hernández, Antonio Guerrero, Ramon Labañino και Fernando González, που κρατούνται παράνομα σε φυλακές της Βόρειας Αμερικής. Ωστόσο, η άδεια αυτή δεν μου χορηγήθηκε με το σκεπτικό ότι δεν τους γνώριζα πριν από τη σύλληψή τους.
<P>
Πληροφορήθηκα ότι, για μία ακόμη φορά, φέτος το Σεπτέμβριο, απορρίφθηκε επίσης η χορήγηση θεωρήσεων σε δύο από τις συζύγους των ατόμων αυτών, οι οποίες δεν μπορούν να τους επισκεφθούν εδώ και εννέα χρόνια, λόγω των επανειλημμένων αρνήσεων χορήγησης θεώρησης.
<P>
Ποια είναι η άποψη του Συμβουλίου για την κατάσταση αυτή, που συνιστά παραβίαση των ανθρωπίνων δικαιωμάτων των εν λόγω πολιτών; Προτίθεται να εκφράσει την ανησυχία του για το ζήτημα στις αρχές της Βόρειας Αμερικής;
<SPEAKER ID="455" NAME="Manuel Lobo Antunes">
Προεδρεύων του Συμβουλίου. - (PT) Κύριε Πρόεδρε, κυρία Figueiredo, όπως σίγουρα γνωρίζει το αξιότιμο μέλος, η απόφαση μιας χώρας σχετικά με το αν θα χορηγήσει άδεια εισόδου στην επικράτειά της είναι θέμα εθνικής αρμοδιότητας. Στην προκειμένη περίπτωση που αφορά τη μεταχείριση κουβανών φυλακισμένων και των μελών των οικογενειών τους, πρόκειται για ένα διμερές θέμα μεταξύ των "νωμένων Πολιτειών και της Κούβας, αφού σύμφωνα με τη Συνθήκη της Βιέννης σχετικά με τις προξενικές σχέσεις, η προστασία στο εξωτερικό των δικαιωμάτων και των συμφερόντων των πολιτών μιας χώρας εμπίπτει στην αρμοδιότητα αυτής της χώρας.
<P>
Το Συμβούλιο επομένως δεν είναι αρμόδιο να εκφέρει γνώμη για το συγκεκριμένο θέμα.
<SPEAKER ID="456" NAME="Ilda Figueiredo" AFFILIATION="GUE/NGL">
(PT) Αυτό είναι αλήθεια αλλά η Προεδρία πρέπει να εξετάσει το συγκεκριμένο θέμα: υπάρχουν πέντε κουβανοί πολίτες που κρατούνται επί εννέα χρόνια σε φυλακές των "ΠΑ και στους οποίους έχουν απαγορευτεί οι επισκέψεις από τα μέλη των οικογενειών τους, ακόμα και - όσον αφορά τους δύο από αυτούς - από τις ίδιες τις συζύγους τους. Οι τελευταίες έχουν ξαναβρεθεί σε αυτό το Κοινοβούλιο και βρίσκονται σήμερα εδώ κοντά μας. Είναι επίσης αλήθεια ότι εγώ είμαι μέλος αυτού του Κοινοβουλίου και ότι αιτήθηκα άδεια για να επισκεφθώ αυτούς τους πολίτες, η οποία όμως δεν έγινε δεκτή. Είμαι μέλος αυτού του Κοινοβουλίου· δεν έθεσα το συγκεκριμένο αίτημα αποκλειστικά και μόνο ως πολίτης, αλλά και ως εκπρόσωπος αυτού του Κοινοβουλίου. Πιστεύω ότι το Ευρωπαϊκό Κοινοβούλιο και ο Πρόεδρός του, και φυσικά η πορτογαλική Προεδρία θα πρέπει να λάβουν θέση για το συγκεκριμένο θέμα, λαμβάνοντας υπόψη ότι η άρνηση χορήγησης άδειας επίσκεψης σε ένα από τα μέλη του Σώματος, στην προκειμένη περίπτωση σε εμένα, συνιστά παραβίαση των ανθρωπίνων δικαιωμάτων και καταδεικνύει επίσης έλλειψη σεβασμού απέναντι στο Σώμα. Ωστόσο, υπάρχουν επίσης και άλλα μέλη του Σώματος που εμπλέκονται στη συγκεκριμένη υπόθεση και για αυτό σας ζητώ, κύριε Πρόεδρε, να μεταβιβάσετε την ανησυχία μας.
<P>
( Ο Πρόεδρος διακόπτει την ομιλήτρια)
<SPEAKER ID="457" NAME="Manuel Lobo Antunes">
(PT) Κύριε Πρόεδρε, έλαβα φυσικά υπόψη τις παρατηρήσεις και τα σχόλια που έκανε η κυρία Figueiredo αλλά δεν έχω κάτι άλλο να προσθέσω στην προηγούμενή μου απάντηση. Πρέπει επίσης να καταλάβετε ότι δεν μπορώ να εκφέρω προσωπική γνώμη για το συγκεκριμένο ζήτημα.
<SPEAKER ID="458" NAME="Πρόεδρος">
Οι ερωτήσεις στις οποίες δεν δόθηκε απάντηση ελλείψει χρόνου θα λάβουν γραπτές απαντήσεις (βλ. Παράρτημα).
<P>
" Ώρα των Ερωτήσεων έληξε.
<P>
(" συνεδρίαση διακόπτεται στις 19:30 και συνεχίζεται στις 21:00)

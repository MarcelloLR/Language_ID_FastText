<CHAPTER ID="015">
Διάταξη των εργασιών
<SPEAKER ID="019" NAME="Πρόεδρος">
Το τελικό σχέδιο της ημερήσιας διάταξης της παρούσας συνόδου Ολομέλειας, που κατάρτισε η Διάσκεψη των Προέδρων κατά τη συνεδρίαση της Πέμπτης 3 Απριλίου 2008, σύμφωνα με τα άρθρα 130 και 131 του Κανονισμού, έχει διανεμηθεί. Έχουν προταθεί οι ακόλουθες τροποποιήσεις στο εν λόγω σχέδιο.
<P>
Πέμπτη:
<P>
" Σοσιαλιστική Ομάδα στο Ευρωπαϊκό Κοινοβούλιο ζήτησε να αναβληθεί η συζήτηση επί της έκθεσης της κ. Jäätteenmäki σχετικά με το καθεστώς του Ευρωπαίου Διαμεσολαβητή έως την επόμενη σύνοδο Ολομέλειας στο Στρασβούργο και η ώρα των ψηφοφοριών να διεξαχθεί νωρίτερα, ήτοι στις 11.00.
<SPEAKER ID="020" NAME="Hannes Swoboda">
εξ ονόματος της Ομάδας PSE. - (DE) Κύριε Πρόεδρε, αυτή είναι πράγματι η επιθυμία μας. Όχι επειδή η έκθεση δεν είναι καλή -θα ήθελα να συγχαρώ την εισηγήτρια εξ ονόματος και της Ομάδας μου για την τόσο καλή έκθεση- αλλά υπάρχουν μερικά ζητήματα τα οποία παραμένουν ανεπίλυτα. Θα επιθυμούσαμε να τα συζητήσουμε με ηρεμία, αυτός εξάλλου είναι ο λόγος της πρότασής μας· και, όπως μόλις ανέφερε ο Πρόεδρος, εάν το Κοινοβούλιο συμφωνούσε, η ψηφοφορία θα μπορούσε να διεξαχθεί στις 11.00 - αλλά δεν είναι αυτός ο λόγος.
<P>
Κύριε Πρόεδρε, χάριν ευταξίας, θα ήθελα να ενημερώσω επί τη ευκαιρία τους συναδέλφους μου ότι θα καταθέσω και εγώ πρόταση -όχι αυτήν τη στιγμή, αλλά αύριο- για την αναβολή και της ψηφοφορίας επί της έκθεσης σχετικά με την ΠΓΔΜ, ή Μακεδονία, έως τη συνεδρίαση στο Στρασβούργο. Θα αναφέρω τους λόγους για αυτήν την πρότασή μου αύριο· απλώς ήθελα να ενημερώσω τώρα τους συναδέλφους μου. Υπάρχει, και σε αυτήν την περίπτωση, ένα μικρό ανεπίλυτο ζήτημα. Αυτή είναι η επιθυμία της Ομάδας μας.
<SPEAKER ID="021" NAME="Πρόεδρος">
Επιθυμεί κανείς να αγορεύσει υπέρ της πρότασης;
<SPEAKER ID="022" NAME="Ingo Friedrich">
εξ ονόματος της Ομάδας PPE-DE. - (DE) Κύριε Πρόεδρε, πιστεύω ότι το επιχείρημα του κ. Swoboda ήταν ομολογουμένως σύντομο, αλλά συνεκτικό. Υπάρχουν πράγματι ένα-δύο σημεία και, ως εκ τούτου, τάσσομαι και εγώ υπέρ της αναβολής.
<SPEAKER ID="023" NAME="Πρόεδρος">
Ποιος τάσσεται κατά της πρότασης;
<SPEAKER ID="024" NAME="Andrew Duff">
εξ ονόματος της Ομάδας ALDE. - (EN) Κύριε Πρόεδρε, η επιτροπή συμφώνησε με την έκθεση Jäätteenmäki για την ενίσχυση των εξουσιών του Διαμεσολαβητή, με 19 ψήφους υπέρ και καμία κατά.
<P>
Πρόκειται για ένα ζήτημα για το οποίο έχουμε συζητήσει αρκετά. Μου φαίνεται παράδοξο και, μάλιστα, απαράδεκτο το γεγονός ότι οι Ομάδες ΕΣΚ και ΕΛΚ-ΕΔ δείλιασαν μπροστά στο τόσο σημαντικό ζήτημα σχετικά με τον Διαμεσολαβητή.
<P>
" διαφάνεια του Κοινοβουλίου εξαρτάται από τη βελτίωση του καθεστώτος του Ευρωπαίου Διαμεσολαβητή. " Προεδρία ζητεί να επιταχύνουμε τη διαδικασία σχετικά με το εν λόγω ζήτημα προκειμένου να ολοκληρώσουμε, και προτρέπω το Κοινοβούλιο να προχωρήσει με την ημερήσια διάταξη, όπως έχει συμφωνηθεί.
<P>
(Το Κοινοβούλιο εγκρίνει την πρόταση της Σοσιαλιστικής Ομάδας στο Ευρωπαϊκό Κοινοβούλιο)
<SPEAKER ID="025" NAME="Πρόεδρος">
Ως εκ τούτου, εγκρίνεται η διάταξη των εργασιών.

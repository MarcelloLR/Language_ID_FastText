<CHAPTER ID="014">
Παρεμβάσεις ενός λεπτού επί σημαντικών πολιτικών ζητημάτων
<SPEAKER ID="030" NAME="Πρόεδρος">
" ημερήσια διάταξη προβλέπει τις παρεμβάσεις ενός λεπτού επί σημαντικών πολιτικών θεμάτων.
<SPEAKER ID="031" NAME="Jörg Leichtfried" AFFILIATION="S&amp;D">
(DE) Κύριε Πρόεδρε, δεν ξέρω αν αυτό που πρόκειται να πω είναι ακόμα συναφές με την ημερήσια διάταξη, αλλά νομίζω ότι είναι η καταλληλότερη στιγμή για να το αναφέρω. Μία από τις συνέπειες της συνθήκης της Λισαβόνας είναι, ασφαλώς, ότι ο αριθμός των βουλευτών του Ευρωπαϊκού Κοινοβουλίου θα αλλάξει, και για την Αυστρία αυτό σημαίνει ότι δύο νέοι βουλευτές θα ενταχθούν σε αυτό το Σώμα. Αυτοί οι βουλευτές είναι έτοιμοι, έχουν εκλεγεί και είναι σημαντικό να έρθουν εδώ σύντομα.
<P>
Θέλω να σας ρωτήσω ποια βήματα έχουν ήδη γίνει για να δοθεί η δυνατότητα σε αυτούς τους βουλευτές να αναλάβουν τις θέσεις τους εδώ σύντομα, είτε ως παρατηρητές είτε ως πλήρη μέλη, ή τι προτίθεστε να κάνετε για να επιτευχθεί αυτό σύντομα.
<SPEAKER ID="032" NAME="Πρόεδρος">
Το πρώτο βήμα όσον αφορά αυτό το θέμα πρέπει να γίνει από το Ευρωπαϊκό Συμβούλιο. Μίλησα στο Ευρωπαϊκό Συμβούλιο την περασμένη Πέμπτη και δήλωσα με σαφήνεια ότι είναι εξαιρετικά σημαντικό για το Κοινοβούλιο να λάβει το Συμβούλιο τα πρώτα νομικά μέτρα ώστε να μας επιτρέψει να δεχθούμε τους πρόσθετους βουλευτές και να μάθουμε από ποιες χώρες θα προέλθουν. Αυτό πρέπει να γίνει σύμφωνα με τις αρχές της νομοθεσίας και αυτό το βήμα πρέπει τώρα να γίνει από το Συμβούλιο. Καλώ συνεχώς το Συμβούλιο να αναλάβει τις κατάλληλες δράσεις. Τα επόμενα βήματα, μετά από την αρχική απόφαση του Συμβουλίου, θα πρέπει να γίνουν στη συνέχεια από το Κοινοβούλιο.
<SPEAKER ID="033" NAME="Carlos José Iturgaiz Angulo" AFFILIATION="PPE">
(ES) Κύριε Πρόεδρε, θέλω να καταδικάσω σε αυτό το Σώμα τις συνεχείς προκλήσεις, παραβιάσεις εξουσίας και απειλές από τον πρόεδρο της Βενεζουέλας, Hugo Chávez. Με τον δικτατορικό τρόπο διακυβέρνησής του απειλεί, μεταξύ άλλων, την ελευθερία έκφρασης στη Βενεζουέλα και τη δημοκρατική τάξη στη Λατινική Αμερική.
<P>
Ο πρόεδρος Chávez έκλεισε τριάντα ραδιοφωνικούς σταθμούς και ορισμένους τηλεοπτικούς σταθμούς. Απειλεί και τιμωρεί τους δημοσιογράφους στη Βενεζουέλα επειδή δεν υποστηρίζουν το απολυταρχικό καθεστώς του.
<P>
Λόγω όλων αυτών, κύριε Πρόεδρε, πρέπει επίσης να αναφερθεί ότι, ενώ υπάρχουν διακοπές ρεύματος, ελλείψεις νερού και τροφίμων στη Βενεζουέλα και η φτώχεια εξακολουθεί να αυξάνεται λόγω της κακής διαχείρισης από την κυβέρνηση Chávez, ο βενεζουελανός τύραννος προσπαθεί να τα συγκαλύψει όλα αυτά ανατινάζοντας μεθοριακές γέφυρες και απειλώντας την Κολομβία. Επιδοκιμάζει διεθνείς τρομοκράτες και ευθυγραμμίζεται με τους τυραννικούς δικτάτορες του κόσμου και τα λόγια και οι ομιλίες του αποτελούν συνεχείς προκλήσεις και πολεμικές ιαχές με στόχο την αποσταθεροποίηση της αμερικανικής ηπείρου.
<P>
Γι' αυτό, το Κοινοβούλιο, το οποίο τάσσεται πάντα υπέρ της ελευθερίας και της δημοκρατίας σε οποιοδήποτε μέρος του κόσμου, πρέπει να καταδικάσει έντονα τις απολυταρχικές και δικτατορικές πολιτικές του Hugo Chávez στη Βενεζουέλα.
<SPEAKER ID="034" NAME="Alain Cadec" AFFILIATION="PPE">
(FR) Κύριε Πρόεδρε, θα ήθελα να μάθω περισσότερες λεπτομέρειες σχετικά με τις συνέπειες της μείωσης κατά 40% των παγκόσμιων ποσοστώσεων αλιείας τόνου.
<P>
Στις 15 Νοεμβρίου στο Recife, η Διεθνής Επιτροπή για τη Διατήρηση του Τόνου του Ατλαντικού (ICCAT) αποφάσισε ότι όλα τα συμβαλλόμενα μέρη πρέπει να μειώσουν την αλιευτική τους ικανότητα κατά τουλάχιστον 40%. Αυτό το μέτρο σημαίνει ότι η παγκόσμια αλιευτική ποσόστωση του ερυθρού τόνου θα μειωθεί από 22 000 τόνους σήμερα σε 13 500 τόνους το 2010.
<P>
Πράγματι, τα κράτη μέλη της ICCAT αποφάσισαν να εστιάσουν στο πλεόνασμα της αλιευτικής τους ικανότητας προκειμένου να το μειώσουν στο μισό μέχρι το 2011. " αλιευτική περίοδος για τα τονοαλιευτικά γρι-γρι θα μειωθεί επίσης σε ένα μήνα, χωρίς δυνατότητα επέκτασης. Αυτά τα μέτρα, τα οποία είναι απαραίτητα για τη διατήρηση του είδους και θα μεταφερθούν στη νομοθεσία της Ευρωπαϊκής Ένωσης, θα θέσουν σε κίνδυνο τη δραστηριότητα των ευρωπαίων αλιέων.
<P>
Θα ήθελα να μάθω ποιες δράσεις προβλέπονται για τη στήριξη της διαβίωσης των αλιέων και για την ανάσχεση των σχεδίων μείωσης του αλιευτικού στόλου. Ποια μέτρα έχουν ληφθεί για τη μείωση των πολύ σημαντικών κοινωνικοοικονομικών συνεπειών της μεταφοράς αυτών των αποφάσεων της ICCAT στην κοινοτική νομοθεσία;
<SPEAKER ID="035" NAME="Vasilica Viorica Dăncilă" AFFILIATION="S&amp;D">
(RO) Όπως είναι κοινώς γνωστό, η εφαρμογή των στρατηγικών και των επιχειρησιακών προγραμμάτων για την περίοδο 2007-2013 είναι ακόμα στα αρχικά της στάδια και η Ρουμανία έχει την ευκαιρία για πρώτη φορά να ωφεληθεί από τα κοινοτικά κονδύλια στο πλαίσιο της πολιτικής συνοχής. " πολιτική περιφερειακής ανάπτυξης είναι μία από τις πιο σημαντικές και σύνθετες πολιτικές της Ευρωπαϊκής Ένωσης. Στόχος της πρέπει να είναι η μείωση των υφιστάμενων οικονομικών και κοινωνικών ανισοτήτων, αλλά σε διαφορετικές περιφέρειες της Ευρώπης.
<P>
Θα ήθελα να αναφέρω τις προσπάθειες όλων των κρατών μελών να ενσωματώσουν τις γενικές προτεραιότητες της πολιτικής συνοχής ως μέρος των επιχειρησιακών προγραμμάτων. Ωστόσο, πιστεύω ότι η Ευρωπαϊκή Ένωση πρέπει να υιοθετήσει έναν στρατηγικό ρόλο, ώστε τα επιχειρησιακά προγράμματα να μπορούν να εφαρμόζονται όσο το δυνατόν γρηγορότερα σε όλα τα κράτη μέλη, προάγοντας έτσι τα μέτρα που σκοπό έχουν να εδραιώσουν τη θεσμική της ικανότητα σύμφωνα με τις ειδικές ανάγκες κάθε κράτους μέλους.
<SPEAKER ID="036" NAME="Ramon Tremosa i Balcells" AFFILIATION="ALDE">
(EN) Κύριε Πρόεδρε, θέλω να καταδικάσω τη βαθειά οικονομική κρίση που βιώνει ο καταλανικός και ο ευρωπαϊκός κλάδος ξηρών καρπών εδώ και αρκετά χρόνια. " συνεχής πτώση των τιμών των ξηρών καρπών απειλεί το μέλλον των ευρωπαίων παραγωγών μας.
<P>
Θέλω να σας προειδοποιήσω για τη μη επεμβατικού χαρακτήρα πολιτική της τουρκικής κυβέρνησης. Υπάρχουν 500 000 τόνοι ξηρών καρπών αποθηκευμένοι από τον τουρκικό δημόσιο φορέα για προμήθεια ξηρών καρπών. Αυτός ο φορέας θέλει να πουλήσει αυτούς τους 500 000 τόνους ξηρών καρπών τον Ιανουάριο του 2010. Υπό το πρίσμα των όσων ανέφεραν οι τουρκικές αρχές σε μια διμερή συνάντηση με την Ευρωπαϊκή Ένωση στις 2 Οκτωβρίου 2009, αυτή η κατάσταση θα έβλαπτε σοβαρά τους ευρωπαίους παραγωγούς, επιφέροντας νέα δραματική πτώση στις τιμές των ξηρών καρπών.
<P>
Ρώτησα την Ευρωπαϊκή Επιτροπή σχετικά με αυτό το θέμα πριν από δύο μήνες, αλλά καμία από τις ισχύουσες ειδικές διατάξεις διασφάλισης δεν θα εφαρμοστούν για την προστασία των παραγωγών μας. Αυτούς τους φόβους ήθελα να μοιραστώ μαζί σας.
<SPEAKER ID="037" NAME="Petru Constantin Luhan" AFFILIATION="PPE">
(RO) Κύριε Πρόεδρε, κυρίες και κύριοι συνάδελφοι, όπως γνωρίζετε, η Ρουμανία θέλει να γίνει μέλος του χώρου Σένγκεν από το 2011. Υπό αυτό το πρίσμα, έχει υποβληθεί σε μια σειρά αξιολογήσεων, πέντε για την ακρίβεια, εκ των οποίων οι τέσσερεις έχουν ήδη ολοκληρωθεί.
<P>
Θέλω να σας υπενθυμίσω ειδικότερα την αξιολόγηση των θαλάσσιων συνόρων, η οποία βαθμολογήθηκε με τόσο υψηλό βαθμό από τους εμπειρογνώμονες του χώρου Σένγκεν που η Ρουμανία παρουσιάστηκε μέχρι και ως πρότυπο ορθής πρακτικής. Ωστόσο, έχουμε άλλη μία δοκιμασία να υποβληθούμε και είμαι βέβαιος ότι θα την περάσουμε με επιτυχία.
<P>
Λαμβάνοντας υπόψη το παράδειγμα της Ρουμανίας, σας προτείνω να εξετάσουμε την επέκταση του χώρου Σένγκεν με περισσότερη αισιοδοξία. Με άλλα λόγια, δεν θα πρέπει πλέον να θεωρούμε αυτήν τη διαδικασία ως απειλή για την ασφάλεια των συνόρων μας αλλά μάλλον ως μια ευκαιρία για την ενίσχυση της συνεργασίας μεταξύ των κρατών μελών στον τομέα της δικαιοσύνης, της ελευθερίας και της ασφάλειας.
<P>
Με χαρά διαπιστώνω ότι αυτές οι ιδέες αναφέρονται και στο πρόγραμμα της Στοκχόλμης που εγκρίθηκε την περασμένη εβδομάδα από το Ευρωπαϊκό Συμβούλιο. Αυτό το πρόγραμμα θεωρεί την επέκταση του χώρου Σένγκεν ως προτεραιότητα για την εσωτερική πολιτική της Ευρωπαϊκής Ένωσης.
<SPEAKER ID="038" NAME="Luis Yáñez-Barnuevo García" AFFILIATION="S&amp;D">
(ES) Κύριε Πρόεδρε, στην Ονδούρα, όπως όλοι γνωρίζουν, έγινε πραξικόπημα στις 28 Ιουνίου. Έχουν περάσει σχεδόν έξι μήνες από τότε και το Κοινοβούλιο ακόμα δεν έχει βρει τον χρόνο να καταδικάσει αυτό το πραξικόπημα. Επιπλέον, οι βουλευτές από την Ομάδα του Ευρωπαϊκού Λαϊκού Κόμματος (Χριστιανοδημοκράτες) και οι Ευρωπαίοι Συντηρητικοί και Μεταρρυθμιστές επισκέφθηκαν τη χώρα για να επικυρώσουν με την παρουσία τους τις συνέπειες αυτού του πραξικοπήματος. Μέσω της υποστήριξής τους, μπέρδεψαν το Ευρωπαϊκό Κοινοβούλιο με τις πολιτικές ομάδες και επικύρωσαν τις εκλογές που διενεργήθηκαν από μια de facto κυβέρνηση και διεξήχθησαν υπό συνθήκες που δεν διασφάλιζαν τη νομιμότητά τους.
<P>
Δημιουργείται ένα παράδοξο προηγούμενο με το πραξικόπημα στην Ονδούρα, καθώς, στο εξής, τα μετριοπαθή, προσωρινά, σχετικά αναίμακτα πραξικοπήματα δεν θα γίνονται αποδεκτά μόνο από τη δεξιά της Κεντρικής Αμερικής, αλλά θα επικροτούνται και θα ενθαρρύνονται και από τη δεξιά της Ευρώπης και της Βόρειας Αμερικής. Αυτό που έγινε στην Ονδούρα είναι εξαιρετικά λυπηρό!
<SPEAKER ID="039" NAME="Sarah Ludford" AFFILIATION="ALDE">
(EN) Κύριε Πρόεδρε, θέλω να εκφράσω τη λύπη μου για τη βαθύτατα ανησυχητική απόφαση του τουρκικού Συνταγματικού Δικαστηρίου την Παρασκευή να θέσει εκτός νόμου το Δημοκρατικό Κοινωνικό Κόμμα, το οποίο εκπροσωπεί σε μεγάλο βαθμό κουρδικά συμφέροντα, και να θέσει εκτός πολιτικής τους βουλευτές του. Πρόκειται για σοβαρή οπισθοδρόμηση και θα χρησιμοποιηθεί ως πρόσχημα για να επιστρέψει η βία των εξτρεμιστών. Περιορίζει τη δημοκρατική πολιτική επιλογή που ο πρωθυπουργός, κ. Erdoğan, δήλωσε ότι επιδιώκει.
<P>
Ένα από τα προβλήματα είναι ότι η κυβέρνηση του Κόμματος Δικαιοσύνης και Ανάπτυξης (ΑΚ) δεν κατάφερε να μεταρρυθμίσει τον ίδιο τον νόμο που χρησιμοποιήθηκε για να τεθεί εκτός νόμου το Δημοκρατικό Κοινωνικό Κόμμα - στην ουσία, πρόκειται για τον νόμο δυνάμει του οποίου παραλίγο να τεθεί εκτός νόμου το ίδιο το Κόμμα Δικαιοσύνης και Ανάπτυξης. Ως εκ τούτου, αυτή η εξέλιξη δεν είναι προς όφελος ούτε της κυβέρνησης της Τουρκίας ούτε του λαού της.
<P>
" ομάδα ALDE θα ζητήσει να διεξαχθεί συζήτηση της Ολομέλειας σχετικά με αυτό το θέμα το συντομότερο δυνατόν το νέο έτος, διότι πρόκειται πραγματικά για σοβαρή οπισθοδρόμηση για την Τουρκία.
<SPEAKER ID="040" NAME="Marina Yannakoudakis" AFFILIATION="ECR">
(EN) Κύριε Πρόεδρε, όλοι γνωρίζουμε τη σημασία της ανακύκλωσης και είναι κάτι δεδομένο το να θεωρούμε ότι το χαρτί που χρησιμοποιούμε καταλήγει στην ανακύκλωση.
<P>
Πρόσφατα επισκέφθηκα μια εταιρεία εκτυπώσεων στην περιφέρειά μου στο Λονδίνο, όπου έμαθα περισσότερα σχετικά με την εκτύπωση με ψεκασμό μελάνης. " πολύπλοκη διαδικασία που χρησιμοποιείται για την ανακύκλωση του χαρτιού εκτυπωμένου με ψεκασμό μελάνης την καθιστά δαπανηρή εργασία και η χρήση πρόσθετου λευκαντικού σημαίνει ότι δεν είναι φιλική στο περιβάλλον. " μελάνη δεν μπορεί να διαχωριστεί εύκολα από το χαρτί, γεγονός που σημαίνει ότι πολλά από τα εκτυπωμένα έγγραφα σήμερα δεν μπορούν να ανακυκλωθούν.
<P>
Πρέπει να ενθαρρύνουμε τις επιχειρήσεις, όπως αυτή που επισκέφθηκα στο Λονδίνο, οι οποίες χρησιμοποιούν άλλους τρόπους εκτύπωσης πιο φιλικούς προς το περιβάλλον, και να προσφέρουμε κίνητρα ώστε να καταστεί αυτή η διαδικασία πιο δίκαιη οικονομικά. Θα ήθελα τα κράτη μέλη να υποστηρίξουν μια λύση προσανατολισμένη στις ανάγκες της αγοράς, μια λύση βάσει της οποίας η βιομηχανία θα αυτορυθμίζεται με έναν κώδικα πρακτικής, έχοντας το προβάδισμα στις περιβαλλοντικές ατζέντες.
<P>
Παρά ταύτα, η ΕΕ πρέπει να διαδραματίσει σημαντικό ρόλο στην προώθηση της ευαισθητοποίησης γι' αυτά τα θέματα και στην υποστήριξη εναλλακτικών λύσεων αντί της εκτύπωσης με ψεκασμό μελάνης όταν και όπου αυτό είναι δυνατόν.
<SPEAKER ID="041" NAME="Νικόλαος Χουντής" AFFILIATION="GUE/NGL">
Κύριε Πρόεδρε, ζήτησα το λόγο για να επιστήσω την προσοχή και την ευαισθησία του Ευρωπαϊκού Κοινοβουλίου σε μια πτυχή της μεταναστευτικής πολιτικής που αφορά τους ασυνόδευτους ανήλικους και τα δικαιώματα των παιδιών, ένα θέμα που πρέπει να αντιμετωπιστεί από την Ένωση σαν σύνολο και όχι μόνο από τις χώρες εισόδου, όπως η Ελλάδα.
<P>
Γνωρίζετε πολύ καλά ότι, σύμφωνα με την κοινοτική νομοθεσία, κάθε αίτημα ασύλου ή διαμονής πρέπει να εξετάζεται στο κράτος μέλος στο οποίο εισήλθε ο αιτών, ανεξάρτητα από το ποιος είναι ο πραγματικός του προορισμός.
<P>
Αυτό επιβαρύνει τις δομές των χωρών εισόδου και είναι σε βάρος των δικαιωμάτων των αιτούντων, που αντιμετωπίζονται μαζικά και με συνοπτικότατες διαδικασίες. Πολλές φορές επαναπροωθούνται χωρίς εγγύηση σεβασμού για τα δικαιώματα και τη ζωή τους ή παραμένουν στη χώρα χωρίς καμιά προστασία ή κοινωνική μέριμνα, με αποτέλεσμα, όταν πρόκειται για παιδιά, να πέφτουν θύματα κακοποίησης και εκμετάλλευσης από διάφορα κυκλώματα.
<P>
Θεωρώ ότι πρέπει να εργαστούμε ως Ευρωπαϊκό Κοινοβούλιο για να αλλάξει και να προσαρμοστεί η κοινοτική και η εθνική νομοθεσία, ούτως ώστε να φτάνουν τα ασυνόδευτα παιδιά στη χώρα που είναι ο τελικός προορισμός τους, να μην απελαύνονται και να εξασφαλίζεται γι' αυτά αξιοπρεπής και ασφαλής διαμονή στην Ευρωπαϊκή Ένωση.
<SPEAKER ID="042" NAME="Νίκη Τζαβέλα" AFFILIATION="EFD">
Κύριε Πρόεδρε, την τελευταία εβδομάδα είχα συναντήσεις με διάφορους πολιτικούς από αραβικά κράτη· τα Εμιράτα, την Αίγυπτο και την Ιορδανία. Μεταφέρω την ανησυχία τους για το πυρηνικό πρόγραμμα του Ιράν.
<P>
Συναντήθηκα και με Ισραηλινούς οι οποίοι ανησυχούν πάρα πολύ, και η κύρια ανησυχία τους είναι η στήριξη που παρατηρείται αυτή την περίοδο από την Τουρκία στο Ιράν. Με ρωτούσαν ποια είναι η επίσημη θέση της Ευρωπαϊκής Ένωσης για τη στήριξη του πρωθυπουργού Erdoğan προς την κυβέρνηση της Τεχεράνης καθώς και για τις δηλώσεις του κυρίου Erdoğan ότι το πυρηνικό πρόγραμμα του Ιράν είναι για ειρηνικούς σκοπούς.
<P>
Σας ομολογώ, κύριε Πρόεδρε, ότι δεν ήξερα ποια είναι η επίσημη θέση μας ως προς τις δηλώσεις και τη συμπεριφορά της Τουρκίας για το πυρηνικό πρόγραμμα του Ιράν. Άλλα αναφέρονται στην έκθεση προόδου και άλλα λέει ο κύριος Erdoğan.
<SPEAKER ID="043" NAME="Γεώργιος Παπαστάμκος" AFFILIATION="PPE">
Κύριε Πρόεδρε, είναι θετικό το γεγονός ότι η παρισταμένη Επίτροπος κυρία Boel, σε δημόσια συνεδρίαση της Επιτροπής Γεωργίας του Ευρωπαϊκού Κοινοβουλίου χαρακτήρισε ανύπαρκτο ένα κείμενο για την αναθεώρηση του κοινοτικού προϋπολογισμού σε σχέση με την Kοινή Γεωργική Πολιτική.
<P>
Κατά τη γνώμη μου, σε καμία περίπτωση η συζήτηση για τη δημοσιονομική αναθεώρηση δεν θα πρέπει να προκαταλάβει την αναθεώρηση της Κοινής Γεωργικής Πολιτικής για τη μετά το 2013 περίοδο. Δεν καλούμεθα απλώς να ορίσουμε το ποσοστό των γεωργικών δαπανών επί του συνόλου του κοινοτικού προϋπολογισμού. Καλούμεθα πρώτα να διαμορφώσουμε τη γεωργική πολιτική που θέλουμε, να οριοθετήσουμε τη συμβολή του γεωργικού τομέα στην παραγωγή δημοσίων αγαθών και μετά να αποφασίσουμε τους πόρους που θα διατεθούν για τους στόχους που θα ορισθούν.
<P>
Αυτό είναι το μήνυμα το οποίο μεταφέρω και του οποίου θέλω να καταστήσω κοινωνό την Επίτροπο Boel.
<SPEAKER ID="044" NAME="Iliana Ivanova" AFFILIATION="PPE">
(BG) Κύριε Πρόεδρε, κυρίες και κύριοι, η ελεύθερη κυκλοφορία των προσώπων είναι μία από τις θεμελιώδεις ελευθερίες της Ευρωπαϊκής Ένωσης και ένας από τους πυλώνες της ενιαίας αγοράς. Ωστόσο, ορισμένα κράτη μέλη εξακολουθούν να επιβάλλουν περιορισμούς στους Βούλγαρους και τους Ρουμάνους αναφορικά με την πρόσβαση στην αγορά εργασίας τους.
<P>
Τα επιχειρήματα για τη διατήρηση αυτών των περιορισμών αντίκεινται στη λογική της αγοράς, ειδικά κατά τη διάρκεια μιας κρίσης. Ακόμα και ο Επίτροπος για θέματα απασχόλησης δήλωσε πριν από λίγο καιρό: "Το δικαίωμα της εργασίας σε μια άλλη χώρα αποτελεί θεμελιώδη ελευθερία για τους πολίτες της ΕΕ". Και έχει απόλυτο δίκιο. " διατήρηση αυτών των περιορισμών εις βάρος των εργαζομένων από τα νέα κράτη μέλη δημιουργεί ανωμαλίες στην αγορά και αντίκειται στην αρχή της μη διάκρισης που κατοχυρώνεται στις συνθήκες και αποτελεί θεμέλιο της Ευρωπαϊκής Ένωσης, αμαυρώνοντας έτσι την εικόνα της ΕΕ.
<P>
Καλώ την Ευρωπαϊκή Επιτροπή να συντονίσει με τα κράτη μέλη, το συντομότερο δυνατόν, την άρση των περιορισμών της αγοράς εργασίας για τα κράτη μέλη που εντάχθηκαν πρόσφατα στην Ευρωπαϊκή Ένωση. Συνάδελφοι βουλευτές, ζητώ επίσης και τη δική σας υποστήριξη ώστε να μπορέσουμε να επιτύχουμε μια πραγματικά ελεύθερη αγορά και ίσα δικαιώματα για όλους τους ευρωπαίους πολίτες.
<SPEAKER ID="045" NAME="Françoise Castex" AFFILIATION="S&amp;D">
(FR) Κύριε Πρόεδρε, θέλω να επιστρέψω σε ένα πρόσφατο γεγονός, δηλαδή το ελβετικό δημοψήφισμα για τους μιναρέδες. Ομολογουμένως, το δημοψήφισμα διεξήχθη σε μια χώρα εκτός της Ευρωπαϊκής Ένωσης, αλλά αφορά ασφαλώς ένα θέμα που δεν μας είναι άγνωστο.
<P>
Θέλω να επανέλθω σε αυτό το γεγονός, διότι προσφέρει επίσης μια αφορμή για να μιλήσουμε για την εκκοσμίκευση, και η συζήτηση γι' αυτό το θέμα δεν τελειώνει ποτέ σε αυτό το Σώμα. Είναι επιτακτική ανάγκη να κυριαρχήσει η αρχή της εκκοσμίκευσης στην οργάνωση της κοινωνίας μας. Θέλω να μιλήσω απλά.
<P>
Πρώτον, η αντίθετη αρχή της εκκοσμίσκευσης δεν είναι η θρησκευτικότητα αλλά ούτε και η πνευματικότητα. " αντίθετη αρχή της εκκοσμίκευσης είναι ο θρησκευτικός κοινοτισμός που ορίζει κανονισμούς και νόμους πάνω από το αστικό δίκαιο και εντάσσει τα άτομα σε υποκοινωνιακές ομάδες.
<P>
" Ευρωπαϊκή μας Ένωση, ως αποτέλεσμα της ιστορίας της, είναι πολυπολιτισμική και πολυεθνοτική. Είναι και θα συνεχίσει όλο και περισσότερο να είναι έτσι, και μόνο η εκκοσμίκευση μπορεί να επιτρέψει στα χειραφετημένα άτομα και στις κοινωνίες τους να ζήσουν και να ευημερήσουν.
<SPEAKER ID="046" NAME="Teresa Riera Madurell" AFFILIATION="S&amp;D">
(ES) Κύριε Πρόεδρε, οι κλινικές δοκιμές αποτελούν μέθοδο αναφοράς για την κλινική έρευνα και θεωρούνται η πιο αξιόπιστη πηγή πληροφοριών βάσει των οποίων λαμβάνονται αποφάσεις για τη θεραπεία.
<P>
Ωστόσο, θα ήθελα να επισημάνω στο Κοινοβούλιο το γεγονός ότι μια πρόσφατη μελέτη από την Ευρωπαϊκή Εταιρεία Καρδιολογίας κατέδειξε για άλλη μία φορά ότι υπάρχουν σοβαροί περιορισμοί σε αυτήν τη μεθοδολογία λόγω των χαμηλών επιπέδων συμμετοχής γυναικών σε αυτές τις δοκιμές.
<P>
Οι διαφορές μεταξύ ανδρών και γυναικών όσον αφορά τους παράγοντες κινδύνου, την εκδήλωση των ασθενειών και την ανταπόκριση στη θεραπεία έχουν αποδειχθεί επιστημονικά.
<P>
Το αποτέλεσμα είναι ότι τα θεαματικά επιτεύγματα των τελευταίων ετών όσον αφορά την πρόληψη και τη θεραπεία των καρδιαγγειακών παθήσεων δεν αντανακλώνται σε μια σημαντική μείωση των ποσοστών γυναικείας θνησιμότητας.
<P>
Ως εκ τούτου, είναι σημαντικό εμείς, ως ευρωπαϊκά θεσμικά όργανα, να προάγουμε την έρευνα που στοχεύει ειδικά στις γυναίκες, είτε μέσω της ευρύτερης συμπερίληψής τους σε κλινικές μελέτες, είτε μέσω του σχεδιασμού μελετών που θα διεξάγονται αποκλειστικά σε γυναίκες.
<SPEAKER ID="047" NAME="Frieda Brepoels" AFFILIATION="Verts/ALE">
(NL) Κύριε Πρόεδρε, θα ήθελα και εγώ να αναφερθώ στην απόφαση του τουρκικού Συνταγματικού Δικαστηρίου την περασμένη Παρασκευή να θέσει εκτός νόμου το Δημοκρατικό Κοινωνικό Κόμμα (DTP), η οποία είχε ως αποτέλεσμα 22 βουλευτές του τουρκικού κοινοβουλίου να αποβληθούν από το κοινοβούλιο ή να στερηθούν τα πολιτικά τους δικαιώματα για πέντε χρόνια. Δυστυχώς, σε αυτούς τους βουλευτές συμπεριλαμβάνεται η Leyla Zana, στην οποία απονείμαμε το Βραβείο Ζαχάρωφ το 1995. Αυτή είναι ήδη η τέταρτη φορά που ένα κουρδικό κόμμα τίθεται εκτός νόμου· οι Κούρδοι έχουν προσπαθήσει επανειλημμένα να υπερασπιστούν τα δικαιώματα του λαού τους με διαφορετικά ονόματα και επανειλημμένα το κόμμα τους τίθεται εκτός νόμου με τον ισχυρισμό ότι δήθεν υποστηρίζουν ιδέες που υπονομεύουν την ενότητα του τουρκικού κράτους. Ναι, η ουσία της δημοκρατίας περιλαμβάνει την ελευθερία του συνεταιρίζεσθαι και την ελευθερία γνώμης και, ως εκ τούτου, αυτό απεκδύει από κάθε αξιοπιστία τη λεγόμενη πρωτοβουλία "δημοκρατικού ανοίγματος" που ξεκίνησε ο πρωθυπουργός Erdoğan νωρίτερα φέτος αναφορικά με το κουρδικό ζήτημα. Υποστηρίζω με μεγάλη χαρά την έκκληση της κ. Ludford για μια συζήτηση επί αυτού του θέματος τον Ιανουάριο.
<SPEAKER ID="048" NAME="Hélène Flautre" AFFILIATION="Verts/ALE">
(FR) Κύριε Πρόεδρε, αυτό που ακολουθεί είναι ένα απόσπασμα από μια επιστολή του William Bourdon, δικηγόρου του Taoufik Ben Brik, προς τον κ. Sarkozy, πρόεδρο της Γαλλικής Δημοκρατίας: "Είχα την ευκαιρία να καταγγείλω, όπως έκαναν όλοι οι τυνήσιοι δικηγόροι του, τη νομική φάρσα που οδήγησε στην καταδίκη του Taoufik Ben Brik, χωρίς ενδελεχή εξέταση, στην υπερβολική ποινή φυλάκισης των έξι μηνών. Μπορώ να επιβεβαιώσω απερίφραστα και επίσημα το γεγονός ότι ο φάκελος της δίκης που οδήγησε στην καταδίκη του ήταν πλήρως κατασκευασμένος και βασίστηκε στην προσωπική βεντέτα του προέδρου Ben Ali.
<P>
Καθ' όλη τη διάρκεια του 2009, δεν ήταν σε θέση να ταξιδέψει, καθώς η ευαισθησία του ανοσοποιητικού του συστήματος είναι τέτοια ώστε διατρέχει διαρκώς τον κίνδυνο να εκτεθεί σε σοβαρές ασθένειες. Νομίζω ότι η οικογένειά του κατάφερε να του προμηθεύσει τα στοιχειώδη φάρμακα, αλλά δεν είμαι βέβαιος επ' αυτού. Οι τυνήσιοι δικηγόροι του έχουν περιορισμένη πρόσβαση στον πελάτη τους και ορισμένοι από αυτούς ήρθαν αντιμέτωποι με τη συστηματική άρνηση στο ενδεχόμενο να τον επισκεφθούν. " μόνη φορά που η σύζυγός του μπόρεσε να τον δει ήταν μόνο για λίγα λεπτά πριν από λίγες ημέρες και από τότε δεν κατάφερε να τον ξαναδεί".
<P>
Κύριε Πρόεδρε, σας παρακαλώ να αποστείλετε επιστολή στις αρχές της Τυνησίας ζητώντας την απελευθέρωση του Taoufik Ben Brik.
<SPEAKER ID="049" NAME="Marie-Christine Vergiat" AFFILIATION="GUE/NGL">
(FR) Κύριε Πρόεδρε, θα συνεχίσω την παρέμβαση της κ. Flautre και θα σας ζητήσω να απευθύνετε επιστολή στις αρχές της Τυνησίας.
<P>
Φέτος, θα απονείμουμε το Βραβείο Ζαχάρωφ, το σύμβολο της αφοσίωσης του Ευρωπαϊκού Κοινοβουλίου στα ανθρώπινα δικαιώματα. Έχουμε μια συμφωνία εταιρικής σχέσης με την Τυνησία, η οποία περιλαμβάνει πολλές διατάξεις σχετικά με τη δημοκρατία και τα ανθρώπινα δικαιώματα.
<P>
Παρ' όλα αυτά, οι προεδρικές εκλογές στην Τυνησία μόλις διεξήχθησαν υπό τραγικές συνθήκες που δεν ανταποκρίνονται στις διατάξεις που περιέχονται στη συμφωνία με την Ευρωπαϊκή Ένωση. Δεν μπορούμε να παραμείνουμε σιωπηλοί. Οι υπερασπιστές των ανθρωπίνων δικαιωμάτων στην Τυνησία απαξιώνονται, συλλαμβάνονται και εξευτελίζονται. Αυτό δεν μπορεί να συνεχιστεί.
<P>
Γι' αυτό, σας ζητώ, κύριε Πρόεδρε, να αποστείλετε επιστολή στον πρόεδρο Ben Ali και να ζητήσετε, συγκεκριμένα, την απελευθέρωση του Taoufik Ben Brik, ενός αφοσιωμένου δημοσιογράφου που το μόνο του έγκλημα ήταν να επικρίνει την υποτιθέμενη δημοκρατία στην Τυνησία.
<SPEAKER ID="050" NAME="Fiorello Provera" AFFILIATION="EFD">
(IT) Κύριε Πρόεδρε, κυρίες και κύριοι συνάδελφοι, υπέβαλα αίτημα να τοποθετηθεί στις Βρυξέλλες η φωτογραφία μιας νεαρής Ιρανής, της Neda Agha-Soltan, δίπλα στη φωτογραφία της Aung San Suu Kyi.
<P>
" κ. Soltan σκοτώθηκε αγωνιζόμενη για ελευθερία και διαφάνεια στο Ιράν και έγινε σύμβολο για την ελευθερία και, πάνω απ' όλα, για τις γυναίκες που αγωνίζονται για ελευθερία. Το αίτημά μου υπεγράφη από 75 βουλευτές και πέντε πολιτικές ομάδες. Πιστεύω ότι είναι ιδιαίτερα σημαντικό να γίνει δεκτό, ειδικά αυτήν την εποχή, καθώς ο Ayatollah Khamenei στο Ιράν λέει ότι σκοπεύει να καταστείλει κάθε μορφή διαμαρτυρίας και κάθε μορφή αντίστασης. Ελπίζω το αίτημά μου να γίνει δεκτό.
<SPEAKER ID="051" NAME="Alajos Mészáros" AFFILIATION="PPE">
(EN) Κύριε Πρόεδρε, καθώς πλησιάζει ο χειμώνας, εμφανίζεται και η απειλή μιας νέας κρίσης για την παροχή φυσική αερίου από την ανατολή. Πριν από λίγες εβδομάδες, ο πρωθυπουργός Putin μάς κατέστησε σαφές ότι η Ρωσία ενδέχεται να παραβιάσει εκ νέου τις συμβάσεις παροχής φυσικού αερίου που έχει με τα κράτη μέλη της ΕΕ. Για να αποφευχθεί αυτό, ζήτησε από την ΕΕ να δανείσει 1 δισ. ευρώ στην Ουκρανία προκειμένου αυτή να ανταποκριθεί στις δεσμεύσεις της αναφορικά με τη διέλευση του φυσικού αερίου. Συνεπώς, μπορούμε να περιμένουμε έναν νέο γύρο περίεργων πολιτικών κινήσεων ενορχηστρωμένων από τον ρώσο εταίρο μας. Αυτό είναι απαράδεκτο.
<P>
Μολονότι αυτό το θέμα αφορά συγκεκριμένα κράτη μέλη σε διαφορετικούς βαθμούς, η ΕΕ πρέπει να λάβει ενιαία μέτρα και να υιοθετήσει μια αποφασιστική στάση σε αυτό το καίριο ζήτημα για λόγους αρχής και στο πλαίσιο της αλληλεγγύης. Επιπροσθέτως, αυτό είναι ένα μήνυμα για να επιταχύνουμε τα νέα μας σχέδια για τη διαφοροποίηση του μακροπρόθεσμου ενεργειακού εφοδιασμού μας, προκειμένου να ελαχιστοποιηθεί η ρωσική επιρροή.
<SPEAKER ID="052" NAME="Eduard Kukan" AFFILIATION="PPE">
(SK) Κύριε Πρόεδρε, κυρίες και κύριοι, η θέση σε ισχύ της συνθήκης της Λισαβόνας επηρέασε θετικά και τις συνθήκες για την περαιτέρω επέκταση της ΕΕ. Κανείς δεν μπορεί πια να ισχυριστεί ότι η Ένωση δεν έχει τη θεσμική ικανότητα για επέκταση και λήψη αποφάσεων, καθώς αυτή πλέον υπάρχει.
<P>
Συνεπώς, δεν υπάρχει λόγος καθυστέρησης ή παρεμπόδισης της διαδικασίας για περαιτέρω επέκταση. Αυτό ισχύει ειδικά για την περιοχή των Δυτικών Βαλκανίων. Πρόσφατα είχαμε εντατικές και θετικές γενικά εξελίξεις στην περιοχή. Αυτό επιβεβαιώνεται από τις πρόσφατα δημοσιευμένες εκθέσεις σχετικά με την πρόοδο στις επιμέρους χώρες, καθώς και από τη στρατηγική επέκτασης της ΕΕ για το 2010 που δημοσιεύθηκε από την Επιτροπή.
<P>
Μαζί με την εισαγωγή ενός καθεστώτος άνευ θεωρήσεων για την είσοδο στον χώρο Σένγκεν, παρουσιάζεται μια πραγματική ευκαιρία για επίτευξη προόδου από τις χώρες της περιοχής στην ευρωπαϊκή πορεία τους. Είναι στο χέρι τους να την αξιοποιήσουν. Ωστόσο, και η Ευρώπη δεν πρέπει να διστάσει, αλλά πρέπει να προχωρήσει υπεύθυνα και λογικά, σεβόμενη απόλυτα τις περιστάσεις, και το Ευρωπαϊκό Κοινοβούλιο καλείται να διαδραματίσει ενεργό ρόλο.
<SPEAKER ID="053" NAME="Tanja Fajon" AFFILIATION="S&amp;D">
(SL) Αυτήν την εβδομάδα, το βράδυ της Παρασκευής προς Σάββατο, μετά από περισσότερο από δύο δεκαετίες, οι πολίτες της Πρώην Γιουγκοσλαβικής Δημοκρατίας της Μακεδονίας, της Σερβίας και του Μαυροβουνίου θα μπορέσουν επιτέλους να εισέλθουν ξανά στην Ευρωπαϊκή Ένωση χωρίς θεώρηση. Θα είναι μια σπουδαία ημέρα και μια ευκαιρία για γιορτή.
<P>
Ωστόσο, δράττομαι της ευκαιρίας για να ζητήσω για άλλη μία φορά από την Ευρωπαϊκή Επιτροπή και το Συμβούλιο να κάνουν ό,τι είναι δυνατόν για να αρθεί η υποχρέωση θεώρησης για τους πολίτες της Βοσνίας και Ερζεγοβίνης και της Αλβανίας το συντομότερο δυνατόν. Δεν πρέπει να επιτρέψουμε νέους διχασμούς στα δυτικά Βαλκάνια, ούτε να χάσουμε χρόνο, κυρίως εις βάρος της νεότερης γενιάς. Είναι δύσκολο να πιστέψει κανείς ότι η πλειοψηφία των νέων σε αυτές τις χώρες εξακολουθεί να μην γνωρίζει τίποτα για την Ευρωπαϊκή Ένωση.
<P>
" ευθύνη μας είναι να ρίξουμε τα νέα τείχη της θεώρησης που δημιουργήθηκαν στα Δυτικά Βαλκάνια μετά την πτώση του Τείχους του Βερολίνου. Αυτό ισχύει και για τον πληθυσμό του Κοσσυφοπεδίου. Τα δυτικά Βαλκάνια χρειάζονται μια σαφή ευρωπαϊκή προοπτική. Ας μην ενδώσουμε σε αβάσιμους φόβους.
<SPEAKER ID="054" NAME="Cristian Silviu Buşoi" AFFILIATION="ALDE">
(RO) Κύριε Πρόεδρε, κυρίες και κύριοι, δύο πραγματικά ιστορικά γεγονότα σημάδεψαν το τέλος του 2009: η θέση σε ισχύ της συνθήκης της Λισαβόνας και η διάσκεψη κορυφής της Κοπεγχάγης.
<P>
Θέλω μέσω της παρέμβασής μου να εκφράσω την ικανοποίησή μου σχετικά με τον τρόπο με τον οποίο η Ευρωπαϊκή Ένωση αναδεικνύεται, επί του παρόντος, ως ο κύριος φορέας όσον αφορά την εξεύρεση βιώσιμων λύσεων για την καταπολέμηση της αλλαγής τους κλίματος. Παρόμοια ικανοποίηση αισθάνομαι και για το γεγονός ότι τα κράτη μέλη κατάφεραν να επιτύχουν συμφωνία και να παρουσιάσουν μια κοινή θέση, μολονότι η επίτευξη συμφωνίας μεταξύ 27 κρατών μελών δεν είναι εύκολη υπόθεση.
<P>
Το αποτέλεσμα πιθανώς δεν θα ανταποκρίνεται στις φιλοδοξίες και στις προσδοκίες μας, αλλά η απόφαση που ελήφθη από τα κράτη μέλη της Ευρωπαϊκής Ένωσης να προσφέρουν 7,2 δισ. ευρώ στις αναπτυσσόμενες χώρες αποκτά ακόμα μεγαλύτερη σημασία καθώς αυτές οι χώρες χρειάζονται επειγόντως οικονομική στήριξη. Είναι επίσης πιθανόν αυτό το παράδειγμα να ενθαρρύνει τις άλλες χώρες του Ο"Ε να αναλάβουν παρόμοια δράση.
<P>
Πρέπει επίσης να επικροτήσουμε το γεγονός ότι ακόμα και οι χώρες της Ευρωπαϊκής Ένωσης που έχουν υποστεί σοβαρό πλήγμα από την οικονομική κρίση μέχρι σήμερα εξέφρασαν την αλληλεγγύη τους, κατέβαλαν προσπάθεια και θα συνδράμουν, έστω και αν αυτή η συνδρομή είναι απλώς συμβολική για ορισμένες από αυτές, ως ένδειξη της δέσμευσής τους για τον αγώνα κατά της θέρμανσης του πλανήτη.
<SPEAKER ID="055" NAME="Χαράλαμπος Αγγουράκης" AFFILIATION="GUE/NGL">
Κύριε Πρόεδρε, θα ήθελα κατ' αρχήν να εκφράσω την πλήρη αλληλεγγύη μου με τον αγώνα των συνδικαλιστών στο Ευρωπαϊκό Κοινοβούλιο και να τους ευχηθώ κάθε επιτυχία.
<P>
Μια μεγάλη καταιγίδα αντεργατικών αντιλαϊκών μέτρων εξαπολύει και η ελληνική κυβέρνηση για την γενίκευση και την πλήρη επιβολή ελαστικών εργασιακών σχέσεων, την κατεδάφιση του κοινωνικού ασφαλιστικού συστήματος, το πάγωμα των μισθών και των συντάξεων.
<P>
" ελληνική κυβέρνηση, η Ευρωπαϊκή Ένωση και εκπρόσωποι του κεφαλαίου επιχειρούν να τρομοκρατήσουν τους εργαζόμενους, επισείοντας σαν φόβητρο το δημοσιονομικό έλλειμμα και το δημόσιο χρέος της χώρας. Οδηγούν τους εργαζόμενους σε στημένους κοινωνικούς διαλόγους, για να εκβιάσουν τη συναίνεσή τους, να περιορίσουν τη δικαιολογημένη οργή και να κάμψουν τις λαϊκές αντιδράσεις.
<P>
Πρώτη απάντηση στην αντιλαϊκή επίθεση της κυβέρνησης και της Ευρωπαϊκής Ένωσης στην Ελλάδα αποτελεί η πανελλαδική απεργία στις 17 του Δεκέμβρη που προκήρυξε και οργανώνει το ταξικό εργατικό κίνημα (ΠΑΜΕ). Απαιτούν μέτρα για την ικανοποίηση των σύγχρονων λαϊκών αναγκών που μπορούν να κατακτηθούν μόνο με ενιαίο μέτωπο πάλης της εργατικής τάξης, των φτωχο-μεσαίων στρωμάτων της πόλης και της υπαίθρου σε αντιπαράθεση και ρήξη με την αντιλαϊκή πολιτική της Ευρωπαϊκής Ένωσης.
<SPEAKER ID="056" NAME="Martin Ehrenhauser" AFFILIATION="NI">
(DE) Κύριε Πρόεδρε, στις 8 Δεκεμβρίου, η αποστολή της ΕΠΑΑ, επιχείρηση Αταλάντα, γιόρτασε έναν χρόνο ζωής. Σύμφωνα με τη σουηδική Προεδρία, η επιχείρηση απέδειξε την ικανότητά της για αποτελεσματική αντιμετώπιση της πειρατείας και σημειώθηκε σημαντική μείωση των επιθέσεων. " τελευταία έκθεση, ωστόσο, είναι ιδιαίτερα αμφισβητήσιμη.
<P>
Σύμφωνα με μια αναφορά του Διεθνούς Γραφείου Ναυσιπλοΐας, κατά το πρώτο εννεάμηνο του 2009, σημειώθηκαν συνολικά περισσότερες επιθέσεις από ό,τι σε ολόκληρο το 2008. Ο αριθμός των ένοπλων επιθέσεων αυξήθηκε επίσης κατά 200% συνολικά. " οικονομική αποδοτικότητα αυτής της επιχείρησης τίθεται επίσης υπό αμφισβήτηση. Το κόστος της ζημίας που προκλήθηκε από την πειρατεία σε αυτήν την περιοχή εκτιμάται συνολικά σε 200 εκατ. δολάρια, ενώ η ΕΕ και τα κράτη μέλη της επενδύουν 408 εκατ. δολάρια ετησίως.
<P>
" νέα προγραμματισμένη αποστολή της ΕΠΑΑ στη Σομαλία, για άλλη μία φορά, δεν θα φτάσει στη ρίζα του προβλήματος, αλλά θα αντιμετωπίσει απλώς τα συμπτώματα. Αυτό που πραγματικά θα άξιζε να κάνει η ΕΕ είναι να δημιουργήσει ένα αποτελεσματικό σύστημα παρακολούθησης των ακτών που θα εμπόδιζε την παράνομη αλιεία ...
<P>
(Ο Πρόεδρος διακόπτει τον ομιλητή)
<SPEAKER ID="057" NAME="Dominique Baudis" AFFILIATION="PPE">
(FR) Κύριε Πρόεδρε, το πρόγραμμα SESAR, στόχος του οποίου είναι ο εκσυγχρονισμός της διαχείρισης της εναέριας κυκλοφορίας, αποτελεί σημαντικό έργο.
<P>
Πώς θα προετοιμαστεί η Επιτροπή για την επερχόμενη φάση ανάπτυξης του προγράμματος SESAR και, συγκεκριμένα, για τη χρηματοδότηση αυτού του προγράμματος, το οποίο είναι σημαντικό τόσο για το περιβάλλον όσο και για την επιστημονική και τεχνική μας θέση; Θα ακολουθήσει η Επιτροπή τις συστάσεις της έκθεσης του 2007, σύμφωνα με την οποία ένα υψηλά καταρτισμένο άτομο πρέπει να διασφαλίζει την πολιτική παρακολούθηση του προγράμματος; Είναι αλήθεια ότι θα πρέπει να ξεπεραστούν αρκετά προβλήματα -νομικής, ψυχολογικής και τεχνικής φύσεως- προκειμένου να ενωθούν οι εθνικοί εναέριοι χώροι και να επιτευχθεί η συνεργασία των ελεγκτών από διαφορετικές χώρες.
<P>
Αν η Ευρώπη δεν είναι ικανή να δημιουργήσει έναν ενιαίο εναέριο χώρο, πώς θα καταφέρει να οικοδομήσει μια ισχυρή πολιτική ένωση;
<SPEAKER ID="058" NAME="Edit Bauer" AFFILIATION="PPE">
(HU) Κύριε Πρόεδρε, δεδομένου ότι τόσο εσείς όσο και η Επιτροπή εκφράσατε την πρόθεσή σας να παρακολουθείτε την εφαρμογή του νόμου για την εθνική γλώσσα της Σλοβακίας, θέλω να επιστήσω την προσοχή σας στα εξής. " κυβέρνηση εξέδωσε τη διάταξη εφαρμογής, η οποία όχι μόνο καταπατά τους νόμους, αλλά εισάγει και περαιτέρω περιορισμούς. " πρόταση εφαρμογής ορίζει ότι ο εύλογος σκοπός του νόμου είναι αποκλειστικά η προστασία και η υποστήριξη της εθνικής γλώσσας σε επίσημες σχέσεις, καθώς και η προστασία των δικαιωμάτων των χρηστών της εθνικής γλώσσας. Δηλώνει ότι, στην περίπτωση φυσικών και νομικών προσώπων, η προστασία αυτών των δικαιωμάτων έχει ως εύλογο στόχο την παρέμβαση σε θεμελιώδη δικαιώματα και ελευθερίες. Είναι, συνεπώς, ολοφάνερο ότι γίνεται αναφορά στα δικαιώματα και στις ελευθερίες των ατόμων που ανήκουν σε μειονότητες. Το μέτρο εφαρμογής επισημαίνει επίσης ότι, ανεξαρτήτως του αν η αναλογία είναι πάνω ή κάτω από το 20%, η μειονοτική γλώσσα μπορεί να χρησιμοποιηθεί μόνο εφόσον ένα τρίτο άτομο που είναι παρόν συμφωνήσει σε αυτό. Αυτό είναι παράλογο και απαράδεκτο στην Ευρώπη.
<SPEAKER ID="059" NAME="Bogdan Kazimierz Marcinkiewicz" AFFILIATION="PPE">
(PL) Κύριε Πρόεδρε, στην τελευταία διάσκεψη κορυφής ΕΕ-Ρωσίας, οι δύο πλευρές υπέγραψαν μνημόνιο σχετικά με τις αρχές ενός μηχανισμού έγκαιρης προειδοποίησης σε θέματα ενέργειας. " Ευρωπαϊκή Επιτροπή ελπίζει ότι στο μέλλον αυτό θα μας επιτρέψει να αποφύγουμε μια ενεργειακή κρίση παρόμοια με αυτή που ζήσαμε στις αρχές του έτους, όταν η διένεξη μεταξύ Ρωσίας και Ουκρανίας για την παροχή και διέλευση φυσικού αερίου είχε ως αποτέλεσμα να διακόψει η Μόσχα την παροχή φυσικού αερίου σχεδόν για τρεις εβδομάδες, παραλύοντας κυριολεκτικά πολλές ευρωπαϊκές χώρες.
<P>
Ο χειμώνας που πλησιάζει και η αναμενόμενη αύξηση της κατανάλωσης φυσικού αερίου υποδεικνύουν ότι πρέπει να αναπτύξουμε αρχές που θα διέπουν την ευρωπαϊκή αγορά ενέργειας. " Ευρωπαϊκή Ένωση πρέπει να κατανοήσει ότι οι διακοπές της παροχής φυσικού αερίου δεν αποτελούν απειλή μόνο για την οικονομία, αλλά απειλούν και τα θεμέλια της ευρωπαϊκής ολοκλήρωσης, η οποία, ενισχυμένη από την ευρωπαϊκή αλληλεγγύης, στηρίζει την ελεύθερη αγορά. Ελπίζω επίσης ότι ο φετινός χειμώνας δεν θα χρειαστεί να δοκιμάσει την αλήθεια των δηλώσεων που έγιναν και να καταδείξει αν η αλληλεγγύη είναι μια ασήμαντη, κενή λέξη ή μια πραγματική εγγύηση συνεργασίας μεταξύ των κρατών μελών της Ευρωπαϊκής Ένωσης.
<SPEAKER ID="060" NAME="Ioan Mircea Paşcu" AFFILIATION="S&amp;D">
(EN) Κύριε Πρόεδρε, όπως ίσως γνωρίζετε, η Ρουμανία βγήκε πρόσφατα από μια διετή περίοδο κατά την οποία διεξάγονταν εκλογές κάθε έξι μήνες. " τελευταία εκλογική διαβούλευση ήταν προεδρική και την κέρδισε ο σημερινός πρόεδρος με μια πολύ μικρή διαφορά 70 000 ψήφων, οι οποίες προήλθαν κυρίως από τη διασπορά.
<P>
Αυτό που με ενοχλεί ως πολίτη είναι ότι, καθ' όλη τη διάρκεια της εκλογικής εκστρατείας, δεν ήμουν σε θέση να γράψω καμία κριτική για τον σημερινό πρόεδρο στο ιστολόγιό μου, το Europolis, ενώ η δημόσια πρόσβαση σε αυτό διακόπηκε εντελώς. Θεωρώ ότι αυτό είναι απαράδεκτο, τόσο διότι συνιστά λογοκρισία του δικαιώματος της ελευθερίας του λόγου όσο και διότι αποδεικνύει ότι και το Διαδίκτυο ελέγχεται από εκείνους που βρίσκονται στην εξουσία ή/και από τους υποστηρικτές τους.
<P>
Τελικά, είναι λυπηρό το γεγονός ότι, 20 χρόνια μετά την επανάσταση, στην οποία πολλοί άνθρωποι έχασαν τη ζωή τους για να εδραιωθεί η δημοκρατία, τέτοιες συμπεριφορές γίνονται ανεκτές -ίσως ακόμα και να ενθαρρύνονται- από εκείνους που απολαμβάνουν προσωρινά τους καρπούς της δημοκρατίας, όντας εκλεγμένοι ακόμα και με τόσο μικρή διαφορά.
<SPEAKER ID="061" NAME="Frédéric Daerden" AFFILIATION="S&amp;D">
(FR) Κύριε Πρόεδρε, από το 2007, οι σιδηροδρομικές μεταφορές των αγαθών υποβλήθηκαν σε γενική ελευθέρωση. Οι φορείς που δεν είναι επιφορτισμένοι με αποστολή δημόσιας υπηρεσίας θα αντιμετωπίζουν, στο εξής, αυξημένο ανταγωνισμό.
<P>
Σε πολλές χώρες αυτό σημαίνει μια αύξηση της προσφοράς στα πιο κερδοφόρα τμήματα της αγοράς, δηλαδή στις συνδυασμένες μεταφορές και στις σιδηροδρομικές μεταφορές. Αντίθετα, οι μεταφορές μέσω μεμονωμένων βαγονιών δεν ενδιαφέρει ιδιαίτερα τις ιδιωτικές εταιρείες δεδομένης της πολύ περιορισμένης κερδοφορίας τους.
<P>
Αν θέλουμε πραγματικά να αναπτύξουμε τις σιδηροδρομικές εμπορευματικές μεταφορές ως κινητήρια δύναμη της βιώσιμης κινητικότητας, είναι σημαντικό να υποστηρίξουμε τις μεταφορές μέσω μεμονωμένων βαγονιών. Διαφορετικά, οι μεταφορές θα γίνουν εξ ολοκλήρου οδικές και αυτό έρχεται σε αντίθεση με τους στόχους μας ως προς τη μείωση των εκπομπών διοξειδίου του άνθρακα. Ως εκ τούτου, η υποστήριξη των μεταφορών μέσω σιδηροδρομικών οχημάτων ενός βαγονιού πρέπει να θεωρηθεί αποστολή δημόσιας υπηρεσίας, καθώς αποτελεί αναπόσπαστο κομμάτι μιας στρατηγικής υπέρ της βιώσιμης κινητικότητας.
<P>
Στο πλαίσιο των κατευθυντήριων γραμμών της Ευρωπαϊκής Επιτροπής που περιγράφουν τους όρους για κρατική παρέμβαση, πιστεύουμε ότι είναι απολύτως δυνατή η συμπερίληψη της υποστήριξης για τις μεταφορές μέσω σιδηροδρομικών οχημάτων ενός βαγονιού, είτε υπό τη μορφή αποζημίωσης για τις υποχρεώσεις δημόσιας υπηρεσίας είτε υπό τη μορφή βοήθειας για ...
<P>
(Ο Πρόεδρος διακόπτει τον ομιλητή)
<SPEAKER ID="062" NAME="Vilja Savisaar" AFFILIATION="ALDE">
(ET) Κύριε Πρόεδρε, θα ήθελα να μιλήσω για ένα πολύ πρακτικό αλλά, για την πατρίδα μου, την Εσθονία, ένα εξαιρετικά σημαντικό θέμα. Πριν από λίγα χρόνια, οι τρεις χώρες της Βαλτικής -Εσθονία, Λεττονία και Λιθουανία- δεν διέθεταν ουσιαστικά καμία σιδηροδρομική σύνδεση με την Ευρώπη. " υπάρχουσα υποδομή ήταν σε κακή κατάσταση και χρησιμοποιούνταν ελάχιστα. Έκτοτε, σημειώθηκαν θετικές εξελίξεις, τόσο με την ανακαίνιση του υπάρχοντος σιδηροδρόμου όσο και με τη διεξαγωγή μελετών προκειμένου να κατασκευαστούν σιδηρόδρομοι που θα συμμορφώνονται με τα ευρωπαϊκά πρότυπα. Προκειμένου να εφαρμοστεί το έργο που είναι γνωστό ως Rail Baltica, είναι εξαιρετικά σημαντικό τόσο το Ευρωπαϊκό Κοινοβούλιο όσο και η Ευρωπαϊκή Επιτροπή να παράσχουν σημαντική υποστήριξη στο έργο Rail Baltica, παρά το γεγονός ότι ο πληθυσμός αυτής της περιφέρειας δεν είναι και ο μεγαλύτερος και η οικονομική κατάσταση που αντιμετωπίζουν τα κράτη της Βαλτικής είναι δεινή.
<P>
Αυτό το έργο είναι σημαντικό όχι μόνο για τη διασφάλιση μιας κανονικής σιδηροδρομικής σύνδεσης, αλλά και γιατί θα έχει μεγάλη επίδραση και στις τρεις χώρες αναφορικά με την περιφερειακή και κοινωνική πολιτική. " Εσθονία, η Λεττονία και η Λιθουανία χρειάζονται μια σιδηροδρομική σύνδεση με την Ευρώπη, τόσο για οικονομικούς λόγους όσο και για να διατηρήσουν την εστίασή τους στην περιβαλλοντική οικονομία, διότι οι σιδηροδρομικές μεταφορές επιτρέπουν τη μεταφορά μεγαλύτερων φορτίων με λιγότερη ρύπανση. Επί του παρόντος, η βασική σύνδεση είναι η Via Baltica...
<P>
(Ο Πρόεδρος διακόπτει την ομιλήτρια)
<SPEAKER ID="063" NAME="Angelika Werthmann" AFFILIATION="NI">
(DE) Κύριε Πρόεδρε, θα ήθελα να πω λίγα λόγια για δύο θέματα. Πρώτον, το ζήτημα της ίσης μεταχείρισης συνδέεται, εξίσου επιτακτικά, με το πρόβλημα της ισότητας ανδρών και γυναικών που είναι ακόμη σε εκκρεμότητα. Θα έπρεπε να είναι δεδομένο ότι άνδρες και γυναίκες του ίδιου επιπέδου, με τα ίδια προσόντα και στην ίδια θέση πρέπει να αμείβονται με τον ίδιο μισθό. Στην Αυστρία, συμβαίνει το εξής παράλογο: όσο καλύτερα καταρτισμένες είναι οι γυναίκες, τόσο δυσκολότερη είναι η ανέλιξή τους σε σύγκριση με τους άνδρες συναδέλφους τους με τα ίδια προσόντα. Πρόσφατα στοιχεία δείχνουν ότι η μειονεκτική θέση των γυναικών αυξάνεται με την ηλικία, για παράδειγμα οι γυναίκες άνω των 60 αμείβονται κατά 34% λιγότερο από ό,τι οι άνδρες συνάδελφοί τους.
<P>
Δεύτερον, θέλω να παρατηρήσω ότι τα παιδιά χρειάζονται προστασία. Θα ήθελα να δω τη σύμβαση του Ο"Ε για τα δικαιώματα του παιδιού να κατοχυρώνεται στο αυστριακό σύνταγμα. Ελπίζω να ξαναγίνει αυτή η συζήτηση σύντομα στην Αυστρία και να έχει θετικό αποτέλεσμα.
<SPEAKER ID="064" NAME="Iosif Matula" AFFILIATION="PPE">
(RO) Με χαρά ανακοινώνω σε αυτό το Σώμα ότι ο κ. Traian Băsescu έλαβε εκ νέου επιβεβαίωση ως πρόεδρος της Ρουμανίας. " προσχώρησή μας στην Ευρωπαϊκή Ένωση το 2007 έλαβε χώρα κατά τη διάρκεια της πρώτης θητείας του προέδρου Traian Băsescu και χάρη στην άμεση συμβολή του. " νέα εντολή θα επιτρέψει στον πρόεδρο να συνεχίσει με τις μεταρρυθμίσεις και την πλήρη εφαρμογή των ευρωπαϊκών κανόνων και αξιών στη Ρουμανία.
<P>
Μετά από αυτές τις προεδρικές εκλογές, ένα μόνο συμπέρασμα μπορεί να εξαχθεί: οι προεδρικές εκλογές που διεξήχθησαν στη Ρουμανία ήταν σύμφωνες με τις αυστηρότερες διεθνείς απαιτήσεις, όπως επιβεβαιώθηκε και από τους παρατηρητές του ΟΑΣΕ, καθώς και από την απόφαση του ρουμανικού Συνταγματικού Δικαστηρίου και την ανακαταμέτρηση των άκυρων ψήφων, μετά την οποία ο σημερινός πρόεδρος αύξησε το προβάδισμά του έναντι του αντιπάλου του.
<P>
Πιστεύουμε ότι η δημοκρατική νίκη του προέδρου Băsescu, η οποία υποστηρίχθηκε από το Φιλελεύθερο Δημοκρατικό Κόμμα, αποτελεί επίσης μια νίκη για την Ομάδα του Ευρωπαϊκού Λαϊκού Κόμματος (Χριστιανοδημοκράτες). Οι συνάδελφοί μας στην ομάδα ΕΛΚ, υπό την ηγεσία των κκ. Wilfried Martens και Joseph Daul, εξέφρασαν την υποστήριξή τους προς τον πρόεδρο Băsescu, για την οποία τους ευχαριστούμε και πάλι.
<SPEAKER ID="065" NAME="Silvia-Adriana Ţicău" AFFILIATION="S&amp;D">
(RO) Κατά τη διάρκεια του δεύτερου τριμήνου του 2009, τα έσοδα των 27 κρατών μελών ανέρχονταν σε ποσοστό 43,9% του ΑΕγχΠ, ενώ οι δαπάνες τους ήταν στο 49,7%. Κατά την ίδια περίοδο, σε επίπεδο της ΕΕ των 27, οι φόροι και οι κοινωνικές εισφορές ανήλθαν σε ποσοστό περίπου 90% των γενικών εσόδων των κρατών μελών, ενώ οι δαπάνες για την κοινωνική πρόνοια μόνο στο 42,2% του ΑΕγχΠ. Το δημοσιονομικό έλλειμμα των 27 κρατών μελών αυξήθηκε από 0,8% το δεύτερο τρίμηνο του 2008 σε 5,8% το δεύτερο τρίμηνο του 2009. Την ίδια περίοδο, το ποσοστό απασχόλησης μειώθηκε κατά 2% και η βιομηχανική παραγωγή κατά 10,2%. Οι τομείς που επλήγησαν περισσότερο ήταν των κατασκευών, της γεωργίας, της βιομηχανικής παραγωγής, του εμπορίου, των μεταφορών και των επικοινωνιών. Πιστεύω ότι είναι επιτακτική ανάγκη η μελλοντική Ευρωπαϊκή Επιτροπή να υποβάλει ένα πρόγραμμα εργασίας που θα εστιάζει στην οικονομική ανάπτυξη, μειώνοντας την ανεργία και διασφαλίζοντας αξιοπρεπείς συνθήκες διαβίωσης.
<SPEAKER ID="066" NAME="Alf Svensson" AFFILIATION="PPE">
(SV) Κύριε Πρόεδρε, ο αντισημιτισμός εξαπλώνεται σε ολόκληρο τον κόσμο, ακόμα και εδώ στην Ευρώπη, μέσα στην ΕΕ. Ασφαλώς και είναι αυτονόητο ότι το Ευρωπαϊκό Κοινοβούλιο πρέπει να αντιμετωπίσει αυτήν τη λερναία ύδρα -η οποία διαρκώς δυναμώνει και εξαπλώνεται- και να προσπαθήσει να την καταπνίξει εν τη γενέσει της.
<P>
Πρέπει επίσης να καταστεί σαφές ότι, ασφαλώς, η πολιτική του κράτους του Ισραήλ μπορεί να δέχεται κριτική - όπως μπορεί να δέχεται κριτική κάθε άλλο κράτος, διότι κανένα κράτος δεν λειτουργεί άψογα. Ωστόσο, η πολιτική του κράτους του Ισραήλ είναι κάτι διαφορετικό από τον αντισημιτισμό.
<P>
Υποθέτω ότι το Ευρωπαϊκό Κοινοβούλιο θα αντισταθεί σθεναρά σε κάθε τάση προς τον αντισημιτισμό. Επί του παρόντος, αυτές οι τάσεις είναι συχνές και ευρέως διαδεδομένες.
<SPEAKER ID="067" NAME="Diogo Feio" AFFILIATION="PPE">
(PT) Κύριε Πρόεδρε, το θέμα που θέλω να θέσω υπόψη του Σώματος σήμερα αφορά τις ρυθμίσεις του ΦΠΑ για τους πορτογάλους αγρότες. Σύμφωνα με την κοινοτική νομοθεσία, υπάρχουν τρία πιθανά σχέδια: το γενικό σχέδιο, με οργανωμένες λογιστικές αρχές, η επιλογή του σχεδίου για τις μικρές και μεσαίες επιχειρήσεις, ή το σχέδιο κατ' αποκοπή, στο οποίο δεν υπάρχει εξόφληση, αλλά υπάρχει το δικαίωμα σε αποζημίωση. Δυστυχώς, από τότε που η Πορτογαλία προσχώρησε στην ΕΕ, αυτό το δικαίωμα σε αποζημίωση είναι 0%.
<P>
Επί του παρόντος κινείται διαδικασία επί παραβάσει κατά του πορτογαλικού κράτους. Αυτή η μορφή φορολόγησης επηρεάζει σχεδόν 18 000 αγρότες σε σχέση με το 5,3% των πωλήσεών τους. Θέλω να καταστήσω σαφές ότι πρέπει να βρεθεί ένας τρόπος ώστε να συμμορφωθεί η πορτογαλική νομοθεσία με το κοινοτικό κεκτημένο.
<SPEAKER ID="068" NAME="Πρόεδρος">
Αγαπητοί συνάδελφοι, οι παρεμβάσεις ενός λεπτού ολοκληρώθηκαν. Θέλω να εξηγήσω ότι έχω πολλά ονόματα στον κατάλογο - τουλάχιστον τα διπλάσια από όσα μας επιτρέπει ο χρόνος. Σήμερα είχαμε περισσότερο χρόνο απ' ό,τι συνήθως, αλλά πρέπει να θυμάστε ότι αν κάποιος μίλησε στις παρεμβάσεις ενός λεπτού την προηγούμενη φορά, πριν από έναν μήνα ή πριν από δύο μήνες, τότε δεν θα έχει πολλές πιθανότητες να παρέμβει ξανά σήμερα. Πρέπει να δίνουμε προσοχή σε εκείνους που δεν έχουν παρέμβει καθόλου. Λυπάμαι, αλλά αυτοί είναι οι κανόνες. Στον κατάλογο έχω τα ονόματα διπλάσιου αριθμού βουλευτών από όσους μπορούμε να ακούσουμε. Λυπάμαι πολύ που δεν μπορούν να πάρουν όλοι τον λόγο.
<SPEAKER ID="069" NAME="James Nicholson" AFFILIATION="ECR">
(EN) Κύριε Πρόεδρε, κατανοώ αυτό που λέτε, αλλά το γεγονός ότι έχετε τον διπλάσιο αριθμό ονομάτων βουλευτών που θέλουν να παρέμβουν αποδεικνύει πόσο σημαντικό είναι πραγματικά αυτό το μέρος των καθηκόντων μας - να εκπροσωπούμε τους πολίτες μας.
<P>
Θα ήθελα να σας ζητήσω να το μελετήσετε αυτό και να βρείτε κάποιον άλλο τρόπο, ώστε να μην καθόμαστε εδώ μία ώρα και στο τέλος να μην ακούμε το όνομά μας -και δεν παραπονιέμαι, ξέρω πόσο δύσκολο είναι το έργο σας- τουλάχιστον έτσι μπορείτε να μας πείτε να μην ερχόμαστε αυτήν την εβδομάδα, ή κάτι τέτοιο. Θα μπορούσατε να αποφασίζετε εκ των προτέρων πόσους θα φωνάξετε και οι υπόλοιποι θα μπορούσαμε έτσι να επιστρέφουμε την προσεχή εβδομάδα ή να εκφράσουμε τις θέσεις μας με άλλο τρόπο. Πιστεύω ότι, από το να χάνεται ο χρόνος των βουλευτών, αυτό θα ήταν καλό.
<SPEAKER ID="070" NAME="Πρόεδρος">
Πιστεύω ότι πάντα υπάρχει λόγος να παρευρίσκεστε εδώ και να ακούτε τις συζητήσεις. Δεν νομίζω ότι πρέπει να μιλάμε κατ' αυτόν τον τρόπο. Σήμερα, σχεδόν όλοι όσοι δεν παρενέβησαν κατά τη διάρκεια της προηγούμενης περιόδου συνόδου κατάφεραν να πάρουν τον λόγο.

<CHAPTER ID="006-02">
2. Κινητοποίηση του Ευρωπαϊκού Ταμείου Προσαρμογής στην Παγκοσμιοποίηση : Noord Brabant και Zuid Holland, Κλάδος 18/Κάτω Χώρες (
<P>
- Πριν από την ψηφοφορία:
<SPEAKER ID="083" NAME="Lucas Hartong" AFFILIATION="NI">
(NL) Κύριε Πρόεδρε, το θέμα της ενίσχυσης προς τις Κάτω Χώρες από το Ευρωπαϊκό Ταμείο Αλληλεγγύης παραμένει, ευτυχώς, στη σημερινή ημερήσια διάταξη, αλλά, εάν εξαρτιόταν από τον κ. Daul, τον συνάδελφό μου από την Κοινοβουλευτική Ομάδα του Ευρωπαϊκού Λαϊκού Κόμματος (Χριστιανοδημοκράτες), δεν θα είχαμε αυτήν την ψηφοφορία σήμερα, και οι Κάτω Χώρες θα τιμωρούνταν, επειδή απέρριψαν την αύξηση κατά 6% του ευρωπαϊκού προϋπολογισμού και την καθιέρωση ευρωπαϊκών φόρων. " αντιπροσωπεία του Κόμματος για την Ελευθερία (PVV) των Κάτω Χωρών θεωρεί εντελώς απαράδεκτο το γεγονός ότι ο κ. Daul διακατέχεται και μόνο από αυτήν την ιδέα. Πρόκειται για σοβαρή προσβολή των Κάτω Χωρών ως κράτους μέλους.
<SPEAKER ID="084" NAME="Πρόεδρος">
Αυτό είναι ακριβώς το σημείο το οποίο συζητήθηκε χθες και έχει κλείσει η συζήτηση.
<SPEAKER ID="085" NAME="Joseph Daul" AFFILIATION="PPE">
(FR) Κύριε Πρόεδρε, κυρίες και κύριοι, κατά την τελευταία Διάσκεψη των Προέδρων, αποφασίσαμε να εγγράψουμε την έκθεση Matera στη σημερινή ημερήσια διάταξη. Κανείς δεν ζήτησε η έκθεση αυτή να μην εγγραφεί στην ημερήσια διάταξη. Συνεπώς, το ερώτημα που τίθεται από τον πρόεδρο είναι το εξής: αντιμέτωποι με ένα τέτοιο άτομο, θα μπορούμε να διεξάγουμε ειλικρινείς συζητήσεις, όπως συνηθίζουμε να πράττουμε εδώ και πέντε χρόνια; Αυτό το ερώτημα θα θέσω την Πέμπτη το πρωί. Επίσης, εάν οι Ευρωπαίοι Συντηρητικοί και Μεταρρυθμιστές συνεχίσουν να υποχρεώνουν αυτό το άτομο να συμμετέχει στη Διάσκεψη των Προέδρων, θα αλλάξουμε τον τρόπο με τον οποίο εργαζόμαστε. Αυτά μόνο έχω να πω.
<SPEAKER ID="086" NAME="Barbara Matera" LANGUAGE="IT">
Κύριε Πρόεδρε, κυρίες και κύριοι, σήμερα καλούμαστε να ψηφίσουμε για τη δέσμη μέτρων βοήθειας προς τις Κάτω Χώρες, οι οποίες ζήτησαν την κινητοποίηση του Ευρωπαϊκού Ταμείου Προσαρμογής στην Παγκοσμιοποίηση για συνολικό ποσό ύψους 10,5 εκατομμύρια ευρώ.
<P>
Αυτή η μεταφορά εσωτερικών κονδυλίων στον προϋπολογισμό της Ένωσης μπορεί να πραγματοποιηθεί στο πλαίσιο της συνήθους διαδικασίας. Ωστόσο, μελλοντικές αιτήσεις για ενίσχυση, και ο αριθμός αυξάνεται σταθερά, κινδυνεύουν να παρεμποδιστούν, λόγω αδυναμίας έγκρισης του προϋπολογισμού για το 2011. Εάν το σύστημα των δωδεκατημορίων τεθεί σε ισχύ από τον Ιανουάριο, δεν θα είναι, πράγματι, εφικτό να πραγματοποιήσουμε τις μεταφορές και να προχωρήσουμε στις αναγκαίες πληρωμές.
<P>
Υπό αυτές τις ιδιαίτερες συνθήκες, με την Ευρώπη στο σύνολό της να αντιμετωπίζει οικονομικά προβλήματα, το Κοινοβούλιο ευελπιστεί ότι θα επιδείξουν μεγάλο αίσθημα ευθύνης τα κράτη μέλη τα οποία αντιστέκονται στο Συμβούλιο στην έγκριση προϋπολογισμού λιτότητας σύμφωνα με τα προνόμια της Συνθήκης της Λισαβόνας.

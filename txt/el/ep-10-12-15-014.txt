<CHAPTER ID="014">
Ανθρώπινα δικαιώματα στον κόσμο κατά το 2009 και η πολιτική της Ευρωπαϊκής Ένωσης σε αυτό τον τομέα (συζήτηση) 
<SPEAKER ID="482" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Andrikienė, εξ ονόματος της Επιτροπής Εξωτερικών Υποθέσεων, σχετικά με την Ετήσια Έκθεση του 2009 για τα Ανθρώπινα Δικαιώματα στον Κόσμο και την πολιτική της Ευρωπαϊκής Ένωσης σε αυτό τον τομέα.
<SPEAKER ID="483" NAME="Laima Liucija Andrikienė">
εισηγήτρια. - (LT) Κυρία Πρόεδρε, κυρία Ύπατη Εκπρόσωπε, χαίρομαι πολύ που σας βλέπω σήμερα εδώ να συμμετέχετε σε αυτήν την εξαιρετικά σημαντική συζήτηση, ειδικά επειδή αυτές είναι οι πρώτες πολιτικές συζητήσεις στις οποίες συμμετέχει η βαρόνη Ashton από την έναρξη λειτουργίας της νέας Ευρωπαϊκής Υπηρεσίας Εξωτερικής Δράσης.
<P>
" ετήσια έκθεση για τα ανθρώπινα δικαιώματα στον κόσμο που ενέκρινε το Συμβούλιο της Ευρωπαϊκής Ένωσης και η κοινοτική πολιτική στον τομέα αυτόν αποτελούν τη βάση αυτής της συζήτησης και του ψηφίσματος του Ευρωπαϊκού Κοινοβουλίου, επί του οποίου θα ψηφίσουμε αύριο. Δεν μπορούμε να αποδώσουμε στη βαρόνη Ashton την ευθύνη για τις ενέργειες που συζητούνται στην παραπάνω έκθεση, δηλαδή για το 2008-2009, εφόσον εκείνο το διάστημα δεν είχε αναλάβει ακόμα το αξίωμα της Ύπατης Εκπροσώπου για θέματα εξωτερικής πολιτικής και πολιτικής ασφαλείας. Κατανοούμε τη μεγάλη ευθύνη που φέρετε, και τώρα και μελλοντικά, και θα ήθελα να σας διαβεβαιώσω ότι εμείς στο Ευρωπαϊκό Κοινοβούλιο θα κάνουμε ό,τι μπορούμε για να εξασφαλίσουμε την υλοποίηση των στόχων της Ευρωπαϊκής Ένωσης στον τομέα της εξωτερικής πολιτικής.
<P>
Βαρόνη Ashton, η Συνθήκη της Λισαβόνας ισχύει εδώ και έναν χρόνο και η Ευρωπαϊκή Υπηρεσία Εξωτερικής Δράσης άρχισε να λειτουργεί περίπου πριν από δύο εβδομάδες. Σήμερα, στην έκθεσή του το Ευρωπαϊκό Κοινοβούλιο στέλνει ένα ξεκάθαρο μήνυμα σε όλα τα θεσμικά όργανα της ΕΕ. Το Ευρωπαϊκό Κοινοβούλιο εξέφρασε σαφώς τη θέση του, που είναι ότι η Ευρωπαϊκή Υπηρεσία Εξωτερικής Δράσης θα πρέπει να εστιάζεται πρωτίστως στην οικοδόμηση της δημοκρατίας και την προστασία των ανθρωπίνων δικαιωμάτων ανά τον πλανήτη και ότι αυτό πρέπει να αντικατοπτρίζεται τόσο στη δομή όσο και στη χρηματοδότηση της υπηρεσίας. Θα μπορούσε να υπάρχει μια Διεύθυνση για τα Ανθρώπινα Δικαιώματα και τη Δημοκρατία, μια διεύθυνση διεθνούς δικαίου ή μια δομή με άλλη ονομασία, αλλά με το ίδιο περιεχόμενο. Αυτό που θα πρέπει να αποφύγουμε, είναι η περιθωριοποίηση των θεμάτων των ανθρωπίνων δικαιωμάτων ή ο αποκλεισμός τους από την κύρια ατζέντα της ΕΕ και τη δομή της ΕΥΕΔ.
<P>
Έχοντας κατά νου τον ίδιο στόχο, το Ευρωπαϊκό Κοινοβούλιο προτείνει να δημιουργηθούν ειδικοί εκπρόσωποι για τα ανθρώπινα δικαιώματα στους κόλπους αυτής της υπηρεσίας, οι οποίοι θα εργάζονται σε συγκεκριμένες χώρες ή περιφέρειες, ιδίως σε εκείνες όπου η ΕΕ δεν διαθέτει διπλωματική εκπροσώπηση. Οι εν λόγω ειδικοί εκπρόσωποι θα έχουν σαφή εντολή να προασπίζουν τα ανθρώπινα δικαιώματα στις χώρες όπου εργάζονται.
<P>
Θα ήθελα επίσης να υπογραμμίσω για άλλη μία φορά την ανάγκη δημιουργίας μιας ομάδας εργασίας "Ανθρώπινα Δικαιώματα" του Συμβουλίου (COHOM) με έδρα τις Βρυξέλλες, εφόσον μάλιστα η απόλυτη πλειοψηφία των κρατών μελών της ΕΕ υποστηρίζει αυτήν την ιδέα. " έκθεση επί της οποίας θα ψηφίσουμε αύριο εδώ στο Ευρωπαϊκό Κοινοβούλιο συζητά και αξιολογεί την κοινοτική πολιτική, το έργο ολόκληρης της Ευρωπαϊκής Ένωσης και των θεσμικών οργάνων της, καλύπτοντας ένα ευρύ φάσμα θεμάτων και ζητημάτων που περιλαμβάνουν την κατάργηση της θανατικής ποινής, την καταπολέμηση της τρομοκρατίας και την υπεράσπιση των ανθρωπίνων δικαιωμάτων και των δικαιωμάτων των παιδιών, την καταπολέμηση της βίας κατά των γυναικών, την κατάσταση των υπερασπιστών των ανθρωπίνων δικαιωμάτων σε διάφορες χώρες του κόσμου και τη θρησκευτική ελευθερία και την ελευθερία πίστης. Συζητάμε και αξιολογούμε τη λειτουργία της Ευρωπαϊκής Ένωσης σε διεθνή φόρα όπως τα "νωμένα Έθνη, το Συμβούλιο Ανθρωπίνων Δικαιωμάτων των "νωμένων Εθνών, και τη συνεργασία της Ευρωπαϊκής Ένωσης με το Διεθνές Ποινικό Δικαστήριο.
<P>
Οι συνάδελφοί μου στο Ευρωπαϊκό Κοινοβούλιο διαδραμάτισαν ενεργό ρόλο στην προετοιμασία της έκθεσης που συζητάμε και που εγκρίθηκε με μεγάλη πλειοψηφία στην Επιτροπή Εξωτερικών Υποθέσεων: 50 ψήφοι υπέρ, καμία ψήφος κατά και δύο αποχές. Στην έκθεση προσαρτάται κατάλογος συγκεκριμένων παραβιάσεων των ανθρωπίνων δικαιωμάτων σε διάφορες χώρες, στις οποίες έχει επιστήσει την προσοχή το Ευρωπαϊκό Κοινοβούλιο. Υπάρχουν πραγματικά ονόματα, χώρες, ανθρώπινα πεπρωμένα και ζωές που χάθηκαν. Θα ήθελα επομένως να ολοκληρώσω την ομιλία μου αναφέροντας μερικές συγκεκριμένες σοβαρές υποθέσεις παραβίασης των ανθρωπίνων δικαιωμάτων.
<P>
Ασφαλώς, εφόσον συμμετείχατε στην τελετή, γνωρίζετε ότι σήμερα το Ευρωπαϊκό Κοινοβούλιο θα απένειμε το Βραβείο Ζαχάρωφ για την ελευθερία της σκέψης στον κουβανό αντιφρονούντα κ. Guillermo Farinas. Δεν ήμασταν σε θέση να το κάνουμε αυτό, διότι εκπρόσωποι της κουβανικής κυβέρνησης δεν δέχθηκαν να επιτρέψουν στον κ. Farinas να έρθει στο Ευρωπαϊκό Κοινοβούλιο. Είμαστε βέβαιοι ότι στο πλαίσιο της άσκησης των αρμοδιοτήτων σας θα λάβετε υπόψη το γεγονός αυτό και θα βρείτε έναν τρόπο να εκφράσετε στην κουβανική κυβέρνηση τη θέση μας, την απογοήτευσή μας, καθώς και τη θλίψη και την αντίθεσή μας ως προς το ζήτημα αυτό.
<P>
Θα ήθελα επίσης να επιστήσω την προσοχή σας σε μια άλλη λυπηρή υπόθεση που συζητούμε στην έκθεσή μας. Το ρωσικό δικαστήριο Khamovnichesky θα επέβαλλε σήμερα ποινή σε έναν από αυτούς τους δύο, αλλά για λόγους που δεν είναι σαφείς, ανέβαλε την εξαγγελία μέχρι το τέλος του μήνα. Πρόκειται για τη δίκη του Mikhail Khodorkovsky και του Platon Lebedev, που κατά τη γνώμη μου αντανακλά τη διάβρωση που επικρατεί στο δικαστικό σύστημα και την απουσία κράτους δικαίου στη Ρωσία. Βαρόνη Ashton, θα ήθελα να σας συστήσω να μην ξεχάσετε αυτές τις υποθέσεις και να καταβάλετε προσπάθειες προκειμένου η δικαιοσύνη να γίνει στη Ρωσία ο κανόνας αντί να είναι η εξαίρεση. Πιστεύω ότι το σημερινό άνοιγμα της Ρωσίας και ο στόχος του προέδρου Medvedev να εκσυγχρονίσει τη χώρα είναι μια πολύ καλή ευκαιρία για την επίτευξη της υλοποίησης αυτού του στόχου.
<SPEAKER ID="484" NAME="Catherine Ashton">
Αντιπρόεδρος της Επιτροπής/Ύπατη Εκπρόσωπος της Ένωσης για Θέματα Εξωτερικής Πολιτικής και Πολιτικής Ασφαλείας. - (EN) Κυρία Πρόεδρε, αξιότιμοι βουλευτές, την Παρασκευή εορτάσαμε την Παγκόσμια "μέρα Ανθρωπίνων Δικαιωμάτων. Το φετινό θέμα έδωσε έμφαση στο έργο ατόμων και οργανώσεων σε ολόκληρο τον κόσμο που αγωνίζονται κατά των παραβιάσεων των ανθρωπίνων δικαιωμάτων και ειδικά κατά των διακρίσεων.
<P>
Κατά τη διάρκεια του προηγούμενου έτους συνάντησα τη Shirin Ebadi που τιμήθηκε με το βραβείο Νόμπελ σχετικά με το Ιράν και την πρωτοπόρο βραβευθείσα επίτροπο του Αφγανιστάν για τα ανθρώπινα δικαιώματα δρα Soria Sabhrang, καθώς και άλλους υπερασπιστές των ανθρωπίνων δικαιωμάτων σε ολόκληρο τον κόσμο, και θα εξακολουθήσω να κάνω το ίδιο.
<P>
Όπως προανέφερα, είμαι απόλυτα πεπεισμένη ότι οι συνάδελφοί μου στις Βρυξέλλες και οι επικεφαλής των κοινοτικών μας αντιπροσωπειών θα κάνουν το ίδιο.
<P>
Πριν από έξι μήνες βρέθηκα μπροστά σας για να σας παρουσιάσω ένα πρώτο όραμα για το πώς πρέπει να ασκεί η Ευρωπαϊκή Ένωση την πολιτική της για τα ανθρώπινα δικαιώματα. Σήμερα θέλω να σας παρουσιάσω την πρόοδο του έργου μας από τότε και το πώς βλέπω τη συνέχεια της πορείας τώρα, με την υποστήριξη της Ευρωπαϊκής Υπηρεσίας Εξωτερικής Δράσης.
<P>
Πρώτα απ' όλα, όμως, εκφράζω τις ευχαριστίες μου στη δρα Andrikienγια την έκθεσή της, που αποτελεί απάντηση στην ετήσια έκθεση της ΕΕ για τα ανθρώπινα δικαιώματα και παρουσιάζει το όραμα του Ευρωπαϊκού Κοινοβουλίου για το πώς μπορούμε να κάνουμε πιο αποτελεσματική την προσέγγισή μας στην Ευρωπαϊκή Ένωση για τα ανθρώπινα δικαιώματα. Είναι μια φιλοδοξία που την συμμερίζομαι απόλυτα. Το εύρος της δράσης και των προκλήσεων που αντιμετωπίζει η ΕΕ αντικατοπτρίζεται σωστά στην έκθεση που έχει υποβληθεί σήμερα στο Κοινοβούλιο: επιθέσεις κατά υπερασπιστών των ανθρωπίνων δικαιωμάτων, σεξουαλική βία, χρήση νέων τεχνολογιών για τον περιορισμό της ελευθερίας έκφρασης, είναι μόνο μερικά τέτοια θέματα. Θα ήθελα να εκφράσω την εκτίμησή μου στη δρα Andrikienė, διότι συγκέντρωσε περισσότερες από 400 τροπολογίες σε αυτήν την εντυπωσιακή, ενημερωτική και εξαιρετικά χρήσιμη έκθεση.
<P>
" έκθεση καλύπτει πολλά θέματα και θα ήθελα να ξεχωρίσω τρεις σημαντικές εξελίξεις των προηγούμενων μηνών. Πρώτα απ' όλα, η ΕΕ εργάσθηκε σκληρά για να προωθήσει το ζήτημα των ανθρωπίνων δικαιωμάτων στην πολυμερή σκηνή.
<P>
Σε μια επιτυχή συνεδρίαση του Συμβουλίου Ανθρωπίνων Δικαιωμάτων του Ο"Ε, η Ευρωπαϊκή Ένωση εξέφρασε κοινή θέση σε ενδεχομένως διχαστικά ψηφίσματα σχετικά με τον στολίσκο της Γάζας και την έκθεση Goldstone. Στην Τρίτη Επιτροπή της Γενικής Συνέλευσης των "νωμένων Εθνών, η ΕΕ πέτυχε επίσης τους κύριους στόχους της: όλα τα ψηφίσματα για τη Βιρμανία, τη Λαϊκή Δημοκρατία της Κορέας και τη θανατική ποινή εγκρίθηκαν με αυξημένη πλειοψηφία -το ίδιο και το ψήφισμα του Καναδά για το Ιράν- και το ψήφισμα της ΕΕ για την εξάλειψη της θρησκευτικής μισαλλοδοξίας έτυχε επίσης συναίνεσης.
<P>
Δεύτερον, όπως εξαγγέλθηκε τον Ιούνιο, άρχισαν οι εργασίες για μια επανεξέταση της κοινοτικής πολιτικής για τα ανθρώπινα δικαιώματα. Ήταν μια διαδικασία χωρίς αποκλεισμούς για την οποία επιδίωξα τη συμβολή βουλευτών από τα κράτη μέλη, συγκεκριμένα της κ. Hautala και της Υποεπιτροπής Ανθρωπίνων Δικαιωμάτων, καθώς και των ΜΚΟ και ακαδημαϊκών της κοινωνίας των πολιτών. Θα ζητήσω από την υπηρεσία και τους υψηλόβαθμους συνεργάτες μου να εξετάσουν τους επόμενους μήνες τα κεντρικά ζητήματα που απορρέουν από αυτές τις διαβουλεύσεις και τον καλύτερο τρόπο για να τα εφαρμόσουμε στην πράξη. Υπολογίζω στη διαρκή υποστήριξη του Κοινοβουλίου για το εγχείρημα αυτό.
<P>
Τρίτον, έχουν αρχίσει οι εργασίες για τον εξορθολογισμό του συνονθυλεύματος πολιτικών που αναπτύχθηκαν την τελευταία δεκαετία και αποτελούν τις κατευθυντήριες γραμμές της πολιτικής της ΕΕ για τα ανθρώπινα δικαιώματα: δέσμες εργαλείων, άλλα μέσα, οι κατευθυντήριες γραμμές που έχουμε για την προάσπιση και την προστασία των ανθρωπίνων δικαιωμάτων. Υπάρχουν λόγοι για το γεγονός ότι η πολιτική αναπτύχθηκε με τέτοιο άναρχο τρόπο, όμως η περίοδος φαίνεται κατάλληλη για να κάνουμε απολογισμό και να προχωρήσουμε, και εγώ βλέπω τρεις γραμμές δράσης για τη συνέχεια αυτής της εργασίας.
<P>
Πρώτα απ' όλα, η Ευρώπη πρέπει να συνεχίσει να υπερασπίζεται τα ανθρώπινα δικαιώματα στη διεθνή σκηνή. Εργαζόμαστε για να ενισχύσουμε τη δράση μας στα "νωμένα Έθνη και να αντισταθούμε στις προσπάθειες αποδυνάμωσης των οικουμενικών προτύπων, που αποτελούν τη βάση της δράσης μας. Πρέπει να βρούμε καινοτόμους τρόπους συνεργασίας με τρίτες χώρες-εταίρους για να προωθήσουμε τις κοινές μας αξίες, όπως κάναμε με επιτυχία στην ψηφοφορία στη Γενική Συνέλευση του Ο"Ε για το ψήφισμα σχετικά με τη θανατική ποινή. Επίσης, επενδύουμε για να εξασφαλίσουμε πως η δράση μας θα αντεπεξέλθει στον έλεγχο.
<P>
Δεύτερον, πρέπει να προσαρμόζουμε την προσέγγισή μας στις εκάστοτε καταστάσεις. Αυτό σημαίνει τη θέσπιση τοπικών στρατηγικών για τα ανθρώπινα δικαιώματα για κάθε χώρα, την επανεξέταση των προτεραιοτήτων μας, καθώς και την αποτελεσματικότερη δυνατή χρήση των διαφόρων εργαλείων μας, για παράδειγμα την ανταλλαγή εμπειριών για την προστασία των παιδιών στο Διαδίκτυο ή για το ποιος είναι ο καλύτερος τρόπος αντιμετώπισης της παιδικής εργασίας.
<P>
Τρίτο και τελευταίο, τα ανθρώπινα δικαιώματα θα πρέπει να είναι ορατά στο επίκεντρο της εξωτερικής δράσης της ΕΕ. Αυτό σημαίνει τη συμπερίληψη των ανθρωπίνων δικαιωμάτων στις δραστηριότητες όλων των τμημάτων της Υπηρεσίας Εξωτερικής Δράσης, καθώς και σε ολόκληρο το φάσμα της εξωτερικής δράσης της ΕΕ: το εμπόριο, την ανάπτυξη, την ΚΠΑΑ και τα λοιπά, και σε όλα τα επίπεδα. Αυτό θα ενσωματωθεί στη δομή των κεντρικών διοικήσεων, καθώς και σε όλες τις αντιπροσωπείες μας, ούτως ώστε να έχουμε τη δυνατότητα να παρακολουθούμε την κατάσταση των ανθρωπίνων δικαιωμάτων και να προωθούμε την αποτελεσματική υλοποίηση των στόχων της πολιτικής ανθρωπίνων δικαιωμάτων της ΕΕ.
<P>
Τα ανθρώπινα δικαιώματα βρίσκονται στον πυρήνα της ευρωπαϊκής ταυτότητάς μας και στον πυρήνα των όσων κάνουμε σε ολόκληρο τον κόσμο. Διαθέτουμε αποτελεσματικές σειρές μηχανισμών για την προώθηση αυτών των αξιών σε διάφορα πλαίσια με διάφορους εταίρους· στο πολυμερές πλαίσιο και μέσω της στήριξης προς την κοινωνία των πολιτών, με τη χρηματοδότηση συγκεκριμένων σχεδίων για τα ανθρώπινα δικαιώματα σε περισσότερες από εκατό χώρες. Σχεδόν δέκα χρόνια μετά την πρώτη ανακοίνωση της ΕΕ για τα ανθρώπινα δικαιώματα, και με τη σύσταση της νέας υπηρεσίας, θέλω να εξασφαλίσω ότι η πολιτική μας για τα ανθρώπινα δικαιώματα θα είναι αποτελεσματική, καινοτόμος και στοχευμένη: η κατευθυντήρια γραμμή που διατρέχει την εξωτερική μας δράση και ο χρυσός κανόνας για την εξωτερική μας πολιτική.
<P>
Αυτός είναι ο λόγος για τον οποίο επικροτώ ιδιαίτερα σήμερα τη συνεισφορά σε αυτήν την έκθεση και θα ήθελα επίσης να ολοκληρώσω συγχαίροντας τον Guillermo Fariñas για την απονομή του Βραβείου Ζαχάρωφ για την ελευθερία της σκέψης.
<SPEAKER ID="485" NAME="Inese Vaidere" LANGUAGE="LV">
Κυρία Πρόεδρε, κυρία Ashton, καταρχάς, επιτρέψτε μου να ευχαριστήσω την κ. Andrikienγια την επιτυχημένη έκθεσή της, η οποία εγκρίθηκε ουσιαστικά ομόφωνα στην Επιτροπή Εξωτερικών Υποθέσεων. Ευχαριστώ επίσης την κ. Ashton για τον μετρημένο λόγο της. " έκθεση για τα ανθρώπινα δικαιώματα στον κόσμο μαρτυρά την κρίσιμη κατάσταση ακόμα και σε αυτές τις χώρες με τις οποίες η Ευρωπαϊκή Ένωση διεξάγει για πολλά χρόνια διάλογο και διαβουλεύσεις για τα ανθρώπινα δικαιώματα. Για παράδειγμα, η έκθεση υπογραμμίζει ότι η Ρωσία δεν έχει ακόμα εφαρμόσει παρά μόνο το πρώτο από τα έξι σημεία της συμφωνίας για τη Γεωργία. Μισό εκατομμύριο άνθρωποι εξακολουθούν να μην μπορούν να επιστρέψουν στα σπίτια τους στη Νότια Οσετία και την Αμπχαζία. " Ευρωπαϊκή Ένωση πρέπει να επιλύσει με σοβαρότητα τέτοιες καταστάσεις, και γι' αυτόν τον λόγο καλώ την Ύπατη Εκπρόσωπο να δώσει ιδιαίτερη προσοχή στην επίλυση των θεμάτων που ανέφερα. Θα ήταν απαράδεκτο η Ευρωπαϊκή Ένωση να σπαταλά τεράστιους πόρους από άποψη χρόνου και χρημάτων για τον διάλογο για τα ανθρώπινα δικαιώματα και παρ' όλα αυτά να μην επιτυγχάνει θετικά αποτελέσματα. Επομένως, είναι σαφές ότι πρέπει να γίνουν σημαντικές βελτιώσεις στην πολιτική της Ευρωπαϊκής Ένωσης για τα ανθρώπινα δικαιώματα. Πρώτον, με την εφαρμογή μιας συγκεκριμένης στρατηγικής για τα ανθρώπινα δικαιώματα που δεν ορίζει μόνο καθήκοντα, αλλά και τη δομή, που εξασφαλίζει την τακτική αξιολόγηση των αποτελεσμάτων και μια επανεξέταση των επιχειρησιακών τακτικών. Δεύτερον, η αξιολόγηση της Ευρωπαϊκής Ένωσης για την κατάσταση των ανθρωπίνων δικαιωμάτων πρέπει να βασίζεται αποκλειστικά στην εμπειρία και σε καθορισμένα κριτήρια. Δεν πρέπει να αλλάζουμε γνώμη όταν μας ασκείται πίεση από κάποια τρίτη χώρα ή υπό την επήρεια οικονομικών συμφερόντων. Τρίτον, πρέπει να καθιερώσουμε τακτική διαβούλευση με μη κυβερνητικές οργανώσεις σε επίπεδο Ευρωπαϊκής Ένωσης. " εξασφάλιση των ανθρωπίνων δικαιωμάτων και της δημοκρατίας πρέπει να αποτελεί προτεραιότητα της Υπηρεσίας Εξωτερικής Δράσης και σαφές κριτήριο στο πλαίσιο διμερών συμφωνιών με τρίτες χώρες. Σας ευχαριστώ.
<SPEAKER ID="486" NAME="Véronique De Keyser" LANGUAGE="FR">
Κυρία Πρόεδρε, η παρούσα έκθεση είναι πραγματικά πολύ μεγάλη, ένα τεράστιο εγχείρημα. Ουσιαστικά εξαντλεί σχεδόν το θέμα των ανθρωπίνων δικαιωμάτων και ταυτόχρονα έχει ελαττώματα εξαιτίας των προσόντων της· δηλαδή είναι συμπυκνωμένη και μερικές φορές η ανάγνωσή της παίρνει χρόνο. Ασφαλώς γι' αυτό δεν φταίει η εισηγήτρια, αλλά μάλλον οι 423 τροπολογίες που έπρεπε να επεξεργαστεί. Επομένως, είναι ένα επίτευγμα για το οποίο πρέπει να συγχαρούμε την κ. Andrikienė.
<P>
Ωστόσο, η έκθεση υπογραμμίζει επίσης ότι τα ανθρώπινα δικαιώματα, στο επίκεντρο των ευρωπαϊκών πολιτικών, είναι περίπλοκα και πολύπλευρα. Επομένως, βαρόνη Ashton, όταν το Ευρωπαϊκό Κοινοβούλιο σάς ζητά έναν ειδικό εισηγητή για τα ανθρώπινα δικαιώματα, μια γενική διεύθυνση για τα ανθρώπινα δικαιώματα, ειδική κατάρτιση του προσωπικού των αντιπροσωπειών της ΕΕ στο εξωτερικό και μεταξύ των μελών αυτού του προσωπικού ένα πρόσωπο που θα είναι ειδικά υπεύθυνο για την παρακολούθηση των ανθρωπίνων δικαιωμάτων στην εν λόγω χώρα - όταν το Κοινοβούλιο τα ζητά αυτά, ασφαλώς δεν το κάνει για να φέρει γραφειοκρατία στον τομέα αυτόν, αλλά αντίθετα επειδή υπάρχει εκεί πολλή δουλειά που πρέπει να γίνει.
<P>
Μολονότι αυτή η έκθεση δεν παραβλέπει τα σοβαρά προβλήματα και τις παραβιάσεις που εξακολουθούν να συγκλονίζουν τον κόσμο, δεν είναι, από την άλλη, ούτε ένας μακρύς κατάλογος φρικιαστικών γεγονότων. Και κάτι θετικό: δίνει δικαιολογημένα έμφαση στις προσπάθειες που έχουν καταβληθεί και δεν διστάζει να συστήσει τρόπους δράσης και θέματα για έναρξη συζήτησης.
<P>
Συμπερασματικά, αντικατοπτρίζει πραγματικά τη σημασία και την ουσία του έργου της Ευρωπαϊκής Ένωσης. " Ευρωπαϊκή Ένωση δημιούργησε μια σειρά εργαλείων που μπορούν πραγματικά να συμβάλουν στην προώθηση της δημοκρατίας στον κόσμο. Απομένει ακόμα να πείσει τους συνομιλητές της ότι ο σεβασμός των ανθρωπίνων δικαιωμάτων δεν εμποδίζει την ανάπτυξη και το διεθνές εμπόριο και ότι δεν είναι βαρίδι στο πλαίσιο των εξωτερικών σχέσεων, αλλά αντίθετα φέρνει προστιθέμενη αξία όσον αφορά τη σταθερότητα και την ευημερία.
<P>
Βαρόνη Ashton, αναλάβατε πολύ καλά την υπεράσπιση των ανθρωπίνων δικαιωμάτων και αφήσατε το σημάδι σας στο τέλος αυτού του πρώτου χρόνου μετά τη Συνθήκη της Λισαβόνας.
<SPEAKER ID="487" NAME="Leonidas Donskis">
εξ ονόματος της Ομάδας ALDE. - (LT) Κυρία Πρόεδρε, θα ήθελα να συγχαρώ την εισηγήτρια και όλους τους βουλευτές που υπέβαλαν τροπολογίες και συμμετείχαν σε συζητήσεις για το ενδιαφέρον και τις προσπάθειές τους να δημιουργήσουν και να βελτιώσουν αυτήν την έκθεση για τα ανθρώπινα δικαιώματα στον κόσμο και την πολιτική της ΕΕ για το ζήτημα αυτό.
<P>
Πιστεύω ότι η εισηγήτρια και οι συνάδελφοι της Υποεπιτροπής Ανθρωπίνων Δικαιωμάτων και της Επιτροπής Εξωτερικών Υποθέσεων δέχτηκαν αυτήν την πρόκληση και την αντιμετώπισαν θαυμάσια. Οι ιδέες και η βοήθεια που λάβαμε από τους εκπροσώπους μη κυβερνητικών οργανώσεων συνεισέφεραν επίσης στη βελτίωση της έκθεσης. Θα συνιστούσα, επομένως, σε όλους τους βουλευτές να υπερψηφίσουν την έκθεση που, μετά από μακρές αντιπαραθέσεις, τροπολογίες και συζητήσεις εκφράζει επακριβώς τη θέση του Ευρωπαϊκού Κοινοβουλίου σχετικά με τα ανθρώπινα δικαιώματα.
<P>
Σχετικά με το θέμα των τροπολογιών που κατατέθηκαν, θα ήθελα να παροτρύνω τους συναδέλφους μου να μην επεκτείνονται σε θέματα που έχουν ήδη συζητηθεί διεξοδικά στην επιτροπή. Είναι αλήθεια ότι υπάρχουν άφθονα προβλήματα με τα ανθρώπινα δικαιώματα και υπάρχουν επίσης πολλές χώρες που θα μπορούσαν να αναφερθούν και να κληθούν να αναλάβουν δράση. Ωστόσο η αξία της έκθεσης έγκειται στο ότι είναι σύντομη. Με την ατελείωτη ανάπτυξή της, η έκθεση θα έχανε την αποτελεσματικότητά της και έτσι θεωρώ περιττές ορισμένες από τις τροπολογίες που συζητούνται.
<P>
Ταυτόχρονα θα ήθελα να επιστήσω την προσοχή των συναδέλφων σε ορισμένες σημαντικές τροπολογίες που δεν υπήρχαν στην προηγούμενη εκδοχή της έκθεσης. Σε αυτές περιλαμβάνεται η τροπολογία της Ομάδας μου για τη νατριούχο θειοπεντάλη, που ζητεί να εξασφαλιστεί ότι η παραγωγή και διάθεση αυτής της ουσίας, η οποία μπορεί να χρησιμοποιηθεί για την εκτέλεση θανατικών ποινών, θα επιτρέπεται μόνο για ιατρικούς σκοπούς. " έγκριση αυτής της τροπολογίας θα ήταν ένα σημαντικό βήμα για την καταπολέμηση της θανατικής ποινής σε παγκόσμιο επίπεδο. Θα ήθελα να παροτρύνω επίσης τους συναδέλφους να υποστηρίξουν άλλη μία τροπολογία της Ομάδας μας που ζητά από την Ευρωπαϊκή Επιτροπή να προβεί σε περαιτέρω ενέργειες για την υλοποίηση των δεσμεύσεων της έκθεσης του 2007 για τα ανθρώπινα δικαιώματα με στόχο την ενίσχυση των προσπαθειών για την καταπολέμηση της βίας.
<P>
Το έγγραφο αυτό δεν είναι απλώς μια σειρά κατευθυντήριων γραμμών για την Ευρωπαϊκή Επιτροπή, το Συμβούλιο και τα κράτη μέλη, αλλά και ένα πολύ ισχυρό και σαφές μήνυμα προς τους γείτονες και τους εταίρους της Ευρωπαϊκής Ένωσης και άλλες χώρες όπου ο σεβασμός και η υπεράσπιση των ανθρωπίνων δικαιωμάτων δεν βρίσκονται ακόμα σε ικανοποιητικό επίπεδο. Ελπίζω ότι όλες οι ενδιαφερόμενες χώρες και θεσμικά όργανα θα δώσουν τη δέουσα προσοχή στην παρούσα έκθεση και θα εγκρίνουν τις πολύτιμες συστάσεις της.
<SPEAKER ID="488" NAME="Heidi Hautala" LANGUAGE="EN">
Κυρία Πρόεδρε, θα ήθελα να καλωσορίσω σήμερα την Ύπατη Εκπρόσωπο στο Ευρωπαϊκό Κοινοβούλιο. Θα ήθελα επίσης να συγχαρώ θερμά την κ. Andrikienγια την εργασία της. Ήταν μια εξαιρετική ομαδική εργασία και γι' αυτό κατέστη δυνατόν να εγκριθεί σχεδόν ομόφωνα στην Επιτροπή Εξωτερικών Υποθέσεων.
<P>
Είχα τη μεγάλη τύχη να προσκληθώ το φθινόπωρο να συμμετάσχω στις συζητήσεις μεταξύ των κρατών μελών για τον τρόπο με τον οποίο η κοινοτική πολιτική για τα ανθρώπινα δικαιώματα θα μπορούσε να γίνει περισσότερο αποτελεσματική και συνεκτική. Θεωρώ ότι τώρα έχουμε μια ιστορική ευκαιρία να επανεξετάσουμε την πολιτική μας για τα ανθρώπινα δικαιώματα, όπως επισημάνατε, βαρόνη Ashton. " πρότασή μου είναι να είναι αυτή η διαδικασία όσο γίνεται πιο ανοικτή και χωρίς αποκλεισμούς. Θα συνιστούσα θερμά να στείλετε έγκαιρα μια ανακοίνωση -φυσικά, όχι πάρα πολύ αργά- στο Κοινοβούλιο και στο Συμβούλιο, έτσι ώστε να μπορέσουμε να έχουμε πραγματικά υψηλού επιπέδου συζήτηση και συμμετοχή.
<P>
Σήμερα είναι πολύ σημαντικό να θυμηθούμε ότι η Συνθήκη της Λισαβόνας θέτει τον σεβασμό των ανθρωπίνων δικαιωμάτων στο επίκεντρο της εξωτερικής πολιτικής της Ένωσης. Για τον λόγο αυτόν, πρέπει να διαθέτουμε τις σωστές δομές. Γνωρίζουμε ότι εσείς, η Ύπατη Εκπρόσωπος, είστε προσηλωμένη στα ανθρώπινα δικαιώματα και τις δημοκρατικές διαδικασίες στις κεντρικές διοικήσεις. Θα μπορούσαμε, παρακαλώ, να μάθουμε τι μπορεί να σημαίνει αυτό στην πράξη; Μπορείτε να μας δώσετε την υπόσχεση που δώσατε το καλοκαίρι στο Κοινοβούλιο; Επίσης, θα σας συνιστούσα θερμά να επιδιώξετε να λάβετε την απόφαση για τη σύσταση της COHOM με έδρα τις Βρυξέλλες, που είναι η ομάδα εργασίας του Συμβουλίου για τα ανθρώπινα δικαιώματα. Αν χρειαζόμαστε μεγαλύτερη συνεκτικότητα -πράγμα που ισχύει- τότε πρέπει οπωσδήποτε να διαθέτουμε αυτήν τη μόνιμη δομή.
<P>
Τέλος, θα ήθελα να σας ευχαριστήσω για τις προσπάθειές σας να συγκεντρώσετε τα κράτη μέλη την περασμένη Παρασκευή στο Όσλο για την τελετή απονομής του Βραβείου Νόμπελ Ειρήνης. Έχω λόγους να πιστεύω ότι αυτό δεν θα είχε γίνει χωρίς τις δικές σας προσπάθειες. Είναι μια πολύ καλή βάση για την εργασία μας για τα ανθρώπινα δικαιώματα, προκειμένου η Ένωση να έχει μια πιο καθαρή, δυνατή και αποτελεσματική φωνή σε παγκόσμιο επίπεδο.
<SPEAKER ID="489" NAME="Konrad Szymański" LANGUAGE="PL">
Κυρία Πρόεδρε, θα ήθελα να ενώσω κι εγώ τη φωνή μου με εκείνους που εξέφρασαν τις ευχαριστίες τους στην εισηγήτρια. Είχαμε μια πολύ καλή συνεργασία που οδήγησε σε μια κατά τη γνώμη μου πολύ καλή έκθεση. Θεωρώ ότι ένα πράγμα που πρέπει να υπογραμμιστεί, είναι πως οι χριστιανοί εξακολουθούν να αποτελούν τη θρησκευτική ομάδα που υφίσταται τις περισσότερες διώξεις στον κόσμο, και υφίστανται διακρίσεις, επιθέσεις, συχνά δε δολοφονούνται σχεδόν σε όλα τα μέρη του κόσμου. Ταυτόχρονα, ο κόσμος σιωπά. Κι εμείς -η Ευρωπαϊκή Ένωση- εξακολουθούμε να μην κάνουμε αρκετά.
<P>
Είμαι πολύ ευγνώμων στην κ. Ashton για την πρόσφατη αντίδρασή της σε πολλές επιμέρους περιπτώσεις, ωστόσο το θέμα αυτό πρέπει να συνεχίσει να επαναλαμβάνεται. Γειτονικές χώρες όπως η Αίγυπτος και η Αλγερία πρέπει να κατανοήσουν πως δεν μπορούμε να διευρύνουμε τον πολιτικό μας διάλογο χωρίς να συμπεριληφθεί το θέμα των θρησκευτικών μειονοτήτων στις εν λόγω χώρες. Πρέπει να καταστήσουμε απόλυτα σαφές σε χώρες όπως το Σουδάν και το Ιράκ ότι δεν πρόκειται να συμφωνήσουμε σε προγράμματα αναπτυξιακής βοήθειας ή σε συμφωνίες ελευθέρων συναλλαγών όσο δεν γίνεται εκεί σεβαστό το θεμελιώδες δικαίωμα της θρησκευτικής ελευθερίας.
<P>
Πολλά έχουν αλλάξει προς το καλύτερο ως προς το ζήτημα αυτό τα τελευταία χρόνια, πρέπει όμως να ασχολούμαστε διαρκώς με την υπεράσπιση της θρησκευτικής ελευθερίας ανά τον πλανήτη, επειδή κανένας άλλος δεν θα το κάνει αυτό για λογαριασμό μας. Τις τελευταίες ημέρες είχαμε την ευκαιρία να συναντήσουμε εδώ στο Ευρωπαϊκό Κοινοβούλιο επισκόπους που ήρθαν από το Ιράκ, από τη Μοσούλη και τη Βαγδάτη, για να μοιραστούν μαζί μας τις εμπειρίες τους. Θεωρώ ότι δεν θα πρέπει να τους προσφέρουμε μόνο ένα αίσθημα αλληλεγγύης, αλλά ένα εχέγγυο ασφάλειας για το μέλλον, έτσι ώστε να νιώθουν πως έχουν κάποιον από τον οποίο μπορούν να ζητήσουν βοήθεια. Ειδάλλως, διακυβεύουμε την αξιοπιστία μας, διότι αν δεν μπορούμε να φροντίσουμε τους φίλους μας, χάνουμε την αξιοπιστία μας στα μάτια του κόσμου.
<SPEAKER ID="490" NAME="Marie-Christine Vergiat" LANGUAGE="FR">
Κυρία Πρόεδρε, η συνεδρίασή μας φαίνεται να είναι αφιερωμένη ειδικά στα ανθρώπινα δικαιώματα.
<P>
Σήμερα το πρωί εγκρίναμε την έκθεση Gál. Επίσης, εγκρίναμε μια έκθεση για την εμπορία ανθρώπων και μία άλλη για την ευρωπαϊκή εντολή προστασίας, δηλαδή για τα δικαιώματα των θυμάτων. Παρόμοια περίπτωση θεωρώ ότι είναι η απόρριψη της ενιαίας άδειας, όπου το Ευρωπαϊκό Κοινοβούλιο απέρριψε μια πρόταση που συνιστούσε υπερβολικά μεγάλη διάκριση σε βάρος των αλλοδαπών.
<P>
Δεν θα επανέλθω στο Βραβείο Ζαχάρωφ. Έχω ήδη εκφράσει τη γνώμη μου. Κατά την άποψή μου όμως, η έκθεση αυτή εντάσσεται στην ίδια αντίληψη δύο ταχυτήτων, στο ίδιο στενό πρίσμα μέσα από το οποίο δυστυχώς ορισμένοι συνάδελφοι βλέπουν τα ανθρώπινα δικαιώματα.
<P>
Να ορισμένα παραδείγματα: είμαι προσηλωμένη στην ελευθερία της θρησκείας και στην ελευθερία του να πιστεύει κανείς ή όχι. Σε ολόκληρο τον κόσμο, διώκονται επίσης πολλοί από αυτούς που δεν πιστεύουν. " εισηγήτριά μας απέρριψε τροπολογίες που θα θέσπιζαν την έννοια της ελευθερίας σκέψης, της ελευθερίας πίστης και της θρησκευτικής ελευθερίας, μολονότι υπάρχουν στο διεθνές δίκαιο. Γιατί υπάρχουν 15 παράγραφοι για τη θρησκευτική ελευθερία, με κύρια εστίαση στους χριστιανούς, και μόνο έξι για την ελευθερία της έκφρασης; Δεν γίνεται μνεία στους συνδικαλιστές. Γιατί υπάρχουν αυτά τα δύο μέτρα και δύο σταθμά, που πάντα συνίστανται στην αναφορά των ίδιων χωρών: του Ιράκ, του Ιράν, της Ρωσίας, της Λευκορωσίας ή της Κούβας, όταν η κατάσταση σε πολλές αφρικανικές χώρες δεν αναφέρεται παρά σπάνια, ειδικά η κατάσταση στις χώρες του Μαγκρέμπ, όπου οι υποστηρικτές των ανθρωπίνων δικαιωμάτων και της δημοκρατίας στοχοποιούνται απίστευτα, ιδίως στη Λιβύη και την Τυνησία, ενώ αυτό αντιμετωπίζεται με σχεδόν καθολική αδιαφορία; Δεν γίνεται μνεία ούτε στην Κολομβία.
<P>
Ελπίζω ότι αυτή η συζήτηση θα μας δώσει τη δυνατότητα να σημειώσουμε πρόοδο. Πιστεύω ότι με την εξισορρόπηση των θέσεών μας και την εναρμόνιση αυτών που λέμε με αυτά που κάνουμε θα προχωρήσουμε σε μια πραγματικά οικουμενική σύλληψη των ανθρωπίνων δικαιωμάτων. Πρέπει ακόμα να γίνουν πολλά, και σας άκουσα με προσοχή, βαρόνη Ashton.
<SPEAKER ID="491" NAME="Fiorello Provera" LANGUAGE="IT">
Κυρία Πρόεδρε, κυρίες και κύριοι, καταρχάς θα ήθελα να ευχαριστήσω την κ. Andrikienė, διότι έκανε δεκτές ορισμένες από τις τροπολογίες μου για τη θρησκευτική ελευθερία, και την συγχαίρω για την επιτυχή εκπόνηση αυτής της έκθεσης.
<P>
Συμβαίνουν ολοένα και περισσότερα τραγικά γεγονότα που αφορούν την ελευθερία των πιστών σε ολόκληρο τον κόσμο: ο αριθμός των εμποδίων στην ελευθερία της λατρείας, οι επιθέσεις και οι δολοφονίες αυξάνονται χρόνο με τον χρόνο. Αυτές οι εγκληματικές πράξεις αφορούν πιστούς όλων των θρησκειών και ιδίως χριστιανούς. Κατά παράδοξο τρόπο, η θρησκευτική ελευθερία γίνεται ένα όλο και πιο ευαίσθητο θέμα, αντί να είναι μία από τις πιο φυσικές και αδιαμφισβήτητες ελευθερίες.
<P>
Για τους παραπάνω λόγους, επαναλαμβάνω την πρόταση που υποβλήθηκε ήδη νωρίτερα να καθιερωθεί η εκπόνηση μιας ειδικής, ακριβούς και ετήσιας έκθεσης του Ευρωπαϊκού Κοινοβουλίου για την παρακολούθηση της κατάστασης της θρησκευτικής ελευθερίας στον κόσμο. Αυτή η έκθεση θα παρείχε τις απαραίτητες πληροφορίες, προκειμένου να προγραμματίσουμε τις κατάλληλες προληπτικές πολιτικές παρεμβάσεις.
<SPEAKER ID="492" NAME="Nicole Sinclaire" AFFILIATION="NI">
(EN) Κυρία Πρόεδρε, ολόκληρες γενιές παιδιών στα σοβιετικά σχολεία μεγάλωσαν μαθαίνοντας ότι ο σύντροφος Στάλιν είχε επινοήσει τη μηχανή εσωτερικής καύσεως. Φαίνεται ότι οι ευρωπαίοι μαθητές σχολείων θα μεγαλώσουν μαθαίνοντας πως η ΕΕ υπερασπίζεται τα ανθρώπινα δικαιώματα - όμως τι κάνατε πραγματικά πέρα από ρητορείες;
<P>
" εισηγήτρια υπογραμμίζει την αδυναμία της πολιτικής της ΕΕ απέναντι στη χούντα της Βιρμανίας, μια αδυναμία που είναι ισοδύναμη με κατευνασμό. " εισηγήτρια μάς λέει ότι η ΕΕ ανησυχεί πάρα πολύ για τις παραβιάσεις των ανθρωπίνων δικαιωμάτων εκτός της ΕΕ - αλλά τι γίνεται με τις αναγκαστικές απελάσεις των Ρομά από το Βέλγιο το 1999 όσο ήταν πρωθυπουργός ο Guy Verhofstadt, που τώρα βρίσκεται εδώ ως ευρωβουλευτής; Τι γίνεται με τις φετινές αναγκαστικές απελάσεις των Ρομά από τη Γαλλία;
<P>
Ίσως όμως τα λόγια να είναι το μόνο που μπορούμε να περιμένουμε από την Υπηρεσία Εξωτερικής Δράσης. Την τελευταία εβδομάδα η Διεθνής Αμνηστία διατύπωσε στις Βρυξέλλες ανησυχίες για την απουσία μιας μονάδας για τα ανθρώπινα δικαιώματα από την Υπηρεσία Εξωτερικής Δράσης. Ωραία είναι τα λόγια, όμως η δράση ίσως να βοηθούσε περισσότερο τους καταπιεσμένους λαούς του κόσμου που υποφέρουν.
<P>
Την περασμένη εβδομάδα κατηγόρησα στην επιτροπή τη βελγική Προεδρία ότι είναι μια προεδρία-φάντασμα. Προς μεγάλη μου έκπληξη, η Προεδρία συμφώνησε μαζί μου λέγοντας ότι αυτό ακριβώς θέλει να είναι. Έτσι, θα ήθελα να ζητήσω από τη βαρόνη Ashton να παρευρεθεί στην επόμενη συνεδρίαση της Υποεπιτροπής Ανθρωπίνων Δικαιωμάτων -όχι μόνο με το πνεύμα της- στις 10 Ιανουαρίου, όπου θα μπορέσει να συμμετάσχει σε μια ανταλλαγή απόψεων για το δίκτυο για τα ανθρώπινα δικαιώματα και τη δημοκρατία και να μας εξηγήσει τι ακριβώς σημαίνει γι' αυτήν η λέξη "δράση".
<SPEAKER ID="493" NAME="Filip Kaczmarek" AFFILIATION="PPE">
(PL) Κυρία Πρόεδρε, θα ήθελα να ευχαριστήσω την κ. Andrikienė, την εισηγήτρια για την έκθεση για τα ανθρώπινα δικαιώματα το 2009. Δεν ήταν εύκολη η δουλειά της, διότι η κατάσταση όσον αφορά τον σεβασμό των ανθρωπίνων δικαιωμάτων δυστυχώς εξακολουθεί να απαιτεί την προσοχή και τη δέσμευσή μας. Στην έκθεσή μας απευθύνουμε επανειλημμένα έκκληση σε διάφορες χώρες και θεσμικά όργανα να προβούν σε συγκεκριμένες ενέργειες για να αυξήσουν τον βαθμό του σεβασμού των ανθρωπίνων δικαιωμάτων. Μου φαίνεται ότι θα πρέπει να ελέγχουμε συχνότερα αν αυτά τα θεσμικά όργανα κάνουν πραγματικά αυτά που ζήτησε το Ευρωπαϊκό Κοινοβούλιο. Διαφορετικά, σε έναν χρόνο θα υποχρεωθούμε να επαναλάβουμε πολλές από τις σημερινές παρατηρήσεις μας.
<P>
Έχουμε δίκιο να ζητάμε τον σεβασμό των θεμελιωδών δικαιωμάτων, αυτό όμως δεν φτάνει. Πρέπει επίσης να είμαστε αποτελεσματικοί - πρέπει να είμαστε σε θέση να πείσουμε τις εκτελεστικές αρχές να είναι αποτελεσματικές κατά την εφαρμογή των οδηγιών μας. Στηρίζω την πρόταση της εισηγήτριας να έχει η Ευρωπαϊκή Υπηρεσία Εξωτερικής Δράσης μια διεύθυνση για τα ανθρώπινα δικαιώματα και τη δημοκρατία και να δημιουργήσει τη θέση του Ύπατου Εκπροσώπου για τα Ανθρώπινα Δικαιώματα. Κύρια αρχή μιας συνεπούς εξωτερικής πολιτικής της Ευρωπαϊκής Ένωσης θα πρέπει να είναι η προαγωγή των δημοκρατικών αξιών και των ανθρωπίνων δικαιωμάτων. Αυτό είναι πιθανώς το πιο σημαντικό πολιτικό μήνυμα της έκθεσης. Αν αποδειχθεί δυνατό να το επιτύχουμε αυτό, οι διαδοχικές ετήσιες εκθέσεις για τον σεβασμό των ανθρωπίνων δικαιωμάτων στον κόσμο θα γίνονται κάθε χρόνο πιο σύντομες - και μακάρι να συμβεί αυτό.
<SPEAKER ID="494" NAME="Janusz Władysław Zemke" AFFILIATION="S&amp;D">
(PL) Κυρία Πρόεδρε, σας ευχαριστώ πάρα πολύ που μου δίνετε την ευκαιρία να μιλήσω. Σήμερα αναλύουμε υλικό που είναι σαφές ότι χωρίζεται σε δύο μέρη ή σε δύο τομείς. Ο πρώτος τομέας είναι μια απόπειρα αξιολόγησης του σεβασμού των ανθρωπίνων δικαιωμάτων το 2009 και ο δεύτερος είναι η πολιτική της Ευρωπαϊκής Ένωσης στο ζήτημα αυτό. Πρέπει δηλαδή να πούμε αν σημειώθηκε πρόοδος στον κόσμο το προηγούμενο έτος όσον αφορά τον σεβασμό των ανθρωπίνων δικαιωμάτων. Δυστυχώς, η απάντηση στο ερώτημα αυτό δεν είναι θετική. Το 2009 δεν σημειώθηκε σε καμία περίπτωση πρόοδος όσον αφορά τον σεβασμό των θεμελιωδών δικαιωμάτων. Αναφέρομαι εδώ στο γεγονός ότι εξακολουθεί να χρησιμοποιείται η θανατική ποινή και ότι τα βασανιστήρια εξακολουθούν να χρησιμοποιούνται σε πολλές χώρες. Έχω στον νου μου τη χρήση βίας κατά των γυναικών, καθώς και το γεγονός ότι εξακολουθούν να υπάρχουν εκατοντάδες εκατομμύρια παιδιά στον κόσμο που εξαναγκάζονται να δουλεύουν σαν σκλάβοι.
<P>
Το δεύτερο ζήτημα αφορά την Ένωση. Δεν υπάρχει διαφωνία όσον αφορά αξίες ή στόχους. " βασική διαφωνία, και αυτό που μας ανησυχεί, αφορά το ότι θέλουμε να είναι πιο αποτελεσματικό το έργο της Ένωσης στον τομέα της προστασίας των ανθρωπίνων δικαιωμάτων. Θα συμφωνήσω με όλες τις προτάσεις της έκθεσης γι' αυτό. Αν αυτές οι συστάσεις μας εφαρμόζονταν, το έργο της Ένωσης στον τομέα της προστασίας των ανθρωπίνων δικαιωμάτων στον κόσμο θα ήταν ασφαλώς πολύ πιο αποτελεσματικό.
<SPEAKER ID="495" NAME="Charles Goerens" AFFILIATION="ALDE">
(FR) Κυρία Πρόεδρε, η έκθεση της κ. Andrikienσυνιστά ένα αξιόλογο έγγραφο αναφοράς για όλους όσοι υπερασπίζονται τα ανθρώπινα δικαιώματα. Είναι καλό να ανταλλάσσουμε διδάγματα με τους εταίρους μας στον υπόλοιπο κόσμο σχετικά με τα ανθρώπινα δικαιώματα.
<P>
Μολονότι μερικές χώρες ζουν ακόμα στον Μεσαίωνα όσον αφορά τη συμμόρφωση με τα πρότυπα των ανθρωπίνων δικαιωμάτων, η Ευρώπη καλά θα έκανε να σταματήσει να κρατά υπερβολικά υπεροπτική στάση.
<P>
" κριτική της Ευρωπαϊκής Ένωσης για τις αρχές χωρών που συνεχίζουν να παραβιάζουν τα ανθρώπινα δικαιώματα θα ήταν ακόμη πιο πιστευτή αν τα 27 κράτη μέλη μας συμφωνούσαν, χωρίς καμία εξαίρεση, να εφαρμόσουν όλες τις αποφάσεις του Δικαστηρίου Ανθρωπίνων Δικαιωμάτων του Στρασβούργου.
<P>
Πού βρισκόμαστε ως προς αυτό; Δεν είναι καιρός να δεσμευθούμε επίσημα, προκειμένου να μην αφήσουμε την παραμικρή αμφιβολία για την επιθυμία μας να σεβαστούμε την εξουσία των οργάνων που οι ίδιοι δημιουργήσαμε;
<SPEAKER ID="496" NAME="Barbara Lochbihler" AFFILIATION="Verts/ALE">
(DE) Κυρία Πρόεδρε, βαρόνη Ashton, η ΕΕ διαθέτει ένα ευρύ φάσμα μέτρων που μπορούν να χρησιμοποιηθούν για τη βελτίωση της πολιτικής για τα ανθρώπινα δικαιώματα σε διάφορες χώρες. " ΕΕ είναι μια περιφερειακή δύναμη που θα πρέπει να ζητά στα πολυμερή φόρα την εφαρμογή των πολιτικών για τα ανθρώπινα δικαιώματα και να εξασφαλίζει ότι υπάρχει μεγαλύτερη επικέντρωση στην πρόοδο στον τομέα αυτόν. Μετά την έναρξη λειτουργίας της Ευρωπαϊκής Υπηρεσίας Εξωτερικής Δράσης, θα εκμεταλλευτούμε αυτήν την ευκαιρία για να εξετάσουμε αν η πολιτική της ΕΕ για τα ανθρώπινα δικαιώματα έχει τα αποτελέσματα που επιθυμούμε; Το ελπίζω, και επικροτώ την επανεξέταση της σημερινής πολιτικής για τα ανθρώπινα δικαιώματα που εξήγγειλε η βαρόνη Ashton.
<P>
Ωστόσο, ανησυχώ σοβαρά μήπως δεν καταστεί δυνατό να γίνει σωστή χρήση των δομών οι οποίες προβλέπονται για τις δραστηριότητες που αφορούν τα ανθρώπινα δικαιώματα στο πλαίσιο της Υπηρεσίας Εξωτερικής Δράσης. Υπάρχει πραγματικός κίνδυνος οι διαθέσιμοι πόροι να είναι ακόμα λιγότεροι απ' ό,τι στο παρελθόν και να μην έχουμε μια ορατή, αντιληπτή ή αποτελεσματική ευρωπαϊκή πολιτική για τα ανθρώπινα δικαιώματα. Το τμήμα ανθρωπίνων δικαιωμάτων που συστήνεται υπάρχει φόβος να γίνει απλό προκάλυμμα, αν η πολιτική για τα ανθρώπινα δικαιώματα δεν εκπροσωπείται με κάποιον τρόπο στο ανώτατο επίπεδο. " οριζόντια ενσωμάτωση των ανθρωπίνων δικαιωμάτων δεν θα φέρει από μόνη της τα απαιτούμενα αποτελέσματα.
<P>
Χρειαζόμαστε μια ουσιαστική ομάδα εμπειρογνωμόνων με διασυνδέσεις στο ανώτατο επίπεδο και την απαίτηση να λάβουν όλοι οι εμπλεκόμενοι το θέμα στα σοβαρά. Μόνο τότε θα είναι δυνατή η οριζόντια ενσωμάτωση σε όλους τους τομείς της πολιτικής και σε ένα κεντρικό επίπεδο λήψης αποφάσεων. Θα ήταν εντελώς ακατανόητο, αντιεπαγγελματικό και οπισθοδρομικό να εστιαστούμε μόνο στην οριζόντια ενσωμάτωση. Οι άνθρωποι που υποφέρουν εξαιτίας παραβιάσεων των κύριων θεμελιωδών δικαιωμάτων τους περιμένουν από την ΕΕ μια νέα και αποτελεσματική πολιτική για τα ανθρώπινα δικαιώματα και όχι απλώς την εφαρμογή διοικητικών διαδικασιών στον τομέα αυτόν.
<SPEAKER ID="497" NAME="Charles Tannock" AFFILIATION="ECR">
(EN) Κυρία Πρόεδρε, συγχαίρω την εισηγήτρια Laima Andrikienγια την ισορροπημένη και λογική προσέγγισή της σε αυτήν την έκθεση.
<P>
" Ομάδα μου, η Ομάδα των Ευρωπαίων Συντηρητικών και Μεταρρυθμιστών, δεσμεύεται απόλυτα όσον αφορά την προαγωγή των θεμελιωδών ανθρωπίνων δικαιωμάτων σε ολόκληρο τον κόσμο. Ωστόσο, αναγνωρίζουμε επίσης ότι συχνά τα ανθρώπινα δικαιώματα πρέπει να εξισορροπούνται με τη realpolitik. Για ποιον άλλο λόγο θα δημιουργούσε η ΕΕ μια στρατηγική εταιρική σχέση με την Κίνα, της οποίας η κυβέρνηση περιφρονεί τις ελευθερίες που εμείς θεωρούμε σημαντικές; Επίσης, η ΕΕ έχει ηθική υποχρέωση να παρέχει αναπτυξιακή και ανθρωπιστική βοήθεια σε αναπτυσσόμενες χώρες, ακόμα και σε εκείνες με αξιοθρήνητο ιστορικό αναφορικά με τα ανθρώπινα δικαιώματα, όπως το Πακιστάν όπου ιδίως οι γυναίκες και οι θρησκευτικές μειονότητες υποφέρουν λόγω θεσμοθετημένων διακρίσεων.
<P>
Παρ' όλα αυτά χαίρομαι, διότι αυτή η έκθεση δίνει έμφαση σε χώρες που με απασχόλησαν ιδιαίτερα στη διάρκεια της σταδιοδρομίας μου - στο Βιετνάμ, την Κούβα, τη Βενεζουέλα, το Ιράν, τη Ζιμπάμπουε και τη Βόρεια Κορέα. Επίσης, δικαίως θίγεται το θέμα της ατιμωρησίας εκείνων που παραβιάζουν τα ανθρώπινα δικαιώματα στη Ρωσία. Το κεντρικό θέμα που διατρέχει ολόκληρη την έκθεση είναι ότι η δημοκρατία, τα ανθρώπινα δικαιώματα και η οικονομική ελευθερία πάνε μαζί.
<P>
Ωστόσο, έχω πραγματικά αμφιβολίες όταν το Κοινοβούλιο επικαλείται το διεθνές δίκαιο καταδικάζοντας ορισμένες δυσάρεστες πρακτικές, τη στιγμή που η νομική βάση γι' αυτό δεν είναι καθόλου σαφής. Παρατηρώ, για παράδειγμα, ότι, σε ένα ψήφισμα του Κοινοβουλίου που θα συζητηθεί αύριο, αναφέρεται ότι ο ραβδισμός στη Μαλαισία παραβιάζει ξεκάθαρα το διεθνές δίκαιο, ενώ μια τέτοια δήλωση είναι νομικά αμφισβητήσιμη. Πρέπει να εμμείνουμε στα δεδομένα για να συνεχίσουμε να είμαστε αξιόπιστοι ως θεσμικό όργανο.
<SPEAKER ID="498" NAME="Bastiaan Belder" AFFILIATION="EFD">
(NL) Κυρία Πρόεδρε, η προσήλωσή μας στην τήρηση των θεμελιωδών δικαιωμάτων δεν έχει ιδιαίτερο νόημα χωρίς την προσωπική συμμετοχή, και αυτό είναι που ενθαρρύνει ξεκάθαρα η ενδιαφέρουσα έκθεση της κ. Andrikienė. Εν προκειμένω, η συγκεκριμένη ανησυχία μου αφορά τη "θρησκευτική ελευθερία".
<P>
Θα ήθελα να αναφέρω τρεις πρόσφατες παραβιάσεις του θεμελιώδους δικαιώματος της θρησκευτικής ελευθερίας προκειμένου να παρακινήσω το Συμβούλιο και την Επιτροπή, που βρίσκονται εδώ ενωμένα σε ένα πρόσωπο, εσάς, κυρία Ύπατη Εκπρόσωπε, να δώσουν μια φωνή και συνακόλουθα ένα πρόσωπο σε αυτούς και σε όλους τους άλλους πολίτες που υφίστανται δίωξη και είναι παγιδευμένοι στη διπλωματική ατζέντα.
<P>
Κατ' εμέ, υπάρχουν τρεις επείγουσες περιπτώσεις: 1. Ο δρ Fan Yafeng, διάσημος χριστιανός νομικός για θέματα ανθρωπίνων δικαιωμάτων και πάστορας της κατ' οίκον εκκλησίας του Πεκίνου, που βρίσκεται υπό κατ' οίκον περιορισμό από την 1η Νοεμβρίου 2010 και υπέστη για εβδομάδες τη στρεψοδικία και τις μηχανορραφίες των κινεζικών υπηρεσιών πληροφοριών. Θέμα δράσης για την Ευρώπη: να αρθεί ο κατ' οίκον περιορισμός του δρ Fan.
<P>
2. " Aisha Bibi, μια χριστιανή Πακιστανή, καταδικάστηκε σε θάνατο βάσει των πακιστανικών νόμων περί βλασφημίας με εξαιρετικά αμφισβητήσιμες κατηγορίες. Σε πρόσφατη προσωπική συζήτηση μαζί μου στο San Francisco, ο πακιστανός υπουργός Εξωτερικών δεν θέλησε να συμφωνήσει σε κάτι παραπάνω από μια συστηματική αστυνομική έρευνα για τις κατηγορίες βάσει των νόμων περί βλασφημίας. Θέμα δράσης για την Ευρώπη: να επιτύχει την απελευθέρωση της Aisha Bibi και την κατάργηση των νόμων περί βλασφημίας στο Πακιστάν.
<P>
3. Ο Yusuf al-Qaradawi, επικεφαλής μιας κατ' οίκον εκκλησίας στο Ιράν, καταδικάστηκε σε θάνατο με την κατηγορία της "αποστασίας". Θέμα δράσης για την Ευρώπη: να επιτύχει την απελευθέρωση αυτού του λειτουργού και να σταματήσει τη μόνιμη κρατική επιτήρηση των κατ' οίκον εκκλησιών στην ισλαμική δημοκρατία.
<P>
Κυρίες και κύριοι, αξιότιμοι εκπρόσωποι του Συμβουλίου και της Επιτροπής, κυρία Ύπατη Εκπρόσωπε, δυστυχώς εδώ έχετε να κάνετε πολλά.
<SPEAKER ID="499" NAME="Andreas Mölzer" AFFILIATION="NI">
(DE) Κυρία Πρόεδρε, όταν η Κίνα καλεί σε μποϊκοτάζ της τελετής για το Νόμπελ Ειρήνης και οι κυβερνήσεις του Ιράκ και του Αφγανιστάν, που ανήλθαν στην εξουσία με δυτική στρατιωτική βοήθεια, ακολουθούν και οι δύο το κάλεσμά της, αυτό είναι για μένα ένα φανερό παράδειγμα των προβλημάτων που έχουν τα καθεστώτα ισλαμικού χαρακτήρα με τα ανθρώπινα δικαιώματα. Σε αυτό το πλαίσιο, η εντεινόμενη δίωξη χριστιανικών μειονοτήτων στη Μέση Ανατολή και οι περιπτώσεις διάκρισης και μισαλλοδοξίας σε βάρος χριστιανών στην Ευρώπη είναι εξαιρετικά ανησυχητικές. Δεν μπορούμε πλέον να αγνοούμε τα διογκούμενα προβλήματα σε μουσουλμανικές κοινότητες στην ΕΕ που σχετίζονται με αναγκαστικούς γάμους, δολοφονίες τιμής, βία κατά των γυναικών και το αίτημα για την επιβολή του νόμου της σαρία.
<P>
Κατά τη γνώμη μου, θα πρέπει επίσης να αντιτεθούμε σθεναρά σε αυτό το είδος πολιτισμικού σχετικισμού που υπό το πρόσχημα του σεβασμού των ξένων πολιτισμών και παραδόσεων ανέχεται το γεγονός ότι σε ορισμένα μέρη του μουσουλμανικού πολιτισμικού χώρου περιορίζεται το δικαίωμα στην ελευθερία, την ισότητα και τη συνδιάθεση.
<SPEAKER ID="500" NAME="Vittorio Prodi" AFFILIATION="S&amp;D">
(IT) Κυρία Πρόεδρε, κυρίες και κύριοι, σε γενικές γραμμές η έκθεση της κ. Andrikienείναι μια εξαιρετική έκθεση, η δε Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο εργάστηκε σκληρά για να συνεισφέρει ιδέες πολύ μεγάλης αξίας. Τα ανθρώπινα δικαιώματα αποτελούν έναν από τους βασικούς πυλώνες της Ευρωπαϊκής Ένωσης από τότε που δημιουργήθηκε, και ο σεβασμός τους είναι ένα ουσιαστικό σημείο που το Κοινοβούλιο πρέπει να ενθαρρύνει καθημερινά.
<P>
" ευρύτερη αποδοχή των ανθρωπίνων και των θεμελιωδών δικαιωμάτων, η παγκοσμιοποίηση και οι αλλαγές στην κοινωνία μας απαιτούν μια νέα και διαφορετική προοπτική που δεν ταιριάζει με κανέναν από τους υφιστάμενους κανόνες μας. Επομένως, καθίσταται σημαντικό να εξασφαλίσουμε την ίση πρόσβαση σε φυσικούς πόρους ως ένα από τα θεμελιώδη δικαιώματα κάθε ατόμου.
<P>
Τα επόμενα χρόνια η αλλαγή του κλίματος θα οδηγήσει σε τεράστιο αριθμό προσφύγων που θα εγκαταλείψουν τις φτωχότερες περιοχές του πλανήτη και είναι καθήκον μας να αρχίσουμε να λαμβάνουμε υπόψη αυτές τις πιθανές μεταναστευτικές ροές, προκειμένου να μπορέσουμε να θεσπίσουμε κατάλληλες πολιτικές, οι οποίες θα καταστήσουν δυνατό να εξασφαλιστεί ο σεβασμός της αξιοπρέπειας αυτών των ανθρώπων.
<P>
" έκφραση "κλιματικός πρόσφυγας" δεν έχει μπει ακόμα στο λεξιλόγιο του σημερινού διεθνούς δικαίου. Φυσικά, παραμένουμε προσηλωμένοι στην καταπολέμηση της ερημοποίησης, ακριβώς όπως και στην προσαρμογή στην αλλαγή του κλίματος. Πρόκειται για ζητήματα που προσπάθησα να προσθέσω στο κείμενο της έκθεσης, προκειμένου να καταστεί δυνατή η έναρξη μιας σοβαρής συζήτησης γύρω από αυτά.
<SPEAKER ID="501" NAME="Marietje Schaake" AFFILIATION="ALDE">
(EN) Κυρία Πρόεδρε, εορτάζουμε μια σημαντική ημέρα σήμερα, με την απονομή του Βραβείου Ζαχάρωφ, όμως πρέπει να κάνουμε πολύ περισσότερα από αυτό. Θα ήθελα να υπογραμμίσω μερικά στοιχεία αυτής της ολοκληρωμένης και καλογραμμένης έκθεσης.
<P>
Είναι ανάγκη να αγωνιστούμε για την επικράτηση της δικαιοσύνης επί της ατιμωρησίας, είτε μέσω του ΔΠΔ είτε με άλλο τρόπο. Σημαντικό δεν είναι μόνο να προσάγονται οι δράστες στη δικαιοσύνη, επειδή αυτό είναι συχνά μια μακρόχρονη διαδικασία, αλλά το να αρχίσουμε στο μεταξύ να καλούμε εκείνους που παραβιάζουν τα ανθρώπινα δικαιώματα σε απολογία, χάριν εκείνων που φοβούνται ότι οι παραβιάσεις των ανθρωπίνων δικαιωμάτων δεν λαμβάνονται υπόψη ή στην πραγματικότητα γίνονται ανεκτές από τις φιλελεύθερες δημοκρατίες, είναι μια αναγνώριση για τα βάσανά τους και μια αναγνώριση της αξιοπιστίας της ΕΕ.
<P>
Στην έκθεση αυτή ζητάμε κυρώσεις για τους ρώσους αξιωματούχους που ευθύνονται για τον θάνατο του κ. Magnitsky και για τους ιρανούς αξιωματούχους που εμπλέκονται στη συστηματική λογοκρισία, τους βιασμούς, τη δίωξη και τις εκτελέσεις πολιτών οι οποίοι δεν έκαναν τίποτα άλλο από το να ενεργήσουν σύμφωνα με τα αναφαίρετα και πραγματικά οικουμενικά ανθρώπινα δικαιώματα.
<SPEAKER ID="502" NAME="Peter van Dalen" AFFILIATION="ECR">
(NL) Κυρία Πρόεδρε, τις τελευταίες δεκαετίες είδαμε ότι η κατάσταση των ανθρωπίνων δικαιωμάτων βελτιώθηκε σε αρκετά μέρη του κόσμου. Έχω στον νου μου τη Νότια Αφρική και την Ανατολική Ευρώπη, όπου αυτό συνδέεται με τον εκδημοκρατισμό και την αύξηση της ευημερίας.
<P>
Δυστυχώς δεν διαπιστώσαμε πρόοδο σε χώρες όπου κυριαρχεί το Ισλάμ - το αντίθετο μάλιστα. Στην Αίγυπτο, το Ιράκ, το Ιράν, το Πακιστάν, τη Σομαλία και άλλες τέτοιες χώρες, όλο και πιο πολλοί χριστιανοί και άλλες θρησκευτικές μειονότητες υφίστανται καταπίεση.
<P>
Στις χώρες αυτές, οι εξτρεμιστές χρησιμοποιούν κάθε μέσο. Κατηγορίες βλασφημίας, παρεμπόδιση της μεταστροφής στον χριστιανισμό, παρενόχληση σε καθημερινή βάση, δολοφονίες - όλα αυτά συμβαίνουν. Συχνά, οι ενέργειες αυτές έχουν ως στόχο κοινότητες που ζουν στις εν λόγω χώρες πολύ περισσότερα χρόνια από τους μουσουλμάνους.
<P>
Κυρία Πρόεδρε, τέσσερις στους πέντε ανθρώπους που διώκονται εξαιτίας της πίστης τους είναι χριστιανοί και η σοβαρότερη κατάσταση επικρατεί σε μουσουλμανικές χώρες.
<P>
Καλώ την Ευρωπαϊκή Ένωση και τα κράτη μέλη της να κάνουν περισσότερα για την αντιμετώπιση αυτής της θρησκευτικής δίωξης, και ερωτώ ειδικά εσάς, κυρία Ashton, πώς θα το αντιμετωπίσει αυτό η πολιτική σας.
<SPEAKER ID="503" NAME="Νικόλαος Σαλαβράκος" AFFILIATION="EFD">
Κυρία Πρόεδρε, οφείλω να συγχαρώ την κ. Andrikienγια την ολοκληρωμένη έκθεση που κατέθεσε. Οφείλω να υπενθυμίσω σε όλους μας ότι οι Αρχαίοι Έλληνες πριν από 2.500 χρόνια είχαν πει "πάντων μέτρoν ο άνθρωπος". Oι Λατίνοι, οι Ρωμαίοι, δύο αιώνες αργότερα είχαν πει "homo homini lupus" (ο άνθρωπος για τον άνθρωπο είναι λύκος). Θέλω να δούμε, κυρία Πρόεδρε, εάν η ρήση των Αρχαίων Ελλήνων αποτελεί φιλοσοφική ρητορεία ή εάν προχωρήσαμε. Προχωρήσαμε σίγουρα, πλην όμως δεν φθάσαμε στο επιθυμητό αποτέλεσμα για τη διασφάλιση των ανθρωπίνων δικαιωμάτων και δυστυχώς η οικονομική και χρηματοοικονομική κρίση που έχει ξεσπάσει στην Ευρώπη και στον κόσμο όλο έχει δημιουργήσει τεράστιο πρόβλημα και έχει πλήξει κατά κύριο λόγο τα φτωχά κοινωνικά στρώματα, τους έχει στερήσει δε ανθρώπινα δικαιώματα στοιχειώδους αυτοσεβασμού. Δεν θα πρέπει να μένουμε, κυρία Πρόεδρε και κυρία Ashton, μόνο στους λόγους, πρέπει να κάνουμε και πράξεις, πρέπει να πάρουμε τα αναγκαία μέτρα για την κοινωνική προστασία, την καταπολέμηση του κοινωνικού αποκλεισμού αλλά κυρίως την απασχόληση των νέων. Υπενθυμίζω και πάλι: " απασχόληση δεν είναι βιοπορισμός· είναι δημιουργία αυτοσεβασμού και αξιοπρέπειας και συνθηκών ειρήνης μέσα στο χώρο της Ευρώπης.
<SPEAKER ID="504" NAME="Angelika Werthmann" AFFILIATION="NI">
(DE) Κυρία Πρόεδρε, ένας πολιτισμός δεν εκτιμάται μόνο βάσει της τεχνολογικής προόδου και της ευημερίας του, αλλά ολοένα περισσότερο βάσει του σεβασμού του για τα ανθρώπινα δικαιώματα. Αυτό αποτελεί παράθεση από ένα πρόγραμμα για τα ανθρώπινα δικαιώματα στον 21ο αιώνα και θα έπρεπε να το θεωρήσουμε προειδοποίηση. " αξιοπιστία της ΕΕ στον τομέα αυτόν δεν θα πρέπει να θεωρείται δεδομένη και οι πολιτικές μας δεν είναι άτρωτες ως προς την αξιολόγηση με δύο μέτρα και δύο σταθμά.
<P>
" Ευρωπαϊκή Υπηρεσία Εξωτερικής Δράσης μάς προσφέρει την ευκαιρία να συνεχίσουμε με πράξεις τα λόγια που εγκρίνουμε το αργότερο κάθε Πέμπτη απόγευμα. Τα ανθρώπινα δικαιώματα πρέπει να εκφράζονται σε κάθε τομέα της εξωτερικής πολιτικής της ΕΕ. Επικροτώ την ολοκληρωμένη επανεξέταση της αποτελεσματικότητας όλων των μέσων της ΕΕ στον τομέα αυτόν, διότι προφανώς δεν μας λείπει η πολιτική βούληση για τη διατύπωση αυστηρών απαιτήσεων, αλλά απλώς η βούληση να τις επιβάλουμε.
<SPEAKER ID="505" NAME="Miroslav Mikolášik" AFFILIATION="PPE">
- (SK) Κυρία Πρόεδρε, η Ευρωπαϊκή Ένωση βασίζεται σε αξίες όπως η ελευθερία, η δημοκρατία, η ισότητα, οι αρχές του κράτους δικαίου και ο σεβασμός των ανθρωπίνων δικαιωμάτων.
<P>
Αν όμως η Ένωση θέλει να διαδραματίσει σημαντικό ρόλο και στην προαγωγή των ανθρωπίνων δικαιωμάτων σε ολόκληρο τον κόσμο, είναι ουσιαστικής σημασίας να αναπτύξει μια συνεκτική εξωτερική πολιτική, στην οποία θα πρέπει να συνεισφέρουν με αποφασιστικότητα όλα τα κράτη μέλη. " θέση σε ισχύ της Συνθήκης της Λισαβόνας αποτελεί μοναδική ευκαιρία για σημαντική πρόοδο στα ανθρώπινα δικαιώματα και τη δημοκρατία, που από εδώ και πέρα πρέπει να γίνουν κεντρικό στοιχείο ιδίως σε διάφορους τομείς της εξωτερικής πολιτικής.
<P>
" απόφαση να ενσωματωθούν τα ανθρώπινα δικαιώματα στις δομές της Ευρωπαϊκής Υπηρεσίας Εξωτερικής Δράσης έχει επομένως σαφή και αποφασιστική σημασία. Ωστόσο, πιστεύω ακράδαντα ότι η δημιουργία της θέσης του ειδικού εκπροσώπου για τα ανθρώπινα δικαιώματα θα συνέβαλε στη μεγαλύτερη συνοχή και, πρωτίστως, στην απαραίτητη προβολή της εξωτερικής δράσης της ΕΕ στον εν λόγω τομέα.
<P>
Θα ήθελα να ολοκληρώσω συγχαίροντας την εισηγήτρια κ. Andrikienγια την εξαιρετική εργασία της όσον αφορά την ετήσια έκθεση της ΕΕ για τα ανθρώπινα δικαιώματα το 2008-2009, η οποία προσφέρει μια λεπτομερή σύνοψη των διάφορων δραστηριοτήτων της Ευρωπαϊκής Ένωσης στον τομέα των ανθρωπίνων δικαιωμάτων και της δημοκρατίας στον κόσμο.
<SPEAKER ID="506" NAME="Michael Cashman" AFFILIATION="S&amp;D">
(EN) Κυρία Πρόεδρε, ευχαριστώ την εισηγήτρια γι' αυτήν την εξαίρετη έκθεση. Βαρόνη Ashton, χαίρομαι ιδιαίτερα που έχετε τώρα αυτό το αξίωμα, διότι το ιστορικό σας δείχνει πως δεν διστάζετε καθόλου να υπερασπιστείτε ανθρώπους που δεν μπορούν να εκφραστούν και που στερούνται τα δικαιώματά τους.
<P>
Ασφαλώς, τα ανθρώπινα δικαιώματα δεν γνωρίζουν εθνικά όρια. Δεν γνωρίζουν εθνικά σύνορα. Είναι οικουμενικά. Όμως η οικουμενικότητα του σεβασμού τους ανά τον κόσμο δεν επιτυγχάνεται. Έχουμε συμφωνίες με χώρες όπως οι χώρες της Αφρικής, της Καραϊβικής και του Ειρηνικού όπου ποινικοποιούνται τα δικαιώματα των λεσβιών, των ομοφυλοφίλων, των αμφιφυλόφιλων και των διεμφυλικών ατόμων. Δεν γίνονται σεβαστά και, πράγματι, ακόμα και στη συμφωνία του Κοτονού δεν είναι σαφές αν θα πρέπει να γίνονται σεβαστά τα δικαιώματα των λεσβιών, των ομοφυλοφίλων, των αμφιφυλόφιλων και των διεμφυλικών ατόμων.
<P>
Αυτός είναι ο λόγος για τον οποίο χρειαζόμαστε μια ισχυρή διεύθυνση ανθρωπίνων δικαιωμάτων στην Υπηρεσία Εξωτερικής Δράσης, προκειμένου να εξασφαλίσουμε αυτήν τη συνοχή της πολιτικής στο πλαίσιο της ανάπτυξης, του εμπορίου και των εξωτερικών υποθέσεων - όπως είπατε στη δήλωσή σας.
<P>
Έχουμε συμφωνίες ελευθέρων συναλλαγών όπου στην πραγματικότητα δεν έχει επιβληθεί ποτέ η τήρηση του άρθρου 2, της ρήτρας για τα ανθρώπινα δικαιώματα. Το Κοινοβούλιο διατυπώνει συστάσεις, φοβάμαι όμως ότι το Συμβούλιο κάνει πίσω. Έτσι, προσβλέπουμε σε εσάς για να δώσετε μια ισχυρή ώθηση στην υπεράσπιση των ανθρωπίνων δικαιωμάτων σε όλες τις χώρες με τις οποίες διατηρούμε σχέσεις.
<P>
Θα ήθελα επίσης να εκφράσω τα συγχαρητήριά μου για την έγκριση της δέσμης εργαλείων για τα ΛΟΑΔ, από το Συμβούλιο το 2009. " δέσμη εργαλείων δίνει τη δυνατότητα στην Ευρωπαϊκή Υπηρεσία Εξωτερικής Δράσης να εργαστεί για τα θεμελιώδη δικαιώματα των λεσβιών, των ομοφυλοφίλων, των αμφιφυλόφιλων και των διεμφυλικών ατόμων. Σας εύχομαι καλή επιτυχία, σας εμπιστεύομαι και το Σώμα έχει μεγάλη εμπιστοσύνη σε εσάς.
<SPEAKER ID="507" NAME="Edward McMillan-Scott" AFFILIATION="ALDE">
(EN) Κυρία Πρόεδρε, μιλώ ως Αντιπρόεδρος του Ευρωπαϊκού Κοινοβουλίου αρμόδιος για θέματα δημοκρατίας και ανθρωπίνων δικαιωμάτων και ευχαριστώ την κ. Andrikienγια την εξαιρετική έκθεσή της.
<P>
Στην ομιλία της η λαίδη Ashton αναφέρθηκε στις νέες δομές εντός της ΕΥΕΔ - ή μάλλον δεν μίλησε γι' αυτές. Όταν συνέστησα πριν από πολλά χρόνια το ευρωπαϊκό μέσο για τη δημοκρατία και τα ανθρώπινα δικαιώματα, θεωρούσα ότι είναι απαραίτητο να έχουμε μια δομή για να προσφέρουμε δημοκρατία και ανθρώπινα δικαιώματα. Υπάρχει ακόμα. Παρεμπιπτόντως, η Επιτροπή ήθελε να το καταργήσει και να ενσωματώσει τα ανθρώπινα δικαιώματα και τη δημοκρατία σε όλα τα προγράμματα εξωτερικής δράσης. " λαίδη Ashton δεν αναφέρεται στην ομιλία της σε ενσωμάτωση, φοβάμαι όμως ότι όταν μιλά για κατευθυντήρια γραμμή που είναι τόσο εύθραυστη ώστε κινδυνεύει να σπάσει με την πρώτη πίεση, μιλά για μια μορφή εύθραυστης εξωτερικής πολιτικής. Νομίζω ότι χρειαζόμαστε περισσότερα από αυτό. Όπως είπαν άλλοι εδώ στο Σώμα, θα θέλαμε να δημιουργηθεί μια διεύθυνση για τα ανθρώπινα δικαιώματα και τη δημοκρατία εντός της ΕΥΕΔ και πιθανόν ένας ειδικός εκπρόσωπος.
<P>
Όπως η κ. Hautala, ήμουν την περασμένη εβδομάδα στο Όσλο και θα ήθελα απλώς να εκφράσω τον προβληματισμό μου για ένα επιμέρους σημείο. Ήταν εκεί περίπου χίλια άτομα ενωμένα -καθόμουν ακριβώς πίσω από την κ. Pelosi- και από τις δύο πλευρές του Ατλαντικού: πολιτικοί, διπλωμάτες, δημόσιοι υπάλληλοι και ΜΚΟ, ενωμένοι και ευχαριστημένοι γύρω από την Ευρωπαϊκή Ένωση. Όταν χειροκροτούσαν όρθιοι, το έκαναν ομόφωνα - ούτε κύμα ούτε αποσπασματική προσέγγιση. Όλοι πήραν θέση, επειδή ως δυτική κοινωνία των πολιτών υποστηρίζαμε μια σειρά αρχών. Έτσι, όταν μελλοντικά η ΕΕ θα προβάλλει προς τα έξω την ήπια δύναμή της, πρέπει επίσης να προβάλλει αρχές. Από εσάς, βαρόνη Ashton, περιμένουμε να τις προαγάγετε.
<SPEAKER ID="508" NAME="Tomasz Piotr Poręba" AFFILIATION="ECR">
(PL) Κυρία Πρόεδρε, η έκθεση της κ. Andrikienείναι πράγματι μεγάλη, όμως είμαι βαθύτατα πεπεισμένος ότι δεν εξαντλεί όλα τα θέματα που σχετίζονται με τον σεβασμό των ανθρωπίνων δικαιωμάτων στον κόσμο το 2009. Αφιερώνει ιδιαίτερα λίγο χώρο στο εντεινόμενο φαινόμενο της δίωξης χριστιανών, που τώρα δεν συμβαίνει μόνο σε τρίτες χώρες, αλλά και στην Ευρώπη. " Ευρωπαϊκή Ένωση διαθέτει αρκετά πολιτικά και διπλωματικά μέσα τόσο για να προλαμβάνει τέτοια φαινόμενα όσο και για να τα καταδικάζει κατηγορηματικά και αποφασιστικά.
<P>
Ένα δεύτερο θέμα για το οποίο η Ένωση δεν θα πρέπει να παραμείνει σιωπηλή είναι το ζήτημα του σεβασμού των ανθρωπίνων δικαιωμάτων στη Ρωσία. Νομίζω ότι η τρέχουσα διαπραγμάτευση με τη Ρωσία για τη συμφωνία συνεργασίας είναι η ιδανική στιγμή για να τεθεί με αποφασιστικό και συγκεκριμένο τρόπο το θέμα του σεβασμού των ανθρωπίνων δικαιωμάτων σε αυτήν τη χώρα. Διότι δεν πρέπει να ξεχνάμε τους ανθρώπους οι οποίοι διώκονται στη Ρωσία -τους πολιτικούς, τους εκπροσώπους μη κυβερνητικών οργανώσεων και τους επιχειρηματίες, που διώκονται ακριβώς επειδή έχουν το θάρρος και τη δύναμη να ζητούν την αλήθεια σχετικά με τη λειτουργία της χώρας τους.
<SPEAKER ID="509" NAME="David Campbell Bannerman" AFFILIATION="EFD">
(EN) Κυρία Πρόεδρε, ενώ όλοι καταδικάζουμε ομόφωνα τις κατάφωρες παραβιάσεις των ανθρωπίνων δικαιωμάτων σε χώρες όπως το Ιράν και η Κίνα, πρέπει να αρχίσουμε να τις ξεχωρίζουμε από τη βιομηχανία των ανθρωπίνων δικαιωμάτων που είναι σε πολύ μεγάλο βαθμό κοινοτικής έμπνευσης. Τώρα η κοινή γνώμη εξαπατάται από αυτήν τη φιέστα των ανθρωπίνων δικαιωμάτων. Υπάρχει ο Χάρτης των Θεμελιωδών Δικαιωμάτων της ΕΕ στη Συνθήκη της Λισαβόνας. Υπάρχει ένα Ευρωπαϊκό Δικαστήριο Ανθρωπίνων Δικαιωμάτων που επιζητεί να δώσει δικαίωμα ψήφου σε βρετανούς φυλακισμένους - ακόμα και σε δολοφόνους και παιδεραστές. Υπάρχουν υπερβολικά κοινοτικά δικαιώματα εργαζομένων, καθώς και αμερικανικού τύπου δικαιώματα αναφορικά με τις ζημίες, και εθνική νομοθεσία όπως ο καταστροφικός βρετανικός νόμος για τα ανθρώπινα δικαιώματα που επιτρέπει σε αλλοδαπούς τρομοκράτες και εγκληματίες να παραμένουν στη Βρετανία, διότι τώρα τα δικαιώματά τους θεωρούνται πιο σημαντικά από εκείνα των αξιοπρεπών πολιτών τους οποίους απειλούν.
<P>
" αλήθεια είναι πως η ευγενής υπόθεση των ανθρωπίνων δικαιωμάτων πέφτει πάρα πολλές φορές πολύ χαμηλά, με εκατομμυριούχους δικηγόρους να πλουτίζουν υπερασπιζόμενοι τα ψεύτικα δικαιώματα των τρομοκρατών, των εγκληματιών και των άπληστων. Αυτό πρέπει να σταματήσει.
<SPEAKER ID="510" NAME="Franz Obermayr" AFFILIATION="NI">
(DE) Κυρία Πρόεδρε, το γεγονός ότι η ΕΕ εντείνει τις δραστηριότητές της στον τομέα των ανθρωπίνων δικαιωμάτων και ότι το θέμα της δίωξης και των διακρίσεων σε βάρος χριστιανικών μειονοτήτων αναφέρεται συγκεκριμένα σε αυτές τις εκθέσεις συνιστά ένα βήμα προς τη σωστή κατεύθυνση. Οι χριστιανοί υφίστανται σοβαρές διώξεις σε πολλές χώρες, ορισμένες από τις οποίες διατηρούν στενές επαφές με την ΕΕ. Στα σχετικά παραδείγματα περιλαμβάνονται η Αίγυπτος, το Ιράν, το Ιράκ και, φυσικά, η Τουρκία, όπου οι χριστιανοί σε ορισμένες περιπτώσεις αγωνίζονται για την ίδια τους την επιβίωση τόσο από οικονομική όσο και από σωματική άποψη. Δεν χρειαζόμαστε μια νέα θέση όπως η προβλεπόμενη θέση του ειδικού εκπροσώπου για τα ανθρώπινα δικαιώματα για να αναγκάσουμε τις εν λόγω χώρες να δείξουν μεγαλύτερη ανεκτικότητα και να προστατεύουν τις μειονότητές τους. Αυτό θα προκαλέσει περιττά έξοδα και δεν είναι εξασφαλισμένο ότι θα είναι αποτελεσματικό, καθώς έχουμε ήδη αρκετά μέσα για να ασκήσουμε πίεση. Πρέπει να λάβουμε συγκεκριμένα μέτρα. Πρέπει να εξασφαλίσουμε ότι δεν θα υπογράφονται συνθήκες με την ΕΕ και δεν θα παρέχεται οικονομική βοήθεια χωρίς τη δέσμευση του σεβασμού των ανθρωπίνων δικαιωμάτων και της προστασίας των μειονοτήτων, ιδίως των χριστιανών.
<P>
Κυρίες και κύριοι, τα οικονομικά επιχειρήματα έχουν μεγάλη δύναμη, ιδίως όταν τα ανθρωπιστικά επιχειρήματα δεν έχουν αποτέλεσμα. Το σημαντικότερο είναι πως τα καταλαβαίνουν καλά σε ολόκληρο τον κόσμο.
<SPEAKER ID="511" NAME="Kinga Gál" AFFILIATION="PPE">
(HU) Κυρία Πρόεδρε, βαρόνη Ashton, καταρχάς επιτρέψτε μου να συγχαρώ τη συνάδελφό μου κ. Andrikienγια την εξαιρετική εργασία της. Ο αριθμός των διορθωτικών επιστολών, που έφθασε σε ύψος ρεκόρ, της επέβαλε ένα σημαντικό έργο που έφερε με εξαιρετικό και πολύ κομψό τρόπο σε πέρας, και το αποτέλεσμα είναι μια ασυνήθιστα καλή έκθεση. Δηλώνω με ικανοποίηση ότι η έκθεση δίνει έμφαση στις πιο ευάλωτες ομάδες που χρειάζονται τον μέγιστο βαθμό προστασίας, όπως τα παιδιά, οι αυτόχθονες πληθυσμοί και οι εθνικές μειονότητες. Ελπίζω ότι τα μηνύματα που διατυπώνουμε στην έκθεση θα αντιμετωπιστούν με ανοιχτό πνεύμα όσον αφορά τη δομή της Υπηρεσίας Εξωτερικής Δράσης και τον μελλοντικό Ύπατο Εκπρόσωπο για τα Ανθρώπινα Δικαιώματα. Περιμένουμε από την Ύπατη Εκπρόσωπο κ. Ashton να εξασφαλίσει ότι τα ανθρώπινα δικαιώματα θα έχουν μια ιδιαίτερη θέση στη νέα δομή και ότι, πέρα από την παροχή των απαραίτητων οργανωτικών προϋποθέσεων, το όλο έργο της Υπηρεσίας Εξωτερικής Δράσης θα εμπνέεται από την ενσωμάτωση της διάστασης των ανθρωπίνων δικαιωμάτων.
<P>
Το πνεύμα της Συνθήκης της Λισαβόνας δημιούργησε μια νέα ώθηση που θα απαιτήσει από εμάς να αναλάβουμε πιο συνεπή δράση και σε αυτόν τον τομέα, και δεν πρέπει να επιτρέψουμε να υπονομευθεί η αξιοπιστία της ΕΕ εξαιτίας έλλειψης σεβασμού σε αυτό το πνεύμα. Ως εισηγήτρια της έκθεσης για την κατάσταση των ανθρωπίνων δικαιωμάτων στην Ευρωπαϊκή Ένωση, χαίρομαι ιδιαίτερα διότι η συζήτηση αυτή έγινε παράλληλα στην Ολομέλεια του Σώματος και διότι η έκθεση για την κατάσταση των ανθρωπίνων δικαιωμάτων στην Ευρωπαϊκή Ένωση που εγκρίθηκε σήμερα, όπως και η έκθεση για τα ανθρώπινα δικαιώματα που συζητείται τώρα, δίνουν το μήνυμα ότι θεωρούμε την προστασία και τη συνεπή εφαρμογή των θεμελιωδών δικαιωμάτων και την αποφυγή της εφαρμογής δύο μέτρων και δύο σταθμών εξίσου σημαντικές εντός και εκτός της ΕΕ.
<SPEAKER ID="512" NAME="Marek Henryk Migalski" AFFILIATION="ECR">
(PL) Κυρία Πρόεδρε, είμαι ευχαριστημένος για δύο πράγματα. Πρώτον, διότι τα ανθρώπινα δικαιώματα έγιναν αναπόσπαστο μέρος του έργου της Ευρωπαϊκής Υπηρεσίας Εξωτερικής Δράσης, και αυτό είναι πολύ καλό. Ο μηχανισμός της Ευρωπαϊκής Υπηρεσίας Εξωτερικής Δράσης θα πρέπει να χρησιμοποιηθεί γι' αυτόν ακριβώς τον σκοπό - την προώθηση των ανθρωπίνων δικαιωμάτων και την προστασία των υπερασπιστών τους σε ολόκληρο τον κόσμο. Το δεύτερο πράγμα για το οποίο είμαι ευχαριστημένος είναι το εξής: ως μέλος της αντιπροσωπείας της Ευρωπαϊκής Ένωσης στη Ρωσία χαίρομαι πολύ που βλέπω ότι η έκθεση αυτή περιλαμβάνει τμήματα αφιερωμένα στον σεβασμό των ανθρωπίνων δικαιωμάτων στη Ρωσία και ότι αναφέρθηκαν συγκεκριμένοι υπερασπιστές των ανθρωπίνων δικαιωμάτων. " υποστήριξη των Βρυξελλών και του Στρασβούργου σε ανθρώπους που αγωνίζονται για τα ανθρώπινα δικαιώματα στη Ρωσία είναι εξαιρετικά σημαντική και θεωρώ ότι η παρούσα έκθεση αξίζει υποστήριξη αν μη τι άλλο επειδή αντιμετωπίζει τους ανθρώπους αυτούς με τόσο σεβασμό. Θεωρώ ότι προς αυτήν την κατεύθυνση πρέπει να κινηθούμε και απευθύνω έκκληση προς τη βαρόνη Ashton να το κάνει.
<SPEAKER ID="513" NAME="Bogusław Sonik" AFFILIATION="PPE">
(PL) Κυρία Πρόεδρε, η συζήτηση για την έκθεση για τα ανθρώπινα δικαιώματα στον κόσμο συνέπεσε με θλιβερά γεγονότα που επιβεβαιώνουν ότι τα ανθρώπινα δικαιώματα παραβιάζονται διαρκώς. Βραβευθέντες με το Νόμπελ ειρήνης -ο Liu Xiaobo- και το Βραβείο Ζαχάρωφ -ο Guillermo Fariñas- δεν μπόρεσαν να παραλάβουν τα βραβεία τους, διότι δεν έλαβαν άδεια από τα καθεστώτα υπό τα οποία ζουν να βγουν από τη χώρα τους. " χθεσινή επίσκεψη επισκόπων από το Ιράκ στο Ευρωπαϊκό Κοινοβούλιο αποδεικνύει ότι έχουμε ακόμα μεγάλο πρόβλημα με τη δίωξη θρησκευτικών ομάδων. " δίωξη χριστιανών στη Μέση Ανατολή, συμπεριλαμβανομένης της πρόσφατης τρομοκρατικής επίθεσης στον καθεδρικό ναό της Βαγδάτης, δείχνει ότι εμφανίζονται νέες μέθοδοι παραβίασης θεμελιωδών δικαιωμάτων και η Ένωση θα πρέπει να αντιδράσει κατάλληλα και αποτελεσματικά.
<P>
Θα ήθελα να συμφωνήσω με την έκκληση του Προέδρου του Ευρωπαϊκού Κοινοβουλίου, Jerzy Buzek, να δοθεί προτεραιότητα στο πρόβλημα της ασφάλειας των χριστιανών στο Ιράκ. Δεν μπορούμε να συμφωνήσουμε με τη μεταχείριση των χριστιανών ως πολιτών δεύτερης κατηγορίας. Επίσης, πώς μπορούμε να συνεχίζουμε τις ενταξιακές διαπραγματεύσεις με την Τουρκία όταν παραμένει κλειστή η μόνη χριστιανική σχολή στη χώρα; Μετά από την έναρξη ισχύος της Συνθήκης της Λισαβόνας, η διπλωματική υπηρεσία της ΕΕ προσφέρει την ευκαιρία βελτίωσης του έργου της Ένωσης στον τομέα των ανθρωπίνων δικαιωμάτων. Το έργο αυτό θα πρέπει να επικεντρωθεί στην ενίσχυση της διεθνούς συνεργασίας και στην αύξηση του επιπέδου ασφαλείας. Κύρια αρχή μιας συνεπούς εξωτερικής πολιτικής της Ευρωπαϊκής Ένωσης θα πρέπει να είναι η προαγωγή των δημοκρατικών αξιών και των ανθρωπίνων δικαιωμάτων.
<SPEAKER ID="514" NAME="Iva Zanicchi" AFFILIATION="PPE">
(IT) Κυρία Πρόεδρε, βαρόνη Ashton, κυρίες και κύριοι, ως αντιπρόεδρος της Επιτροπής Ανάπτυξης ασχολούμαι με τα προβλήματα πολλών χωρών, ιδίως στην Αφρική, όπου τα ανθρώπινα δικαιώματα παραβιάζονται και καταπατούνται συστηματικά, μερικές φορές μάλιστα λησμονούνται εντελώς.
<P>
Μόλις την περασμένη Κυριακή επέστρεψα από μια επίσημη αποστολή στη Λαϊκή Δημοκρατία του Κονγκό, όπου εκτός από τις συνηθισμένες μου θεσμικές συναντήσεις θέλησα να συναντήσω και εκπροσώπους μη κυβερνητικών οργανώσεων που λειτουργούν στη χώρα και να επισκεφτώ μερικά από τα κέντρα όπου εργάζονται. Πρέπει να πω ότι πραγματικά κάνουν σπουδαίο έργο. Συνάντησα θύματα σε μια χώρα όπου ο βιασμός θεωρείται όργανο πολέμου, όπου ένοπλες ομάδες εξακολουθούν να εφαρμόζουν ομαδικούς βιασμούς και άλλα συστηματικά εγκλήματα κατά της κοινωνίας των πολιτών, ιδίως κατά γυναικών, ηλικιωμένων και παιδιών.
<P>
Θέλησα να αναφέρω το παράδειγμα της Λαϊκής Δημοκρατίας του Κονγκό, επειδή αυτή είναι μία πολύ πρόσφατη εμπειρία μου. Γενικά όμως θα ήθελα να απευθύνω έκκληση σχετικά με την ανάγκη σθεναρής και συνεχούς καταδίκης των βίαιων παραβιάσεων των δικαιωμάτων των γυναικών. " διεθνής κοινότητα πρέπει να αυξήσει σημαντικά τη χρηματοδότηση για εκστρατείες προκειμένου να προστατευθούν οι γυναίκες από τον βιασμό και από άλλες μορφές βίας όπως ο ακρωτηριασμός των γεννητικών οργάνων, που είναι επίσης σοβαρή παραβίαση των ανθρωπίνων δικαιωμάτων και της σωματικής ακεραιότητας των γυναικών.
<SPEAKER ID="515" NAME="Barbara Matera" AFFILIATION="PPE">
(IT) Κυρία Πρόεδρε, βαρόνη Ashton, κυρίες και κύριοι, η δημιουργία της Ευρωπαϊκής Υπηρεσίας Εξωτερικής Δράσης αποτελεί μια ιστορική ευκαιρία για την αντιμετώπιση ζητημάτων που αφορούν τα ανθρώπινα δικαιώματα και τη δημοκρατία. Συγκεκριμένα πρέπει να διασφαλίσει ότι ο σεβασμός και η προώθηση των ανθρωπίνων δικαιωμάτων είναι κεντρικής σημασίας για τα διάφορα μέρη της εξωτερικής πολιτικής της Ευρωπαϊκής Ένωσης.
<P>
Είναι επιθυμητή η μεγαλύτερη συνέργεια μεταξύ των αντιπροσωπειών της Ευρωπαϊκής Ένωσης και των πρεσβειών των κρατών μελών με σκοπό την υιοθέτηση μια στρατηγικής για τα ανθρώπινα δικαιώματα ανά χώρα, δεδομένου ότι οι ειδικές λεπτομέρειες διαφέρουν σημαντικά από χώρα σε χώρα.
<P>
" θανατική ποινή, που εφαρμόζεται σε πολλά μέρη του κόσμου, αποτελεί μία από τις πιο απάνθρωπες μορφές επιβολής του νόμου.
<P>
" χρήση της θανατικής ποινής προκαλεί ανησυχία στη Λευκορωσία, τη μόνη χώρα στην Ευρώπη που εφαρμόζει ακόμα τη θανατική ποινή.
<P>
Είναι σημαντικό να μπει ένα τέλος στις μορφές παραβιάσεων των ανθρωπίνων δικαιωμάτων που υφίστανται γυναίκες, συμπεριλαμβανομένου του ακρωτηριασμού των γυναικείων γεννητικών οργάνων. Θα πρέπει επίσης να ασκηθεί πίεση με κάθε πολιτικό μέσο για την υποστήριξη του ψηφίσματος της Γενικής Συνέλευσης του Ο"Ε για ένα διεθνές μορατόριουμ στον ακρωτηριασμό των γυναικείων γεννητικών οργάνων.
<P>
Κλείνω ζητώντας να καταβληθούν μεγαλύτερες προσπάθειες από την Επιτροπή και το Συμβούλιο για να διαδοθεί η ετήσια έκθεση της Ευρωπαϊκή Ένωσης για τα ανθρώπινα δικαιώματα.
<SPEAKER ID="516" NAME="Csaba Sógor" AFFILIATION="PPE">
(HU) Κυρία Πρόεδρε, βαρόνη Ashton, θα ήθελα να τονίσω ότι, μολονότι η Ευρωπαϊκή Ένωση πέτυχε πρωτοφανή ολοκλήρωση των κρατών μελών της σε διάφορους τομείς, στο θέμα της κωδικοποίησης των ανθρωπίνων δικαιωμάτων υστερεί σημαντικά έναντι άλλων διεθνών οργανισμών. Υποστηρίζω πλήρως τη δήλωση που ζητά από τα κράτη μέλη να υπογράψουν και να επικυρώσουν όλες τις συμβάσεις του Ο"Ε και του Συμβουλίου της Ευρώπης για τα θεμελιώδη ανθρώπινα δικαιώματα, καθώς και τα συνημμένα προαιρετικά πρωτόκολλα. Από αυτά θα ήθελα να υπογραμμίσω τη σύμβαση-πλαίσιο του Συμβουλίου της Ευρώπης για την προστασία των εθνοτικών μειονοτήτων και τον Ευρωπαϊκό Χάρτη για τις Περιφερειακές και Μειονοτικές Γλώσσες για τα οποία η μελλοντική υπογραφή της Σύμβασης για τα Ανθρώπινα Δικαιώματα από την ΕΕ θα μπορούσε να χρησιμοποιηθεί ως παράδειγμα. Πιστεύω ότι είναι εξίσου σημαντικός ένας καλύτερος συντονισμός της εργασίας των διεθνών οργανισμών που έχουν δικαιοδοσία στον τομέα των ανθρωπίνων δικαιωμάτων και θα μπορούσε να αποτελέσει τη μοναδική εγγύηση για τη διεκδίκηση των διατυπωμένων δικαιωμάτων και υποχρεώσεων.
<SPEAKER ID="517" NAME="Μαρία-Ελένη Κοππά" AFFILIATION="S&amp;D">
Κυρία Πρόεδρε, η Ευρωπαϊκή Ένωση με συνέπεια στις αρχές και αξίες της υπερασπίζεται τα ανθρώπινα δικαιώματα στον κόσμο. Έχουν όμως πολλά να γίνουν και η Συνθήκη της Λισαβόνας έρχεται να βελτιώσει την αποτελεσματικότητά μας στον τομέα αυτό. Είναι πεποίθηση όλων μας στο Ευρωπαϊκό Κοινοβούλιο ότι πρέπει να συνεχιστούν οι δράσεις για τους υπερασπιστές των ανθρωπίνων δικαιωμάτων. " σωστή εφαρμογή των εργαλείων που ήδη υπάρχουν μπορεί να αποτελέσει ένα πλαίσιο για την προστασία τους. Σε υψηλή προτεραιότητα πρέπει να τεθεί η επικύρωση όλων των διεθνών συνθηκών ενάντια στα βασανιστήρια και κάθε άλλης μορφής απάνθρωπη μεταχείριση. " συμπερίληψη της ρήτρας ανθρωπίνων δικαιωμάτων σε όλες τις εμπορικές συμφωνίες με τρίτες χώρες αλλά και η παρακολούθηση της εφαρμογής είναι ουσιαστικά μέτρα πίεσης και πρέπει να επιμείνουμε σε αυτά. Ειδική αναφορά, νομίζω, πρέπει να γίνει στην ουσιαστική προστασία των δικαιωμάτων των γυναικών και κοριτσιών, συμπεριλαμβανομένης της προστασίας της σεξουαλικής και αναπαραγωγικής τους υγείας.
<SPEAKER ID="518" NAME="Antonyia Parvanova" AFFILIATION="ALDE">
(EN) Κυρία Πρόεδρε, στο πλαίσιο της σημερινής μας συζήτησης για τα ανθρώπινα δικαιώματα στις εσωτερικές και τις εξωτερικές πολιτικές της ΕΕ, θα ήθελα να κάνω ιδιαίτερη αναφορά στην κατάσταση των γυναικών στις ζώνες σύγκρουσης και ιδιαίτερα στο Κονγκό, τη Γάζα και το Ιράν, όπου δεν θα πρέπει να συνεχίσουμε να παραβλέπουμε αυτό το θέμα.
<P>
Οι γυναίκες, όπως και τα παιδιά, υποφέρουν περισσότερο από τις καταστροφικές συνέπειες των καταστάσεων σύγκρουσης. Δεν θα πρέπει να επιτρέψουμε οι παραβιάσεις των ανθρωπίνων δικαιωμάτων που υφίστανται οι γυναίκες να αποτελούν δευτερεύον θέμα: η ΕΕ θα πρέπει να θέσει ως προτεραιότητα την υπεράσπιση των δικαιωμάτων των γυναικών στις εξωτερικές και τις ανθρωπιστικές πολιτικές της. Τα ζητήματα ανθρωπίνων δικαιωμάτων -και ιδιαίτερα η θέση των γυναικών- σε πολλές από τις τρίτες χώρες θυσιάζονται πολύ συχνά στον βωμό των οικονομικών συμφερόντων κάποιων κρατών μελών της ΕΕ. Χρειαζόμαστε, και ζητάμε σήμερα, κατάλληλα και συγκεκριμένα βήματα για να γίνουν οι αρχές της ΕΕ στις δράσεις της εντός και εκτός της Ένωσης ένα πραγματικό εργαλείο προώθησης των ανθρωπίνων δικαιωμάτων, με ιδιαίτερη έμφαση στα δικαιώματα των γυναικών.
<SPEAKER ID="519" NAME="Rui Tavares" AFFILIATION="GUE/NGL">
(PT) Κυρία Ashton, πώς αισθάνεστε όταν κυβερνήσεις όπως της Γαλλίας και της Πορτογαλίας σταματούν τις διαδηλώσεις όταν κινέζοι αξιωματούχοι επισκέπτονται τις πρωτεύουσές τους, έτσι ώστε να μην τις δουν οι αξιωματούχοι όταν αυτοί επισκέπτονται τις χώρες τους; " αρχική ιδέα δεν ήταν να έχει η Ευρώπη έναν Ύπατο Εκπρόσωπο ώστε να μπορεί να μιλήσει με μια φωνή για τα ανθρώπινα δικαιώματα σε ξένες χώρες, για παράδειγμα στην Κίνα; Δεν νομίζετε ότι αυτό είναι έκφραση περισσοτέρων φωνών από μία;
<P>
Από περιέργεια, γιατί κάθεστε πάντα δίπλα στο Συμβούλιο; Ποια είναι η φιλοσοφία ή η συνταγματική θεωρία που κρύβεται πίσω από αυτήν την επιλογή; Μια τρίτη ερώτηση: Θα ήθελα να βλέπουν οι ευρωπαίοι διπλωμάτες μας τα ανθρώπινα δικαιώματα ως καθημερινή προτεραιότητα, όχι ως δεύτερη, τρίτη ή τέταρτη προτεραιότητα, αλλά ως πρώτη προτεραιότητα. Τι θα κάνετε για να εξασφαλίσετε ότι κάποιοι από τους διπλωμάτες μας θα ασχολούνται με τα ανθρώπινα δικαιώματα ως εργασία πλήρους απασχόλησης, κάθε μέρα; Δεν θα ήταν καλό να έχουμε, όπως αρκετοί συνάδελφοι έχουν ήδη προτείνει εδώ, μια μόνιμη διεύθυνση με αυτήν την αρμοδιότητα;
<SPEAKER ID="520" NAME="Andrew Henry William Brons" AFFILIATION="NI">
(EN) Κυρία Πρόεδρε, όταν ακούσαμε την ηχογραφημένη ομιλία του κ. Fariñas από την Κούβα σήμερα το πρωί, εντυπωσιάστηκα από το γεγονός ότι χαρακτηρίζει τον εαυτό του και τους συναδέλφους του ως "μη βίαιη" αντιπολίτευση κατά της κυβέρνησης της Κούβας. Πιστεύω ότι είναι ιδιαίτερα σημαντικό να σεβόμαστε τα δικαιώματα των ανθρώπων που ούτε ασκούν βία ούτε ενθαρρύνουν τη βία σε βάρος άλλων.
<P>
Εντούτοις, προτού καταντήσουμε υποκριτές, πρέπει να αντιμετωπίσουμε το γεγονός ότι σε κάποιες χώρες της ΕΕ άνθρωποι όπως ο κ. Geert Wilders στην Ολλανδία διώκονται επειδή έχουν αντίθετες πολιτικές ιδέες ή αιρετικές ιδέες για ακαδημαϊκά θέματα χωρίς καμία υπόνοια ενθάρρυνσης βίας. Επιπλέον, στο Βέλγιο απαγορεύθηκε ένα πολιτικό κόμμα χωρίς καμία σύνδεση με ζητήματα βίας. Μια προσπάθεια απαγόρευσης ενός κόμματος στη Γερμανία απέτυχε στο συνταγματικό δικαστήριο, απλώς επειδή αποκαλύφθηκε ότι οι αποδείξεις είχαν κατασκευαστεί από πράκτορες του κράτους. Στο "νωμένο Βασίλειο ένας κρατικός φορέας κατέθεσε αγωγή κατά του κόμματός μας, με πρόδηλο στόχο να μας απαγορεύσει τη δράση.
<SPEAKER ID="521" NAME="Salvatore Iacolino" AFFILIATION="PPE">
(IT) Κυρία Πρόεδρε, λαίδη Ashton, κυρίες και κύριοι, τα ανθρώπινα δικαιώματα και η πολιτική της Ευρωπαϊκής Ένωσης βρίσκονται σε κρίσιμη καμπή. " έκθεση της κ. Andrikienθα πρέπει ασφαλώς να ενθαρρυνθεί και να υποστηριχθεί, καθώς δηλώνει με σαφήνεια ποιες συγκεκριμένες δράσεις πρέπει ακόμα να γίνουν. " Ευρωπαϊκή Υπηρεσία Εξωτερικής Δράσης μπορεί να διεξαγάγει αποτελεσματικά αυτές τις δραστηριότητες, στηριζόμενη επιπλέον στην αναγνωρισμένη ευαισθησία των κρατών μελών, χρειαζόμαστε όμως μια ευρεία και αποφασιστική πολιτική που θα έχει την απαραίτητη δριμύτητα όταν χρειάζεται.
<P>
Πρέπει να προστατέψουμε πραγματικά τα ανθρώπινα δικαιώματα: νέοι, γυναίκες, ηλικιωμένοι, άτομα με αναπηρία, άτομα με ιδιαίτερο θρησκευτικό και πολιτικό προσανατολισμό και άτομα με διαφορετικό σεξουαλικό προσανατολισμό πρέπει να προστατευθούν, όπως επίσης πρέπει να προστατευθεί το δικαίωμα των ανθρώπων να εκφράζουν ελεύθερα τις σκέψεις τους. Σήμερα, ωστόσο, το Κοινοβούλιο θέσπισε κάποια σημαντικά μέτρα και γι' αυτό πιστεύουμε ότι κάθε πρόγραμμα που στοχεύει πραγματικά στην προστασία των ανθρωπίνων δικαιωμάτων μπορεί να αναπτυχθεί πραγματικά και αποτελεσματικά μόνο μέσα από ισχυρό, συγκεκριμένο διάλογο με τις τρίτες χώρες.
<SPEAKER ID="522" NAME="Κυριάκος Μαυρονικόλας" AFFILIATION="S&amp;D">
Κυρία Πρόεδρε, κυρία Ashton, με ιδιαίτερη χαρά ακούει κανείς την κατ' εξοχήν υπεύθυνη της υπηρεσίας εξωτερικής δράσης της Ευρωπαϊκής Ένωσης να δηλώνει απερίφραστα ότι είμαστε υπέρ της εφαρμογής των θεμελιωδών ελευθεριών και των ανθρωπίνων δικαιωμάτων και ότι ως Ευρωπαϊκή Ένωση έχουμε να συνεισφέρουμε τα μέγιστα στην εφαρμογή αυτών των αρχών και ελευθεριών που είναι κοινά για όλη την οικουμένη, ούτως ώστε ακριβώς να μπορέσουμε να επιτελέσουμε αυτό το θετικό ρόλο.
<P>
Γνωρίζετε τις θέσεις μας, ότι αποζητούμε να δημιουργηθεί ένα ιδιαίτερο τμήμα για τις ανθρώπινες ελευθερίες, πολύ περισσότερο να υπάρχει η σχετική εποπτεία και να υπάρχουν απεσταλμένοι. Θα έλεγα όμως, κυρία Ashton, ότι οφείλουμε εκτός από τα εκτός να δούμε και τα εντός. Προερχόμενος μάλιστα από την Κύπρο θα ήθελα να επισημάνω ότι έχουμε διακόσιες χιλιάδες πρόσφυγες Ελληνοκύπριους που στερούνται τα θεμελιώδη ανθρώπινα δικαιώματά τους (πρόσβαση στο σπίτι τους), όπως επίσης ότι έχουμε μια τουρκοκυπριακή κοινότητα η οποία καταδυναστεύεται από την τουρκική κατοχή. Οργανώστε το τμήμα σας! Μια συμβουλή και μια παράκληση: Στείλτε τον πρώτο σας απεσταλμένο στο έδαφος της Κυπριακής Δημοκρατίας!
<SPEAKER ID="523" NAME="Olle Schmidt" AFFILIATION="ALDE">
(SV) Κυρία Πρόεδρε, ένας από τους υποψηφίους για το Βραβείο Ζαχάρωφ, ο Dawit Isaak, εξακολουθεί να κρατείται στη φυλακή χωρίς δίκη στην Ερυθραία. Είναι φυλακισμένος εδώ και 3.370 ημέρες. " προσχώρηση στην Ευρωπαϊκή Σύμβαση για την Προστασία των Δικαιωμάτων του Ανθρώπου θα προσφέρει επίσης μια μεγαλύτερη δυνατότητα για να δείξει η ΕΕ με σοβαρότητα την προσήλωσή της στα ανθρώπινα δικαιώματα εκτός των συνόρων της ΕΕ και στην υπεράσπισή τους.
<P>
Σας απευθύνω έκκληση, βαρόνη Ashton, να εκμεταλλευτείτε αυτήν την ευκαιρία για να αυξήσετε την πίεση στην Ερυθραία για την απελευθέρωση του ευρωπαίου κρατούμενου για λόγους συνείδησης, Dawit Isaak. Πρέπει τώρα να δείξουμε ότι μιλάμε σοβαρά και πρέπει να στείλουμε ένα ξεκάθαρο μήνυμα στον Πρόεδρο της Ερυθραίας. Μια σημαντική απαίτηση πρέπει να είναι όλες οι διαπραγματεύσεις που διεξάγονται με την Ερυθραία να οδηγήσουν στην απελευθέρωση του Dawit Isaak. Σας έχω εμπιστοσύνη. Όπως ακριβώς είπε και ο κ. Cashman:
<P>
(EN) Κυρία Ashton, σας πιστεύω και σας εμπιστεύομαι.
<SPEAKER ID="525" NAME="Andrzej Grzyb" AFFILIATION="PPE">
(PL) Κυρία Πρόεδρε, πρώτον, θα ήθελα να ευχαριστήσω την κ. Andrikienγια την έκθεσή της. Θα ήθελα επίσης να πω ότι τα ανθρώπινα δικαιώματα βρίσκονται σε νέα κατάσταση μετά τη Συνθήκη της Λισαβόνας. Το ερώτημα είναι πώς θα χρησιμοποιήσουμε αυτό το μέσο. Πρέπει να το κάνουμε όχι μόνο μιλώντας άμεσα για τα ανθρώπινα δικαιώματα, αλλά συμπεριλαμβάνοντάς τα σε άλλα πλαίσια, όπως όταν συζητάμε για την εμπορική πολιτική με διάφορες χώρες. Είναι αυτά τα ανθρώπινα δικαιώματα σημαντικά για τους εταίρους μας; Πιστεύω ότι οι αντιδράσεις σε ό,τι λέει το Ευρωπαϊκό Κοινοβούλιο, ή, για παράδειγμα, στη σημερινή απονομή του Βραβείου Ζαχάρωφ, δείχνουν πως οι απόψεις του Κοινοβουλίου είναι σημαντικές, επειδή εισακούονται.
<P>
Θα ήθελα επίσης να μιλήσω για τα δικαιώματα των χριστιανών στον κόσμο. Έχω την εντύπωση ότι τώρα υπάρχουν τόσα πολλά παραδείγματα διώξεων χριστιανών, που πρέπει να αντιδράσουμε αποφασιστικά. Πιστεύω επίσης ότι είναι σημαντικό να συνεργαστούμε, μεταξύ άλλων, με το Συμβούλιο της Ευρώπης, τον Ο"Ε, τον Οργανισμό για την Ασφάλεια και τη Συνεργασία στην Ευρώπη και τους διαμεσολαβητές και εκπροσώπους των ανθρωπίνων δικαιωμάτων τόσο του Συμβουλίου της Ευρώπης όσο και πολλών κρατών μελών, καθώς υπάρχουν πολυάριθμα πολύ καλά παραδείγματα της επίδρασης που έχει το έργο τους όσον αφορά την αλλαγή της στάσης έναντι των ανθρωπίνων δικαιωμάτων.
<SPEAKER ID="526" NAME="Kristiina Ojuland" AFFILIATION="ALDE">
(EN) Κυρία Πρόεδρε, παρόλο που η έκθεση περιλαμβάνει πολλά σημαντικά ζητήματα, θα ήθελα να αναφερθώ μόνο στην περίπτωση του Sergei Magnitsky. " τραγωδία του αντιπροσωπεύει έναν μεγάλο αριθμό παρόμοιων περιπτώσεων που δεν έχουν ακόμα υποπέσει στην αντίληψή μας.
<P>
Είναι σημαντικό να ξεκαθαρίσουμε στις ρωσικές αρχές ότι τέτοια περιστατικά πρέπει να ερευνώνται σύμφωνα με την αρχή του κράτους δικαίου. Αντί γι' αυτό, οι ανακριτές και οι εισαγγελείς που ασχολούνται με τον θάνατο του Sergei Magnitsky προάγονται και επιβραβεύονται.
<P>
Μια τέτοια δράση αποτελεί απλώς απίστευτη διαστροφή της δικαιοσύνης, και η Ευρωπαϊκή Ένωση και τα κράτη μέλη της δεν θα πρέπει να κλείνουν τα μάτια σε αυτό. Πρέπει να έχουμε κατά νου τις διεθνείς δεσμεύσεις της Ρωσικής Ομοσπονδίας. Ως εκ τούτου, αγαπητοί συνάδελφοι, σας παροτρύνω να υποστηρίξετε την τροπολογία 25 η οποία προτείνει την επιβολή κυρώσεων στους 60 ρώσους υπαλλήλους που εμπλέκονται στην υπόθεση αυτή, μέχρις ότου διεξαχθεί μια σωστή έρευνα για τον θάνατο του Sergei Magnitsky.
<SPEAKER ID="527" NAME="Jacek Protasiewicz" AFFILIATION="PPE">
(PL) Κυρία Πρόεδρε, ως μέλος της Υποεπιτροπής Ανθρωπίνων Δικαιωμάτων, θα ήθελα να δώσω θερμά συγχαρητήρια στην κ. Andrikienγια τη σύνταξη ενός πραγματικά πολύ καλού σχεδίου έκθεσης. Επιπλέον, ως πρόεδρος της αντιπροσωπείας του Ευρωπαϊκού Κοινοβουλίου για τις σχέσεις με τη Λευκορωσία, θα ήθελα επίσης να εκφράσω τη μεγάλη μου ικανοποίηση διότι η έκθεση περιλαμβάνει αναφορές για την κατάσταση σε αυτήν τη χώρα. Εννοώ συγκεκριμένα τις αναφορές για το πώς η ελευθερία του συνεταιρίζεσθαι περιορίζεται μονίμως στη Λευκορωσία, και αυτό συμπεριλαμβάνει και την ελευθερία του συνεταιρίζεσθαι με εθνικές και εθνοτικές μειονότητες, καθώς επίσης και το πώς περιορίζεται το έργο θρησκευτικών οργανώσεων.
<P>
Επίσης, χαίρομαι που αυτή η έκθεση αναφέρεται και στον περιορισμό της ελεύθερης πρόσβασης στο Διαδίκτυο και στο γεγονός ότι η Λευκορωσία πρωτοπορεί με επαίσχυντο τρόπο σε αυτόν τον τομέα στην Ευρώπη. Ελπίζω, επίσης, ότι η κ. Ashton, που είναι παρούσα σήμερα σε αυτήν τη συζήτηση, θα καταβάλει κάθε δυνατή προσπάθεια για να διασφαλίσει ότι ο διάλογος για το θέμα των ανθρωπίνων δικαιωμάτων που ξεκίνησε με τη Λευκορωσία τον περασμένο χρόνο θα φέρει απτά αποτελέσματα, ειδικά σε ό,τι αφορά τον τερματισμό της καταπίεσης των υπερασπιστών των ανθρωπίνων δικαιωμάτων και των ανεξάρτητων λευκορώσων δημοσιογράφων.
<SPEAKER ID="528" NAME="Heidi Hautala" AFFILIATION="Verts/ALE">
(EN) Κυρία Πρόεδρε, θα ήθελα να αναφερθώ σε ένα ζήτημα που τέθηκε από πολλούς συναδέλφους, και αυτό είναι η καταπίεση των δικαιωμάτων των χριστιανών. Θα ήθελα πάρα πολύ, στο όνομα της συνέπειας, να ενδιαφέρονταν οι συνάδελφοι εξίσου και για την καταπίεση των δικαιωμάτων των εκπροσώπων άλλων θρησκειών, καθώς πολύ συχνά ακούμε από άλλες χώρες ότι είμαστε μεροληπτικοί και προκατειλημμένοι, και έτσι πιστεύω ότι αυτό είναι ένα θέμα πραγματικής συνέπειας και αξιοπιστίας.
<P>
Θα ήθελα η κατευθυντήρια γραμμή της ΕΕ για την εξωτερική πολιτική για τα ανθρώπινα δικαιώματα να είναι η αποφυγή της τυχόν εφαρμογής δύο μέτρων και δύο σταθμών και ελπίζω ότι το Ευρωπαϊκό Κοινοβούλιο θα επιμείνει σε αυτό.
<P>
Τέλος, μπορώ να ρωτήσω τη βαρόνη Ashton αν πρόκειται να απαντήσει στις πολυάριθμες ερωτήσεις που έχουμε σχετικά με τις νέες δομές ανθρωπίνων δικαιωμάτων στην ΕΥΕΔ, αφού αυτές θα ενταχθούν στο εγγύς μέλλον;
<SPEAKER ID="529" NAME="Catherine Ashton" LANGUAGE="EN">
Κυρία Πρόεδρε, θα ήθελα να εκφράσω τις ευχαριστίες μου προς όλους για τη συνεισφορά τους σε αυτήν τη συζήτηση, που την θεωρώ ιδιαίτερα χρήσιμη.
<P>
Μπορώ να πω μόνο ότι τώρα βρίσκομαι στην πλευρά του Συμβουλίου, αλλά νωρίτερα σήμερα βρισκόμουν στην πλευρά της Επιτροπής; Κινούμαι μεταξύ των δύο, και το σημειώνουμε προκειμένου να βεβαιωθούμε πως κινούμαι μεταξύ των δύο, έτσι πρέπει απλώς να με πετυχαίνετε όταν είμαι εδώ.
<P>
Για άλλη μία φορά, θα ήθελα να ευχαριστήσω την κ. Andrikienπάρα πάρα πολύ για το έργο που επιτέλεσε και να την συγχαρώ για την έκθεσή της, που ήταν ιδιαίτερα χρήσιμη.
<P>
Θα απαντήσω σχετικά με τρεις συγκεκριμένους τομείς. Θα ξεκινήσω με το ζήτημα το οποίο έθεσε στο τέλος η κ. Hautala και ανέφεραν αρκετοί συνάδελφοι.
<P>
Επιτρέψτε μου να ξεκινήσω μιλώντας απολύτως ξεκάθαρα: Μιλώ για οριζόντια ενσωμάτωση διότι έχω δει πάρα πολύ συχνά στη ζωή μου τα ανθρώπινα δικαιώματα να μπαίνουν στην άκρη σε έναν οργανισμό και να αντιμετωπίζονται σαν κάτι το δευτερεύον με τρόπο που δεν πρόκειται να έχει κανένα αποτέλεσμα. Δεν υπονοώ ότι αυτό έκανε η ΕΕ στο παρελθόν. Λέω ότι ο ρόλος μου είναι να διασφαλίσω ότι αυτό δεν μπορεί να συμβεί ξανά. Όπως θα δείτε στη δομή όταν την ολοκληρώσουμε -και δεν έχει γίνει ακόμα αυτό- τα ανθρώπινα δικαιώματα θα αναγνωριστούν πλήρως στη δομή και εμείς θα διασφαλίσουμε ότι θα έχουμε στη δομή τους εμπειρογνώμονες που ζήτησαν οι συνάδελφοι. Αλλά δεν θέλω να παραμείνει στην άκρη. Θέλω να συμμετέχει σε ό,τι κάνουμε: μια κατευθυντήρια γραμμή, όχι κάτι το εύθραυστο, μια κατευθυντήρια γραμμή που είναι ισχυρή και διακριτή και μπορούν να την δουν όλοι. Αυτό θέλω να πετύχω κατά τη διάρκεια της θητείας μου και είμαι απολύτως προσηλωμένη στην προσπάθεια για να το πετύχω αυτό.
<P>
Θα χρειαστεί χρόνο και θα υπάρξουν πράγματα που δεν μπορούν να γίνουν τόσο καλά όσο θέλω, ωστόσο θα κάνουμε ό,τι καλύτερο μπορούμε. Για μένα είναι, εντούτοις, σημαντικό να καταλαβαίνει αυτό το Κοινοβούλιο τι προσπαθώ να πετύχω και να προσπαθήσω να διασφαλίσω ότι όλοι αναλαμβάνουν την ευθύνη γι' αυτό. Ναι, θα πρέπει να παρακολουθείται· ναι, χρειαζόμαστε εμπειρογνωμοσύνη· όμως αυτό δεν αφορά μόνο μερικά μέλη της ΕΥΕΔ. Είναι ευθύνη όλων. Αυτό είναι το πρώτο πράγμα που ήθελα να πω. Το δεύτερο είναι ότι θα δείτε τις δομές πολύ σύντομα, και είναι εκεί. Είναι εκεί για να το δείτε όλοι στο πλαίσιο αυτών που πρόκειται να κάνουμε.
<P>
Σχετικά με τους επικεφαλής των ομάδων εργασίας, θα υποβάλουμε τις προτάσεις μας για τους διορισμούς. Θα προχωρήσω σε διορισμό του επικεφαλής της ομάδας εργασίας η οποία θα είναι υπεύθυνη για τα ανθρώπινα δικαιώματα και αυτό θα του δώσει τη δυνατότητα να ασχοληθεί με το θέμα αν οι πρωτεύουσες θα πρέπει να έχουν ανθρώπους που συγκεντρώνονται από τις πρωτεύουσες ή αν η βάση θα πρέπει να είναι στις Βρυξέλλες. Θα αναπτύξουμε αυτό το σημείο σε εκείνη τη συζήτηση.
<P>
Τέλος, σχετικά με τις δομές: ήδη ολοκληρώσαμε το πρόγραμμα εκπαίδευσης για τους νέους επικεφαλής των αντιπροσωπειών, και μία συνεδρία ήταν αφιερωμένη στα ανθρώπινα δικαιώματα. Γνωρίζουν σαφώς τις αρμοδιότητές τους, καθώς και τις δικές μου και τις δικές σας προσδοκίες σχετικά με αυτό. Δεχθείτε λοιπόν, σας παρακαλώ, ότι αυτό είναι μέρος -και θεμελιώδης πυρήνας- της δομής, όμως ο ρόλος μου είναι να το κάνω αρμοδιότητα του καθενός.
<P>
Το δεύτερο σημείο αφορούσε το εύρος των ζητημάτων. Αναγνωρίζω όσα είπαν αρκετοί από εσάς για τη θρησκευτική πίστη και δέχομαι ότι αυτό είναι ένα σημαντικό ζήτημα. Πράγματι, αποτέλεσε επίσης μέρος των συζητήσεών μας στο Συμβούλιο Εξωτερικών Υποθέσεων αυτήν την εβδομάδα.
<P>
Κάποιοι συνάδελφοι αναφέρθηκαν επίσης στην ανάγκη αντιμετώπισης των δικαιωμάτων των γυναικών, των παιδιών και των λεσβιών, των ομοφυλοφίλων, των διεμφυλικών και των αμφιφυλοφίλων. Διακρίνω σε όλα αυτά που ειπώθηκαν, για διάφορα άτομα και για διάφορες χώρες, το θεμελιώδες σημείο για τα ανθρώπινα δικαιώματα, που είναι το εξής: για να ισχύσουν για κάποιον, πρέπει απλώς να είναι άνθρωπος και να είναι εδώ. Αυτά είναι τα κριτήρια για τα ανθρώπινα δικαιώματα και αυτός είναι, επαναλαμβάνω, ο τρόπος με τον οποίο θα προσεγγίσουμε το ζήτημα στην Υπηρεσία Εξωτερικής Δράσης. Αυτά ανήκουν στον καθένα.
<P>
Το τρίτο πράγμα που ήθελα να πω ήταν απλώς δυο λόγια για κάποια πράγματα που αρχίζουμε να βλέπουμε να γίνονται και στα οποία διαδραματίζουμε κάποιον ρόλο. Αυτό αληθεύει ιδίως για κάποια από τα έργα που επιτελούμε σε διεθνές επίπεδο. Στο Διεθνές Ποινικό Δικαστήριο, τέσσερις χώρες φέτος αναγνώρισαν και επικύρωσαν το καταστατικό. Αυτό είναι πολύ σημαντικό, επειδή συμμετείχαμε: Εγώ προσωπικά έγραψα στους υπουργούς κάθε χώρας που δεν το είχε ακόμα επικυρώσει, ζητώντας τους να το πράξουν. Αυτές ήταν χώρες που ανταποκρίθηκαν άμεσα στην έκκλησή μας και το επικύρωσαν.
<P>
Επίσης, θα ήθελα να αναφερθώ στη σημασία της προσπάθειας επέκτασης της υποστήριξης του μορατόριουμ στη χρήση της θανατικής ποινής στην επιτροπή της Γενικής Συνέλευσης του Ο"Ε. Πιστεύω ότι αυτό είναι ένα κεντρικό και θεμελιώδες μέρος του έργου που θα πρέπει να επιτελέσουμε. Είναι οικουμενικό, είναι κάτι στο οποίο όλοι πιστεύουμε, και αυτό που πρέπει να κάνουμε για να προχωρήσουμε είναι να είμαστε πρακτικοί σε ό,τι πράττουμε.
<P>
Έτσι λοιπόν, τρία θέματα: πρώτον, να διασφαλισθεί ότι οι δομές είναι σωστές και οι άνθρωποι γνωρίζουν και κατανοούν το βασικό έργο που πρέπει να επιτελέσουν· δεύτερον, να διασφαλισθεί ότι με το έργο μας για τα ανθρώπινα δικαιώματα καλύπτουμε τους πάντες· και τρίτον, τρόποι με τους οποίους μπορούμε να επιτύχουμε αποτελέσματα.
<P>
Το τελευταίο σημείο που θα ήθελα να θίξω είναι το πώς πιστεύω ότι πρέπει να αναζητήσουμε, πρωτίστως, στο πλαίσιο της επανεξέτασης, πρακτικούς και καινοτόμους τρόπους για να φτάσουν τα μηνύματά μας παντού. Θέλω να είμαστε πραγματικά δημιουργικοί στην επιτόπου εργασία μας με ανθρώπους σε διάφορες χώρες όπου συναντούμε υπερασπιστές των ανθρωπίνων δικαιωμάτων - κι εγώ το κάνω όπου και αν πηγαίνω. Θέλω να είμαστε πρωτότυποι και δημιουργικοί στην εύρεση νέων τρόπων για να θέτουμε αυτά τα ζητήματα που σχετίζονται με τα ανθρώπινα δικαιώματα, νέων τρόπων πέρα από αυτά που είναι σε κάθε περίπτωση πολύ σημαντικά: οι δηλώσεις που κάνω, οι δηλώσεις που κάνουμε ως 27 κράτη μέλη και οι δηλώσει που κάνουμε ως θεσμικά όργανα της Ευρωπαϊκής Ένωσης. Το ζητούμενο είναι η εύρεση νέων δρόμων, ακολουθώντας τους οποίους μπορούμε να κάνουμε όσο γίνεται περισσότερα για να αντιμετωπίσουμε τις ανησυχίες. Το ζητούμενο είναι να μπορέσουν άτομα, οργανώσεις και η συλλογική βούληση να επιτύχουν πραγματικά αποτελέσματα.
<SPEAKER ID="531" NAME="Laima Liucija Andrikienė" LANGUAGE="EN">
Κυρία Πρόεδρε, πρώτα απ' όλα μου είπαν ότι η αγγλική διερμηνεία του λόγου μου δεν ήταν ακριβής, και λυπάμαι πολύ γι' αυτό. Αμέσως μετά από αυτήν τη συζήτηση θα μεταφράσω η ίδια τον λόγο μου στα αγγλικά και θα τον στείλω σε όλους τους συναδέλφους που τους αφορά, καθώς επίσης και στην Ύπατη Εκπρόσωπο.
<P>
Δεύτερον, θα ήθελα να ευχαριστήσω όλους τους συναδέλφους που συμμετείχαν στη σημερινή συζήτηση για τη θετική τους αξιολόγηση και για τις κριτικές παρατηρήσεις τους. Όσον αφορά τους συναδέλφους μου, τον κ. Obermayr και τον κ. Poręba, που μίλησαν σχετικά με τις χριστιανικές μειονότητες σε διάφορες χώρες λέγοντας ότι αυτό το ζήτημα δεν εξετάζεται στην έκθεση, θα ήθελα να επιστήσω την προσοχή τους, μεταξύ άλλων, στην παράγραφο 126. Έχουμε ένα κεφάλαιο που ασχολείται με την ελευθερία της θρησκείας, και οι χριστιανικές μειονότητες αναφέρονται επίσης σε κάποιες συγκεκριμένες παραγράφους.
<P>
Τέλος, θα ήθελα να βεβαιώσω τη βαρόνη Ashton ότι το Κοινοβούλιο θα συνεχίσει να εξετάζει εξονυχιστικά το έργο της Ευρωπαϊκής Υπηρεσίας Εξωτερικής Δράσης και θα επικρίνει τη μη ανάληψη δράσης ή την αναποτελεσματικότητα στις δράσεις που αναλαμβάνει στον τομέα των ανθρωπίνων δικαιωμάτων. Στην έκθεση αυτού του έτους, δηλώσαμε σαφώς ότι δεν είμαστε ικανοποιημένοι από το γεγονός ότι η ΕΕ εξακολουθεί να μην έχει σαφή κριτήρια συγκριτικής αξιολόγησης για να αξιολογεί κατά πόσον οι δράσεις της για τα ανθρώπινα δικαιώματα έχουν επιτύχει αποτελέσματα. Εκφράσαμε επίσης τη δυσαρέσκειά μας για την έλλειψη προόδου ως αποτέλεσμα των διαλόγων και των διαβουλεύσεων για τα ανθρώπινα δικαιώματα.
<P>
Βαρόνη Ashton, το Κοινοβούλιο έχει διαγράψει μακρά πορεία για να βρει κοινά σημεία στα ζητήματα ανθρωπίνων δικαιωμάτων, ειδικά στα πιο ευαίσθητα από αυτά. Αυτό δείχνει ότι το Κοινοβούλιο είναι ενωμένο ως προς την προώθηση της δημοκρατίας και την προστασία των ανθρωπίνων δικαιωμάτων στον κόσμο. Δείχνει επίσης ότι έχει περάσει πια ο καιρός που το Κοινοβούλιο θα χειροκροτούσε απλώς την Επιτροπή ή το Συμβούλιο. Το Κοινοβούλιο είναι τώρα ένας σοβαρός παράγοντας στον τομέα των ανθρωπίνων δικαιωμάτων. Όλοι οι φορείς που δραστηριοποιούνται σε αυτό το πεδίο θα πρέπει να το αντιληφθούν αυτό.
<P>
Θα ήθελα να ευχαριστήσω όλους εκείνους που συμμετείχαν σε αυτήν τη συζήτηση.
<SPEAKER ID="532" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο στις 12.00.
<P>
Γραπτές δηλώσεις (άρθρο 149 του Κανονισμού)
<SPEAKER ID="836" NAME="Franz Obermayr" LANGUAGE="DE">
Το γεγονός ότι η ΕΕ θέλει να αυξήσει τις δραστηριότητές της στον τομέα των ανθρωπίνων δικαιωμάτων και ότι το ζήτημα των διώξεων και των διακρίσεων κατά των χριστιανικών μειονοτήτων εξετάζεται συγκεκριμένα σε αυτήν την έκθεση αποτελεί ένα βασικό βήμα προς τη σωστή κατεύθυνση.
<P>
Οι χριστιανοί εξακολουθούν σήμερα να υφίστανται σοβαρές διώξεις σε πολλές χώρες, ορισμένες από τις οποίες διατηρούν στενές επαφές με την ΕΕ. Για να αναφέρω μερικά παραδείγματα: στην Αίγυπτο, το Ιράν, το Ιράκ και την Τουρκία οι χριστιανοί μάχονται για την ίδια τους την επιβίωση τόσο από οικονομική όσο και από σωματική άποψη.
<P>
Δεν χρειάζεται η θέσπιση μιας νέας θέσης όπως η προβλεπόμενη θέση του ειδικού εκπροσώπου για τα ανθρώπινα δικαιώματα για να ενθαρρύνουμε ή ακόμα και να αναγκάσουμε τις εν λόγω χώρες να δείξουν μεγαλύτερη ανεκτικότητα και να προστατεύουν τις μειονότητές τους. Αυτό θα προκαλέσει περιττά έξοδα και δεν είναι εξασφαλισμένη η αποτελεσματικότητα.
<P>
Έχουμε αρκετά μέσα άσκησης πίεσης στην περίπτωση επιχειρηματικών συμφερόντων και διεθνών εμπορικών σχέσεων. Πρέπει να λάβουμε συγκεκριμένα μέτρα. Πρέπει να εξασφαλίσουμε ότι δεν θα υπογράφονται συνθήκες με την ΕΕ και δεν θα παρέχεται οικονομική βοήθεια χωρίς τη δέσμευση του σεβασμού των ανθρωπίνων δικαιωμάτων και της προστασίας των μειονοτήτων, ιδίως των χριστιανών.
<P>
Τα οικονομικά επιχειρήματα είναι από τα πιο ισχυρά και γίνονται κατανοητά σε ολόκληρο τον κόσμο.
<SPEAKER ID="533" NAME="Joanna Senyszyn" LANGUAGE="PL">
Ο σεβασμός των ανθρωπίνων δικαιωμάτων είναι ένα από τα θεμέλια της δημοκρατίας και αποτελεί την κύρια αξία στην οποία βασίζεται η ιδέα της Ευρωπαϊκής Ένωσης. Γι' αυτόν τον λόγο τα ανθρώπινα δικαιώματα καταλαμβάνουν μια ιδιαίτερη θέση στις εργασίες της Ένωσης και του Κοινοβουλίου μας. Στην ετήσια έκθεσή του για τα ανθρώπινα δικαιώματα το Ευρωπαϊκό Κοινοβούλιο τονίζει τη δέσμευσή του να προστατεύσει αυτά τα δικαιώματα σε ολόκληρο τον κόσμο. Από το 1988, το Κοινοβούλιο απονέμει το Βραβείο Ζαχάρωφ σε ανθρώπους και οργανώσεις που διακρίθηκαν ιδιαίτερα στη μάχη για τα ανθρώπινα δικαιώματα. Αυτήν την εβδομάδα θα μας γνωστοποιηθεί ο νικητής αυτής της χρονιάς.
<P>
Στο πλαίσιο της έκθεσης για το 2009, καλώ τα κράτη μέλη να υπογράψουν και να επικυρώσουν όλες τις βασικές συμβάσεις του Ο"Ε και του Συμβουλίου της Ευρώπης για τον σεβασμό των ανθρωπίνων δικαιωμάτων. Προκειμένου να είμαστε αποτελεσματικοί στη μάχη κατά των παραβιάσεων των ανθρωπίνων δικαιωμάτων παγκοσμίως, πρέπει να ενεργούμε ενωμένοι και σε σύμπνοια με τις αρχές του νόμου και της τάξης που είναι διεθνώς αποδεκτές σχετικά με αυτό το θέμα. Ως εκ τούτου, είναι σημαντικό για την Ένωση, ως ηγέτιδα στον τομέα της υπεράσπισης των ανθρωπίνων δικαιωμάτων, να εκπληρώνουν τα κράτη μέλη τις διεθνείς υποχρεώσεις σε αυτόν τον τομέα.
<P>
" έλλειψη σεβασμού για τα δικαιώματα των ανυπεράσπιστων παιδιών είναι ιδιαίτερα απεχθής. Γι' αυτόν τον λόγο υποστηρίζω την οριστική απαγόρευση της παιδικής εργασίας και τη διάθεση πρόσθετων πόρων για τη μάχη κατά της παιδικής εργασίας. Είναι τρομακτικό το γεγονός ότι τον 21ο αιώνα υπάρχουν 215 εκατομμύρια παιδιά στον κόσμο που εξαναγκάζονται σε εργασία, συμπεριλαμβανομένων περίπου 115 εκατομμυρίων που εξαναγκάζονται σε σκληρή εργασία υπό μορφή δουλείας. Δεν μπορούμε να επιτρέψουμε στην οικονομική κρίση να κάνει την κατάσταση αυτών των παιδιών χειρότερη.
<SPEAKER ID="534" NAME="Indrek Tarand" LANGUAGE="FR">
Χαίρομαι διότι το Ευρωπαϊκό Κοινοβούλιο ενέκρινε σήμερα τις απαραίτητες κυρώσεις κατά των ρώσων υπαλλήλων που εμπλέκονται στη δίκη και τον θάνατο του Magnitsky. " Ρωσία, ένα κράτος που δεν είναι κράτος δικαίου και όπου τα ανθρώπινα δικαιώματα παραβιάζονται σε καθημερινή βάση, δεν αξίζει την προσοχή που της δείχνει η Γαλλία. Γι' αυτό, καταδικάζω σθεναρά την πώληση ενός πολεμικού πλοίου τύπου Mistral από τη Γαλλία στη Ρωσία και λυπάμαι γι' αυτήν την πράξη.
<SPEAKER ID="535" NAME="Traian Ungureanu" LANGUAGE="EN">
" έκθεση της κ. Andrikienαποτελεί ένα βήμα προς τη σωστή κατεύθυνση. " σχέση της ΕΕ με τη Ρωσία είναι πράγματι ιδιαίτερη και θα πρέπει να παραμείνει ιδιαίτερη, αλλά όχι ασυνήθιστα ιδιαίτερη. " Ρωσία δεσμεύεται από τις ίδιες της τις δεσμεύσεις για την προστασία των ανθρωπίνων δικαιωμάτων και την υπεράσπιση των πολιτών της έναντι των καταχρήσεων του κράτους. " περίπτωση Magnitsky, που αναφέρεται στην έκθεση, έπεται των δολοφονιών των Politkovsaya, Estemirova και Barburova. Αυτό είναι ένα σταθερό πρότυπο, όχι μια διαδοχή τραγικών δυστυχημάτων που ξεπερνούν τις ικανότητες της ρωσικής δικαιοσύνης. Και ακόμα, η μία δολοφονία ακολουθεί την άλλη, και οι ρωσικές αρχές λένε στον έξω κόσμο ότι αυτήν τη φορά ο ένοχος σίγουρα θα βρεθεί και θα τιμωρηθεί. Ποιο είναι το αποτέλεσμα; Μηδέν, τίποτα! " ρωσική Δούμα κατηγόρησε μάλιστα το Ευρωπαϊκό Κοινοβούλιο για ανάμειξη στις εσωτερικές υποθέσεις της Ρωσίας και χρησιμοποίησε πολλά ψέματα για να δυσφημίσει την έκθεση της κ. Andrikienė. Εάν η Ευρώπη προτίθεται να διατηρήσει την αξιοπιστία της ως υπερασπιστής της δημοκρατίας και των ανθρωπίνων δικαιωμάτων, η έκθεση Andrikienθα πρέπει να εγκριθεί ως έχει, χωρίς ειδικές διατάξεις για τις συνεχείς καταχρήσεις της Ρωσίας. Ένα ψήφισμα του καναδικού κοινοβουλίου υποστήριξε ήδη ταξιδιωτική απαγόρευση και πάγωμα όλων των λογαριασμών που συνδέονται με την υπόθεση Magnitsky. Θα πρέπει να ακολουθήσουμε το παράδειγμά τους και να στείλουμε στη Ρωσία ένα σαφές και αποφασιστικό μήνυμα. Φτάνει πια!
<SPEAKER ID="536" NAME="Jarosław Leszek Wałęsa" LANGUAGE="EN">
" συνεχιζόμενη προστασία των ανθρωπίνων δικαιωμάτων από την Ευρωπαϊκή Ένωση έχει φέρει πολύ καλά αποτελέσματα παγκοσμίως και πρέπει να συνεχίσουμε τις προσπάθειές μας σε αυτήν την εποχή της παγκοσμιοποίησης. Ομολογουμένως, πρόκειται για μια αργή και κάποιες φορές κουραστική διαδικασία, ωστόσο είναι σημαντικό να επεκτείνουμε τους στόχους μας και να στρέψουμε την προσοχή μας σε αληθινά σενάρια προκειμένου να αναπτύξουμε αποτελεσματικές στρατηγικές. Επιπλέον, θα ήθελα να εκφράσω την υποστήριξή μου για την προστασία των υπερασπιστών των ανθρωπίνων δικαιωμάτων και των πολιτικών που θα εξασφαλίσουν τη διαρκή εξάπλωση της δημοκρατίας σε εκείνες τις χώρες οι οποίες δεν έχουν κάνει ακόμα αυτήν την αλλαγή. Όπως είδαμε και με τους τελευταίους βραβευθέντες με το Βραβείο Νόμπελ και το Βραβείο Ζαχάρωφ, η προστασία αυτών των υπερασπιστών των ανθρωπίνων δικαιωμάτων έχει τεράστια σημασία και αυτά τα μέτρα αποτελούν ένα βήμα προς αυτόν τον σκοπό. Οι προσπάθειες του Κοινοβουλίου για την εξάπλωση της δημοκρατίας και την προστασία των ανθρωπίνων δικαιωμάτων εξακολουθούν να σημειώνουν πρόοδο, και στον σημερινό παγκοσμιοποιημένο κόσμο ενημερωνόμαστε πιο γρήγορα για τις αδικίες. Αυτή η πρόσβαση στις πληροφορίες διευκολύνει την παρακολούθηση και την αντίδρασή μας σε τέτοιες καταστάσεις σε ολόκληρο τον κόσμο. Επομένως πρέπει να το εκμεταλλευθούμε αυτό και να συνεχίσουμε τις προσπάθειές μας για να διασφαλίσουμε ότι όλοι οι άνθρωποι απολαμβάνουν τα θεμελιώδη δικαιώματα για τη διατήρηση των οποίων εργαστήκαμε τόσο σκληρά.

<CHAPTER ID="015">
Ακρόαση με θέμα « Εγκλήματα γενοκτονίας, εγκλήματα κατά της ανθρωπότητας και εγκλήματα πολέμου που διεπράχθησαν από τα ολοκληρωτικά καθεστώτα (8 Απριλίου 2008) (συζήτηση) 
<SPEAKER ID="092" NAME="Πρόεδρος">
Το επόμενο θέμα είναι η δήλωση της Επιτροπής σχετικά με τα εγκλήματα γενοκτονίας, τα εγκλήματα κατά της ανθρωπότητας και τα εγκλήματα πολέμου που διεπράχθησαν από ολοκληρωτικά καθεστώτα.
<SPEAKER ID="093" NAME="Jacques Barrot">
Αντιπρόεδρος της Επιτροπής. - (FR) Κύριε Πρόεδρε, κυρίες και κύριοι συνάδελφοι, θα ήθελα να μιλήσω για την ακρόαση σχετικά με τα εγκλήματα που διεπράχθησαν από ολοκληρωτικά καθεστώτα με σκοπό να καθησυχάσω τις εύλογες ανησυχίες του Κοινοβουλίου.
<P>
Στις 8 Απριλίου 2008, η Επιτροπή και η σλοβενική Προεδρία διοργάνωσαν ακρόαση σχετικά με τα εγκλήματα που διεπράχθησαν από ολοκληρωτικά καθεστώτα. Την πραγματοποίηση της ακρόασης αυτής είχε ζητήσει το Συμβούλιο τον Απρίλιο του 2007 κατά τη διάρκεια των διαπραγματεύσεων σχετικά με την απόφαση-πλαίσιο για την καταπολέμηση του ρατσισμού και της ξενοφοβίας. Ο σκοπός της ακρόασης ήταν η καλύτερη κατανόηση του τρόπου με τον οποίο τα κράτη μέλη χειρίστηκαν την κληρονομιά των ολοκληρωτικών καθεστώτων καθώς και της φύσης των μεθόδων και των πρακτικών που έχουν υιοθετηθεί για την αντιμετώπιση αυτής της πρόκλησης.
<P>
" ακρόαση επικεντρώθηκε σε δύο κύρια θέματα: την αναγνώριση των ολοκληρωτικών εγκλημάτων, και τη συμφιλίωση. Δεδομένου ότι το θέμα αυτό είναι ευαίσθητο και για να μην γίνει εκμετάλλευσή του με κανέναν τρόπο, η Επιτροπή ήθελε αυτή η συζήτηση να είναι πάνω απ' όλα, μια συζήτηση μεταξύ ανεξάρτητων ειδικών και ακαδημαϊκών διαφορετικής προέλευσης και ειδικότητας, οι οποίοι δεσμεύτηκαν να υιοθετήσουν μια προσέγγιση βασισμένη στην επιστήμη. Τα κράτη μέλη κλήθηκαν να συμμετάσχουν, όπως και το Ευρωπαϊκό Κοινοβούλιο, και με χαροποιεί το γεγονός ότι πολλά μέλη του Κοινοβουλίου είχαν τη δυνατότητα να συμμετάσχουν στη συζήτηση. " ακρόαση συνέβαλε σε μια εποικοδομητική και απροκατάληπτη συζήτηση. Σε γενικές γραμμές, προέκυψαν τέσσερα ζητήματα από τις συζητήσεις τα οποία ενδιαφέρουν ιδιαίτερα την Επιτροπή.
<P>
Πρώτον, υπάρχει η αίσθηση ότι τα παλαιά κράτη μέλη θα πρέπει να ενημερωθούν καλύτερα για το τραγικό παρελθόν των νέων κρατών μελών. Αυτή έλλειψη αναγνώρισης θα πρέπει να εξεταστεί προσεκτικά ώστε να αποφευχθεί η διαίρεση της Ένωσης σε σχέση με ένα τόσο σοβαρό ζήτημα το οποίο θα πρέπει στην πραγματικότητα να μας ενώνει.
<P>
Δεύτερον, προέκυψε από τις συζητήσεις ότι η εδραίωση της αλήθειας αποτελεί προϋπόθεση για τη συμφιλίωση. Το πνεύμα της συμφιλίωσης που διέπει τη διαδικασία της ευρωπαϊκής ολοκλήρωσης είναι τώρα πιο σημαντικό από ποτέ. Οι διάφορες εμπειρίες συμφιλίωσης που συζητήθηκαν κατά τη διάρκεια της ακρόασης έδειξαν πόσο περίπλοκη είναι αυτή η αποστολή, αλλά επίσης πως υπάρχει λόγος να είμαστε αισιόδοξοι. Δείχνουν ότι ο σεβασμός των θεμελιωδών δικαιωμάτων είναι βασικός παράγοντας για την επίτευξη ειλικρινούς συμφιλίωσης.
<P>
Τρίτον, φαίνεται ότι υπάρχουν πολλοί διαφορετικοί τρόποι χειρισμού των ζητημάτων της αναγνώρισης και της συμφιλίωσης. Δεν υπάρχει ένα μοντέλο που να καλύπτει όλες τις περιπτώσεις, και κάθε κράτος μέλος πρέπει να βρει αυτό που ταιριάζει καλύτερα στις ιδιαίτερες συνθήκες του.
<P>
Εν τέλει, οι συζητήσεις αποκάλυψαν ότι τα ευρωπαϊκά θεσμικά όργανα καλούνται να ασχοληθούν πληρέστερα με αυτά τα ζητήματα. Κατά τη διάρκεια της ακρόασης, μια ομάδα συμμετεχόντων υπέβαλλε ένα έγγραφο που περιέχει μεγάλο αριθμό προτάσεων για ενέργειες. " Επιτροπή έλαβε υπόψη αυτήν την έκκληση για μεγαλύτερη συμμετοχή της Ευρώπης σε αυτά τα ζητήματα, εντούτοις πρέπει να τονιστεί ότι εναπόκειται σε κάθε κράτος μέλος να βρει το δικό του τρόπο να αντιμετωπίσει τις μνήμες από αυτά τα εγκλήματα και αυτά τα ζητήματα. " Ευρωπαϊκή Ένωση δεν μπορεί να αντικαταστήσει τα κράτη μέλη σε αυτήν την αποστολή. " Ευρωπαϊκή Ένωση δεν διαθέτει μεγάλες αρμοδιότητες για να ενεργήσει σε αυτόν τον τομέα. Ο ρόλος της είναι να διευκολύνει αυτή την διαδικασία ενθαρρύνοντας τη συζήτηση, ενισχύοντας την ανταλλαγή εμπειριών και βέλτιστων πρακτικών και φέρνοντας σε επαφή τους διάφορους φορείς.
<P>
Όλες οι εισηγήσεις της ακρόασης πρέπει τώρα να αναλυθούν· ωστόσο θα ήθελα να επαναλάβω την αποφασιστικότητα της Επιτροπής να συνεχίσει τη διαδικασία που είχε κινηθεί από τη δήλωση του Συμβουλίου τον Απρίλιο του 2007. " Επιτροπή πρέπει να υποβάλει έκθεση στο Συμβούλιο δύο χρόνια μετά την έναρξη ισχύος της απόφασης-πλαίσιο για την καταπολέμηση του ρατσισμού και της ξενοφοβίας, και στη συνέχεια θα είναι δυνατό να πραγματοποιηθεί πολιτική συζήτηση.
<P>
Στο μεταξύ, η σλοβενική προεδρία σχεδιάζει να δημοσιεύσει τις εισηγήσεις που έλαβε κατά τη διάρκεια της ακρόασης. Από την πλευρά της, η Επιτροπή προτίθεται να δρομολογήσει μελέτη για να λάβει μια επισκόπηση των διαφόρων μεθόδων, της νομοθεσίας και των πρακτικών που χρησιμοποίησαν τα κράτη μέλη για να διαχειριστούν το ζήτημα της μνήμης των ολοκληρωτικών εγκλημάτων.
<P>
Σε σχέση με τη σημασία των εκπαιδευτικών πτυχών και των πτυχών της ιθαγένειας, η Επιτροπή θα μελετήσει επίσης με ποιο τρόπο τα υπάρχοντα κοινοτικά προγράμματα μπορούν να χρησιμοποιηθούν περαιτέρω έτσι ώστε να αυξηθεί η ευαισθητοποίηση του κοινού για αυτά τα ζητήματα σε ολόκληρη την Ευρώπη.
<P>
Ανακεφαλαιώνοντας, είναι σημαντικό να προωθήσουμε μια αντικειμενική και απροκατάληπτη συζήτηση σχετικά με αυτά τα θέματα, και να προχωρήσουμε σταδιακά εντός των ορίων των αρμοδιοτήτων της Ένωσης. " Επιτροπή είναι έτοιμη βεβαίως να συμμετάσχει πλήρως σε αυτήν την διαδικασία.
<SPEAKER ID="094" NAME="Vytautas Landsbergis">
εξ ονόματος της Ομάδας PPE-DE. - (EN) Κύριε Πρόεδρε, ενώ συζητάμε, διαφωνούμε και προσεγγίζουμε μια σημαντική κοινή θέση σχετικά με την αξιολόγηση των εγκλημάτων των ολοκληρωτικών καθεστώτων στην Ευρώπη, υπάρχει κάτι προφανές που θέτει εμπόδια για μια ταχύτερη ηθική και νομοθετική επιτυχία.
<P>
Αυτό το βασικό εμπόδιο είναι η δύσκολο να γίνει αντιληπτή στάση της σημερινής ρωσικής κυβέρνησης. Όσον αφορά στα εγκλήματα που διεπράχθησαν κατά το σταλινικό παρελθόν της ΕΣΣΔ, αντί να αποστασιοποιηθεί καταδικάζοντας τα σοβαρά εγκλήματα κατά της ανθρωπότητας, τα εγκλήματα πολέμου και τα υπόλοιπα εγκλήματα, η κυβερνώσα ρωσική ελίτ δεν ακολουθεί το καλό παράδειγμα της Γερμανίας η οποία απαλλάχτηκε από τους Ναζί.
<P>
Όχι, ο σοβιετικός Φύρερ, ο Στάλιν, εγκωμιάζεται, τα εγκλήματα του ίδιου και της συμμορίας του διαψεύδονται ή περιθωριοποιούνται και τα θύματα ταπεινώνονται και χλευάζονται. Αυτή η περίεργη πολιτική στάση, που είναι τόσο επιζήμια για την ίδια τη Ρωσία, δεν μπορεί να καταστρέψει την αλήθεια των πράξεων αλλά συνεχίζει να επηρεάζει λανθασμένα τα ευρωπαϊκά μας πρότυπα και τη δικαιοσύνη που διέπει τις αξιολογήσεις.
<P>
Πρέπει να συνειδητοποιήσουμε πόσο η υποκρισία αυτή και τα δύο μέτρα και δύο σταθμά είναι χρήσιμα για πολλούς νεοναζί κλπ. Αν κάποιος πει: Λοιπόν, πριν η Ρωσία αλλάξει επίσημα γνώμη, πρέπει να παγώσουμε τη δική μας και να ακολουθήσουμε το σκεπτικό του Κρεμλίνου ή να αναβάλουμε τις εκτιμήσεις και τις αποφάσεις μας, αυτή είναι μια ολοκληρωτική και εντελώς λανθασμένη στάση.
<P>
Όσο σκληρά και αν προσπαθήσουν οι μισθωμένοι από το ρωσικό κράτος ιστορικοί να ξαναγράψουν την ευρωπαϊκή πολιτική ιστορία, οι δύο γνωστοί σε όλο τον κόσμο αιμοσταγείς τύραννοι του 20ού αιώνα, και οι μικρότερες εθνικές δικτατορίες, πρέπει και θα αξιολογηθούν κατάλληλα. Αυτός είναι ο καλύτερος τρόπος με τον οποίο μπορεί η Ευρώπη να βοηθήσει τη Ρωσία του μέλλοντος.
<SPEAKER ID="095" NAME="Jan Marinus Wiersma">
εξ ονόματος της Ομάδας PSE. - (NL) Κύριε Πρόεδρε, η ομάδα μας βοήθησε να πραγματοποιηθεί αυτή η συζήτηση διότι ανησυχούμε εξαιτίας του αυξανόμενου αριθμού των κομματικών-πολιτικών ερμηνειών του παρελθόντος. Εκφράζω τις απόψεις μου εδώ όχι μόνο ως πολιτικός, ως σοσιαλδημοκράτης αλλά και ως ιστορικός. Τέτοιες ερμηνείες συχνά διαιωνίζουν μύθους οι οποίοι μπορούν να αποτελέσουν για παράδειγμα πρόσφορο έδαφος για την ξενοφοβία, διότι παρουσιάζουν μόνο μία πλευρά της ιστορίας. Αυτό φυσικά, είναι πολύ επικίνδυνο σε μια Ευρώπη με μεγάλη πολυμορφία, συμπεριλαμβανομένης εθνοτικής πολυμορφίας.
<P>
Δεν υπάρχουν εύκολες απαντήσεις σε δύσκολες ερωτήσεις της ιστορίας. " παρανόηση αυτή συχνά δημιουργείται από αυτούς που προσδίδουν λαϊκιστικό χαρακτήρα στα ιστορικά γεγονότα. Το παρελθόν παραποιείται προκειμένου να το ξεχάσουν οι άνθρωποι, όπως για παράδειγμα η άρνηση του Ολοκαυτώματος ή η συγκάλυψη των εγκλημάτων άλλων ολοκληρωτικών καθεστώτων. Υπάρχει επίσης και ο κίνδυνος του να είναι κανείς επιλεκτικός. Τα ιστορικά κριτήρια σε άλλες περιπτώσεις εφαρμόζονται και σε άλλες όχι. Μερικές φορές δεν γίνεται διάκριση και μπορεί μια κατάσταση να κριθεί με τον τρόπο που κρίθηκε μια άλλη. Το αποτέλεσμα είναι ότι οι άνθρωποι μπερδεύονται και δεν ξέρουν πώς θα πρέπει να αισθάνονται για το παρελθόν - οι πολιτικοί εκμεταλλεύονται την ιστορική αλήθεια διότι είναι πολύ εύκολο να κάνει κανείς συγκρίσεις.
<P>
" ομάδα μας θεωρεί ότι αυτό είναι ιδιαίτερα σημαντικό φέτος, καθώς γιορτάζουμε την επέτειο της εξέγερσης της Πράγας, τη λεγόμενη Άνοιξη της Πράγας, καθώς επίσης και τη Νύχτα των Κρυστάλλων. Θεωρούμε ότι είναι σημαντικό η Επιτροπή και το Συμβούλιο να καθοδηγήσουν και να ενθαρρύνουν μια συζήτηση βασισμένη στα γεγονότα και στην επιστημονική έρευνα. Όχι σε μια προσπάθεια να καταλήξουμε σε κάποια κοινή θέση, αλλά για να είμαστε βέβαιοι ότι οι άνθρωποι αντιλαμβάνονται ότι η συζήτησή μας βασίζεται στη σωστή πληροφόρηση. Και για να εγγυηθούμε ότι η συζήτηση μπορεί να συνεχιστεί με τον κατάλληλο τρόπο.
<P>
Για άλλη μια φορά θα πρέπει να τονίσω το γεγονός ότι ο σκοπός εδώ δεν είναι, φυσικά, να διαγράψουμε τα σημαντικά και φοβερά γεγονότα της ιστορίας μας. Φυσικά όχι, ο σκοπός πάνω απ' όλα είναι να διδαχθούμε από αυτά. Αλλά θα πρέπει να βεβαιωθούμε ότι δεν γίνεται κατάχρηση της ιστορίας. Αυτό είναι ένα σημαντικό ηθικό ζήτημα. Νομίζω ότι είναι σημαντικό να αναφέρουμε για άλλη μια φορά ότι στη συζήτησή μας σήμερα το απόγευμα θα πρέπει να δώσουμε το λόγο σε κάποιους συναδέλφους μας βουλευτές οι οποίοι είχαν βίωσαν προσωπικά τις συνέπειες των ολοκληρωτικών καθεστώτων. Για εμάς αυτή είναι μια σημαντική συζήτηση, την οποία ασφαλώς θα πρέπει να προωθήσουμε κατά τη διάρκεια της χρονιάς.
<SPEAKER ID="096" NAME="Sarah Ludford">
εξ ονόματος της Ομάδας ALDE. - Κύριε Πρόεδρε, πιστεύω ότι όλα τα εγκλήματα που διεπράχθησαν από ολοκληρωτικά καθεστώτα - είτε φασιστικά, είτε κομμουνιστικά είτε σταλινικά - πρέπει να αποκαλυφθούν πλήρως. Αλλά δεν τάσσομαι υπέρ της ποινικοποίησης της άρνησης ή της ανοχής τέτοιων εγκλημάτων, είτε πρόκειται για το Ολοκαύτωμα, τη Shoah, είτε για γενοκτονία, εγκλήματα πολέμου ή εγκλήματα κατά της ανθρωπότητας που διεπράχθησαν από ολοκληρωτικά ή απολυταρχικά καθεστώτα, περισσότερο από όσο τάσσομαι υπέρ της ποινικοποίησης της λεγόμενης δημόσιας πρόκλησης ή της απολογίας για - ή της αποθέωσης της - τρομοκρατίας. Σε όλες αυτές τις περιπτώσεις, πιστεύω ότι η ελευθερία του λόγου θα πρέπει να θεωρείται σημαντική και ότι το ποινικό δίκαιο θα πρέπει να χρησιμοποιείται όταν υπάρχει σαφής πρόκληση μίσους, βίας ή τρομοκρατίας. " ελευθερία του λόγου είναι απαραίτητη για την αποκατάσταση της αλήθειας.
<P>
Ένα από τα θέματα της ακρόασης υπήρξε η επανόρθωση της αδικίας, και δεν είναι δυνατό να υπάρχει δικαιοσύνη χωρίς αλήθεια. " μεγαλύτερη απόδειξη γι' αυτό ήταν η Επιτροπή για την Αλήθεια και τη Συμφιλίωση στη Νότια Αφρική. Και θεωρώ ότι ένα από τα πιο λαμπρά επιτεύγματα της Ευρωπαϊκής Ένωσης και των κρατών μελών της την τελευταία δεκαετία ήταν η ίδρυση του Διεθνούς Ποινικού Δικαστηρίου. Αλλά υπάρχουν ακόμα άνθρωποι πάνω στον πλανήτη που μένουν ατιμώρητοι, και θεωρώ ότι στην Ευρώπη δεν κάνουμε αρκετά για να τους φέρουμε ενώπιον της δικαιοσύνης. Δεν ξέρω τι απέγινε το πνεύμα που οδήγησε την ΕΕ να στηρίξει το Διεθνές Ποινικό Δικαστήριο, όταν έπρεπε να φανεί ειλικρινής σχετικά με τη σκευωρία των πτήσεων βασανιστηρίων και των μυστικών φυλακών. Δεν είχαμε ικανοποιητική ανταπόκριση στην έκθεσή μας πριν ένα χρόνο από τα κράτη μέλη σχετικά με αυτήν την σκευωρία.
<P>
Μαθαίνουμε ότι στις "νωμένες Πολιτείες τα βασανιστήρια στον κόλπο του Γκουαντανάμο και αλλού έγιναν κατόπιν εντολών από τα ανώτατα κλιμάκια της κυβέρνησης Μπους. Αυτό οδήγησε σε μια τραγική απώλεια του ηθικού κύρους και της υπόληψης των "νωμένων Πολιτειών. Ναι, πρέπει να ειπωθεί η αλήθεια γι' αυτά τα εγκλήματα - αλλά να μην ποινικοποιήσουμε αυτό που θα πρέπει να συζητήσουμε σε βάθος.
<SPEAKER ID="097" NAME="Wojciech Roszkowski">
εξ ονόματος της Ομάδας UEN. - (PL) Κύριε Πρόεδρε, τα δύο πιο απάνθρωπα ολοκληρωτικά καθεστώτα του 20ού αιώνα, ο γερμανικός ναζισμός, ο σοβιετικός και ο κινεζικός κομμουνισμός, διέπραξαν αποτρόπαια εγκλήματα. Ο συνολικός αριθμός των θυμάτων πιθανώς ξεπερνά τα 100 εκατομμύρια ανθρώπων που πέθαναν και μαρτύρησαν στο Ολοκαύτωμα και μέσω μαζικών εκτελέσεων, εκτοπίσεων και τεχνητής έλλειψης τροφίμων οδηγήθηκαν στο θάνατο και στα στρατόπεδα συγκέντρωσης.
<P>
Το ναζιστικό σύστημα δολοφόνησε ανθρώπους για φυλετικούς λόγους, το κομμουνιστικό σύστημα για λόγους κοινωνικής τάξης. Οι ιδεολογίες στις οποίες βασίστηκαν αυτά τα συστήματα απέκλεισαν ολόκληρες ομάδες πολιτών από το κράτος δικαίου και τους θανάτωσαν, τους βασάνισαν και τους υποβάθμισαν κοινωνικά προκειμένου να φτιάξουν μια νέα, δήθεν καλύτερη κοινωνία. Υπήρξε συγκεκριμένο μένος προς τις θρησκείες. Μέσα σε αυτά τα συστήματα όχι μόνο υπήρχε μονοπώλιο εξουσίας αλλά και γλώσσας, η οποία μετατράπηκε σε μέσο προπαγάνδας και εκφοβισμού.
<P>
Σήμερα, που έχουν περάσει πάνω από 60 χρόνια από το τέλος του Δεύτερου Παγκοσμίου Πολέμου και πάνω από δώδεκα χρόνια από την πτώση του σοβιετικού κομμουνισμού, είναι εκπληκτικό το γεγονός ότι στην Ευρωπαϊκή Ένωση υπάρχουν ακόμη άνθρωποι οι οποίοι αρνούνται να αναγνωρίσουν τον κομμουνισμό ως ένα εγκληματικό σύστημα. Χρησιμοποιούνται πολλά τεχνάσματα για την σχετικοποίηση του παρελθόντος του κομμουνισμού. Ποιο ηθικό επιχείρημα υπάρχει για να στηρίξει τον ισχυρισμό ότι τα θύματα του ναζισμού είναι πιο σημαντικά από αυτά του κομμουνισμού; Για ποιο λόγο δεν μπορούμε να δημιουργήσουμε ένα κοινό ψήφισμα σχετικά με αυτό;
<P>
Κυρία Επίτροπε, αυτό δεν είναι ένα ζήτημα που αφορά μόνο μεμονωμένα κράτη μέλη. Αν η Ένωση θεωρεί ότι είναι υπεύθυνη και ικανή να αντιμετωπίσει τον ρατσισμό και την ξενοφοβία, πρέπει να συγκεντρώσει αρκετό κουράγιο για να αποδοκιμάσει και τα εγκλήματα του κομμουνισμού. Αυτό το λέω όχι μόνο ως πολιτικός αλλά και ως ιστορικός. Οι ομοιότητες μεταξύ αυτών των δύο συστημάτων δεν οδηγούν απαραίτητα σε επιχειρήματα σχετικά με τη συμβατότητά τους. Αν τονίσουμε τη μοναδικότητα των εγκλημάτων του κομμουνισμού δεν μειώνουμε καθόλου τα εγκλήματα των Ναζί και το αντίστροφο. " κοινή ηθική και η μνήμη των αναρίθμητων θυμάτων αυτών των καθεστώτων επιβάλλει την αποδοκιμασία και των δύο. " ομάδα εργασίας που συγκροτήσαμε στο Κοινοβούλιο, με το όνομα Ενωμένη Ευρώπη Ενωμένη Ιστορία, η οποία αριθμεί ήδη περίπου 50 μέλη, θα απαιτήσει μια τέτοια αποδοκιμασία.
<SPEAKER ID="098" NAME="Daniel Cohn-Bendit" LANGUAGE="DE">
Κύριε Πρόεδρε, κυρίες και κύριοι συνάδελφοι, νομίζω ότι το καθήκον μας όσον αφορά το ζήτημα αυτό είναι τριπλό. Πρώτον, πρέπει να καταφέρουμε να διαμορφώσουμε μια ενιαία ευρωπαϊκή ερμηνεία του πολέμου και των αιτιών του πολέμου, δηλαδή μια κοινή ευρωπαϊκή μνήμη.
<P>
Δεν έχει νόημα να συνεχιστεί αυτή η ατελείωτη συζήτηση και η σύγκριση των σταλινικών με τα ναζιστικά εγκλήματα. Πρόκειται για δύο ξεχωριστά παραδείγματα ολοκληρωτισμού, για δύο ξεχωριστά εγκληματικά συστήματα, παρόλο που μερικές φορές παρουσιάζουν διαρθρωτικές ομοιότητες. Βεβαίως μπορούμε να θεωρήσουμε ολόκληρη τη συζήτηση για τη διαφάνεια, τη δημοκρατία κλπ., ως έκφραση μιας κοινής ερμηνείας. " κοινή απάντηση είναι, για παράδειγμα, η Ευρωπαϊκή Ένωση, ή ο Χάρτης των Θεμελιωδών Δικαιωμάτων, που αντικατοπτρίζουν αυτά που διδαχθήκαμε από τα δύο αυτά ολοκληρωτικά συστήματα που προκάλεσαν τέτοια καταστροφή στην ήπειρό μας.
<P>
Δεύτερον, αν κοιτάξουμε γύρω μας στον κόσμο, βλέπουμε τη Ρουάντα, τη Βοσνία, το Νταρφούρ και ούτω καθεξής. Αυτό σημαίνει ότι συνεχίζεται ο αφανισμός των ανθρώπων. Αυτό που χρειαζόμαστε- όπως σωστά είπε η Βαρώνη Ludford - είναι το Διεθνές Ποινικό Δικαστήριο, και κοινούς κανόνες. Σήμερα θα πρέπει να προσπαθήσουμε να διασφαλίσουμε ότι όλα τα πολιτισμένα κράτη θα αναγνωρίσουν το Διεθνές Ποινικό Δικαστήριο έτσι ώστε εγκλήματα αυτού του είδους, που διαφέρουν, που δεν είναι όλα ίδια, αλλά είναι όλα εγκλήματα της ίδιας μορφής, μπορούν πραγματικά να οδηγηθούν ενώπιον της δικαιοσύνης.
<P>
Θα μπορέσουμε να καταπολεμήσουμε τέτοια εγκλήματα μόνο αν οι υπεύθυνοι οδηγηθούν ενώπιον της δικαιοσύνης, όπου κι αν βρίσκονται, είτε στο Γκουαντανάμο, είτε στο Νταρφούρ ή στη Βοσνία, ανάμεσα στους Σερβοβόσνιους. " δικαιοσύνη θα επικρατήσει μόνο αν οι υπεύθυνοι οδηγηθούν στο δικαστήριο. Αυτά διδάσκει η ιστορία και για αυτό το λόγο πιστεύω ότι οι πρωτοβουλίες της Επιτροπής αυτού του είδους είναι ενδιαφέρουσες, αν, στο τέλος, μας καθοδηγήσουν έτσι ώστε να σχηματίσουμε μια κοινή, αντι-ολοκληρωτική θέση.
<SPEAKER ID="099" NAME="Francis Wurtz">
εξ ονόματος της Ομάδας GUE/NGL. - (FR) Κύριε Πρόεδρε, θα στηρίξουμε κάθε κίνηση για να εξαλείψουμε τον ρατσισμό και την ξενοφοβία, να προωθήσουμε τα θεμελιώδη δικαιώματα και κυρίως να καταδικάσουμε ανεπιφύλακτα τα εγκλήματα πολέμου, τα εγκλήματα κατά της ανθρωπότητας και τα εγκλήματα γενοκτονίας. Αυτό θα κάνουμε, σε οποιοδήποτε μέρος και οποιαδήποτε στιγμή. Στη μάχη αυτή δεν υπάρχουν ταμπού, ούτε σε σχέση με τα εγκλήματα του παρελθόντος ούτε σε σχέση με τις τραγωδίες που τώρα συμβαίνουν σε ολόκληρο τον κόσμο.
<P>
Στην ευρωπαϊκή ιστορία, αυτό βεβαίως ισχύει για το ναζισμό. Αυτό επίσης ισχύει για τα φασιστικά καθεστώτα του Μουσολίνι, του Πεταίν, του Φράνκο, του Σαλαζάρ, και των Ελλήνων Συνταγματαρχών. Έχουμε επίσης προετοιμαστεί αρκετά για να επαναλάβουμε τη ριζική καταδίκη των στυγερών εγκλημάτων που διεπράχθησαν υπό το καθεστώς του Στάλιν. Δεν θα πρέπει να ξεχνάμε ούτε αυτά που συνέβησαν κατά την αποικιοκρατική περίοδο.
<P>
" απροθυμία μας να συμβιβαστούμε θα πρέπει σίγουρα να ισχύσει ακόμη περισσότερο για το ρατσισμό, την ξενοφοβία και τις απροκάλυπτα φασιστικές τάσεις που ακόμα ανέχονται σε μεγάλο βαθμό κάποια κράτη μέλη της Ευρωπαϊκής Ένωσης, νέα αλλά και παλιά. Υπάρχει μόνο ένα πράγμα το οποίο θα ήταν απαράδεκτο, όχι μόνο ειδικά από την ομάδα μας αλλά από αυτούς που έχουν κάνει προσωπικές θυσίες για την καταπολέμηση της χειρότερης γενοκτονίας της νεότερης ιστορίας, και αυτό είναι η κεκαλυμμένη προσπάθεια να υποβαθμιστεί η σημασία του ναζισμού τοποθετώντας τον σε μια γενική κατηγορία που περιλαμβάνει συγκεκριμένα τον σταλινισμό και ακόμη τα καθεστώτα που υπήρχαν στην Κεντρική και Ανατολική Ευρώπη πριν την πτώση του τείχους του Βερολίνου.
<P>
Θα ήθελα να σας αναφέρω τρεις δηλώσεις μεταξύ πολλών που έγιναν πρόσφατα σχετικά με αυτό το θέμα και όλες είναι απολύτως σαφείς. Πρώτον, αυτό είναι ένα απόσπασμα από μια δήλωση που έγινε από τη Γερμανική Ένωση Επιζησάντων του Στρατοπέδου Συγκέντρωσης Neuengamme. Αναφέρω:
<P>
(DE) "" Ενωση Neuengamme αντιτίθετο πάντοτε στην εξομοίωση του εθνικού σοσιαλισμού με τον σταλινισμό."
<P>
εξ ονόματος της Ομάδας GUE/NGL. - (FR) Στη συνέχεια, αυτό είναι το σχόλιο του Γνωμοδοτικού Συμβουλίου των Πρώην Κρατουμένων του Buchenwald. Και αναφέρω επί λέξει: "Αυτοί που προσπαθούν να γενικεύσουν διαστρεβλώνουν τη σημασία της ναζιστικής βαρβαρότητας στην ιστορία της Γερμανίας".
<P>
Τέλος, αυτά είναι τα λόγια του Γενικού Γραμματέα του Κεντρικού Συμβουλίου των Εβραίων στη Γερμανία, που καταγγέλλει αυτούς που επιχειρούν να συγκρίνουν το καθεστώς της πρώην Λαϊκής Δημοκρατίας της Γερμανίας με το ναζιστικό καθεστώς. Αναφέρω επί λέξει: "Κάθε προσπάθεια παραλληλισμού αυτών των δύο στοχεύει στη μείωση της σπουδαιότητας της άρνησης των δικαιωμάτων, της εκτόπισης και της μαζικής εξόντωσης εκατομμυρίων αθώων ανδρών, γυναικών και παιδιών κατά τη διάρκεια της ναζιστικής δικτατορίας".
<P>
Σας ευχαριστώ που συλλογιστήκατε για λίγο αυτές τις δηλώσεις.
<SPEAKER ID="102" NAME="Bernard Wojciechowski">
εξ ονόματος της Ομάδας IND/DEM. - (PL) Κύριε Πρόεδρε, άλλο πράγμα είναι ο πόλεμος και άλλο η καταστροφή εθνών και τα εγκλήματα κατά της ανθρωπότητας. Δεν στοχεύει κάθε πόλεμος στην εξόντωση της πλευράς που ηττήθηκε, και ένα έθνος μπορεί να καταστραφεί και χωρίς πόλεμο. Συχνά γέμιζε τις ψυχές αυτών που αδικήθηκαν πολύ έντονο μίσος για τους κατακτητές και τους τύραννους - έτσι αντιλήφθησαν ο Αννίβας και ο Μιθριδάτης τους Ρωμαίους. Αλλά αυτό δεν συγκρίνεται με τα συναισθήματα μίσους που γεννήθηκαν στις ψυχές των εγκληματιών του 20ού αιώνα.
<P>
" ιστορία αυτού του αιώνα αποδείχτηκε τελικά κάτι πολύ περισσότερο από ένα σύνολο εγκλημάτων που υπέστησαν ορισμένα έθνη. Κατέληξε να είναι ένα παράρτημα στην ιστορία της ανθρωπότητας, και της απανθρωπιάς. Ο φιλόσοφος Καντ διατύπωσε την παρακάτω προσταγή: Να πράττεις κατά τέτοιο τρόπο, ώστε να μεταχειρίζεσαι την ανθρωπότητα, είτε στο πρόσωπό σου είτε στο πρόσωπο κάθε άλλου, πάντοτε ως σκοπό και ποτέ απλώς ως μέσο.
<P>
" απαρχή του εγκλήματος της γενοκτονίας έχει αποτελέσει συχνά θέμα έντονων συζητήσεων. Θα ήταν καλύτερα να αναρωτηθούμε γιατί κανείς δεν απέτρεψε τέτοια εγκλήματα την κατάλληλη στιγμή. Στα ολοκληρωτικά πολιτικά συστήματα, όλα ήταν σχεδιασμένα και υπολογισμένα. Ο πρώτος τους κανόνας είναι να μην αποκαλύπτουν τίποτα πρόωρα, να προσποιούνται το φίλο μέχρι την τελευταία στιγμή. Το αναφέρω αυτό διότι σήμερα υπάρχουν ολοφάνερα σε πολλές χώρες παρα-φασιστικές και παρα-κομμουνιστικές ομάδες. Για το λόγο αυτό οι δύο πρώτες συνεδριάσεις της Ευρωπαϊκής Ακρόασης, σχετικά με το ζήτημα της ιστορίας των ολοκληρωτικών εγκλημάτων, ήταν πολύ σημαντικές. Ας μιλήσουμε ανοιχτά για να ορίσουμε με σαφήνεια αυτό που δεν μπορεί σε καμία περίπτωση να υπόκειται στο λεγόμενο ιστορικό αναθεωρητισμό.
<P>
" γενοκτονία δεν αποτελεί ένα φαινόμενο το οποίο μπορεί να καταπολεμηθεί από ένα μόνο έθνος. Θα πρέπει να καταπολεμηθεί από την κοινωνία ολόκληρου του πολιτισμένου κόσμου. Γι' αυτό το λόγο αποτελεί κοινή αποστολή για την Ευρωπαϊκή Ένωση.
<SPEAKER ID="104" NAME="Slavi Binev  .-" AFFILIATION="NI">
(BG) Κατά τον 20ό αιώνα διαδραματίζεται και ένα άλλο γεγονός μαζί με τα ολοκληρωτικά καθεστώτα του κομμουνισμού και του ναζισμού: η απάνθρωπη προσβολή των ανθρωπίνων δικαιωμάτων των Βουλγάρων και των Αρμενίων από την Οθωμανική Αυτοκρατορία. Σχεδόν για πέντε αιώνες, κάτω από την οθωμανική κυριαρχία, η βία εναντίον των Βουλγάρων είχε τα χαρακτηριστικά της γενοκτονίας. Σημαντικό τμήμα του βουλγαρικού πληθυσμού οδηγήθηκε στη δουλεία, εξοντώθηκε ή εξισλαμίστηκε με τη βία, κάτι που συνιστά ουσιαστικά εθνική εκκαθάριση. Ένα άλλο αναμφισβήτητο γεγονός είναι η βίαιη εκτόπιση και θανάτωση άνω του μισού εκατομμυρίου Αρμένιων από τις τουρκικές αρχές μεταξύ του 1915 και του 1917. Όλες αυτές οι πράξεις εναντίων των Βουλγάρων και των Αρμενίων καλύπτουν απόλυτα τα στοιχεία των εγκλημάτων που ορίζονται στα έγγραφα των "νωμένων Εθνών σχετικά με τη δίωξη και την τιμωρία της γενοκτονίας. " αναγνώριση της γενοκτονίας των Αρμενίων και των Βουλγάρων θα έστελνε ένα σαφές μήνυμα στη Δημοκρατία της Τουρκίας να αναλάβει τις ευθύνες της και να ζητήσει συγγνώμη για τους πέντε αιώνες καταδυνάστευσης των Βουλγάρων και για τα εγκλήματα και τις μαζικές δολοφονίες που διαπράχθηκαν, και να αποζημιώσει τους κληρονόμους των προσφύγων για τα δεινά που υπέστησαν και τις ιδιωτικές περιουσίες που εκλάπησαν από αυτούς οι οποίες παραμένουν σε τουρκικό έδαφος
<SPEAKER ID="105" NAME="Christopher Beazley" AFFILIATION="PPE-DE">
(FR) Κύριε Επίτροπε, με συγχωρείτε, αλλά η εισαγωγή σας για την παρούσα συζήτηση με σόκαρε βαθιά. Μας πληροφορήσατε ότι η Επιτροπή διεξήγαγε μια απροκατάληπτη συζήτηση σχετικά με τα εγκλήματα κατά της ανθρωπότητας. Αναφέρατε την πολυπλοκότητα αυτού του έργου, και ανακεφαλαιώνοντας ισχυριστήκατε ότι η Ευρωπαϊκή Ένωση δεν διαθέτει μεγάλες αρμοδιότητες σε αυτόν τον τομέα.
<P>
Σε ηλικία δύο μηνών, η σύζυγος του εσθονού συναδέλφου σας , Sim Kallas, με τον οποίο γνωρίζεστε καλά, εκτοπίστηκε από τον Στάλιν μαζί με τη μητέρα και τη γιαγιά της. Ένας άλλος συνάδελφός σας, ο κ. Frattini, ο οποίος σύντομα θα μας αφήσει, έγραφε στην επιστολή του προς τον κ. Landsbergis: "" ιστορία σας - αναφερόμενος στη Λιθουανία που υπέφερε κάτω από την εξουσία του Στάλιν- η ιστορία σας είναι και η δική μας ιστορία."
<P>
Κύριε Επίτροπε, στην απάντησή σας, ίσως θα μπορούσατε να δώσετε εξηγήσεις σε μεγαλύτερο βάθος, καθώς ενδεχομένως παρανόησα κάποια πράγματα. Πιστεύω ότι εδώ στο Κοινοβούλιο και στο Συμβούλιο έχουν γίνει σημαντικές ενέργειες για να θυμόμαστε τους ξεχασμένους νεκρούς. Διότι δεν μιλάμε σαν πολιτικοί, απευθυνόμαστε στο ευρύ κοινό. Υπάρχουν ακόμη σήμερα άνθρωποι που ζουν στην Πολωνία και στα κράτη της Βαλτικής, οι οποίοι έχουν χάσει τους γονείς τους, τους παππούδες ή τις γιαγιάδες τους αλλά κανείς δεν τους θυμάται. Δεν θεωρώ ότι μια συζήτηση για τα δεινά έξι εκατομμυρίων Εβραίων μπορεί να είναι απροκατάληπτη. Γι' αυτό το λόγο η διάρκεια μιας τέτοιας συζήτησης και ο τρόπος με τον οποίο διεξάγεται είναι πολύ σημαντικοί παράγοντες. Όπως θα έλεγε και ο συνάδελφός σας, η ιστορία της Κεντρικής και Ανατολικής Ευρώπης είναι η δική μας ιστορία. Το πρόβλημα για εμάς τους Βρετανούς και τους Γάλλους είναι ότι υπήρξαμε σύμμαχοι του Στάλιν στο τέλος του Πολέμου. Χρειάστηκε να περάσουν 30 χρόνια για να παραδεχτούν οι Βρετανοί ότι το Kατύν ήταν ένα σταλινικό έγκλημα. Ο αυτουργός δεν ήταν ο Χίτλερ.
<SPEAKER ID="106" NAME="Helmut Kuhne" AFFILIATION="PSE">
(DE) Κύριε Πρόεδρε, εμείς οι σοσιαλδημοκράτες έχουμε υποστεί διώξεις από όλα τα ολοκληρωτικά και απολυταρχικά καθεστώτα του 20ού αιώνα, είτε από τους Ναζί είτε από τους κακοποιούς του Στάλιν, του Φράνκο ή του Μουσολίνι - ο κατάλογος είναι μακρύς. Για το λόγο αυτό όχι μόνο δεν έχουμε αντίρρηση αλλά στην πραγματικότητα χαιρετίζουμε την επαναξιολόγηση των εγκλημάτων που διεπράχθησαν κάτω από τον σταλινισμό. Μπορούμε μόνο να την επιδοκιμάσουμε.
<P>
Ωστόσο αυτή η εκ νέου αξιολόγηση θα πρέπει να ακολουθήσει τους κανόνες της ιστορικής μεθοδολογίας και δεν θα πρέπει να συγχέεται με τους κανόνες που διέπουν τις διαδικασίες των ποινικών δικαστηρίων. Δεν θα πρέπει να μπερδεύουμε αυτά τα ζητήματα. Δεν πρόκειται για καταμέτρηση των θυμάτων ή για επανάληψη των δικών της Νυρεμβέργης· αυτή τη φορά δικάζουμε μια ιδεολογία και όχι συγκεκριμένους εγκληματίες.
<P>
Ωστόσο, υπάρχουν σημεία στα οποία πρέπει σαφώς να πούμε "όχι" και εμείς οι σοσιαλδημοκράτες έχουμε διαπιστώσει μερικά από αυτά. Λέμε "όχι" στην προσπάθεια θέσπισης ενός καινούριου πλαισίου για την ερμηνεία της ευρωπαϊκής ιστορίας, το οποίο προέκυψε από τις ομιλίες κάποιων μελών αυτού του Σώματος σε ένα συνέδριο που πραγματοποιήθηκε στις 22 Ιανουαρίου. Είμαστε έντονα αντίθετοι στην άποψη ότι η εξόντωση των ευρωπαίων Εβραίων από τους Ναζί προήλθε από μια αντίληψη της ιστορίας την οποία ανέπτυξε το σοβιετικό καθεστώς. Απορρίπτουμε αυτήν την άποψη.
<P>
Την απορρίπτουμε με όλο και μεγαλύτερη αποφασιστικότητα διότι το 2006 πληροφορηθήκαμε ότι ένας ακόμη συνάδελφος του ίδιου ιδεολογικού φάσματος έστειλε ένα ηλεκτρονικό μήνυμα σε όλα τα μέλη αυτού του Σώματος στο οποίο περιέγραφε τα δύο τμήματα Waffen-SS της Λετονίας ως μέρος των γερμανικών δυνάμεων, υποβαθμίζοντας με αυτόν τον τρόπο το ρόλο τους. Απορρίπτουμε επίσης αυτήν την ερμηνεία, ειδικά σε σχέση με την πρώτη πρόταση. Απορρίπτουμε επίσης τον ισχυρισμό ότι η Δύση δεν έκανε τίποτε για να επιφέρει αλλαγές στο τμήμα της Ευρώπης το οποίο τότε βρισκόταν κάτω από την κυριαρχία των Σοβιετικών.
<P>
" ΔΑΣΕ που πραγματοποιήθηκε στο Ελσίνκι ήταν η πρώτη που έδωσε στα κινήματα για τα δικαιώματα του πολίτη σε αυτές τις χώρες περιθώριο δράσης, με το επιτυχές και ευτυχές αποτέλεσμα που βλέπουμε σήμερα καθώς καλωσορίζουμε τους αντιπροσώπους αυτών των χωρών στο Σώμα μας. Υπάρχουν σημεία τα οποία επιμένουμε να επιδιώκουμε και θα εξακολουθήσουμε να το κάνουμε.
<SPEAKER ID="107" NAME="Ģirts Valdis Kristovskis" AFFILIATION="UEN">
- (LV) Κύριε Πρόεδρε, στο Ευρωπαϊκό Κοινοβούλιο είμαστε συνηθισμένοι να μιλάμε για κοινές αξίες, για μια κοινή και αληθινή ιστορία αλλά μερικές φορές δημιουργούνται παρανοήσεις. Επίτροπε Barrot, νομίζω ότι σωστά αναφέρατε ότι στην Ευρώπη υπάρχει ακόμη η ανάγκη να αποδειχθεί η αλήθεια. Αυτό για το οποίο κάνουμε λόγο είναι η συμφιλίωση, αλλά ίσως όχι στο βαθμό που πρότεινε ο κ. Cohn-Bendit. Ωστόσο, ευχαριστώ τον Επίτροπο Frattini για την ακρόαση που οργανώθηκε. Συμμετείχα και εγώ και σε αρκετές περιπτώσεις έλαβα το λόγο. Νομίζω ότι ήταν μια ουσιαστική συζήτηση. Δυστυχώς, έλειπε μια σαφής, αποφασιστική, ευθεία δήλωση για περαιτέρω δράση. Δυστυχώς, οι ρώσοι εκπρόσωποι συνέχισαν κατ' εξακολούθηση να δικαιολογούν τα εγκλήματα που διεπράχθησαν από τον ολοκληρωτικό κομμουνισμό στα εδάφη που είχε υπό την κατοχή της η ΕΣΣΔ. " αντίδραση της Ρωσίας δεν αποτελεί έκπληξη, αλλά τί θα κάνει η Ευρωπαϊκή Ένωση; Θα συνεχίσει να υποστηρίζει δύο μέτρα και δύο σταθμά; Θα απαιτήσει επιβεβαίωση των εγκλημάτων των Ναζί κατά τη διάψευση των γεγονότων ή υποβάθμιση της σημασίας τους στα κράτη μέλη; Θα απαιτήσει να επιβληθούν ποινές στερητικές της ελευθερίας μέχρι 3 χρόνια; Θα αγνοήσει, την ίδια στιγμή, τα εγκλήματα του ολοκληρωτικού καθεστώτος της ΕΣΣΔ; Ορισμένα από τα θύματα του σοβιετικού ολοκληρωτικού καθεστώτος ζουν ακόμη, αλλά η θέση της Ευρωπαϊκής Ένωσης δεν τους ικανοποιεί - στην πραγματικότητα, κάνει κάτι χειρότερο, εξακολουθεί να τους ταπεινώνει. Αναφερόμαστε σε πολίτες της ΕΕ. Το Ευρωπαϊκό Κοινοβούλιο οφείλει να εναντιωθεί σε μια τέτοια αδικία. Δυστυχώς, πολλές φορές βλέπουμε τους προέδρους των πολιτικών ομάδων να μην αποφασίζουν να υποβάλουν πρόταση ψηφίσματος σχετικά με αυτό το θέμα. Συνεπώς, δεν μπορούμε να έχουμε μια γραπτή καταγραφή των σκέψεων που εκφράζουμε εδώ σήμερα. Επίτροπε Barrot, κάνω έκκληση σε εσάς να μην απομακρυνθείτε από αυτόν τον σημαντικό στόχο, αλλά να αγωνιστείτε στο όνομα της συμφιλίωσης για μια ενιαία κατανόηση και μια αληθινή ιστορία. Σας ευχαριστώ.
<SPEAKER ID="108" NAME="László Tőkés" AFFILIATION="Verts/ALE">
(HU) Κύριε Πρόεδρε, η εξέγερση εναντίον του Τσαουσέσκου στη Ρουμανία ξεκίνησε στην εκκλησία μου. Κατάλαβα την πραγματική σημασία του κομμουνισμού μέσα από μια οδυνηρή εμπειρία και συνεπώς τονίζω με μια αίσθηση ικανοποίησης ότι η προσοχή της Ευρωπαϊκής Ένωσης είναι για άλλη μια φορά στραμμένη στις εγκληματικές ενέργειες των ολοκληρωτικών καθεστώτων. Σε περιπτώσεις των εγκλημάτων κατά της ανθρωπότητας που διεπράχθησαν στην εποχή του εθνικού σοσιαλισμού και του κομμουνισμού η κοινωνία ακόμα εφαρμόζει δύο μέτρα και δύο σταθμά. Σε αντίθεση με την περίπτωση του φασισμού, δεν έχει πραγματοποιηθεί ακόμη δίκη του κομμουνισμού. Αμφότεροι οι τύποι του δικτατορικού καθεστώτος κατήργησαν την ελευθερία, τα ανθρώπινα δικαιώματα και τις εκκλησίες. Κατέστρεψαν τις ζωές των εθνικών τους μειονοτήτων. " μεγάλη κλίμακα της ανθρώπινης και κοινωνικής τραγωδίας είναι κοινή στο φασισμό και στον κομμουνισμό. " πολιτική, ιστορική, ανθρώπινη και ηθική επανόρθωση έχει μόλις ξεκινήσει και πρέπει να συνεχιστεί. Δείτε το παράδειγμα της Ρουμανίας και της έκθεσης Tismăneanu. Έχω την πεποίθηση ότι, για να ολοκληρωθεί η αλλαγή που ξεκίνησε εκεί το 1989, θα πρέπει να αντιμετωπιστούν τα γεγονότα του παρελθόντος. " πραγματική ευρωπαϊκή ολοκλήρωση των πρώην κομμουνιστικών χωρών απαιτεί όχι μόνο αλήθεια και επανόρθωση αλλά επίσης την καταδίκη της δικτατορίας.
<SPEAKER ID="109" NAME="Tunne Kelam" AFFILIATION="PPE-DE">
(EN) Κύριε Πρόεδρε, με τον ίδιο τρόπο που η Βαλτική Θάλασσα ανήκει στη ΕΕ από το 2004, έτσι οι ιστορικές εμπειρίες των 10 νέων κρατών μελών που υπέφεραν κάτω από την ολοκληρωτική κυριαρχία του κομμουνισμού έχουν καταλήξει να είναι ένα πανευρωπαϊκό πρόβλημα.
<P>
Συμφωνώ απόλυτα με τον κ. Cohn-Bendit: χρειαζόμαστε μια ενιαία ή κοινή ερμηνεία της κοινής μας ιστορίας. Έτσι δεν είναι θέμα καταδίκης. Είναι ζήτημα ηθικής και πολιτικής εκτίμησης όλων των εγκλημάτων. Καλούμαστε να εγγυηθούμε ότι όλα τα εγκλήματα κατά της ανθρωπότητας, όλες οι πράξεις γενοκτονίας και εξόντωσης κοινωνικών τάξεων και όλα τα εγκλήματα κατά της ανθρωπότητας θα έχουν ίση μεταχείριση. " δικαιοσύνη ανήκει σε όλους τους πολίτες της Ευρώπης χωρίς καμία εξαίρεση.
<P>
Υπό αυτήν την έννοια, είμαι κάπως απογοητευμένος από τη δήλωση της Επιτροπής, διότι το κύριο θέμα είναι ότι η εκτίμηση του κομμουνιστικού ολοκληρωτισμού θα αποτελεί ένα εσωτερικό ζήτημα κάθε ενδιαφερόμενης χώρας. Φοβάμαι ότι αυτό θα εντείνει τα δύο μέτρα και τα δύο σταθμά, διότι σαφώς ο ναζισμός και ο φασισμός δεν θεωρούνται εσωτερικά ζητήματα σε κανένα από τα κράτη μέλη της ΕΕ. Κάθε εμφάνιση νέο-ναζισμού ή ρατσισμού θεωρείται άμεσος κίνδυνος για τις κοινές αξίες της Ευρώπης.
<P>
Τι πρέπει να κάνουμε λοιπόν; Υπάρχουν ακόμη δεκάδες εκατομμύρια ζωντανών θυμάτων των κομμουνιστικών καθεστώτων, καθώς και οι απόγονοί τους. Έτσι όπως έχουν τα πράγματα σήμερα, είναι φυσικό να νιώθουν σαν θύματα δεύτερης ή τρίτης κατηγορίας. Το περίφημο "ποτέ ξανά" δεν είναι εγγυημένο γι' αυτούς.
<P>
Τέλος, αυτό δεν είναι πρόβλημα του παρελθόντος. " απουσία πολιτικής και ηθικής αξιολόγησης διαμορφώνει συνεχώς το παρόν μας και στρεβλώνει το κοινό μας μέλλον. Θα μπορούσε κανείς να φανταστεί την επιστροφή της σοβιετικής ηγεσίας της KGB στην εξουσία της Ρωσίας ή την αναγέννηση των κομμουνιστικών πολιτικών δυνάμεων στη Γερμανία αν είχε γίνει αξιολόγηση του κομμουνιστικού καθεστώτος στο τέλος του Ψυχρού Πολέμου;
<SPEAKER ID="110" NAME="Józef Pinior" AFFILIATION="PSE">
(PL) Κύριε Πρόεδρε, κύριε Επίτροπε, θα ήθελα να ανοίξω τη σημερινή συζήτηση με την υπενθύμιση του αρχηγού του πολωνικού σοσιαλιστικού κόμματος, Kazimierz Pużak - ο οποίος μπορεί να θεωρηθεί το σύμβολο αυτής της συζήτησης. Συνελήφθη για πρώτη φορά στις αρχές του 20ού αιώνα, το 1911, κατά τη διάρκεια του Δευτέρου Παγκοσμίου Πολέμου στον αγώνα κατά του ναζισμού, ο Pużak, που υπήρξε αρχηγός του πολωνικού σοσιαλιστικού κόμματος και αρχηγός του αντιστασιακού σοσιαλιστικού κόμματος, συνελήφθη ξανά από τη NKVD το 1945, και πέθανε με τραγικό τρόπο σε μια σταλινική φυλακή στην Πολωνία στις 30 Απριλίου 1950.
<P>
Για εμάς τους σοσιαλδημοκράτες, η δημοκρατία, ο αγώνας για τα ανθρώπινα δικαιώματα, για το κράτος δικαίου και τις αρχές της φιλελεύθερης δημοκρατίας υπήρξαν πάντοτε τα θεμέλια της πολιτικής. Αυτή είναι η κληρονομιά μας στην Ευρώπη του σήμερα. Ταυτόχρονα, κύριε Επίτροπε, απευθύνομαι ειδικά σε εσάς: η ιστορία σήμερα αποτελεί δυστυχώς αντικείμενο χειραγώγησης, ένα είδος σταυροφορίας, αποικιοκρατίας που ανέλαβε η λαϊκή δεξιά και τα εθνικιστικά κινήματα. Αυτό δημιουργεί παράδοξες καταστάσεις όπου έχουμε την εθνικιστική δεξιά η οποία επιθυμεί ιστορική έρευνα, νέα δικαστήρια, αλλά την ίδια στιγμή αντιτίθεται στον Χάρτη Θεμελιωδών Δικαιωμάτων ως τμήμα του ευρωπαϊκού δικαίου. Πράγματι, είναι απίστευτα παράδοξο.
<P>
" δημοκρατία, το κράτος δικαίου, η φιλελεύθερη δημοκρατία, αυτά είναι τα θεμέλια της σύγχρονης Ευρώπης. " ενότητα της Ευρώπης, ο Χάρτης Θεμελιωδών Δικαιωμάτων, το κράτος δικαίου ανά τον κόσμο, η μη αποδοχή βασανιστηρίων - αυτή είναι η απάντησή μας που απορρέει από την κληρονομιά του 20ού αιώνα: ο αγώνας για τη δημοκρατία, ο αγώνας ενάντια σε όλες τις μορφές δικτατορίας και ενάντια στα ολοκληρωτικά καθεστώτα.
<P>
(Χειροκρότημα)
<SPEAKER ID="111" NAME="Dariusz Maciej Grabowski" AFFILIATION="UEN">
(PL) Κύριε Πρόεδρε, η γενοκτονία ορίζεται στο διεθνές δίκαιο και ο ορισμός αυτός βασίζεται στη Σύμβαση των "Ε. Ως Πολωνός - πολίτης μιας χώρας που δοκιμάστηκε από τη γενοκτονία - θεωρώ ότι αυτός ο ορισμός θα πρέπει να διευρυνθεί με δύο στοιχεία.
<P>
Θα πρέπει να τονίσει ότι, κατά κανόνα, ο σκοπός της γενοκτονίας είναι η κατάργηση της αίσθησης της εθνικής ταυτότητας μέσω της εξόντωσης των πνευματικών και πολιτιστικών ελίτ. " Πολωνία χρησιμεύει ως παράδειγμα. Κατά τη διάρκεια του Δευτέρου Παγκοσμίου Πολέμου οι Γερμανοί και οι Ρώσοι δολοφόνησαν εκεί, από την πρώτη στιγμή, τους διανοούμενους, τους καθηγητές, τον κλήρο. Δεύτερον θα πρέπει να μελετηθεί ο τρόπος τιμωρίας, βάσει του διεθνούς δικαίου, των ιστορικών ψευδών, της προπαγάνδας, και της άρνηση της παραδοχής της ενοχής για τη γενοκτονία. Ένα παράδειγμα εδώ αποτελεί η στάση της Ρωσίας σε σχέση με τα σταλινικά εγκλήματα, και επίσης με τη σφαγή του Κατύν.
<P>
" Πολωνία υποστηρίζει την ένταξη της Ουκρανίας στην Ευρωπαϊκή Ένωση. Ωστόσο, επειδή η ιστορία δεν θα πρέπει να χωρίζει αλλά να ενώνει, πιστεύουμε ότι η Ουκρανία πρέπει να αναγνωρίσει τα εγκλήματα που διεπράχθησαν εναντίον των Πολωνών και των Εβραίων κατά τον Δεύτερο Παγκόσμιο Πόλεμο - όπου έχασαν τη ζωή τους περισσότεροι από 150 χιλιάδες άνθρωποι.
<P>
" Ευρωπαϊκή Ένωση θα πρέπει να είναι ένας οργανισμός που δίνει ένα παράδειγμα ανυποχώρητης μάχης ενάντια στη γενοκτονία σε ολόκληρο τον κόσμο. Γι' αυτό θα πρέπει ως εκλεγμένοι πολιτικοί να καταδικάσουμε τον κομμουνισμό ως μια εγκληματική ιδεολογία και ως ένα εγκληματικό σύστημα.
<SPEAKER ID="112" NAME="Miguel Angel Martínez Martínez" AFFILIATION="PSE">
(ES) Κύριε Πρόεδρε, κυρίες και κύριοι συνάδελφοι, η ανάμνηση των ιστορικών γεγονότων είναι σημαντική για τη διαδικασία της ευρωπαϊκής οικοδόμησης. Για να είναι πλήρως επιτυχής αυτή η διαδικασία, είναι ουσιώδες να κατανοήσουμε ότι αντιπροσωπεύει την εξάλειψη του εθνικισμού, του ολοκληρωτισμού, της μισαλλοδοξίας, της απολυταρχίας και του πολέμου, καθώς και την εγκαθίδρυση του ευρωπαϊσμού, της ελευθερίας, του σεβασμού, της δημοκρατίας και της ειρήνης ως αξίες που διέπουν τον τρόπο με τον οποίο συμβιώνουμε στην Ευρώπη.
<P>
Αυτά πρέπει να διδάξουμε στους σημερινούς νέους: τα γεγονότα του παρελθόντος και την πρόοδο του παρόντος, χωρίς να αποκρύπτουμε τα εγκλήματα και τα λάθη που έπρεπε να ξεπεραστούν και τονίζοντας τις θυσίες που χρειάστηκαν.
<P>
" γνώση της ιστορίας μας είναι το αντίδοτο για να μην ξαναπέσουμε στην ίδια παγίδα.
<P>
Μόνο γνωρίζοντας την αλήθεια, ολόκληρη την αλήθεια, μπορούμε να προχωρήσουμε μπροστά. Θα πρέπει να καταγγείλουμε με αποφασιστικότητα τις βαρβαρότητες του παρελθόντος μας χωρίς να τις μειώσουμε, πολύ λιγότερο να τις παραποιήσουμε, χωρίς να πέσουμε στη μανιχαϊστική λογική του Ψυχρού Πολέμου παραλληλίζοντας τη Δυτική Ευρώπη με το καλό και την Ανατολική με το κακό. Θα εξηγήσουμε ότι υπήρχαν δημοκρατικά και απολυταρχικά καθεστώτα, αλλά χωρίς να αποκρύπτουμε το γεγονός ότι τόσο στη Δυτική όσο και στην Ανατολική Ευρώπη υπήρχαν τύραννοι, εξίσου απεχθείς και αποτρόπαιοι.
<P>
Ως ισπανός δημοκράτης, συμπάσχω με τους δημοκράτες οι οποίοι υπήρξαν θύματα του σταλινισμού στις χώρες τους, αλλά τους ζητώ επίσης να δείξουν αλληλεγγύη σε αυτούς στην Ισπανία που επέζησαν της καταδυνάστευσης και των βασανιστηρίων που επεβλήθησαν από τη δικτατορία του στρατηγού Φράνκο.
<P>
Κατανοούμε την τραγωδία των ευρωπαίων συμπολιτών μας στην Ανατολική Ευρώπη οι οποίοι μετέβησαν από τη μια μορφή ολοκληρωτισμού στην άλλη, αλλά θα πρέπει να καταλάβουν και αυτοί τη δική μας τραγωδία, η οποία συνεπαγόταν τη διατήρηση της ίδιας εγκληματικής μορφής δικτατορίας και καταδυνάστευσης των συνανθρώπων μας.
<P>
Μόνο γνωρίζοντας την αλήθεια, ολόκληρη την αλήθεια, μπορούμε να προχωρήσουμε μπροστά. Τέλος, θα θυμόμαστε ότι στην Τεχεράνη, στη Γιάλτα και στο Πότσδαμ, ο Στάλιν δεν ήταν μόνος, οι αρχηγοί των δυτικών δυνάμεων συμμερίζονταν τις αποφάσεις του. Συνεπώς όλοι είχαν μερίδιο ευθύνης για τον διαμελισμό της Ευρώπης και για την καταδυνάστευση, και τα δεινά που βίωσαν τόσα εκατομμύρια Ευρωπαίων στα χέρια του ενός ή του άλλου ολοκληρωτικού καθεστώτος.
<P>
Βεβαίως η Κεντρική και Ανατολική Ευρώπη φέρουν μεγαλύτερη ευθύνη για το σταλινισμό, αλλά είναι επίσης αλήθεια ότι, για τη χώρα μου, η ευθύνη βαραίνει περισσότερο τις δυτικές δημοκρατίες που δέχτηκαν την τυραννία του Φράνκο η οποία εγκαθιδρύθηκε από τον Χίτλερ και το Μουσολίνι ως μέρος του δικού τους ελεύθερου κόσμου και ήταν συνένοχοι στα αδικήματά του.
<P>
Κύριε Πρόεδρε, πετύχαμε πολλά μαζί ως ενωμένη Ευρώπη, και η Ευρώπη θα γίνει ακόμα πιο ισχυρή, και θα προσφέρει μεγαλύτερες εγγυήσεις ελευθερίας και δημοκρατίας, όσο περισσότερο θεμελιώνεται η οικοδόμησή της στην επίγνωση της προόδου την οποία αντιπροσωπεύει η συμμετοχή σε ένα σχέδιο που αναγνωρίζει και απορρίπτει τη σκοτεινή πλευρά του παρελθόντος μας με σκοπό να δημιουργήσει ένα μέλλον αφοσιωμένο στις αξίες που μας ενώνουν.
<SPEAKER ID="113" NAME="Mirosław Mariusz Piotrowski" AFFILIATION="UEN">
(PL) Θα ήθελα να εκφράσω την ικανοποίησή μου για την πραγματοποίηση της σημερινής συζήτησης σχετικά με τα θέματα που αφορούν τα αιματηρά ολοκληρωτικά συστήματα. Είναι λυπηρό το ότι η συζήτηση είναι τόσο σύντομη και βιαστική. Το γεγονός ότι η συνηθισμένη αρχή της υιοθέτησης ενός κατάλληλου ψηφίσματος έχει εγκαταλειφθεί μας βάζει σε σκέψεις.
<P>
Είναι επίσης περίεργο το γεγονός ότι εντός της Ένωσης ο γερμανικός εθνικός σοσιαλισμός, ευρέως γνωστός ως ναζισμός, εξετάζεται και αναφέρεται πριν από οτιδήποτε άλλο. Ο διεθνής σοσιαλισμός, δηλαδή ο κομμουνισμός, αποσιωπάται. Τα δύο αυτά συστήματα συνδέονταν όχι μόνο μέσω της κοινής ιδεολογικής τους προέλευσης αλλά και μέσω της πρακτικής συνεργασίας τους. Ο κομμουνισμός ξεκίνησε με τη Ρόζα Λούξεμπουργκ. τον Λίμπκνεχτ, τον Μαρξ, τον Λένιν και τον Στάλιν, και οδήγησε στον προσχεδιασμένο θάνατο δέκα εκατομμυρίων κατοίκων της Κεντρικής και Ανατολικής Ευρώπης. Πολλά αιματηρά εγκλήματα, για παράδειγμα η σφαγή του Κατύν, αποτελούν ταμπού μέχρι σήμερα, και αυτά τα εγκλήματα ενδέχεται να μην αποκαλούνται με το σωστό τους όνομα, δηλαδή γενοκτονία.
<P>
" οικοδόμηση μιας δημοκρατικής Ευρώπης είναι εφικτή μόνο αν πραγματοποιηθεί πάνω σε θεμέλια αλήθειας, όπου θα συμπεριλαμβάνεται και η αλήθεια για τον απάνθρωπο κομμουνιστικό ολοκληρωτισμό. Οφείλουμε να τιμήσουμε τη μνήμη και να αποδώσουμε δικαιοσύνη όχι μόνο στα θύματα των απάνθρωπων συστημάτων· πάνω απ' όλα το χρωστάμε αυτό στις τωρινές και μελλοντικές γενιές έτσι ώστε να μην επαναληφθεί αυτή η κατάσταση.
<SPEAKER ID="114" NAME="Libor Rouček" AFFILIATION="PSE">
(CS) Κύριε Πρόεδρε, ο 20ός αιώνας στην Ευρώπη υπήρξε ο αιώνας των ολοκληρωτικών και απολυταρχικών καθεστώτων, του ναζισμού και του φασισμού, του κομμουνισμού και των χειρότερων του παρακλαδιών, του σταλινισμού, διαφόρων δικτατοριών της δεξιάς στην Ισπανία, στην Πορτογαλία, στην Ελλάδα και σε άλλες χώρες. Ο τρόμος και τα εγκλήματα που αποτελούν την κληρονομιά αυτών των καθεστώτων πρέπει να ξεχαστούν. Γι' αυτό το λόγο χαιρετίζω αυτή τη συζήτηση σχετικά με το παρελθόν. Ωστόσο, η συζήτηση αυτή πρέπει να διεξαχθεί στη βάση αυστηρώς μη κομματικών, αντικειμενικών και επιστημονικών κριτηρίων. Σε καμία περίπτωση δεν θα πρέπει να γίνει κατάχρησή της για πολιτικούς σκοπούς, αλλά δυστυχώς συνήθως αυτό συμβαίνει.
<P>
Για παράδειγμα, αν παρατηρήσουμε πολλά από τα νέα κράτη μέλη της Ευρωπαϊκής Ένωσης, συμπεριλαμβανομένης και της δικής μου χώρας- της Δημοκρατίας της Τσεχίας- αντιλαμβανόμαστε συνεχιζόμενες επιθέσεις σε οτιδήποτε βρίσκεται αριστερά από το κέντρο, σε οτιδήποτε αριστερίζον. Πολιτικοί της δεξιάς, δημοσιογράφοι και λεγόμενοι ιστορικοί, πολλοί από τους οποίους ήταν μέλη του πρώην κομμουνιστικού καθεστώτος και απέκτησαν τον τίτλο του γιατρού ή του μηχανικού από τα εκπαιδευτικά ιδρύματα του κομμουνιστικού καθεστώτος, επιτίθενται συνεχώς στα σοσιαλδημοκρατικά κόμματα σαν να είναι κομμουνιστικά ή μετα-κομμουνιστικά, παρά το γεγονός ότι στην πραγματικότητα πρόκειται για σοσιαλδημοκράτες οι οποίοι, τόσο στην πατρίδα τους όσο και στην εξορία, πολέμησαν τον κομμουνισμό για 40 χρόνια. Τσέχοι σοσιαλδημοκράτες πέθαναν σε κομμουνιστικές φυλακές, οργάνωσαν την πρώτη αντι-κομμουνιστική επανάσταση η οποία έλαβε χώρα σε ολόκληρο το πρώην σοβιετικό μπλοκ, στη Plzeň την 1η Ιουνίου 1953, ήταν στην πρώτη γραμμή στην Άνοιξη της Πράγας και διαμόρφωσαν την αντίσταση κατά τις δεκαετίες του 1970 και του 1980. Κι εγώ ο ίδιος εξορίστηκα, όταν ήμουν εκδότης της εφημερίδας Voice of America. Παρόλα αυτά, το σοσιαλδημοκρατικό κόμμα συνεχώς κατηγορείται ως μετα-κομμουνιστικό κόμμα.
<P>
Κύριε Επίτροπε, θα ήθελα συνεπώς να μάθω τι σκοπεύει να κάνει η Επιτροπή για να διασφαλίσει ότι δεν θα γίνει κατάχρηση της συζήτησης σχετικά με το παρελθόν για σημερινούς πολιτικούς και ιδεολογικούς σκοπούς.
<SPEAKER ID="115" NAME="Justas Vincas Paleckis" AFFILIATION="PSE">
(LT) Κύριε Πρόεδρε, είναι σημαντικό να μιλήσουμε για τα εγκλήματα των ολοκληρωτικών καθεστώτων του Χίτλερ, του Στάλιν και των υπολοίπων με ειλικρίνεια - ξεκινώντας από την πρώην Σοβιετική Ένωση και ολοκληρώνοντας με την Ισπανία. Οι γειτονικές χώρες, ειδικά η Ρωσία, η Ουκρανία και η Λευκορωσία, θα πρέπει επίσης να προσφερθούν να συμμετέχουν.
<P>
" κατοχή και η προσάρτηση των βαλτικών κρατών το 1940 δεν ήταν τυπική, καθώς είχε γίνει προσπάθεια να καλυφθεί κάτω από πρόσχημα της κοινωνικής απελευθέρωσης. Αυτό έγινε πιο εύκολα εξαιτίας του γεγονότος - ας αναφέρουμε ότι για 14 χρόνια η Λιθουανία βρισκόταν κάτω από ένα απολυταρχικό καθεστώς, το οποίο είχε καταργήσει τη δημοκρατία και τις ελεύθερες εκλογές.
<P>
Ένα χρόνο πριν το Ευρωπαϊκό Κοινοβούλιο εγκαινίασε μια έκθεση στην οποία παρουσιάστηκαν φρικιαστικά στοιχεία από το Κέντρο Μελετών της Γενοκτονίας και της Αντίστασης στη Λιθουανία. Κατά τη διάρκεια της τρίχρονης ναζιστικής κατοχής της Λιθουανίας δολοφονηθήκαν 240 χιλιάδες άνθρωποι, ανάμεσά τους 200 χιλιάδες Εβραίοι. Κατά τη διάρκεια των 47 χρόνων της σοβιετικής κατοχής 80 χιλιάδες Λιθουανοί δολοφονήθηκαν από τα σώματα καταστολής, στην εξορία ή στα στρατόπεδα καταναγκαστικών έργων. Ο αμέτρητος πόνος και οι τραγωδίες που βρίσκονται πίσω από αυτούς τους αριθμούς πρέπει να αποκαλυφθούν στην Ευρώπη.
<P>
Οι πράξεις και οι αρχές του Στάλιν και των υπολοίπων κομμουνιστών ηγετών οι οποίοι ενθάρρυναν την εξόντωση εκατομμυρίων ανθρώπων στο όνομα της ταξικής πάλης ήταν εγκληματικές. Το κομμουνιστικό κίνημα επέζησε για 160 χρόνια και έχει διαφορετικά πρόσωπα στις διάφορες χώρες. Εντούτοις, όλα τα κομμουνιστικά καθεστώτα υπήρξαν αντιδημοκρατικά. Την ίδια στιγμή, με την ενδυνάμωση του ευρωκομμουνισμού, η αντίσταση στην κυριαρχία της Μόσχας γινόταν επίσης ισχυρότερη. Ας θυμηθούμε ονόματα όπως των Imre Nagy και Alexander Dubček, τις προσπάθειες των κομμουνιστών να ξεφύγουν από το φαύλο κύκλο των δογμάτων και των εγκλημάτων που άλλα μέλη του κομμουνιστικού κόμματος προσπάθησαν αδίστακτα να συγκαλύψουν. Μπορούν όλοι οι αρχηγοί του κομμουνιστικού κόμματος της Σοβιετικής Ένωσης, όπως ο Στάλιν, ο Χρουστσόφ, ο Μπρέζνιεφ και ο Γκορμπατσόφ, να είναι της ίδιας συνομοταξίας; Το δικτατορικό μονοκομματικό σύστημα δεν καταστράφηκε μόνο από τις προσπάθειες των αντικαθεστωτικών, ούτε καν από την πίεση της Δύσης, αλλά κυρίως από τις δραστηριότητες των μελών του κομμουνιστικού κόμματος που πάσχισαν για αλλαγή, δημοκρατία και εφαρμογή των ανθρωπίνων δικαιωμάτων.
<P>
Αμφιβάλλω αν ποτέ η ΕΕ θα αποκτήσει μια κοινή ιστορική πολιτική. Ωστόσο, είναι σημαντικό να γνωρίσουμε καλύτερα το παρελθόν κάθε χώρας έτσι ώστε να είμαστε σε θέση να εκτιμήσουμε τη δημοκρατία και να υιοθετήσουμε μια φωτεινότερη μελλοντική θεώρηση των πραγμάτων.
<SPEAKER ID="116" NAME="Zita Pleštinská" AFFILIATION="PPE-DE">
(CS) Αυτή είναι μια σημαντική ημέρα, μια ημέρα ηθικής ικανοποίησης για όλα τα θύματα των ολοκληρωτικών καθεστώτων. Ο πατέρας μου, Štefan Kányai παρέμεινε εννιάμισι χρόνια σε ένα ρωσικό γκουλάγκ. Στο βιβλίο του περιγράφει τη συντριπτική αλήθεια που συνόδευε τη βαναυσότητα του σταλινισμού, κάτι το οποίο θα πρέπει να θυμόμαστε. Σας ευχαριστώ εκ μέρους του.
<P>
Σας ευχαριστώ επίσης εκ μέρους του Επισκόπου Ján Vojtaššák, Monsignor Viktor Trstenský, Štefan Putanko, Štefan Janík και χιλιάδων άλλων γενναίων Σλοβάκων που υπήρξαν θύματα του κομμουνισμού.
<P>
Ο σλοβάκος ιερέας František Dlugoš σε ένα από τα βιβλία του γράφει τα εξής: "Το να ερευνήσει κανείς τα γεγονότα που διαδραματίστηκαν κατά τη διάρκεια των 40 χρόνων του κομμουνιστικού καθεστώτος, να ανακαλύψει τη μοίρα των ανθρώπων, σημαίνει να αποκαλύψει την ψυχή του έθνους". Μετά τη σημερινή συζήτηση, μπορώ να προσθέσω "την ψυχή της Ευρώπης".
<P>
Χαιρετίζω αυτή τη συζήτηση διότι η έγκαιρη εξέταση αυτής της μοναδικής περιόδου, και των γεγονότων που έλαβαν χώρα κατά τη διάρκειά της, μπορεί να αποδειχθεί πολύ χρήσιμη για εμάς στο παρόν και στο μέλλον.
<SPEAKER ID="117" NAME="DanutBudreikait" AFFILIATION="ALDE">
(LT) Κύριε Πρόεδρε, κυρίες και κύριοι, για πρώτη φορά στην ιστορία της ΕΕ, με τη βοήθεια συζητήσεων σχετικά με την αξιολόγηση των ολοκληρωτικών καθεστώτων σε κοινοτικό επίπεδο, γίνονται προσπάθειες να κατανοήσουν οι άνθρωποι ότι τα εγκλήματα του κομμουνισμού και του ναζισμού αποτελούν τον τρόμο των ολοκληρωτικών καθεστώτων που προκάλεσαν καταστροφή στις χώρες και στο λαό τους. " δημόσια καταδίκη των εγκλημάτων του κομμουνισμού, μετά την εξομοίωσή τους με αυτά που διεπράχθησαν από τους ναζί, θα έχει θετικό αντίκτυπο στο δίκαιο, στην εκπαίδευση και στον πολιτισμό της ΕΕ.
<P>
Τα εγκλήματα που διεπράχθησαν από τα ευρωπαϊκά ναζιστικά καθεστώτα καταδικάστηκαν παγκοσμίως, τα ναζιστικά κόμματα απαγορεύτηκαν και η ναζιστική προπαγάνδα τιμωρήθηκε από το νόμο. Την ίδια στιγμή η καταστροφή που επέφεραν τα κομμουνιστικά καθεστώτα δεν έχει ακόμα εξακριβωθεί κατάλληλα. Σε ορισμένες ευρωπαϊκές χώρες υπάρχουν ακόμα νόμιμα κομμουνιστικά κόμματα.
<P>
" Λιθουανία κάνει έκκληση στα κράτη μέλη της Ευρωπαϊκής Ένωσης να εκπονήσουν επίσημες εκθέσεις σχετικά με την καταστροφή που προκάλεσαν τα εγκλήματα που διεπράχθησαν από τα ολοκληρωτικά καθεστώτα, ειδικά από τον σταλινισμό, και να ζητήσουν από τον κληρονόμο των υποχρεώσεων της Σοβιετικής Ένωσης - τη Ρωσική Ομοσπονδία - να προχωρήσει σε αποζημιώσεις γι' αυτήν την καταστροφή. " Λιθουανία έχει εκτιμήσει ότι η καταστροφή που προκλήθηκε κατά τη διάρκεια του μισού αιώνα της σοβιετικής κατοχής ανέρχεται σε 80 δισεκατομμύρια λιθουανικά λίτας (LTL). " Ευρώπη πρέπει να δείξει αλληλεγγύη απαιτώντας από τους υπεύθυνους για την καταστροφή να αποζημιώσουν τα κράτη μέλη της Ευρωπαϊκής Ένωσης, όπως αναγκάστηκαν να κάνουν οι εγκληματίες ναζιστές.
<SPEAKER ID="118" NAME="Jacques Barrot">
Αντιπρόεδρος της Επιτροπής. - (FR) Κύριε Πρόεδρε, θα ήθελα να ευχαριστήσω όλα τα μέλη του Κοινοβουλίου που συμμετείχαν σε αυτήν την συζήτηση, σε ένα κρίσιμο στάδιο. Έχουμε ακούσει κάποιες συνταρακτικές αφηγήσεις των γεγονότων του παρελθόντος τα οποία μερικοί από εσάς έχουν βιώσει προσωπικά.
<P>
Θα ήθελα πάρα πολύ να ξεκαθαρίσω τυχόν παρανοήσεις. Συγκεκριμένα στην περίπτωση του κ. Beazley, θεωρώ ότι όντως υπάρχει παρανόηση. Εκφώνησα μια ομιλία η οποία είχε προετοιμαστεί για μένα, αλλά θα πρέπει να ομολογήσω ότι ενδέχεται να παρεξηγήθηκα. Κάθε κράτος μέλος φέρει ευθύνες, αυτό πρέπει να ειπωθεί. Ωστόσο, η Ένωση βεβαίως προτίθεται να αναλάβει τις ευθύνες της. Θέλουμε την αλήθεια, όλη την αλήθεια, και η Επιτροπή άνοιξε τη συζήτηση - ο Franco Frattini ήταν ο συνάδελφός μου ο οποίος άνοιξε τη συζήτηση κατά τη διάρκεια της ακρόασης - ακριβώς επειδή θέλουμε να φτάσουμε στην αλήθεια. Αυτό θα πρέπει να γίνει σαφές. Επιθυμούμε όχι μόνο κάθε κράτος μέλος να φέρει μεμονωμένα την ευθύνη να τιμά τη μνήμη των θυμάτων, αλλά επίσης όλοι οι πολίτες της ΕΕ να έχουν το αίσθημα της αλληλεγγύης και της εμπλοκής στα τραγικά γεγονότα που έλαβαν χώρα σε κάποια από τα κράτη μέλη μας. Από αυτήν την άποψη, θα ήθελα να αναφέρω, και στην πραγματικότητα ανέφερα στην εναρκτήρια δήλωσή μου, ότι γνωρίζω πως, ειδικότερα στη Δύση, δεν αντιλαμβανόμαστε πάντοτε την πλήρη διάσταση των κτηνωδιών και των αποτρόπαιων εγκλημάτων που βίωσαν κάποιοι φίλοι μας από τα κράτη μέλη τα οποία υπόκεινταν σε διάφορες μορφές κατοχής και έζησαν κάτω από τη σταλινική κατοχή.
<P>
Για το λόγο αυτό, έχω έρθει εδώ σήμερα, αυτοπροσώπως, διότι θέλω να σας διαβεβαιώσω ότι η Επιτροπή θα συνεχίσει αυτή την συζήτηση και θα διασφαλίσει ότι παρέχει τη βάση, συγκεκριμένα, για την έρευνα την οποία πρόκειται να διεξάγουμε για να εξετάσουμε πώς έχουν εφαρμοστεί στα κράτη μέλη διάφοροι νόμοι και πρακτικές με σκοπό να διατηρηθούν οι μνήμες από τα ολοκληρωτικά εγκλήματα.
<P>
Προφανώς, η δήλωση του Συμβουλίου δεν αναφέρεται ειδικά στα σταλινικά εγκλήματα αλλά κάνει λόγο γενικά για τα ολοκληρωτικά καθεστώτα. Ωστόσο, είναι σαφές από το πλαίσιο εντός του οποίου υιοθετήθηκε αυτή η δήλωση, συγκεκριμένα από τα κράτη μέλη που βρίσκονται πίσω από αυτήν, ότι το ζήτημα της ανάμνησης των σταλινικών εγκλημάτων βρίσκεται στην καρδιά αυτής της διαδικασίας. Θεωρώ ότι αυτό πρέπει να ειπωθεί, και, όταν άνοιξα αυτήν τη συζήτηση, τόνισα ότι οποιαδήποτε μορφή ολοκληρωτισμού, οποιοδήποτε ολοκληρωτικό καθεστώς που κατέληξε σε άρνηση του ανθρώπου και των θεμελιωδών δικαιωμάτων του, είναι απόλυτα απαράδεκτη. Από αυτήν την άποψη, και μερικοί από εσάς έχετε τονίσει αυτό το σημείο, η γνώση σχετικά με τις εμπειρίες άλλων μορφών ολοκληρωτικών καθεστώτων ενδέχεται να είναι χρήσιμη στην αναγνώριση των μέσων με τα οποία συνέβησαν οι πράξεις κακοποίησης και βαρβαρότητας που έχετε καταδικάσει.
<P>
Συνεπώς πιστεύω ότι αυτή η μελέτη θα πρέπει να έχει ευρύ πεδίο και σαφώς δεν θα πρέπει να αγνοήσει καμία μορφή ολοκληρωτισμού. Ούτε θα πρέπει αυτή η συζήτηση να δώσει τη ευκαιρία για χυδαία πολιτική εκμετάλλευση. " Επιτροπή φυσικά γνωρίζει τον κίνδυνο αυτό, αλλά η σιωπή της Ευρωπαϊκής Ένωσης σχετικά με το τραγικό παρελθόν μερικών από τα κράτη μέλη μας, θα χρησίμευε μόνο στην αύξηση ενός τέτοιου κινδύνου και στη δημιουργία μεγαλύτερου διαχωρισμού ανάμεσα στα νέα και στα παλιά κράτη μέλη. Για το λόγο αυτό πρέπει να προχωρήσουμε μπροστά μαζί.
<P>
Συνεπώς, κύριε Πρόεδρε, θα ήθελα απλώς να ρωτήσω ποιος, ουσιαστικά είναι ο σκοπός όλου αυτού; Είναι να προφυλαχθούμε από οποιαδήποτε ιστορική αναλήθεια, οποιαδήποτε μορφή αναθεωρητισμού.
<P>
Δεύτερον, θα πρέπει επίσης, μέσα από τη μνήμη, να μην επιτρέπουμε σε αυτά τα ολοκληρωτικά καθεστώτα να επιστρέφουν για να μας στοιχειώνουν. Εν τέλει, έχουμε την υποχρέωση της συμφιλίωσης που σαφώς σχετίζεται με αυτήν την προσέγγιση. Ωστόσο, θα επιμείνω ότι πρέπει να αντικρίσουμε το μέλλον, και ορισμένοι έχουν τονίσει την ανάγκη να προχωρήσουμε στην θέσπιση ενός άμεσα δεσμευτικού ευρωπαϊκού νόμου που θα εμποδίσει αυτά τα ολοκληρωτικά καθεστώτα να επιστρέφουν και να μας στοιχειώνουν.
<P>
Θα ήθελα να σας διαβεβαιώσω, κυρίες και κύριοι συνάδελφοι, πέρα από αυτήν την σύντομη απάντηση, ότι προσωπικά είμαι απόλυτα πεπεισμένος πως όλοι εμείς, ως ευρωπαίοι, έχουμε το συλλογικό καθήκον της αλληλεγγύης να αποκαταστήσουμε την αλήθεια, τη δική μας αλήθεια ως Ευρωπαίοι, χωρίς να αγνοούμε ή να μειώνουμε τα εγκλήματα που διεπράχθησαν κάτω από διάφορα ολοκληρωτικά καθεστώτα. Από την άποψη αυτή, πιστεύω ότι οι φίλοι μας από την Ανατολική Ευρώπη πρέπει να εκτιμήσουν ιδιαίτερα το γεγονός ότι δεσμευόμαστε να αναζητήσουμε την αλήθεια και ότι δεν θα σταματήσουμε μέχρι αυτή να γίνει γνωστή.
<SPEAKER ID="119" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 142 του Κανονισμού)
<SPEAKER ID="998" NAME="Lasse Lehtinen  " AFFILIATION="PSE">
γραπτώς. - (FI) Κύριε Πρόεδρε, το πολυτιμότερο δώρο που έχουμε από την εξέταση της ιστορίας είναι τα συμβάντα που γνωρίζουμε - τα γεγονότα. Όσα περισσότερα γεγονότα γνωρίζουμε, τόσο το καλύτερο. " ερμηνεία αποτελεί πάντα μια ξεχωριστή διαδικασία. Ο καθένας θα πρέπει να μπορεί να εξετάσει και να ερμηνεύσει τα γεγονότα που έλαβαν χώρα· αυτό είναι ένα στοιχείο της ελευθερίας του λόγου. " πολιτική ιστορία σπάνια μπορεί να έχει αρμονικό περιεχόμενο αλλά ωστόσο η προσπάθεια θα πρέπει να γίνει. Υπάρχουν ακόμη ανεξερεύνητα κεφάλαια της πρόσφατης ιστορίας, εν μέρει χάρη στην πολιτική ορθότητα. Οι δικτατορίες και οι δικτάτορες έτυχαν ειδικής μεταχείρισης. Τα εγκλήματα των Ναζί δεν αξίζουν την κατανόηση, αλλά ούτε και ο κομμουνισμός θα πρέπει να τυγχάνει ευνοϊκής μεταχείρισης.
<SPEAKER ID="120" NAME="Marianne Mikko  " AFFILIATION="PSE">
γραπτώς. - (ET) " δημόσια ακρόαση που οργανώθηκε από την σλοβενική Προεδρία και την Ευρωπαϊκή Επιτροπή στις 8 Απριλίου ασχολήθηκε με ένα εξαιρετικά σημαντικό ζήτημα για την Ευρωπαϊκή Ένωση.
<P>
Κατά τη διάρκεια του 20ού αιώνα η Ευρώπη έχασε εκατομμύρια διανοούμενους και δραστήριους πολίτες εξαιτίας των ολοκληρωτικών καθεστώτων. Οι πληγές που προκλήθηκαν στην ιστορία μας δεν έχουν γιατρευτεί μέχρι σήμερα.
<P>
Ο δικτάτορας της Σοβιετικής Ένωσης, Ιωσήφ Στάλιν, εξαφάνισε την πατρίδα μου και τις υπόλοιπες χώρες της Βαλτικής από το χάρτη. Για μισό αιώνα δεν μας επιτρεπόταν να έχουμε δικούς μας εθνικούς ύμνους και σημαίες, και πρωτεύουσα μας ήταν η Μόσχα.
<P>
Ο σταλινισμός και ο ναζισμός αναπτύχθηκαν μαζί και χώρισαν την Ευρώπη με ένα σιδερένιο παραπέτασμα. " βαρβαρότητα του Χίτλερ και του Στάλιν δεν γνώριζε εθνικά σύνορα.
<P>
Ως σοσιαλδημοκράτης καταδικάζω τις δικτατορίες όποιο κι αν είναι το προσωπείο τους. Τονίζω επίσης ότι ο σταλινισμός και ο ναζισμός χρησίμευσαν ως άμεσα παραδείγματα για άλλες ολοκληρωτικές ιδεολογίες.
<P>
Ο Μεταξάς, ο Φράνκο, ο Μουσολίνι, ο Σαλαζάρ και ένα πλήθος ασήμαντων δικτατόρων διέπραξαν τα δικά τους εγκλήματα ακολουθώντας το παράδειγμα της βαρβαρότητας του Χίτλερ και του Στάλιν. Το πεδίο δράσης τους παρέμεινε εντός των συνόρων των δικών τους κρατών και για το λόγο αυτό οι εμπλεκόμενες χώρες έχουν την ευθύνη να καταδείξουν το πραγματικό κόστος.
<P>
" γνώση και η μελέτη της ιστορίας κάθε χώρας είναι ουσιώδεις έτσι ώστε οι πολίτες των χωρών της Ευρώπης να αρχίσουν να συνειδητοποιούν το γεγονός ότι είναι επίσης και ευρωπαίοι πολίτες. Χρειαζόμαστε μια αξιολόγηση, βασισμένη σε κοινές αξίες, των εγκλημάτων που διεπράχθησαν από το κομμουνιστικό κόμμα της Σοβιετικής Ένωσης και την KGB.
<P>
Σύντομα, θα έχουν περάσει εβδομήντα χρόνια από την σύναψη του Συμφώνου Μολότοφ-Ρίμπεντροπ. Οι κτηνωδίες των μηχανισμών εξαναγκασμού του Στάλιν δεν θεωρούνται ακόμη ισάξιες του πολεμικού μηχανισμού του Χίτλερ.
<P>
Ως πρώτο βήμα εξ ονόματος της κοινής προσέγγισης της ιστορίας προτρέπω τις κυβερνήσεις να ορίσουν την 23η Αυγούστου ανά την Ευρώπη ως "μέρα Μνήμης των θυμάτων του σταλινισμού και του ναζισμού.
<SPEAKER ID="121" NAME="Katrin Saks  " AFFILIATION="PSE">
γραπτώς. - (ET) Δυστυχώς είναι γεγονός ότι παρόλο που σχεδόν όλοι οι δυτικοί γνωρίζουν για τα στρατόπεδα συγκέντρωσης της ναζιστικής Γερμανίας, οι περισσότεροι από αυτούς δεν έχουν ακούσει τίποτα για τα γκουλάγκ. Μια έρευνα που διεξήχθη πρόσφατα στην Σουηδία σε άτομα μεταξύ από 15 έως 20 χρονών έδειξε ότι οι βασικές τους γνώσεις σχετικά με τον κομμουνισμό είναι πολύ λίγες, σχεδόν ανύπαρκτες. Μια έρευνα έδειξε ότι το 90% των Σουηδών δεν είχε ακούσει ποτέ για τα γκουλάγκ ενώ το 95% γνώριζε τί ήταν το Αούστερλιτς.
<P>
Δυστυχώς ο πατέρας μου έζησε την εμπειρία και των δύο τύπων στρατοπέδων και συνεπώς δεν μπορώ να δεχτώ την ιδέα ότι τα βασανιστήρια κάτω από το σοβιετικό καθεστώς θεωρούνται δεύτερης κατηγορίας, είναι σαν να υπάρχει ο φόβος ότι μιλώντας για αυτά μειώνεται η σημασία των εγκλημάτων του ναζισμού. " στάση αυτή πρέπει να αλλάξει. Αυτό δεν είναι πάντα το πιο απλό ζήτημα για τη σοσιαλιστική ομάδα του Ευρωπαϊκού Κοινοβουλίου καθώς πολλά από τα κόμματα που συμμετέχουν σε αυτή έχουν κομμουνιστικό παρελθόν. Συνεπώς η ενημέρωση στους κόλπους της σοσιαλιστικής ομάδας είναι ακόμη πιο σημαντική.
<P>
Θυμάμαι συζητήσεις για το ίδιο θέμα όταν η Κοινοβουλευτική Συνέλευση του Συμβουλίου της Ευρώπης, της οποίας ήμουν μέλος, καταδίκασε τα εγκλήματα του κομμουνισμού λίγα χρόνια πριν. Τότε ήμουν ένας από τους ανθρώπους που πήραν το λόγο και, προφανώς χάρη στο γεγονός ότι υπάρχουν τόσες πολλές χώρες μέσα σε εκείνον τον οργανισμό με εμπειρίες από το σοβιετικό καθεστώς, η καταδίκη επιτεύχθηκε πιο γρήγορα απ' ό,τι στο Ευρωπαϊκό Κοινοβούλιο.
<P>
Είμαι απόλυτα πεπεισμένη ότι αν η Ευρωπαϊκή Ένωση πραγματικά υποστηρίζει τις δικές της διακηρυγμένες αξίες, τότε οφείλει να εκφράσει με σαφήνεια τη στάση της απέναντι στο παρελθόν στα πλαίσια αυτών των αξιών. Αυτό δεν σημαίνει να ξαναγραφεί το παρελθόν, όπως έχουν υποστηρίξει πολλοί επικριτές για αυτό το θέμα. Πρόκειται για αποκατάσταση της ιστορικής αλήθειας.
<SPEAKER ID="122" NAME="Andrzej Tomasz Zapałowski  " AFFILIATION="UEN">
γραπτώς. - (PL) Κατά τη διάρκεια του 20ού αιώνα η Ευρώπη βίωσε πολλές πράξεις γενοκτονίας. Μερικές από αυτές τις πράξεις μνημονεύονται πολύ συχνά, ενώ άλλες αποσιωπώνται. Στις εφημερίδες διαβάζουμε συχνότερα για τις γενοκτονίες που διέπραξαν οι Ναζί και οι κομμουνιστές.
<P>
Μια πράξη γενοκτονίας η οποία περιβάλλεται μονίμως από σιωπή είναι η θανάτωση εκατοντάδων χιλιάδων Εβραίων, Πολωνών και Ουκρανών σε πολωνικό έδαφος κάτω από την γερμανική κατοχή κατά τον Δεύτερο Παγκόσμιο Πόλεμο, την οποία διέπραξαν ουκρανοί εθνικιστές του λεγόμενου Ουκρανικού Στασιαστικού Στρατού. Ένα σημαντικό τμήμα των στελεχών αυτού του Στρατού είχε υπηρετήσει νωρίτερα στις ναζιστικές μονάδες SS. " γενοκτονία αυτή είχε το χαρακτήρα της genocidum atrox, άγριων δολοφονιών που διαπράχθηκαν με υπερβολική βαναυσότητα. Ολόκληρος ο πληθυσμός που κατοικούσε στη συγκεκριμένη περιοχή εξοντώθηκε. Τα θύματα εκτελέστηκαν και κάποια μέρη του σώματός τους κόπηκαν ή διαμελίστηκαν. Τώρα οι άνθρωποι που συμμετείχαν σε αυτές τις δολοφονίες επιδιώκουν να αποκτήσουν την ιδιότητα του βετεράνου στην Ουκρανία.
<P>
Θέλω να τονίσω ότι τίποτα δεν μπορεί να δικαιολογήσει τη γενοκτονία, ούτε ακόμα και η προσπάθεια να κερδίσει κανείς την ελευθερία και την ανεξαρτησία για το έθνος του.

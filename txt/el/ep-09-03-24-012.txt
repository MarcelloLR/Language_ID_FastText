<CHAPTER ID="012">
Επιδόσεις και βιωσιμότητα του ευρωπαϊκού αεροναυτικού συστήματος - Αεροδρόμια, διαχείριση της εναέριας κυκλοφορίας και υπηρεσίες αεροναυτιλίας (συζήτηση) 
<SPEAKER ID="442" NAME="Πρόεδρος">
Το επόμενο θέμα είναι η κοινή συζήτηση σχετικά με
<P>
την έκθεση του Marian-Jean Marinescu, εκ μέρους της Επιτροπής Μεταφορών και Τουρισμού, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά την τροποποίηση των κανονισμών (ΕΚ) αριθ. 549/2004, (ΕΚ) αριθ. 550/2004, (ΕΚ) αριθ. 551/2004 και (ΕΚ) αριθ. 552/2004 για να βελτιωθούν οι επιδόσεις και η βιωσιμότητα του ευρωπαϊκού συστήματος πολιτικής αεροπορίας - C6-0250/2008 -, και
<P>
την έκθεση του Marian-Jean Marinescu, εκ μέρους της Επιτροπής Μεταφορών και Τουρισμού, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά την τροποποίηση του κανονισμού (ΕΚ) αριθ. 216/2008, όσον αφορά τα αεροδρόμια, τη διαχείριση της εναέριας κυκλοφορίας και τις υπηρεσίες αεροναυτιλίας, και σχετικά με την κατάργηση της Οδηγίας 2006/23/ΕΟΚ του Συμβουλίου - C6-0251/2008 -.
<SPEAKER ID="443" NAME="Marian-Jean Marinescu">
εισηγητής. - (RO) " δέσμη μέτρων "Ενιαίος Ευρωπαϊκός Ουρανός ΙΙ" είναι σχεδιασμένη για ολόκληρο το σύστημα εναέριων μεταφορών, με άμεσες, θετικές συνέπειες για τις αεροπορικές εταιρείες, τους παροχείς υπηρεσιών αεροναυτιλίας, τους ελεγκτές εναέριας κυκλοφορίας, τους αερολιμένες και την αεροναυτική βιομηχανία. Αποτελεί στην πραγματικότητα την απάντηση του νομοθέτη στην ανάγκη ο ευρωπαϊκός εναέριος χώρος και η εναέρια κυκλοφορία να εναρμονιστούν και να καταστούν πιο αποδοτικοί προς όφελος του περιβάλλοντος, της βιομηχανίας και, πρώτα και πάνω από όλα, των επιβατών.
<P>
" συμφωνία που επιτεύχθηκε με το Συμβούλιο για τη δέσμη μέτρων SES II αποτελεί για εμάς ένα βήμα προς τα εμπρός στο δρόμο ενοποίησης της Ευρωπαϊκής Ένωσης. Αυτό είναι το επόμενο φυσικό βήμα μετά την κοινή αγορά, με την υιοθέτηση ενιαίου νομίσματος και τη δημιουργία του χώρου Σένγκεν. Από το 2012 θα διαθέτουμε ένα εναέριο χώρο Σένγκεν. Οι διαδρομές θα είναι πιο σύντομες, ο έλεγχος της κυκλοφορίας πιο αποδοτικός και οι υπηρεσίες αεροναυτιλίας θα βελτιστοποιηθούν και, στο μέλλον, θα ολοκληρωθούν.
<P>
Ως αποτέλεσμα, οι πτήσεις θα είναι πιο σύντομες, θα χρησιμοποιούνται λιγότερα καύσιμα και οι εκπομπές διοξειδίου του άνθρακα θα είναι χαμηλότερες, γεγονός το οποίο θα οδηγήσει φυσιολογικά σε μείωση των τιμών των αεροπορικών εισιτηρίων.
<P>
Ο συμβιβασμός που επιτεύχθηκε κατόπιν των διαπραγματεύσεων με το Συμβούλιο αντανακλά την ανάγκη επιτάχυνσης της διαμόρφωσης λειτουργικών τμημάτων εναερίου χώρου. Καταλήξαμε σε συμφωνία για την προθεσμία θέσης σε λειτουργία των λειτουργικών τμημάτων εναερίου χώρου, η οποία είναι έξι μήνες νωρίτερα από την αρχική πρόταση της Ευρωπαϊκής Επιτροπής.
<P>
" λειτουργία των λειτουργικών τμημάτων εναερίου χώρου είναι το κύριο στοιχείο στη δημιουργία ενός ενιαίου ευρωπαϊκού ουρανού. Για αυτό το λόγο χαιρετίζω τη συμφωνία που υπογράφηκε πέρυσι το Νοέμβριο για το μεγαλύτερο λειτουργικό τμήμα εναέριου χώρου, το οποίο καλύπτει την Κεντρική Ευρώπη.
<P>
Με αυτή την ευκαιρία, θα ήθελα να προσεπικαλεστώ την υποστήριξη της Ευρωπαϊκής Επιτροπής στην έγκριση του έργου που συνδέεται με το FAB: Δούναβης (Ρουμανία-Βουλγαρία) ως μέρος του χρηματοπιστωτικού πλαισίου ΔΕΔ-Μ.
<P>
Με την υποστήριξη των εκπροσώπων της γαλλικής και της τσεχικής Προεδρίας, τους οποίους να ήθελα να ευχαριστήσω με αυτή την ευκαιρία, καταφέραμε με επιτυχία να εξισορροπήσουμε τις σχέσεις λήψης αποφάσεων και δεξιοτήτων μεταξύ των κρατών μελών και της Ευρωπαϊκής Επιτροπής, ιδιαίτερα αναφορικά με το σύστημα επιδόσεων, ένα καίριο στοιχείο της δέσμης μέτρων SES II.
<P>
" Επιτροπή θα λάβει απόφαση σχετικά με την κατάλληλη εναρμόνιση και υλοποίηση των στόχων που καλύπτονται σε εθνικά σχέδια εκτέλεσης.
<P>
" αρχική πρόταση της Επιτροπής έχει συμπληρωθεί από δύο στοιχεία που εισήγαγε το Κοινοβούλιο. Το πρώτο από αυτά είναι ο Συντονιστής Συστήματος Λειτουργικών Τμημάτων Εναέριου Χώρου. Το θεωρήσαμε απαραίτητο, βάσει του προτύπου ΔΕΔ-Μ, να ορίσουμε ένα συντονιστή προς διευκόλυνση της υπογραφής των συμφωνιών λειτουργίας FAB, επιταχύνοντας, με αυτό τον τρόπο, τη διαδικασία επίτευξης ενός ενιαίου ευρωπαϊκού ουρανού. Το δεύτερο στοιχείο συνδέεται με τη διευκρίνιση της έννοιας των "κοινών έργων" και τον ορισμό των χρηματοδοτικών πόρων που συνδέονται με αυτά.
<P>
Το Ευρωπαϊκό Κοινοβούλιο κατάφερε επίσης να επικεντρωθεί ιδιαίτερα στον ανθρώπινο παράγοντα. Ο συμβιβασμός που επιτεύχθηκε με το Συμβούλιο διευκρινίζει επίσης τις αλληλεξαρτήσεις μεταξύ του SES II και του EASA, έχοντας υπόψη ότι η επέκταση των εξουσιών της Υπηρεσίας στα αεροδρόμια, η διαχείριση εναέριας κυκλοφορίας/οι υπηρεσίες αεροναυτιλίας και ο έλεγχος της εναέριας κυκλοφοίας αποτελούν στην πραγματικότητα το στοιχείο "ασφάλειας" σε αυτή τη δέσμη μέτρων.
<P>
Νομίζω πως είναι ιδιαίτερα σημαντικό να βρεθεί ένας σαφής, πλήρης ορισμός για τα αεροδρόμια που υπόκεινται στις διατάξεις του εν λόγω κανονισμού.
<P>
Οι νέες προδιαγραφές που εκθόθηκαν από το EASA πρέπει να ενσωματωθούν στις υπάρχουσες. Επιπλέον, δόθηκε η ευκαιρία αναφοράς των παρεκκλίσεων που εκχωρήθηκαν έως τώρα. Κατάφερα επίσης να εισάγω κάποιες διατάξεις αναφορικά με την ανάγκη ενδυνάμωσης και επέκτασης της διαδικασίας διαβούλευσης με τη συμμετοχή όλων των ενδιαφερόμενων μερών.
<P>
Οι εκθέσεις που θα τεθούν σε ψηφοφορία αύριο αποτελούν ένα σημαντικό βήμα προς τα εμπρός στο μονοπάτι για τη δημιουργία ενός ενιαίου ευρωπαϊκού ουρανού, και είμαι σίγουρος ότι θα αποτελέσει επιτυχία και θρίαμβο για όλα τα ενδιαφερόμενα μέρη.
<SPEAKER ID="444" NAME="Antonio Tajani">
Αντιπρόεδρος της Επιτροπής. - (IT) Κυρία Πρόεδρε, αξιότιμα μέλη, την παραμονή των ευρωπαϊκών εκλογών και δύο εβδομάδες μετά την υιοθέτηση της τρίτης δέσμης μέτρων για τη ναυτιλία, τα ευρωπαϊκά όργανα πρόκειται να αποστείλουν ένα ακόμη θετικό σήμα στους πολίτες της ΕΕ, αποδεικνύοντας ότι, ιδιαίτερα σε αυτή την περίοδο κρίσης, η Επιτροπή, το Κοινοβούλιο και το Συμβούλιο είναι με την πλευρά των πολιτών, είναι ικανά να αντιμετωπίσουν μία δύσκολη κρίση και να παρέχουν πρακτικές απαντήσεις.
<P>
" μεταρρύθμιση του ενιαίου ευρωπαϊκού ουρανού αποτελεί μία σημαντική ένδειξη ότι θα έχουμε συνέπειες για τη βιομηχανία και τους πολίτες και ότι θα μειώσουμε την περιβαλλοντική μόλυνση. Τα δεδομένα που διαθέτουμε σχετικά με τις δυσκολίες με τις οποίες έρχεται αντιμέτωπος ο τομέας των εναέριων μεταφορών είναι γνωστά - σήμερα έφθασαν κι άλλα στοιχεία τα οποία θα απαριθμήσω κατά την απάντησή μου - και συνεπώς αποδείξαμε ότι μπορούμε να αντιδράσουμε σε μία κρίση, και αυτό είναι οπωσδήποτε καλό, καθώς κάνει τους Ευρωπαίους να συνειδητοποιούν ότι τα όργανα υφίστανται και ότι είναι ικανά να ορθώσουν το ανάστημά τους στις δυσκολίες.
<P>
Για αυτό το λόγο, θέλω να ευχαριστήσω το Κοινοβούλιο για την ταχύτητα με την οποία υιοθέτησε αυτή την απόφαση. Είμαι ευγνώμων προς τον κ. Marinescu, με τον οποίο μας συνδέει μακρόχρονη φιλία που σφυρηλατήθηκε όταν εργαζόμαστε μαζί, δίπλα δίπλα, στο Κοινοβούλιο - γνωρίζω τις ικανότητές του, τις οποίες μπόρεσε να δείξει για μία ακόμη φορά εργαζόμενος παράλληλα με την Επιτροπή και παράγοντας ένα σημαντικό αποτέλεσμα σε πολύ μικρό χρονικό διάστημα - και, μαζί με αυτόν, θέλω να ευχαριστήσω όλους τους σκιώδεις εισηγητές, οι οποίοι επέτρεψαν για ακόμη μία φορά στα όργανα να υποστηρίξουν τους λαούς της Ευρώπης.
<P>
Αυτή υπήρξε οπωσδήποτε μία βασική δέσμευση, η οποία, επαναλαμβάνω, αποτελεί αποτελεσματική απόκριση. Οι εναέριες μεταφορές αναμένουν στην πραγματικότητα πρακτικά και απτά μέτρα, που θα καταστήσουν εφικτή την εκπλήρωση των απαιτήσεων όχι μόνο των μεταφορέων, αλλά πάνω από όλα, των επιβατών. Προς αυτό το σκοπό, επέμεινα στην εισαγωγή ενός ρυθμιστή υπηρεσιών, ώστε να διασφαλιστεί ότι τα μονοπώλια δεν παρεμποδίζουν την ποιότητα των υπηρεσιών. Επιπλέον, η αστραπιαία εισαγωγή ενός διευθυντή δικτύου εναέριας κυκλοφορίας, επιπλέον της διευκόλυνσης της ανάπτυξης των εθνικών συστημάτων, μπορεί να θέτει ένα παράδειγμα για όλα τα μέσα μεταφοράς, αλλά και για τον τηλεπικοινωνιακό και ενεργειακό τομέα.
<P>
Θα ήθελα να υπογραμμίσω την υποστήριξη που παρασχέθηκε από το Κοινοβούλιο στην Επιτροπή αναφορικά με την ανάπτυξη ενός νέου εργαλείου για τη χρηματοδότηση διασυνοριακών έργων υποδομής, που απορρέει, μεταξύ άλλων, από το πρόγραμμα SESAR. Το Κοινοβούλιο κατανόησε τη σημασία της σύμπραξης και επαναβεβαίωσε το σημαντικό ρόλο που διαδραματίζουν οι μεταφορείς όσον αφορά την υλοποίηση αυτής της φιλόδοξης προσέγγισης.
<P>
Είμαι ευχαριστημένος που βλέπω το Κοινοβούλιο να συμπράττει με την Επιτροπή στην αναγνώριση, μέσω μίας κοινής διακήρυξης, της σημασίας που πρέπει να αποδοθεί στον ανθρώπινο παράγοντα. Συγκεκριμένα, το Κοινοβούλιο έδωσε την υποστήριξή του στην ενίσχυση της θέσης των στρατιωτικών μέσω της δημιουργίας του ενιαίου ουρανού, και αυτή είναι μία θέση την οποία υποστηρίζω πλήρως, ακόμη περισσότερο διότι, για κάποιο καιρό, ήμουν στρατιωτικός ελεγκτής αεράμυνας, και έτσι δεν μπορώ να μην καταλαβαίνω το σημαντικό ρόλο που διαδραματίζουν οι στρατιωτικοί ελεγκτές στον τομέα της εναέριας κυκλοφορίας. Θα ανέφερα, ως παράδειγμα, αίθουσες επιχειρήσεων που έχω επισκεφθεί, όπου πολιτικοί χειριστές και στρατιωτικοί χειριστές εργάζονται δίπλα δίπλα για να εγγυηθούν την ασφάλεια της εναέριας μεταφοράς.
<P>
" κοινή δήλωση, την οποία υποστηρίζω, ορίζει ότι η Επιτροπή πρέπει να διαβεβαιώνει την ανάγκη να λαμβάνονται δεόντως υπόψη οι ανθρώπινοι παράγοντες προκειμένου να υλοποιούνται αποδοτικά οι ενιαίοι κανονισμοί ευρωπαϊκού ουρανού, πρέπει να είναι πεπεισμένη ότι η ασφάλεια δεν μπορεί ποτέ να λαμβάνεται ως δεδομένο και πρέπει να αναγνωρίζει την ανάγκη περαιτέρω ενίσχυσης της κουλτούρας της ασφάλειας, ιδιαίτερα ενσωματώνοντας ένα αξιόπιστο σύστημα προειδοποίησης ατυχημάτων και "just culture", προκειμένου να διδιασκόμαστε από τα ατυχήματα που συμβαίνουν.
<P>
" Επιτροπή δηλώνει ότι θα οικοδομήσει το μοντέλο υπηρεσίας στη βάση μίας γνήσιας κουλτούρας ασφάλειας, ενσωματώνοντας ένα αποτελεσματικό σύστημα προειδοποίησης ατυχημάτων και "just culture" ως βάση για την παροχή ασφάλειας. Θα διασφαλίζει ότι επαγγελματίες υπεύθυνοι για την εγγύηση της ασφάλειας έχουν ένα επαρκές επίπεδο δεξιότητας, και θα προωθεί τη συμμετοχή εκπροσώπων του προσωπικού στη δημιουργία του ενιαίου ευρωπαϊκού ουρανού σε επίπεδο εθνικό, λειτουργικό-εναέριου χώρου-τμήματος και κοινοτικό. Θα εκτιμά την ενσωμάτωση των ανθρώπινων παραγόντων στη δημιουργία του ενιαίου ευρωπαϊκού ουρανού όχι αργότερα από το 2012.
<P>
Καταλήγοντας, για πρώτη φορά αντιμετωπίζεται κάθε πτυχή ολόκληρου του αεροπορικού τομέα. Χάρη σε αυτή τη νέα προσέγγιση, η ασφάλεια των κινήσεων στο έδαφος των αερολιμένων, στους αεροδιαδρόμους και κατά τη διάρκεια της προσγείωσης και της απογείωσης θα χειρίζονται από ένα ενιαίο φορέα.
<P>
Αυτή είναι, συνεπώς, η αρχή μίας νέας φάσης για τον Οργανισμό Ασφάλειας της Αεροπορίας. Μία τόσο γοργή υιοθέτηση της δέσμης μέτρων - και σας ευχαριστώ για μία ακόμη φορά - αποδεικνύει την ισχυρή πολιτική βούληση που υπάρχει σε ευρωπαϊκό επίπεδο για την πραγματοποίηση των μεγάλων ιδεών μιάς σημαντικής προκατόχου μου, η οποία δυστυχώς δεν βρίσκεται πια ανάμεσά μας, της Loyola De Palacio. Επιθυμούσε ένα πραγματικό ενιαίο ουρανό προς όφελος των ευρωπαίων πολιτών. Σήμερα, μας δόθηκε η δυνατότητα να πραγματοποιήσουμε αυτή τη μεταρρύθμιση.
<SPEAKER ID="445" NAME="Teresa Riera Madurell" LANGUAGE="ES">
Κυρία Πρόεδρε, η Επιτροπή Βιομηχανίας, Έρευνας και Ενέργειας θεωρεί την πρόταση της Επιτροπής ως θετική, καθώς επιλύει τα μειονεκτήματα της πρώτης δέσμης μέτρων ως προς τη συνοχή, την αποτελεσματικότητα, τη μείωση του κόστους και τη βελτιωμένη διαχείριση.
<P>
Οι βασικές συμβολές της Επιτροπής Βιομηχανίας σχετίζονται με τη χρηματοδότηση. Το Γενικό Πρόγραμμα για τη Διαχείριση της Εναέριας Κυκλοφορίας απαιτεί τεράστιους πόρους, και για αυτό πρέπει να είναι δυνατή η χρήση δημόσιας χρηματοδότησης, όπου είναι απαραίτητο, και η αρχική επένδυση δεν πρέπει να προχρηματοδοτείται από χρήστες.
<P>
Σχετίζονται, επίσης, με το ρόλο του Eurocontrol, το οποίο πιστεύουμε ότι χρειάζεται να αναθεωρηθεί πλήρως προκειμένου να διασφαλίσει την καλή του διοίκηση και έλεγχο στην παροχή υπηρεσιών. Αναφορικά με την ιδιωτικοποίηση των υπηρεσιών, νομίζω ακόμη ότι είναι πιο αποτελεσματικό να διεξάγουμε μία διερευνητική μελέτη, χωρίς κανένα προϊδεασμό, και να αποφασίσουμε σύμφωνα με το αποτέλεσμα.
<P>
Τέλος, θα υπογράμμιζα για άλλη μία φορά ότι η οικοδόμηση του ενιαίου ουρανού είναι θεμελιώδης για να συντελεστεί πρόοδος προς τους στόχους του Κιότο και ότι, ως Ισπανίδα, είμαι ικανοποιημένη που το σφάλμα, το οποίο ανέκυψε αναφορικά με το Γιβραλτάρ, επανορθώθηκε.
<P>
Θέλω, επίσης, να ευχαριστήσω την Επιτροπή για την εξαιρετική της συνεργασία και τις υπηρεσίες της Επιτροπής Βιομηχανίας και την κοινοβουλευτική μου ομάδα για την ανεκτίμητη βοήθειά τους.
<SPEAKER ID="446" NAME="Georg Jarzembowski">
εξ ονόματος της Ομάδας PPE-DE. - (DE) Κυρία Πρόεδρε, κύριε Tajani, κυρίες και κύριοι, πρέπει να είμαστε όλοι πολύ ευγνώμονες προς τον κ. Marinescu. Σε πολύ μικρό χρονικό διάστημα, πέτυχε να έλθει σε συμφωνία με το Ευρωπαϊκό Συμβούλιο με την υποστήριξη του Αντιπροέδρου της Επιτροπής. Αυτή η δεύτερη νομοθετική δέσμη θα μας επιτρέψει να διαχειριστούμε τον εναέριο χώρο μας πιο αποδοτικά τα επόμενα χρόνια. Θα επιτρέψει, επίσης, στις αεροπορικές εταιρείες και τελικά στους καταναλωτές να εξοικονομήσουν έως 3 δισεκατομμύρια ευρώ και να μειώσουν τις εκπομπές CO2 έως 12%. Πρόκειται για σημαντικούς στόχους από την άποψη των εξόδων, του καταναλωτή και του περιβάλλοντος, οι οποίοι βρίσκονται τώρα εντός του ελέγχου μας.
<P>
Στον πρώτο από τους δύο κανονισμούς, τα κράτη μέλη αναλαμβάνουν τελικά να κάνουν ό,τι έπρεπε να είχαν κάνει πριν από χρόνια, που έγκειται στην ίδρυση λειτουργικών τμημάτων εναέριου χώρου σε μικρό χρονικό διάστημα. Αυτά τα τμήματα εναέριου χώρου, τα οποία δεν διαχωρίζονται πλέον κατά μήκος των εθνικών συνόρων, αλλά, αντ' αυτού, σύμφωνα με λειτουργικές ροές εναέριας κυκλοφορίας, θα επιτρέπει την αποδοτικότερη και ασφαλέστερη διαχείριση του εναέριου χώρου και να βοηθήσει στην αποφυγή περιττού κρατήματος των αεροσκαφών που αναμένουν άδεια προσγείωσης στον ουρανό.
<P>
Είμαι πολύ ευγνώμων για την υποστήριξη της Επιτροπής και την αποφασιστικότητα του εισηγητή να ορίσει ένα ευρωπαίο συντονιστή για τα λειτουργικά τμήματα εναέριου χώρου, διότι θα έχουμε προβλήματα στη διασφάλιση ότι τα κράτη μέλη θα συστήσουν πράγματι αυτά τα νέα τμήματα. Είναι σημαντικό ένας συντονιστής που εργάζεται εκ ονόματος του Κοινοβουλίου και της Επιτροπής να είναι σε θέση να ασκεί πίεση για τη δημιουργία αυτών των νέων τμημάτων.
<P>
Είναι, επίσης, σημαντικό η διαχείριση του στρατιωτικού εναέριου χώρου να ενσωματωθεί σε αυτό το σύστημα και διαθέτουμε ένα γνήσιο γενικό πρόγραμμα για τον ενιαίο ευρωπαϊκό ουρανό, που εφαρμόζει και υλοποιεί τα τεχνολογικά αποτελέσματα του ερευνητικού σχεδίου ελέγχου της εναέριας κυκλοφορίας SESAR. Τέλος, είναι επίσης σημαντικό για εμάς να δοθεί στον Ευρωπαϊκό Οργανισμό Ασφαλείας της Αεροπορίας το καθήκον υλοποίησης των προτύπων και των δραστηριοτήτων διαχείρισης για αερολιμένες, διαχείριση εναέριας κυκλοφορίας και υπηρεσίες αεροναυτιλίας. Αυτός ο οργανισμός πρέπει να εξοπλιστεί με το προσωπικό και τον εξοπλισμό που χρειάζεται σε εύθετο χρόνο. Είμαστε πολύ υπέρ, και ελπίζω ότι η Επιτροπή θα μας υποστηρίξει σε αυτό, της διαβούλευσης της EASA με τους σχετικούς χώρους του κλάδου αναφορικά με πρακτικές λύσεις σε όλες τις νέες τις δραστηριότητες, ώστε να μπορέσουν να ανευρεθούν πραγματικά αποτελεσματικές λύσεις.
<SPEAKER ID="447" NAME="Ulrich Stockmann">
εξ ονόματος της Ομάδας PSE. - (DE) Κυρία Πρόεδρε, Επίτροπε, γνωρίζω ένα τραγούδι που περιέχει τη φράση "πρέπει να υπάρχει απεριόριστη ελευθερία στον ουρανό". Αυτό απλώς δεν είναι αλήθεια. Ο ευρωπαϊκός ουρανός αποτελείται από ένα συνονθύλευμα 60 εθνικών κέντρων ελέγχου. Είναι διπλάσια από αυτά στις "ΠΑ, αλλά με τη μισή κίνηση εναέριας κυκλοφορίας. Επιπλέον, οι στρατιωτικές ζώνες απαγόρευσης πτήσεων εμποδίζουν τα αεροπλάνα να πετούν σε μία ευθεία γραμμή από τον ένα αερολιμένα στον άλλο. Αυτό δεν είναι βιώσιμο, ιδιαίτερα υπό το φως του γεγονότος ότι ο όγκος της εναέριας κυκλοφορίας διπλασιάζεται κάθε 10 με 15 χρόνια. Όταν ο όγκος της κυκλοφορίας διπλασιάζεται, ο κίνδυνος ασφαλείας αυξάνεται κατά τέσσερις φορές.
<P>
Αυτό μας οδήγησε το 2004 στην εγκαινίαση της έννοιας του ενιαίου ευρωπαϊκού ουρανού. Δυστυχώς, το Συμβούλιο των Υπουργών επέμεινε τότε ότι τα κράτη μέλη πρέπει να συμφωνήσουν μεταξύ τους ποια τμήματα εναέριου χώρου πρέπει να δημιουργηθούν. Αυτό ήταν σφάλμα, διότι τα κράτη μέλη έχασαν τώρα πολύ χρόνο και καθηλώθηκαν σε ζητήματα εθνικής αρμοδιότητας.
<P>
Τώρα το Κοινοβούλιο και ένας καλός εισηγητής κατέθεσαν ένα κανονισμό με σαφείς στόχους και βασικούς κανόνες για την εισαγωγή αυτών των τμημάτων ενάεριου χώρου έως το 2012. Αυτό αποτελεί συμβολή στην ασφάλεια, στην προστασία του κλίματος και στη μείωση των εξόδων της εναέριας κυκλοφορίας. Πτήσεις που είναι κατά 50 χιλιόμετρα συντομότερες, μία μείωση 12% στις εκπομπές CO2, εξοικονόμηση 3 δισεκατομμυρίων ευρώ για τις αεροπορικές εταιρείες και λιγότερες καθυστερήσεις για τους επιβάτες. Εν ολίγοις, ελπίζω ότι αυτή η τομεακή μεταρρύθμιση στον ουρανό θα είναι τελικώς επιτυχής και θα μας πάει ένα βήμα πιο πέρα.
<SPEAKER ID="448" NAME="Nathalie Griesbeck" LANGUAGE="FR">
Κυρία Πρόεδρε, κύριε Επίτροπε, κυρίες και κύριοι, είναι η σειρά μου να εκφράσω τη χαρά μου για αυτή την έκθεση σχετικά με τον ενιαίο ευρωπαϊκό ουρανό. Αποτελεί ένα πραγματικό βήμα προς τα εμπρός, το οποίο πολλοί από εμάς χαιρετίζουν.
<P>
Αυτοί οι δύο κανονισμοί ανταποκρίνονται σε υψηλές προσδοκίες εκ μέρους όλων των εμπλεκόμενων φορέων σε όλες τις χώρες της Ένωσης, αφού η υπερβολική κατακερμάτηση του τρέχοντος συστήματος έχει πολύ δαπανηρά αποτελέσματα και, πάνω από όλα, σοβαρές ανεπάρκειες όσον αφορά τη διαχείριση κυκλοφορίας.
<P>
Χάρη σε αυτό το νέο ευρωπαϊκό ουρανό, τα αεροπλάνα θα εγκαταλείψουν σταδιακά τα μη γραμμικά ίχνη πτήσεων που είναι, επί του παρόντος, υποχρεωμένα να χρησιμοποιούν, για να ακολουθούν ίχνη πτήσεων αμεσότερα και, συνεπώς, αποδοτικότερα και, πάνω από όλα, φθηνότερα για τους ταξιδιώτες.
<P>
Είμαι πραγματικά χαρούμενη διότι αυτό θα επιτρέψει μία μείωση στον περιβαλλοντικό αντίκτυπο της εναέριας μεταφοράς, φυσικά, και στο κόστος της για τον καταναλωτή.
<P>
Μαζί με την εναρμόνιση των προτύπων ασφάλειας, αυτό αποτελεί και ένα πολύ επωφελές βήμα προς τα εμπρός. " εναέρια μεταφορά θα καταστεί συγχρόνως ασφαλέστερη και γρηγορότερη, φυσικά, αλλά και, πάνω από όλα, λιγότερο ρυπογόνος και λιγότερο ακριβή.
<P>
Εξ ονόματος της Ομάδας της Συμμαχίας Φιλελευθέρων και Δημοκρατών για την Ευρώπη, θα ήθελα, ωστόσο, να προτρέψω την Επιτροπή να διαθέσει χρηματοπιστωτικούς πόρους, ιδιαίτερα, και, εύλογα, τα ταμεία για τα διευρωπαϊκά δίκτυα, αλλά και εισφορές από την Ευρωπαϊκή Τράπεζα Επενδύσεων, για τη χρηματοδότηση όλων των κοινών πρωτοπόρων σχεδίων που στοχεύουν στη βελτίωση της ευρωπαϊκής αεροναυτιλίας.
<P>
Πιστεύω ότι, για μία ακόμη φορά, το Κοινοβούλιο υπερπήδησε με επιτυχία τις διαφορές του για να προχωρήσει μπροστά και να παράσχει την ώθηση στο Συμβούλιο να έλθει σε γοργή συμφωνία για αυτή την έκθεση, η οποία είναι ουσιώδης για την ευρωπαϊκή αεροπορία και τη μείωση του περιβαλλοντικού της αντίκτυπου. Είμαι, όπως και ο Επίτροπος, επίσης χαρούμενη που αυτό στέλνει ένα συγκεκριμένο απτό σήμα στους συμπολίτες μας.
<SPEAKER ID="449" NAME="Roberts Zīle">
εξ ονόματος της Ομάδας UEN. - (LV) Σας ευχαριστώ, κυρία Πρόεδρε. Χαιρετίζω το γεγονός ότι οι νέες νομοθετικές διατάξεις θα ενώσουν τις τεχνολογίες διαχείρισης της εναέριας κυκλοφορίας και θα σημειώσουν πρόοδο προς ένα συνδυασμένο σύστημα λειτουργικών τμημάτων εναέριου χώρου, μειώνοντας έτσι την κατακερμάτηση της εναέριας κυκλοφορίας της Ευρωπαϊκής Ένωσης. Κατά συνέπεια, ένας πιο αποτελεσματικός σχεδιασμός των αεροπορικών οδών θα μειώσει την κατανάλωση καυσίμων και τις επιβλαβείς εκπομπές, και η εναέρια μεταφορά θα καταστεί έτσι πιο φιλική προς το περιβάλλον. Αναφορικά με τις διακριτικές και παράνομες πληρωμές, ωστόσο, που η Ρωσία εισπράττει από τους μεταφορείς της Ευρωπαϊκής Ένωσης για τις πτήσεις πάνω από τη Σιβηρία, δεν μπορέσαμε δυστυχώς να παράσχουμε στην Ευρωπαϊκή Επιτροπή ένα μηχανισμό που θα καθιστούσε τη θέση της κατά τις συνομιλίες με τη Ρωσία επί αυτού του σημείου επαρκή. Κατά την άποψή μου, ωστόσο, με τον ένα ή τον άλλο τρόπο, η Ευρωπαϊκή Ένωση θα πρέπει να έχει αυτό το μηχανισμό στη διάθεσή της, προκειμένου να επηρεάζει καταστάσεις, όπου μία χώρα εκτός ΕΕ εισάγει διακρίσεις κατά των μεταφορέων της Ευρωπαϊκής Ένωσης. " αρχή ενός τέτοιου μηχανισμού δεν είναι, στην πραγματικότητα, τίποτα άλλο από την αμοιβαία ισότητα, οπότε αυτό μένει να επιτευχθεί. Σας ευχαριστώ.
<SPEAKER ID="450" NAME="Eva Lichtenberger">
εξ ονόματος της Ομάδας Verts/ALE. - (DE) Κυρία Πρόεδρε, πρώτον θα ήθελα να ευχαριστήσω τον εισηγητή ο οποίος εισήλθε σε αυτές τις διαπραγματεύσεις με μεγάλη αφοσίωση και εμπειρογνωμοσύνη. Αυτές οι διαπραγματεύσεις ήταν απαραίτητες, καθώς, αν και τα σύνορα στον ουρανό δεν είναι ορατά, είναι σαφώς παρόντα. Ήταν αρχικά εθνικά σύνορα, τα οποία, πρέπει να πούμε, ότι ήταν βασισμένα στον εθνικό εγωισμό και τα οποία βοήθησαν στην αποτροπή της ενοποίησης του ευρωπαϊκού εναέριου χώρου.
<P>
Υπό το φως της ταχύτητας του ταξιδιού, των απαιτήσεων ασφαλείας και της τεράστιας ανάπτυξης της εναέριας κυκλοφορίας, θα έπρεπε να ήταν δυνατόν αυτές οι βελτιώσεις να έχουν εισαχθεί πολύ νωρίτερα, ιδιαίτερα καθώς η έννοια των τμημάτων εναέριου χώρου είναι υπό συζήτηση και διαπραγμάτευση από το 2004. Πιστεύω ότι μπορούμε τώρα να σημειώσουμε σημαντική πρόοδο σε αυτό το χώρο. Δεν είναι μόνο θέμα βελτίωσης των ιχνών πτήσεων, αύξησης της άνεσης των επιβατών και βελτίωσης της υπολογισιμότητας. Εάν υλοποιηθεί αποτελεσματικά, θα οδηγήσει και σε μείωση των εκπομπών. Χρειαζόμαστε επειγόντως αυτή τη μείωση στις εκπομπές της εναέριας κυκλοφορίας, διότι ο όγκος της εναέριας κυκλοφορίας αυξάνει τόσο πολύ και διότι το σύστημα εμπορίας των ποσοστόσεων των εκπομπών της εναέριας κυκλοφορίας δεν υπήρξε πολύ αποτελεσματικό.
<P>
Το Συμβούλιο εναντιώθηκε σε αυτό μέχρι τέλους. " εναντίωσή του δεν υπήρξε τόσο επιτυχής όσο είχε ελπίσει και, συνεπώς, ακόμη και εγώ μπορώ να υπερψηφίσω αυτή την έκθεση.
<SPEAKER ID="451" NAME="Michael Henry Nattrass">
εξ ονόματος της Ομάδας IND/DEM. - Κυρία Πρόεδρε, σε αυτό το κτήριο υπάρχει μία ακόρεστη ζήτηση για ισχύ και έλεγχο - επίπεδα ελέγχου που παλαιότερα μόνο η ΕΣΣΔ μπορούσε να ελπίζει. Έλεγχοι της ΕΕ που σκοτώνουν την καινοτομία και ικανότητα της ΕΕ να διαστρεβλώνει τη ζήτηση της αγοράς, παραβιάζοντας ό,τι αναμένουν οι ψηφοφόροι. Τώρα ούτε ο ουρανός είναι το όριο.
<P>
Με τη δικαιολογία της αποδοτικότητας, η ΕΕ - μία από τις πιο αντιπαραγωγικές γραφειοκρατίες στον κόσμο - θέλει να ελέγξει την αποδοτικότητα στον ουρανό. " ΕΕ ζητά να θέσει εμπόδια στο δρόμο της καινοτομίας υπέρμαχων της ελεύθερης αγοράς, όπως η Easyjet και η Ryanair, διότι ευχαριστούν το κοινό και γνωρίζουμε πώς η ΕΕ αγνοεί το κοινό. " ΕΕ επιθυμεί ένα συντονιστή του συστήματος λειτουργικών τμημάτων εναέριου χώρου: ένας φανταχτερός τίτλος για ένα δικτάτορα που θα εξουσιάζει τον έλεγχο της εναέριας κυκλοφορίας, τους αερολιμένες, καθώς και τη βιομηχανία.
<P>
Είναι το ίδιο είδος υπερβολικού ελέγχου που τελικά έστειλε στη λήθη την ΕΣΣΔ, αλλά όλα προς χάρη ποιας σημαίας; Είναι για να κυματίζει η σημαία της ΕΕ. Δεν είναι για την ικανοποίηση του κοινού και δεν έχει καθόλου να κάνει με τη ζήτηση. " επιτυχία εξαρτάται από την αποδοτικότητα και την ανταπόκριση της ζήτησης, όπως μπορεί μόνο να επιτευχθεί στην ελεύθερη αγορά - όχι βλάπτοντας τους ελέγχους της ΕΕ, όχι με έλλειψη κατανόησης από την ΕΕ και όχι με έλλειψη πραγματογνωμοσύνης της ΕΕ, όπως εμφανίζεται σε αυτό το κτήριο.
<P>
Ας αναστήσουμε την αποδοτικότητα επιτρέποντας στην προσφορά να τροφοδοτήσει τη ζήτηση και επιτρέποντας την καινοτομία. Αυτό δεν είναι δουλειά της ΕΕ. Παρακαλώ, ψηφίστε κατά.
<SPEAKER ID="452" NAME="Luca Romagnoli" AFFILIATION="NI">
- (IT) Κυρία Πρόεδρε, κύριε Επίτροπε, κυρίες και κύριοι, χαιρετίζω τη δημιουργία του ενιαίου ευρωπαϊκού ουρανού και έχω την εύλογη βεβαιότητα ότι θα βελτιώσει την αποδοτικότητα και την ασφάλεια, και επίσης θα μειώσει τον περιβαλλοντικό αντίκτυπο της αεροπορίας.
<P>
Επιπλέον, θα ήθελα να υπογραμμίσω ότι η Ιταλία έχει ήδη προωθήσει το "Blue MED" με την Κύπρο, την Ελλάδα και τη Μάλτα. Πρόκειται για ένα λειτουργικό τμήμα εναέριου χώρου που βελτιώνει την αποδοτικότητα των πτήσεων και επιτρέπει τη μείωση των εξόδων, ακριβώς απαλείφοντας την κατακερμάτηση των ουρανών σε ένα μεγάλο τμήμα της Μεσογείου. Εν συντομία, όταν ο στόχος είναι η αύξηση της διαφάνειας - απευθύνομαι εδώ στο μέλος που μίλησε πριν από εμένα - και εισάγονται είδη κινήτρων που καθιστούν τις υπηρεσίες αποδοτικότερες, δεν μπορούμε να πούμε ότι δεν είμαστε ικανοποιημένοι.
<P>
Καταλήγοντας, χαιρετίζω, επίσης, το στόχο της βελτιστοποίησης της διαχείρισης αερολιμένα. Ελπίζω, συνεπώς, ότι θα γίνει σύντομα κάτι για τη βελτίωση των υπηρεσιών αερολιμένα προς τους επιβάτες οι οποίες, όπως στην περίπτωση του αερολιμένα της Ρώμης, είναι συχνά ανεπαρκείς. Θα ήθελα να ευχαριστήσω τον κ. Marinescu για την εξαιρετική του έκθεση και την Επιτροπή για την πρωτοβουλία της.
<SPEAKER ID="453" NAME="Reinhard Rack" AFFILIATION="PPE-DE">
(DE) Κυρία Πρόεδρε, και οι δύο εκθέσεις του κ. Marinescu αφορούν τη βελτίωση της οργάνωσης της εναέριας κυκλοφορίας στην Ευρώπη. Καταφέραμε να πετύχουμε πολλά σε μία συμφωνία πρώτης ανάγνωσης, πολύ περισσότερο λόγω της σημαντικής και επιτυχούς εργασίας του εισηγητή. Αυτό είναι σημαντικό, ιδιαίτερα σε μία περίοδο που η αεροπορική βιομηχανία στην Ευρώπη είναι σε δύσκολη κατάσταση.
<P>
Ωστόσο, δεν πρέπει να ανησυχούμε μόνο για τη βελτίωση της λειτουργικότητας εδώ και τώρα στην τρέχουσα κρίση. Πρέπει να εξακολουθήσουμε επίσης να εστιάζουμε σε σημαντικά ζητήματα του παρελθόντος. Αυτά περιλαμβάνουν τα δικαιώματα των επιβατών. Πριν από την κρίση της 11ης Σεπτεμβρίου, καταρτίσαμε ένα κανονισμό επιβατών για το ζήτημα της άρνησης επιβίβασης και των καθυστερήσεων, στον οποίο ηθελημένα χρησιμοποιήσαμε ως πρότυπό μας την ανάγκη της αεροπορικής βιομηχανίας για προστασία και όχι την ανάγκη των επιβατών για προστασία. Οι αεροπορικές εταιρείες εκμεταλλεύθηκαν κατάφωρα αυτό στην τρέχουσα κατάσταση: κρίση, συν άσχημες χειμερινές καιρικές συνθήκες. " συμπεριφορά τους υπήρξε αναίσχυντη.
<P>
Το επόμενο σημείο μου αφορά τα υγρά. Πολλά πράγματα αλλάζουν στους ουρανούς επί του παρόντος, αλλά ο παλιός κανονισμός για τα υγρά συνεχίζει να ισχύει. Δεν καθιστά κανένα πιο ασφαλή. Παρέχει απασχόληση σε λίγα άτομα στους ελέγχους ασφαλείας των αερολιμένων. Εκνευρίζει πολλούς ανθρώπους και, όπως έχει ήδη ειπωθεί, με την εξαίρεση ενός άλλοθι, δεν έχει παράγει αποτελέσματα. Κύριε Tajani, εσείς και ο προκάτοχός σας μας διαβεβαιώσατε ότι αυτός ο γελοίος κανονισμός θα καταργηθεί μετά από τη διεξαγωγή ελέγχων που αποδεικνύουν ότι δεν παράγει πρόσθετα οφέλη ασφαλείας. Αναμένουμε με ανυπομονησία την κατάργηση του κανονισμού.
<SPEAKER ID="454" NAME="Jörg Leichtfried" AFFILIATION="PSE">
(DE) Κυρία Πρόεδρε, σήμερα η κατάσταση δεν είναι απλώς ότι τα αεροσκάφη πετούν μεταξύ των εθνικών συνόρων. Παρόλο που οι άνθρωποι στα δεξιά μας, οι οποίοι μπορεί να μην λένε ακριβώς γελοία πράγματα, αλλά κρύβονται πίσω από τις όμορφες σημαίες τους, δεν φαίνεται να έχουν καταλάβει, η κατάσταση είναι ότι ο ευρωπαϊκός εναέριος χώρος είναι τελείως απορρυθμισμένος και σε αυτή την κατάσταση είναι ουσιώδες αυτός ο απορρυθμισμένος εναέριος χώρος να πρέπει να γίνει αντικείμενο κεντρικής διαχείρισης, κεντρικής παρακολούθησης και κεντρικής υλοποίησης. Αυτές οι δύο εκθέσεις αποτελούν το σωστό τρόπο για την επίτευξη των παραπάνω.
<P>
Είναι σημαντικό οι πτήσεις στην Ευρώπη να είναι καλύτερα συντονισμένες. Είναι επίσης σημαντικό τα ίδια υψηλά πρότυπα ασφαλείας να ισχύουν παντού και είναι πεπεισμένος ότι ο δρόμος τον οποίο ακολουθούμε εδώ είναι ο σωστός. Ως αποτέλεσμα των τρεχόντων τμημάτων εναέριου χώρου μας, υπάρχουν υπερβολικά πολλές πτήσεις, οι οποίες είναι υπερβολικά μακρές και έχουν πολύ παρακαμπτήριες οδούς. Επιπλέον, οι εκπομπές CO2 είναι υπερβολικά υψηλές και οι αεροπορικές εταιρείες υπόκεινται σε τεράστια έξοδα. Όλα αυτά θα αλλάξουν και θα βελτιωθούν με τον κανονισμό που θα υιοθετήσουμε αύριο.
<P>
Θα ήθελα να αδράξω αυτή την ευκαιρία για να ευχαριστήσω τον εισηγητή, κ. Marinescu, για όλη την εξαιρετική δουλειά του. Νομίζω ότι εργαστήκαμε από κοινού για να επιτύχουμε κάτι πολύ θετικό για το λαό της Ευρώπης. Για αυτό το λόγο είμαστε εδώ.
<SPEAKER ID="455" NAME="Robert Evans" AFFILIATION="PSE">
Κυρία Πρόεδρε, ο κύριος Tajani είπε στην αρχή της συζήτησης ότι αυτό στέλνει ένα καλό μήνυμα στους πολίτες της Ευρώπης. Συμφωνώ, και αυτός ο σκοπός της εργασίας μας.
<P>
Θα ήθελα να αναφερθώ ιδιαίτερα στα αεροδρόμια διότι είναι σημαντικό να βάλουμε αυτά τα ιδρύματα υπό την ομπρέλα ευαίσθητης ευρωπαϊκής νομοθεσίας. Νομίζω ότι είναι ευαίσθητη καθώς προστατεύσει τον πολίτη και το πράττουμε επεκτείνοντας τη διεκδίκηση του EASA.
<P>
Υπάρχουν, ωστόσο, λίγες περιοχές στις οποίες θα ήθελα λίγες διευκρινίσεις. Θεωρώ ότι είναι σωστό να εξαλείψουμε τα μικρά αεροδρόμια που εξυπηρετούν απλώς την ερασιτεχνική ή ψυχαγωγική πτυχή των πτήσεων και να τα αφαιρέσουμε από το πεδίο εφαρμογής. " τροπολογία 44 που υποβλήθηκε από τον κ. Marinescu και άλλους είναι σημαντική, διότι μετατοπίζει τη βάση από το βάρος του αεροσκάφους στον αεροδιάδρομο μήκους 800 μέτρων. Αναρωτιέμαι, ωστόσο, εάν ο Επίτροπος ή ο κ. Marinescu θα μπορούσαν, κατά τη συνόψιση, να μου δώσουν μία διαβεβαίωση ότι ο ορισμός του "ανοικτό για δημόσια χρήση" εξηγείται σωστά, ώστε να μην υπάρχει αμφισημία ως προς τον τρέχοντα ορισμό της δημόσιας χρήσης. Θα μπορούσαν να εξηγήσουν εάν σημαίνει εμπορικά βιώσιμο, εάν σημαίνει άνθρωποι που αγοράζουν εισιτήρια για πτήσεις, ή εάν σημαίνει αυτά στα οποία το κοινό μπορεί να έχει πράγματι πρόσβαση; Αυτό θα μπορούσε να είναι ένα μελλοντικό εμπόδιο, το οποίο ελπίζω ότι θα μπορούσε να αποσαφηνιστεί.
<SPEAKER ID="456" NAME="Antonio Tajani">
Αντιπρόεδρος της Επιτροπής. - (IT) Κυρία Πρόεδρε, αξιότιμα μέλη, είμαι πολύ ικανοποιημένος που το παρόν Κοινοβούλιο ψήφισε ομόφωνα, ή πρακτικά ομόφωνα, υπέρ της μεταρρύθμισης του ενιαίου ευρωπαϊκού ουρανού. Αντιλαμβάνομαι ότι μόνο ο κ. Nattrass είναι κατά, αλλά δεν αντιλαμβάνομαι γιατί: ίσως είτε δεν κατάλαβα είτε δεν διάβασε σωστά το σχέδιο μεταρρύθμισης του ενιαίου ευρωπαϊκού ουρανού. Δεν καταλαβαίνω πως συνδέεται η Σοβιετική Ένωση με αυτό: ο καθένας είναι ελεύθερος να λέει ό,τι αυτός ή αυτή θέλει' δεν αισθάνομαι νοσταλγία για τη Σοβιετική Ένωση.
<P>
Ωστόσο, αναφορικά με τα σοβαρά σημεία που περιέχονται και θίχτηκαν στη συζήτηση, θα ήθελα να υπογραμμίσω ότι αυτή είναι μία πρακτική απάντηση που παρέχουμε σε μία κρίση στον τομέα της εναέριας μεταφοράς. Τα στοιχεία που παρέχονται σήμερα από την IATA είναι ανησυχητικά. Σύμφωνα με τις δηλώσεις του Γενικού Διευθυντή, στο παρόν οικονομικό έτος ο τομέας αντιμετωπίζει το ενδεχόμενο απώλειας 4,7 δισεκατομμυρίων δολαρίων Αμερικής, ή σχεδόν3,5 δισεκατομμυρίων ευρώ, σημειώνοντας έτσι χειρότερες επιδόσεις από τις αρχικά προβλεπόμενες. Τα κέρδη του υπολογίζεται να μειωθούν κατά 12%.
<P>
Έτσι αντιμέτωποι με μία κρίση αυτού του είδους, είμαστε ωστόσο ικανοί να εισάγουμε πρότυπα μείωσης των εξόδων. Συνολικά, μόλις εφαρμοστεί και λειτουργήσει σε πλήρη δυναμικό, η πλήρης μεταρρύθμιση, περιλαμβανομένου του SESAR, πρέπει να οδηγεί σε συνολική εξοικονόμηση περίπου 40 δισεκατομμυρίων ευρώ, και κατόπιν ο επόμενος αριθμός - και νομίζω ότι αυτό αρέσει πολύ στην κ. Lichtenberger - είναι και αυτός της μείωσης της μόλυνσης, ο οποίος θα είναι αξιόλογος.
<P>
Αναφορικά με το πρόβλημα που θίχθηκε από τον κ. Zīle σχετικά με την αμοιβαιότητα και τους φόρους υπέρπτησης που θα επιβληθούν σε όλα τα αεροπλάνα που πετούν πάνω από τη Σιβηρία, το ζήτημα αποτέλεσε το θέμα μίας συμφωνίας που υπογράφηκε με τη Ρωσία, αλλά δεν έχει ακόμη εφαρμοστεί. Θίξαμε το πρόβλημα κατά τη διάρκεια διάφορων συναντήσεων με τους αρμόδιους υπουργούς μεταφορών. Θίχτηκε και στην τελευταία διάσκεψη κορυφής της Ευρωπαϊκής Επιτροπής στη Μόσχα με τον κ. Putin και τον κ. Medvedev, και με τον υπουργό μεταφορών, με τον οποίο συναντήθηκα διμερώς. Δεν βλέπω να συντελείται σημαντική πρόοδος από τη Ρωσία, αλλά θα επιμείνουμε.
<P>
" αρχή της αμοιβαιότητας, η οποία θα μπορούσε να έχει περιληφθεί στο κείμενο, δεν έλαβε την υποστήριξη του Συμβουλίου. Τα περισσότερα κράτη μέλη αντιτέθηκαν σε αυτή και έτσι διεξάχθηκε μία συζήτηση στο τελευταίο Συμβούλιο των Υπουργών Μεταφορών. Αφού δεν υπήρχε πιθανότητα να συμπεριληφθεί, δεν συμπεριλήφθηκε στο νομοθετικό κείμενο.
<P>
Ωστόσο, αναφορικά με τα ζητήματα που θίχθηκαν από τον κ. Romagnoli σχετικά με τους αερολιμένες στην πόλη της Ρώμης, μπορώ να πω ότι, ως συνήθως, οι έλεγχοι διενεργούνται πάντοτε από την Ευρωπαϊκή Επιτροπή. Μπορώ να πω ότι, όσον αφορά την εφαρμογή του κανονισμού που διασφαλίζει τους επιβάτες με μειωμένη κινητικότητα, οι αερολιμένες Fiumicino και Ciampino μπορούν να προβληθούν ως παραδείγματα διότι εφάρμοσαν τον κοινοτικό κανονισμό νωρίτερα από άλλους αερολιμένες, τόσο ώστε παρουσίασα το νέο κανονισμό στο τέλος Ιουλίου του προηγούμενου έτους στον αερολιμένα Fiumicino.
<P>
Αυτό δε σημαίνει ότι πρέπει να αναπαυθούμε στις δάφνες μας: σκέφτομαι τη σκανδαλώδη υπόθεση των 42 εκατομμυρίων τεμαχίων αποσκευών που διακινήθηκαν εσφαλμένα σε όλο τον κόσμο, για το 1 εκατομμύρια βαλίτσες ή τσάντες που χάνονται. Αντιμέτωπος με αυτό το στοιχείο, προώθησα μία έρευνα της Γενικής Διεύθυνσης Ενέργειας και Μεταφορών. Έχω δώσει περιθώριο ενός μήνα για τη λήψη των απαντήσεων από όλους τους αρμόδιους οργανισμούς, και, εάν αυτές οι απαντήσεις επιβεβαιώσουν τα στοιχεία που παραχθέθηκαν και ανακοινώθηκαν στον τύπο, θα καταπιαστώ με την πρόταση μίας μεταρρύθμισης του υπάρχοντος κανονισμού, τον οποίο θεωρώ ελαφρώς αδύναμο ως προς την προστασία των επιβατών. Σκέπτομαι ίσως να αναθέσω σε κάποιους εθνικούς φορείς το καθήκον ελέγχου της εφαρμογής του κοινοτικού κανονισμού.
<P>
" προσοχή μου είναι σίγουρα επικεντρωμένη στο ζήτημα των "δικαιωμάτων των επιβατών" και, έτσι, επιθυμώ να σας καθησυχάσω, απαντώντας στην ερώτηση που έθεσε ο κ. Romagnoli, και να καθησυχάσω το Κοινοβούλιο ως σύνολο, καθώς και να επιβεβαιώσω τη συνεχιζόμενη αφοσίωσή μου στην προσπάθεια διαφύλαξης των δικαιωμάτων των επιβατών ακόμη περισσότερο. Δεν είναι σύμπτωση ότι, μετά από τον κανονισμό που υποβλήθηκε και εγκρίθηκε για τις εναέριες μεταφορές, συζητώνται οι κανονισμοί για τις θαλάσσιες μεταφορές και την αστική συγκοινωνία λεωφορείων.
<P>
Θα έλεγα ακόμη στον κ. Evans ότι τα κριτήρια που λήφθηκαν υπόψη είναι η εμπορική αξία των αερολιμένων και το μήκος του αεροδιαδρόμου, στο οποίο αναφέρθηκε. Ο ορισμός στον οποίο αναφέρεται έχει κάπως αντικατασταθεί από τα κριτήρια που αριθμήθηκαν.
<P>
Πιστεύω πως μπορώ να σας ευχαριστήσω για μία ακόμη φορά και να επιμείνω στο ζήτημα της ασφάλειας των αεροπορικών μεταφορών, η οποία, με αυτή τη μεταρρύθμιση, θα είναι ακόμη πιο ισχυρή, αν και είμαι πεπεισμένος ότι οι πτήσεις στους ευρωπαϊκούς ουρανούς σήμερα είναι ασφαλείς, αλλά δεν υπάρχουν ποτέ όρια όσον αφορά την ασφάλεια. Πρέπει πάντοτε να κάνουμε περισσότερα και συνεπώς σε όλους αυτούς τους τομείς που είναι δυνατή η ενδυνάμωση της ασφάλειας των μεταφορών θα εκπληρώσω πλήρως τη δέσμευσή μου και θα προσπαθήσω να υποβάλω προτάσεις στο Κοινοβούλιο και στο Συμβούλιο, οι οποίες θα αποδεικνύουν πραγματικά στους πολίτες της ΕΕ ότι τα ευρωπαϊκά όργανα είναι εδώ για να τους βοηθούν.
<P>
Καταλήγοντας, είμαι ευγνώμων προς εσάς για μία ακόμη φορά. Είμαι ευγνώμων στον κ. Marinescu, αλλά επιθυμώ να ευχαριστήσω όλα τα μέλη, όλους τους συντονιστές, όλους τους εκλεγμένους εκπροσώπους που έλαβαν το βήμα κατά τη διάρκεια αυτής της συζήτησης, διότι δεν θα τα καταφέρναμε χωρίς τόσο έντονη δέσμευση του Κοινοβουλίου - που απέδειξε σε αυτή τη συγκυρία ότι δεν θέλει να χάνει χρόνο - να παρεμβαίνει στην πράξη σε ζητήματα που επηρεάζουν άμεσα τους πολίτες της ΕΕ, μία δέσμευση που ανέλαβε μαζί με την Επιτροπή. Είμαι επίσης ευγνώμων στις υπηρεσίες της Ευρωπαϊκής Επιτροπής, που έκαναν τόσα πολλά, και είμαι ευχαριστημένος που κατά τη διάρκεια των ομιλιών κάποιος ευχαρίστησε τις υπηρεσίες, επίσης, για τη συνεργασία τους.
<P>
Μαζί μπορέσαμε, επίσης, να κάνουμε την αεροναυτική βιομηχανία να συνειδητοποιήσει ότι τα όργανα είναι ικανά - επαναλαμβάνω και τονίζω - να αντιμετωπίσουν μία δύσκολη κρίση. Πιστεύω ότι ο λαός της Ευρώπης, ο κόσμος των επιχειρήσεων δεν αναμένει γενική ενίσχυση ή απλά νομοθετικά μέτρα από εμάς, αλλά χρειάζεται να δει ότι τα όργανα είναι ικανά να είναι εκεί, είναι ικανά να υποστηρίζουν τους πολίτες, τους επιχειρηματίες και όλους όσους είναι αφοσοιωμένοι στην αντιμετώπιση αυτής της κρίσης. Χρειάζεται να αισθανθούν ότι τα όργανα είναι ικανά να τους συμπαρασταθούν και να τους υποστηρίξουν στην υπερπήδηση από κοινού αυτής της δύσκολης περιόδου για την ευρωπαϊκή οικονομία, η οποία θα επιζήσει - και είμαι βαθιά πεπεισμένος για αυτό - υλοποιώντας σοβαρούς και συγκεκριμένους κανόνες που ισχύουν για όλους.
<P>
" έλλειψη κανόνων και η ύπαρξη αδύναμων κανόνων έδωσε αφορμή στη χρηματοπιστωτική και οικονομική κρίση. Εμείς, ως Ευρωπαίοι, που προσδιοριζόμαστε ως μέρος ενός πολιτισμού που αποτελεί καρπό του ρωμαϊκού Δικαίου και του Ναπολεόντειου κώδικα, που βασίζεται σε κανόνες και στο σεβασμό των κανόνων, είμαστε πεπεισμένοι ότι, χάρη σε αυτούς τους κανόνες, θα μπορέσουμε να υπερπηδήσουμε τις παρούσες δυσκολίες και, πάνω από όλα, θα μπορούμε ολοένα και περισσότερο να έχουμε ένα σύστημα το οποίο μπορεί να είναι ελεύθερο, αλλά και να αντέχει στις χρηματοπιστωτικές και οικονομικές δυσκολίες.
<P>
Σας ευχαριστώ για μία ακόμη φορά για τη μεγάλη σας αφοσοίωση. Είμαι χαρούμενος που μπορώ να λαμβάνω μέρος και να μοιράζομαι αυτή τη σημαντική πολιτική στιγμή μαζί σας.
<SPEAKER ID="457" NAME="Marian-Jean Marinescu">
εισηγητής. - (RO) Απλώς κάποιες σύντομες απαντήσεις.
<P>
Σχετικά με το θέμα του Eurocontrol, η διαδικασία μεταρρύθμισης έχει ξεκινήσει ώστε να ληφθούν νέες ευθύνες. Σχετικά με το θέμα του "ιδιοκτήτη του αέρα", νομίζω ότι οι ευτυχέστεροι οργανισμοί μετά από την έγκριση της παρούσας έκθεσης θα είναι οι αεροπορικές εταιρείες, περιλαμβανομένης της Ryanair.
<P>
Σχετικά με το θέμα της "δημόσιας χρήσης", αυτή είναι η περιγραφή που εξαιρεί ακόμη και τους αερολιμένες για αεροπορικές λέσχες ή αερολιμένες για πτήσεις αναψυχής. Αυτός είναι ο λόγος που θέλαμε να αφαιρέσουμε αυτούς τους αερολιμένες από τον κανονισμό, ώστε να μην περιπλέξουμε τα πράγματα περαιτέρω.
<P>
Θα ήθελα επίσης να σας ευχαριστήσω για τη θετική ανάδραση που δώσατε στις προσπάθειές μου. Θεωρώ, ωστόσο, ότι δεν θα μπορούσα να κάνω αυτή τη δουλειά μόνος μου με κανένα τρόπο. Για αυτό θα ήθελα να ευχαριστήσω ειλικρινά τους εισηγητές από τις άλλες πολιτικές ομάδες, τον κ. Stockmann, τον κ. Leichtfried, τον κ. Degutis, τον κ. Zile και την κ. Lichtenberger για τις ειδικές τους συμβολές σε αυτό το φάκελο, καθώς και για την υποστήριξή τους προς εμένα κατά τις διαπραγματεύσεις με το Συμβούλιο.
<P>
Θέλω επίσης να υπογραμμίσω ότι η πλειονότητα των προτάσεων στις τροπολογίες που υποβλήθηκαν στη σύνοδο ολομέλειας από τον κ. Kohlíček και τον κ. Markov ήδη περιλαμβάνονται στο συμβιβασμό που επιτεύχθηκε με το Συμβούλιο.
<P>
Επίτροπε, θα ήθελα να σας συγχαρώ για αυτή την επιτυχία. Ελπίζω ότι θα επικυρωθεί αύριο από την ψηφοφορία στο Κοινοβούλιο και από την ψηφοφορία στο Συμβούλιο στο τέλος του τρέχοντος μήνα.
<P>
Θα ήθελα να ευχαριστήσω την ομάδα εμπειρογνωμόνων της Επιτροπής, η οποία εργάστηκε σε αντιπαραβολή με εμάς για να παράγει αυτή τη συμφωνία. Επίσης ευχαριστώ τη γαλλική Προεδρία και την τσεχική Προεδρία για τις προσπάθειές τους, ιδιαίτερα τον Thierry Boutsen και τη Vera Zazvorkova.
<SPEAKER ID="458" NAME="Πρόεδρος">
" κοινή συζήτηση έληξε.
<P>
" ψηφοφορία θα διεξαχθεί αύριο, Τετάρτη, 25 Μαρτίου 2009.
<P>
Γραπτές δηλώσεις (Άρθρο 142 του Κανονισμού)
<SPEAKER ID="944" NAME="Šarūnas Birutis  " AFFILIATION="ALDE">
γραπτώς. - (LT) Αν και το τρέχον ευρωπαϊκό σύστημα εναέριων μεταφορών θεωρείται ως πολύ ασφαλές, η ταχεία αύξηση στον όγκο των μεταφορών θα θέσει ίσως νέες προκλήσεις στο χώρο της ασφάλειας. Συνεπώς, πρέπει να αναλάβουμε δράση σε κοινοτικό επίπεδο ώστε να διατηρηθεί το επίπεδο ασφαλείας, ή ακόμη και να αυξηθεί, στο μέλλον. Το σημαντικότερο πράγμα να ανανεώσουμε και να κάνουμε ομοιόμορφα πρότυπα σε τμήματα που δεν έχουν ακόμη ρυθμιστεί από νομοθεσία της ΕΕ (και που για αυτό το λόγο χαρακτηρίζονται από κανονιστική κατακερμάτηση και έλλειψη εφαρμογής), προκειμένου να τα ενσωματώσουμε στην ενιαία προσέγγιση. Αυτό είναι ιδιαίτερα χαρακτηριστικό δύο στοιχείων της αλυσίδας εναέριων μεταφορών, τα οποία θεωρούνται πολύ σημαντικά από την άποψη της ασφάλειας, καθώς δυνητικά αποτελούν την περιοχή υψηλότερου κινδύνου.
<SPEAKER ID="459" NAME="Christine De Veyrac  " LANGUAGE="FR">
Ένας συμβιβασμός επιτεύχθηκε μεταξύ του Συμβουλίου και του Κοινοβουλίου, επιτρέποντας σε αυτούς τους δύο φακέλους να ολοκληρωθούν σε πρώτη ανάγνωση.
<P>
Είμαι πολύ ευχαριστημένη με αυτή τη συμφωνία, που αποτελεί ένα σημαντικό βήμα για τη δημιουργία ενιαίου ευρωπαϊκού ουρανού.
<P>
Αυτή θα επιτρέψει την επίτευξη σημαντικών βελτιώσεων από την άποψη των χρόνων πτήσης, της κατανάλωσης καυσίμων, των εξόδων ταξιδίου και των εκπομπών CO2.
<P>
Ενώ ο πρώτος κανονισμός υπογραμμίζει την επίδοση και τον εκσυγχρονισμό του ευρωπαϊκού αεροναυτικού συστήματος, ο δεύτερος υπογραμμίζει τις ζητήσεις για ασφάλεια και διασφαλίζει ότι αυτή η σημαντική εξέλιξη στη διαχείριση της εναέριας κυκλοφορίας στην Ευρώπη δεν θα διενεργηθεί προς βλάβη της ασφάλειας των αεροπλάνων και των επιβατών τους.
<P>
Το Κοινοβούλιο αγωνίστηκε για αυτά τα δύο κείμενα, τα οποία είναι σε μεγάλο βαθμό συμπληρωματικά, για να ψηφιστούν μαζί και είμαι ευχαριστημένη που το όργανό μας μπόρεσε να πείσει το Συμβούλιο επί αυτού του σημείου.
<P>
Κράτη μέλη, αεροπορικές εταιρείες και επιβάτες: είναι όλοι δικαιούχοι αυτών των νέων κανόνων, οι οποίοι θα προετοιμάσουν τις εναέριες μεταφορές για τις επόμενες δεκαετίες.
<P>
Σας ευχαριστώ για την προσοχή σας.
<SPEAKER ID="460" NAME="Kathy Sinnott  " AFFILIATION="IND/DEM">
γραπτώς. - Κατά τη δημιουργία αεροπορικής πολιτικής, η ασφάλεια πρέπει πάντοτε να αποτελεί το πρωταρχικό μας μέλημα. Επιδοκιμάζω το γεγονός ότι οι στόχοι αυτής της έκθεσης είναι να καταστεί η αεροπορία πιο ασφαλής και πιο αποδοτική για όλους τους εμπλεκόμενους.
<P>
Αν και πρέπει να λάβουμε όλα τα μέτρα για τη βελτίωση της ασφάλειας, πρέπει να βοηθήσουμε τους αερολιμένες και τις αρχές εναέριας κυκλοφορίας να συμμορφωθούν. " ανάπτυξη ενός ενοποιημένου κανονιστικού πλαισίου και η υλοποίηση νέας τεχνολογίας θα είναι ακριβή. Οι περιφερειακοί αερολιμένες ενδέχεται να αντιμετωπίσουν δυσκολία στη διατήρηση των πρόσθετων εξόδων της ενημέρωσης των συστημάτων τους.
<P>
Ο αερολιμένας Shannon στη δυτική Ιρλανδία παρέχει έλεγχο της εναέριας κυκλοφορίας για μία μεγάλη περιοχή του Βόρειου Ατλαντικού. Ωστόσο, ως αερολιμένας που έχει απωλέσει πολλές διαδρομές την τελευταία δεκαετία, είναι πιθανόν να μην διαθέτει τα κεφάλαια για βελτιώσεις. Στο παρόν οικονομικό περιβάλλον, δεν θα είναι εύκολο να δανειστεί για νέο εξοπλισμό και εκπαίδευση. " μετάθεση αυτών των εξόδων στον καταναλωτή μπορεί να σημάνει μείωση των αποδόσεων.
<P>
Προκειμένου να διασφαλίσουμε την πραγματοποίηση της μετάβασης σε ασφαλέστερα αεροπορικά ταξίδια, θα πρότεινα στην Επιτροπή να οριοθετήσει κεφάλαια για την υποβοήθηση της διαδικασίας.
<P>
(" συνεδρίαση διακόπτεται στις 20.00 και επαναλμβάνεται στις 21.00)

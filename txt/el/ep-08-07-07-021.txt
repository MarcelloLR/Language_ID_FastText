<CHAPTER ID="021">
Συγκρότηση των πολιτικών ομάδων (τροποποίηση του άρθρου 29 του Kανονισμού) (συζήτηση)
<SPEAKER ID="196" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Corbett, εξ ονόματος της Επιτροπής Συνταγματικών Υποθέσεων, σχετικά με την τροποποίηση του άρθρου 29 του Κανονισμού του Ευρωπαϊκού Κοινοβουλίου - Συγκρότηση των πολιτικών ομάδων.
<SPEAKER ID="197" NAME="Richard Corbett">
εισηγητής. - (EN) Κύριε Πρόεδρε, λαμβάνω τον λόγο για να σας παρουσιάσω μια έκθεση της Επιτροπής Συνταγματικών Υποθέσεων σχετικά με τον Κανονισμό μας, όπου εξετάζουμε το ζήτημα του κατώτατου ορίου - του ελαχίστου ορίου που είναι αναγκαίο για τη συγκρότηση πολιτικής ομάδας στο Κοινοβούλιό μας.
<P>
Όλα τα κοινοβούλια που εφαρμόζουν κάποιο σύστημα πολιτικών ομάδων διαθέτουν, ασφαλώς, ένα ελάχιστο όριο αριθμού βουλευτών. Συνήθως δεν επιτρέπεται σε έναν ή δύο βουλευτές να συγκροτήσουν πολιτική ομάδα· είναι πάντα αναγκαίο να καθορίζεται ποιο πρέπει να είναι το αντίστοιχο όριο. Έτσι, καθώς το Κοινοβούλιό μας συνεχίζει να μεγαλώνει, είναι λογικό να μας απασχολήσει το όριο που πρέπει να ισχύσει για τη συγκρότηση πολιτικής ομάδας στο επόμενο Κοινοβούλιο.
<P>
Εξετάσαμε το συγκεκριμένο θέμα λεπτομερώς στην Επιτροπή Συνταγματικών Υποθέσεων, και εκφράστηκαν διιστάμενες απόψεις τις οποίες υποστήριζε σχεδόν ισότιμος αριθμός βουλευτών από κάθε πλευρά. Υπήρξε πλειοψηφία μίας ψήφου κατά της αύξησης του ορίου όταν εξετάσαμε το θέμα στην επιτροπή, αν και, βεβαίως, το θέμα τίθεται εκ νέου στην κρίση μας ενώπιον της ολομέλειας.
<P>
Εξετάσαμε επίσης τις ομάδες που υπάρχουν ήδη αλλά πέφτουν ελαφρώς κάτω από το κατώτατο όριο όταν αποχωρούν ένα ή δύο μέλη και το κατά πόσον είναι σωστό να παύουν αμέσως και αυτομάτως να υφίστανται αυτές οι ομάδες ή αν πρέπει σε ορισμένες περιπτώσεις να επιτρέπουμε τη συνέχιση της λειτουργίας τους. Επ' αυτού η επιτροπή ενέκρινε την πρότασή μου, η οποία βασίστηκε σε πρόταση του κ. Bonde, του προηγούμενου συμπροέδρου της ομάδας IND/DEM, που είχε επισημάνει τα προβλήματα που ενδέχεται να αντιμετωπίσει, ως επικεφαλής μιας πολιτικής ομάδας, η οποία μόλις υπερβαίνει το κατώτατο όριο, αν απειλήσουν να εγκαταλείψουν την Ομάδα ένα, δύο ή τρία μέλη, αν δεν υποχωρήσουν τα μέλη της σε κάποια απαίτησή τους, εκβιάζοντας έτσι ουσιαστικά ολόκληρη την πολιτική ομάδα.
<P>
Μετά από πρότασή του, η επιτροπή ενέκρινε σοφά την πρότασή μου σύμφωνα με την οποία, αν μια πολιτική ομάδα υφίσταται για ορισμένο χρονικό διάστημα, πρέπει να βοηθούμε τις μικρότερες πολιτικές ομάδες επιτρέποντάς τους σε τέτοιες περιπτώσεις -θα δώσουμε στον Πρόεδρο του Κοινοβουλίου περιθώρια διακριτικής ευχέρειας ως προς αυτό- να συνεχίσουν τη λειτουργία τους, ακόμα και αν ο αριθμός των μελών τους έχει πέσει κάτω από το κατώτατο όριο, για περιορισμένο χρονικό διάστημα, έως την επόμενη συνεδρίαση του Κοινοβουλίου για τη συγκρότησή του σε σώμα και υπό τον όρο, φυσικά, ότι εξακολουθούν να διαθέτουν έναν ελάχιστο αριθμό μελών: δεν μπορούμε να επιτρέψουμε τη λειτουργία πολιτικής ομάδας με δύο ή τρία μέλη.
<P>
" βασική ιδέα ήταν να βρεθεί μια ισορροπία μεταξύ ενός λογικού κατώτατου ορίου και να δοθεί μια επιπλέον δυνατότητα στις μικρότερες πολιτικές ομάδες, προκειμένου να διασφαλιστεί ότι δεν θα βρίσκονται αντιμέτωπες με τη δεινή προοπτική του πρακτικού εκβιασμού από μια μειονότητα μελών εντός της ομάδας οι οποίοι θα μπορούσαν να τερματίσουν ανά πάσα στιγμή την ύπαρξή της.
<P>
Όπως προανέφερα, η επιτροπή δίστασε να αυξήσει το κατώτατο όριο - με πλειοψηφία μίας ψήφου. Τώρα όμως μας δίνεται η δυνατότητα να επανεξετάσουμε αυτό το θέμα. Επί του παρόντος, αν μελετήσετε τα κοινοβούλια ανά τον κόσμο, θα δείτε ότι έχουμε ένα από τα χαμηλότερα κατώτατα όρια για τη συγκρότηση πολιτικής ομάδας. Μόλις το 2,5% των μελών μας μπορεί να συγκροτήσει πολιτική ομάδα. Αν λάβουμε υπόψη ότι η συγκρότηση πολιτικής ομάδας προσφέρει στη συγκεκριμένη ομάδα βουλευτών πρόσθετους πόρους, επιπλέον αυτών που λαμβάνουν οι απλοί βουλευτές -πρόσθετους πόρους σε επίπεδο ομάδας με τη μορφή χρηματοδότησης από τους φορολογούμενους, όσον αφορά την πρόσληψη προσωπικού, καθώς και από την άποψη των διαδικαστικών προνομίων- αυτό μας δίνει τροφή για σκέψη.
<P>
Θέλουμε να προσφέρουμε τόσο τεράστιους πόρους σε μια ενδεχομένως πολύ μικρή και μη αντιπροσωπευτική ομάδα βουλευτών - 2,55%; " άποψή μου ήταν ότι αυτό το κατώτατο όριο ήταν πολύ χαμηλό: δημιουργεί τον κίνδυνο να διαθέσουμε τέτοιους πόρους σε πολύ μικρές, ενδεχομένως μη αντιπροσωπευτικές, ακόμη και ακραίες πολιτικές ομάδες. Ορισμένοι έχουν αναφέρει το ενδεχόμενο μέλη της άκρας δεξιάς να συγκροτήσουν πολιτική ομάδα χάρη σε αυτό το πολύ μικρό κατώτατο όριο, αν εξασφαλίσουν ποτέ επαρκή αριθμό εδρών.
<P>
Είναι εύλογο να θέτουμε ένα τέτοιο ερώτημα. Ποιο είναι το ελάχιστο κατώτατο όριο; " πρότασή μου ήταν να αυξηθεί στο 4% των μελών, ποσοστό που εξακολουθεί να είναι μάλλον χαμηλό αν το συγκρίνουμε με τα εθνικά κοινοβούλια στο σύνολο της Ευρωπαϊκής μας Ένωσης, παραμένοντας χαμηλότερο από τον κανόνα σε πολλά εθνικά κοινοβούλια, όμως προσφέρει ίσως μια λογική ισορροπία. Πληροφορούμαι τώρα ότι ορισμένες μικρότερες ομάδες που είχαν αρχικά διαφωνήσει με αυτή την ιδέα είναι πλέον πρόθυμες να δεχτούν έναν συμβιβασμό μεταξύ των 30 μελών που είχα προτείνει και των 20 μελών που προβλέπει ο ισχύων Κανονισμός μας· δέχονται ευχαρίστως ως συμβιβαστική θέση τον αριθμό των 25 μελών.
<P>
Αλλάζοντας ιδιότητα, και μιλώντας τώρα ως συντονιστής της Ομάδας μου αντί για εισηγητής, μπορώ να ενημερώσω τους αξιότιμους συναδέλφους ότι η Ομάδα μου είναι πρόθυμη να συμφωνήσει με έναν τέτοιο συμβιβασμό -αν πράγματι πρόκειται για συμβιβασμό- τον οποίο μπορούμε όλοι να στηρίξουμε. Αν δεν υπάρχει συμβιβασμός -αν δηλαδή η πρόταση δεν γίνει αποδεκτή- τότε η Ομάδα μου θα συνεχίσει να τάσσεται υπέρ των 30 αντί των 25 μελών.
<SPEAKER ID="198" NAME="József Szájer">
εξ ονόματος της Ομάδας PPE-DE. - (HU) Κύριε Πρόεδρε, το κόμμα μου και εγώ είμαστε μεταξύ εκείνων που έχουν υποστηρίξει τη δημιουργία ενός Κοινοβουλίου με ισχυρότερη συνοχή σε περίπτωση αύξησης του κατώτατου ορίου που τίθεται ως προϋπόθεση για τη συγκρότηση πολιτικής ομάδας έως τώρα και επί του παρόντος.
<P>
Ισχυρίζομαι ότι αυτό θα οδηγήσει σε ενίσχυση του Κοινοβουλίου διότι θεωρώ ότι είναι προς όφελος του Ευρωπαϊκού Κοινοβουλίου να υπάρχει μεγαλύτερη συνοχή μεταξύ των πολιτικών κομμάτων και των πολιτικών ομάδων και μεταξύ των πολιτικών ομάδων στο Κοινοβούλιο, και ότι τα πολιτικά κόμματα θα είναι ακόμα πιο ισχυρά σε ευρωπαϊκό επίπεδο.
<P>
Όπως μόλις ανέφερε ο κ. Corbett, έχουμε βρεθεί αντιμέτωποι με το γεγονός ότι αυτό το μέτρο είναι σήμερα πολύ χαμηλό, και είναι χαμηλό σε σύγκριση με τα υπόλοιπα κοινοβούλια ανά τον κόσμο. Γι' αυτόν ακριβώς τον λόγο, εξ ονόματος του Ευρωπαϊκού Λαϊκού Κόμματος, υποστηρίξαμε αυτή τη σύσταση, και ταχθήκαμε επίσης υπέρ της άποψης ότι αυτό το όριο πρέπει να είναι ευέλικτο, αν και θέλω να προσθέσω ότι, όσον αφορά την ευελιξία, θα προτιμούσα να επιτρέπεται η συγκρότηση τέτοιων πολιτικών ομάδων για μικρότερο χρονικό διάστημα.
<P>
Παρ' όλα αυτά, όπως είναι φυσικό, διαπιστώνουμε ότι δεν συμμερίζονται όλοι αυτή την, και είμαι πεπεισμένος ότι, σε ένα Ευρωπαϊκό Κοινοβούλιο με πολλά διαφορετικά χρώματα, πολλά είδη πολιτικών κομμάτων και πολλά είδη πολιτικών πεποιθήσεων, πρέπει πάντα να καταβάλλονται προσπάθειες για την επίτευξη κάποιου είδους συναίνεσης γι' αυτό το θέμα. Χαίρομαι λοιπόν που μας δίνεται η δυνατότητα ενός συμβιβασμού στο πλαίσιο του οποίου μπορούμε να θέσουμε το όριο για τη συγκρότηση των πολιτικών κομμάτων σε υψηλότερο επίπεδο από αυτό που ισχύει επί του παρόντος αλλά χαμηλότερο από ό,τι σχεδιαζόταν αρχικά.
<P>
Μια τελευταία σημείωση: είμαι πεπεισμένος ότι, όσον αφορά τόσο τον αριθμό των χωρών όσο και τον ελάχιστο αριθμό πολιτικών ομάδων, θα ήταν καλύτερο να οριστεί όχι συγκεκριμένος αριθμός αλλά ορισμένο ποσοστό. Έτσι, τα ποσοστά δεν θα χρειάζεται να μεταβάλλονται συνεχώς, ενόψει ιδίως του γεγονότος ότι, τώρα που η τύχη της Συνθήκης της Λισαβόνας είναι αβέβαιη, δεν γνωρίζουμε σίγουρα ποιοι θα είναι οι αντίστοιχοι αριθμοί για το επόμενο Κοινοβούλιο το 2009, και κατά πόσον θα χρειαστεί να τροποποιήσουμε και πάλι αυτό το άρθρο. Σας ευχαριστώ για την προσοχή σας· το Λαϊκό Κόμμα υποστηρίζει τη σύσταση.
<SPEAKER ID="199" NAME="Jo Leinen" LANGUAGE="DE">
Κύριε Πρόεδρε, θέλω να ευχαριστήσω ιδιαίτερα τον κ. Corbett για την κατάρτιση αυτών των εκθέσεων. Ήταν εξαρχής σαφές όχι μόνο ότι θα επιτυγχανόταν συμφωνία σε αυτό το θέμα, αλλά και ότι η συζήτησή του θα ήταν ζωηρή. Εντούτοις, πρέπει να σημειώσουμε ότι ο αριθμός των μελών του Κοινοβουλίου έχει αυξηθεί από 626 σε 785 μέλη και, εφόσον τεθεί σε ισχύ η νέα Συνθήκη, ο αριθμός θα γίνει πιθανότατα 751. Προφανώς λοιπόν θα χρειαστεί να προσαρμόσουμε τον Κανονισμό που διέπει τη λειτουργία μας.
<P>
Έχουμε μια Ομάδα Εργασίας για την Κοινοβουλευτική Μεταρρύθμιση, η οποία εξετάζει πολλούς τομείς στους οποίους το Κοινοβούλιο πρέπει να σημειώσει πρόοδο, και δεν μπορεί να παραμείνει ακίνητο όπως συνέβαινε πριν από πολλά χρόνια. " διατήρηση της ισορροπίας δυνάμεων είναι πάντα η ευκολότερη επιλογή. " υπεράσπιση του κοινοτικού κεκτημένου σημαίνει ότι δεν χρειάζεται να εκσυγχρονιστούμε ή να αλλάξουμε, όμως σε αυτή την περίπτωση είναι προφανές ότι το θέμα του μεγέθους των πολιτικών ομάδων στο Κοινοβούλιο πρέπει πλέον να αντιμετωπιστεί.
<P>
Ο κ. Corbett ανέφερε ήδη ότι έχουμε ένα από τα χαμηλότερα κατώτατα όρια σε σύγκριση με τα εθνικά κοινοβούλια ανά τον κόσμο. Αυτός θα μπορούσε να είναι ένας στόχος - γιατί όχι; Εναλλακτικά, όπως ο κ. Szájer, θα μπορούσε κανείς να πει: "Νομίζω ότι χρειαζόμαστε περισσότερη συνοχή σε αυτό το Κοινοβούλιο. Δεν είμαστε πλέον συμβουλευτική συνέλευση· αποτελούμε νομοθετικό σώμα. Θεσπίζουμε νόμους για 500 εκατομμύρια άτομα, και αυτό απαιτεί έναν ορισμένο βαθμό συνοχής."
<P>
Επομένως, θέλω να υπάρχουν πραγματικά πολιτικές ομάδες σε αυτό το Κοινοβούλιο και όχι απλώς τεχνικές ομάδες - ομάδες που συγκροτούνται μόνο λόγω των χρημάτων και δεν έχουν πραγματικά κοινά στοιχεία σε πολιτικό επίπεδο. " πρόταση που τέθηκε προς συζήτηση όσον αφορά τη μετάβαση από τα 20 στα 30 μέλη θα ήταν και πάλι μετριοπαθής και καθόλου υπερβολική. Εν πάση περιπτώσει, δεν κατέστη δυνατό να περάσει το στάδιο της επιτροπής, και πρέπει να είναι κανείς πρόθυμος να αποδέχεται συμβιβασμούς. Παρότι η τελευταία πρόταση είναι τα 25 μέλη, δεν παύει να συνιστά πρόοδο και να αποτελεί το μικρότερο αποδεκτό επόμενο βήμα.
<P>
Έχουμε καταγεγραμμένες 10 πολιτικές οικογένειες - από την ακροδεξιά ώς την ακροαριστερά. Στις επόμενες ευρωπαϊκές εκλογές, οι πολίτες θα έχουν στη διάθεσή τους ευρύ φάσμα πολιτικών οικογενειών μέσω των οποίων θα μπορούν να επιλέξουν ποια Ευρώπη επιθυμούν. Επομένως, δεν έχω καμία επιφύλαξη για την ανάγκη πραγματοποίηση αυτής της μεταρρύθμισης. " ποικιλομορφία του Κοινοβουλίου θα διατηρηθεί, αλλά ίσως να συμβάλουμε λίγο στην ενίσχυση της συνοχής του, και αυτή είναι η ουσία του εγχειρήματος. Ευχαριστούμε, λοιπόν, τον κ. Corbett.
<SPEAKER ID="200" NAME="Andrew Duff">
εξ ονόματος της Ομάδας ALDE. - (EN) Κύριε Πρόεδρε, η επιτροπή, όπως γνωρίζουμε, προσπαθεί να είναι συναινετική, όμως απόψε η συναίνεση κατέρρευσε, και έχω μια έντονη αντίρρηση για την πρόταση του κ. Corbett τόσο για λόγους αρχής όσο και για πρακτικούς λόγους.
<P>
Απλούστατα, δεν μπορώ να δεχτώ ότι η ύπαρξη επτά πολιτικών ομάδων στο Κοινοβούλιο δημιουργεί σοβαρό πρόβλημα αποδοτικότητας. Τα διδάγματα που μπορούμε να αντλήσουμε από τα εθνικά κοινοβούλια είναι περιορισμένα. Εν προκειμένω πρέπει να εξετάσουμε την πιο σύνθετη και ευρύτερη κατανομή των απόψεων της κοινής γνώμης 27 χωρών. Στην πραγματικότητα, είναι κρίσιμο σε αυτή την ευαίσθητη φάση της ολοκλήρωσης να μπορούν κάθε είδους μειοψηφικές απόψεις να οργανωθούν με επαγγελματισμό και να εκφραστούν με ενάργεια. Οι πολιτικές ομάδες βοηθούν, δεν εμποδίζουν, το έργο της συνέλευσης.
<P>
" πρόταση του κ. Corbett καθώς και η συμβιβαστική θέση θα είχαν ως αποτέλεσμα τον τερματισμό της λειτουργίας των ομάδων UEN και IND/DEM. " αλήθεια είναι ότι συχνά, ίσως πάντα, διαφωνώ με τις απόψεις αυτών των ομάδων, όμως έχουν κάθε δικαίωμα να εκφράζουν τις απόψεις τους, και ασφαλώς εκπροσωπούν συγκεκριμένη μερίδα της κοινής γνώμης.
<P>
Εάν τερματίσουμε τη λειτουργία τους, τα μέλη τους θα αναγκαστούν να προσχωρήσουν σε μια μεγαλύτερη ομάδα, περιπλέκοντας έτσι τα πράγματα και αυξάνοντας την έλλειψη συνοχής αυτών των ομάδων. Εναλλακτικά, θα πληθύνουν τις τάξεις των Μη Εγγεγραμμένων.
<P>
Εν κατακλείδι λοιπόν, και προς όφελος της αποδοτικότητας, της πολυφωνίας, της συνοχής, της δικαιοσύνης και του φιλελευθερισμού, παρακαλώ να υποστηρίξετε τη θέση της επιτροπής και να απορρίψετε τις τροπολογίες.
<SPEAKER ID="201" NAME="Johannes Voggenhuber" LANGUAGE="DE">
Κύριε Πρόεδρε, κυρίες και κύριοι, μερικές φορές -όχι συχνά- οι μεγάλες πολιτικές ομάδες σε τούτο το Σώμα συμβαίνει να έχουν κάποιο βάρος στη συνείδησή τους. Ενίοτε αυτό γίνεται εμφανές, επειδή το αντίστοιχο θέμα εξετάζεται αργά το βράδυ της Δευτέρας στο Στρασβούργο.
<P>
Αυτό συμβαίνει σήμερα εδώ καθότι, διαφορετικά, η κοινή γνώμη μπορεί να ενδιαφερόταν για τους λόγους για τους οποίους μια έκθεση που απορρίφθηκε από την αρμόδια επιτροπή έρχεται σε αυτή τη σύνοδο της ολομέλειας. " κοινή γνώμη ίσως επίσης να ενδιαφερθεί για τους λόγους για τους οποίους ένας εισηγητής, εξ ονόματος της επιτροπής, παρουσιάζει μια έκθεση η οποία δεν περιλαμβάνει αυτά που ο ίδιος περιγράφει και η οποία δεν απορρίφθηκε με μία ψήφο -όπως ισχυρίστηκε ο κ. Corbett- αλλά από την πλειοψηφία των μελών της επιτροπής, και μάλιστα για βάσιμους λόγους.
<P>
" κοινή γνώμη ίσως να ενδιαφέρεται να μάθει γιατί υποβάλλετε αυτή την πρόταση στην ολομέλεια κατά παράβαση του Κανονισμού - με άλλα λόγια, όχι για να διεξαχθεί ψηφοφορία επί της πρότασης αλλά για να γίνει κάτι εντελώς διαφορετικό.
<P>
Είμαι μέλος του Κοινοβουλίου από το 1990. Κατά τη διάρκεια αυτής της περιόδου έχω συνηθίσει σε μια συναίνεση όσον αφορά τον κοινοβουλευτικό πολιτισμό, η οποία συνίσταται στο ότι η πλειοψηφία στο Κοινοβούλιο δεν χρησιμοποιεί τη φωνή της, το βάρος της, για να θεσπίζει προνόμια και θέσεις ισχύος για την ίδια στον Κανονισμό εις βάρος άλλων πολιτικών ομάδων. Αυτό έχετε κάνει εν προκειμένω. Έχετε παραβιάσει αυτό το ταμπού. Τα όσα υποστηρίζονται εδώ είναι παραπλανητικά.
<P>
Οι μεγαλύτερες Ομάδες θέλουν απλώς να αποτρέψουν τη συγκρότηση μικρότερων Ομάδων και να πιέσουν τους βουλευτές όλων των χωρών της Ένωσης να προσχωρήσουν στις Ομάδες τους, αποθαρρύνοντας έτσι την απόσχιση μελών των πολιτικών τους ομάδων. Θέλουν να προσαρμόσουν τον Κανονισμό στις προτιμήσεις τους και να συγκροτήσουν τις πολιτικές ομάδες στα μέτρα τους. Στο πλαίσιο αυτό, αγνοούν ένα ακόμη ταμπού, το οποίο συνίσταται στο ότι είναι απαράδεκτο να χρησιμοποιούνται τυπικά τεχνάσματα για να απαλλαγούμε από υπάρχουσες πολιτικές ομάδες, όπως η Ομάδα Ανεξαρτησία και Δημοκρατία. Αυτό είναι ανεπίτρεπτο σε μια πολιτική δημοκρατία.
<P>
Αυτή η πρακτική γίνεται συνήθεια, κύριε Corbett. Διερεύνησα την τελευταία διετία, και θα συζητήσουμε αυτό το θέμα πριν από τις εκλογές: κατά τη διάρκεια των τελευταίων δύο ετών, οι μεγαλύτερες ομάδες σε αυτό το Σώμα έχουν εισηγηθεί σειρά τροποποιήσεων του εσωτερικού Κανονισμού, οι οποίες οδηγούν στο ίδιο αποτέλεσμα: ενίσχυση της ισχύος των μεγαλύτερων πολιτικών ομάδων, μείωση της ποικιλομορφίας, μείωση των δικαιωμάτων των επιμέρους βουλευτών και περιορισμός των δικαιωμάτων των μικρότερων Ομάδων.
<P>
Αν έτσι επιδιώκεται να γίνει το Κοινοβούλιο δημοφιλές, να ανταποκριθεί στην κρίση εμπιστοσύνης μεταξύ των πολιτών και να προετοιμαστεί για τις προεκλογικές εκστρατείες του προσεχούς έτους, τότε μας έχετε απέναντί σας ως σταθερούς αντιπάλους στο ζήτημα αυτό, και υπερασπιστές ενός δημοκρατικού Κοινοβουλίου.
<SPEAKER ID="202" NAME="Ryszard Czarnecki">
εξ ονόματος της Ομάδας UEN. - (PL) Κύριε Πρόεδρε, η πολυφωνία και ο σεβασμός των διαφορών είναι μια σημαντική αξία για το Ευρωπαϊκό Κοινοβούλιο. Τούτο οφείλεται στο γεγονός ότι η Ευρωπαϊκή Ένωση πρέπει να αντικατοπτρίζει την ενότητα στην ποικιλομορφία. Για τον λόγο αυτόν, μεταξύ άλλων, το Ευρωπαϊκό Κοινοβούλιο πρέπει όχι μόνον να σέβεται αλλά και να υποστηρίζει την ποικιλία των χρωμάτων στον πολιτικό χάρτη, την πολλαπλότητα των τάσεών του.
<P>
Καθώς υπερασπιζόμαστε σωστά τα δικαιώματα των εθνικών, θρησκευτικών και σεξουαλικών μειονοτήτων, πρέπει επίσης να ανεχόμαστε τη σκέψη των πολιτικών μειονοτήτων. Κάθε απόπειρα χειραγώγησης ή πολιτικά υποκινούμενων αλλαγών του Κανονισμού του Ευρωπαϊκού Κοινοβουλίου θα περιορίσει σαφώς τον ρόλο του Κοινοβουλίου ως σώματος που εκπροσωπεί τους λαούς και τις κοινότητες όλης της Ευρωπαϊκής Ένωσης. Δεν θεωρούμε καθόλου αναγκαία την τροποποίηση εκείνων των σημείων του Κανονισμού που αφορούν τον αριθμό των χωρών οι εκπρόσωποι των οποίων μπορούν να συγκροτήσουν πολιτική ομάδα. Το υφιστάμενο σύστημα είναι ικανοποιητικό. Το Ευρωπαϊκό Κοινοβούλιο με τη σημερινή του μορφή λειτουργεί αποτελεσματικά και, όπως λέει μια κινεζική παροιμία, δεν χρειάζεται να βελτιώνουμε ό,τι είναι ήδη ικανοποιητικό. Έξι κράτη επαρκούν σε αυτό το πλαίσιο και δεν πρέπει να αντικατασταθούν από επτά. Το μόνο που θα επιτευχθεί με αυτόν τον τρόπο θα είναι να αυξηθεί ο αριθμός των μη εγγεγραμμένων βουλευτών, οι οποίοι έχουν συχνά τεράστιες έως αγεφύρωτες διαφορές απόψεων μεταξύ τους. Μια τέτοια αλλαγή, όπως η αύξηση του κατώτατου ορίου που απαιτείται για τη συγκρότηση πολιτικής ομάδας σε 30 βουλευτές, θα είχε συνέπειες εις βάρος της πολυφωνίας, της ελευθερίας της γνώμης, της αντιπροσωπευτικότητας των ευρωπαϊκών οργάνων και της αξιοπιστίας μας ως εκπροσώπων του Ευρωπαϊκού Κοινοβουλίου.
<P>
Οι αλλαγές αυτού του είδους δεν θα δημιουργήσουν μια εικόνα κύρους για το Ευρωπαϊκό Κοινοβούλιο κατά τη διάρκεια ενός προεκλογικού έτους, κάτι που νομίζω ότι είναι ιδιαίτερα σημαντικό αν λάβουμε υπόψη το ποσοστό προσέλευσης των ψηφοφόρων σε αυτές τις εκλογές. Οι αλλαγές αυτές δεν πρέπει να τεθούν σε ισχύ ούτε το 2009 ούτε άλλη στιγμή, και αυτό το υποστηρίζω ως εκπρόσωπος μιας πολιτικής ομάδας η οποία θα τα κατάφερνε μια χαρά ακόμα και αν εφαρμόζονταν αυτές οι αλλαγές.
<SPEAKER ID="203" NAME="Francis Wurtz" LANGUAGE="FR">
Κύριε Πρόεδρε, καλό είναι να μην αρνούμαστε την πραγματικότητα. " ιστορία της ευρωπαϊκής ολοκλήρωσης, τα κυρίαρχα ιδεολογικά ρεύματά της, πρακτικές που έχουν κληρονομηθεί από μισό αιώνα στενής συνεργασίας στους κόλπους της Επιτροπής, του Συμβουλίου και του Κοινοβουλίου - όλα αυτά έχουν οδηγήσει σε ένα είδος χριστιανοδημοκρατικής-σοσιαλδημοκρατικής συγκυριαρχίας στα ευρωπαϊκά όργανα. Αυτό δεν αποτελεί προσωπική κρίση· αναφέρω απλώς ένα γεγονός.
<P>
Σε αυτό το Κοινοβούλιο, η ειδική πλειοψηφία που απαιτείται για την έγκριση κάθε νομοθετικού κειμένου στο πλαίσιο της συναπόφασης σημαίνει ότι επιδιώκεται σταθερά η συναίνεση μεταξύ των δύο κύριων πολιτικών ομάδων, περιθωριοποιώντας έτσι περαιτέρω την έκφραση διαφορών και αποκλίσεων. Το ερώτημα που τίθεται είναι επομένως απλό: θέλουμε να επιδεινώσουμε αυτή την τάση, ώστε να αποφύγουμε τις συγκρούσεις, καθιστώντας πιο αυστηρές τις αναγκαίες προϋποθέσεις για τη συγκρότηση των πολιτικών ομάδων, τις παραμονές των εκλογών οι οποίες θα οδηγήσουν σε μείωση του αριθμού των βουλευτών του ΕΚ ανά χώρα, τιμωρώντας έτσι περαιτέρω τις ολιγομελείς ομάδες, ιδίως στις χώρες με μικρότερο πληθυσμό; Πόσο αξιόπιστες θα είναι τότε αυτές οι δηλώσεις πίστης στην πολυφωνία; " ποιότητα του δημοκρατικού διαλόγου δεν πρόκειται να βελτιωθεί αν αυξηθεί ο αριθμός των μη εγγεγραμμένων βουλευτών..
<P>
Γι' αυτό η Ομάδα μου τάσσεται ομοφώνως υπέρ της διατήρησης των υφιστάμενων διατάξεων για τη συγκρότηση των πολιτικών ομάδων, παρότι οι απόψεις μας διίστανται ως προς την άρνηση των δύο κύριων πολιτικών ομάδων να λάβουν υπόψη το αίτημά μας σχετικά με τις διαδικασίες που πρέπει να ακολουθηθούν: αναγνώριση της διαφωνίας ή αποδοχή συμβιβασμού. " πλειονότητα των μελών της Ομάδας μου -εμού συμπεριλαμβανομένου- τάσσεται τώρα υπέρ του συμβιβασμού με μόνη επιδίωξη να συμβάλει στη διατήρηση της πολυφωνικής έκφρασης εντός του Κοινοβουλίου, αλλά με πλήρη σεβασμό όσων σκέφτονται διαφορετικά, καθότι εν τέλει μοιραζόμαστε τις ίδιες αρχές. Αυτές οι αρχές έχουν όνομα, και το όνομά τους είναι "δημοκρατία".
<SPEAKER ID="204" NAME="Hanne Dahl">
εξ ονόματος της Ομάδας IND/DEM. - (DA) Κύριε Πρόεδρε, η συζήτηση που διεξάγουμε αυτή τη στιγμή είναι σουρεαλιστική. Είναι μάλιστα εξίσου παράλογη με καφκική δίκη. Θα χρειαστεί να ανατρέξω στην ακολουθία των γεγονότων για να εξηγήσω γιατί επιτρέπω στον εαυτό μου αυτή τη σύγκριση, η οποία αντιλαμβάνομαι ότι είναι κάπως ωμή.
<P>
Στις 27 Μαΐου, σε συνεδρίαση της Επιτροπής Συνταγματικών Υποθέσεων, εξετάστηκε ένα σχέδιο έκθεσης με το οποίο επιδιωκόταν να καταστεί δυσκολότερη η συγκρότηση πολιτικών ομάδων. Ο κ. Corbett, ο εισηγητής της έκθεσης, ήθελε να αυξηθεί ο αριθμός των βουλευτών από 20 σε 30, και συγχρόνως να θεσπιστεί η απαίτηση να εκπροσωπεί κάθε πολιτική ομάδα το ένα τέταρτο των χωρών, έναντι του ενός πέμπτου που ίσχυε έως τότε. Το εν λόγω σχέδιο έκθεσης απορρίφθηκε, πράγμα που σε οποιοδήποτε άλλο πλαίσιο θα σήμαινε ότι η έκθεση διαγράφεται από την ημερήσια διάταξη. Αντ' αυτού, ο πρόεδρος της επιτροπής, κ. Leinen, επέτρεψε στην επιτροπή να συνεχίσει την ψηφοφορία επί τροπολογιών στο αρχικό κείμενο της έκθεσης - τη στιγμή που δεν υπήρχε πλέον έκθεση προς τροποποίηση! Αυτός ο ελιγμός επέτρεψε να διατηρηθεί εν ζωή μια έκθεση που ήταν στην πραγματικότητα νεκρή. Μπορεί να είχαν παραβιαστεί όλοι οι κανόνες και οι συνήθεις διαδικασίες, όμως αυτό δεν φαίνεται να ανησυχεί τον κ. Corbett, ο οποίος έχει τη στήριξη του προέδρου της επιτροπής. Πρέπει να ρωτήσουμε γιατί. Άλλωστε, το 2004 το κατώτατο όριο αυξήθηκε λόγω του ότι το Ευρωπαϊκό Κοινοβούλιο αποτελούνταν πλέον από 25 χώρες αντί για 15. Έκτοτε έχουν προσχωρήσει δύο επιπλέον χώρες, όμως αυτό δεν δικαιολογεί μια τόσο δραστική τροποποίηση των διατάξεων του Κανονισμού. Υποστηρίζεται ότι, σε πολλές περιπτώσεις, το κατώτατο όριο είναι υψηλότερο στα εθνικά κοινοβούλια, παραβλέπεται όμως το γεγονός ότι στο Ευρωπαϊκό Κοινοβούλιο ισχύει ένας πρόσθετος περιορισμός - ένας γεωγραφικός περιορισμός. Εξ όσων γνωρίζω, κανένας τέτοιος περιορισμός δεν υπάρχει σε άλλα εθνικά κοινοβούλια. Προς τι λοιπόν αυτή η δραστική τροποποίηση των κανόνων σχηματισμού των πολιτικών ομάδων; Περισσότερο μοιάζει με ανίερη συμμαχία μεταξύ των δύο μεγάλων ομάδων του Κοινοβουλίου με σκοπό τη δημιουργία ενός δικομματικού συστήματος. Μάλιστα, αν ήμουν παρανοϊκός, θα έλεγα ότι μοιάζει με ανίερη συμμαχία η οποία έχει έναν απαίσιο απώτερο στόχο, που συνίσταται να καταστεί πολύ δύσκολη η συγκρότηση αντιπολιτευόμενων πολιτικών ομάδων· πολιτικών ομάδων όπως αυτή στην οποία μετέχω και εγώ. Το Κοινοβούλιο δεν έχει κανένα δικαίωμα να κρίνει πολιτικές απόψεις. Μόνο οι ψηφοφόροι έχουν τέτοιο δικαίωμα. Οι βουλευτές που εκλέγονται βάσει νόμιμων δημοκρατικών εκλογών είναι νόμιμοι συμμετέχοντες στην πολιτική διαδικασία. Έχουν κάθε δικαίωμα να δραστηριοποιούνται σε αυτό το πεδίο, και ούτε η Σοσιαλιστική Ομάδα στο Ευρωπαϊκό Κοινοβούλιο ούτε η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών έχουν δικαίωμα να δυσχεραίνουν τη δυνατότητα άσκησης της δημοκρατικής τους εντολής.
<P>
Προτείνω σε όλες και όλους τους βουλευτές να καταψηφίσουν κάθε τροπολογία επί ανύπαρκτων εκθέσεων. Αυτή είναι η σύστασή μου και σήμερα και στο μέλλον. Αυτό είναι απλούστατα αδιανόητο, αν θέλουμε να μας πάρουν ποτέ στα σοβαρά ως νομοθετική συνέλευση.
<SPEAKER ID="205" NAME="Frank Vanhecke" AFFILIATION="NI">
(NL) Ο εισηγητής έχει παραδεχτεί με σαφήνεια πού αποβλέπει πραγματικά αυτή η έκθεση: είναι μια προσπάθεια του Ευρωπαϊκού Κοινοβουλίου να ενισχύσει περαιτέρω τον ρόλο του ως εκπροσώπου της ευρωκρατικής μονοδιάστατης σκέψης, και να εξαλείψει τη στοιχειώδη ελευθερία που απολαμβάνουν οι μικρότερες πολιτικές ομάδες. Ο ρόλος του Κοινοβουλίου είναι να υπηρετεί τους ευρωπαίους μανδαρίνους και όχι πια να εκπροσωπεί την πολιτική ποικιλομορφία μεταξύ των λαών μας. " Ευρώπη σας μετατρέπεται σε πραγματική αντιδημοκρατική φάρσα!
<P>
" περίφημη τροπολογία 6 ως προς τις κοινοβουλευτικές ερωτήσεις συνιστά μία ακόμη περιστολή των δικαιωμάτων μας. Επιπλέον, διαβάζουμε ότι αυτή η διάταξη θεσπίζεται επειδή η Ευρωπαϊκή Επιτροπή -και παραθέτω- "έχει [...] διαμαρτυρηθεί εντόνως για τον αριθμό των ερωτήσεων αυτών και για το διοικητικό βάρος εργασίας που συνεπάγεται για τις υπηρεσίες της η απάντηση στις ερωτήσεις αυτές". Νομίζω ωστόσο ότι είναι πιθανότερο να αισθάνονται οι βουλευτές την ανάγκη να διαμαρτυρηθούν εντόνως για τον απαράδεκτο τρόπο με τον οποίο απαντούν στις γραπτές μας ερωτήσεις πολλοί ευρωπαίοι Επίτροποι, χωρίς δηλαδή να θίγουν την ουσία, με ανεπαρκή τρόπο και ορισμένες φορές αρνούμενοι, σχεδόν ξεκάθαρα, να μας παράσχουν τις κατάλληλες πληροφορίες.
<P>
Θα ήταν καλύτερο να εντάξουμε στον Κανονισμό μια πειθαρχική διαδικασία για τους Επιτρόπους, αντί να δυσκολεύουμε για μία ακόμη φορά τους βουλευτές του ΕΚ να επιτελέσουν το έργο για το οποίο αμείβονται.
<SPEAKER ID="206" NAME="Timothy Kirkhope" AFFILIATION="PPE-DE">
(EN) Κύριε Πρόεδρε, αυτή η συζήτηση αφορά την πρακτική λειτουργία του Κοινοβουλίου, και είναι καθήκον μας να θέσουμε το ερώτημα αν οι προτάσεις που αφορούν τις πολιτικές ομάδες είναι πρακτικές. Ασφαλώς, έχοντας κατά νου αυτές τις πρακτικές πτυχές, και ενόψει της βασικής προϋπόθεσης των 30 μελών, κατέθεσε την τροπολογία μου -νομίζω ότι ήταν δική μου τροπολογία, κύριε Corbett- που παρέχει τη δυνατότητα στον Πρόεδρο του Κοινοβουλίου, με τη σύμφωνη γνώμη της Διάσκεψης των Προέδρων, να επιτρέπει σε μια ομάδα να συνεχίσει τη λειτουργία της για περιορισμένο χρονικό διάστημα αν ο αριθμός των μελών της έχει μειωθεί κάτω από το συγκεκριμένο κατώτατο όριο.
<P>
Στην αρμόδια επιτροπή συμφωνήθηκε ευρέως ότι είναι καλή ιδέα να αποφευχθεί το φαινόμενο να κρατά ένας βουλευτής υπό καθεστώς ομηρίας την πολιτική του ομάδα, απειλώντας με αποχώρηση και, ως εκ τούτου, διάλυση της Ομάδας. Γι' αυτό θεωρώ αρκετά ελκυστική αυτή τη νέα συμβιβαστική πρόταση που έχει κατατεθεί, για καθορισμό του ορίου στα 25 μέλη. Νομίζω ότι είναι μια λογική ιδέα, η οποία θα αντιμετώπιζε μια από τις δυσκολίες στις οποίες αναφέρθηκα κατά την κατάρτιση της τροπολογίας μου.
<P>
Ωστόσο, δεν πρέπει ποτέ να λησμονούμε ότι έχουμε εκλεγεί για να εκπροσωπούμε τις απόψεις και τα συμφέροντα του εκλογικού μας σώματος συνολικά. Είναι γεγονός ότι το ευρωπαϊκό εκλογικό μας φάσμα παρουσιάζει ολοένα και μεγαλύτερη ποικιλία απόψεων, και αυτό είναι καλό για τη δημοκρατία. Δεν αυξάνεται μόνο ο αριθμός των βουλευτών σε αυτό το Κοινοβούλιο· αυξάνεται και η ποικιλία των απόψεων που φέρνουν μαζί τους. Αν θέλουμε να εκπληρώσουμε με επιτυχία την κοινοβουλευτική μας εντολή, πρέπει να έχουμε τη δυνατότητα να εκφράζουμε πλήρως τις απόψεις των εθνικών μας εκλογικών σωμάτων. Μια μικρή Ομάδα στο Ευρωπαϊκό Κοινοβούλιο μπορεί κάλλιστα να εκπροσωπεί μεγάλο μέρος της κοινής γνώμης στα κράτη μέλη. Πρέπει να είμαστε σε θέση να εργαζόμαστε εποικοδομητικά ως Κοινοβούλιο και επιπλέον, και αυτό είναι το σημαντικότερο, σύμφωνα με τις επιθυμίες των πολιτών τους οποίους εκπροσωπούμε, όπως και αν αυτό εκφράζεται στις διαθέσεις και τη σύνθεση των πολιτικών μας ομάδων.
<P>
Έτσι, ενώ χαιρετίζω αυτόν τον δυνητικό συμβιβασμό, τάσσομαι υπέρ μιας λογικής και πραγματιστικής προσέγγισης σε αυτό το θέμα. Ελπίζω ότι δεν θα πέσουμε στην παγίδα να θεωρήσουμε ότι η μείωση του αριθμού των πολιτικών ομάδων συνεπάγεται οπωσδήποτε και ενίσχυση της δημοκρατίας.
<SPEAKER ID="207" NAME="Kristian Vigenin" AFFILIATION="PSE">
(BG) Κύριε Πρόεδρε, κυρίες και κύριοι συνάδελφοι, θεωρώ ότι η πρόταση που περιλαμβάνει η έκθεση του κ. Corbett αξίζει την προσοχή μας και, κατά τη γνώμη μου, είναι πραγματικά επίκαιρη, δεδομένου ότι με την υιοθέτησή της δεν απειλούμε ουσιαστικά καμία από τις υφιστάμενες πολιτικές ομάδες στο Ευρωπαϊκό Κοινοβούλιο. Τάσσομαι υπέρ της αποτελεσματικότερης λειτουργίας του Κοινοβουλίου στην επόμενη κοινοβουλευτική περίοδο, από το 2009 έως το 2014. Έχουμε συζητήσει επανειλημμένα τη σημασία αυτών των αλλαγών και ο περιορισμός της δυνατότητας των βουλευτών που εκλέγονται στο Ευρωπαϊκό Κοινοβούλιο να εκφράζουν τις απόψεις τους δεν συζητήθηκε ποτέ. Καθόσον όμως το Κοινοβούλιό μας είναι ένα μεγάλο κοινοβούλιο, ίσως, όπως λέμε στο μεγαλύτερο δημοκρατικά εκλεγμένο κοινοβούλιο του κόσμου, η ουσία του Ευρωπαϊκού Κοινοβουλίου έγκειται ακριβώς στις κοινοβουλευτικές ομάδες, στις πολιτικές ομάδες που δεν εκπροσωπούν τα έθνη των εκλεγμένων βουλευτών που συμμετέχουν σε αυτές, αλλά αντικατοπτρίζουν τις πολιτικές τάσεις οι οποίες ενώνουν τους βουλευτές. Αυτή είναι άλλωστε η αξία της μεγάλης ισχύος και των δυνατοτήτων που παρέχονται στις πολιτικές ομάδες και τους ηγέτες τους στο πλαίσιο της δραστηριότητας του Κοινοβουλίου μας.
<P>
Γι' αυτό θεωρώ ότι αν τώρα διαπράξουμε το σφάλμα να μεμφθούμε τους Σοσιαλιστές ή τους Χριστιανοδημοκράτες ως αντιδημοκράτες, δεν θα έχουμε καθόλου δίκιο. Απεναντίας, θεωρώ ότι κατά τον τρόπο αυτόν θα προσφέρουμε την ευκαιρία στις πολιτικές ομάδες να διαμορφώσουν σαφέστερο πολιτικό προφίλ και να λειτουργούν πιο αποτελεσματικά στην επόμενη κοινοβουλευτική περίοδο του Ευρωπαϊκού Κοινοβουλίου. Φυσικά, θεωρώ επίσης ότι είναι εύκολο να μιλά κανείς εξ ονόματος μιας πολιτικής ομάδας που δεν απειλείται με κατάρρευση αν δεν εξασφαλίσει τον απαραίτητο αριθμό μελών στο επόμενο Κοινοβούλιο. Φρονώ ότι, σε κάθε περίπτωση, οι ομάδες που υπάρχουν σήμερα θα είναι σε θέση να συνεχίσουν να υπάρχουν και μετά την επόμενη κοινοβουλευτική περίοδο. Επιπλέον, η παρουσία μας εδώ, σε αυτό το Κοινοβούλιο, οφείλεται σε μεγάλο βαθμό στη δύναμη των πολιτικών κομμάτων που αντιπροσωπεύουμε. Δεν πρέπει δε να τα προσεγγίζουμε σαν να πρόκειται για μεμονωμένα συστήματα. Γι' αυτό δεν πρέπει να θεωρούμε, άλλωστε, ότι η πολιτική ζωή της Ευρώπης περιστρέφεται οπωσδήποτε γύρω από το Ευρωπαϊκό Κοινοβούλιο, και εξαρτάται από τις δύο πολιτικές ομάδες, ούτε πρέπει να λησμονούμε τα κόμματα που εκπροσωπούμε. Και από αυτή την άποψη, προτείνω να κινηθούμε προς τον προτεινόμενο συμβιβασμό και να υποστηρίξουμε τη πρόταση του κ. Corbett.
<SPEAKER ID="208" NAME="Gerard Batten" AFFILIATION="IND/DEM">
(EN) Κύριε Πρόεδρε, αυτό το Κοινοβούλιο μιλά συχνά για ειλικρίνεια, διαφάνεια και δημοκρατία, όμως δεν εφαρμόζει πάντα στην πράξη αυτές τις αρχές.
<P>
Στην προκειμένη περίπτωση, ο εισηγητής, κ. Corbett, υπήρξε πολύ ειλικρινής και ξεκάθαρος ως προς το τι επιδιώκει: θέλει να δυσχεράνει τη συγκρότηση και λειτουργία των μικρότερων ομάδων· θέλει να τους στερήσει τους πόρους και τα προνόμια που απολαμβάνουν επί του παρόντος, κάτι που τους επιτρέπει να εκπροσωπούν τη βούληση των ανθρώπων που τις εξέλεξαν. Ο κ. Corbett θέλει να θέσει εκτός λειτουργίας τις πολιτικές ομάδες τις οποίες δεν εγκρίνει με όποιον τρόπο μπορεί. Αυτό είναι εντελώς αντιδημοκρατικό. Γιατί δεν πρέπει να εκφράζεται η βούληση των ευρωπαίων ψηφοφόρων μέσω πολιτικών ομάδων, τις οποίες συγκροτούν οι βουλευτές τους οποίους έχουν εκλέξει, όσο μικρές και αν είναι αυτές οι ομάδες. Γιατί όχι; Επειδή ο κ. Corbett πιστεύει ότι δεν πρέπει να τους το επιτρέπουμε!
<P>
Αυτοί οι κανόνες, εφόσον εγκριθούν, θα έθεταν λόγου χάρη εκτός λειτουργίας την πολιτική μου ομάδα - την Ομάδα Ανεξαρτησία και Δημοκρατία. " Ομάδα Ανεξαρτησία και Δημοκρατία συγκροτήθηκε, φυσικά, για να αντιταχθεί στο ευρωπαϊκό σύνταγμα, και η δράση μας υπήρξε πολύ επιτυχής, καθώς δαπανήσαμε πόρους για τις εκστρατείες υπέρ του "όχι" στο γαλλικό, το ολλανδικό και, προσφάτως, το ιρλανδικό δημοψήφισμα. Γι' αυτό ο κ. Corbett και άλλοι ευρώφιλοι θέλουν, αν είναι δυνατόν, να προσπαθήσουν να μας βγάλουν από τη μέση, όπως και κάθε παρόμοια με τη δική μας πολιτική ομάδα που θα εκλεγεί μετά το 2009. Τα απολύτως αντιδημοκρατικά διαπιστευτήριά του είναι εμφανή σε όλους.
<SPEAKER ID="209" NAME="Maria da Assunção Esteves" AFFILIATION="PPE-DE">
(PT) Κύριε Πρόεδρε, το Κοινοβούλιο πρέπει να ερμηνεύει τη δημοκρατία με δημοκρατικό τρόπο. Αυτό σημαίνει ότι ο Κανονισμός δεν πρέπει να αντιμετωπίζεται μεμονωμένα· απεναντίας, πρέπει να ερμηνεύεται λαμβάνοντας υπόψη την ηθική βάση της ψήφου και την αρχή της εκπροσώπησης ως έκφραση της αυτορρύθμισης και της αυτονομίας των πολιτών. Αντλώντας ορισμένα διδάγματα από αυτή την αρχή, θέλω να πω τα εξής: κατά τη γνώμη μου, η τροποποίηση την οποία έχει προτείνει ο κ. Corbett είναι σωστή σε γενικές γραμμές, αλλά ο λόγος για τον οποίο μια ομάδα τα μέλη της οποίας μειώνονται κάτω από το ελάχιστο αναγκαίο όριο κατά τη διάρκεια μιας κοινοβουλευτικής περιόδου πρέπει να συνεχίσει να υπάρχει έγκειται κυρίως στο γεγονός ότι οι δημοκρατικές επιλογές των ψηφοφόρων λαμβάνουν σχεδόν πάντα υπόψη την πολιτική ομάδα του ΕΚ στην οποία ανήκουν οι υποψήφιοι.
<P>
Οι ψηφοφόροι δεν αδιαφορούν για το κατά πόσον ένας υποψήφιος εκλέγεται για να μετάσχει στη Σοσιαλιστική Ομάδα στο Ευρωπαϊκό Κοινοβούλιο ή στην Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαϊκών Δημοκρατών. Εν τοιαύτη περιπτώσει, θεωρώ ότι αυτή η τροποποίηση, αν και προσφέρει στον Πρόεδρο του Κοινοβουλίου τη δυνατότητα να αποφασίζει κατά την κρίση του, πρέπει να περιλαμβάνει έναν δεσμευτικό κανόνα, όχι απλώς μια δυνατότητα, μια υποχρέωση, και η περίοδος συνέχισης της λειτουργίας της Ομάδας δεν μπορεί παρά να ταυτίζεται, από δημοκρατική σκοπιά, με τη διάρκεια της αντίστοιχης κοινοβουλευτικής θητείας. Διαφορετικά, θα υπονομεύαμε τελείως τις αρχές της ελευθερίας που συγκροτούν την ταυτότητά μας.
<P>
" δεύτερη παρατήρησή μου αφορά τον πειρασμό να μιμηθούμε πρακτικές των εθνικών κοινοβουλίων. Τα εθνικά κοινοβούλια λειτουργούν πραγματικά ως πρότυπα για μας, όμως στην προκειμένη περίπτωση πρέπει να τα μιμηθούμε "cum grano salis", με σύνεση, δεδομένου ότι ο πολλαπλασιασμός των πολιτικών ομάδων στην ευρωπαϊκή δημοκρατία ενδέχεται να αντισταθμίσει την έλλειψη αντιπροσωπευτικότητας που βυθίζει την Ευρώπη από τη μια κρίση στην άλλη.
<P>
Ο πολλαπλασιασμός σε αυτόν τον τομέα μπορεί να λειτουργήσει εξισορροπητικά ενόψει του επίμονου χάσματος μεταξύ των ευρωπαίων πολιτών και εκείνων που τους εκπροσωπούν. Επιπλέον, όσο μεγαλύτερη πολυφωνία υπάρχει, τόσο εμφανέστερη θα καταστεί ο αγώνας μας και οι έντονες πολιτικές αντιπαραθέσεις που οδηγούν συνήθως στις συναινέσεις μας, δεδομένου ότι οι συστηματικές συναινέσεις δεν είναι ούτε εδώ απαλλαγμένες από αντιπαραθέσεις.
<P>
" ύπαρξη πολλών πολιτικών ομάδων μπορεί να βοηθήσει το Κοινοβούλιο να πολιτικοποιήσει τη γραφειοκρατική Ευρώπη, καθότι μια δημοκρατία είναι Δημοκρατία και όχι Τάξη.
<SPEAKER ID="210" NAME="Paul Rübig" AFFILIATION="PPE-DE">
(DE) Κύριε Πρόεδρε, κυρίες και κύριοι, δεν πρέπει να διαθέτουμε πρόσθετη οικονομική ενίσχυση σε βουλευτές και εκπροσώπους που εκφράζονται κατά της δημοκρατίας σε ευρωπαϊκό επίπεδο.
<SPEAKER ID="211" NAME="Jim Allister" AFFILIATION="NI">
(EN) Κύριε Πρόεδρε, είναι πολύ απλό να αναγνωρίσουμε τις στοχεύσεις όσων ασκούν πιέσεις για αύξηση των προϋποθέσεων από τις οποίες εξαρτάται η συγκρότηση των πολιτικών ομάδων σε αυτό το Σώμα. Πρόκειται προφανώς για κραυγαλέα προσπάθεια να οδηγηθούν στην έξοδο οι μικρότερες ομάδες, οι οποίες τις περισσότερες φορές είναι πιο πιθανό να είναι λιγότερο ενθουσιώδεις - ενδέχεται μάλιστα και να αμφισβητούν το πολύτιμο ευρωπαϊκό εγχείρημα. Ο κ. Corbett επιδιώκει ουσιαστικά την εφαρμογή της προσέγγισης του οδοστρωτήρα στην πολιτική ζωή. Γι' αυτό ηγείται της αποψινής επίθεσης, περιφρονώντας τη δημοκρατική απόφαση της επιτροπής.
<P>
Πολύ ορθώς έχει ειπωθεί ότι μπορείτε να κρίνετε ένα κοινοβούλιο, την αξία και την ακεραιότητά του, από το πώς μεταχειρίζεται τις μειονότητές του. Με βάση αυτή την έκθεση, ο κ. Corbett φαίνεται να επιθυμεί την ακόμη μεγαλύτερη οπισθοδρόμηση αυτού του Κοινοβουλίου σε μια αντιδημοκρατική συντεχνία μεγάλων ομάδων, όπου οι αποφάσεις δεν λαμβάνονται σε αυτό το Σώμα, αλλά μετά από διαπραγματεύσεις μεταξύ των δύο μεγάλων ομάδων.
<SPEAKER ID="212" NAME="Søren Bo Søndergaard" AFFILIATION="GUE/NGL">
(DA) Κύριε Πρόεδρε, θέλω να ασκήσω κριτική σε μια εξαιρετικά θεμελιώδη υπόθεση, ήτοι την υπόθεση ότι η ένταξή μας σε μικρό αριθμό πολιτικών ομάδων μάς εξασφαλίζει περισσότερη πολιτική συνοχή. Θα μπορούσα να προσχωρήσω στη Σοσιαλιστική Ομάδα στο Ευρωπαϊκό Κοινοβούλιο, όμως αυτό δεν θα ενίσχυε την πολιτική συνοχή της ομάδας. Ομοίως, θα μπορούσα να προσχωρήσω στο Ευρωπαϊκό Λαϊκό Κόμμα (Χριστιανοδημοκράτες) και των Ευρωπαίων Δημοκρατών, να είστε όμως βέβαιοι ότι δεν θα μπορούσα να ενισχύσω την πολιτική συνοχή αυτής της Ομάδας - με κανέναν τρόπο. Αυτή η πρόταση δεν αφορά συνεπώς την πολιτική συνοχή. Αφορά τη δημιουργία μεγάλου αριθμού ανεξάρτητων βουλευτών που δεν επιθυμούν να ανήκουν σε καμία από τις πολιτικές ομάδες που διαθέτουν επαρκή εντολή για τη συγκρότησή τους. Αυτό θα σημαίνει, επιπλέον, ότι εκατομμύρια Ευρωπαίων δεν θα εκπροσωπούνται από κάποια από τις πολιτικές ομάδες στο Ευρωπαϊκό Κοινοβούλιο. Δεν θεωρώ ότι πρόκειται για θετική εξέλιξη. Προπάντων, δεν θεωρώ ότι αποτελεί δημοκρατική εξέλιξη. Τέλος, θέλω να ρωτήσω τον κ. Corbett -μιας και ασχολούμαστε με το θέμα της πολιτικής συνοχής- αν η πρόταση την οποία καταθέτει εδώ έχει την ομόφωνη στήριξη της ομάδας ΕΣΚ, ή αν υπάρχει στην πραγματικότητα βαθύτατη διαφωνία στους κόλπους της Ομάδας σχετικά με την πρόταση.
<SPEAKER ID="213" NAME="Íñigo Méndez de Vigo" AFFILIATION="PPE-DE">
(ES) Κύριε Πρόεδρε, αυτή η αποψινή συζήτηση είναι ενδιαφέρουσα, μιας και άκουσα τον εισηγητή να λέει ότι εμπνεύστηκε την έκθεσή του από τον κ. Bonde, ο οποίος, όπως οι Rodrigo Díaz de Vivar, EL Cid Campeador, κέρδισε μάχες μετά θάνατον. Μετά όμως ήρθε η κ. Dahl, η οποία αντικαθιστά τον κ. Bonde, και συνέκρινε τον εισηγητή με Κάφκα, η δε σύγκριση είναι σίγουρα ευνοϊκή· με άλλα λόγια, η κ. Dahl δεν πρέπει να συμφωνεί τόσο πολύ με τον κ. Bonde. Έπειτα ο κ. Batten μας ομολόγησε ότι τα χρήματα της κοινοβουλευτικής ομάδας έχουν χρησιμοποιηθεί για παρεμβάσεις σε εθνικά δημοψηφίσματα. Φαντάζομαι ότι οι δικαστές θα έχουν κάτι να πουν γι' αυτό, κύριε Batten, μιας και οι συγκεκριμένες χρηματοδοτήσεις απαγορεύεται να χρησιμοποιούνται για τέτοιους σκοπούς.
<P>
Τι γίνεται με τον κ. Voggenhuber; Τι μπορώ να πω για τον κ. Voggenhuber, ο οποίος προέρχεται από τη χώρα που διοργάνωσε τόσο υπέροχα το "Euro 2008", γεγονός που ευχαριστεί ιδιαίτερα εμάς τους Ισπανούς; Ο κ. Voggenhuber μας κατηγόρησε για χειραγώγηση και επέκρινε τη συμβιβαστική τροπολογία, την οποία όμως, όπως αποδείχθηκε, έχει συνυπογράψει.
<P>
Εν ολίγοις, κύριε Πρόεδρε, προς όφελος της συνέπειας, και σύμφωνα με τα όσα δήλωσαν ο κ. Szájer, ο κ. Kirkhope, η κ. Esteves και ο κ. Rübig, η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών θα ψηφίσει υπέρ.
<SPEAKER ID="214" NAME="Hans-Peter Martin" AFFILIATION="NI">
(DE) Κύριε Πρόεδρε, "Ας διακινδυνεύσουμε μια τολμηρή δημοκρατία" ήταν ο τίτλος ενός σημαντικού άρθρου που έγραψα για τη Frankfurter Allgemeine Sonntagszeitung πριν από δύο εβδομάδες. Άτομα από σοσιαλδημοκρατικούς κύκλους με συνάντησαν και μου είπαν "ακριβώς!" - και όχι μόνο επειδή ο τίτλος απηχούσε μια διάσημη δήλωση του μεγάλου Willy Brandt. Τι κάνετε όμως εδώ τώρα, κύριε Corbett και κύριε Leinen; Αντιστρέφετε πλήρως το νόημα αυτής της φράσης, και ξέρετε πολύ καλά τι κάνετε.
<P>
Θυμάμαι πολύ καλά τα όσα είχατε υποστηρίξει όταν συζητήθηκε η τελευταία αύξηση του κατώτατου ορίου στο πρόσβασης για τις ομάδες. Θυμάμαι τον κ. Leinen την περίοδο που ήταν ακόμα έντιμος δημοκράτης. Πρέπει να σταματήσει και να σκεφτεί προσεκτικά ποια συμφέροντα εξυπηρετεί. Με αυτό που κάνετε εδώ, καταστρέφετε τη δημοκρατία. Φροντίζετε για τους Haiders και τους Straches, για την άκρα αριστερά, για ανθρώπους τέτοιου φυράματος ώστε να κάνουν ακόμη και τον κ. Lafontaine να μοιάζει μετριοπαθής. Ντροπή σας! Σταματήστε και σκεφτείτε, και αποσύρετε αυτή την τροποποίηση για χάρη της Ευρώπης. Μην γίνεστε "αντιευρωπαίοι".
<SPEAKER ID="215" NAME="Jean-Claude Martinez" AFFILIATION="NI">
(FR) Κύριε Πρόεδρε, υπάρχει μια ενιαία αγορά, υπάρχει ένα ενιαίο νόμισμα, οπότε θα ήταν πολύ εύλογο να υπάρχει και μία ενιαία ομάδα, η οποία εν πάση περιπτώσει θα ήταν πολύ πιο αποδοτική. Θα υπήρχε ένας μόνο πρόεδρος και οι πόροι θα μοιράζονταν ευκολότερα. Ο κ. Corbett προτείνει να αυξηθεί το κατώτατο όριο σε 30 βουλευτές. Αυτό μοιάζει ιδιαίτερα επικίνδυνο, επειδή οι Ιρλανδοί, οι Γάλλοι και οι Ολλανδοί είναι σε θέση να στείλουν 31 βουλευτές, και αυτό θα μας προκαλούσε πραγματικά προβλήματα. Προσωπικά πιστεύω ότι χρειαζόμαστε ένα ευέλικτο κατώτατο όριο. Θα παρέμενε στους 30 βουλευτές, αλλά ο Πρόεδρος θα ήταν σε θέση, κατά την κρίση του, να το αυξήσει στους 35 ή 40 βουλευτές αν οι βουλευτές του ΕΚ που θέλουν να συγκροτήσουν ομάδα δεν είναι πλήρως ενταγμένοι.
<P>
Κατά τη διάρκεια της Τέταρτης Δημοκρατίας, χρησιμοποιήθηκε μια πρακτική γνωστή ως "καθαίρεση". Κατά την έναρξη της κοινοβουλευτικής θητείας, η πλειοψηφία αποφάσιζε αν επιθυμούσε να ανανεώσει την εντολή ενός βουλευτή ή να τον καθαιρέσει. Αυτή η μέθοδος είναι τέλεια. Ο κ. Corbett θα μπορούσε να είναι επικεφαλής, λόγου χάρη, της καθαίρεσης κάθε βουλευτή με τις απόψεις του οποίου διαφωνεί. Θα μπορούσαμε επίσης να προσαρμόσουμε το σύστημα: όσοι δεν υποστηρίζουν τις απόψεις του κ. Corbett θα κατέβαλλαν τις αποζημιώσεις τους στον ίδιο ή στην πολιτική του ομάδα. Εν πάση περιπτώσει, τίποτε από αυτά δεν έχει σημασία· οι Ιρλανδοί απέδειξαν ότι μπορεί κανείς να υιοθετήσει τους κανόνες που επιθυμεί. Εδώ τα πράγματα δεν λειτουργούν έτσι, κύριε Corbett.
<SPEAKER ID="216" NAME="Richard Corbett">
εισηγητής. - (EN) Κύριε Πρόεδρε, απόλαυσα πραγματικά αυτή τη συζήτηση. Απόλαυσα τους αλλοπρόσαλλους ισχυρισμούς που διατυπώθηκαν σχετικά με αυτή την αλλαγή, την άποψη ότι η αύξηση του κατώτατου ορίου για τη συγκρότηση πολιτικής ομάδας σε αυτό το Κοινοβούλιο από 20 έως 25, ή ίσως και 30, θα έφερνε το τέλος της δημοκρατίας και το τέλος της πολυφωνίας στο Κοινοβούλιο. Πρόκειται για τερατώδεις ανοησίες! " πρόταση αυτή είναι μετριοπαθής. Ακόμη και ο αριθμός των 30 μελών υπολείπεται αρκετά των κατωτάτων ορίων που ισχύουν στα περισσότερα εθνικά κοινοβούλια, τα οποία όλοι θεωρούμε εντελώς δημοκρατικά. Γιατί όχι, λοιπόν, και εδώ;
<P>
" άποψη ότι πρόκειται για επίθεση κατά υφιστάμενων πολιτικών ομάδων είναι ανόητη. Χαίρομαι που ο εκπρόσωπος της Ομάδας UEN αναγνώρισε ότι η ομάδα του δεν πρόκειται να επηρεαστεί. Εξεπλάγην που ο κ. Batten θεώρησε ότι επηρεάζεται η δική του πολιτική ομάδα. Νόμιζα ότι περίμενε να κερδίσει επιπλέον έδρες στις επόμενες ευρωπαϊκές εκλογές. Πιστεύω ότι θα χάσουν μάλλον έδρες και ότι θα εκμηδενιστούν, έτσι ώστε να μην καλύπτονται καν από τα υπάρχοντα κατώτατα όρια. Οπότε δεν πρόκειται να επηρεαστούν ούτε προς τη μία ούτε προς την άλλη πλευρά.
<P>
Όσον αφορά την ιδέα ότι η πρόταση στρέφεται κατά μιας ιδιαίτερης άποψης, όπως των ευρωσκεπτικιστών, όπως υποστηρίχτηκε, πρόκειται επίσης για ανοησίες! Ευρωσκεπτικιστές υπάρχουν πάντα σε αυτό το Κοινοβούλιο, και εκπροσωπούνται μάλιστα πολύ ικανοποιητικά, σχεδόν πάντα είχαν δική τους πολιτική ομάδα και είμαι βέβαιος ότι το ίδιο θα συνεχίσει να ισχύει. Εκπροσωπούν μια μικρή αλλά σημαντική τάση της κοινής γνώμης και φυσικά πρέπει να συμμετέχουν στις συζητήσεις μας. Αυτός δεν πρόκειται να αλλάξει με την υπό εξέταση πρόταση.
<P>
" πρόταση αυτή δεν είναι ριζοσπαστική. Είναι μια λογική, στηριζόμενη στην κοινή λογική, πρακτική πρόταση με σκοπό να εξεταστεί ποιο επίπεδο είναι εύλογο να οριστεί ως κατώτατο όριο για τη συγκρότηση πολιτικής ομάδας στο διευρυμένο Κοινοβούλιο.
<P>
Δεν αποτελεί ριζοσπαστική πρόταση και δεν στρέφεται κατά οιουδήποτε. Χαίρομαι διότι πολλές πολιτικές ομάδες κατανοούν τη λογική του συμβιβασμού μεταξύ των δύο απόψεων σχετικά με το θέμα αυτό και της εξεύρεσης ενός συμβιβασμού γύρω από τη μετριοπαθή πρόταση των 25 βουλευτών.
<SPEAKER ID="217" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη, 9 Ιουλίου 2008.

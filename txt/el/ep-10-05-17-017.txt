<CHAPTER ID="017">
Ονομασίες και συναφής επισήμανση κλωστοϋφαντουργικών προϊόντων (συζήτηση)
<SPEAKER ID="134" NAME="Πρόεδρος">
Το επόμενο σημείο είναι η συζήτηση επί της έκθεσης του Toine Manders, εξ ονόματος της Επιτροπής Εσωτερικής Αγοράς και Προστασίας των Καταναλωτών, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου για τις ονομασίες και τη συναφή επισήμανση κλωστοϋφαντουργικών προϊόντων - C6-0048/2009 -.
<SPEAKER ID="135" NAME="Toine Manders" LANGUAGE="NL">
Θα ήθελα να ξεκινήσω ευχαριστώντας όλους για την εξαιρετικά εποικοδομητική συνεργασία την οποία είχαμε. Ευελπιστώ ότι μετά την αυριανή ψηφοφορία θα είμαστε σε θέση να προχωρήσουμε σε ισότιμη βάση, εφόσον το Κοινοβούλιο εκφράζεται σχεδόν με ενιαία φωνή προς την Επιτροπή και το Συμβούλιο· με απώτερο στόχο την επίτευξη συμφωνίας προς όφελος των ευρωπαίων καταναλωτών, των ευρωπαίων πολιτών.
<P>
Κατά τη γνώμη μου, η πρόταση της Επιτροπής να εκφραστεί η επισήμανση των κλωστοϋφαντουργικών προϊόντων υπό τη μορφή κανονισμού είναι καλύτερη από την ενσωμάτωσή της στις υφιστάμενες οδηγίες. Αναφέρομαι εν προκειμένω στην έκθεση του κ. Monti, η οποία αναφέρει ότι τα προβλήματα στην Ευρώπη προκαλούνται στην πραγματικότητα από τη μεταφορά των οδηγιών, οι οποίες στη συνέχεια καταλήγουν με 12 ή 27 διαφορετικά επίπεδα. Υπήρξα πάντοτε υπέρμαχος των κανονισμών και ευελπιστώ ότι η Επιτροπή θα υποβάλει περισσότερες προτάσεις κανονισμών στο μέλλον.
<P>
Στόχος αυτού του κανονισμού είναι να καταστήσει δυνατή την ταχύτερη διάθεση στην αγορά νέων κλωστοϋφαντουργικών ινών. Αυτό τυγχάνει επίσης ευρείας στήριξης εντός της Επιτροπής Εσωτερικής Αγοράς και Προστασίας των Καταναλωτών, καθώς επιδιώκουμε να βελτιστοποιήσουμε την εσωτερική αγορά όσο το δυνατόν περισσότερο.
<P>
Υπάρχει και κάτι ακόμη που επιδιώξαμε να κάνουμε και είναι κάτι που επίσης αφορά το ευρωπαϊκό κοινό. Στην παρούσα έκθεση επιδιώξαμε να απλοποιήσουμε την επισήμανση των ειδών ένδυσης, τα οποία αποτελούν επίσης κλωστοϋφαντουργικά προϊόντα, θεσπίζοντας, για παράδειγμα, την ευρωπαϊκή τυποποίηση. Γνωρίζουμε τώρα ότι αυτό δεν είναι πλέον τόσο εύκολο, συνεπώς ζητήσαμε μια μελέτη, μια εκτίμηση των επιπτώσεων, για να εξετάσουμε εάν το λίγο μπορεί να είναι πολύ, λιγότερη ενημέρωση των καταναλωτών, δηλαδή. Οι καταναλωτές μπορούν να συμβουλευτούν έναν δικτυακό τόπο ή άλλη πηγή για επιπρόσθετες πληροφορίες, εάν χρειαστεί.
<P>
Οι σημάνσεις πρέπει να είναι πιο σύντομες, έτσι ώστε οι κατασκευαστές να μπορούν να στοχεύουν μια ενιαία αγορά και να μην χρειάζεται να ράβουν ολόκληρες εφημερίδες στα ρούχα, προκαλώντας σύγχυση στον καταναλωτή· η επισήμανση των τροφίμων μάς έχει ήδη δείξει μέχρι πού μπορεί να φτάσει αυτό. Αυτό είναι που επιθυμούμε να προλάβουμε.
<P>
Έχουμε υποβάλει σειρά προτάσεων ζητώντας από την Επιτροπή να επιτραπεί η τοποθέτηση απλούστερων σημάνσεων στα κλωστοϋφαντουργικά προϊόντα. Είναι γεγονός ότι οι καταναλωτές δικαιούνται συγκεκριμένες βασικές πληροφορίες, για παράδειγμα "τι αγοράζω;", "από τι είναι φτιαγμένο;" και "από πού προέρχεται;". Θεωρούμε ότι οι καταναλωτές δικαιούνται αυτές τις πληροφορίες όταν αγοράζουν ένα προϊόν και οι πληροφορίες αυτές δεν πρέπει να αποκρύπτονται. Συνεπώς, βρισκόμαστε για ακόμη μία φορά στον τομέα των αθέμιτων εμπορικών πρακτικών. " παρακολούθηση και η εφαρμογή είναι πολύ δύσκολες στον τομέα αυτόν και αυτός είναι ο λόγος για τον οποίο υποβάλαμε σχετικές προτάσεις.
<P>
Ως εκ τούτου, συζητάμε για την παροχή πολύ απλών πληροφοριών και, εάν οι καταναλωτές θέλουν να μάθουν περισσότερα, μπορούν να λάβουν πληροφορίες κατόπιν αιτήματος· εάν αυτό πετύχει, η Επιτροπή θα επιλέξει τον καλύτερο τρόπο προκειμένου να εξυπηρετήσει τον καταναλωτή.
<P>
Έχουμε υποβάλει σειρά προτάσεων. Εάν τα παιχνίδια έχουν υφάνσιμα μέρη σε ποσοστό άνω του 85%, θεωρούμε ότι πρέπει να συμμορφώνονται προς αυτό. Κάποιοι λένε ότι καλά όλα αυτά, όμως έχουμε ήδη μια οδηγία για την ασφάλεια των παιχνιδιών. Ωστόσο, αυτό αφορά συγκεκριμένα την ασφάλεια και λιγότερο την ενημέρωση των καταναλωτών σχετικά με το υλικό από το οποίο είναι φτιαγμένο το προϊόν, το οποίο φαντάζομαι είναι κάτι που οι καταναλωτές επιθυμούν να γνωρίζουν.
<P>
Έπειτα, υπάρχει, για παράδειγμα, μια τροπολογία ως εξής: οι καταναλωτές δικαιούνται να γνωρίζουν εάν ένα προϊόν είναι φτιαγμένο από υλικά ζωικής προέλευσης και δεν χρειάζεται να ψάξουν παραπέρα: ο κατασκευαστής οφείλει να αναφέρει εάν το προϊόν περιλαμβάνει ζωικά προϊόντα. Δεν αναφερόμαστε στις ίνες αλλά σε άλλα υλικά, όπως σε κομμάτια γούνας.
<P>
Τέλος, υπάρχει το διαβόητο ζήτημα του "Made in, σχετικά με το οποίο η Επιτροπή υπέβαλε προτάσεις το 2005. Τις αντιγράψαμε πραγματικά λέξη προς λέξη και ευελπιστούμε ότι με την στήριξη της Επιτροπής και του Κοινοβουλίου το Συμβούλιο θα αλλάξει γνώμη και θα δει τα πράγματα από μια θετική πλευρά. Κατά συνέπεια, καλώ το Συμβούλιο να συμφωνήσει σε έναν συμβιβασμό με την Επιτροπή και το Κοινοβούλιο, ο οποίος θα οδηγήσει στη βελτίωση αυτού του κανονισμού προς το συμφέρον των καταναλωτών και της καλύτερης ενημέρωσης.
<SPEAKER ID="136" NAME="Antonio Tajani">
Αντιπρόεδρος της Επιτροπής. - (IT) Κύριε Πρόεδρε, προτού αρχίσω την ομιλία μου, επιτρέψτε μου να συμμετάσχω και εγώ στη θλίψη που εξέφρασε το Κοινοβούλιο για τον θάνατο των δύο ευρωπαίων στρατιωτών που σκοτώθηκαν σήμερα το πρωί στο Αφγανιστάν, μετά από τρομοκρατική επίθεση.
<P>
Κυρίες και κύριοι, η Επιτροπή έχει αρχίσει να αναθεωρεί τα πρότυπα για τις ονομασίες των κλωστοϋφαντουργικών προϊόντων, ως μέρος της εκστρατείας "βελτίωση της νομοθεσίας". Ο κύριος στόχος αυτής της πρότασης είναι να βελτιώσει το υφιστάμενο νομικό πλαίσιο και να απλοποιήσει τη διαδικασία έγκρισης νέων ονομασιών κλωστοϋφαντουργικών προϊόντων. " πρόταση, συνεπώς, έχει ως στόχο να προωθήσει την καινοτομία στον κλωστοϋφαντουργικό κλάδο.
<P>
Στόχος του νέου κανονισμού είναι, συνεπώς, να επιτρέψει στους κατασκευαστές, τους χρήστες και τους καταναλωτές ταχύτερη πρόσβαση σε καινοτόμα προϊόντα που περιέχουν νέες ίνες· ένα θέμα που απασχολεί τους ευρωπαίους καταναλωτές, τις επιχειρήσεις του κλάδου -συμπεριλαμβανομένων τόσο των επιχειρήσεων του κλωστοϋφαντουργικού τομέα όσο και του τομέα ένδυσης- καθώς και τις εθνικές διοικήσεις.
<P>
Θα ήθελα καταρχάς να ευχαριστήσω την Επιτροπή Εσωτερικής Αγοράς και Προστασίας των Καταναλωτών που ενέκρινε την έκθεση στις 8 Απριλίου. Θα ήθελα να ευχαριστήσω ιδιαιτέρως τον εισηγητή, κ. Manders, και τους σκιώδεις εισηγητές για την ενδελεχή και λεπτομερή εργασία τους σχετικά με αυτήν την πρόταση, η οποία πυροδότησε μια εξαιρετικά ζωντανή και εποικοδομητική συζήτηση για την επισήμανση των κλωστοϋφαντουργικών προϊόντων. Δεδομένου ότι πρόκειται για μια πρόταση απλούστευσης του νόμου, η Επιτροπή παρέκκλινε από τις διατάξεις που ορίζονται στην οδηγία στο αρχικό της κείμενο, το οποίο πρέπει τώρα να αντικατασταθεί από τον κανονισμό που βρίσκεται υπό συζήτηση.
<P>
Τούτου λεχθέντος, η Επιτροπή συμφωνεί με τη συντριπτική πλειοψηφία των τροπολογιών που προτείνονται στην έκθεση, η οποία εγκρίθηκε από την Επιτροπή Εσωτερικής Αγοράς και Προστασίας των Καταναλωτών. Γνωρίζουμε ότι ορισμένες τροπολογίες, ιδίως αυτές που προτείνουν τη διεύρυνση του πεδίου εφαρμογής του κανονισμού, θα αποτελέσουν αντικείμενο συζήτησης του Συμβουλίου. Θα κάνουμε το καλύτερο δυνατό προκειμένου να διευκολύνουμε τη συζήτηση μεταξύ των θεσμικών οργάνων και θα εργαστούμε σκληρά προκειμένου να πετύχουμε αποδεκτούς συμβιβασμούς.
<P>
Μία από αυτές τις τροπολογίες αφορά τη σήμανση καταγωγής, τη σήμανση "made in", την οποία δεν κάλυψε η αρχική πρόταση της Επιτροπής: το Κοινοβούλιο έδινε πάντοτε μεγάλη προσοχή σε αυτό το ζήτημα, το οποίο έχει τόσο μεγάλη σημασία για τους καταναλωτές.
<P>
Οι τροπολογίες που προτείνονται σε αυτόν τον τομέα σχετίζονται με τις προτάσεις που υπέβαλε το 2005 η Επιτροπή σχετικά με τη σήμανση καταγωγής πολλών σημαντικών κατηγοριών προϊόντων, συμπεριλαμβανομένων των κλωστοϋφαντουργικών προϊόντων. Θα στηρίξω αυτές τις τροπολογίες, όπως έχω ήδη τονίσει κατά τη διάρκεια συνάντησης με την Επιτροπή Εσωτερικής Αγοράς και Προστασίας των Καταναλωτών. Θα υιοθετήσω την ίδια προσέγγιση για την τροπολογία που προτείνει την επισήμανση μη-υφάνσιμων μερών ζωικής προέλευσης.
<P>
Θα ήθελα επίσης να κάνω κάποιες παρατηρήσεις σχετικά με άλλες τροπολογίες. Όσον αφορά την τροπολογία 19, η πρόταση της Επιτροπής είχε ήδη ορίσει ότι οι παραδοσιακοί ράπτες εξαιρούνται από την επισήμανση. " επέκταση αυτής της εξαίρεσης σε όλα τα κλωστοϋφαντουργικά προϊόντα που προσφέρονται στους καταναλωτές ως μεμονωμένα προϊόντα, ωστόσο, θα σήμαινε ότι ένας εύλογα υπερβολικός αριθμός ενδυμάτων θα εξαιρούνταν από την επισήμανση. Αυτός ο τομέας αντιπροσωπεύει αποτελεσματικά μία από τις βασικές κατευθύνσεις ανάπτυξης για τα ευρωπαϊκά ενδύματα. Παρόμοια προϊόντα θα εξαιρούντο συνεπώς από την επισήμανση και ο αριθμός των εξαιρέσεων θα κινδύνευε να καταστεί υπερβολικός.
<P>
Όσον αφορά την τροπολογία 63, η οποία έχει στόχο την απομάκρυνση των παιχνιδιών από τον κατάλογο των προϊόντων που εξαιρούνται από την υποχρέωση επισήμανσης, θα ήθελα να σας υπενθυμίσω ότι το βασικό ζήτημα σε σχέση με τα παιχνίδια είναι η ασφάλεια. Το σχετικό πρότυπο είναι επαρκώς λεπτομερές και επανεξετάστηκε εις βάθος το 2009 με εκτεταμένες συζητήσεις στο πλαίσιο του Συμβουλίου και του Ευρωπαϊκού Κοινοβουλίου.
<P>
Εφόσον το ζήτημα της ασφάλειας αντιμετωπίστηκε ήδη στο ειδικό πρότυπο για τα παιχνίδια, ανησυχούμε ότι αυτή η πρόσθετη επιβάρυνση στους κατασκευαστές κινδυνεύει να καταστεί δυσανάλογη. Όσον αφορά το αίτημα εξέτασης άλλων δυνατοτήτων επισήμανσης για τα κλωστοϋφαντουργικά προϊόντα και ενδύματα, έχω δεσμευτεί στη διεξαγωγή μιας ευρείας και ανοικτής συζήτησης με τα ενδιαφερόμενα μέρη για όλα τα άλλα θέματα που τέθηκαν στη διάρκεια συζητήσεων στο Ευρωπαϊκό Κοινοβούλιο και το Συμβούλιο.
<P>
Σας ευχαριστώ για την προσοχή σας και θα ακούσω προσεκτικά τις παρατηρήσεις στη διάρκεια αυτής της συζήτησης.
<SPEAKER ID="137" NAME="Lara Comi" LANGUAGE="IT">
Κύριε Πρόεδρε, κυρίες και κύριοι, η κλωστοϋφαντουργία αποτελεί έναν από τους βασικούς τομείς στην ευρωπαϊκή μας αγορά. " πρόταση που υπέβαλε η Ευρωπαϊκή Επιτροπή συνιστά ήδη ένα εξαιρετικό σημείο εκκίνησης για τη βελτίωση και την απλούστευση του κανονιστικού πλαισίου που βρίσκεται σε ισχύ στα κράτη μέλη, ιδίως όσον αφορά τη διαφάνεια και την ευελιξία του νόμου για τις τεχνολογικές εξελίξεις στην κλωστοϋφαντουργία.
<P>
" εργασία που έχουμε πραγματοποιήσει στο Κοινοβούλιο μέχρι σήμερα ασφαλώς μας επιτρέπει να επεκτείνουμε το αρχικό πεδίο εφαρμογής με τη θέσπιση προτύπων για άλλες υποχρεώσεις επισήμανσης, τις οποίες θεωρούμε απολύτως απαραίτητες. Θα ήθελα να θέσω υπόψη σας ιδίως τα πρότυπα που σχετίζονται με την ένδειξη καταγωγής.
<P>
Έχουμε προτείνει δύο διαφορετικά συστήματα επισήμανσης σε αυτήν την περίπτωση: ένα υποχρεωτικό σύστημα για προϊόντα από τρίτες χώρες, όπως προβλέπεται ήδη στον κανονισμό του 2005, τον οποίο επί του παρόντος παρεμποδίζει το Συμβούλιο, όπως γνωρίζετε, και ένα προαιρετικό σύστημα για προϊόντα που κατασκευάζονται στα κράτη μέλη.
<P>
Γενικά, τα συστήματα εξυπηρετούν έναν διττό σκοπό, αν και ο σημαντικότερος εκ των δύο είναι αναμφίβολα να δηλώνεται η πραγματική χώρα προέλευσης του προϊόντος. Οι καταναλωτές πρέπει να είναι σε θέση να προβούν σε μια τεκμηριωμένη επιλογή όταν αγοράζουν κλωστοϋφαντουργικά προϊόντα. Με τη χρήση των προτεινόμενων κριτηρίων για τον προσδιορισμό της προέλευσης, σκοπεύουμε να αποφύγουμε τις επισημάνσεις που μπορεί να περιέχουν λανθασμένες ή παραπλανητικές πληροφορίες, οι οποίες ασφαλώς θα ήταν επιζήμιες για τους καταναλωτές.
<P>
Επιπλέον, με αυτούς τους νέους κανονισμούς, αποβλέπουμε επίσης στην προστασία των μικρών και μεσαίων επιχειρήσεων που έχουν αποφασίσει να διατηρήσουν τις επιχειρήσεις τους εντός των κρατών μελών.
<P>
" απόφαση για τη διενέργεια ψηφοφορίας στην Ολομέλεια καθορίστηκε από την επιθυμία του Ευρωπαϊκού Κοινοβουλίου να τοποθετηθεί σθεναρά όσον αφορά αυτά τα ζητήματα, ιδίως λαμβάνοντας υπόψη την πολιτική συναίνεση που επιτεύχθηκε μεταξύ των τριών μεγαλύτερων Ομάδων. Θα ήθελα πράγματι να πω ότι η συνεργασία με τον εισηγητή και τους άλλους σκιώδεις εισηγητές υπήρξε μια πραγματικά εξαιρετική εμπειρία.
<P>
Παρά τις διαφορετικές πολιτικές μας πεποιθήσεις, κατορθώσαμε να εντοπίσουμε μια κοινή βάση η οποία ευελπιστούμε ότι είναι ο καλύτερος τρόπος για την προστασία των συμφερόντων των ευρωπαίων πολιτών και της ίδιας της Ευρωπαϊκής Ένωσης. Ευελπιστώ, συνεπώς, ότι αύριο θα υπάρξει ενιαία ψήφος για την παρούσα έκθεση, η οποία θα αποστείλει στο Συμβούλιο ένα ισχυρό πολιτικό μήνυμα για τα ζητήματα που βρίσκονται μπροστά μας κατά τη δεύτερη ανάγνωση. Εκφράζω τις ειλικρινείς μου ευχαριστίες σε όλους σας για τη συνεργασία σας.
<SPEAKER ID="139" NAME="Christel Schaldemose" LANGUAGE="DA">
Κύριε Πρόεδρε, θα ήθελα να ξεκινήσω ευχαριστώντας τον κ. Manders και τους συναδέλφους μας για την εξαιρετικά εποικοδομητική συνεργασία τους σε σχέση με την παρούσα πρόταση. Αυτός ο κανονισμός για τα κλωστοϋφαντουργικά προϊόντα αποτελεί μια χρηστή και απαραίτητη πρόταση. Στην πραγματικότητα, είναι απολύτως λογικό να εναρμονιστούν οι κανόνες όσον αφορά την έγκριση νέων ινών για την εσωτερική αγορά. Εμείς, η Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, στηρίζουμε, συνεπώς, την πρόταση στο σύνολό της.
<P>
Ωστόσο, πιστεύουμε επίσης ότι η πρόταση δεν πρέπει να ωφελεί μόνο τη μία πλευρά. Δεν πρέπει να ωφελεί μόνο τη βιομηχανία. Είναι εξίσου πολύ σημαντικό για εμάς να επικεντρωθούμε στο τι είναι καλό για τους καταναλωτές. Κατά συνέπεια, στην εργασία μας σχετικά με την παρούσα πρόταση, θεωρήσαμε ότι ήταν ζωτικής σημασίας να διασφαλίσουμε ότι οι καταναλωτές λαμβάνουν σαφή πληροφόρηση για τις ίνες και τα κλωστοϋφαντουργικά προϊόντα που αγοράζουν. Συνεπώς, θέλαμε να συμπεριλαμβάνεται στον κανονισμό και ένας κατάλογος 100% ινικής σύνθεσης.
<P>
Ωστόσο, δεν θέλαμε να σταματήσουμε σε αυτό. Είμαστε, ασφαλώς, υπέρ και της διεξαγωγής μιας μελέτης σχετικά με το πώς γίνεται γενικά η επισήμανση των κλωστοϋφαντουργικών προϊόντων στην ΕΕ και συμμετέχουμε στην υποβολή σχετικών προτάσεων. Θεωρώ ότι είναι πολύ σημαντικό για τους καταναλωτές να γνωρίζουν τα περιεχόμενα αυτών που αγοράζουν, πού έγινε η παραγωγή των ειδών ένδυσης, εάν περιέχουν ουσίες που μπορεί να προκαλέσουν αλλεργική αντίδραση ή οτιδήποτε άλλο μπορεί να χρειάζεται να γνωρίζουν. Θεωρώ ότι πολλά από αυτά τα πράγματα -συμπεριλαμβανομένων των συνθηκών υπό τις οποίες παρασκευάζονται- είναι πολύ σημαντικά για τους καταναλωτές και η σημασία τους θα αυξάνεται στο μέλλον. Συνεπώς, ήταν σημαντικό για εμάς να πούμε ότι θεωρούμε σημαντική τη διεξαγωγή μιας πιο λεπτομερούς έρευνας σχετικά με τη δημιουργία ενός κατάλληλου συστήματος επισήμανσης για τα κλωστοϋφαντουργικά προϊόντα, το οποίο θα ωφελεί τους καταναλωτές. Αυτός είναι και ένας από τους λόγους για τον οποίο παρείχαμε σαφή στήριξη στην παρούσα πρόταση. Προσωπικά, πιστεύω επίσης ότι είναι πολύ σημαντικό για εμάς να εξετάσουμε πιο διεξοδικά το μέγεθος των προϊόντων ένδυσης. Πιστεύω ότι θα μπορούσε να οδηγήσει σε αυξημένο εμπόριο εντός της εσωτερικής αγοράς εάν μπορούσαμε να βεβαιωθούμε ότι τα μεγέθη των ειδών ένδυσης που προσδιορίζονται είναι τα ίδια ανεξαρτήτως της χώρας στην οποία έγινε η αγορά τους.
<P>
Εμείς, οι Σοσιαλδημοκράτες, στηρίζουμε πλήρως την πρόταση και πιστεύουμε ότι θα μπορούσε να ωφελήσει τη βιομηχανία, αλλά, το σημαντικότερο, ότι θα μπορούσε να ωφελήσει και τους καταναλωτές.
<SPEAKER ID="140" NAME="Niccolò Rinaldi" LANGUAGE="IT">
Κύριε Πρόεδρε, κύριε Επίτροπε, κυρίες και κύριοι, θα πρέπει να συγχαρούμε τον κ. Manders για το παρόν ψήφισμα και την παρούσα έκθεση που επιδιώκουν να φέρουν λίγη τάξη στην αυξανόμενη αναστάτωση που επικρατεί στην παγκόσμια αγορά.
<P>
Με ενδιαφέρει ιδιαίτερα το θέμα της υποχρεωτικής σήμανσης καταγωγής επί του οποίου εργάζομαι στην Επιτροπή Διεθνούς Εμπορίου, τη δική μου Επιτροπή, ως σκιώδης εισηγητής για την Ομάδα της Συμμαχίας Φιλελευθέρων και Δημοκρατών για την Ευρώπη, με την εισηγήτρια Cristiana Muscardini, και το οποίο προβλέπεται εν μέρει από την έκθεση Manders.
<P>
Στην πραγματικότητα, στην παγκόσμια αγορά, στο πλαίσιο της οποίας λειτουργούμε, υπάρχουν κανονισμοί για υποχρεωτική σήμανση καταγωγής στις "ΠΑ, την Κίνα, την Αυστραλία, το Μεξικό, την Ιαπωνία και σε πολλές άλλες χώρες. Το γεγονός αυτό προκαλεί μια ανισορροπία η οποία πλήττει σε μεγάλο βαθμό τόσο τους κατασκευαστές όσο και τους καταναλωτές στην ήπειρό μας οδηγώντας σε ανωμαλίες που πρέπει να διορθωθούν.
<P>
Αυτό ισχύει ακόμη περισσότερο για τα κλωστοϋφαντουργικά προϊόντα, στα οποία υπάρχει πρόβλημα ασφάλειας, όπως προαναφέρθηκε· όμως, υποδηλώνουν κατά κάποιον τρόπο τη χώρα προέλευσής τους, θα έλεγα κάπως ποιητικά, το οποίο είναι πολύ σημαντικό.
<P>
Σήμερα, η κατάσταση στην οποία βρισκόμαστε περιβάλλεται από κάποια σύγχυση, διότι η σήμανση καταγωγής υπάρχει σε ορισμένα προϊόντα, καθώς αυτό εξυπηρετεί τον κατασκευαστή, σε άλλες περιπτώσεις, όμως, δεν συμπεριλαμβάνεται, διότι δεν τον εξυπηρετεί· σε άλλες περιπτώσεις, περιλαμβάνεται αλλά βάσει των κανονισμών άλλων χωρών, διότι τα προϊόντα εξάγονται επίσης στις "ΠΑ και την Ιαπωνία και, συνεπώς, κατασκευάζονται λαμβάνοντας υπόψη και αυτές τις αγορές. Χρειαζόμαστε σαφώς τα δικά μας ευρωπαϊκά πρότυπα επί του θέματος αυτού.
<P>
Προς τον σκοπό αυτόν, το Ευρωπαϊκό Κοινοβούλιο προσπαθεί τόσο μέσω της έκθεσης του κ. Manders, τον οποίο μόλις ακούσαμε, όσο και μέσω της εργασίας που κάνουμε στην Επιτροπή Διεθνούς Εμπορίου "να υφάνουμε τον ιστό μας", που λέει ο λόγος, για να επιτύχουμε μεγαλύτερη σαφήνεια τόσο για τους καταναλωτές όσο και για τους κατασκευαστές.
<SPEAKER ID="141" NAME="Heide Ruhle" LANGUAGE="DE">
Κύριε Πρόεδρε, θα ήθελα να συμφωνήσω με όσα είπε ο προηγούμενος ομιλητής. Και εμείς είμαστε ικανοποιημένοι που η Επιτροπή Διεθνούς Εμπορίου εργάζεται σε αυτόν τον τομέα. Θα ήθελα να προσθέσω και εγώ τις ευχαριστίες μου στον εισηγητή. Ωστόσο, σε τελική ανάλυση, δεν συμμερίζομαι τη θέση του και δεν μπορούμε να τον στηρίξουμε αύριο σε συγκεκριμένα σημεία.
<P>
Επιτρέψτε μου να υπογραμμίσω εκ νέου ποιο είναι το ζήτημα εδώ. Όλοι θα επιθυμούσαμε να δούμε σαφή σήμανση της χώρας προέλευσης. Όλοι συμμεριζόμαστε την άποψη ότι πρέπει να ασκηθεί πίεση στο Συμβούλιο και όλοι θεωρούμε λυπηρό το γεγονός ότι το Συμβούλιο εδώ και μερικά χρόνια εμποδίζει τη σαφή σήμανση της χώρας προέλευσης. Ωστόσο, αυτή η οδηγία είναι οδηγία και όχι ένα συμβολικό ψήφισμα στο οποίο μπορεί να αναφερθεί κάτι παρόμοιο. Εγώ, για παράδειγμα, παρείχα τη στήριξή μου σε μια γραπτή δήλωση η οποία καλεί ρητά σε δράση για ακόμη μία φορά και θεωρώ σημαντικό να συνεχίσουμε να εργαζόμαστε σε αυτόν τον τομέα.
<P>
Αυτή η οδηγία, ωστόσο, έχει διαφορετικό σκοπό και στόχο και αυτός είναι να διασφαλίσει τη διαφάνεια και να παρέχει στους καταναλωτές ασφάλεια όσον αφορά την ονομασία νέων ινών και νέων υλικών. Φοβόμαστε τώρα ότι εάν επεκταθεί το πεδίο εφαρμογής αυτής της οδηγίας, η οδηγία θα έχει ακριβώς την ίδια τύχη με την προηγούμενη προσπάθεια να θεσπιστεί μια σήμανση προέλευσης"Made in" - με άλλα λόγια, ότι θα την εμποδίσει ακόμη μία φορά το Συμβούλιο. Αυτό θα το θεωρούσαμε λυπηρό, διότι πιστεύουμε πραγματικά ότι πρέπει να αναληφθεί δράση σχετικά σύντομα ως προς αυτό. Στηρίζουμε όλες τις άλλες δράσεις στον χώρο της σήμανσης προέλευσης "Made in", θα είμαστε πάντοτε σύμμαχοι σε αυτό - θεωρούμε όμως πως είναι λάθος να γίνει κατάχρηση του παρόντος κανονισμού για την επίτευξη αυτού του στόχου.
<SPEAKER ID="142" NAME="Malcolm Harbour" LANGUAGE="EN">
Κύριε Πρόεδρε, θα μιλήσω απόψε εξ ονόματος της σκιώδους εισηγήτριας της Ομάδας μου, κ. McClarkin, η οποία επίσης συμμετείχε στην παρακολούθηση της εξέλιξης αυτού του φακέλου.
<P>
Θα ήθελα να μας επαναφέρω σε όσα είπε η κ. Ruhle. Συμφωνώ απολύτως μαζί της σχετικά με το πώς πρέπει να αντιμετωπιστεί το ζήτημα της σήμανσης της χώρας προέλευσης. Στις παρούσες προτάσεις, υπήρξαν ορισμένες σημαντικές βελτιώσεις σχετικά με τον σαφή πυρήνα της πρότασης: σχετικά με την επισήμανση των ινών, σχετικά με την επισήμανση της σύνθεσης και σχετικά με τη σαφήνεια της επισήμανσης.
<P>
Ωστόσο, παρατηρώ ότι ο εισηγητής παρέλειψε να αναφέρει ότι πρόκειται για μια ζωτικής σημασίας οδηγία για την εσωτερική αγορά, καθώς και μια οδηγία για την προστασία των καταναλωτών, με στόχο την απλούστευση της νομοθεσίας, τη διευκόλυνση της αναγνώρισης νέων ονομάτων και της διάθεσης νέων κλωστοϋφαντουργικών προϊόντων στην αγορά -περίπου 12 μήνες ταχύτερα- καθώς επίσης και σε σχέση με την εργασία που πρόκειται να κάνουμε όσον αφορά την τυποποίηση, παρέχοντας σημαντικές βελτιώσεις με τη μεταφορά των κανονισμών στη βάση της Ευρωπαϊκής Επιτροπής Τυποποίησης, και όλα αυτά θα έχουν ως αποτέλεσμα σημαντική εξοικονόμηση για τη βιομηχανία, ενώ θα βελτιώσουν και τα οφέλη των καταναλωτών.
<P>
Το πραγματικό ερώτημα για τον εισηγητή είναι εάν επιθυμούμε να θέσουμε όλα αυτά τα σημαντικά οφέλη σε κίνδυνο με την υπαγωγή στην πρόταση αυτή ενός ζητήματος σχετικά με τη σήμανση της χώρας προέλευσης, το οποίο -όπως πολύ σωστά επισημαίνει η κ. Ruhle- έχει ήδη προτείνει η Επιτροπή σε μια ολόκληρη σειρά προϊόντων. Θεωρώ ότι πρέπει να είμαστε πολύ προσεκτικοί ώστε να μην αρθούν τα οφέλη. Συμφωνώ ότι πρέπει να δώσουμε ένα πολιτικό στίγμα και ότι πρέπει να ζητήσουμε κάποια από τα υπόλοιπα πράγματα που ζητάει ο εισηγητής, όμως πιστεύω ότι υπάρχει μια σειρά από πτυχές εδώ όπου έχει υπερβεί τον ρόλο του ως εισηγητής αυτής της επιτροπής και έχει εκφράσει ορισμένες από τις δικές του ιδέες. Ευελπιστώ ότι θα το λάβει υπόψη του κατά την αυριανή ψηφοφορία, έτσι ώστε να μπορούμε να παρέχουμε οφέλη στους καταναλωτές και τους κατασκευαστές. Ας προβούμε σε κάποιες πολιτικές δηλώσεις, όμως ας μην άρουμε τα οφέλη αυτά χωρίς λόγο.
<SPEAKER ID="143" NAME="Eva-Britt Svensson" LANGUAGE="SV">
Κύριε Πρόεδρε, για να είναι σε θέση οι καταναλωτές να κάνουν σωστές επιλογές και να έχουν ισχύ, πρέπει να έχουν πρόσβαση σε πληροφορίες σχετικά με τα προϊόντα. " έκθεση αυτή συνιστά ένα πρώτο βήμα και σημαίνει ότι τα κλωστοϋφαντουργικά προϊόντα πρόκειται να επισημαίνονται με τη χώρα προέλευσής τους, με άλλα λόγια, με πληροφορίες σχετικά με το πού κατασκευάστηκαν. Ως καταναλωτές, έχουμε δικαίωμα να το γνωρίζουμε.
<P>
Τώρα μας δίδεται επίσης η δυνατότητα να ζητήσουμε από την Επιτροπή να προχωρήσει περισσότερο παρέχοντας μεγαλύτερη ισχύ στους καταναλωτές. Αναφέρομαι, μεταξύ άλλων, σε οδηγίες φροντίδας και προειδοποιήσεις υγείας και ασφάλειας. Τα άτομα με αλλεργίες δεν πρέπει να υποχρεούνται να εκτίθενται σε προϊόντα που περιέχουν ίχνη αλλεργιογόνων ουσιών.
<P>
Οι πολίτες μας συχνά έχουν την αίσθηση ότι οι κανόνες της εσωτερικής αγοράς δίδουν προτεραιότητα στις εταιρείες και τη βιομηχανία. " Συνομοσπονδιακή Ομάδα της Ευρωπαϊκής Ενωτικής Αριστεράς - Αριστερά των Πρασίνων των Βορείων Χωρών, και εγώ, θεωρούμε ότι είναι πλέον καιρός να τεθούν πρώτες οι απαιτήσεις των καταναλωτών. Αυτό δεν θα ωφελούσε μόνο τους καταναλωτές αλλά και τις σοβαρές εταιρείες.
<SPEAKER ID="144" NAME="William  Dartmouth" LANGUAGE="EN">
Κύριε Πρόεδρε, η έκθεση περιγράφει εαυτόν, και παραθέτω αυτολεξεί, ως "ουσιαστικά τεχνική άσκηση χωρίς σημαντικές πολιτικές επιπτώσεις". " Ευρωπαϊκή Επιτροπή δεν χάνει ποτέ την ευκαιρία να χρησιμοποιήσει προς όφελός της μια κρίση. Ομοίως, το Ευρωπαϊκό Κοινοβούλιο έχει επίσης την ικανότητα να χρησιμοποιεί τεχνικές εκθέσεις για την προώθηση ενός εναρμονισμένου ευρωπαϊκού υπερκράτους. Επομένως, το Κόμμα Ανεξαρτησίας του "νωμένου Βασιλείου αντιμετωπίζει αυτήν την έκθεση με καχυποψία.
<P>
Ωστόσο, το πρώτο μέρος της έκθεσης συνενώνει τρεις οδηγίες σε έναν ενιαίο απλουστευμένο κανονισμό. Στη συνέχεια, υποδηλώνεται ακόμη και κατάργηση. Εντούτοις, είμαστε κατηγορηματικά αντίθετοι με το δεύτερο μέρος, ιδίως με την τροπολογία 58, η οποία επιδιώκει τη θέσπιση νέων απαιτήσεων επισήμανσης σε επίπεδο Ένωσης. Επισημαίνω ειδικά την πρόταση για, και παραθέτω αυτολεξεί, "ένα ενιαίο για όλη την ΕΕ σύστημα επισήμανσης σχετικά με το μέγεθος για τα ενδύματα και τα υποδήματα". Διαθέτουμε ένα απόλυτα αποτελεσματικό σύστημα μέτρησης μεγεθών στο "νωμένο Βασίλειο. Είναι εντελώς διαφορετικό από το σύστημα που υπάρχει στο μεγαλύτερο μέρος της ηπειρωτικής Ευρώπης. Οι πολίτες του "νωμένου Βασιλείου το γνωρίζουν και το κατανοούν και δεν πρέπει να αλλάξει για ένα σύστημα σε επίπεδο ΕΕ.
<P>
Για ακόμη μία φορά, ένας εισηγητής του Ευρωπαϊκού Κοινοβουλίου προτίθεται να χρησιμοποιήσει μια σαφή τεχνική διαδικασία για να προωθήσει τον παντελώς μη δημοκρατικό στόχο ενός ευρωπαϊκού υπερκράτους.
<SPEAKER ID="145" NAME="Hans-Peter Martin" AFFILIATION="NI">
(DE) Κύριε Πρόεδρε, στις εκατοντάδες συζητήσεις για την παγκοσμιοποίηση που έχουμε διεξαγάγει τις τελευταίες δεκαετίες, εξακολουθούμε να επανερχόμαστε στο σημείο όπου όσοι παρακολουθούν τη συζήτηση ρωτούν τι μπορούν να κάνουν. Αυτό έχει ως συνέπεια πάντοτε να γίνεται αναφορά στη δύναμη των καταναλωτών. Ωστόσο, στον τομέα όπου μπορούν να ασκήσουν αυτήν τη δύναμη -δηλαδή κατά την αγορά προϊόντων- τοποθετούνται περιττά εμπόδια στον δρόμο τους. Υπάρχει κάποια τυποποίηση στον τομέα των κλωστοϋφαντουργικών προϊόντων, όμως έχω την αίσθηση ότι απουσιάζει το θάρρος.
<P>
Επιτροπή, κυρίες και κύριοι, με εκπλήσσει το γεγονός ότι είμαι ο πρώτος που το αναφέρει. Γιατί δεν υπήρξαμε πολύ πιο φιλόδοξοι όσον αφορά την κοινωνική επισήμανση; Γιατί εξακολουθεί να μην υφίσταται; Γιατί δεν χρησιμοποιούμε αυτό το ιδανικό μέσο για τη δημιουργία διαφάνειας σε ό,τι αφορά το πού, πώς και υπό ποιες συνθήκες παράγονται πραγματικά τέτοια προϊόντα; Γιατί διαρκώς θρηνούμε την απώλεια θέσεων εργασίας, ωστόσο δεν πράττουμε αυτό που είναι προς το συμφέρον των καταναλωτών - δηλαδή, να τους επιτρέπουμε να ενημερώνονται για το τι αγοράζουν πραγματικά παρέχοντάς τους τα στοιχεία;
<SPEAKER ID="146" NAME="Evelyne Gebhardt" AFFILIATION="S&amp;D">
(DE) Κύριε Πρόεδρε, κύριε Επίτροπε, κύριε Manders, σας ευχαριστώ πολύ για την εξαιρετική εργασία που πραγματοποιήσατε γι' αυτόν τον κανονισμό. Θα ήθελα επίσης να εκφράσω τις ιδιαίτερες ευχαριστίες μου στον σκιώδη εισηγητή μου, καθώς, αν και πρόκειται πράγματι για μια τεχνική έκθεση -όπως αναφέρθηκε αρκετές φορές- έχει ευρείες συνέπειες για τους πολίτες μας. Εξάλλου, αυτό που μας απασχολεί εδώ είναι να επιτρέψουμε σε νέες ίνες να διατεθούν στην αγορά στην Ευρωπαϊκή Ένωση.
<P>
Αυτό είναι κάτι που επιθυμούμε να καταστεί εφικτό. " Ευρωπαϊκή Επιτροπή έχει δίκιο σε αυτό. Όχι με οποιονδήποτε τρόπο, όμως· οι ίνες πρέπει να ελεγχθούν για να μπορούν οι πολίτες να απολαμβάνουν πραγματικά την προστασία των καταναλωτών για την οποία συζητάμε πάντοτε. Είναι σημαντικό, για παράδειγμα, να ελεγχθεί εάν οι ίνες είναι αλλεργιογόνες. Πρέπει επίσης να έχουν σαφή επισήμανση, έτσι ώστε οι πολίτες μας -οι οποίοι περιγράφονται πάντοτε ως υπεύθυνοι πολίτες- να μπορούν να δράσουν ανάλογα.
<P>
Στο πλαίσιο αυτό, οφείλω να αντικρούσω τους βουλευτές που είπαν ότι πρέπει να παραλείψουμε τη σήμανση της χώρας προέλευσης. Είναι πολύ σημαντικό και απόλυτα σωστό. Πολλοί πολίτες επιθυμούν να γνωρίζουν από πού προέρχονται οι ίνες και τα κλωστοϋφαντουργικά προϊόντα. Ποιο είναι το ιστορικό τους; Το ιστορικό τους περιλαμβάνει τον τρόπο με τον οποίο κατασκευάστηκαν. Είναι θλιβερό, όμως σε πολλά κράτη εξακολουθεί να χρησιμοποιείται παιδική εργασία ή ακόμη και δουλεία. Υπάρχουν πολίτες που επιθυμούν να γνωρίζουν αυτές τις πληροφορίες έτσι ώστε να μπορούν να κάνουν μια υπεύθυνη επιλογή όταν αγοράζουν προϊόντα.
<P>
Μπορεί να μην είναι καθήκον αυτού του κανονισμού, όμως είναι καθήκον δικό μας, των βουλευτών, να το υπενθυμίζουμε στο Συμβούλιο και να ασκούμε πίεση για να διασφαλίσουμε ότι το κείμενο για τη σήμανση προέλευσης που έχει υποβληθεί από το 2005 θα αξιοποιηθεί επιτέλους ανάλογα. Είναι μια ευκαιρία να αυξήσουμε την πίεση και πρέπει πραγματικά να την αδράξουμε για να επιτύχουμε έναν καλό κανονισμό για τον οποίο οι πολίτες μας θα λένε: ναι, μπορούμε ασφαλώς να το δεχτούμε αυτό - αυτό περιμένουμε από τους εκπροσώπους μας στο Κοινοβούλιο.
<SPEAKER ID="147" NAME="Jacky Hénin" AFFILIATION="GUE/NGL">
(FR) Κύριε Πρόεδρε, εάν υπάρχει ένας βιομηχανικός τομέας στην Ευρώπη όπου η απασχόληση υπήρξε θύμα ανηλεών μετεγκαταστάσεων, της ελεύθερης κυκλοφορίας κεφαλαίων, ενός ισχυρού ευρώ και του ντάμπινγκ, αυτός είναι ο κλωστοϋφαντουργικός κλάδος. Σε ό,τι αφορά την παραγωγή και την απασχόληση, σήμερα, παραμένουν μόνο μερικές θέσεις στους μεσαίους/μεγάλους τομείς πολυτελείας και υψηλής τεχνολογίας. Ωστόσο, όλα αυτά παραμένουν ευάλωτα και στο έλεος της παραποίησης και των τεχνολογικών εξελίξεων των αναδυόμενων χωρών, οι οποίες πολύ συχνά χρηματοδοτούνται από το κεφάλαιο ευρωπαϊκών επιχειρήσεων.
<P>
Γι' αυτόν τον λόγο, οτιδήποτε μπορεί να βοηθήσει στην προστασία της απασχόλησης και της τεχνογνωσίας στον ευρωπαϊκό κλωστοϋφαντουργικό κλάδο είναι θετικό. Συνεπώς, είμαι επίσης υπέρ της κοινωνικής επισήμανσης των κλωστοϋφαντουργικών προϊόντων, προκειμένου να βοηθήσουμε τους καταναλωτές να επιλέγουν αγαθά βάσει ηθικών κριτηρίων, όπως η υγεία, η ασφάλεια, τα δικαιώματα, η πρόνοια, οι συνθήκες εργασίας και ο μισθός των εργαζομένων.
<P>
Είμαι επίσης υπέρ της επισήμανσης ως μέσο καταπολέμησης της παραποίησης όσο παρέχουμε στους εαυτούς μας τους ανθρώπινους πόρους για την καταπολέμηση της απάτης. Πρέπει, έπειτα, να προχωρήσουμε περισσότερο θεσπίζοντας πραγματικά την κοινοτική προτίμηση. Ωστόσο, μπορεί να διαθέτουμε όλα τα μέτρα επισήμανσης του κόσμου και να είναι ελάχιστα χρήσιμα για εμάς χωρίς την πολιτική βούληση να αναπτυχθεί εκ νέου μια κλωστοϋφαντουργία που δημιουργεί θέσεις εργασίας στην Ευρώπη.
<SPEAKER ID="148" NAME="Anna Rosbach" AFFILIATION="EFD">
(DA) Κύριε Πρόεδρε, η κλωστοϋφαντουργία περνά μια περίοδο δραματικών αλλαγών. Νέες ίνες και υφάσματα εισέρχονται στην αγορά και είναι δύσκολο για τους καταναλωτές να κατανοούν τι είναι αυτό που αγοράζουν. Δυστυχώς, μεγάλο μέρος των αγαθών παράγονται σε χώρες όπου δεν υπάρχει κανένα είδος ελέγχου των προϊόντων. Επί δεκαετίες, ενημερώναμε τους καταναλωτές για το περιεχόμενο των τροφίμων και των φαρμάκων, όχι όμως και για το τι περιείχαν τα ρούχα που φοράνε. Συνεπώς, σε αυτήν την εποχή της νανοτεχνολογίας, είναι καλό που αρχίζουμε να επικεντρωνόμαστε στο θέμα αυτό και συμφωνώ τόσο με την Επιτροπή όσο και με τον εισηγητή ότι χρειαζόμαστε ένα ενιαίο σύστημα επισήμανσης μεγέθους για τα είδη ένδυσης και υπόδησης.
<P>
Το Διαδίκτυο ανοίγει εντελώς νέες δυνατότητες τόσο για τους εμπόρους όσο και για τους αγοραστές να βρουν πληροφορίες για ένα συγκεκριμένο προϊόν χρησιμοποιώντας έναν αριθμό αναγνώρισης. Ωστόσο, είναι εξαιρετικά σημαντικό να ενημερώνουμε τους καταναλωτές σχετικά με αλλεργιογόνες και επικίνδυνες ουσίες. Επιπλέον, εξίσου σημαντικές πληροφορίες είναι οι οδηγίες φροντίδας, η χώρα παραγωγής, η ευφλεκτότητα και η χρήση χημικών κατά την παραγωγή. Ωστόσο, κατά τον καθημερινό χειρισμό των προϊόντων, ζωτικής σημασίας για τους καταναλωτές είναι η χρήση συμβόλων ανεξάρτητων της γλώσσας.
<SPEAKER ID="149" NAME="Zuzana Roithová" AFFILIATION="PPE">
(CS) Ο θεμιτός ανταγωνισμός για το ευρωπαϊκό εμπόριο και τη βιομηχανία, όπως και η προστασία για τους ευρωπαίους καταναλωτές, δεν μπορούν να θεσπιστούν στο παγκοσμιοποιημένο εμπόριο χωρίς τον καθορισμό συγκεκριμένων προτύπων και χωρίς ενημέρωση των καταναλωτών για τους παραγωγούς. Αυτός ο κανονισμός θα είναι αναμφίβολα καλύτερος από την προηγούμενη οδηγία, διότι θα επιφέρει περαιτέρω βελτιώσεις στον χώρο της επισήμανσης των κλωστοϋφαντουργικών προϊόντων, θα περιορίσει τη διάθεση νέων ινών κατά ένα έτος και, παράλληλα, θα καταργήσει τις σημάνσεις.
<P>
Ωστόσο, συνεχίζει να παρατηρείται ένας αριθμός διενέξεων μεταξύ του Κοινοβουλίου και του Συμβουλίου, για παράδειγμα, σχετικά με τον συνδυασμό των ονομασιών των ινών με γλωσσικά ουδέτερα σύμβολα ή τις σημάνσεις για μη-υφάνσιμα ζωικά συστατικά των κλωστοϋφαντουργικών προϊόντων ή τις προβληματικές δοκιμές για αλλεργία, το οποίο είναι λυπηρό. Είμαι ικανοποιημένη, ωστόσο, που υπάρχει μικρότερη διαμάχη σχετικά με τη σήμανση της χώρας προέλευσης των προϊόντων και τις συνθήκες χρήσης τους. Αυτό είναι υποχρεωτικό για τα κλωστοϋφαντουργικά προϊόντα που εισάγονται από τρίτες χώρες, ωστόσο δεν είναι πλέον υποχρεωτικό για τα κλωστοϋφαντουργικά προϊόντα που παράγονται στα κράτη μέλη. Αυτό είναι καλό σημάδι και οι ευρωπαίοι παραγωγοί και καταναλωτές που ενδιαφέρονται για την ποιότητα το ζητούσαν εδώ και χρόνια. Ευελπιστώ ότι σύντομα θα επεκταθεί αυτή η αρχή σε προϊόντα φτιαγμένα από ύαλο και πορσελάνη καθώς και σε άλλα αγαθά και ότι θα κατορθώσουμε να το κάνουμε προτού τα ευρωπαϊκά προϊόντα εξαφανιστούν πλήρως από την αγορά μας
<P>
Θα ήθελα να εκφράσω την αντίθεσή μου σε εκείνους που θωρούν ότι αυτό συνιστά προστατευτισμό. Εξάλλου, η ενημέρωση σχετικά με το πού έγινε η παραγωγή ενός σημαντικού συστατικού ενός προϊόντος και υπό ποιες συνθήκες δεν χρήζει απόκρυψης· αντιθέτως, αυτή η ενημέρωση θα προσφέρει στους καταναλωτές καλύτερο προσανατολισμό στην παγκοσμιοποιημένη αγορά. Θα ενισχύσει την προώθηση των ευρωπαϊκών σημάτων υψηλής ποιότητας και, ενδεχομένως, θα εμπνεύσει ορθώς υπερηφάνεια στους πολίτες για αυτά που εξακολουθούν να μπορούν να παράγουν οι Ευρωπαίοι παρά τον ανταγωνισμό από το φθηνό εργατικό δυναμικό. " κύρια προστιθέμενη αξία που προσδοκούν οι καταναλωτές είναι η ελπίδα ότι θα καταστεί πιο εύκολη η αποφυγή αγοράς επικίνδυνων προϊόντων, τα οποία εξακολουθούν να διατίθενται σε μεγάλο αριθμό, παρά τη βελτίωση των ελέγχων. Επικροτώ τη στήριξη της Επιτροπής και θεωρώ επίσης ότι θα επιτευχθεί συμβιβασμός με το Συμβούλιο.
<SPEAKER ID="150" NAME="Alan Kelly" AFFILIATION="S&amp;D">
(EN) Κύριε Πρόεδρε, θα ήθελα να συγχαρώ τον εισηγητή και τους σκιώδεις εισηγητές, οι οποίοι επέδειξαν μια θετική και υπέρ του καταναλωτή στάση στο εν λόγω ζήτημα σε όλα τα στάδια της επιτροπής. Θεωρώ ότι η εργασία αυτή αποτελεί ακόμη μια επίδειξη της ικανότητας του Κοινοβουλίου να βρίσκεται μεταξύ των πλέον ευέλικτων και με διάθεση για την επίτευξη συναίνεσης θεσμικών οργάνων της Ευρωπαϊκής Ένωσης. Αυτό είναι ίσως το δεύτερο ή, μάλλον, το τρίτο ζήτημα όπου έχω δει το Κοινοβούλιο να εμφανίζεται πιο προοδευτικό από το Συμβούλιο από τότε που συμμετέχω στην Επιτροπή Εσωτερικής Αγοράς και Προστασίας των Καταναλωτών, και ευελπιστώ να υπάρξουν περισσότερα παρόμοια παραδείγματα στο μέλλον.
<P>
Όσον αφορά το θέμα που μας απασχολεί, η προσπάθεια εναρμόνισης των κανόνων ως προς την επισήμανση των κλωστοϋφαντουργικών προϊόντων και τον προσδιορισμό των ονομάτων αποτελεί ένα πολύ θετικό παράδειγμα του πώς μπορεί η εσωτερική αγορά να βοηθήσει τον καταναλωτή και τον κατασκευαστή. " πρόταση αυτή είναι εξίσου σημαντική τόσο για τη βιομηχανία όσο και για τους καταναλωτές. Είναι σημαντικό να το θυμόμαστε αυτό, και κάποιες φορές νομίζω ότι η πλευρά των καταναλωτών δεν λαμβάνει την αναγκαία προσοχή.
<P>
" πρόταση αυτή ξεκίνησε ως κυρίως τεχνική και μη πολιτική και ήταν απλώς ένας τρόπος για να συνενωθούν τρεις οδηγίες. Ωστόσο, δεδομένου ότι σπανίως αναθεωρούμε τέτοιου είδους ζητήματα ως Κοινοβούλιο, είναι λογικό να προσπαθούμε και να υποβάλλουμε όσο τον δυνατόν πιο ολοκληρωμένες προτάσεις.
<P>
Οι καταναλωτές δικαιούνται ακριβείς, σχετικές, κατανοητές και συγκρίσιμες πληροφορίες όσον αφορά τη σύνθεση των κλωστοϋφαντουργικών προϊόντων. Δικαιούνται επίσης έναν ολοκληρωμένο -και εννοώ ολοκληρωμένο- κατάλογο των ινών που εμπεριέχονται στα προϊόντα· αυτό είναι απαραίτητο για την πρόληψη των αλλεργιών κλπ.
<P>
Προσωπικά έχω την αίσθηση ότι είναι πολύ σημαντικό να υπάρχει διαφάνεια στις μεθόδους και τις συνθήκες παραγωγής, καθώς και ακριβή στοιχεία του τόπου προέλευσης. Αυτό θα καταστήσει δυνατή τη λήψη κοινωνικών αποφάσεων σχετικά με τις επιλογές αγορών που πρόκειται να γίνουν. Θεωρώ ότι αυτό γίνεται όλο και πιο αναγκαίο στον κόσμο που ζούμε, δεδομένης της παιδικής εργασίας, της δουλείας κλπ.
<P>
Γι' αυτόν τον λόγο, στηρίζω πολλές από τις ιδέες της Επιτροπής, αλλά στηρίζω και το αίτημα για ένα πιο γενικό σύστημα για την επισήμανση των κλωστοϋφαντουργικών προϊόντων. Πρέπει να το δούμε ως μια ευκαιρία να έχουμε τη βέλτιστη νομοθεσία η οποία θα εμβαθύνει και θα ενισχύσει την εσωτερική αγορά.
<SPEAKER ID="151" NAME="Regina Bastos" AFFILIATION="PPE">
(PT) Κύριε Πρόεδρε, κύριε Επίτροπε, κυρίες και κύριοι, θα ήθελα να ξεκινήσω συγχαίροντας τον κ. Manders για τη εργασία του σχετικά με την παρούσα έκθεση, καθώς και να ευχαριστήσω τους υπόλοιπους συναδέλφους που συνεργάστηκαν μαζί του. Στην πραγματικότητα, η παρούσα πρόταση είναι σημαντική μόνο επειδή απλουστεύει και βελτιώνει το νομοθετικό πλαίσιο που βρίσκεται σε ισχύ συνενώνοντας το σύνολο της υφιστάμενης νομοθεσίας - τρεις βασικές οδηγίες για την ονομασία και την επισήμανση των κλωστοϋφαντουργικών προϊόντων.
<P>
Ωστόσο, εκτός αυτού, η παρούσα πρόταση θα έχει θετική επίδραση στους ιδιωτικούς φορείς και τις δημόσιες αρχές, ενώ θα επιτρέψει και στις νέες ίνες να αναπτυχθούν, ενθαρρύνοντας έτσι την καινοτομία στον τομέα της κλωστοϋφαντουργίας και της ένδυσης. " αναθεώρηση αυτή θα καταστήσει επίσης πιο διαφανή τη διαδικασία πρόσθεσης νέων ινών στον κατάλογο των εναρμονισμένων ονομασιών ινών. Δεν φαίνεται να υπάρχουν πλέον αμφιβολίες ότι αυτός ο κανονισμός θα είναι προς όφελος των εμπλεκόμενων παραγόντων.
<P>
Ας σκεφτούμε την κλωστοϋφαντουργία, η οποία θα ωφεληθεί από τις μειωμένες διοικητικές δαπάνες και την πιθανότητα ταχύτερης εισόδου νέων ινών στην αγορά. Από την πλευρά τους, οι αρχές στα κράτη μέλη δεν θα χρειάζεται να μεταφέρουν τις τροπολογίες στην εθνική νομοθεσία, γεγονός το οποίο θα τους δώσει τη δυνατότητα να μειώσουν σημαντικά τις δαπάνες τους. Επιπλέον, οι καταναλωτές θα λάβουν εγγύηση ότι οι ίνες με τη νέα ονομασία πληρούν ειδικά χαρακτηριστικά, ενώ θα ωφεληθούν και από την ταχύτερη εισαγωγή νέων ινών στην αγορά. " εισαγωγή αυτών των ινών είναι σημαντική για την ευρωπαϊκή βιομηχανία ως μέσο προώθησης της καινοτομίας, το οποίο θα σημάνει ότι θα φτάνουν περισσότερες πληροφορίες στους καταναλωτές.
<P>
Στο υφιστάμενο πλαίσιο ενός παγκοσμιοποιημένου κόσμου και των αναδυόμενων οικονομιών με τις όλο και μεγαλύτερες αγορές όπου βρίσκονται σε κυκλοφορία εκατομμύρια προϊόντα τα οποία παράγονται από εκατομμύρια εταιρείες, η δέσμευση στην καινοτομία και η ταχύτητα με την οποία αυτή η καινοτομία φτάνει στους καταναλωτές είναι ζωτικής σημασίας για τις εταιρείες, ιδίως τις μικρές και μεσαίες επιχειρήσεις (ΜΜΕ). " εφαρμογή αυτού του κανονισμού θα μπορούσε να οδηγήσει σε αύξηση της ανταγωνιστικότητας των ΜΜΕ. Ο νέος αυτός κανονισμός θα σημάνει ασφαλώς ότι αυτές οι ΜΜΕ θα αυξήσουν το μερίδιό τους στην αγορά και με αυτόν τον τρόπο θα συμβάλλουν στην απασχόληση στην Ευρώπη.
<SPEAKER ID="152" NAME="Συλβάνα Ράπτη" AFFILIATION="S&amp;D">
Κύριε Πρόεδρε, υπάρχει μια έκφραση που λέει ότι "η ζωή ενός ανθρώπου κρέμεται από μία κλωστή". Για φανταστείτε, λοιπόν, αν αυτή η κλωστή δεν είναι δυνατή, αν δεν είναι κατασκευασμένη από το σωστό υλικό, η ζωή θα χαθεί. Το λέω αυτό για να γίνει κατανοητό ότι οι κλωστές και τα νήματα έχουν πολύ μεγάλη σημασία.
<P>
Αλλά το θέμα δεν είναι μόνο τεχνικό. Δεν συζητάμε εδώ μια τεχνική έκθεση. Θεωρώ ότι η πολύ καλή έκθεση που εκπόνησε ο κ. Manders, και τον ευχαριστώ για αυτό, έχει μια διάσταση πολιτική, μια διάσταση που αγγίζει τον έμπορο και τον κατασκευαστή: με τον κανονισμό η δουλειά του θα γίνει πιο εύκολη και πιο γρήγορη.
<P>
Μια πολιτική διάσταση που αφορά τον καταναλωτή και, κατά συνέπεια, την εσωτερική αγορά. Μια πολιτική διάσταση που αφορά την ηθική. Πρέπει να ξέρουμε από πού κρατάει η σκούφια του προϊόντος. Από πού έρχεται; Αυτό το "made in ..." δεν είναι τεχνικό. Είναι κυρίως, θα έλεγα, άκρως πολιτικό. Όταν ξέρουμε από ποια χώρα προέρχεται ένα προϊόν, έχουμε πληροφορίες για τον τρόπο με τον οποίο αυτό κατασκευάζεται, για τον τρόπο της εργασίας που χρησιμοποιείται εκεί, για τα εργατικά δικαιώματα και αν αυτά γίνονται σεβαστά.
<P>
Και εμείς εδώ, ως πολίτες της Ευρωπαϊκής Ένωσης, δεν είμαστε τεχνοκράτες με κλειστά τα μάτια. Είμαστε άνθρωποι οι οποίοι σκεπτόμαστε, νομοθετούμε και ενεργούμε για λογαριασμό των άλλων ανθρώπων. Άρα, το "made in ..." είναι μια τεχνοκρατική, ενδεχομένως, διαδικασία με μια έντονη πολιτική διάσταση και οφείλουμε πραγματικά, κύριε Επίτροπε, αυτό να το στερεώσουμε. Σε αυτό νομίζω ότι θα παίξει πολύ μεγάλο ρόλο και η δική σας συμβολή.
<SPEAKER ID="153" NAME="Daniel Caspary" AFFILIATION="PPE">
(DE) Κύριε Πρόεδρε, κυρίες και κύριοι, η κ. Ruhle μου ήταν πάντοτε ιδιαίτερα συμπαθής, όμως είναι η πρώτη φορά σε έξι χρόνια που εξέφρασε τις σκέψεις μου σε ένα ζήτημα. Φοβάμαι και εγώ ότι βρισκόμαστε στη δυσάρεστη διαδικασία συγχώνευσης δύο φακέλων κατά τρόπο που δεν ωφελεί τους πολίτες της Ευρωπαϊκής Ένωσης, το Κοινοβούλιο, την Επιτροπή ή το Συμβούλιο.
<P>
Συμφωνούμε όλοι ότι η επισήμανση των κλωστοϋφαντουργικών προϊόντων είναι ένα θέμα που κατέχει κυρίαρχη θέση στην ατζέντα των καταναλωτών και ότι πρέπει να βρούμε επειγόντως μια λύση. Ωστόσο, πρέπει πραγματικά να φροντίσουμε να μην μπερδέψουμε δύο διαφορετικά πράγματα στο σημείο αυτό. Δεν έχω δει ξανά κάτι παρόμοιο στο Κοινοβούλιο: η Επιτροπή Διεθνούς Εμπορίου εξετάζει επί του παρόντος ένα σχέδιο κανονισμού από την Επιτροπή και, στη συνέχεια, μεταφέρουμε ακριβώς το ίδιο θέμα σε έναν άλλο φάκελο.
<P>
Αναφέρομαι συγκεκριμένα στη σήμανση προέλευσης "Made in". Δεν θα υπεισέλθω σε λεπτομέρειες σχετικά με όλα τα ζητήματα που θα εξετάσουμε στην επιτροπή τις προσεχείς εβδομάδες και μήνες στο πλαίσιο του κανονισμού "Made in", όπως ποια είναι η χώρα προέλευσης ενός προϊόντος που σχεδιάστηκε στην Ιταλία, είναι φτιαγμένο από δέρμα του οποίου η επεξεργασία έγινε στην Αργεντινή και από βαμβάκι από το Τουρκμενιστάν του οποίου η ύφανση έγινε στην Κίνα, στη συνέχεια η ραφή του προϊόντος πραγματοποιήθηκε στο Βιετνάμ και έπειτα το σιδέρωμα και η συσκευασία ως ολοκληρωμένο πλέον πουκάμισο έγιναν πίσω στην Ιταλία; Από που προέρχεται αυτό το προϊόν; Μπορούμε να καταφέρουμε να φτάσουμε σε έναν κανόνα για τους καταναλωτές;
<P>
Είμαι απολύτως πεπεισμένος ότι εάν είμαστε σε θέση να το κάνουμε αυτό, δεν θα είναι στο πλαίσιο του κανονισμού για τον οποίο συζητάμε σήμερα, αλλά μάλλον υπό την αιγίδα του έργου την ευθύνη του οποίου έχει η κ. Muscardini. Θα ήμουν ευγνώμων εάν μπορούσαμε να διαχωρίσουμε ξανά τα δύο θέματα άμεσα κατά τη δεύτερη ανάγνωση. Πιστεύω πραγματικά ότι συγχέοντας και συνδέοντας αυτά τα θέματα δεν κάνουμε καμιά χάρη στους καταναλωτές, το Κοινοβούλιο, την Επιτροπή ή το Συμβούλιο. Θα με ικανοποιούσε ασφαλώς εάν μπορούσαμε να βρούμε μια λύση εδώ βάσει της οποίας ο κανονισμός δεν θα συναντούσε εμπόδια.
<SPEAKER ID="154" NAME="Gianluca Susta" AFFILIATION="S&amp;D">
(IT) Κύριε Πρόεδρε, κυρίες και κύριοι, ευχαριστώ τον εισηγητή και τους σκιώδεις εισηγητές καθώς και τον Επίτροπο Tajani, ή θα έπρεπε να πω τον Αντιπρόεδρο Tajani, για τις ακριβείς απαντήσεις που μας έδωσαν σε βασικά σημεία.
<P>
Πριν από 18 χρόνια, το Πανεπιστήμιο της Βαρκελώνης διεξήγαγε μια μελέτη η οποία κατέληξε στο συμπέρασμα ότι η κλωστοϋφαντουργία θα εξαφανιζόταν από την Ευρώπη έως το 2000. Τώρα είμαστε στο 2010 και αυτή η δυσοίωνη προφητεία δεν επαληθεύτηκε, και αυτό συνέβη για έναν απλό λόγο: συγκεκριμένα, λόγω του ότι η έρευνα και η καινοτομία που αναπτύχθηκαν στην Ευρώπη και σε χώρες που διατήρησαν τη μεταποιητική τους βάση -διότι δεν έδρασαν απλώς ως ερευνητικά κέντρα, αλλά ως κέντρα εφαρμοσμένης έρευνας και βιομηχανίας- διασφάλισαν την παραγωγή νέων καινοτόμων ινών. Ως εκ τούτου, προκύπτει η ανάγκη για τους εν λόγω κανονισμούς αντί μιας οδηγίας για τη διασφάλιση της ευελιξίας, την προστασία των καταναλωτών όσον αφορά την επισήμανση και την εγγύηση της χώρας προέλευσης.
<P>
Πιστεύω, Αντιπρόεδρε Tajani, ότι αξίζει να φανταστούμε ένα μέλλον όπου θα διαθέτουμε μια ευρωπαϊκή μονάδα παρακολούθησης για την προστασία της υγείας και της ασφάλειας, με άλλα λόγια, μια αρχή για τη διασφάλιση αυτής της πρωτοτυπίας. Πιστεύω ότι πρέπει όλοι να συμφωνήσουμε σε αυτήν τη θετική πτυχή που προέκυψε από την παρούσα έκθεση.
<SPEAKER ID="155" NAME="Elisabetta Gardini" AFFILIATION="PPE">
(IT) Κύριε Πρόεδρε, κυρίες και κύριοι, νομίζω ότι όλοι συμφωνούμε με την προσέγγιση της πρότασης κανονισμού που συζητείται σήμερα, ιδίως τις πτυχές που αφορούν τη μείωση της γραφειοκρατίας, την προώθηση μιας πιο καινοτόμου βιομηχανίας με σαφήνεια και, κυρίως, με τον καταναλωτή - και οφείλω να τονίσω αυτήν την τελευταία πτυχή.
<P>
Γι' αυτόν τον λόγο, θα ήθελα να τονίσω το σημείο σχετικά με τη χώρα προέλευσης, διότι το θεωρώ αναγκαίο χαρακτηριστικό: οι καταναλωτές σήμερα επιθυμούν να ενημερώνονται και, ασφαλώς, η χώρα προέλευσης αποτελεί μία από τις πλέον ευαίσθητες πληροφορίες που μπορούμε να παρέχουμε στους καταναλωτές. Εάν εξετάσουμε οποιαδήποτε αγορά σε οποιαδήποτε ευρωπαϊκή πόλη, πιστεύω ότι θα δούμε ότι τους ανθρώπους τους ενδιαφέρει αυτό που αγοράζουν: τους ενδιαφέρει να γνωρίζουν τι αγοράζουν, από τι είναι φτιαγμένο το προϊόν και από πού προέρχεται. Πρόκειται για εξαιρετικά ευαίσθητες και σημαντικές πληροφορίες και είναι σημαντικό, επειδή η Ευρωπαϊκή Ένωση έχει γίνει προστιθέμενη αξία, να διασφαλίζει την ασφάλεια και την προστασία των καταναλωτών.
<P>
Γνωρίζουμε, και οι καταναλωτές το γνωρίζουν, ότι οι χώρες εκτός της ΕΕ διαθέτουν -είναι επώδυνο να το λέμε, όμως γνωρίζουμε ότι είναι αλήθεια και δεν υπάρχει λόγος να προσπαθούμε να το κρύψουμε, κυρίες και κύριοι- λιγότερο αυστηρούς κανόνες οι οποίοι είναι λιγότερο ευαίσθητοι απέναντι σε πολλές πτυχές που πολλοί από τους συναδέλφους μου μας υπενθύμισαν ήδη: τις συνθήκες εργασίας, την προστασία των ανηλίκων, των γυναικών, των εργαζομένων, αλλά και την ευαισθητοποίηση απέναντι στα πρότυπα και τις ουσίες που χρησιμοποιούνται.
<P>
Πολύ συχνά, άρθρα εφημερίδων στρέφουν την προσοχή μας σε περιπτώσεις αλλεργιών σε παιδιά και γυναίκες. Συζητάμε με γιατρούς, με παιδιάτρους, με γυναικολόγους, και γνωρίζουμε ότι η χρήση προϊόντων και ουσιών επικίνδυνων για την υγεία είναι, δυστυχώς, διαδεδομένη. Θα ήθελα να σας υπενθυμίσω ένα ακόμη πράγμα: δεν πρόκειται για ζήτημα προστατευτισμού, πρόκειται μάλλον για ένα ζήτημα δημιουργίας ίσων όρων ανταγωνισμού στην παγκόσμια αγορά, εφόσον τόσο πολλοί από τους εταίρους μας έχουν ήδη υιοθετήσει αυτού του είδους την επισήμανση, συμπεριλαμβανομένων των "ΠΑ, του Καναδά και της Ιαπωνίας.
<SPEAKER ID="156" NAME="Andreas Schwab" AFFILIATION="PPE">
(DE) Κύριε Πρόεδρε, κύριε Επίτροπε, άκουσα ολόκληρη τη συζήτηση για την οδηγία περί της επισήμανσης των κλωστοϋφαντουργικών προϊόντων, και το πρώτο που πρέπει να δηλώσω είναι ότι είναι σημαντικό για την Ομάδα του Ευρωπαϊκού Λαϊκού Κόμματος (Χριστιανοδημοκράτες) να ενημερώνονται οι καταναλωτές που το επιθυμούν όταν αγοράζουν κλωστοϋφαντουργικά προϊόντα.
<P>
" πρόταση του εισηγητή να γίνει μεγαλύτερη χρήση της τεχνολογίας και να υπάρχει μόνο ένας αριθμός αναγνώρισης στο ίδιο το προϊόν -και όχι μια σήμανση που θα γίνεται όλο και πιο μεγάλη- με τις πληροφορίες να είναι προσβάσιμες σε άλλα έγγραφα, πιθανώς μέσω του Διαδικτύου, ασφαλώς θα βοηθούσε αυτούς που αναζητούν εξαιρετικά λεπτομερείς πληροφορίες. Θα βοηθούσε επίσης εκείνους που δεν επιθυμούν να γνωρίζουν αυτές τις πληροφορίες, διότι δεν θα χρειαζόταν πλέον να διαβάζουν όλες αυτές τις πληροφορίες επάνω στο ίδιο το ρούχο.
<P>
Δεύτερον, η μελέτη που προτείνει ο εισηγητής και οι σκιώδεις εισηγητές -τους οποίους θα ήθελα με αυτήν την ευκαιρία να ευχαριστήσω ρητά ακόμη μία φορά- εγείρει μια σειρά ζητημάτων τα οποία αξίζει να εξεταστούν μεμονωμένα, όμως στο σύνολό τους είναι πιθανό να οδηγήσουν την παρούσα πρόταση να συναντήσει μεγάλη αντίσταση στο Συμβούλιο. Αυτό είναι ακόμη πιο λυπηρό, δεδομένου ότι η παρούσα πρόταση θα μπορούσε να έχει ιδιαίτερη σημασία για την ευρωπαϊκή κλωστοϋφαντουργία, καθώς εξαιρετικά καινοτόμες ίνες θα μπορούσαν να μας παράσχουν πλεονέκτημα σε αυτήν την εξαιρετικά ανταγωνιστική παγκόσμια αγορά. Εάν δεν προκύψει αυτός ο κανονισμός, αυτό θα είναι επιζήμιο για όλους μας.
<P>
Δεν πρέπει να παραμερίσουμε τις δικαιολογημένες ανησυχίες που εγκρίθηκαν στις τροπολογίες στην επιτροπή, όμως τώρα πρέπει να επικεντρωθούμε στο να περάσουμε την παρούσα πρόταση στην αρχική μορφή της Επιτροπής. Ίσως να πρέπει να επανέλθουμε στα θέματα της σήμανσης προέλευσης και του ενιαίου μεγέθους, όπως ανέφερε ο κ. Caspary, αργότερα.
<P>
Ευελπιστώ ότι θα μπορέσουμε να βρούμε μια λύση σε αυτόν τον φάκελο και ότι θα το πράξουμε όσο το δυνατόν συντομότερα στη δεύτερη ανάγνωση. Ευελπιστώ επίσης ότι θα διευθετήσουμε τα σημαντικά ζητήματα σε αυτήν τη δεύτερη ανάγνωση και ότι δεν θα ασχοληθούμε υπερβολικά με την εξέταση των περιφερειακών θεμάτων.
<SPEAKER ID="157" NAME="Marco Scurria" AFFILIATION="PPE">
(IT) Κύριε Πρόεδρε, κυρίες και κύριοι, επιθυμώ να συμβάλλω σε αυτήν τη συζήτηση, διότι προετοιμαζόμαστε να ψηφίσουμε κάτι το οποίο θεωρώ εξαιρετικά σημαντικό μέτρο: είναι σημαντικό να προβούμε σε εξορθολογισμό της εργασίας των επιχειρήσεών μας, κυρίως όμως να προστατεύσουμε τους καταναλωτές. Όσοι αγοράζουν, πρέπει να γνωρίζουν τι αγοράζουν και όσοι αναζητούν την ποιότητα, πρέπει να βρίσκουν ποιότητα! Ωστόσο, είναι επίσης σημαντικό να γνωρίζουμε την κοινωνική βιωσιμότητα αυτού που αγοράζουμε.
<P>
Έχει ήδη αναφερθεί -όμως επιθυμώ να το τονίσω ξανά, διότι πιστεύω ότι είναι ένα συγκεκριμένο σημείο το οποίο πρέπει να αναδειχθεί από την παρούσα συζήτηση στο Ευρωπαϊκό Κοινοβούλιο- επιθυμώ να γνωρίζω εάν ένα δεδομένο προϊόν κατασκευάστηκε σε ένα μέρος όπου προστατεύονται οι εργαζόμενοι· επιθυμώ να γνωρίζω εάν το προϊόν αυτό σχετίζεται με την εκμετάλλευση των παιδιών· επιθυμώ να γνωρίζω εάν το προϊόν αυτό είναι αποτέλεσμα αθέμιτου ανταγωνισμού.
<P>
Εδώ, λοιπόν, έχουμε ένα μέτρο το οποίο ευελπιστώ ότι σύντομα θα επεκταθεί και στους λοιπούς κατασκευαστικούς τομείς και τη βιοτεχνία, διότι πιστεύω και καταλήγω στο συμπέρασμα ότι αυτό το μέτρο θα φέρει την Ευρώπη πολύ πιο κοντά στους πολίτες της, και γι' αυτό ευχαριστώ τους εισηγητές, οι οποίοι έκαναν αυτό το μέτρο πραγματικότητα, καθώς και την Επιτροπή και τον Επίτροπο Tajani που υπήρξαν η κινητήριος δύναμη πίσω από αυτό.
<SPEAKER ID="158" NAME="Mairead McGuinness" AFFILIATION="PPE">
(EN) Κύριε Πρόεδρε, μεγάλο μέρος αυτής της συζήτησης σχετικά με τα κλωστοϋφαντουργικά προϊόντα απηχεί συζητήσεις που διεξήχθησαν σχετικά με τα τρόφιμα, την προέλευση των τροφίμων και την επισήμανσή τους. Είναι ενδιαφέρον ότι μια πίτσα που παράγεται, για παράδειγμα, στην Ιρλανδία, μπορεί να περιέχει συστατικά που προέρχονται από 60 διαφορετικές χώρες. Είναι εξαιρετικά περίπλοκο να γίνει σωστά η επισήμανση.
<P>
Ένα από τα θέματα που αναφέρθηκαν είναι η ανησυχία των καταναλωτών σχετικά με την παραγωγή των προϊόντων, την πρόνοια για τους εργαζόμενους και τα περιβαλλοντικά πρότυπα. Παρακολούθησα μια εξαιρετικά ανησυχητική έκθεση στο CNN σχετικά με την κατάσταση του Μαργαριταρένιου ποταμού στην Κίνα. Το βασικό κέντρο παραγωγής υφασμάτων τζιν της Ευρώπης βρίσκεται στις όχθες αυτού του ποταμού, ο οποίος είναι πολύ μολυσμένος, διότι εξάγουν τα φθηνά προϊόντα τους στην ΕΕ, τις "ΠΑ και άλλες αγορές - και οι καταναλωτές τα αγοράζουν. Επομένως, αν και λέμε ότι οι καταναλωτές επιθυμούν να ενημερώνονται για να προβαίνουν σε ενημερωμένες επιλογές, πολλοί καταναλωτές φαίνεται να αγνοούν τις πληροφορίες που έχουν και να κάνουν επιλογές βασισμένες στην τιμή. Νομίζω ότι χρειάζεται να συζητήσουμε περισσότερο για τη βιώσιμη παραγωγή και τη βιώσιμη κατανάλωση σε ό,τι αφορά το σύνολο των θεμάτων μας - τρόφιμα, καθώς και κλωστοϋφαντουργικά προϊόντα.
<SPEAKER ID="159" NAME="Sergio Paolo Francesco Silvestris" AFFILIATION="PPE">
(IT) Κύριε Πρόεδρε, κυρίες και κύριοι, ευχαριστώντας τον εισηγητή, κ. Manders, και τη σκιώδη εισηγήτρια, κ. Comi, θα ήθελα, με όλον τον σεβασμό, να διαφωνήσω ελαφρώς με την κ. Ruhle.
<P>
Ισχυρίζεται ότι είναι λάθος να συμπεριλάβουμε πρότυπα "made in" ως μέρος αυτού του κανονισμού,· όμως πού αλλού θα έπρεπε να τοποθετηθούν αυτά τα πρότυπα στα οποία προσβλέπουν οι καταναλωτές και οι μικρές επιχειρήσεις που λειτουργούν στην Ευρώπη επί χρόνια, επί πολλά χρόνια; Σύμφωνα με την κ. Ruhle, στόχος του συγκεκριμένου κανονισμού είναι το άνοιγμα της αγοράς σε νέες ίνες, στην καινοτομία, σε ένα ταχύτερο σύστημα κωδικοποίησης, αλλά και η απόκρυψη της χώρας προέλευσης, διότι η Ευρώπη του φόβου, η Ευρώπη της απόκρυψης, η Ευρώπη της συσκότισης, η Ευρώπη που δεν αναφέρει πού παράγονται τα προϊόντα, πρέπει ορθώς να επιταχύνει την εμπορική προώθηση νέων ινών, αλλά δεν πρέπει να ενημερώσει τους καταναλωτές πού κατασκευάζονται τα κλωστοϋφαντουργικά προϊόντα.
<P>
Ποιο είναι το νόημα αυτού του διττού συστήματος εντοπισμού; Γιατί πρέπει να συνεχίσουμε να διατηρούμε ζωντανή την ιδέα μιας Ευρώπης που είναι γραφειοκρατική, ασαφής και ακόμη χειρότερα, υποκινεί τον φόβο και αποφεύγει τη σαφήνεια; Επιθυμούμε πρότυπα "made in" και τα επιθυμούμε σύντομα για έναν απλό λόγο -πρόκειται να ολοκληρώσω, κύριε Πρόεδρε- ο οποίος είναι ότι εάν σε ένα κλωστοϋφαντουργικό προϊόν αναγράφεται "Made in Europe", αυτό σημαίνει ότι το εν λόγω προϊόν με αυτήν τη σήμανση δεν έχει κατασκευαστεί χρησιμοποιώντας διαλύτες τοξικούς ή επιβλαβείς για το περιβάλλον, ότι δεν έχει κατασκευαστεί από παιδιά υποβιβασμένα σε καθεστώς πραγματικής δουλείας ή από εργαζόμενους που έχουν γίνει αντικείμενο εκμετάλλευσης με εξουθενωτικές εργάσιμες ημέρες, χωρίς καμιά εγγύηση υγείας και ασφάλειας, παροχών και μισθών.
<P>
" δήλωση "Made in Europe" αποτελεί εγγύηση για τον καταναλωτή, καθώς και εγγύηση σχετικά με το πώς έγινε η παραγωγή του προϊόντος. Πρέπει να είμαστε περήφανοι γι' αυτήν τη δήλωση και να διασφαλίσουμε την άμεση θέσπισή της. Γι' αυτόν τον λόγο εμείς στηρίζουμε την πρόταση ακριβώς όπως υποβλήθηκε από την αρμόδια επιτροπή και μπορούμε ήδη να ευχαριστήσουμε τον Επίτροπο Tajani για τη σημαντική διαβεβαίωση που παρείχε εν προκειμένω στο Κοινοβούλιο.
<SPEAKER ID="160" NAME="Seán Kelly" AFFILIATION="PPE">
(EN) Κύριε Πρόεδρε, θεωρώ ότι είναι καλό το γεγονός ότι διεξάγεται συζήτηση σχετικά με ένα θέμα που αφορά κάθε πολίτη, διότι σχεδόν κάθε πολίτης είναι καταναλωτής και αγοραστής κλωστοϋφαντουργικών προϊόντων.
<P>
" επισήμανση είναι επίσης πολύ σημαντική. Θυμάμαι ότι μου προκαλούσε σύγχυση αρκετές φορές στη χώρα μου πριν από χρόνια όταν σήκωνα ένα προϊόν και έβλεπα να αναγράφεται "Deantus na hEireann" - "Produce of Ireland", έπειτα έβγαζες τη σήμανση και από κάτω αναγραφόταν "Made in China", με άλλα λόγια, εξαπατούσαν τους καταναλωτές.
<P>
Έκτοτε έχουμε σημειώσει μεγάλη πρόοδο, πρέπει όμως να προχωρήσουμε περισσότερο. Τα σημεία που έθιξε κυρίως η Lara Comi σχετικά με τα προϊόντα από τρίτες χώρες είναι πολύ σημαντικά. Μέχρι σήμερα, έχουμε υπάρξει υπερβολικά αυστηροί με τις δικές μας χώρες, όχι όμως και με τρίτες χώρες. Αυτό ισχύει και για τον γεωργικό τομέα και ιδίως οι επικείμενες προτάσεις Mercosur το επιβεβαιώνουν. Συνεπώς, το επικροτώ.
<P>
Τέλος, η πρόταση να έχουμε τα ίδια μεγέθη σε ολόκληρη την Ευρωπαϊκή Ένωση είναι πολύ καλή. Θα καταστήσει πολύ πιο εύκολη την αγορά για τους ανθρώπους και θα δημιουργήσει μια αίσθηση ευρωπαϊκής ένωσης χωρίς τη δημιουργία ενός υπερκράτους, το οποίο ανησυχεί τον φίλτατο Κόμη.
<SPEAKER ID="161" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, αυτή η συζήτηση σχετικά με την ένδειξη της προέλευσης στην επισήμανση και τις συσκευασίες των κλωστοϋφαντουργικών προϊόντων και των ειδών ένδυσης είναι εξαιρετικά σημαντική για την προστασία των δικαιωμάτων των καταναλωτών, αλλά και για την προστασία του εργατικού δυναμικού και την παραγωγή των βιομηχανιών κλωστοϋφαντουργιών και ένδυσης των χωρών μας.
<P>
Επιθυμούμε να καταπολεμήσουμε το κοινωνικό ντάμπινγκ και την παιδική εργασία και να προστατεύσουμε τα κοινωνικά δικαιώματα και το περιβάλλον. " επισήμανση πρέπει να επιτρέπει στους καταναλωτές μια σαφή επιλογή και συμμετοχή σε ένα μέλλον που θα είναι καλύτερο για όλους, είτε εδώ στην Ευρωπαϊκή Ένωση είτε σε άλλες χώρες. Μέσω αυτής της διαδικασίας της σαφούς σήμανσης της προέλευσης και των περιεχομένων των προϊόντων θα είμαστε σε θέση να προβούμε σε πιο συνειδητές επιλογές· θα συμβάλλει σε ένα καλύτερο μέλλον.
<SPEAKER ID="162" NAME="Antonio Tajani">
Αντιπρόεδρος της Επιτροπής. - (IT) Κύριε Πρόεδρε, συμμερίζομαι την άποψη όσων αναφέρουν ότι η παρούσα πρόταση κανονισμού περιέχει σαφείς τεχνικές έννοιες, είναι όμως σημαντική και από πολιτικής άποψης: είναι σημαντική από πολιτικής άποψης υπό την έννοια ότι αφορά τα συμφέροντα των ευρωπαίων πολιτών, διότι απλουστεύουμε τα πρότυπα και αυτό σημαίνει ότι καθιστούμε πιο εύκολη την εργασία για τους πολίτες και για όλες τις επιχειρήσεις που λειτουργούν στον κλάδο.
<P>
Παρέχουμε υπηρεσία στους πολίτες, διότι το Κοινοβούλιο τώρα ευνοεί με συντριπτική πλειοψηφία την επισήμανση και, συνεπώς, καθιστούμε δυνατό για τους πολίτες να γνωρίζουν τι είδους προϊόντα αγοράζουν. Αυτό σημαίνει ότι διασφαλίζουμε την υγεία τους και τα αναφαίρετα δικαιώματά τους - συμφωνώ με τις ιδέες που υπέβαλε η κ. Gebhardt στη διάρκεια της ομιλίας της αλλά και με αυτές της κ. Figueiredo.
<P>
Έχουμε δεσμευτεί επίσης στην προάσπιση της ευρωπαϊκής κλωστοϋφαντουργίας: δεν μπορούμε να λησμονήσουμε ότι ο κλάδος αυτός υπέστη πολλές απώλειες θέσεων εργασίας, κάποιες φορές λόγω αθέμιτου ανταγωνισμού. Είναι καθήκον μας να προασπίσουμε την ανταγωνιστικότητα των επιχειρήσεών μας στην παγκόσμια αγορά και πρέπει να αποτρέψουμε το ντάμπινγκ εντός της Ευρωπαϊκής Ένωσης. " προάσπιση του κλωστοϋφαντουργικού κλάδου σημαίνει προάσπιση εκατοντάδων θέσεων εργασίας και, ταυτόχρονα, προάσπιση των δικαιωμάτων των πολιτών.
<P>
Εγκρίνοντας το παρόν κείμενο, θα διαφυλάξουμε μια ολόκληρη σειρά συμφερόντων, συμφέροντα τα οποία, κατά τη γνώμη μου, εξακολουθούν να σέβονται τις αξίες της Ευρωπαϊκής μας Ένωσης. Θεωρώ ότι ο κ. Kelly έχει δίκιο, και θα ήθελα να παράσχω κάποιες διαβεβαιώσεις στον Λόρδο του Dartmouth, ακόμη και εάν δεν είναι πλέον παρών στο Κοινοβούλιο, ο οποίος εξέφρασε φόβους για ένα υπερκράτος.
<P>
Δεν νομίζω ότι η Ευρωπαϊκή Ένωση είναι η σύγχρονη εκδοχή του Λεβιάθαν του Χομπς· είναι απλώς ένα θεσμικό όργανο που συμπεριλαμβάνει τις αρχές της αλληλεγγύης και της επικουρικότητας, προασπίζει τα ανθρώπινα δικαιώματα και έχει δεσμευτεί στη διαφύλαξη της κοινωνικής οικονομίας της αγοράς, ενώ η ίδια η αγορά είναι μέσο δημιουργίας κοινωνικής πολιτικής· επομένως, δεν υπάρχει τίποτα εδώ που να προσπαθεί να περιορίσει την ελευθερία κανενός, προασπίζουμε απλώς τα δικαιώματα του μισού δισεκατομμυρίου ευρωπαίων πολιτών που ζουν εντός της Ένωσής μας.
<P>
(EN) Θέση της Επιτροπής σχετικά με τις τροπολογίες του Κοινοβουλίου
<P>
Έκθεση Manders
<P>
" Επιτροπή μπορεί να κάνει δεκτές τις τροπολογίες 1, 2, 3, 4, 5, 6, 7, 10, 15, 17, 18, 20, 22, 23, 26, 29, 33, 34, 35, 39, 41, 42, 43, 44, 46, 52 και 61.
<P>
" Επιτροπή μπορεί να κάνει δεκτές τις τροπολογίες 8, 9, 11, 12, 13, 14, 16, 21, 24, 25, 27, 28, 30, 31, 32, 36, 40, 45,47, 48, 49, 50, 51, 53, 54, 55, 56 και 57 επί της αρχής.
<P>
" Επιτροπή δεν μπορεί να κάνει δεκτές τις τροπολογίες 19, 37, 38, 63, 68 και 71.
<SPEAKER ID="164" NAME="Toine Manders" LANGUAGE="NL">
Με τιμά το γεγονός ότι ένας τεράστιος αριθμός ομιλητών είναι παρόντες αυτό το βράδυ Δευτέρας για να συζητήσουν μια τεχνική έκθεση, καθώς επίσης και ότι υπάρχει ευρεία στήριξη γι' αυτήν.
<P>
Ορισμένοι από τους συναδέλφους μου άσκησαν κριτική λέγοντας ότι δεν πρέπει να γίνει κατάχρηση του πεδίου εφαρμογής της έκθεσης, ότι δεν πρέπει να επεκταθεί. Το κατανοώ, όμως θα ήθελα εν προκειμένω να υπογραμμίσω τα λόγια της συναδέλφου μου, κ. Gebhardt. Σε ορισμένες περιπτώσεις, είναι αναγκαίο να εκμεταλλευόμαστε την κατάσταση προκειμένου να επιφέρουμε αλλαγές, και θεωρώ ότι είναι δυνατόν να προχωρήσουμε κατ' αυτόν τον τρόπο.
<P>
Είναι σημαντικό να υπάρξει ευρεία στήριξη αύριο, και αισθάνομαι αυτήν τη στήριξη από τις αντιδράσεις πολλών ατόμων. Αυτό θα παράσχει στο Κοινοβούλιο ένα εξαιρετικό σημείο εκκίνησης, ιδίως για τις διαπραγματεύσεις με το Συμβούλιο, καθώς πιστεύω ότι μαζί με την Επιτροπή -και ευχαριστώ τον Επίτροπο για τη σαφή θέση του- το Κοινοβούλιο θα είναι σε θέση να δημιουργήσει μια κατάσταση αύριο η οποία τελικά θα οδηγήσει στην επιτυχή ολοκλήρωση των διαπραγματεύσεων με το Συμβούλιο.
<P>
Στόχος αυτής της πρότασης είναι να θεσπίσει καλύτερη νομοθεσία για το μέλλον, καθώς οι άνθρωποι αγοράζουν όλο και περισσότερο μέσω του Διαδικτύου, επομένως χρειαζόμαστε μια εσωτερική αγορά που να λειτουργεί, στην οποία 500 εκατομμύρια καταναλωτές θα μπορούν να λάβουν τις πληροφορίες που επιθυμούν με θεμιτό τρόπο. Ξεκινάμε με τα κλωστοϋφαντουργικά προϊόντα, και ευελπιστώ ότι αυτό θα επεκταθεί τελικά σε όλα τα προϊόντα που διατίθενται προς πώληση στην εσωτερική αγορά. " πρόθεση δεν είναι να παρέχουμε περισσότερη ενημέρωση, αλλά σαφή ενημέρωση σε μια κοινή ευρωπαϊκή βάση· και εάν αυτό επιτύχει, θα είμαι πολύ ικανοποιημένος.
<P>
Ολοκληρώνοντας, κύριε Πρόεδρε, θα ήθελα να αναφέρω ότι έλαβα τη συνειδητή απόφαση να μην επιτευχθεί συμφωνία με το Συμβούλιο σε μία ανάγνωση. Θεωρώ ότι πρέπει να ακολουθούμε αυτό το μονοπάτι πολύ πιο συχνά και ότι το Κοινοβούλιο, η Ολομέλεια, πρέπει να εκδώσει απόφαση επί της έκθεσης που υπέβαλε η Επιτροπή Εσωτερικής Αγοράς και Προστασίας των Καταναλωτών πριν από την έναρξη των διαπραγματεύσεων με το Συμβούλιο και την Επιτροπή με στόχο να καταλήξουν σε συμπέρασμα. Πιστεύω ότι διαβρώνεται η δημοκρατία εάν επιτύχουμε συμφωνία πριν από τη συζήτηση στην Ολομέλεια. Συνεπώς, ευελπιστώ ότι πολλοί θα ακολουθήσουν αυτό το παράδειγμα και ότι όλοι οι φάκελοι θα αντιμετωπίζονται κατά κανόνα σε μια πρώτη και μια δεύτερη ανάγνωση.
<P>
Ευελπιστώ σε ένα καλό αποτέλεσμα αύριο, και με το σημείο εκκίνησης που διαθέτουμε -το οποίο τυγχάνει ευρείας στήριξης- θα είμαστε σε θέση να κερδίσουμε τον τελικό ενάντια στο Συμβούλιο, για να το θέσω με ποδοσφαιρική ορολογία.
<SPEAKER ID="165" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο Τρίτη, 18 Μαΐου 2010.
<P>
Γραπτές δηλώσεις (άρθρο 149 του Κανονισμού)
<SPEAKER ID="166" NAME="Sergio Berlato  " LANGUAGE="IT">
" κλωστοϋφαντουργία στην Ευρωπαϊκή Ένωση βρίσκεται σε μια μακρά διαδικασία αναδιάρθρωσης και τεχνολογικής καινοτομίας ως αντίδραση στις σημαντικές οικονομικές προκλήσεις τις οποίες έπρεπε να αντιμετωπίσει αυτός ο τομέας τα τελευταία χρόνια. Κατά τη γνώμη μου, επιτρέποντας την εναρμόνιση και την τυποποίηση των πτυχών της επισήμανσης των κλωστοϋφαντουργικών προϊόντων, η έκθεση που συζητείται διευκολύνει την ελεύθερη κυκλοφορία αυτών των προϊόντων στην εσωτερική αγορά και διασφαλίζει ένα υψηλό και ενιαίο επίπεδο προστασίας για τους καταναλωτές εντός της Ευρωπαϊκής Ένωσης. Συνεπώς, στηρίζω την πρόσκληση που απευθύνθηκε προς την Επιτροπή να υποβάλει μια έκθεση στο Ευρωπαϊκό Κοινοβούλιο και το Συμβούλιο σχετικά με οποιεσδήποτε νέες υποχρεώσεις επισήμανσης εντός δύο ετών από την εφαρμογή του νέου κανονισμού. Αυτό θα εξυπηρετήσει τον διττό στόχο της απλούστευσης της επισήμανσης των κλωστοϋφαντουργικών προϊόντων και της παροχής στους καταναλωτές ακριβούς και συγκρίσιμης ενημέρωσης σχετικά με την κυριότητα, την προέλευση και το μέγεθος των κλωστοϋφαντουργικών προϊόντων. Για να επιτευχθούν αυτοί οι στόχοι, θεωρώ απαραίτητο να διασφαλίσουμε ότι η επέκταση της υποχρεωτικής επισήμανσης δεν θα σημάνει πρόσθετες επιβαρύνσεις για τις επιχειρήσεις, ιδίως για τις μικρές και μεσαίες. Επί του παρόντος, δεν υπάρχουν ικανοποιητικές δοκιμές που καταδεικνύουν πώς οι αλλεργιογόνες ή επικίνδυνες ουσίες που χρησιμοποιούνται κατά την κατασκευή/επεξεργασία των κλωστοϋφαντουργικών προϊόντων επηρεάζουν την υγεία του ανθρώπου. Συνεπώς, καλώ την Επιτροπή να διεξαγάγει μια μελέτη για την αξιολόγηση των επιπτώσεών τους.
<SPEAKER ID="996" NAME="Andreas Mölzer  " LANGUAGE="DE">
Ακόμη μία φορά, η οικολογική επισήμανση υπόσχεται κάτι εντελώς διαφορετικό από αυτό που παρέχει πραγματικά - αρκεί να σκεφτούμε το σκάνδαλο του "βάμβακος βιολογικής καλλιέργειας" ή το πρόσφατο θέατρο με τα βιοχημικά. Πρώτον, ακόμη μία σύγχυση επισημάνσεων και σημάνσεων προκύπτει σε αυτήν την οργανική αγορά - την οποία η ΕΕ θα μπορούσε να απλουστεύσει οριστικά με ορθολογικό τρόπο, κάτι το οποίο συνήθως πράττει με ευχαρίστηση· και δεύτερον, είναι καιρός να δεχθεί η ΕΕ το γενετικά τροποποιημένο βαμβάκι. Εάν αναμένουμε ακόμη μελέτες για τις πιθανές επιπτώσεις των επιβλαβών ουσιών, τότε, στο μεταξύ, το γενετικά τροποποιημένο βαμβάκι θα πρέπει να αναφέρεται στη σήμανση. Είναι επίσης καιρός να αναλάβει δράση η ΕΕ για την "αναγνώριση μέσω ραδιοσυχνοτήτων". Δεν μπορεί να γίνεται εφαρμογή ηλεκτρονικών σημάνσεων στα κλωστοϋφαντουργικά προϊόντα χωρίς τη γνώση των ενδιαφερομένων, ενώ αναμένουμε τους απαιτούμενους κανονισμούς επισήμανσης. Εάν οι πεζοί πρόκειται να γίνονται ορατοί μέσω των ενδυμάτων με ραδιοσυχνική αναγνώριση, θα είναι δυνατή η παρακολούθηση κάθε βήματος των ανθρώπων. Δεδομένης της πίεσης συμμόρφωσης προς την πολιτική ορθότητα, οι άνθρωποι σύντομα θα πρέπει να είναι εξαιρετικά προσεκτικοί ως προς τους οργανισμούς που επισκέπτονται όταν φοράνε ενδύματα με ραδιοσυχνική αναγνώριση. Ίσως στο μέλλον, ωστόσο, οι άνθρωποι να χρειάζεται απλώς να διαγράφουν τον αριθμό της ραδιοσυχνικής τους αναγνώρισης από το Google Street View. Εναλλακτικά, οι ηλεκτρονικοί επεξεργαστές μπορεί να πυροδοτούν προειδοποιήσεις ασφαλείας στα αεροδρόμια. Ο George Orwell δεν θα μπορούσε να το έχει φανταστεί· εδώ και καιρό έχουμε ξεπεράσει την αντίληψή του για μια κοινωνία επιτήρησης.

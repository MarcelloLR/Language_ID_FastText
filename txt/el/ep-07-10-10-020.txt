<CHAPTER ID="020">
Οι δολοφονίες γυναικών (γυναικοκτονίες) στην κεντρική Αμερική και το Μεξικό και ο ρόλος της Ευρωπαϊκής Ένωσης στην καταπολέμηση του φαινομένου αυτού
<SPEAKER ID="169" NAME="Πρόεδρος">
" ημερήσια διάταξη προβλέπει τη συζήτηση της έκθεσης του Raül Romeva i Rueda, εξ ονόματος της Επιτροπής Δικαιωμάτων των Γυναικών και Ισότητας των Φύλων, σχετικά με τις δολοφονίες γυναικών (γυναικοκτονίες) στην Κεντρική Αμερική και το Μεξικό και το ρόλο της Ευρωπαϊκής Ένωσης στην καταπολέμηση αυτού του φαινομένου (2007/2025(ΙΝΙ)) (Α6-0338/2007).
<SPEAKER ID="170" NAME="Raül Romeva i Rueda  " AFFILIATION="Verts/ALE">
εισηγητής. - (ES) Κυρία Πρόεδρε, μολονότι οι φόνοι γυναικών είναι παγκόσμιο πρόβλημα, υπάρχουν περιοχές του πλανήτη που έχουν γίνει παραδειγματικές περιπτώσεις εξαιτίας τόσο του μεγέθους όσο και της πολυπλοκότητας του φαινομένου αυτού.
<P>
Δυστυχώς, τα μέρη αυτά είναι επίσης καθρέφτες που αντανακλούν πολλά από τα προβλήματα που πλήττουν σε διαφορετικό βαθμό τις κοινωνίες, οι οποίες διέπονται από κοινωνικά σχήματα βασισμένα σε μια πατριαρχική κουλτούρα. Αυτό ισχύει για παράδειγμα για το Μεξικό και τις χώρες της Κεντρικής Αμερικής.
<P>
Στην πραγματικότητα, η έννοια της γυναικοκτονίας άρχισε να παίρνει μορφή στο Μεξικό, ιδίως όταν η ειδική εισαγγελία για την έρευνα και τη δίωξη περιπτώσεων γυναικοκτονίας στη Δημοκρατία του Μεξικού, με επικεφαλής τη γερουσιαστή Marcela Lagarde, απέδειξε ότι η έννοια αυτή αναφερόταν -παραθέτω- στο σύνολο των εγκλημάτων κατά της ανθρωπότητας που αποτελούνται από εγκληματικές πράξεις, απαγωγές και εξαφανίσεις που αφορούν κορίτσια και γυναίκες μέσα σε ένα πλαίσιο κατάρρευσης των θεσμών".
<P>
Με δύο λόγια, η κατάρρευση του κράτους δικαίου προάγει την ατιμωρησία. Μολονότι η έννοια αυτή είναι εν εξελίξει, ορισμένοι συνηγορούν υπέρ της χρησιμοποίησης του όρου "γυναικοκτονία" σε αντίθεση με τον όρο "ανθρωποκτονία"...
<P>
Παρακαλώ, λίγη ησυχία στο Σώμα.
<P>
εισηγητής. - (ES) Ευχαριστώ, κυρία Πρόεδρε. Θα συνεχίσω.
<P>
Έλεγα ότι παρόλο που η έννοια αυτή εξελίσσεται διαρκώς, στην πραγματικότητα ορισμένοι θεωρούν αναγκαίο να μιλούν για γυναικοκτονία για να δείξουν την αντίθεση με την έννοια της ανθρωποκτονίας και είναι σημαντικό πως αυτό στο οποίο δίδεται έμφαση, είναι η ύπαρξη ενός από τα πιο ανησυχητικά φαινόμενα της εποχής μας: του φόνου γυναικών για τον απλό λόγο ότι είναι γυναίκες.
<P>
Τα προηγούμενα δύο χρόνια το Ευρωπαϊκό Κοινοβούλιο εργάστηκε πολύ για το θέμα αυτό, και θα αποτελέσει σημαντικό ορόσημο στη διαδικασία αυτή αν η Ολομέλεια εγκρίνει αύριο, 11 Οκτωβρίου, την έκθεση για τις δολοφονίες γυναικών στο Μεξικό και την Κεντρική Αμερική και τον ρόλο της Ευρωπαϊκής Ένωσης στην καταπολέμηση αυτού του φαινομένου.
<P>
Επίσης, η έκθεση αυτή είναι αποτέλεσμα μίας μακράς και εντατικής διαδικασίας διαλόγου με όλους τους εμπλεκομένους τομείς και πολλών συμβιβασμών μεταξύ των πολιτικών Ομάδων. Θα ήθελα να εκμεταλλευτώ την ευκαιρία για να ευχαριστήσω τους σκιώδεις εισηγητές για την υποστήριξή τους και να σας ενημερώσω ότι σήμερα βρίσκονται επίσης εδώ η Marjo Searle και η Arsène Van Nierop, μητέρες της Brenda και της Hester αντίστοιχα, που δολοφονήθηκαν και οι δύο στο Μεξικό.
<P>
Εγκρίνοντας την έκθεση αυτή, το Ευρωπαϊκό Κοινοβούλιο θα ευθυγραμμιστεί με άλλα θεσμικά όργανα που έχουν ήδη εκφράσει τις θέσεις τους για το θέμα αυτό. Αυτό το έκαναν το Συμβούλιο της Ευρώπης και τα "νωμένα Έθνη, καθώς και διάφορα κοινοβούλια και κυβερνήσεις σε ολόκληρο τον κόσμο. Το περιεχόμενό της θα αποτελέσει σημαντική πρόοδο τόσο στον προσδιορισμό του προβλήματος όσο και στην ανάληψη ευθύνης από διάφορους φορείς για την εξάλειψή του.
<P>
Μία από τις αρχές που απορρέουν από την έκθεση είναι η αναγνώριση των πολλαπλών αιτίων και μορφών αυτού του είδους εγκλήματος ως σημείο εκκίνησης κάθε ανάλυσης.
<P>
Είναι βέβαιο ότι για παράδειγμα η περίπτωση της Ciudad Juárez που έλαβε μεγάλη δημοσιότητα -περισσότερες από 400 δολοφονημένες γυναίκες από το 1993- έχει μεγάλη σχέση με το γεγονός ότι είναι πόλη της παραμεθορίου με τα χαρακτηριστικά προβλήματα τέτοιων περιοχών. Ωστόσο υπάρχουν και πολλοί παράγοντες που απαιτούν επικέντρωση των προσπαθειών και εφαρμογή ολοκληρωμένων δημόσιων πολιτικών.
<P>
Στις πολιτικές αυτές συμπεριλαμβάνονται: η πρόληψη, η επένδυση στην εκπαίδευση για την ισότητα και την αντιστροφή της πατριαρχικής κουλτούρας, βελτιώσεις στη συγκέντρωση δεδομένων και την εγκληματολογική έρευνα, η διευκόλυνση και επίσπευση της αναφοράς εγκλημάτων, η εκπαίδευση της αστυνομίας, των δικαστών, των εισαγγελέων και των γιατρών σχετικά με αυτό το είδος εγκλημάτων, η παρακολούθηση των τοπικών επιχειρήσεων και των πολυεθνικών που λειτουργούν στην περιοχή, πολλές από τις οποίες εκθέτουν τις εργαζόμενες σε απίστευτα επικίνδυνες συνθήκες, νομοθετικές μεταρρυθμίσεις και μεταφορά κανονισμών στα αντίστοιχα κοινωνικά επίπεδα και, τέλος, ιδιαίτερη έμφαση στην υποστήριξη των θυμάτων και των οικογενειών τους.
<P>
Ως προς το τελευταίο, όμως, θα ήθελα να πω εδώ με βαθιά λύπη ότι σε πολλές περιπτώσεις, τα θύματα αντιμετωπίζονται με περιφρόνηση ή ως εγκληματίες, ενώ οι οικογένειές τους διώκονται ή και κατηγορούνται ότι βλάπτουν την καλή εικόνα μιας πόλης ή χώρας απλώς και μόνο επειδή θέλουν να ευαισθητοποιήσουν για το πρόβλημα αυτό και επειδή θέλουν να απαιτήσουν -και απαιτούν- δικαιοσύνη.
<P>
Είναι προφανές ότι εκείνοι που φέρουν την κύρια και μεγαλύτερη ευθύνη για την εφαρμογή όλων των μέτρων που προτείνονται, είναι οι κυβερνητικοί οργανισμοί των εμπλεκομένων χωρών, που στην προκειμένη περίπτωση είναι φανερό πως είναι το Μεξικό και οι χώρες της Κεντρικής Αμερικής.
<P>
Ωστόσο λαμβάνοντας υπόψη ότι η Ευρωπαϊκή Ένωση έχει συνάψει με τις παραπάνω συμφωνία σύνδεσης που περιλαμβάνει επιπροσθέτως μία διάταξη για τη δημοκρατία και τον σεβασμό των ανθρωπίνων δικαιωμάτων, καθώς και ότι γίνονται διαπραγματεύσεις με την Κεντρική Αμερική για παρόμοια συμφωνία, είναι παραπάνω από δικαιολογημένο να τοποθετούνται τα ευρωπαϊκά θεσμικά όργανα και να αναλαμβάνουν συγκεκριμένες δεσμεύσεις για το πρόβλημα αυτό.
<P>
Κανείς δεν πρέπει να το βλέπει αυτό ως παρέμβαση της Ευρωπαϊκής Ένωσης στα εσωτερικά άλλης χώρας, ιδίως δεδομένου ότι, ακόμη κι αν έχει γίνει σημαντική πρόοδος, πράγμα που αναγνωρίζει η έκθεση, ειδικά από νομοθετική σκοπιά, το πρόβλημα απαιτεί μεγαλύτερες προσπάθειες και δέσμευση από ολόκληρο τον κόσμο και ειδικά από την Ευρώπη.
<P>
Με δυο λόγια, ελπίζω πως μετά από τόσους μήνες έχουμε επιτύχει τον απαραίτητο βαθμό συμφωνίας και συναίνεσης προκειμένου να εγκριθεί κατά την αυριανή ψηφοφορία το ψήφισμα αυτό από την πλειοψηφία του Σώματος και να στείλουμε επιτέλους ένα σαφές και αποφασιστικό μήνυμα για το τι σημαίνει η καταπολέμηση της βίας κατά των γυναικών, ιδίως στις εν λόγω περιοχές.
<SPEAKER ID="173" NAME="Benita Ferrero-Waldner">
μέλος της Επιτροπής. - (EN) Κυρία Πρόεδρε, ως γυναίκα και ως Επίτροπος, αρχικά, θα ήθελα να ευχαριστήσω την Επιτροπή Δικαιωμάτων των Γυναικών και Ισότητας των Φύλων για την υποστήριξη των γυναικών στην Ευρώπη, αλλά και σε όλο τον κόσμο.
<P>
Αυτή η έκθεση, που παρουσιάστηκε σήμερα, πρέπει να εξεταστεί στο πλαίσιο ενός παγκόσμιου αγώνα για την καταπολέμηση της βίας που σχετίζεται με το φύλο. Έτσι την εκλαμβάνουμε, και θα ήθελα να ευχαριστήσω ιδιαιτέρως τον εισηγητή, κ. Romeva i Rueda, για όσα ανέφερε.
<P>
" γυναικοκτονία είναι ένα τραγικό θέμα που εντάσσεται σε ένα πολύ ευρύτερο πρόβλημα, αυτό της βίας κατά των γυναικών, το οποίο πρέπει να καταπολεμήσουμε σε όλα τα επίπεδα: σε τοπικό αλλά και σε παγκόσμιο επίπεδο. Θα ήθελα να σας μιλήσω σχετικά με τις δράσεις μας ως Επιτροπής για την αντιμετώπιση του προβλήματος της βίας κατά των γυναικών γενικά, πάλι, και ειδικά. Την προώθηση της επίλυσής του μέσω της πολιτικής εξωτερικών σχέσεων της ΕΕ με το Μεξικό και την Κεντρική Αμερική.
<P>
Επίσης, επιτρέψτε μου να αναφερθώ εν συντομία στην πρόσφατη επίσκεψή μου στην περιοχή, καθώς βρισκόμουν εκεί την περασμένη εβδομάδα (αλλά όχι στο Μεξικό). Επισκέφτηκα τον Παναμά, το Ελ Σαλβαδόρ, την Ονδούρα και τη Νικαράγουα. Είχα ήδη επισκεφτεί το Μεξικό και θα το επισκεφτώ πάλι κατά πάσα πιθανότητα του χρόνου.
<P>
Μπορώ να σας διαβεβαιώσω ότι η Επιτροπή βρίσκεται στην πρώτη γραμμή της προσπάθειας για την πρόληψη της βίας κατά των γυναικών. Επιτρέψτε μου να υπενθυμίσω ότι, στις 8 Μαρτίου 2006, η Επιτροπή εξέδωσε το έγγραφο που ονομάστηκε "οδικός χάρτης για την ισότητα μεταξύ ανδρών και γυναικών", αναφέροντας ως πρωταρχικό στόχο την εξάλειψη όλων των μορφών βίας λόγω φύλου.
<P>
Φέτος τον Μάρτιο, εγκρίναμε μια ανακοίνωση για την ισότητα των φύλων στην αναπτυξιακή συνεργασία, αναφέροντας ότι η βία λόγω φύλου σε όλες τις εκδηλώσεις της παραβιάζει τα ανθρώπινα δικαιώματα των γυναικών και αποτελεί πράγματι σοβαρό εμπόδιο για την επίτευξη της ισότητας, της ανάπτυξης και της ειρήνης.
<P>
" Επιτροπή υποστηρίζει επίσης έργα σχετικά με την εκπαίδευση και παρεμβάσεις ευαισθητοποίησης που στοχεύουν στη συμμετοχή όλων των εφήβων σε προγράμματα που έχουν ως στόχο την αλλαγή της συμπεριφοράς σε σχέση με τη βία σε βάρος κοριτσιών και γυναικών.
<P>
Για παράδειγμα, όπως ανέφερα, πριν από λίγο καιρό ήμουν στο Ελ Σαλβαδόρ, και επισκέφτηκα τα γραφεία ενός προγράμματος που ονομάζεται "Pro Jóvenes" και απευθύνεται σε κορίτσια και αγόρια -αλλά κυρίως σε κορίτσια- που είτε έχουν εισέλθει σε εγκληματικές συμμορίες ("Maras") είτε θα μπορούσαν να εισέλθουν, αποτρέποντάς τους από κάτι τέτοιο. Εντυπωσιάστηκα πραγματικά από αυτό το πρόγραμμα.
<P>
Το ευρωπαϊκό μέσο για τη δημοκρατία και τα δικαιώματα του ανθρώπου παρέχει επίσης ευρύ πεδίο δραστηριοτήτων στον τομέα της ισότητας των φύλων.
<P>
Σχετικά με την κατάσταση στο Μεξικό, θα ήθελα να επισημάνω ότι οι σχέσεις ΕΕ-Μεξικού βασίζονται στην παγκόσμια συμφωνία που υπογράψαμε το 1997, στο άρθρο 1 της οποίας αναγνωρίζονται τα ανθρώπινα δικαιώματα ως θεμελιώδες στοιχείο των σχέσεων ΕΕ-Μεξικού. Σε αυτή ακριβώς τη βάση, και οι δύο πλευρές έχουν αναπτύξει, πιστεύω, στο μεταξύ, μια γόνιμη συνεργασία στους τομείς των ανθρωπίνων δικαιωμάτων και της δικαιοσύνης, μια συνεργασία που κατόπιν συνεχίστηκε μέσω διαφορετικών προγραμμάτων της Επιτροπής που υλοποιήθηκαν από τις ομοσπονδιακές αρχές του Μεξικού, καθώς και μέσω έργων που πραγματοποιήθηκαν από μη κυβερνητικούς φορείς και ΜΚΟ. Οι μεξικανικές αρχές μάς κρατούν επίσης ενήμερους σχετικά με τη βία λόγω φύλου στο Μεξικό. Έτσι, μάθαμε ότι πολλές υποθέσεις επιλύθηκαν και πολλές άλλες βρίσκονταν στο στάδιο της διερεύνησης.
<P>
" τελευταία προσωπική μου συνομιλία με τη νέα υπουργό Εξωτερικών του Μεξικού, η οποία ειρήσθω εν παρόδω είναι γυναίκα, έγινε στο Santo Domingo, όπου συζητήσαμε αυτό το θέμα των γυναικοκτονιών και έλαβα ορισμένες σχετικές πληροφορίες για τις δράσεις της μεξικανικής κυβέρνησης. Διαθέτουν επίσης ειδική σύμβουλο για τα ανθρώπινα δικαιώματα, άλλη μια γυναίκα, που επίσης εργάζεται ειδικά πάνω σε αυτό το θέμα.
<P>
Σχετικά με την περιοχή της Κεντρικής Αμερικής, η χώρα που αντιμετωπίζει το μεγαλύτερο πρόβλημα είναι η Γουατεμάλα. " προσέγγισή μας ήταν η αντιμετώπιση του ζητήματος, και στο πλαίσιο του διαλόγου μας με τις αρχές και, πάλι, διαμέσου διαφόρων δραστηριοτήτων που σχετίζονται με το θέμα της βίας κατά των γυναικών. Αυτό περιλαμβάνει την ενσωμάτωση της διάστασης του φύλου σε όλα τα προγράμματα συνεργασίας.
<P>
" Επιτροπή διοργάνωσε επίσης, πέρυσι τον Μάρτιο, μια σημαντική εκστρατεία επικοινωνίας με στόχο τους νέους ανθρώπους και τους φορείς χάραξης πολιτικής σχετικά με το πώς θα σταματήσει η βία κατά των γυναικών. Την ίδια περίοδο, χαιρετήσαμε ακόμη τη συγκρότηση εθνικής επιτροπής για τις γυναικοκτονίες, αποτελούμενη από υπαλλήλους του εκτελεστικού τομέα, του δικαστικού τομέα καθώς και του Κογκρέσου, και 18 συνολικά κρατικά ιδρύματα.
<P>
Πρόσφατα, ενημερωθήκαμε ακόμη για τη συγκρότηση διεθνούς επιτροπής κατά της ατιμωρησίας στη Γουατεμάλα, την οποία υποστηρίζουμε σθεναρά. Στο πλαίσιο αυτού του προγράμματος της Επιτροπής που στηρίζει τον δικαστικό τομέα, ένα ειδικό στοιχείο αφιερώνεται στις γυναικοκτονίες. Συγκεκριμένα, στις δραστηριότητες που διεξάγονται από το αποκαλούμενο CEPROM. Πρόκειται για την αρμόδια προεδρική υπηρεσία, με την οποία έχουμε υπογράψει μνημόνιο συμφωνίας περί συνεργασίας.
<P>
Επιτρέψτε μου επίσης να αναφέρω την υποστήριξή μας για τις προπαρασκευαστικές εργασίες για την αναθεώρηση της νομοθεσίας κατά των γυναικοκτονιών, τώρα ενώπιον του Κογκρέσου, με σκοπό την αναθεώρηση του ποινικού κώδικα.
<P>
Τέλος, επιτρέψτε μου να αναφέρω ότι διαπίστωσα πολύ καλή θέληση και πνεύμα υπέρ της Ευρώπης σε αυτό το ταξίδι στην Κεντρική Αμερική σχετικά με το συγκριμένο ζήτημα. Πραγματικά, εξεπλάγην θετικά από το ενδιαφέρον για την ενίσχυση της περιφερειακής ολοκλήρωσης και τη στάση συνεργασίας σχετικά με τις επικείμενες διαπραγματεύσεις για τη σύναψη μιας συμφωνίας σύνδεσης. Οφείλω να ομολογήσω ότι πολύ σημαντικό ήταν και ότι το ενδιαφέρον στον Παναμά ήταν πολύ μεγαλύτερο από ό,τι ανέμενα. Προσβλέπω στη συμπερίληψη όλων όλοι όσοι βρίσκονται εκεί.
<P>
Το πρώτο μήνυμα που εξέφρασα εκεί ήταν η σημασία της επίτευξης προόδου σχετικά με τις διαπραγματεύσεις που θα ξεκινήσουν τελικά στο πλαίσιο της διαδικασίας του San José στην Κόστα Ρίκα. Αυτό είναι σημαντικό καθώς, όπως είναι φυσικό, θα διεξαχθεί πολιτικός διάλογος εκεί, θα υπάρξει πρόγραμμα συνεργασίας καθώς και διαπραγματεύσεις ελεύθερου εμπορίου. Αλλά θα είναι ένα συμπαγές πρόγραμμα.
<P>
" κοινωνική συνοχή θα συγκαταλέγεται στα σημαντικότερα ζητήματα σε ολόκληρη τη Λατινική Αμερική, περιλαμβανομένης της Κεντρικής Αμερικής, και εκεί το συγκεκριμένο πρόγραμμα είναι επίσης εξαιρετικά σημαντικό.
<P>
Εξάλλου, η νεανική βία και η βία κατά των γυναικών αποτελούν ζητήματα που διαπιστώνουμε ότι πρέπει να περιλαμβάνονται στα προγράμματα, καθώς πρέπει να καταβάλλουμε κάθε δυνατή προσπάθεια για την εξάλειψη της βίας από την κοινωνία.
<SPEAKER ID="174" NAME="Anna Záborská">
εξ ονόματος της Ομάδας PPE-DE. - (FR) Κυρία Πρόεδρε, κυρία Επίτροπε, κυρίες και κύριοι, δεν μπορούμε πλέον να αγνοήσουμε την πραγματικότητα των γυναικοκτονιών στην Κεντρική Αμερική. Σε πολλές περιοχές του κόσμου, οι γυναίκες εισφέρουν σημαντικά στις σημαντικότερες κοινωνικές δομές της ανθρωπότητας. Χάρη στη γυναικεία διαίσθησή τους, οι γυναίκες εμπλουτίζουν την κατανόηση του κόσμου. Συμβάλλουν στο να καθιστούν τις ανθρώπινες σχέσεις μεταξύ των ατόμων εντιμότερες και αυθεντικότερες.
<P>
Ήλθε η στιγμή να καταδικαστούν και να τιμωρηθούν όλες οι μορφές βίας εις βάρος των γυναικών, όχι μόνον στην Κεντρική Αμερική, αλλά επίσης σε αρκετές χώρες στην Ευρώπη. Από αυτή την άποψη, η συμμετοχή των γυναικών στη διαχείριση της υλικής βοήθειας και αρωγής στα θύματα βίας θα μπορούσε να αποδειχθεί θεμελιώδους σημασίας.
<P>
Κυρίες και κύριοι, αν τα κράτη μέλη της Ένωσης μπορούν να εισφέρουν την εμπειρία τους για τη λύση των προβλημάτων, δεν θα μπορούσαμε να φυλάξουμε την τεχνογνωσία μας. Αυτός είναι ο λόγος που παραμένω πεπεισμένη ότι η διμερής συνεργασία μεταξύ των κρατών μελών και των κρατών της Κεντρικής Αμερικής μπορεί να είναι αποτελεσματική.
<P>
Σας διαβεβαιώνω για το πραγματικά ευαίσθητο έργο στους κόλπους της Επιτροπής Δικαιωμάτων των Γυναικών και Ισότητας των Φύλων. Ευχαριστώ τον εισηγητή, κ. Romeva, για την πολιτική του αντίληψη και συνεργασία του. Καταθέσαμε τροπολογίες με κοινή συμφωνία. Αν οι τροπολογίες εγκριθούν, θα μπορούσαμε να επιχαίρουμε για ένα έργο το οποίο θα βελτιώσει την κατάσταση των γυναικών καθώς και ολόκληρης της κοινωνίας στην Κεντρική Αμερική.
<SPEAKER ID="175" NAME="Edite Estrela">
εξ ονόματος της Ομάδας PSE. - (PT) Θα ήθελα να εκφράσω καταρχάς τα συγχαρητήριά μου στον εισηγητή για την εξαίρετη εργασία του, για τον διαρκή διάλογο με τους σκιώδεις εισηγητές και για το ότι αντιμετώπισε ανοιχτά και δεκτικά τις προτάσεις που του έγιναν. Στη διαδικασία συμμετείχαν πολλά πρόσωπα και θεωρώ ότι αυτό είναι υποδειγματικό.
<P>
Ως εκ τούτου η Ομάδα των σοσιαλιστών θα υποστηρίξει το περιεχόμενο της έκθεσης και τις τροπολογίες που υποβλήθηκαν. Γνωρίζουμε ότι όταν υπάρχουν οποιουδήποτε είδους προβλήματα, πάντα οι γυναίκες υποφέρουν περισσότερο, σε ολόκληρο τον κόσμο, στην Ευρώπη, την Αμερική, την Ασία, την Αφρική, παντού. " φτώχεια και ο κοινωνικός αποκλεισμός είναι η μοίρα των γυναικών, το ίδιο και η βία, ψυχολογική και σωματική, και η ακραία βία που καταλήγει στον θάνατο. " έκθεση ασχολείται με αυτήν την ακραία βία, με τον θάνατο πολλών γυναικών σε χώρες της Κεντρικής Αμερικής και στο Μεξικό.
<P>
Είχα την ευκαιρία να επισκεφτώ τη Γουατεμάλα μαζί με τον εισηγητή στο πλαίσιο της αντιπροσωπείας ΕΕ-Κεντρικής Αμερικής και να ακούσω τους εκπληκτικούς απολογισμούς και εκθέσεις πολλών εκπροσώπων μη κυβερνητικών οργανώσεων. Γνωρίζουμε ότι στη Γουατεμάλα και στην Ciudad Juárez σημειώνονται πολλές γυναικοκτονίες. Όπως αναφέρει η έκθεση, η γυναικοκτονία δεν μπορεί να εξηγηθεί απλώς σε συνάρτηση με ένα γενικό κλίμα βίας. Πρέπει να ληφθεί υπόψη το πλαίσιο και η συνεχιζόμενη διάκριση κατά των γυναικών, είναι δε εντελώς τραγικό το ότι ορισμένες υποθέσεις μένουν ατιμώρητες. Υπάρχει και η υπόθεση των δύο ολλανδών υπηκόων που έπεσαν θύματα γυναικοκτονίας, η οποία αναφέρεται στην έκθεση.
<P>
Ως εκ τούτου, παρότι σημειώθηκε κάποια πρόοδος και ελήφθησαν ορισμένα μέτρα, αυτά δεν αρκούν. Πρέπει να προχωρήσουμε περισσότερο και, το κυριότερο, να δημιουργήσουμε αποτελεσματικά μέτρα προστασίας για τους μάρτυρες και τα θύματα, προκειμένου να τιμωρούνται οι δράστες και οι αποστολές του Ευρωπαϊκού Κοινοβουλίου στις εν λόγω χώρες να μπορούν πάντα να περιλαμβάνουν αυτό το θέμα στην ατζέντα τους.
<SPEAKER ID="176" NAME="Μάριος Ματσάκης">
εξ ονόματος της Ομάδας ALDE. - (EN) Κυρία Πρόεδρε, η βία κατά των γυναικών στο Μεξικό και την Κεντρική Αμερική έχει λάβει, τα τελευταία χρόνια, δραματικές διαστάσεις, με χιλιάδες γυναίκες να δολοφονούνται, σε πολλές περιπτώσεις με εξαιρετικά σκληρό τρόπο, και συνοδεύεται από σεξουαλική κακοποίηση και βασανιστήρια.
<P>
Αν και σε πολλές περιπτώσεις οι δράστες αυτών των στυγερών εγκλημάτων είναι άτομα με άρρωστο μυαλό, συχνά εμπλέκεται και η δράση του οργανωμένου εγκλήματος, και η συναιτιότητα της εμπορίας ανθρώπων, της πορνείας και των ναρκωτικών είναι προφανής.
<P>
Είναι πολύ λυπηρό το γεγονός ότι στο Μεξικό και τις χώρες της Κεντρικής Αμερικής η λειτουργία του κράτους δικαίου σε ορισμένες περιπτώσεις κάθε άλλο παρά άριστη είναι, είτε λόγω πραγματικών οργανωτικών ελλειμμάτων στα συστήματα της αστυνομίας και των δικαστηρίων είτε λόγω της διαφθοράς και της ατιμωρησίας.
<P>
Πρέπει να συγχαρούμε τον εισηγητή, κ. Romeva i Rueda, καθώς διασφάλισε ότι αυτή η έκθεση είναι αρκετά ισχυρή ώστε να στείλει το απαραίτητο μήνυμα όχι μόνο στις κυβερνήσεις των ενδιαφερόμενων χωρών αλλά και σε ολόκληρο τον κόσμο σχετικά με το συνολικά απαράδεκτο υψηλό επίπεδο γυναικοκτονιών στα προαναφερθέντα κράτη.
<P>
Οι λίγες τελικές τροπολογίες -που συμπτωματικά χαίρουν της πλήρους στήριξης του εισηγητή- είναι χρήσιμες και καθιστούν αυτή την έκθεση πιο ολοκληρωμένη. " ομάδα μου υποστηρίζει πλήρως αυτές τις τροπολογίες.
<P>
Ευελπιστούμε ότι αυτή η έκθεση θα ψηφιστεί στο Κοινοβούλιο με πολύ μεγάλη πλειοψηφία, προκειμένου να δοθεί σαφέστατο μήνυμα σε όλες τις ενδιαφερόμενες πλευρές ότι το πρόβλημα της δολοφονίας γυναικών στην Κεντρική Αμερική, όπως και σε άλλα μέρη του κόσμου, είναι ένα ζήτημα στο οποίο πρέπει να δώσουμε όλη μας την προσοχή και το οποίο απαιτεί τη λήψη πολύ δραστικών και αποτελεσματικών μέτρων αποκατάστασης.
<SPEAKER ID="177" NAME="Eva Lichtenberger">
εξ ονόματος της Ομάδας Verts/ALE. - (DE) Κυρία Πρόεδρε, ως μέλος της αντιπροσωπείας για το Μεξικό θα ήθελα να ευχαριστήσω ιδιαίτερα την Επιτροπή Δικαιωμάτων των Γυναικών και ειδικότερα τον εισηγητή διότι ασχολήθηκαν με το θέμα αυτό που επεσκίασε πολλές από τις συζητήσεις με τους συναδέλφους μας στο Μεξικό. Ελπίζω πως αύριο θα υπάρξει μια πολύ μεγάλη πλειοψηφία που θα εκφράζει μία γνώμη και θα δίνει έμφαση στη σοβαρότητα με την οποία αντιμετωπίσαμε το πρόβλημα αυτό.
<P>
Ενόψει των τρομακτικών αριθμών, των αναφορών για εκφοβισμό μαρτύρων και δικηγόρων, των απειλών θανάτου και βασανιστηρίων, του εκφοβισμού οικογενειών, καταστάσεων που δεν μπορεί σε καμία περίπτωση να γίνουν αποδεκτές, είναι καθήκον της Ευρωπαϊκής Ένωσης να υψώσει τη φωνή της και είναι επίσης καθήκον της να επισημάνει την ιδιαιτερότητα αυτού του φαινομένου. Πρόκειται για μία ιδιαίτερα δραματική εξέλιξη ενός παγκοσμίου φαινομένου που αφορά τη μεταχείριση των γυναικών και πρέπει να σταματήσει σύντομα τον 21ο αιώνα.
<P>
Πρέπει να θίξουμε το θέμα στους συναδέλφους μας σε αυτές τις χώρες σε πολύ φιλική βάση, γιατί μια θετική εξέλιξη σε μία κοινωνία είναι δυνατή μόνο όταν οι γυναίκες μπορούν να ζουν χωρίς φόβο και επιθετικότητα και όταν οι απειλές που δέχονται και εξαιτίας των οποίων υποφέρουν, διώκονται με τον ανάλογο τρόπο.
<P>
Ως εκ τούτου επικροτώ όλα τα θετικά μέτρα που υιοθετούνται εδώ. Χρειαζόμαστε την προστασία των μαρτύρων, χρειαζόμαστε ένα καλύτερο νομικό σύστημα, χρειαζόμαστε παιδεία. Έτσι πιστεύω ότι θα μπορέσουμε να υποστηρίξουμε τις γυναίκες στο Μεξικό, στη Λατινική Αμερική, προκειμένου να επιτευχθεί ένα επίπεδο προστασίας που θα θεωρούμε αποδεκτό.
<SPEAKER ID="178" NAME="Eva-Britt Svensson">
εξ ονόματος της Ομάδας GUE/NGL. - (SV) Ευχαριστώ, κυρία Πρόεδρε. Θα ήθελα να ευχαριστήσω θερμά τον εισηγητή για την εξαίρετη εργασία του, καθώς και για την αφοσίωσή του και τις γνώσεις που έχει για το θέμα, και θα ήθελα να πω εξαρχής ότι η Ομάδα μας υποστηρίζει πλήρως αυτήν την έκθεση.
<P>
Το είδος γυναικοκτονιών που συζητάμε έχει αυξηθεί, ιδίως σε περιοχές όπου έχουμε επιχειρήσεις που επενδύουν σε εργοστάσια συναρμολόγησης και όπου οι γυναίκες εξαρτώνται απόλυτα από τους άντρες, κοινωνικά, οικονομικά, σε κάθε τομέα. Οι νέες γυναίκες που εργάζονται σε αυτές τις μονάδες συναρμολόγησης δεν διατρέχουν μόνο μεγαλύτερο κίνδυνο να πέσουν θύματα της αυξανόμενης βίας, αλλά και εργάζονται υπό πολύ εξευτελιστικές συνθήκες που ενισχύουν την εικόνα των γυναικών ως κατωτέρων πλασμάτων που μπορεί κανείς να τα δολοφονήσει, να τα βασανίσει, να τα απαγάγει κλπ. Λαμβάνω υπόψη τα μέτρα που αναφέρει η Επιτροπή, θα ήθελα όμως επίσης να δω να ασκείται σκληρότερη και μεγαλύτερη πίεση στις εν λόγω χώρες από την Ευρωπαϊκή Ένωση. Πρέπει να δείξουμε πως είναι εντελώς απαράδεκτο να υπογράφονται συμφωνίες για τον σεβασμό των ανθρωπίνων δικαιωμάτων ενώ συνεχίζονται οι δολοφονίες. Πρέπει να μπορούμε να παγώσουμε τις εμπορικές συμφωνίες μέχρι να δούμε ότι ικανοποιούνται τα δίκαια αιτήματά μας, για παράδειγμα μέχρι να κάνουν οι κυβερνήσεις των αντιστοίχων χωρών αρκετές επενδύσεις για την επισήμανση των δραστών των εγκλημάτων και την προσαγωγή τους στη δικαιοσύνη. Αυτή η μεγάλης κλίμακας βία κατά των γυναικών συνεχίζεται εδώ και σχεδόν μία δεκαετία και αντί να μειώνεται, σήμερα έχει αυξηθεί, κι έτσι είναι πια καιρός να αναλάβουμε δράση. Σας ευχαριστώ.
<SPEAKER ID="179" NAME="José Ignacio Salafranca Sánchez-Neyra" AFFILIATION="PPE-DE">
(ES) Κυρία Πρόεδρε, θα ήθελα να ευχαριστήσω κι εγώ τον εισηγητή για την εργασία του, ιδίως δε για την προθυμία του να εκφράσει την αναπόφευκτη και ακλόνητη αφοσίωση του Σώματος στο σοβαρό και επείγον πρόβλημα της βίας κατά των γυναικών.
<P>
Επιδοκιμάζω το γεγονός ότι η έκθεση αυτή έχει γίνει πιο ισορροπημένη και λιγότερο πατερναλιστική από όσο ήταν στην επιτροπή και απέκτησε τη σωστή προοπτική, αφού δυστυχώς η βία κατά των γυναικών δεν περιορίζεται σε μία περιοχή, μία χώρα ή μία ήπειρο, αλλά είναι παγκόσμια και καθολική και αυτό πρέπει να το λαμβάνουμε υπόψη στις μελλοντικές εργασίες του Σώματος.
<P>
Δυστυχώς υπάρχει και στην Ευρωπαϊκή Ένωση, ίσως υπό διαφορετικές συνθήκες. Θα ήθελα να πω, χωρίς να προχωρήσω περισσότερο, πως στην πατρίδα μου οι στατιστικές είναι συντριπτικές: 166 000 υποθέσεις φθάνουν στα δικαστήρια, 48 000 άνθρωποι συνελήφθησαν πέρυσι (ένας κάθε 12 λεπτά) και σχεδόν 70 γυναίκες δολοφονήθηκαν, η τελευταία χθες -ο σύντροφός της της έκοψε το λαρύγγι.
<P>
Κυρία Πρόεδρε, θεωρώ ότι αυτά τα τρομακτικά στατιστικά στοιχεία θα πρέπει να μας κάνουν να εξετάσουμε σε βάθος τον ρόλο του Κοινοβουλίου μας, που δεν το βλέπω ως δικαστήριο που τιμωρεί και κάνει κήρυγμα, αλλά ως ένα θεσμικό όργανο που έχει δικές του, αποτελεσματικές στρατηγικές αναζήτησης λύσεων για να εξαλειφθεί αυτό το πρόβλημα μέσω της αμοιβαίας συμφωνίας με τους εταίρους μας και βάσει του διαλόγου, της συνεργασίας και της ορθής πρακτικής.
<P>
" περίπτωση του Μεξικού που αναφέρεται στην έκθεση είναι πολύ σημαντική: πρόκειται καταρχάς για μία χώρα με υψηλά επίπεδα βίας, της οποίας έπεσαν θύματα πολίτες της Ευρωπαϊκής Ένωσης, στις οικογένειες των οποίων συμπαραστεκόμαστε. Πρέπει όμως να παραδεχτούμε ότι είναι μία κοινωνία που αγωνίζεται, που δεν είναι ευχαριστημένη με την κατάσταση και προσπαθεί θαρραλέα να ξεπεράσει το πρόβλημα αυτό κινητοποιώντας τις κρατικές αρχές, τις ομοσπονδιακές αρχές και τις τοπικές αρχές, καθώς και ολόκληρη την κοινωνία και όλα τα πολιτικά κόμματα, και ως εκ τούτου, κυρία Πρόεδρε, η έκθεση αναγνωρίζει την πρόοδο που σημειώθηκε.
<P>
Κυρία Πρόεδρε, είναι σημαντικό -και θα τελειώσω με αυτό- να ζητήσουμε από την Επιτροπή να ολοκληρωθεί γρήγορα και με φιλοδοξία το σχέδιο δράσης για τα ανθρώπινα δικαιώματα. Τέλος, θα ήθελα να πω ότι η βία κατά των γυναικών είναι πρόβλημα κακομεταχείρισης, πρόβλημα δειλίας, πρόβλημα έλλειψης ανοχής και, πρώτα απ' όλα, κυρία Πρόεδρε, πρόβλημα φόβου και αδυναμίας, πρόβλημα φόβου αποδοχής της βούλησης των άλλων και, κυρίως, φόβου μπροστά στην ειρηνική επιβολή της βούλησης και της λογικής βάσει επιχειρημάτων, ειρηνικά κι όχι δια της βίας.
<SPEAKER ID="180" NAME="Zita Gurmai" AFFILIATION="PSE">
(HU) Κυρία Πρόεδρε, κυρία Επίτροπε, κυρίες και κύριοι, θα ήθελα να ευχαριστήσω τον κ. Romeva i Rueda για την έκθεση αυτή που λαμβάνει θέση σχετικά με ένα σημαντικό πρόβλημα. Χαίρομαι ιδιαίτερα διότι ως συνάδελφος παίρνει τόσο σοβαρά την κατάσταση των γυναικών.
<P>
" βία κατά των γυναικών συνιστά παραβίαση ανθρωπίνων δικαιωμάτων που εμποδίζει τις γυναίκες να ασκήσουν τα θεμελιώδη δικαιώματά τους. Ως εκ τούτου θεωρείται ένας από τους μεγαλύτερους παγκόσμιους φραγμούς για την ισότητα των φύλων στην κοινωνία. Το φαινόμενο αυτό εμφανίζεται σε διάφορους βαθμούς, παρατηρείται όμως σε ολόκληρο τον κόσμο, και έτσι πρέπει να αναληφθεί παγκοσμίως δράση για την καταπολέμησή του, σε συμφωνία με την Οικουμενική Διακήρυξη των Ανθρώπινων Δικαιωμάτων.
<P>
Τα ίδια τα κράτη, εν προκειμένω το Μεξικό, είναι υπεύθυνα για τον σεβασμό και τη δημιουργία της ελευθερίας και της ασφάλειας των πολιτών τους και έτσι πρέπει να εξασφαλίζουν τα αναγκαία μέσα για την πρόληψη, τη διαλεύκανση και την τιμωρία της βίας κατά των γυναικών, ακόμα κι αν πρόκειται για ενδοοικογενειακή βία.
<P>
Θεωρώ πολύ θετικό το γεγονός ότι το Μεξικό προέβη σε νομικές ενέργειες με σκοπό την ισότητα ανδρών και γυναικών. Ωστόσο η καταπολέμηση της βίας κατά των γυναικών δεν μπορεί να περιοριστεί μόνο στη χρησιμοποίηση νομοθετικών μέσων, αφού πρόκειται για ένα πολύπλοκο φαινόμενο που απαιτεί πολύπλοκη αντιμετώπιση: νομική, διοικητική, προληπτική, συμβουλευτική, υποστήριξη των θυμάτων, διάλογο και παρακολούθηση και υποχρεώσεις για το εκάστοτε κράτος.
<P>
" Ευρωπαϊκή Ένωση -που έχει δεσμευθεί σε διάφορες περιπτώσεις για την εξασφάλιση της ισότητας σε παγκόσμιο επίπεδο και θέσπισε τον οδικό χάρτη για την ισότητα για το διάστημα 2006-2010 που δημοσιεύθηκε από την Ευρωπαϊκή Επιτροπή, η δε Επίτροπος τον χαρακτήρισε μία από τις κύριες προτεραιότητες- δεν μπορεί να παραμείνει σιωπηλή μπροστά σε τέτοιες θηριωδίες.
<P>
Οι εξελίξεις ως προς τα ανθρώπινα δικαιώματα και την ισότητα των γυναικών πρέπει να θεωρούνται κύρια κριτήρια κατά τη διαμόρφωση των εξωτερικών σχέσεων. " έκθεση είναι εξαίρετη και συνιστώ την έγκρισή της.
<SPEAKER ID="181" NAME="Ilda Figueiredo" AFFILIATION="GUE/NGL">
(PT) Δεν μπορούμε να παραμείνουμε αδιάφοροι μπροστά στη βία κατά των γυναικών σε κανένα μέρος του κόσμου και ιδιαίτερα στις χώρες μας. Ως εκ τούτου δίνουμε μεγάλη προσοχή στο σοβαρό πρόβλημα στο Μεξικό και σε ορισμένες χώρες της Κεντρικής Αμερικής, όπου υπάρχουν ακόμα γυναικοκτονίες που δεν μπορούν να αποδοθούν μόνο σε ένα γενικό κλίμα βίας. Γνωρίζουμε ότι είναι επίσης ανάγκη να ληφθούν υπόψη οι διακρίσεις μέσα στο τοπικό κοινωνικό και οικονομικό πλαίσιο που δεν είναι ευνοϊκό για τις γυναίκες και είναι ακόμα χειρότερο για τις ιθαγενείς γυναίκες που ζουν μέσα σε μεγάλη φτώχεια και οικονομική εξάρτηση, ενώ υπάρχει και το πρόσθετο πρόβλημα των δραστηριοτήτων των εγκληματικών συμμοριών.
<P>
Επομένως εκφράζουμε κι εδώ την αλληλεγγύη μας στις γυναίκες που πέφτουν θύματα τέτοιας βίας και ενώνουμε τη φωνή μας με όσους ζητούν τον σεβασμό των δικαιωμάτων και της αξιοπρέπειας των γυναικών. Φυσικά, υποστηρίζουμε την έκθεση του συναδέλφου μας κ. Romeva.
<SPEAKER ID="182" NAME="Maria Badia i Cutchet" AFFILIATION="PSE">
(ES) Κυρία Πρόεδρε, θα ήθελα κι εγώ να συγχαρώ καταρχάς τον εισηγητή για την έκθεση αυτή. Θα ήθελα να υπογραμμίσω μερικά θέματα της έκθεσης και να τονίσω μία πτυχή που πιστεύω ότι ίσως να λείπει.
<P>
Για να κερδίσουμε τη μάχη ενάντια στους δολοφόνους γυναικών και ενάντια στην ατιμωρησία, πρέπει να επιτεθούμε σε διάφορα μέτωπα. Βραχυπρόθεσμα πρέπει να άρουμε όλες τις διακρίσεις στη νομοθεσία, να διευκολύνουμε την αναφορά εγκλημάτων και τα μέτρα προστασίας των θυμάτων, των μαρτύρων και των μελών των οικογενειών τους και να βελτιώσουμε το δικαστικό και το σωφρονιστικό σύστημα.
<P>
Συμφωνώ ότι στον τομέα αυτόν είναι απαραίτητο να προσφέρει η Ευρωπαϊκή Ένωση την πλήρη συνεργασία της στις χώρες αυτές προκειμένου να ξεπεράσουν τις δυσκολίες και τις καθυστερήσεις ως προς τη μεταφορά των δικαιωμάτων των γυναικών στη νομοθεσία, να ενθαρρύνει την επικύρωση διεθνών συμφωνιών για την προστασία των ανθρωπίνων δικαιωμάτων και να ενισχύσει την αναθεώρηση και την επικαιροποίηση της εθνικής νομοθεσίας σε αυτόν τον τομέα. Ως εκ τούτου υποστηρίζω την τροπολογία Obiols-Estrela που ακολουθεί αυτή τη γραμμή.
<P>
" μακροπρόθεσμη βελτίωση της κατάστασης απαιτεί να προωθήσουμε την εκπαίδευση στις αξίες μέσω εκστρατειών για την ισότητα των φύλων και εκπαιδευτικών εκστρατειών, καθώς και μέσω της ευαισθητοποίησης από την παιδική ηλικία στα σχολεία προκειμένου να προωθήσουμε μία κοινωνική συνείδηση που θα σταματήσει τη βία κατά των γυναικών και τον στιγματισμό των θυμάτων από τις αρχές.
<P>
Αυτό που πιστεύω πως ίσως λείπει, είναι μία πιο συγκεκριμένη αναφορά στο θέμα της παιδείας. Πιστεύω ότι όλες οι προσπάθειες που κάνουμε προς αυτήν την κατεύθυνση δεν είναι αρκετές για να σταματήσει να υπάρχει αυτό το μελανό σημείο στην κοινωνία, που δεν θα έπρεπε να έχει θέση σε κοινωνίες του 21ου αιώνα.
<SPEAKER ID="183" NAME="Benita Ferrero-Waldner" LANGUAGE="DE">
Κυρία Πρόεδρε, ευχαριστώ πολύ γι' αυτήν την πραγματικά σημαντική συζήτηση, και ευχαριστώ και πάλι θερμά τον εισηγητή.
<P>
Όπως είπα και προ ολίγου, το θέμα αυτό έχει φυσικά ιδιαίτερη σημασία για μένα ως γυναίκα και ως Επίτροπο για τις εξωτερικές σχέσεις και την ευρωπαϊκή πολιτική γειτονίας, είναι δε απόλυτα σωστό να πούμε -όπως άλλωστε έκανα στην αρχή- πως είναι ένα γενικό θέμα που δυστυχώς μας αφορά όλους, σε όλες τις χώρες. Αυτό ισχύει για την Ευρωπαϊκή Ένωση, ασφαλώς όμως ισχύει πολύ περισσότερο για φτωχές χώρες, χώρες χωρίς τις κατάλληλες κοινωνικοοικονομικές συνθήκες, χώρες που τους λείπει, ιδίως, ένα αποτελεσματικό αστυνομικό σύστημα -πράγμα που σημαίνει πως υπάρχουν δυσκολίες ακόμα και στο στάδιο της ανίχνευσης- καθώς και στις περισσότερες περιπτώσεις ένα αποτελεσματικό δικαστικό σύστημα. Τελικά είναι κι αυτό πολύ σημαντικό. Επίσης γνωρίζουμε ότι σε πολλές από τις χώρες που αναφέρθηκαν εδώ, όπως η Κεντρική Αμερική και το Μεξικό, αλλά και πολλές άλλες, εξακολουθεί να υπάρχει το φαινόμενο της διαφθοράς και σε ορισμένες περιπτώσεις, οργανώσεις μαφιόζων συνεργάζονται με ηγετικές προσωπικότητες του τομέα της δικαιοσύνης, πράγμα που σημαίνει πως το ποσοστό της εντοπισμού είναι ακόμα πολύ μικρό.
<P>
Συμφωνώ με πολλά από όσα ειπώθηκαν σήμερα: πρώτον, νομοθετικά μέτρα και δεύτερον, μέτρα εφαρμογής. Επιπροσθέτως μπορώ να επαναλάβω ότι η Επιτροπή διαθέτει ήδη προγράμματα και εργάζεται για τα θέματα αυτά. Ωστόσο πρέπει ασφαλώς να ληφθεί υπόψη και ο παράγων του χρόνου. Δυστυχώς, το φαινόμενο αυτό δεν μπορεί να εξαλειφθεί από τη μια μέρα στην άλλη. Μπορεί μόνο να τεθεί βαθμιαία υπό έλεγχο στο πλαίσιο της κοινωνικοοικονομικής ανάπτυξης. Δυστυχώς είναι κάτι που θα υποχρεωθούμε να αντιμετωπίσουμε όλοι για αρκετόν καιρό ακόμα.
<P>
Φυσικά, πρέπει να ληφθούν προληπτικά μέτρα. Μόλις υπογράμμισα το παράδειγμα του 'Pro Jóvenes', γιατί είναι πολύ ενδιαφέρον πρόγραμμα. Κυρίες και κύριοι, εάν πάτε ποτέ ξανά στο Ελ Σαλβαδόρ -ή και στη Γουατεμάλα, ιδίως όμως στο Ελ Σαλβαδόρ- σας συνιστώ να ρίξετε μια ματιά οι ίδιοι. Αυτό είναι τουλάχιστον ένα μικρό καλό νέο.
<P>
Δεν μπορώ παρά να διαβεβαιώσω ότι ασφαλώς θα συνεχίσουμε τα προγράμματά μας και θα συνεχίσουμε επίσης να διεξάγουμε τον διάλογό μας με το Μεξικό, οπωσδήποτε με κριτικό πνεύμα, παραδέχομαι όμως ευχαρίστως ότι, όπως είπε ο κ. Salafranca Sánchez-Neyra, το ίδιο το Μεξικό πρέπει να είναι έτοιμο να αντιμετωπίσει το ζήτημα αυτό και να το θέσει αυτό ως στόχο. Το θέμα είναι πως όταν ένα έγκλημα διαλευκαίνεται πολύ αργά, είναι πολύ δύσκολο να προσδιοριστούν όλες οι πτυχές μετά το συμβάν. Επομένως, είναι επίσης πολύ σημαντικό να χρησιμοποιήσουμε όλες τις σχετικές μεθόδους της σύγχρονης αστυνομικής τεχνολογίας, καθώς η διαλεύκανση είναι ο πρώτος παράγοντας και η δικαιοσύνη ο δεύτερος, και φυσικά το θέμα της γενικής μη διάκρισης στην κοινωνία παίζει επίσης καθοριστικό ρόλο.
<P>
Δεν μπορώ παρά να σας διαβεβαιώσω ότι ασφαλώς είμαι στο πλευρό σας ως προς το ζήτημα αυτό.
<SPEAKER ID="184" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο, Πέμπτη 11 Οκτωβρίου 2007.
<P>
Γραπτές δηλώσεις (άρθρο 142)
<SPEAKER ID="771" NAME="Zita Pleštinská  " AFFILIATION="PPE-DE">
γραπτώς. - (SK) Στις 8 Μαρτίου 2007, επ' ευκαιρία της Διεθνούς "μέρας της Γυναίκας, η Επιτροπή Δικαιωμάτων των Γυναικών και Ισότητας των Φύλων στο Ευρωπαϊκό Κοινοβούλιο άρχισε την εκστρατεία της για την εξάλειψη της βίας κατά των γυναικών.
<P>
Αυτή η έκθεση για τις γυναικοκτονίες στο Μεξικό και την Κεντρική Αμερική είναι μέρος της όλης πρωτοβουλίας που έχει ως στόχο την εξάλειψη της βίας κατά των γυναικών σε ολόκληρο τον κόσμο. Σε αυτές ειδικά τις χώρες, ο αριθμός των βίαιων θανάτων αυξήθηκε σημαντικά τα τελευταία χρόνια.
<P>
Σύμφωνα με τις επίσημες στατιστικές του Μεξικού, 6 000 γυναίκες και κορίτσια δολοφονήθηκαν μεταξύ 1999 και 2006. Οι πιο ανησυχητικές στατιστικές προέρχονται κυρίως από χώρες με βαθιά ριζωμένες οικονομικές ανισότητες στην κοινωνία, ιδίως δε εκεί όπου οι γυναίκες έχουν παραδοσιακά οικονομική εξάρτηση από τους άντρες: σε χώρες όπως η Γουατεμάλα, το Ελ Σαλβαδόρ, η Ονδούρα -η τρίτη από τις φτωχότερες χώρες της Νότιας Αμερικής- και η Νικαράγουα.
<P>
Οι γυναικοκτονίες στη Ciudad Juárez και στη Γουατεμάλα είναι ιδιαίτερα ανησυχητικές και για τον λόγο αυτόν επιδοκιμάζω τη σημερινή συζήτηση. Θεωρώ ότι μόνο με μία εις βάθος ανάλυση αυτών των θεμάτων, που θα πρέπει να γίνει πριν από τη σύνοδο κορυφής ΕΕ-ΛΑΚ που θα πραγματοποιηθεί το 2008 στη Λίμα, θα μπορέσουμε να αξιολογήσουμε τα μέτρα που θεσπίστηκαν, συμπεριλαμβανομένης της πείρας των μεξικανικών αρχών, πράγμα που θα βοηθήσει στην καταπολέμηση της βίας κατά των γυναικών και στην ΕΕ και στη Νότια Αμερική.
<P>
Πρέπει να εντείνουμε τις προσπάθειές μας για την προστασία των γυναικών από κάθε είδος βίας.
<SPEAKER ID="770" NAME="Richard Seeber  " LANGUAGE="DE">
Το πρόβλημα της γυναικοκτονίας και της ατιμωρησίας των δραστών στο Μεξικό και την Κεντρική Αμερική δεν μειώθηκε παρά τις μεγάλες προσπάθειες. Ως εκ τούτου οι κυβερνήσεις του Μεξικού και των χωρών της Κεντρικής Αμερικής πρέπει να συνεχίσουν να εντείνουν τις προσπάθειές τους για την πρόληψη και ανίχνευση των γυναικοκτονιών και άλλων μορφών βίας κατά των γυναικών.
<P>
Σε συνάρτηση με αυτό θα ήθελα να ζητήσω από τις κυβερνήσεις των χωρών της Κεντρικής Αμερικής να εντατικοποιήσουν την παρακολούθηση των επιχειρήσεων maquiladora (υπεργολαβίας) όσον αφορά την άσκηση εταιρικής κοινωνικής ευθύνης. Επιπροσθέτως, οι ευρωπαϊκές αρχές των ίσων ευκαιριών και των ίσων δικαιωμάτων για γυναίκες και άντρες πρέπει να επηρεάζουν περισσότερο την ενεργό πολιτική της ΕΕ για τα ανθρώπινα δικαιώματα.
<P>
Επομένως απευθύνω έκκληση προς την Επιτροπή να παρουσιάσει πρόταση σχετικά με το πώς μπορούν οι διάφορες ευρωπαϊκές πρωτοβουλίες για την καταπολέμηση της γυναικοκτονίας να συντονιστούν μελλοντικά καλύτερα με τις τοπικές αρχές και οργανώσεις. Πρέπει να χρησιμοποιηθούν όλα τα διαθέσιμα μέσα της εξωτερικής πολιτικής. Σε συνάρτηση με αυτό θα ήθελα να ζητήσω από την Επιτροπή και τα κράτη μέλη να εντείνουν τις δραστηριότητές τους για να ελέγξουν τη συμμόρφωση με τις διατάξεις για τη δημοκρατία και τα ανθρώπινα δικαιώματα που περιλαμβάνονται στις υφιστάμενες και τις υπό διαπραγμάτευση συμφωνίες.
<P>
Κατά τη διαπραγμάτευση της συμφωνίας σύνδεσης με τις χώρες της Κεντρικής Αμερικής πρέπει να γίνει αξιολόγηση αντικτύπου στην ισότητα των φύλων στο πλαίσιο της αξιολόγησης αντικτύπου για την αειφόρο ανάπτυξη. " ευρωπαϊκή πολιτική για τα ανθρώπινα δικαιώματα και ιδιαίτερα τα δικαιώματα των γυναικών δεν πρέπει σε καμία περίπτωση να είναι υπό αίρεση εξαιτίας οικονομικών και γεωπολιτικών συμφερόντων.

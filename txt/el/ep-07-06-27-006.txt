<CHAPTER ID="006">
Συνεδρίαση του Ευρωπαϊκού Συμβουλίου της 21ης και 22ας Ιουνίου 2007 - Εξάμηνο δραστηριοτήτων της Γερμανικής Προεδρίας (συνέχιση της συζήτησης)
<SPEAKER ID="081" NAME="Πρόεδρος">
" ημερήσια διάταξη προβλέπει τη συνέχιση της κοινής συζήτησης:
<P>
της έκθεσης του Ευρωπαϊκού Συμβουλίου και τη δήλωση της Επιτροπής για τη συνεδρίαση του Ευρωπαϊκού Συμβουλίου της 21ης και 22ας Ιουνίου 2007 και
<P>
της δήλωσης του Συμβουλίου: εξάμηνο δραστηριοτήτων της γερμανικής Προεδρίας.
<SPEAKER ID="033" NAME="Werner Langen" AFFILIATION="PPE-DE">
(DE) Κύριε Πρόεδρε, κυρία Προεδρεύουσα του Συμβουλίου, κυρίες και κύριοι, η σημερινή συζήτηση δείχνει πόσο δυνατή είναι η ευρωπαϊκή ιδέα και πόσο μας ενώνει σε καιρούς κρίσεων πέρα από τα κομματικά όρια και μας δίνει τη δύναμη να πούμε αυτά που πρέπει. Εγώ είμαι χριστιανοδημοκράτης, θα ήθελα όμως να υποστηρίξω ανεπιφύλακτα αυτά που είπε ο σοσιαλδημοκράτης συνάδελφος Martin Schulz. Θέλω να υποστηρίξω κάθε του πρόταση. Ως Γερμανός θυμάμαι την τελευταία ομιλία του γάλλου προέδρου Φρανσουά Μιτεράν το 1995 εδώ στο Σώμα. Είπε ότι ο εθνικισμός οδηγεί σε πόλεμο. Αυτή είναι η δύναμη της Ευρώπης που πρέπει να τη διαφυλάξουμε μέσα σε κάθε δυσκολία: μία Ευρώπη που υπερασπίζεται την ειρήνη, την ευημερία και την κοινωνική ασφάλεια.
<P>
Πρώτα απ' όλα, όμως, θα ήθελα να ευχαριστήσω την Προεδρία του Συμβουλίου και εσάς προσωπικά, κυρία Merkel. Αντιμετωπίσατε ένα γιγαντιαίο καθήκον και επιτύχατε. Δεν πραγματοποιήθηκαν όλες μας οι ελπίδες, διατηρήθηκε όμως η ουσία των προτάσεων τόσο όσον αφορά την πολιτική για το κλίμα και την ενέργεια όσο και τη μεταρρύθμιση της Συνθήκης. Επιτύχατε να διευρυνθούν τα δικαιώματα του Κοινοβουλίου, να εξακολουθήσει η προτεραιότητα του ευρωπαϊκού δικαίου, να ενισχυθεί η επικουρικότητα σε πολλούς τομείς, να διασαφηνιστούν τα όρια των αρμοδιοτήτων και πολλά άλλα. Τέθηκαν επίσης ερωτήματα για την αρχή του ανταγωνισμού. Οι επιπτώσεις θα πρέπει να εξεταστούν πιο προσεκτικά.
<P>
Γενικά πιστεύω ότι η γερμανική Προεδρία ήταν επιτυχημένη στα δύο ουσιαστικότερα σημεία: πέτυχε να υλοποιήσει πολλές πρωτοβουλίες του τρέχοντος προγράμματος και συνεργάστηκε υποδειγματικά με το Ευρωπαϊκό Κοινοβούλιο. Θα ήθελα να σας ευχαριστήσω και γι' αυτό προσωπικά, κυρία Merkel, καθώς και όλα τα μέλη της γερμανικής κυβέρνησης και της γερμανικής αντιπροσωπείας.
<P>
(Χειροκροτήματα)
<SPEAKER ID="034" NAME="Enrique Barón Crespo" AFFILIATION="PSE">
(DE) Κύριε Πρόεδρε, κυρία Προεδρεύουσα του Συμβουλίου, κύριε Επίτροπε, κυρίες και κύριοι, μπράβο, κυρία Merkel, θερμά συγχαρητήρια! Εκπληρώσατε τις υποχρεώσεις σας ως πρόεδρος του Συμβουλίου. Το Ευρωπαϊκό Κοινοβούλιο σας είχε ζητήσει να συγκαλέσετε Διακυβερνητική Διάσκεψη και να συνεχίσετε τον δρόμο της Ευρωπαϊκής Ένωσης προς ένα σύνταγμα, έναν δρόμο που μας έφερε ειρήνη και ευημερία και τώρα αποτελεί πρότυπο δημοκρατίας και αλληλεγγύης στον κόσμο της παγκοσμιοποίησης. Μετά από περίοδο περισυλλογής δύο ετών, η πλειονότητα των κρατών και των πολιτών κατέληξαν ότι επιθυμούν την προώθηση του μέλλοντος της Ευρώπης. Παρά τις κάποιες εξαιρέσεις που ελπίζω ότι δεν θα επηρεάσουν τη συνοχή της ΕΕ, βοηθήσαμε εκείνους που είχαν πρόβλημα με τη συνθήκη.
<P>
Τώρα πρέπει να ετοιμάσουμε μία εντολή για την αναθεωρημένη συνθήκη και αυτό το θεωρούμε καλό. Περιλαμβάνει σαφή δέσμευση σχετικά με τις αρχές, τις αξίες και τους στόχους της ΕΕ. Κατά τη γνώμη μου, ο νομικά δεσμευτικός χαρακτήρας του Χάρτη Θεμελιωδών Δικαιωμάτων πρέπει να παγιωθεί στη συνθήκη αμέσως μετά από το προοίμιο. " επέκταση της συναπόφασης και της ειδικής πλειοψηφίας αποτελούν επίσης θετικές πτυχές.
<P>
Παρ' όλ' αυτά λυπάμαι γιατί χάθηκε η σαφήνεια και η διαφάνεια. Τα σύμβολα, η σημαία και ο ύμνος μαρτυρούν επίσης τη χαρά και την ελευθερία στην Ευρώπη, όπως τις υπογράμμισαν ο Μπετόβεν και ο Schiller.
<P>
Σας διαβεβαιώ ότι θα συνεχίσουμε να τα χρησιμοποιούμε και θα τα κρατήσουμε ψηλά με πραγματική υπερηφάνεια.
<P>
Με αυτήν την πεποίθηση, κυρία Προεδρεύουσα του Συμβουλίου, θα συνεργαστούμε τώρα στη Διακυβερνητική Διάσκεψη με τα εθνικά κοινοβούλια και την κοινωνία των πολιτών προκειμένου να ενισχύσουμε συνταγματικά την Ευρωπαϊκή Ένωση.
<P>
Θα συνεχίσουμε να αγωνιζόμαστε σε αυτήν την πορεία που ο Walter Hallstein χαρακτήρισε constructio continua και για την οποία ο Jean Monnet είπε ότι πηγαίνει "βήμα-βήμα". Και θα ανεβούμε στα Ιμαλάια βήμα-βήμα, σαν τους Σέρπα.
<SPEAKER ID="035" NAME="Πρόεδρος">
Σας ευχαριστούμε πολύ, κύριε Barón Crespo.
<SPEAKER ID="036" NAME="Silvana Koch-Mehrin" AFFILIATION="ALDE">
(DE) Κυρία Προεδρεύουσα του Συμβουλίου, κύριε Πρόεδρε, σας συγχαίρω θερμά για το εξαίρετο έργο σας, κυρία καγκελάριε. Επιτύχατε ένα πολύ καλό αποτέλεσμα και εκπληρώσατε τις προσδοκίες. Αυτό δεν αποτελεί μεγάλη έκπληξη για τους γερμανούς φιλελεύθερους, γιατί ήμασταν πεπεισμένοι πριν ακόμα από τις εκλογές για την ομοσπονδιακή βουλή ότι θα ήσασταν καλή ως ηγέτης. Αυτό το λέω απλώς στον κ. Schulz που σήμερα το είπε τόσο διαχυτικά, όμως κάλλιο αργά παρά ποτέ.
<P>
Πριν από την έναρξη της γερμανικής Προεδρίας του Συμβουλίου, οι Ελεύθεροι Δημοκράτες στο Ευρωπαϊκό Κοινοβούλιο είχαν απευθύνει έκκληση προς την τότε πολύ διστακτική ακόμα ομοσπονδιακή κυβέρνηση να θέσει έναν φιλόδοξο στόχο για τη συνταγματική συνθήκη. Είμαστε ικανοποιημένοι, ως εκ τούτου, που στο τέλος της προεδρίας σας δεν έχουμε μόνο ένα χρονοδιάγραμμα, αλλά και συμφωνία ως προς τα περιεχόμενα. Ωστόσο, το τίμημα ήταν εξαιρετικά μεγάλο. Ονόματα άλλαξαν, προθεσμίες μεγάλωσαν και επιτράπηκαν εξαιρέσεις. Ειδικά το θέμα του Χάρτη Θεμελιωδών Δικαιωμάτων είναι πραγματική καταστροφή. " "αναθεωρημένη συνθήκη" είναι πιο πολύπλοκη και λιγότερο διαφανής. Μία μειοψηφία επιβλήθηκε στην πλειοψηφία με αποτέλεσμα ένα βαρύ χτύπημα για την ιδέα της Ευρώπης.
<P>
Παραμένει ανοιχτό το αν οι αποφάσεις που ελήφθησαν αργά τη νύχτα στις Βρυξέλλες θα εφαρμοστούν τελικά. Δεν υπάρχει εγγύηση γι' αυτό. Πρώτα πρέπει να γίνει η Διακυβερνητική Διάσκεψη και μετά τα πράγματα δεν θα κινηθούν μέχρι να αρχίσει η επικύρωση στα 27 κράτη μέλη. Επομένως, όλα παραμένουν ανοιχτά. Ως εκ τούτου, το αποτέλεσμα της γερμανικής προεδρίας αντικατοπτρίζει αρκετά ρεαλιστικά τη διάθεση που επικρατεί τώρα στην ΕΕ, που δεν είναι απόλυτα κακή, αλλά δεν είναι και ενθουσιώδης. Αυτή που επιβλήθηκε δεν είναι η Ευρώπη που είναι κοντά στους πολίτες, αλλά η απομακρυσμένη Ευρώπη των συνόδων κορυφής. Ενόψει των δυσκολιών που θα καθιστούσαν σχεδόν ανέφικτο ένα αποτέλεσμα, η Προεδρία μας πήγε αρκετά βήματα εμπρός. Κάτι παραπάνω θα ήταν αδύνατο.
<P>
Κυρία Merkel, είπατε πώς θέλετε να θυμούνται οι πολίτες μετά από 50 χρόνια το έτος 2007. Θα ήθελα να προσθέσω εδώ μια ελπίδα: θα χαιρόμουν πολύ αν το 2057 -ίσως να ζω ακόμα τότε- όλοι οι Ευρωπαίοι έβλεπαν την θαυμάσια φράση της δήλωσης του Βερολίνου "ενωθήκαμε για το καλύτερο" όχι σαν μια απόφαση που ελήφθη κεκλεισμένων των θυρών αλλά σαν κάτι που βιώνουν καθημερινά. Αυτό θα ήταν μια τεράστια επιτυχία για την Προεδρία σας. Σας ευχαριστώ θερμά άλλη μια φορά!
<P>
(Χειροκροτήματα)
<SPEAKER ID="037" NAME="Brian Crowley" AFFILIATION="UEN">
A Uachtaráin, A Uachtaráin in Oifig na Comhairle, A Uachtaráin an Choimisiúin, comhghairdeachas leis an Seansailéir Merkel agus leis na daoine go léir i rialtas na Gearmáine.
<P>
(EN) Καταρχάς, θέλω να επισημάνω ότι, όταν αναφερόμαστε στα αποτελέσματα της συνόδου κορυφής της περασμένης εβδομάδας, αφιερώνεται πολύς χρόνος και προσπάθεια προκειμένου να αναλυθούν τα συναισθήματα που καταγράφουν τα μέσα ενημέρωσης ή να ερμηνευτούν τα όσα είπε ένα πρόσωπο σε ένα άλλο, ενώ στην πραγματικότητα θα έπρεπε να πανηγυρίζουμε για την ικανότητα των ηγετών όλων των κρατών μελών της Ευρωπαϊκής Ένωσης να ακολουθήσουν το παράδειγμα της γερμανίδας καγκελαρίου και Προεδρεύουσας του Συμβουλίου, κ. Angela Merkel, για την αναζήτηση και χάραξη της μελλοντικής πορείας ανάπτυξης της Ευρωπαϊκής Ένωσης.
<P>
Ειδικότερα, λόγω της ευαισθησίας πολλών τομέων, είτε πρόκειται για το θέμα των ψήφων στο Συμβούλιο, για τα δικαιώματα των εθνικών κοινοβουλίων ή για τη συναπόφαση στον τομέα της δικαιοσύνης και των εσωτερικών υποθέσεων, υπάρχουν θεμελιώδη ζητήματα εθνικής σημασίας για τις διάφορες χώρες, οπότε θα ήταν σφάλμα να μην εκφράσει ο επικεφαλής της όποιας κυβέρνησης τις ανησυχίες του σχετικά με τους εν λόγω τομείς.
<P>
Εντούτοις, παρά τις δυσκολίες που αντιμετωπίζουν πολλές από αυτές τις συνόδους κορυφής, μπορέσαμε να καταλήξουμε σε επιτυχία, η οποία κατέστη δυνατή, καγκελάριε Merkel, επειδή συνδυάσατε υπό τη σπουδαία σας καθοδήγηση τις κεντρικές αρχές της Ευρωπαϊκής Ένωσης - ήτοι τον συμβιβασμό, τη συναίνεση, την κατανόηση και την ανεκτικότητα.
<P>
Οι άλλοι τομείς στους οποίους η γερμανική Προεδρία σημείωσε επιτυχία τους τελευταίους έξι μήνες είναι τομείς από τους οποίους θα αντλήσουμε οφέλη στο μέλλον - και δεν χρησιμοποιώ το πρώτο πληθυντικό πρόσωπο επειδή αναφέρομαι μόνο σε όσους βρισκόμαστε σε τούτο το Κοινοβούλιο: θεωρώ ότι ως πολίτες και καταναλωτές στην Ευρωπαϊκή Ένωση θα αντλήσουμε τα οφέλη των προσπαθειών τις οποίες καταβάλλετε.
<P>
(DE) Κυρία καγκελάριε, ολοκληρώσατε ένα δύσκολο καθήκον σε δύσκολους καιρούς. Σας ευχαριστώ.
<P>
(EN) Ζητώ συγγνώμη για τα γερμανικά μου!
<SPEAKER ID="041" NAME="Rebecca Harms" AFFILIATION="Verts/ALE">
(DE) Κύριε Πρόεδρε, κυρία Προεδρεύουσα του Συμβουλίου, θα ήθελα να υπογραμμίσω και πάλι εξ ονόματος της Ομάδας των Πρασίνων/Ευρωπαϊκή Ελεύθερη Συμμαχία αυτό που ήδη είπε ο αρχηγός της Ομάδας μου: όταν ανακοινώθηκε το αποτέλεσμα της συνόδου κορυφής, έφυγε ένα μεγάλο βάρος από πάνω μας, και συμμεριστήκαμε απόλυτα την ανακούφιση και τη χαρά σας. Ωστόσο, δεν παραξενευτήκαμε για την απογοήτευση του κ. Πρόντι γιατί κατά τη διάρκεια της συνόδου είχε καταστεί φυσικά σαφές πόσο επισφαλή ήταν όλα και ποιοι εθνικοί εγωισμοί απειλούν σήμερα την Ευρώπη.
<P>
Τις ημέρες που ακολούθησαν -και βασικά ακόμη και κατά τη διάρκεια της συνόδου- πρόσεξα στις αναφορές και τις συνεντεύξεις γι' αυτή τη δύσκολη κατάσταση ότι ενόψει αυτής της απώλειας της περαιτέρω ολοκλήρωσης, που ήταν και το θέμα της συνόδου, πολλοί άρχισαν ξανά να σκέφτονται θετικά για την Ευρώπη. Βασικά είναι απλό: καταλαβαίνει κανείς τι είχε όταν του το πάρουν. Μερικές φορές το καταλαβαίνει κανείς όταν είναι πια πολύ αργά, όμως αυτή τη φορά αυτό συνέβη έγκαιρα. Σας είμαι ιδιαίτερα ευγνώμων για τις διαπραγματευτικές σας ικανότητες, γιατί πιστεύω ότι καταφέρατε να παίξετε πολύ επιδέξια με απλά θέματα όπως το πώς αντιδρούν και λειτουργούν οι άνθρωποι σε αυτήν την Ευρώπη που κληρονομήσαμε.
<P>
Έχω όμως και μια επιθυμία. Καταφέρατε να φέρετε και πάλι τους ανθρώπους κοντύτερα στην Ευρώπη. Θα ήθελα να δω και στις προετοιμασίες της Διακυβερνητικής Διάσκεψης αυτή τη διαφάνεια και τον δημόσιο χαρακτήρα της συνόδου κορυφής. Δεν πρέπει να αφήσουμε να υπάρξει και πάλι αυτή η απόσταση και να αποκλειστούν και πάλι οι πολίτες. Πιστεύω ότι αυτό θα μας βοηθούσε ακόμα και στην Πολωνία όπου έχουμε την υποστήριξη του 80% του πληθυσμού. Σας ευχαριστώ και σας εύχομαι κάθε επιτυχία στο μέλλον!
<SPEAKER ID="042" NAME="Gabriele Zimmer" AFFILIATION="GUE/NGL">
(DE) Κύριε Πρόεδρε, όπως πολλοί αριστεροί στην Ευρώπη, δεν μπορώ να εγκρίνω τίποτα από όσα ενθαρρύνουν τον εθνικισμό και κάνουν ακόμα πιο δύσκολη τη χρησιμοποίηση των πόρων της ΕΕ για την επίλυση κοινωνικών, περιβαλλοντικών και παγκόσμιων προβλημάτων. Ως εκ τούτου, υποστηρίζω την ευρωπαϊκή ολοκλήρωση που στοχεύει σε μία ομοσπονδιακή Ευρωπαϊκή Ένωση, φυσικά με το ανάλογο ομοσπονδιακό σύνταγμα, που θα έχει όμως άλλες αρχές, άλλες προτεραιότητες και άλλους στόχους.
<P>
Πρέπει κι εγώ να σας εκφράσω την εκτίμησή μου, κυρία Merkel. Καταφέρατε να δώσετε στο ευρύ κοινό την εντύπωση ότι ο συμβιβασμός των Βρυξελλών είναι κατόρθωμά σας. Ωστόσο, από πολλές απόψεις, ο συμβιβασμός αποτελεί μια συνέχεια των ίδιων πραγμάτων με παλιά. Δεν φέρνει μεγάλες αλλαγές στην πολιτική, μόνο έναν φαινομενικά καλύτερο σχεδιασμό.
<P>
" απόρριψη του σχεδίου συντάγματος στη Γαλλία και τις Κάτω Χώρες δεν οφειλόταν στον φόβο ενός υπερκράτους, αλλά στον φόβο μίας Ευρώπης που δεν θα ήταν κοινωνική, και προφανώς εσείς δεν κάνατε τίποτα για να μειωθεί αυτός ο φόβος με τον συμβιβασμό που επιτύχατε στις Βρυξέλλες, με τα ημίμετρα, την αναβολή λύσης προβλημάτων και με την πάλη για εξουσία που είδαμε σε σχέση με τις ψήφους.
<P>
Γι' αυτό θα συνεχίσουμε να ζητάμε δημοψηφίσματα στα κράτη μέλη της ΕΕ, και γι' αυτήν την συνθήκη. Δεν υπάρχει κανένας λόγος ανησυχίας αν, όπως δείχνουν οι πρόσφατες δημοσκοπήσεις, οι περισσότεροι ευρωπαίοι πολίτες είναι υπέρ της Ευρώπης. Αν αυτή η συνθήκη είναι καλή, υπάρχει μεγάλη πιθανότητα να την υποστηρίξει η πλειοψηφία των πολιτών.
<SPEAKER ID="043" NAME="Irena Belohorská" AFFILIATION="NI">
(SK) Κυρία καγκελάριε, θέλω και εγώ να ενώσω τη φωνή μου με όσους σας συγχαίρουν και εκφράζουν την εκτίμησή τους για τη συμφωνία που επιτύχατε ως προς το ζήτημα του μέλλοντος της Ευρώπης.
<P>
" Συνθήκη για τη θέσπιση του Συντάγματος μπορεί να υπογράφηκε στη Ρώμη με πολλές τυμπανοκρουσίες από τους αρχηγούς κρατών, όμως η περίοδος που ακολούθησε απέδειξε ότι οι εν λόγω αρχηγοί κρατών είχαν πραγματοποιήσει απλώς μια ευχάριστη εκδρομή με σκοπό να υπογράψουν ένα άνευ σημασίας κομμάτι χαρτιού. Οι υπογραφές τους δεν είχαν τη στήριξη της λαϊκής ψήφου, όπως κατέστη εμφανές αργότερα στη λυπηρή περίοδο των επικυρώσεων και των δημοψηφισμάτων σε διάφορα κράτη μέλη.
<P>
Αυτή η περίοδος αποκάλυψε όλες τις κοινές αδυναμίες της Ευρώπης. Γι' αυτόν και μόνο τον λόγο η επιτυχία σας στις διαπραγματεύσεις και η επιδεξιότητα με την οποία επιτύχατε τον συμβιβασμό αξίζουν τον θαυμασμό μας.
<P>
Κυρία καγκελάριε, οι τυμπανοκρουσίες πρέπει σήμερα να ηχήσουν προς τιμήν σας. Μετά την υπογραφή, θεωρώ ότι οι προσπάθειές μας ως βουλευτών του ΕΚ θα έχουν ως κίνητρο το όραμα της συνεργασίας, και όχι την αντιπαράθεση μεταξύ των παλαιών 15 και των νέων κρατών μελών. Είμαι βέβαιη ότι θα καταφέρουμε να εξαλείψουμε όλες ανεξαιρέτως τις αοριστίες του κειμένου της Συνθήκης. Θέλω, τέλος, να σας ευχηθώ να περάσετε πολύ ευχάριστα στις διακοπές σας - διότι σίγουρα το αξίζετε.
<SPEAKER ID="044" NAME="Timothy Kirkhope" AFFILIATION="PPE-DE">
(EN) Κύριε Πρόεδρε, κυρία καγκελάριε, Πρόεδρε Barroso, δεν θα δοκιμάσω σήμερα τα γερμανικά μου. Το έκαναν άλλοι, και με πολύ μεγαλύτερη επιτυχία. Καθώς η γερμανική Προεδρία πλησιάζει στο τέλος της, θα ξεκινήσω την ομιλία μου απευθύνοντας συγχαρητήρια στην κ. καγκελάριο για τις πολύ επιτυχημένες προσπάθειές της στον τομέα της αλλαγής του κλίματος το τελευταίο εξάμηνο. " συμφωνία του Ευρωπαϊκού Συμβουλίου τον Μάρτιο σχετικά με τους στόχους για μείωση των εκπομπών αερίων του θερμοκηπίου κατά 30% έως το 2020, σε σύγκριση με τα επίπεδα του 1990, ήταν ιστορικής σημασίας και, ως μέλη του βρετανικού Συντηρητικού Κόμματος, την υποστηρίζουμε με θέρμη.
<P>
Όσο για το Ευρωπαϊκό Συμβούλιο της περασμένης εβδομάδας, ακούσαμε πολλές διαφορετικές ερμηνείες σχετικά με το αποτέλεσμα της συνόδου κορυφής. Στο "νωμένο Βασίλειο, οι αντιδράσεις ως προς το αποτέλεσμα δεν ήταν, όπως είναι αναμενόμενο, αποκλειστικά θετικές. Ο πρωθυπουργός Μπλερ, ο οποίος εγκαταλείπει σήμερα τον αριθμό 10 της οδού Ντάουνινγκ, υποστηρίζει ότι το κείμενο της τροποποιητικής Συνθήκης έχει ελάχιστη ομοιότητα με το κείμενο της συνταγματικής συνθήκης το οποίο αντικαθιστά. Εντούτοις, πολλοί από τους συναδέλφους του αρχηγούς κυβερνήσεων διαφωνούν μαζί του: ο ιρλανδός πρωθυπουργός και ο φινλανδός υπουργός Ευρωπαϊκών Θεμάτων το έχουν δηλώσει μάλιστα - ο τελευταίος δε έχει υποστηρίξει ότι δεν έχει αλλάξει κανένα από τα στοιχεία της αρχικής δέσμης όσον αφορά τα θεσμικά θέματα. Όταν, λοιπόν, ο πρωθυπουργός μας δηλώνει ότι τα δύο κείμενα δεν είναι συγκρίσιμα, νομίζω ότι οι βρετανοί πολίτες έχουν κάθε λόγο να αμφιβάλλουν για το κείμενο που υπέγραψε η βρετανική κυβέρνηση. Καθώς ο κ. Μπλερ υποσχέθηκε στον βρετανικό λαό ένα δημοψήφισμα στο τελευταίο του προεκλογικό πρόγραμμα, έχω την πεποίθηση ότι είναι υποχρέωση του διαδόχου του, κ. Gordon Brown, να τηρήσει αυτή την υπόσχεση.
<P>
Κυρία καγκελάριε, θέλω επίσης μια διευκρίνιση σχετικά με το ζήτημα των πληροφοριών οι οποίες έχουν δει το φως της δημοσιότητας και σύμφωνα με τις οποίες ο στόχος του ελεύθερου και ανόθευτου ανταγωνισμού στην ΕΕ έχει υπονομευθεί στο σχέδιο εντολής για τη ΔΚΔ. Ωστόσο, πληροφορούμαι επίσης ότι έχει πλέον συμπεριληφθεί στο κείμενο ένα πρωτόκολλο το οποίο διευκρινίζει ότι η Ένωση είναι πραγματικά πλήρως προσηλωμένη στον ανταγωνισμό και τις ελεύθερες αγορές. Υπάρχουν πληροφορίες ότι στην αλλαγή αυτή ενεπλάκη προσωπικά ο γερμανός υπουργός Οικονομικών. Αναφέρεται μάλιστα ότι δήλωσε "Αντιμετωπίζω αυτό το θέμα με σκεπτικισμό. Αν η κατάσταση αυτή συνεχιστεί, διαβλέπω κινδύνους". Για πολλούς Βρετανούς, η εσωτερική αγορά και μια πραγματικά ανταγωνιστική οικονομία αποτελούν ζωτική προϋπόθεση προκειμένου να υποστηρίξουν τη συμμετοχή της Βρετανίας στην Ένωση, οπότε θα είναι πολύ εύλογο να τους ανησυχήσει οποιαδήποτε απόπειρα υπονόμευσης αυτών των χαρακτηριστικών. Θα ήμουν ιδιαιτέρως ευγνώμων αν η κ. καγκελάριος μπορούσε να προσφέρει διαβεβαιώσεις επ' αυτού του θέματος.
<SPEAKER ID="045" NAME="Harlem Désir" AFFILIATION="PSE">
(FR) Κύριε Πρόεδρε, είναι στ' αλήθεια δύσκολο να αντισταθεί κανείς στον πειρασμό να συγχαρεί την Καγκελάριο και, επιτρέψτε μου να πω, ούτε εγώ θα το κάνω. Κυρία Merkel, σας συγχαίρω, μολονότι θα διατηρήσω τις επιφυλάξεις μου για τη μελλοντική συνθήκη καθαυτή. Στο κάτω-κάτω, η μεταρρύθμιση των συνθηκών ήταν σε αδιέξοδο, η Ευρώπη είχε τελματώσει, η ενότητά της δοκιμαζόταν, και εσείς της δώσατε μια νέα ευκαιρία.
<P>
" συμφωνία που εγκρίθηκε στις 23 Ιουνίου στις Βρυξέλλες αποτελεί έναν πολυσύνθετο συμβιβασμό που επιτεύχθηκε μετά από σκληρή προσπάθεια σε ένα Συμβούλιο, το οποίο χαρακτηρίζεται περισσότερο από τις εθνικές εντάσεις ορισμένων παρά από την κοινή αποδοχή του ευρωπαϊκού πνεύματος που μας συνδέει· ένα συμβιβασμό που επιτεύχθηκε με αντάλλαγμα τη γελοία εκχώρηση των συμβόλων της ΕΕ και την τρομερή επιλογή μη συμμετοχής (opt-out) όσον αφορά τον Χάρτη Θεμελιωδών Δικαιωμάτων. Ωστόσο, πρόκειται τουλάχιστον για μια συμφωνία που προέκυψε σε μια στιγμή που η Ευρώπη πρέπει να επιβεβαιώσει την ενότητά της και την επιθυμία της να προχωρήσει μπροστά ώστε να ανταποκριθεί στις προσδοκίες των πολιτών και να αρθεί στο ύψος των προκλήσεων που αντιμετωπίζει στον κόσμο, αλλά και στο εσωτερικό της Ευρώπης. Επομένως, πρέπει να δώσουμε κάθε ευκαιρία στην προσεχή Διακυβερνητική Διάσκεψη.
<P>
Όσο για την ίδια τη συνθήκη, θα μπορέσουμε να διατυπώσουμε οριστική κρίση επ' αυτής μόνο όταν δούμε το τελικό κείμενο που θα προκύψει. Οι αμφιβολίες παραμένουν, ωστόσο η εντολή έχει τουλάχιστον το πλεονέκτημα να υιοθετεί τις θεσμικές καινοτομίες που περιλαμβάνονταν στο πρώτο μέρος του σχεδίου συντάγματος και οι οποίες αμφισβητήθηκαν ελάχιστα, ακόμη και σε χώρες όπου το "όχι" επικράτησε στο δημοψήφισμα. Αναφέρομαι στις ενισχυμένες εξουσίες του Ευρωπαϊκού Κοινοβουλίου, στην κοινή εξωτερική πολιτική και πολιτική ασφαλείας, στους νέους κανόνες για τη λήψη αποφάσεων με πλειοψηφία και στη μετάβαση στην ομοφωνία για μια σειρά ζητημάτων, επομένως, από αυτή την άποψη, ελπίζω ότι το αποτέλεσμα θα επιτρέψει την επιβεβαίωση των βελτιώσεων που περιέχονται στο σχέδιο Συντάγματος.
<P>
Τούτου λεχθέντος, υπάρχουν δύο σημεία τα οποία θα ήθελα να υπογραμμίσω καθώς είναι σημαντικά για την Ομάδα μας και τα οποία αφορούν την κοινωνική διάσταση της Ευρωπαϊκής Ένωσης. Από τη μια πλευρά, υπήρξε ένα άρθρο για την οριζόντια κοινωνική ρήτρα και, από την άλλη, ένα άρθρο που παρείχε τη νομική βάση για την έγκριση οδηγίας για τις υπηρεσίες γενικού οικονομικού συμφέροντος. Σε αυτά τα δύο σημεία, η εντολή της Διακυβερνητικής Διάσκεψης παραμένει ασαφής. Θα παρακολουθούμε άγρυπνα για να διασφαλίσουμε ότι, μετά την αποκήρυξη του Χάρτη Θεμελιωδών Δικαιωμάτων, τα κράτη μέλη που θα συνέλθουν στη ΔΚΔ δεν θα υπονομεύσουν περαιτέρω αυτές τις δύο πιθανές προόδους στην κοινωνική διάσταση των ευρωπαϊκών συνθηκών.
<SPEAKER ID="046" NAME="Andrew Duff" AFFILIATION="ALDE">
(EN) Κυρία Προεδρεύουσα του Συμβουλίου, σας ευχαριστώ που επαναφέρατε την ουσία της πολιτικής στο Ευρωπαϊκό Συμβούλιο. Σε τρεις ημέρες θα είστε ελεύθερη από τα καθήκοντα της Προεδρίας και θα μπορείτε να προωθήσετε με μεγάλη αυτοπεποίθηση τη γερμανική πολιτική σε όλη την ευρωπαϊκή σκηνή. Μπορείτε να μας διαβεβαιώσετε ότι η Γερμανία θα αγωνίζεται πάντα κατά της επιλεκτικής Ευρώπης η οποία αποτελεί τη θλιβερή κληρονομιά του Τόνι Μπλερ; Κατά τη γνώμη μου, η λογική επιλογή είναι να εφαρμοστούν τώρα στην πράξη οι αναθεωρήσεις για τη στενότερη συνεργασία που βλέπουμε να περιλαμβάνονται στη Συνθήκη.
<P>
Αναφέρατε την αφρικανική παροιμία σύμφωνα με την οποία, όταν είναι κανείς μόνος, προχωράει γρηγορότερα, όταν όμως είναι μαζί με άλλους προχωράει μακρύτερα. Το πρόβλημα είναι ότι, αν τηρήσουμε την προσέγγιση της βρετανικής κυβέρνησης, θα συνεχίσουμε απλούστατα να κάνουμε κύκλους. Δείξτε μας τον δρόμο, ξεπεράστε το αδιέξοδο, και οι πιο διστακτικοί και συντηρητικοί εταίροι θα ακολουθήσουν.
<SPEAKER ID="047" NAME="Mirosław Mariusz Piotrowski" AFFILIATION="UEN">
(PL) Κύριε Πρόεδρε, κυρία καγκελάριε, θέλω να ξεκινήσω σχολιάζοντας την ομιλία του κ. Schulz, ο οποίος είχε το θράσος να απευθύνει νουθεσίες και να προσβάλει τη δημοκρατικά εκλεγμένη κυβέρνηση της Πολωνίας, η στάση της οποίας σε αυτές τις διαπραγματεύσεις υποστηρίζεται ακόμη και από την αντιπολίτευση, γεγονός που σημαίνει ότι έχει τη στήριξη της συντριπτικής πλειονότητας του πολωνικού λαού, προς την οποία ο κ. Schulz αποφάσισε να απευθύνει τις προσβολές του. Το Σώμα δεν είναι δυνατόν να εγκρίνει τέτοιες συμπεριφορές.
<P>
Όσον αφορά τη γερμανική Προεδρία, θέλω να δηλώσω ότι εξαρχής είχε θέσει ως σαφή στόχο τη διευθέτηση των υποθέσεων της Ευρωπαϊκής Κοινότητας. Δυστυχώς, κατέστησε προτεραιότητά της τη νεκρανάσταση της Συνταγματικής Συνθήκης η οποία είχε ήδη απορριφθεί μέσω δημοψηφισμάτων στη Γαλλία και τις Κάτω Χώρες. Παρ' όλα αυτά, η μεγαλύτερη επιτυχία της ήταν το γεγονός ότι έπεισε τους 27 αρχηγούς κρατών και κυβερνήσεων να συμφωνήσουν στην υπογραφή της αποδυναμωμένης εκδοχής της συνθήκης.
<P>
Το στοιχείο, όμως, που δημιούργησε τη μεγαλύτερη ανησυχία ήταν το ύφος των διαπραγματεύσεων, καθώς αυτές είχαν τη μορφή εκβιασμών εις βάρος κρατών τα οποία υποστήριζαν διαφορετικές απόψεις. Ας ελπίσουμε ότι αυτό δεν θα γίνει ο κανόνας στις σχέσεις μεταξύ των κρατών μελών της ΕΕ. Με την ευκαιρία αυτή, θέλω να ρωτήσω την Πρόεδρο Merkel ποιο είναι το νομικό καθεστώς της Συνταγματικής Συνθήκης στη Γερμανία, όπου το κείμενο δεν υπογράφηκε από τον Πρόεδρο, και κατά πόσον αληθεύει ότι στην καταμέτρηση των ψήφων στη γερμανική Γερουσία χρησιμοποιείται μέθοδος αντίστοιχη του συστήματος της ίσης επιρροής - του συστήματος, δηλαδή, το οποίο έγινε στόχος τόσο βίαιων επιθέσεων κατά τη διάρκεια της συνόδου κορυφής.
<SPEAKER ID="048" NAME="Jim Allister" AFFILIATION="NI">
(EN) Κύριε Πρόεδρε, υποστηρίξατε ότι η νέα Συνθήκη θα διατηρεί την ουσία του Συντάγματος. " καγκελάριος Merkel συμφώνησε σήμερα με αυτή τη θέση. " Επίτροπος Wallström δήλωσε ότι πρόκειται ουσιαστικά για μια πρόταση η οποία δεν διαφέρει από το παλαιό κείμενο του Συντάγματος, ενώ οι ευρωπαϊκές κυβερνήσεις έχουν παραδεχτεί ότι το κείμενο θα είναι κατά 99% το ίδιο. Και αυτοί και εσείς, κύριε Πρόεδρε, έχετε δίκιο!
<P>
Υπάρχει, όμως, ένας ηγέτης -συγγνώμη: πρώην ηγέτης, ο Τόνι Μπλερ- ο οποίος υποκρίνεται ότι πρόκειται για κάτι εντελώς διαφορετικό. Γιατί; Για να μπορέσει να εξαπατήσει τον λαό του "νωμένου Βασιλείου και να αποφύγει το δημοψήφισμα το οποίο του υποσχέθηκε επειδή γνωρίζει ότι δεν μπορεί να το κερδίσει. Ωστόσο, η αναίσχυντη δολιότητα της βρετανικής κυβέρνησης δεν πρόκειται να εξαπατήσει τον βρετανικό λαό, διότι γνωρίζουμε ότι, όταν μια Συνθήκη μοιάζει με Σύνταγμα, όταν είναι διατυπωμένη όπως ένα Σύνταγμα, και όταν θα οδηγούσε, όπως ένα Σύνταγμα, σε ενίσχυση του ασφυκτικού ελέγχου των Βρυξελλών, τότε είναι όντως Σύνταγμα, ανεξαρτήτως του πώς θα επιλέξετε παραπλανητικά να το περιγράψετε. Γι' αυτό ο λαός του "νωμένου Βασιλείου εξακολουθεί να απαιτεί τη διενέργεια δημοψηφίσματος· οτιδήποτε λιγότερο θα συνιστούσε απάτη.
<SPEAKER ID="049" NAME="József Szájer" AFFILIATION="PPE-DE">
(EN) Κύριε Πρόεδρε, έφερα μαζί μου έναν κύβο, στον οποίο εικονίζεται η σημαία της Ευρωπαϊκής Ένωσης - τα 12 άστρα. Κατασκευάστηκε στη Γερμανία, επινοήθηκε από έναν Ούγγρο και αποτελείται από 27 κομμάτια. Το έφερα εδώ για να υπενθυμίσω σε όλους μας πόσο δύσκολο είναι να συναρμολογηθεί αυτή η Συνθήκη. Όπως ακριβώς αυτός ο κύβος, πρέπει να φέρει τα σύμβολα, πρέπει να είναι φορέας ενός μηνύματος και να αποτελεί ακρογωνιαίο λίθο και θεμέλιο του κοινού ευρωπαϊκού μας οικοδομήματος· συγχρόνως, όμως, αποτελείται από 27 κομμάτια. Έτσι, λοιπόν, συγχαίρω τη γερμανική Προεδρία, η οποία κατάφερε να συνενώσει και πάλι αυτά τα 27 κομμάτια, διότι πρόκειται για κομμάτια μικρά και μεγάλα - κανένα δεν είναι ίδιο με τα υπόλοιπα. Αυτός ο κύβος δεν είναι πάντα όμορφος, διότι είναι εμφανείς οι διαχωριστικές γραμμές. Εντούτοις, μπορεί εφεξής να χρησιμοποιηθεί ως ένας καλός θεμέλιος λίθος.
<P>
Θα προσέθετα δε ότι στο κουτί που τον περιέχει πρέπει να αναγράφεται η ένδειξη "εύθραυστο". Όλοι στο Ευρωπαϊκό Κοινοβούλιο και στο Συμβούλιο πρέπει να φροντίζουμε από κοινού ώστε ο κύβος αυτός να μένει ενωμένος. Χαίρομαι ιδιαιτέρως διότι η Ευρώπη προσπαθεί επιτέλους να δεχτεί κάτι που δεν μπορούσε να δεχτεί για αρκετά χρόνια. Κατ' αυτή την έννοια, η Ευρώπη γίνεται πιο ισχυρή, επειδή όλοι χρειαζόμαστε κάτι που μπορεί να χρησιμεύσει ως θεμέλιος λίθος. Χρειαζόμαστε μια κοινή εξωτερική πολιτική, καθώς και κοινή δράση για την καταπολέμηση της αλλαγής του κλίματος και την εγγύηση των ανθρωπίνων δικαιωμάτων και των δικαιωμάτων των μειονοτήτων, χωρίς την εφαρμογή δύο μέτρων και σταθμών. Από αυτή την άποψη, εκτιμώ πραγματικά το γεγονός ότι από την τροποποιητική Συνθήκη δεν παραλείφθηκε η αναφορά στις μειονότητες. Εντούτοις, με λυπεί η απουσία ορισμένων άλλων στοιχείων, ιδίως των στοιχείων που ορισμένοι ήθελαν να μείνουν εκτός της Συνθήκης -των συμβόλων της Ευρωπαϊκής Ένωσης, των άστρων, των σημαιών- ή οιασδήποτε αναφοράς στον Χριστιανισμό. Αυτό δεν πρέπει να γίνει.
<P>
Πρέπει να κρατήσουμε ενωμένο αυτόν τον κύβο, και να είμαστε προσεκτικοί επειδή είναι εύθραυστος.
<P>
(Χειροκροτήματα)
<SPEAKER ID="050" NAME="Πρόεδρος">
Ευχαριστώ, József Szájer! Όταν πρωτοσυναντηθήκαμε, μου δώσατε ένα κομμάτι συρματόπλεγμα μαζί με την ουγγρική σημαία ως δείγμα ότι η διαίρεση της Ευρώπης ξεπεράστηκε. Ήταν ένα πολύ ωραίο σύμβολο και ποτέ δεν το ξέχασα.
<SPEAKER ID="051" NAME="Jo Leinen" AFFILIATION="PSE">
(DE) Κύριε Πρόεδρε, θα ήθελα να επανέλθω σε αυτό που είπε ο προηγούμενος ομιλητής. Ίσως πρέπει τώρα να δείχνουμε τη σημαία και να παίζουμε τον εθνικό ύμνο πιο συχνά για να δείξουμε πως αυτά τα πράγματα δεν μπορούν να χαθούν, διότι υπάρχουν.
<P>
Αγωνιστήκαμε για να διατηρηθεί η ουσία. Το κατορθώσαμε, και αυτό το θεωρώ επιτυχία. Όμως χάθηκαν περισσότερα από το όνομα και τα σύμβολα. Πρέπει να παραδεχτούμε ότι η αναθεωρημένη συνθήκη είναι κάτι διαφορετικό από τη συνταγματική συνθήκη γιατί το όραμα της πολιτικής ένωσης, μιας Ευρώπης όχι μόνο των κρατών, αλλά και των πολιτών, είναι τώρα πιο άπιαστο παρά ποτέ και θα περάσει πολύς καιρός μέχρι να μπορέσουμε να επιδιώξουμε και πάλι ένα ευρωπαϊκό σύνταγμα. Στο σημείο αυτό κέρδισαν οι πολέμιοι της Ευρώπης και έχασαν οι οπαδοί της ομοσπονδιακής Ευρώπης Πρέπει να είμαστε σαφείς ως προς αυτό.
<P>
Θεωρώ επίσης ότι η απλουστευμένη συνθήκη παραμένει δυστυχώς πολύπλοκη. Υπάρχει απώλεια διαφάνειας. Οι πολίτες δεν θα μπορέσουν να ταυτιστούν τόσο εύκολα με το νέο προϊόν όσο με τη Συνταγματική Συνθήκη. Τρίτον, ανησυχώ διότι μεγάλωσε η δυσπιστία μεταξύ των κρατών μελών και η δυσπιστία ορισμένων κρατών μελών προς την ΕΕ και τα θεσμικά της όργανα. Όλοι θέλουν να γίνουν μέλη, αλλά δεν θέλουν όλοι να συμμετάσχουν. Θα παρακολουθήσουμε με μεγάλη προσοχή αν θα υπάρξουν όχι μόνο διαφορετικές ταχύτητες, αλλά και διαφορετικές κατηγορίες. Είναι φανερό πως κάποιοι θέλουν να ανήκουν στη δεύτερη κατηγορία. Αν αυτό είναι που θέλουν, ας τους αφήσουμε. Δεν πρέπει να μπορούν να εμποδίσουν τους άλλους. Αυτό ήταν ένα σημαντικό στάδιο που μας βοήθησε να προχωρήσουμε, δεν είναι όμως το τέλος της διαδικασίας μεταρρύθμισης, και η νέα συνθήκη θα δώσει για πρώτη φορά στο Σώμα τη δυνατότητα να κάνει δικές του προτάσεις για περαιτέρω μεταρρυθμίσεις. Δεν αμφιβάλλω ότι στην επόμενη κοινοβουλευτική περίοδο θα επανέλθουμε σε όσα έμειναν πίσω αυτή τη φορά και θα επιδιώξουμε ως σώμα που εκπροσωπεί τους ευρωπαίους πολίτες την περαιτέρω ανάπτυξη της Ευρωπαϊκής Ένωσης.
<SPEAKER ID="052" NAME="Gerardo Galeote" AFFILIATION="PPE-DE">
(ES) Κύριε Πρόεδρε, πρέπει αναμφίβολα να συγχαρούμε την καγκελάριο Merkel και, ειδικότερα, τον Πρόεδρο της Ευρωπαϊκής Επιτροπής, ο οποίος απολαμβάνει τώρα τη δεύτερη μεγάλη του επιτυχία, μετά την έγκριση των δημοσιονομικών προοπτικών, καθόσον αποφύγαμε τον κίνδυνο μιας κρίσης.
<P>
Πολλοί βουλευτές του Ευρωπαϊκού Κοινοβουλίου ήλπιζαν ίσως σε περισσότερα, όμως οφείλουμε να αναγνωρίσουμε ότι αυτή η συμφωνία συνάδει απολύτως με την κοινοτική μέθοδο. Είμαι πεπεισμένος ότι θα συνεχίσουμε να λειτουργούμε ομαλά έως το 2014 ή, σε εξαιρετικές περιστάσεις, για τρία ακόμη χρόνια με βάση τη διαδικασία λήψης αποφάσεων που εγκρίθηκε στη Νίκαια, η οποία εν τέλει -και αυτό θέλω να το τονίσω- υιοθετήθηκε προκειμένου να ανταποκριθεί η Ένωση στις ανάγκες της διεύρυνσης.
<P>
Επιπλέον, ευελπιστώ ότι, προκειμένου να ολοκληρωθεί η μεταρρυθμιστική δέσμη για τα θεσμικά θέματα, οι είκοσι πρόσθετες έδρες στο Ευρωπαϊκό Κοινοβούλιο θα πληρωθούν για τις εκλογές του 2009, όπως είναι φυσικό, με πλήρη σεβασμό των κριτηρίων της αναλογικότητας, δηλαδή με τρόπο απολύτως δημοκρατικό.
<P>
Ενόψει της προόδου που έχει σημειωθεί στο πεδίο της δικαιοσύνης και των εσωτερικών υποθέσεων, διερωτώμαι αν θα καταστεί δυνατό, με την ευκαιρία της ΔΚΔ, να δοθούν ουσιαστικός ρόλος και αρμοδιότητες στον Ευρωπαίο Συντονιστή Αντιτρομοκρατικής Δράσης. Φρονώ ότι η θέση αυτή ανταποκρίνεται σε μια αντικειμενική ανάγκη και στη μεγάλη ευαισθησία που έχουν στον τομέα αυτόν οι ευρωπαίοι πολίτες, όπως καταδεικνύουν τα πορίσματα του τελευταίου Ευρωβαρομέτρου.
<P>
Παρεμπιπτόντως, είμαι βέβαιος ότι οι υπηρεσίες της Ευρωπαϊκής Επιτροπής θα διασφαλίσουν ότι η τρομοκρατική ομάδα ΕΤΑ θα αποκαλείται με το πραγματικό της όνομα.
<P>
Στο ίδιο πνεύμα, χαίρομαι ιδιαιτέρως από την αναφορά που γίνεται στο τελευταίο στοιχείο των συμπερασμάτων στην ειρηνευτική διαδικασία στη Βόρεια Ιρλανδία· με έκπληξη, όμως, διαπίστωσα ότι δεν υπάρχει η παραμικρή έστω αναφορά στην απειλή για τους ευρωπαίους πολίτες, και για τους ισπανούς πολίτες ειδικότερα, που δημιουργεί η διακοπή της εκεχειρίας από την ΕΤΑ. Δεν πρέπει να χάνεται καμία ευκαιρία για την έκφραση της αλληλεγγύης των ευρωπαϊκών θεσμικών οργάνων προς ανθρώπους η ζωή και η ελευθερία των οποίων βρίσκονται καθημερινά σε κίνδυνο.
<SPEAKER ID="053" NAME="Andrzej Jan Szejna" AFFILIATION="PSE">
(PL) Κύριε Πρόεδρε, κυρία καγκελάριε, ως επικεφαλής της αντιπροσωπείας της πολωνικής αριστεράς στη Σοσιαλιστική Ομάδα στο Ευρωπαϊκό Κοινοβούλιο, δέχομαι με ικανοποίηση τον συμβιβασμό όσον αφορά την αποδοχή της εντολής και της έναρξης της διακυβερνητικής διάσκεψης που επιτεύχθηκε κατά τη σύνοδο κορυφής του Ευρωπαϊκού Συμβουλίου. " εντολή που εγκρίθηκε επιτρέπει να διατηρηθούν στη νέα Συνθήκη οι σημαντικότερες θεσμικές πτυχές της Συνταγματικής Συνθήκης: ο Χάρτης Θεμελιωδών Δικαιωμάτων, η διεύρυνση των αρμοδιοτήτων του Ευρωπαϊκού Κοινοβουλίου, ο καθορισμός θέσης επικεφαλής της ευρωπαϊκής διπλωματίας και μια σημείωση σχετικά με την ευρωπαϊκή ενεργειακή πολιτική.
<P>
Χαίρομαι διότι η πολωνική κυβέρνηση υπαναχώρησε επιτέλους από τη θέση της σχετικά με ένα σύστημα "ίσης επιρροής", με το οποίο διαφωνούσαν οι υπόλοιπες χώρες της ΕΕ, και αποδέχτηκε μια συμβιβαστική θέση. " απόφαση αυτή ήταν συνετή. Εντούτοις, οι διαπραγματευτικές μέθοδοι της πολωνικής κυβέρνησης, η οποία χρησιμοποίησε επιχειρήματα τα οποία παρέπεμπαν στον Δεύτερο Παγκόσμιο Πόλεμο, αμαυρώνουν την εικόνα της Πολωνίας και θέτουν σε κίνδυνο τις πολωνογερμανικές σχέσεις, οι οποίες είναι μέχρι στιγμής καλές.
<P>
" άποψη της πολωνικής κοινωνίας για τη συνεργασία στους κόλπους της ΕΕ διαφέρει από αυτή της πολωνικής κυβέρνησης. Το ογδόντα τοις εκατό των Πολωνών υποστηρίζει την ευρωπαϊκή ολοκλήρωση, ενώ δεν αμφιβάλλω ότι χάρη σε αυτή ακριβώς τη στάση της πολωνικής κοινής γνώμης κατέστη δυνατός ο συμβιβασμός στη σύνοδο κορυφής.
<P>
Σήμερα, σε συνάντησή της με τη Σοσιαλιστική Ομάδα, η κ. καγκελάριος δήλωσε ότι, για την ίδια, οι σχέσεις με την Πολωνία είναι εξίσου σημαντικές με τις σχέσεις με τη Γαλλία καθώς και ότι οι παρεξηγήσεις αποτελούν πλέον παρελθόν. Της είμαι ευγνώμων για τα λόγια της αυτά. Καλώ δε την πολωνική κυβέρνηση να συνεργαστεί ενεργά με τα υπόλοιπα κράτη μέλη για την προετοιμασία του τελικού κειμένου της Συνθήκης, κατά τρόπο που να καθίσταται δυνατή η εφαρμογή του πριν από τις εκλογές του 2009 για την ανάδειξη των μελών του Ευρωπαϊκού Κοινοβουλίου.
<P>
(Χειροκροτήματα)
<SPEAKER ID="054" NAME="Gunnar Hökmark" AFFILIATION="PPE-DE">
(SV) Θέλω να ευχαριστήσω και να συγχαρώ τη γερμανική Προεδρία για τα όσα έχει επιτύχει σε συνεργασία με την Επιτροπή. Με το έργο που έχει επιτελέσει έθεσε τα θεμέλια για μια νέα Συνθήκη. Θέλω δε να ευχαριστήσω και να συγχαρώ τη γερμανική Προεδρία όχι μόνο για ό,τι έχει επιτευχθεί, αλλά και ενόψει των όσων θα είναι δυνατόν να επιτευχθούν στο μέλλον.
<P>
Μια νέα Συνθήκη δεν αποτελεί αυτοσκοπό. " ανάγκη για μια νέα Συνθήκη οφείλεται στις επιτυχίες της ευρωπαϊκής συνεργασίας: στη διεύρυνση, η οποία έχει οδηγήσει όχι μόνο σε αύξηση του αριθμού των κρατών μελών αλλά και σε περισσότερους διαφορετικούς εθνικούς προσανατολισμούς ως προς τον τρόπο διακυβέρνησης· στην εσωτερική αγορά, η οποία εξασφαλίζει τον εντονότερο οικονομικό ρόλο της Ευρώπης στον κόσμο· και στην πολιτική ολοκλήρωση και την εξωτερική πολιτική, η οποία έχει αυξήσει τις ευθύνες της ΕΕ στον κόσμο. Όλες αυτές οι εξελίξεις δημιούργησαν και συνεχίζουν να τροφοδοτούν την ανάγκη για μια νέα Συνθήκη.
<P>
Οι δυνατότητες που μας προσφέρονται, όμως, τώρα μας κάνουν επίσης να συνειδητοποιούμε το γεγονός ότι αυτοσκοπός δεν είναι οι Συνθήκες, αλλά οι ενέργειες στις οποίες μπορούμε να προβούμε με βάση αυτές τις Συνθήκες. Έχουμε πλέον τη δυνατότητα να αντιμετωπίσουμε τρία θέματα τα οποία, ιδίως ενόψει του ιστορικού μας παρελθόντος, είναι πολύ σημαντικότερα από άλλα. Το πρώτο θέμα είναι το κλίμα και η ανάγκη εφαρμογής μιας ενεργειακής πολιτικής η οποία θα επιτρέψει στα κράτη μέλη της ΕΕ να τηρήσουν αλληλέγγυα στάση προκειμένου να διαφυλάξουν την ακεραιότητα και την ασφάλειά τους. Το δεύτερο θέμα αφορά τη μελλοντική διεύρυνση της ΕΕ. Το θέμα της διεύρυνσης εγείρεται και πάλι με σαφήνεια ως επίκαιρο θέμα στο οποίο πρέπει να δοθεί περαιτέρω ώθηση από τις κυβερνήσεις των κρατών μελών και από την Επιτροπή. Οι διευρύνσεις ήταν το στοιχείο που ενδυνάμωσε την ΕΕ και της προσέδωσε νέες αρμοδιότητες, προσφέροντάς μας μια μοναδική ευκαιρία για εμπέδωση της ειρήνης και της ευημερίας.
<P>
Σε αυτόν τον τομέα, η εσωτερική αγορά διαδραμάτισε επίσης αποφασιστικό ρόλο. Θέλω, λοιπόν, να επισημάνω ότι, αντί να αφορά μόνο την οικονομία, κάθε αμφισβήτηση του ελεύθερου και ανοικτού ανταγωνισμού αποτελεί επίσης αμφισβήτηση των ίσων ευκαιριών για όλα τα κράτη μέλη, τα άτομα και τις επιχειρήσεις σε επίπεδο ΕΕ. Οποιοσδήποτε αμφισβητεί αυτές τις αρχές υπονομεύει εν τέλει την ικανότητα της Ευρωπαϊκής Ένωσης να ενώνει τους ανθρώπους και τους λαούς. Ως εκ τούτου, απευθύνω επείγουσα και σαφή έκκληση προς την Επιτροπή, τη γερμανική Προεδρία και τις μελλοντικές Προεδρίες: δεν πρέπει να υπάρχει η παραμικρή αμφιβολία ότι ο ασφαλής, ελεύθερος και ανοικτός ανταγωνισμός πρέπει να επικρατεί για όλους στην Ευρώπη. Ο ανταγωνισμός δημιουργεί τις προϋποθέσεις για ευημερία, ελευθερία και νέες επιτυχίες.
<SPEAKER ID="055" NAME="Edite Estrela" AFFILIATION="PSE">
(PT) Κύριε Πρόεδρε, καγκελάριε Merkel, θέλω και εγώ να σας συγχαρώ, όχι μόνο για τον τρόπο με τον οποίο χειριστήκατε την Προεδρία της Ένωσης, αλλά και για τα θετικά αποτελέσματα του τελευταίου Ευρωπαϊκού Συμβουλίου. Προέρχομαι από την Πορτογαλία και, δυστυχώς, δεν μιλώ γερμανικά, όμως γνωρίζω πώς να πω...
<P>
(DE) Ευχαριστώ πολύ, καγκελάριε Angela Merkel!
<P>
(PT) Το Ευρωπαϊκό Συμβούλιο προχώρησε όσο μπορούσε και πέτυχε έναν ρεαλιστικό συμβιβασμό, σύμφωνα με τη διατύπωση του Ζακ Ντελόρ. Αυτό δεν ήταν εύκολο. " ετερογένεια των προβλημάτων και η ποικιλία των συμφερόντων ενθαρρύνουν τους εθνικούς εγωισμούς. " συμφωνία κατέστη δυνατή χάρη στην αποφασιστικότητα, τις διαπραγματευτικές ικανότητες και στο αίσθημα ευθύνης ορισμένων ευρωπαίων ηγετών, αν και όχι όλων, όπως ήδη γνωρίζουμε. Εντούτοις, η γραμμή του τερματισμού απέχει ακόμη πολύ και ο δρόμος είναι δύσκολος. Σε αυτές τις περίπλοκες διαδικασίες συλλογικής επιμέλειας του κειμένου, είναι εύκολο να σκοντάψει κανείς σε ένα κόμμα ή να προσκρούσει σε κάποια λέξη.
<P>
Όπως αναφέρει ο πρωθυπουργός της χώρας μου, ο José Sócrates, έχουμε στη διάθεσή μας μια εντολή, όχι όμως και μια Συνθήκη. Για να αποκτήσουμε μια Συνθήκη, πρέπει να συνεργαστούμε όλοι - το Συμβούλιο, η Επιτροπή και το Ευρωπαϊκό Κοινοβούλιο. " προσπάθεια επιβάλλεται να είναι κοινή. Λαμβάνοντας υπόψη το σύνθετο διεθνές πλαίσιο και την κληρονομιά της γερμανικής Προεδρίας, είμαι βέβαιη ότι η πορτογαλική Προεδρία θα κάνει ό,τι είναι δυνατόν για να ανταποκριθεί με επάρκεια στην εντολή που της έχει ανατεθεί.
<SPEAKER ID="058" NAME="Margie Sudre" AFFILIATION="PPE-DE">
(FR) Κύριε Πρόεδρε, κυρία Merkel, κύριε Barroso, κυρίες και κύριοι, το Ευρωπαϊκό Συμβούλιο αποφάσισε να θέσει τέλος στην περίοδο προβληματισμού, γεγονός που σημαίνει ότι η Ευρωπαϊκή Ένωση βρήκε επιτέλους θεραπεία για την παράλυση από την οποία υποφέρει εδώ και δύο χρόνια. Χωρίς μια συμφωνία μεταξύ των 27, η Ένωση θα είχε απλά παραμείνει σε αδιέξοδο, και θα παραδινόταν πιθανότατα σε μια αληθινή κρίση, η οποία θα προανήγγειλε μια διαδικασία σταδιακής αποδιάρθρωσης του συλλογικού σχεδίου μας.
<P>
" εντολή που ανατέθηκε στη Διακυβερνητική Διάσκεψη η οποία θα αναλάβει την εκπόνηση του σχεδίου συνθήκης μπορεί να μην είναι ιδεώδης, αλλά είναι το αποτέλεσμα ενός δύσκολου συμβιβασμού, ο οποίος έφερε κοντά κράτη μέλη με διαφορές τόσο μεγάλες που φοβόμασταν ότι είχαν καταστεί αφόρητες.
<P>
Θέλω να συγχαρώ τη γερμανική Προεδρία, και ιδίως εσάς, κυρία Merkel, για την επιδεξιότητα και την οξυδέρκειά σας κατά τη διάρκεια των διαπραγματεύσεων.
<P>
Είμαι επίσης υπερήφανη για τον ρόλο που διαδραμάτισε η Γαλλία και ο Πρόεδρος της, Νικολά Σαρκοζί, στον οποίο ανήκει η πρωτοβουλία να έχουμε μια απλοποιημένη συνθήκη που θα βοηθήσει την Ευρώπη να ξεπεράσει το μακροχρόνιο αδιέξοδό της και του οποίου η πολιτική βούληση διαδραμάτισε καίριο ρόλο.
<P>
Είναι αλήθεια ότι μπορεί να λυπούμαστε που δεν ασπάστηκαν όλοι οι εταίροι μας το κοινοτικό πνεύμα, αλλά η υπομονή και ο χρόνος θα μας επιτρέψουν αναμφίβολα να ολοκληρώσουμε το έργο μας. Προσβλέπω τώρα στη Συνθήκη της Λισαβόνας, η υπογραφή της οποίας τον Οκτώβριο θα σηματοδοτήσει το τέλος μιας ιδιαίτερα απογοητευτικής περιόδου της ευρωπαϊκής ολοκλήρωσης.
<SPEAKER ID="059" NAME="Zbigniew Zaleski" AFFILIATION="PPE-DE">
(PL) Κύριε Πρόεδρε, αυτό που χρειάζεται η Ευρώπη είναι υπεύθυνη και ισορροπημένη ηγεσία, όμως αυτό που χρειάζεται περισσότερο είναι κοινή δράση σε σημαντικούς τομείς με βάση τις δεδηλωμένες αξίες οι οποίες αποτελούν τα θεμέλια αυτής της Ένωσης. Εάν η Ένωση αντιμετωπιστεί ως κοινή αγορά, τότε το κέρδος θα κυριαρχήσει επί των βασικών στόχων της Ένωσης, οπότε θα πάψει να αποτελεί Ένωση, παραμένοντας απλώς μια αγορά. Προκειμένου η Ευρωπαϊκή Ένωση να καταστεί σε κάποιο βαθμό πολιτισμικός και πολιτικός οργανισμός, τότε μόνο η "περισσότερη Ευρώπη", όπως συχνά δηλώνει ο κ. Barrosso, θα συμβάλει στην καλύτερη εξυπηρέτηση των συμφερόντων όλων των κρατών μελών.
<P>
Μια επισήμανση μόνο: θεωρώ ότι το σύστημα της "ίσης επιρροής" το οποίο πρότεινε η Πολωνία, όπως είχε το δικαίωμα, δεν θα ήταν αρνητικό για τη γνήσια δημοκρατία και την κοινότητα, ή για την ισότητα των πολιτών. Το σύστημα της διπλής πλειοψηφίας μπορεί να θεωρηθεί ότι αποτελεί μήνυμα το οποίο σημαίνει ότι η Ευρωπαϊκή Ένωση δεν θα διευρυνθεί τις επόμενες δύο δεκαετίες.
<P>
(DE) Τελειώνοντας, θα ήθελα να διατυπώσω μια ευχή σε όλους εμάς και ειδικά στην Προεδρεύουσα του Συμβουλίου που έπρεπε να δείξει κατανόηση και για τα δύο μέρη της Ευρώπης: είθε να αποτελέσετε για τους διαδόχους σας υπόδειγμα εκείνης της διαπραγματευτικής αποτελεσματικότητας που μπορεί να επιτευχθεί μόνον όταν η ύψιστη προτεραιότητα είναι η ευημερία και τα δικαιώματα κάθε ευρωπαϊκού έθνους, η πραγματική κοινότητα και η ισότητα των πολιτών.
<SPEAKER ID="061" NAME="Angela Merkel">
Προεδρεύουσα του Συμβουλίου. (DE) Κύριε Πρόεδρε, η κατάσταση στο Ευρωπαϊκό Κοινοβούλιο είναι ενδιαφέρουσα όταν βρίσκονται ακόμα εδώ όλοι οι αρχηγοί. Ως εκ τούτου, σας ευχαριστώ για τη συζήτηση.
<P>
Θέλω να πω δυο λόγια για δύο σημεία. Πρώτον, για το θέμα της εσωτερικής αγοράς και του ανταγωνισμού που προξένησε εδώ μεγάλες ανησυχίες. Συζητήσαμε στο Συμβούλιο αν ο ανταγωνισμός είναι ένας από τους στόχους μας. Εγώ θεωρώ ότι ο ανταγωνισμός δεν είναι σκοπός, αλλά μέσον. Γι' αυτό τον αφαιρέσαμε από την κατηγορία των στόχων, αλλά καταστήσαμε απόλυτα σαφές στο πρωτόκολλο που θα προσθέσουμε για την εσωτερική αγορά και τον ανταγωνισμό ότι το μέσον αυτό παραμένει άθικτο και δεν χάνει τη σημασία του, πράγμα που διαβεβαίωσε και η Επιτροπή. Έτσι, τίποτα δεν άλλαξε. Στόχοι μας είναι η απασχόληση και η ευημερία, όχι όμως και αυτός καθαυτός ο ανταγωνισμός, που είναι ένα μέσον.
<P>
Δεύτερον, ειπώθηκαν πολλά για το σύστημα ψηφοφορίας. Θα ήθελα να επαναλάβω για λόγους σαφήνειας ότι όλες οι μορφές στάθμισης, και τα εκθετικά συστήματα, είναι δυνατά εάν τα θεωρήσετε το μόνο είδος ψηφοφορίας. Αν είχαμε αρχίσει τη συζήτηση από το μηδέν, θα μπορούσαμε να μιλήσουμε για όλα αυτά. Όμως υπάρχει η διπλή πλειοψηφία, και αυτή η διπλή πλειοψηφία φέρνει τη στάθμιση μεταξύ του πληθυσμού και της αρχής "μία χώρα, μία ψήφος". Μόνο αυτός ο διπλασιασμός κάνει αποδεκτό το σύστημα ψηφοφορίας, και τώρα βρήκαμε προφανώς έναν τρόπο για να επιστρέψουμε σε πραγματικά διεθνή και παγκόσμια προβλήματα, ο οποίος ταυτόχρονα είναι και πολύ δίκαιος.
<P>
Θα ήθελα να τελειώσω με ένα ειλικρινές "ευχαριστώ". Μπορώ να πω εκ μέρους της κυβέρνησής μας ότι σήμερα είχαμε υπουργικό συμβούλιο όπου κάναμε απολογισμό και όλα τα μέλη της κυβέρνησης ήταν υπερήφανα γιατί διεξαγάγαμε αυτήν την προεδρία με ενθουσιασμό και μεγάλο ζήλο και γιατί σε αυτό συνεισέφεραν τόσο οι σοσιαλδημοκράτες όσο και οι χριστιανοδημοκράτες της κυβέρνησης.
<P>
(Χειροκροτήματα)
<P>
Δεύτερον, θέλω να ευχαριστήσω θερμά την Επιτροπή, τον José Manuel Barroso και όλους τους Επιτρόπους. Συνεργαστήκαμε εντατικά και καλά, είχαμε συζητήσεις που ήταν φιλικές, σκληρές και συχνά διαρκούσαν μέχρι αργά τη νύχτα, αλλά καταλήξαμε σε συμφωνία και πιστεύω ότι η Επιτροπή και το Συμβούλιο βγήκαν ενισχυμένα από αυτήν την Προεδρία. " συνεργασία μαζί σου, José Manuel, μου έδωσε μεγάλη χαρά και χάρηκα επίσης τη συνεργασία μου με ολόκληρη την Επιτροπή και τους συνεργάτες της. Σας ευχαριστώ θερμά!
<P>
Θέλω επίσης να ευχαριστήσω το Ευρωπαϊκό Κοινοβούλιο. Είναι ωραίο να συζητά κανείς εδώ, να νοιώθει το πνεύμα της Ευρώπης και να ολοκληρώνει πολλά δύσκολα καθήκοντα με την υποστήριξή σας - και με κάποιον ιδεαλισμό που ίσως τον βρίσκει κανείς εδώ συχνότερα από αλλού. Ένα είναι βέβαιο: όπου δεν υπάρχει πια ιδεαλισμός, υπάρχει μόνο εθνικισμός και εμμονή στο εκάστοτε κεκτημένο. Αυτό δεν μας πηγαίνει πουθενά και, ως εκ τούτου, θέλω να ευχαριστήσω θερμά ολόκληρο το Ευρωπαϊκό Κοινοβούλιο και ειδικά εκείνους που πάντα μας βοηθούσαν. Σχεδόν θα μου λείψει η συνεργασία μας, όμως μπορεί κανείς να έρχεται εδώ και ως επισκέπτης. Σας ευχαριστώ θερμά!
<P>
(Χειροκροτήματα)
<SPEAKER ID="062" NAME="José Manuel Barroso">
Πρόεδρος της Επιτροπής. - (PT) Κύριε Πρόεδρε, κυρία καγκελάριε, κυρίες και κύριοι βουλευτές, δεν έχω να προσθέσω τίποτε στα όσα έχει ήδη αναφέρει η καγκελάριος Merkel για το θέμα του ανταγωνισμού. Θέλω απλώς να καταστήσω σαφές ότι οι συζητήσεις οδήγησαν στη μη διατήρηση μιας συγκεκριμένης διατύπωσης η οποία χρησιμοποιείται στη Συνταγματική Συνθήκη, όμως αυτό δεν μεταβάλλει με κανέναν τρόπο τις αρχές του ανταγωνισμού που είναι παρούσες στο σύνολο του κοινοτικού κεκτημένου· δηλαδή, την ιδέα ότι ο ανταγωνισμός αποτελεί θεμελιώδες μέσο για την εσωτερική αγορά και την εξυπηρέτηση της ευημερίας των πολιτών. Το θέμα έχει διευκρινιστεί και, από αυτή την άποψη, φρονώ ότι μπορούμε να αισθανόμαστε απολύτως ικανοποιημένοι από τα αποτελέσματα αυτού του Ευρωπαϊκού Συμβουλίου.
<P>
Θέλω απλώς να υπογραμμίσω πολύ γρήγορα ένα επιπλέον σημείο. Τα αποτελέσματα αυτού του Ευρωπαϊκού Συμβουλίου, τα οποία ήταν όντως εξαιρετικά θετικά, σημαίνουν τώρα ότι φέρουμε ακόμη μεγαλύτερη ευθύνη. Ας σκεφτούμε για μια στιγμή πού θα βρισκόμασταν σήμερα χωρίς αυτή την επιτυχία. Πριν από το Ευρωπαϊκό Συμβούλιο, κατέβαλλα διαρκείς προσπάθειες να επιστήσω την προσοχή στη μεγαλύτερη ευθύνη μας όσον αφορά την αξιοπιστία. Πώς θα μπορούσαν οι Ευρωπαίοι να πουν στον κόσμο ότι αντιμετωπίζουμε με σοβαρότητα τα θέματα της ενεργειακής ασφάλειας και της καταπολέμησης της αλλαγής του κλίματος, καθώς και τον στόχο της αύξησης της απασχόλησης, αν δεν είμαστε σε θέση να διευθετήσουμε το θέμα των θεσμικών μεταρρυθμίσεων;
<P>
Αυτό το αποτέλεσμα έχει επιτευχθεί· όπως, όμως, έχει ήδη επισημανθεί, έχουμε στη διάθεσή μας μια εντολή, και αυτό είναι θαυμάσιο, πλην όμως δεν διαθέτουμε ακόμη τη Συνθήκη. Γι' αυτό πρέπει τώρα να επιδείξουμε όλοι την ίδια υπευθυνότητα έτσι ώστε, κατά τη διάρκεια της πορτογαλικής Προεδρίας, ει δυνατόν στην έκτακτη συνεδρίαση του Ευρωπαϊκού Συμβουλίου τον Οκτώβριο, να μπορέσουμε να καταλήξουμε σε μια Συνθήκη η οποία θα διευθετεί το θεσμικό ζήτημα, το οποίο έχει τόσο μεγάλη σημασία για την Ένωση, κατά τρόπο που να μας επιτρέπει να συνεχίσουμε την υλοποίηση των στόχων μας προς όφελος των πολιτών, προάγοντας την αύξηση της απασχόλησης και επενδύοντας περισσότερο στην καινοτομία. Σας υπενθυμίζω δε ότι η καινοτομία πρέπει να αποτελεί προτεραιότητά μας όχι μόνο στη θεωρία αλλά και στην πράξη, όπως εξάλλου και το σύνολο των υπολοίπων στόχων της ανανεωμένης στρατηγικής της Λισαβόνας.
<P>
Υπάρχουν, συνεπώς, τεράστιες δυνατότητες για την επίτευξη αποτελεσμάτων προς όφελος της Ευρώπης και των ευρωπαίων πολιτών. Γι' αυτό ακριβώς πρέπει να προσφέρουμε στην Ευρωπαϊκή Ένωση τα θεσμικά όργανα τα οποία θα εξασφαλίζουν την ικανότητά μας να αναλαμβάνουμε δράση. Είμαι απολύτως πεπεισμένος ότι σήμερα έχουμε μεγαλύτερες δυνατότητες επίτευξης αυτών των στόχων από ό,τι στο πρόσφατο παρελθόν. Ως εκ τούτου, συγχαίρω για μια ακόμη φορά τη γερμανική Προεδρία και όλους όσοι συνέβαλαν στην επίτευξη αυτού του αποτελέσματος.
<P>
Δεν είναι ίσως υπερβολικό να υπογραμμίσουμε επιπλέον την εξαίρετη θεσμική συνεργασία μεταξύ του Ευρωπαϊκού Κοινοβουλίου, του Συμβουλίου και της Επιτροπής, καθώς και το γεγονός ότι αυτή είναι η πρώτη φορά που επιτυγχάνεται μια συμφωνία, από το πρώτο μέχρι το τελευταίο στάδιο, μεταξύ είκοσι επτά κρατών μελών, μεταξύ δηλαδή των παλαιότερων μελών και των μελών που προσχώρησαν πιο πρόσφατα στην ΕΕ. Οι διαπραγματεύσεις υπήρξαν ενίοτε δύσκολες· γεγονός, όμως, είναι ότι κατέστη δυνατή η επίτευξη συμφωνίας, και αυτό πρέπει να υπογραμμιστεί ως κάτι πολύ θετικό.
<SPEAKER ID="063" NAME="Πρόεδρος">
Σας ευχαριστώ πολύ, κύριε Πρόεδρε της Επιτροπής. " πείρα έχει δείξει πως και τα τρία θεσμικά όργανα ακολουθούσαν πάντα την ίδια κατεύθυνση για την Ευρώπη. Αύριο οι αρχηγοί των πολιτικών ομάδων θα βρίσκονται στη Λισαβόνα για να συζητήσουν με τη μελλοντική Προεδρία πώς θα συνεχιστεί η διαδικασία. Σας ευχαριστώ όλους για τη συμμετοχή σας
<P>
" συζήτηση έληξε.
<P>
Γραπτές δηλώσεις (άρθρο 142 του Κανονισμού)
<SPEAKER ID="064" NAME="Magda Kósáné Kovács " AFFILIATION="PSE">
γραπτώς. - (HU) " πολιτική συμφωνία της περασμένης εβδομάδας όσον αφορά τη σύγκληση Διακυβερνητικής Διάσκεψης και τις βασικές αρχές της τροποποιητικής Συνθήκης είναι ένας σημαντικός συμβιβασμός, ο οποίος μπορεί, όμως, να γίνει δεκτός από όλους. " τροποποιητική Συνθήκη έχει επαναφέρει την Ευρώπη στη σωστή πορεία, ενώ απέτρεψε μια πιο σοβαρή και παρατεταμένη κρίση σε ευρωπαϊκό επίπεδο.
<P>
" τροποποιητική Συνθήκη είναι αναγκαία προκειμένου να μπορούν η Ευρωπαϊκή Ένωση και τα θεσμικά της όργανα να λαμβάνουν αποφάσεις, ενώ είναι επιβεβλημένη ενόψει περαιτέρω διευρύνσεων. " αρχή της διπλής πλειοψηφίας στη διαδικασία λήψης αποφάσεων εξισορροπεί με τον πιο ενδεδειγμένο τρόπο τα συμφέροντα των μεγάλων και των μικρών χωρών. Το Ευρωπαϊκό Κοινοβούλιο είναι ο αδιαμφισβήτητος κερδισμένος αυτών των μεταρρυθμίσεων, καθόσον η επέκταση των νομοθετικών του αρμοδιοτήτων εξισώνει το πολιτικό του κύρος με αυτό του Συμβουλίου.
<P>
Όσοι υποστηρίζουν τη Συνταγματική Συνθήκη δεν μπορούν να λησμονήσουν, ωστόσο, ότι τα σύμβολα έχουν τεράστια σημασία. Όσοι υποστηρίζουν την ολοκλήρωση δεν επεδίωκαν τη δημιουργία ενός ευρωπαϊκού υπερκράτους, αλλά επιθυμούσαν την ενίσχυση της κοινής, ή υπερεθνικής, αν προτιμάτε, βούλησης στη νομοθετική διαδικασία και στη διαδικασία λήψης αποφάσεων.
<P>
Ένα καλό παράδειγμα έδωσαν οι εννέα, μεταξύ των οποίων περιλαμβάνεται και η Ουγγαρία, όσον αφορά την υποστήριξη των πιο σημαντικών αξιών του Συντάγματος, περιλαμβανομένων, μεταξύ άλλων, της διατήρησης του Χάρτη Θεμελιωδών Δικαιωμάτων και της διασφάλισης των δικαιωμάτων των μειονοτήτων.
<P>
Από τις πολιτικές συγκρούσεις που ταλάνισαν το Συμβούλιο έχουμε, επιπλέον, αντλήσει το πολύ σημαντικό δίδαγμα ότι, στις αποφάσεις της Ευρωπαϊκής Ένωσης των 27, υπάρχουν περιπτώσεις στις οποίες οι θέσεις των χωρών της κεντρικής και ανατολικής Ευρώπης μπορούν, λόγω του νωπού ακόμη ιστορικού παρελθόντος, να ενσωματωθούν στο τελικό αποτέλεσμα μόνο κατόπιν σοβαρών συμβιβασμών. Γι' αυτόν ακριβώς τον λόγο είναι πλέον καιρός να αρχίσουν τα κράτη μέλη των περιοχών αυτών, με τη συνδρομή των υπολοίπων κρατών της Ευρώπης, να έρχονται αντιμέτωπα με τις πληγές του ιστορικού τους παρελθόντος. Μόνον έτσι θα διασφαλιστεί ότι δεν θα επικρατήσει στην περιοχή ή σε επιμέρους χώρες η πολιτική της θυματοποίησης.
<SPEAKER ID="065" NAME="Richard Corbett " AFFILIATION="PSE">
γραπτώς. - (EN) " συμβιβαστική δέσμη που συμφωνήθηκε από τις 27 κυβερνήσεις το περασμένο Σαββατοκύριακο διασώζει πολλές από τις πρακτικές θεσμικές μεταρρυθμίσεις που περιλαμβάνονταν στη Συνταγματική Συνθήκη. Εντούτοις, παραλείπει επίσης πολλά κρίσιμα στοιχεία: την έννοια ενός "Συντάγματος", την απώλεια του τίτλου και των χαρακτηριστικών του "υπουργού Εξωτερικών", το γεγονός ότι ο Χάρτης Θεμελιωδών Δικαιωμάτων δεν θα περιλαμβάνεται πλήρως και με ορατό τρόπο στη Συνθήκη, ενώ δεν θα έχει νομική ισχύ στα βρετανικά δικαστήρια, την αφαίρεση των συμβόλων (σημαία και ύμνος), την εγκατάλειψη των αλλαγών της νομικής ορολογίας (σύμφωνα με τις οποίες οι "κανονισμοί" και οι "οδηγίες" θα μετατρέπονταν σε "νόμους" και "νόμους πλαίσια"), την αναβολή και τροποποίηση του νέου συστήματος στάθμισης των ψήφων στο Συμβούλιο, καθώς και διάφορες παρεκκλίσεις που παραχωρούνται σε επιμέρους κράτη μέλη όπως το "νωμένο Βασίλειο.
<P>
Το Ευρωπαϊκό Κοινοβούλιο θα θεωρήσει πολύ σημαντικές αυτές τις θυσίες, όμως είναι αναγκαίες προκειμένου να διασφαλιστεί η επικύρωση της δέσμης από το σύνολο των 27 κρατών.
<SPEAKER ID="066" NAME="Pedro Guerreiro " AFFILIATION="GUE/NGL">
γραπτώς. - (PT) " εντολή προς τη Διακυβερνητική Διάσκεψη (ΔΚΔ) για την τροποποίηση των Συνθηκών, όπως ορίστηκε στο τελευταίο Ευρωπαϊκό Συμβούλιο υπό την καθοδήγηση της γερμανικής Προεδρίας, επιβεβαιώνει αυτό που καταγγέλλαμε για μεγάλο χρονικό διάστημα: ότι αυτοί οι οποίοι δεν αποδέχονται τα αποτελέσματα των δημοψηφισμάτων στη Γαλλία και τις Κάτω Χώρες -στα οποία απορρίφθηκε το περιεχόμενο του λεγομένου "Ευρωπαϊκού Συντάγματος" άρχισαν, σχεδόν αμέσως, να σχεδιάζουν τρόπους παράκαμψης των επιθυμιών τις οποίες εξέφρασαν με κυρίαρχο τρόπο οι λαοί των δύο αυτών χωρών.
<P>
" εντολή της ΔΚΔ είναι εύγλωττη. Πρόκειται για απόπειρα διάσωσης του ουσιαστικού περιεχομένου της ήδη απορριφθείσας πρότασης συνθήκης -μέσω της υπέρβασης αντιφάσεων, κυρίως εκείνων τις οποίες, καθώς αμφισβητήθηκαν από τα δημοψηφίσματα, επιδιώκουν τώρα να αποφύγουν- μεταμφιέζοντάς το σε "τροποποιητική Συνθήκη" και αφήνοντας κατά μέρος τον "συνταγματικό χαρακτήρα", προκειμένου να ολοκληρωθεί η επιχείρηση συγκάλυψης.
<P>
Όσοι επαναλαμβάνουν μέχρις εξαντλήσεως ότι η νέα πρόταση συνθήκης έχει δημοκρατικά χαρακτηριστικά είναι, εν τέλει, οι ίδιοι άνθρωποι που σκαρφίζονται, για μια ακόμη φορά, τρόπους αποφυγής της διεξαγωγής δεσμευτικών εθνικών δημοψηφισμάτων τα οποία θα πραγματοποιηθούν πριν από την επικύρωση της νέας πρότασης συνθήκης. Αυτό είναι ακόμη πιο σοβαρό δεδομένου ότι συνιστά απόπειρα επαναφοράς του ποιοτικού άλματος του κοινού ομοσπονδιακού, νεοφιλελεύθερου και στρατοκρατικού εγχειρήματος που εμφανίστηκε στο απορριφθέν "Ευρωπαϊκό Σύνταγμα".
<P>
Μπορούμε να δηλώσουμε υπεύθυνα ότι αυτή η διαδικασία είναι διπλά απαράδεκτη.
<SPEAKER ID="067" NAME="Tobias Pflüger " AFFILIATION="GUE/NGL">
γραπτώς. - (EN) " γερμανική Προεδρία ήταν σκέτη αποτυχία. " λεγόμενη τροποποιητική Συνθήκη, η οποία εμφανίζεται ως επιτυχία, δεν δημιουργεί τις προϋποθέσεις για μια κοινωνική, δημοκρατική και ειρηνική ΕΕ. Απεναντίας, η ΕΕ είναι τώρα ακόμα βαθύτερα διχασμένη. Ακόμη χειρότερες σε αυτό το πλαίσιο ήταν οι απειλές γερμανών πολιτικών όπως Martin Schulz, ο πρόεδρος της Σοσιαλιστικής Ομάδας στο Ευρωπαϊκό Κοινοβούλιο, κατά της Πολωνίας και της Μεγάλης Βρετανίας. Επιπλέον, η στρατιωτικοποίηση της ΕΕ έχει επιταχυνθεί, ενώ δεν έχουν αναληφθεί δεσμεύσεις για μια διαφορετική πολιτική για την αλλαγή του κλίματος. " όποια νέα Συνθήκη της ΕΕ πρέπει να αποφασιστεί μέσω δημοψηφίσματος σε όλα τα κράτη μέλη. Δεν είναι δυνατόν να δηλώνουμε διαρκώς ότι επιδιώκουμε τη μεγαλύτερη συμμετοχή των πολιτών στα ευρωπαϊκά θέματα όταν συγχρόνως δεν τους επιτρέπουμε να εκφέρουν άποψη για τα σημαντικότερα θέματα που αφορούν την ΕΕ. " επιθυμία μου είναι να ακουστούν επιτέλους οι φωνές των πολιτών οι οποίοι απέρριψαν τη Συνταγματική Συνθήκη εξαιτίας του φιλελεύθερου και στρατοκρατικού της χαρακτήρα. Διαπιστώνω, όμως, ότι συμβαίνει το ακριβώς αντίθετο: βρισκόμαστε αντιμέτωποι με μια απόπειρα υιοθέτησης της ουσίας της Συνταγματικής Συνθήκης διά της πλαγίας οδού, με αλλαγή του ονόματος του εγχειρήματος σε "τροποποιητική Συνθήκη" και αποκλεισμό της δυνατότητας διενέργειας δημοψηφισμάτων. Αν επιθυμούμε να θεμελιωθεί η ΕΕ σε δημοκρατικές αρχές, αυτό πρέπει να αποφευχθεί.

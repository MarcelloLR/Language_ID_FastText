<CHAPTER ID="015">
Παρεμβάσεις ενός λεπτού επί σημαντικών πολιτικών θεμάτων
<SPEAKER ID="033" NAME="Πρόεδρος">
" ημερήσια διάταξη προβλέπει τις παρεμβάσεις ενός λεπτού επί σημαντικών πολιτικών θεμάτων.
<SPEAKER ID="034" NAME="Μαργαρίτης Σχοινάς" AFFILIATION="PPE-DE">
Κύριε Πρόεδρε, η πολιτική του ανταγωνισμού είναι αποκλειστική αρμοδιότητα της Ευρωπαϊκής Επιτροπής. Είναι απορίας άξιον λοιπόν γιατί δεν ασκεί η Επιτροπή αυτή την αποκλειστική αρμοδιότητά της, όταν η τιμή του πετρελαίου έχει αυξηθεί 50% από την αρχή του χρόνου.
<P>
Και μάλιστα γιατί δεν την ασκεί σε δύο επίπεδα: στο εξωτερικό, όπου υπάρχει ένα καρτέλ πετρελαίου που ξεκάθαρα συμβάλλει στη διαμόρφωση τιμών που πλήττουν τα ασθενή στρώματα του ευρωπαϊκού πληθυσμού, και δεύτερον στο εσωτερικό, όπου υπάρχει ένα άλλο καρτέλ πετρελαίου που κρατά τις τιμές επίσης ψηλά, μιας και τα κέρδη των πετρελαϊκών εταιριών παραμένουν διογκωμένα.
<P>
Κάνω λοιπόν έκκληση στην αρμόδια Επίτροπο Ανταγωνισμού να ασκήσει τις αρμοδιότητές της εκεί ακριβώς όπου περιμένει ο πολίτης να το κάνει: στην καθημερινότητά του.
<P>
(Χειροκροτήματα)
<SPEAKER ID="035" NAME="Gyula Hegyi" AFFILIATION="PSE">
(HU) Σας ευχαριστώ πολύ, κύριε Πρόεδρε. Οι αλλεργίες αποτελούν μια σύγχρονη επιδημία, και έχουν εξαπλωθεί στην Ευρώπη κατά κανόνα μετά τον Δεύτερο Παγκόσμιο Πόλεμο. Σήμερα, το ένα τρίτο των παιδιών πάσχουν από κάποια αλλεργία και, αν δεν παρέμβουμε σε αυτή την κατάσταση, συν τω χρόνω το ήμισυ του ευρωπαϊκού πληθυσμού θα πάσχει από αυτή τη νόσο. Για τις αλλεργίες ευθύνονται τρόφιμα τα οποία περιέχουν χημικά καθώς και το μολυσμένο περιβάλλον. Ωστόσο, αλλεργικά συμπτώματα μπορούν να προκληθούν από φυσικά και τεχνητά πρόσθετα τροφίμων, καρυκεύματα, γύρη φυτών και άλλες φυσικές ουσίες.
<P>
Στην Ουγγαρία το μεγαλύτερο πρόβλημα είναι το φυτό αμβροσία αρτεμισίφυλλος. Δυστυχώς, η Ευρωπαϊκή Ένωση δεν διαθέτει επί του παρόντος στρατηγική για τις αλλεργίες, όπως επιβεβαίωσε η Επιτροπή κατόπιν ερωτήματός μου. Οργανώσεις της κοινωνίας των πολιτών για τις αλλεργίες και πολλά εκατομμύρια Ευρωπαίων που πάσχουν από αυτές αναμένουν να παρέμβουμε κατά των αλλεργιών και σε ευρωπαϊκό επίπεδο, καθώς και να προωθήσουμε την πρόληψη, την εξάλειψη των αλλεργιογόνων και τη διασφάλιση της ασυμπτωματικότητας αυτών των ασθενειών. " δράση κατά των αλλεργιών θα αποδείκνυε επίσης ότι η Ευρωπαϊκή Ένωση ενδιαφέρεται για την υγεία και τα καθημερινά προβλήματα των πολιτών της. Σας ευχαριστώ πολύ.
<SPEAKER ID="036" NAME="Toomas Savi" AFFILIATION="ALDE">
(EN) Κύριε Πρόεδρε, την περασμένη εβδομάδα πραγματοποιήθηκε στο Khanty-Mansiysk η σύνοδος κορυφής ΕΕ-Ρωσίας, η οποία έδωσε ώθηση στην έναρξη συνομιλιών για μια νέα συμφωνία εταιρικής σχέσης και συνεργασίας.
<P>
Εκτός από αυτή τη σημαντική εξέλιξη, ο Πρόεδρος Toomas Hendrik Ilves και ο Πρόεδρος Ντμίτρι Μεντβέντεφ πραγματοποίησαν την πρώτη επίσημη συνάντηση μεταξύ των αρχηγών κρατών των δύο χωρών για πάνω από 14 χρόνια.
<P>
" συνοριακή συμφωνία μεταξύ της Δημοκρατίας της Εσθονίας και της Ρωσικής Ομοσπονδίας ήταν ένα από τα πολλά θέματα που συζητήθηκαν. Ο Πρόεδρος Ilves δήλωσε ότι το προοίμιο που αποφάσισε να προσθέσει το εσθονικό κοινοβούλιο σε αυτό το έγγραφο, το οποίο το ρωσικό κοινοβούλιο στη συνέχεια δεν επικύρωσε, ήταν περιττό.
<P>
Ο Επίτροπος Siim Kallas μας υπενθύμισε ότι το πρόσθετο προοίμιο στη Συνθήκη Ειρήνης του Tartu είναι απλώς μια εγχώρια πολιτική πρόκληση κατά την τρέχουσα συγκυρία.
<P>
Δεν βλέπω τον λόγο να μην αφαιρεθεί αυτό το προοίμιο από τη συνοριακή συμφωνία καθότι η Συνθήκη Ειρήνης του Tartu εξακολουθεί να αποτελεί ισχύουσα διεθνή συνθήκη και η νέα συνοριακή συμφωνία αναγνωρίζει απλώς τη ζώνη ελέγχου μεταξύ της Εσθονίας και της Ρωσίας, τα σύνορά τους, και εξωτερικά σύνορα της Ευρωπαϊκής Ένωσης.
<SPEAKER ID="037" NAME="Bogusław Rogalski" AFFILIATION="UEN">
(PL) Κύριε Πρόεδρε, την περασμένη εβδομάδα η βουλευτής του ΕΚ κ. Koch-Mehrin, του γερμανικού κόμματος Freie Demokratische Partei, δήλωσε ότι, αν η Πολωνία αποφασίσει να μην κυρώσει τη Συνθήκη της Λισαβόνας, πρέπει να αποκλειστεί από την Ένωση.
<P>
" σκανδαλώδης αυτή δήλωση συνιστούσε σχολιασμό δήλωσης του Προέδρου της Πολωνίας σχετικά με τη μη υπογραφή της Συνθήκης μετά το φιάσκο του ιρλανδικού δημοψηφίσματος, καθόσον αυτό θα ήταν άσκοπο. Δυνάμει του κοινοτικού δικαίου, η ομοφωνία σε αυτόν τον τομέα είναι επιβεβλημένη.
<P>
" εν λόγω ανεκδιήγητη δήλωση συναδέλφου βουλευτή εντάσσεται σε μια επονείδιστη παράδοση, στο παρόν Σώμα, περιφρόνησης της βούλησης των ευρωπαϊκών λαών, η οποία συνιστά μείζονα απειλή κατά των θεμελίων της δημοκρατίας. Αυτό το αποδεικνύουν η έλλειψη σεβασμού για το αποτέλεσμα του ιρλανδικού δημοψηφίσματος, σε συνδυασμό με την πρόταση αποκλεισμού της Πολωνίας από την ΕΕ. Οι χώρες που στηρίζονται στο κοινοτικό δίκαιο πρέπει να τιμωρηθούν μόνο και μόνο επειδή τηρούν αυτό το δίκαιο. Αυτό είναι το πραγματικό πρόσωπο της σημερινής ΕΕ. Απέχει ένα μόνο βήμα από τον ολοκληρωτισμό.
<P>
Καλώ όλες και όλους τους συναδέλφους μου να σέβονται περισσότερο τους ανθρώπους που μας έχουν εκλέξει σε τούτο το Σώμα. Εμείς υποχρεούμαστε να εφαρμόζουμε στην πράξη τη βούλησή τους, και όχι το αντίστροφο. Αυτό δεν πρέπει να το λησμονούμε!
<SPEAKER ID="038" NAME="Πρόεδρος">
Κύριε Rogalski, με ιδιαίτερη χαρά πληροφορηθήκαμε τη δήλωση του προέδρου σας ότι η Πολωνία θα κυρώσει τη Συνθήκη της Λισαβόνας. Αυτό είχαν άλλωστε συμφωνήσει να πράξουν τα κοινοβούλια.
<SPEAKER ID="039" NAME="László Tőkés" AFFILIATION="Verts/ALE">
(HU) Κύριε Πρόεδρε, τον Μάιο του τρέχοντος έτους οι ηγέτες της ρουμανικής κοινότητας στην Ουκρανία απηύθυναν ανοικτή επιστολή στον Πρόεδρο της Ρουμανίας, ενώ με χωριστή τους δήλωση διαμαρτυρήθηκαν κατά της ουκρανικής εκπαιδευτικής πολιτικής, η οποία είναι μισαλλόδοξη και αποβλέπει στην πλήρη κατάργηση της διδασκαλίας στη ρουμανική γλώσσα και στη βίαιη αφομοίωση της ρουμανικής κοινότητας.
<P>
Οι Ούγγροι που ζουν στην υποκαρπάθια ζώνη της Ουκρανίας πλήττονται από την ίδια αντιμειονοτική πολιτική. Το διάταγμα αριθ. 461/2008 του υπουργείου Παιδείας ορίζει ότι στη σχολική εκπαίδευση των εθνικών μειονοτήτων πρέπει να χρησιμοποιείται η επίσημη γλώσσα της Ουκρανίας και ότι η εκπαίδευση πρέπει να αποκτήσει αμιγώς ουκρανικό χαρακτήρα. Το Ευρωπαϊκό Κοινοβούλιο και τα κράτη μέλη της Ένωσης, περιλαμβανομένων της Ρουμανίας και της Ουγγαρίας, καταδικάζουν τις συστηματικές απόπειρες της Ουκρανίας να αφομοιώσει τις εθνικές μειονότητες, και την καλούν να συμμορφωθεί πλήρως με τις διεθνείς υποχρεώσεις τις οποίες έχει αναλάβει στον τομέα των ανθρωπίνων και μειονοτικών δικαιωμάτων και με τις διατάξεις του Ευρωπαϊκού Χάρτη για τις περιφερειακές και μειονοτικές γλώσσες, τον οποίο έχει επίσης υπογράψει. Σας ευχαριστώ.
<SPEAKER ID="040" NAME="Pedro Guerreiro" AFFILIATION="GUE/NGL">
(PT) Κύριε Πρόεδρε, θέλω να χρησιμοποιήσω αυτή την ευκαιρία για να εκφράσω την αλληλεγγύη μας προς τους εργαζομένους της εταιρείας Fapobol, εις βάρος των οποίων έχει κινηθεί πειθαρχική διαδικασία με σκοπό την απόλυσή τους, επειδή απαίτησαν την καταβολή των οφειλόμενων μισθών τους.
<P>
Μετά τις πειθαρχικές διαδικασίες, η διοίκηση της Fapobol έστειλε, κατά τρόπο απαράδεκτο, ειδοποιήσεις απόλυσης στους εργαζομένους, ορισμένοι από τους οποίους εργάζονταν στην επιχείρηση για πάνω από 35 έτη. Τα μέτρα επηρεάζουν ολόκληρη τη διάρθρωση της επιχείρησης, περιλαμβανομένης της διοίκησης και των συνδικαλιστών που είχαν μετάσχει σε διαδήλωση με αίτημα την καταβολή των οφειλόμενων μισθών. Εκφράζοντας την αλληλεγγύη μας προς όλους τους εργαζομένους και τους συνδικαλιστές που έπεσαν θύματα αυτής της κατασταλτικής ενέργειας, αλλά και προς το συνδικάτο εργαζομένων στη χημική, τη φαρμακευτική και την πετρελαϊκή βιομηχανία καθώς και τη βιομηχανία φυσικού αερίου στη βόρεια Πορτογαλία, πιστεύουμε ότι η στάση της εν λόγω επιχείρησης πρέπει να καταδικαστεί από το βήμα αυτό με τον εντονότερο δυνατό τρόπο, καθότι επιδιώκει να εκφοβίσει τους εργαζομένους και τους συνδικαλιστές μέσω μιας στάσης που μοιάζει με κυνήγι μαγισσών και που έρχεται σε πλήρη αντιπαράθεση με τις αρχές της δημοκρατίας και της ελευθερίας.
<SPEAKER ID="041" NAME="Slavi Binev" AFFILIATION="NI">
(BG) Αξιότιμοι συνάδελφοι, θέλω να σας ενημερώσω για μια περίπτωση παραβίασης των δικαιωμάτων δύο παιδιών από τη Βουλγαρία και των γονιών τους στις Κάτω Χώρες. Τον Ιούνιο του 2006 η υπηρεσία κοινωνικής πρόνοιας απομάκρυνε από τη μητέρα τους τα παιδιά της βουλγάρας υπηκόου Roumyana Ivanova, η οποία διαμένει στις Κάτω Χώρες. Τα παιδιά είναι ηλικίας τεσσάρων και δεκατεσσάρων ετών. " μόνη συνάντηση που τους επιτράπηκε τερματίστηκε επειδή η μητέρα μίλησε στα βουλγαρικά. Έκτοτε, οι γονείς δεν έχουν δει τα παιδιά τους επί ένα έτος, παρά τις πολυάριθμες αιτήσεις τους. Κατά παράβαση της νομοθεσίας, τα παιδιά είναι χωρισμένα το ένα από το άλλο. Το κορίτσι βρίσκεται σε κέντρο κράτησης ανηλίκων για προβληματικά παιδιά και οι αρχές δεν παρέχουν πληροφορίες σχετικά με τον τόπο στον οποίο βρίσκεται το αγόρι. Ακόμη και στον πρέσβη της Βουλγαρίας δεν επιτρέπεται να συναντηθεί με τα παιδιά, ενώ δεν του παρέχονται επίσης πληροφορίες.
<P>
" αρμόδια βουλγαρική δημόσια υπηρεσία παιδικής μέριμνας και άλλες οργανώσεις εξακολουθούν να υποβάλλουν αιτήσεις προκειμένου να επιτραπεί η ανατροφή των παιδιών στη Βουλγαρία σύμφωνα με τα άρθρα 5, 9 και 20 της Σύμβασης των "νωμένων Εθνών για τα δικαιώματα του παιδιού όσον αφορά την επαφή με τους γονείς, την ανατροφή και φροντίδα τους στην πατρίδα τους. Οι ολλανδικές αρχές δεν έχουν απαντήσει μέχρι στιγμής. Είμαι πεπεισμένος ότι η βουλγαρική κοινή γνώμη, η ευρωπαϊκή κοινή γνώμη, δεν πρέπει να παραμείνει αμέτοχη έναντι της παραβίασης διεθνών συμβάσεων και δεν πρέπει να επιτρέψει μια δεύτερη περίπτωση όπως αυτή της Λιβύης, με τη διαφορά ότι αυτή τη φορά εκδηλώνεται στην καρδιά της Ευρώπης.
<P>
Σας παρακαλώ λοιπόν, αξιότιμοι συνάδελφοι, να εκφράσετε την κατηγορηματική σας άποψή σας σχετικά με το θέμα αυτό ενώπιον των ολλανδικών αρχών.
<SPEAKER ID="042" NAME="Nickolay Mladenov" AFFILIATION="PPE-DE">
(BG) Κύριε Πρόεδρε, κυρίες και κύριοι συνάδελφοι, η γέφυρα είναι σύμβολο της ενοποίησης, και εμφανίζεται σε όλα τα τραπεζογραμμάτια από τα 50 έως τα 5 ευρώ. Υπάρχει, ωστόσο, μια γέφυρα στην Ευρώπη η οποία, αν και αποκαλείται "Γέφυρα της Φιλίας", χωρίζει ακόμα τους ανθρώπους. Είναι η μόνη γέφυρα μεταξύ της Βουλγαρίας και της Ρουμανίας κατά μήκος των 350 χιλιομέτρων του ποταμού Δούναβη που χωρίζουν τις δύο χώρες. Για να την διασχίσει κανείς και προς τις δύο πλευρές κοστίζει σχεδόν 17 ευρώ. Το τέλος αυτό είναι παράνομο και εμποδίζει τόσο την επιχειρηματική δραστηριότητα όσο και την ελεύθερη κυκλοφορία των προσώπων. Δεν αντικατοπτρίζει το πραγματικό κόστος συντήρησης της γέφυρας. Το 2007, η βουλγαρική πλευρά συγκέντρωσε 12 εκατ. ευρώ, ενώ μόλις 17 000 ευρώ επενδύθηκαν για τη συντήρηση της γέφυρας. Είμαι πεπεισμένος ότι, αν το Δικαστήριο των Ευρωπαϊκών Κοινοτήτων ενημερωθεί για το θέμα, θα αποφανθεί κατά του εν λόγω τέλους. Γιατί όμως πρέπει να περιμένουν κάτι τέτοιο οι πολίτες των πόλεων Rousse και Giurgiu;
<P>
Απευθύνω έκκληση στις αρχές της Βουλγαρίας και της Ρουμανίας να ανταποκριθούν στις προσδοκίες των πολιτών και να καταργήσουν το τέλος διέλευσης της γέφυρας μεταξύ των δύο πόλεων. Απευθύνομαι επίσης στην Επιτροπή, καλώντας την να ενθαρρύνει την εξεύρεση λύσης σε αυτό το πιεστικό δημόσιο πρόβλημα.
<SPEAKER ID="043" NAME="Katrin Saks" AFFILIATION="PSE">
(ET) Ο συνάδελφός μου Toomas Savi ανέφερε ήδη την πόλη Khanty-Mansiysk, μια μικρή πόλη της Σιβηρίας στην οποία διεξήχθη η σύνοδος κορυφής Ευρωπαϊκής Ένωσης-Ρωσίας στα τέλη του περασμένου μήνα· ήταν επίσης τόπος διεξαγωγής μιας άλλης πολύ σημαντικής εκδήλωσης, του πέμπτου Φιννοουγγρικού Παγκοσμίου Συνεδρίου στο οποίο μετείχαν οι πρόεδροι τεσσάρων χωρών: της Ρωσίας, της Ουγγαρίας, της Φινλανδίας και της Εσθονίας. Πενταμελής αντιπροσωπεία του Ευρωπαϊκού Κοινοβουλίου παρευρέθη επίσης στο συνέδριο, και κύριος στόχος μας ήταν να στρέψουμε την προσοχή στους μικρούς φιννοουγγρικούς λαούς, 19 από τους οποίους ζουν στη Ρωσική Ομοσπονδία, αλλά και να επιστήσουμε την προσοχή στο γεγονός ότι οι γλώσσες και οι πολιτισμοί τους κινδυνεύουν με αφανισμό.
<P>
Ευελπιστούμε ότι η συμφωνία τα θεμέλια της οποίας τέθηκαν στη σύνοδο κορυφής ΕΕ-Ρωσίας στο Khanty-Mansiysk θα επιστήσει επίσης την προσοχή στην κατάσταση των ανθρωπίνων δικαιωμάτων, η οποία είναι, πραγματικά, θλιβερή.
<SPEAKER ID="044" NAME="Milan Gaľa" AFFILIATION="PPE-DE">
(SK) Χαιρετίζω το γεγονός ότι θέμα του Συμβουλίου των Υπουργών Υγείας της ΕΕ τον Ιούνιο ήταν μια πρωτοβουλία με τίτλο "ευρωπαϊκή ημέρα ευαισθητοποίησης περί τα αντιβιοτικά".
<P>
Στόχος είναι να βελτιωθεί η ευαισθητοποίηση των πολιτών για το γεγονός ότι τα αντιβιοτικά πρέπει να χρησιμοποιούνται υπεύθυνα και μόνο κατά τον ενδεδειγμένο τρόπο. " κατάχρησή τους αποτελεί σοβαρή απειλή για τη δημόσια υγεία. Τα βακτηρίδια καθίστανται όλο και πιο ανθεκτικά, με αποτέλεσμα τα αντιβιοτικά να έχουν πολύ περιορισμένη χρησιμότητα στο μέλλον. Την εκστρατεία διευθύνουν το Ευρωπαϊκό Κέντρο Πρόληψης και Ελέγχου Νόσων (ECDC), τα θεσμικά όργανα της Ευρωπαϊκής Ένωσης και η Παγκόσμια Οργάνωση Υγείας. Πρέπει δε να συμπληρώνεται από αντίστοιχες εθνικές στρατηγικές. Πρόκειται να διοργανωθεί στο Παρίσι εργαστήριο σχετικά με την καταπολέμηση της αντίστασης στα μικρόβια, ενώ και η τσεχική Προεδρία προετοιμάζει διάσκεψη σχετικά με το ίδιο θέμα. Έχει δημιουργηθεί επίσης ένα λογότυπο για την εκστρατεία.
<SPEAKER ID="045" NAME="Cristian Silviu Buşoi" AFFILIATION="ALDE">
(RO) Κύριε Πρόεδρε, κυρίες και κύριοι συνάδελφοι, χαιρετίζω την πρωτοβουλία της Ευρωπαϊκής Επιτροπής, η οποία την περασμένη εβδομάδα ενέκρινε την οδηγία για τις διασυνοριακές υπηρεσίες υγειονομικής περίθαλψης.
<P>
" πρόταση αυτή έχει το πλεονέκτημα της δημιουργίας ενός σαφούς νομοθετικού πλαισίου, το οποίο καθορίζει τους κανόνες σύμφωνα με τους οποίους οι ευρωπαίοι πολίτες μπορούν, εντός της Ευρωπαϊκής Ένωσης, να χρησιμοποιούν τις υπηρεσίες υγειονομικής περίθαλψης κράτους μέλους διαφορετικού από εκείνο στο σύστημα υγείας του οποίου συνεισφέρουν, καθώς και τον τρόπο επιστροφής των δαπανών στους ασθενείς.
<P>
" πρόταση, που έπρεπε να είχε υποβληθεί προς έγκριση στο Ευρωπαϊκό Κοινοβούλιο και το Συμβούλιο πολύ καιρό πριν, είναι μια επί μακρόν αναμενόμενη και πρόσφορη πρόταση, ιδίως στο πλαίσιο του αποκλεισμού της υγειονομικής περίθαλψης από την οδηγία για την ελευθέρωση των εμπορικών υπηρεσιών.
<P>
Μέχρι σήμερα, οι ευρωπαίοι πολίτες ήταν υποχρεωμένοι να προσφεύγουν στο Δικαστήριο των Ευρωπαϊκών Κοινοτήτων, το οποίο σε όλες τις περιπτώσεις αναγνώρισε το δικαίωμα των πολιτών σε ιατρική περίθαλψη και υποχρέωσε τα κράτη μέλη να επιστρέψουν τις δαπάνες που είχαν καταβληθεί.
<P>
Έχω τη σταθερή πεποίθηση ότι αυτή η πρωτοβουλία θα έχει θετικές συνέπειες για τη βελτίωση της κατάστασης της υγείας των ευρωπαίων πολιτών οι οποίοι, για διάφορους λόγους, δεν μπορούν να ζητήσουν τέτοιες υπηρεσίες στη χώρα προέλευσής τους, καθώς και για τη βελτίωση της ποιότητας των ιατρικών υπηρεσιών στον ευρωπαϊκό χώρο.
<SPEAKER ID="046" NAME="Ryszard Czarnecki" AFFILIATION="UEN">
(PL) Κύριε Πρόεδρε, εμείς οι πολωνοί βουλευτές του ΕΚ ανησυχούμε πολύ για την κατάσταση στη Λευκορωσία, μια χώρα που συνορεύει με την Ευρωπαϊκή Ένωση. Προσφάτως το Κοινοβούλιο της χώρας αυτής υιοθέτησε μια πολύ περιοριστική νομοθετική πράξη για την ελευθερία της έκφρασης, η οποία μπορεί να οδηγήσει σε ακόμη μεγαλύτερη περιστολή των ήδη στενών περιθωρίων της ελευθερίας έκφρασης στη Λευκορωσία. " έναρξη ισχύος της εξαρτάται μόνο από την υπογραφή του δικτάτορα, κ. Λουκασένκο, και αυτό δεν είναι παρά απλή τυπικότητα. Ο ιδιαίτερα κατασταλτικός χαρακτήρας αυτής της πράξης θα πλήξει πρωτίστως τους ανεξάρτητους δημοσιογράφους και εκδότες. Πρόκειται σαφέστατα για φίμωση των ελεύθερων μέσων ενημέρωσης στη Λευκορωσία, της ανεξάρτητης κοινής γνώμης και της αναδυόμενης κοινωνίας των πολιτών.
<P>
Ενόψει αυτής της κατάστασης, το Ευρωπαϊκό Κοινοβούλιο πρέπει να υπενθυμίσει τα στοιχειώδη πρότυπα που ισχύουν στην ήπειρό μας, στην οποία ανήκει η Δημοκρατία της Λευκορωσίας. " απονομή από το Κοινοβούλιό μας του βραβείου Ζαχάρωφ στην Ένωση Δημοσιογράφων της Λευκορωσίας πριν από τρία χρόνια είναι ένας επιπλέον λόγος για τον οποίο πρέπει να προβούμε σε αυτή την ενέργεια.
<SPEAKER ID="047" NAME="Milan Horáček" AFFILIATION="Verts/ALE">
(DE) Κύριε Πρόεδρε, ο τόπος διεξαγωγής της συνόδου κορυφής ΕΕ-Ρωσίας δεν επιλέχθηκε τυχαία. Το Khanty-Mansiysk είναι το κέντρο εξαγωγής πετρελαίου της Ρωσίας.
<P>
Στη νέα συμφωνία εταιρικής σχέσης και συνεργασίας, η Ρωσία επικεντρώνει την προσοχή της στην οικονομία. Από την οπτική γωνία της ΕΕ, απαιτείται μεγαλύτερη επικέντρωση στα ανθρώπινα δικαιώματα. Υπό την προεδρία του Ντμίτρι Μεντβέντεφ, οι Αλεξάντρ Λεμπέντεφ και Μιχαήλ Χοντορκόφσκι εξακολουθούν να βρίσκονται στη φυλακή. Την περασμένη εβδομάδα, και οι δύο απειλούνταν με νέες κατηγορίες και πιθανή φυλάκιση για περίοδο έως και 20 ετών. Οι ρωσικές αρχές χρονοτριβούν μέχρις ότου τοποθετηθεί με σαφή τρόπο ο κ. Μεντβέντεφ. Στο θέμα αυτό απαιτούνται επειγόντως πρόοδος και δεσμευτικές υποχρεώσεις από την πλευρά της Μόσχας, περιλαμβανομένων της διαλεύκανσης των πολιτικών δολοφονιών και της αποσαφήνισης της κατάστασης όσον αφορά τους περιορισμούς της ελευθεροτυπίας και της ελευθερίας της έκφρασης.
<P>
Στο μέλλον, η ΕΕ πρέπει να παρουσιάζει ενιαίο μέτωπο και να μιλά με ενιαία φωνή στη Μόσχα, ενισχύοντας έτσι την ασκούμενη πολιτική πίεση. Εν προκειμένω διακυβεύεται η ίδια η αξιοπιστία της ΕΕ.
<SPEAKER ID="048" NAME="Kristian Vigenin" AFFILIATION="PSE">
(BG) Κύριε Πρόεδρε, τις τελευταίες εβδομάδες έχουν αρχίσει να εμφανίζονται στον Τύπο σχόλια σχετικά με τη στάση της Ευρωπαϊκής Επιτροπής έναντι των διαφόρων κρατών μελών ως παράδειγμα μεροληψίας. Προφανώς, κάθε περαιτέρω διεύρυνση θα χαρακτηρίζεται από όλο και περισσότερο αυστηρή εφαρμογή των κριτηρίων. " Βουλγαρία και η Ρουμανία, παραδείγματος χάριν, υπόκεινται σε έναν πρωτόγνωρο μηχανισμό συνεργασίας και ελέγχου στον τομέα της δικαιοσύνης και των εσωτερικών υποθέσεων. Αναμφίβολα, σε αυτόν τον τομέα εμφανίζονται σοβαρά προβλήματα και οι δύο χώρες πρέπει να διατηρήσουν έντονους ρυθμούς στη μεταρρυθμιστική τους προσπάθεια. Είναι όμως η στάση της Ευρωπαϊκής Επιτροπής η ίδια έναντι όλων;
<P>
Υπάρχουν χώρες στις οποίες το οργανωμένο έγκλημα έχει διεισδύσει πολύ βαθιά στην κοινωνία και οι συνέπειες είναι ορατές: κατάχρηση ευρωπαϊκών πόρων, κοινωνική καθυστέρηση και εξάπλωση του κοινού εγκλήματος, ξενοφοβία. Δεν έχω συναντήσει όμως επίσημα σχόλια ή προτάσεις για αντίστοιχα μέτρα από την Επιτροπή. Όταν μιλούμε για τη διαφθορά στους διαδρόμους της εξουσίας, μπορώ να φανταστώ ποια θα ήταν η αντίδραση της Επιτροπής αν ένας πρωθυπουργός της Βουλγαρίας θέσπιζε νόμο για την προστασία του από δικαστική δίωξη. Τέτοιες ενέργειες, ωστόσο, προσκρούουν σε τείχος σιωπής όταν πρόκειται για τη χώρα του πρώην Επιτρόπου δικαιοσύνης και εσωτερικών υποθέσεων. Θα μπορούσα να αναφέρω μια σειρά παρόμοιων παραδειγμάτων. Θέλω να είμαι ξεκάθαρος: δεν ζητώ συμβιβασμούς υπέρ της Βουλγαρίας ή της Ρουμανίας, ζητώ τη δίκαιη και ισότιμη μεταχείριση όλων των κρατών μελών.
<SPEAKER ID="049" NAME="Zita Pleštinská" AFFILIATION="PPE-DE">
(SK) Τον Μάρτιο του 2003, όταν το καθεστώς του Κάστρο καταδίκασε αναίτια και φυλάκισε 75 κουβανούς αντιφρονούντες, η Ευρωπαϊκή Ένωση επέβαλε κυρώσεις κατά της Κούβας. Περισσότεροι από 50 πολιτικοί κρατούμενοι, τις οικογένειες των οποίων στηρίζουμε επί μακρόν μέσω ενός συστήματος "υιοθεσίας", κρατούνται επίσης υπό απάνθρωπες συνθήκες σε φυλακές της Κούβας. Ανησυχούμε για την κακή κατάσταση της υγείας τους.
<P>
Πριν από την άρση των κυρώσεων της ΕΕ εις βάρος της Κούβας, ρώτησαν οι εμπλεκόμενοι τις τιμηθείσες με το βραβείο Αντρέι Ζαχάρωφ του 2005 "Κυρίες στα Λευκά" αν η κατάσταση στον τομέα των ανθρωπίνων δικαιωμάτων και των πολιτικών ελευθεριών στην Κούβα έχει αλλάξει μετά την άνοδο του Raul Castro στην εξουσία;
<P>
Κύριε Πρόεδρε, σας ευχαριστώ για την προσωπική σας συμβολή στο θέμα της απελευθέρωσης των πολιτικών κρατουμένων στην Κούβα και θέλω να σας παρακαλέσω να απευθύνετε εκ νέου έκκληση στον Πρόεδρο της Κούβας, εξ ονόματος του Ευρωπαϊκού Κοινοβουλίου, να απελευθερώσει αμέσως όλους τους κουβανούς αντιφρονούντες.
<SPEAKER ID="050" NAME="Jaromír Kohlíček" AFFILIATION="GUE/NGL">
(CS) Κυρίες και κύριοι, μια από τις βασικές κοινές αξίες της Ευρωπαϊκής Ένωσης είναι η γλωσσική και πολιτισμική ποικιλομορφία της. Πολλά κράτη έχουν υιοθετήσει τον Χάρτη για τις μειονοτικές γλώσσες παράλληλα με τη νομοθεσία τους υπέρ αυτής της ποικιλομορφίας. Μεταξύ των εν λόγω κρατών περιλαμβάνεται και η Ομοσπονδιακή Δημοκρατία της Γερμανίας. Οφείλω να επισημάνω ότι οι υποχρεώσεις που αναλαμβάνονται κατ' αυτόν τον τρόπο επιβάλλουν την οικονομική ενίσχυση των μειονοτικών πολιτιστικών οργανώσεων. Στην περίπτωση του "Załožby za serbski lud" (Ίδρυμα για τον Σορβικό Λαό), η χρηματοδότηση μειώνεται σταδιακά με την πάροδο των ετών. Αυτό δεν είναι καλό παράδειγμα εκπλήρωσης των υποχρεώσεων στο πλαίσιο του Χάρτη. Καλούμε τη γερμανική κυβέρνηση να τηρήσει τις υποσχέσεις της. Δεν πρέπει να επιτρέψουμε την εξαφάνιση ενός ακόμη έθνους από τον χάρτη της Ευρώπης.
<SPEAKER ID="051" NAME="Chris Davies" AFFILIATION="ALDE">
(EN) Κύριε Πρόεδρε, τον περασμένο μήνα ένας νεαρός παλαιστίνιος δημοσιογράφος από τη Γάζα, ο Μοχάμεντ Ομέρ, ένας άνθρωπος που τάσσεται υπέρ της συμφιλίωσης και της ειρήνης με τους Ισραηλινούς, κατάφερε, με τη βοήθεια της ολλανδικής κυβέρνησης, να μεταβεί στην Ευρωπαϊκή Ένωση προκειμένου να παραλάβει βραβείο για τη δημοσιογραφική του δραστηριότητα. Κατά την επιστροφή του, τέθηκε υπό κράτηση, ταπεινώθηκε, ξυλοκοπήθηκε και βασανίστηκε από τις ισραηλινές μυστικές υπηρεσίες. " ολλανδική κυβέρνηση εξέφρασε την αποδοκιμασία της, όπως ενημερώνομαι, όμως αυτή η συμπεριφορά του Ισραήλ είναι μέρος ενός σχεδίου.
<P>
Γιατί επιδιώκουμε τη σύναψη στενότερων σχέσεων με το Ισραήλ όταν πράκτορες της κυβέρνησής του προβαίνουν σε τέτοιες πράξεις βίας κατά των ανθρώπων εκείνων η τοποθέτηση των οποίων υπέρ της ειρήνης και της συμφιλίωσης έχει τη στήριξη της συντριπτικής πλειονότητας των βουλευτών αυτού του Σώματος; Γιατί υποστηρίζουμε τέτοιες κινήσεις όταν γνωρίζουμε ότι η κυβέρνηση αυτής της χώρας δεν θα κάνει απολύτως τίποτε για να αποδοκιμάσει ή να καταδικάσει τη συμπεριφορά τους;
<SPEAKER ID="052" NAME="Jaroslav Zvěřina" AFFILIATION="PPE-DE">
(CS) Κυρίες και κύριοι, η ελεύθερη κυκλοφορία των προσώπων εντός της ζώνης Σένγκεν είναι αναμφίβολα μια θετική ευρωπαϊκή αξία. Συνεπάγεται, εντούτοις, την ελεύθερη κυκλοφορία πολλών και διαφόρων εχθρών της κοινωνίας. Χάρη στα συστήματα πληροφοριών και τις προσπάθειες της Europol και της Interpol, το κυνήγι των εγκληματιών και των δραπετών λειτουργεί αρκετά ικανοποιητικά, όμως αντιμετωπίζουμε επανειλημμένα προβλήματα κατά την εφαρμογή των κυρώσεων που επιβάλλουν τα δικαστήρια. Αναφέρομαι σε μέτρα όπως η απαγόρευση της άσκησης ορισμένων επαγγελμάτων, η υποχρεωτική ψυχιατρική ή σεξουαλική θεραπεία και το όλο θέμα της εποπτείας των ανθρώπων που αφήνονται ελεύθεροι με αναστολή. Επιβάλλεται αναμφίλεκτα η επιτάχυνση της προσπάθειας να δημιουργηθεί ένα ευρωπαϊκό σύστημα πληροφοριών και προπάντων να εξασφαλιστεί ότι οι εθνικές υπηρεσίες θα υποχρεούνται όχι μόνο να συνεισφέρουν σε ένα τέτοιο σύστημα, αλλά και να αντλούν από αυτό τα κατάλληλα δεδομένα.
<SPEAKER ID="053" NAME="Marian-Jean Marinescu" AFFILIATION="PPE-DE">
(RO) Πριν από την προσχώρηση της Ρουμανίας στην Ευρωπαϊκή Ένωση, ακούστηκαν πολλές φωνές σε αυτό το Κοινοβούλιο που υποστήριξαν ότι ο πληθυσμός των Ρομά υφίσταται διακρίσεις στη Ρουμανία. Ως εκ τούτου, διάφορες ΜΚΟ δημοσίευσαν διάφορες μελέτες γι' αυτό το θέμα.
<P>
" Ρουμανία δηλώνει σταθερά ότι οι αρχές μεριμνούν ιδιαίτερα για τον πληθυσμό των Ρομά, όμως δεν μπορεί να ισχυριστεί κανείς ότι υφίστανται διακρίσεις. " Ρουμανία έχει υλοποιήσει προγράμματα κοινωνικής ένταξης των Ρομά, περιλαμβανομένων μέτρων τα οποία σχετίζονται κυρίως με την εκπαίδευση, ακόμη και μέτρων θετικής διάκρισης.
<P>
Μετά το 2007, ο πληθυσμός των Ρομά, όχι μόνο από τη Ρουμανία, αλλά και από άλλες χώρες της Ανατολικής Ευρώπης, εξαπλώθηκε ανά την Ευρώπη για οικονομικούς λόγους, κυρίως όμως λόγω της νομαδικής παράδοσης αυτών των ανθρώπων. Αυτό προσέφερε την ευκαιρία σε όσους έδιναν συμβουλές να τις εφαρμόσουν και οι ίδιοι.
<P>
Δυστυχώς, αυτό που συνέβη στην Ιταλία δεν αποτελεί παράδειγμα προς μίμηση για την Ευρώπη. Είναι απαράδεκτο να δακτυλοσκοπούνται ευρωπαίοι πολίτες, και ιδίως παιδιά, και δεν είναι φυσιολογικό να πυρπολούνται εγκατεστημένοι καταυλισμοί, με τη σιωπηρή συναίνεση των αρχών.
<P>
Θεωρώ ότι η κατάσταση του πληθυσμού των Ρομά είναι θέμα που αφορά την Ευρωπαϊκή Κοινότητα και καλώ το σύνολο των υπευθύνων -ευρωπαϊκά θεσμικά όργανα, κυβερνήσεις, ΜΚΟ- να συμβάλουν στον σχεδιασμό μιας κοινής, συνεπούς πολιτικής για την ένταξη αυτών των ανθρώπων, η οποία όμως θα στηρίζεται εξ ολοκλήρου σε ευρωπαϊκές αρχές.
<SPEAKER ID="054" NAME="Neena Gill" AFFILIATION="PSE">
(EN) Κύριε Πρόεδρε, θέλω να εκφράσω την αλληλεγγύη μας προς τους εργαζομένους της εταιρείας Fujitsu στο Μπέρμιγχαμ που απειλούνται με απόλυση. Υπάρχουν σχέδια μετεγκατάστασης μέρους των δραστηριοτήτων της Fujitsu στις "ΠΑ, και αυτό μπορεί να έχει ως αποτέλεσμα να χάσουν τη δουλειά τους έως και 140 εργαζόμενοι. Το συνδικάτο που ασχολείται με αυτή την υπόθεση είναι το συνδικάτο εργαζομένων στον χώρο της επικοινωνίας, το οποίο υπήρξε αξιοθαύμαστα ευέλικτο στις διαπραγματεύσεις του με τη διοίκηση της Fujitsu. Το σύστημα μίας βάρδιας που πρότειναν στη Fujitsu θα είχε σώσει 60 θέσεις απασχόλησης, όμως στην τελική απόφαση του διοικητικού συμβουλίου στις 30 Ιουνίου, χωρίς το συμβούλιο να έχει προηγουμένως προειδοποιήσει ότι θα λαμβανόταν απόφαση τόσο σύντομα, οι εναλλακτικές προτάσεις απορρίφθηκαν εξ ολοκλήρου. Καλώ την εταιρεία Fujitsu να επανεξετάσει την απόφαση για μετεγκατάσταση, ή τουλάχιστον να εξασφαλίσει ότι οι μόνες θέσεις εργασίας που θα χαθούν θα είναι σε εθελοντική βάση και ότι όσοι θέλουν να συνεχίσουν να εργάζονται θα μπορούν να συνεχίσουν την εργασία τους.
<P>
" κοινοτική νομοθεσία ορίζει σαφώς ότι μια επιχείρηση οφείλει να πραγματοποιεί διαδικασία διαβούλευσης με τους υπαλλήλους της, επανειλημμένως όμως οι εργοδότες κάνουν ελάχιστη προσπάθεια, και μάλιστα με πολύ μεγάλη καθυστέρηση, για την τήρηση αυτής της νομοθεσίας.
<SPEAKER ID="055" NAME="Erna Hennicot-Schoepges" AFFILIATION="PPE-DE">
(FR) Κύριε Πρόεδρε, θέλω να θέσω ένα διοικητικό θέμα που αφορά το Κοινοβούλιο. Για πάνω από δύο έτη, η θέση του προϊσταμένου του γραφείου του Ευρωπαϊκού Κοινοβουλίου στο Λουξεμβούργο είναι κενή. Πρόσκληση υποβολής υποψηφιοτήτων για την κάλυψη της εν λόγω θέσης έγινε μία φορά, πριν από έξι μήνες. Επιλέχθηκαν ορισμένοι υποψήφιοι, όμως δεν ελήφθη καμία απόφαση αφότου έθεσα σχετικά ερωτήματα στις διοικητικές υπηρεσίες. Οι υπηρεσίες σας, κύριε Πρόεδρε, δεν μπόρεσαν επίσης να απαντήσουν στα ερωτήματά μου. Θέλω να ενημερωθώ αν υπάρχουν συγκεκριμένοι λόγοι για τους οποίους δεν έχει καλυφθεί αυτή η θέση και δεν έχουν διοριστεί οι επιλεγέντες υποψήφιοι.
<SPEAKER ID="056" NAME="Silvia-Adriana Ţicău" AFFILIATION="PSE">
(RO) Το πρόγραμμα εργασίας της Επιτροπής για το 2008 περιλαμβάνει, μεταξύ των στρατηγικών πρωτοβουλιών, την υιοθέτηση δέσμης σχετικά με την ανάπτυξη των οικολογικών μεταφορών.
<P>
Το προσεχές φθινόπωρο, η Επιτροπή θα υποβάλει νομοθετική πρόταση για την αναθεώρηση της οδηγίας 2006/38 για το ευρωπαϊκό σήμα τελών κυκλοφορίας. Στόχος αυτής της αναθεώρησης είναι να εξασφαλιστεί η αποδοτικότερη χρήση των υποδομών στον τομέα των μεταφορών, καθώς και η μείωση των αρνητικών συνεπειών των μεταφορών στο περιβάλλον, βάσει της αρχής "ο ρυπαίνων πληρώνει".
<P>
Ενόψει των διαρκώς αυξανόμενων τιμών των καυσίμων, η σημασία αυτής της οδηγίας ενισχύεται ακόμη περισσότερο. " βιώσιμη οικονομική ανάπτυξη της Ένωσης εξαρτάται, μεταξύ άλλων, από την ανάπτυξη πιο οικολογικών και αποδοτικών μέσων μεταφοράς από ενεργειακή άποψη.
<P>
Καλώ την Ευρωπαϊκή Επιτροπή να μεριμνήσει ώστε η εσωτερίκευση των εξωτερικών δαπανών, τις οποίες δημιουργούν οι μεταφορές, να πραγματοποιηθεί σε ευρύτερο πλαίσιο, και ειδικότερα να αναθεωρηθούν επίσης τα μειωμένα ποσοστά ΦΠΑ που εφαρμόζονται στην Ένωση, καθώς και η οδηγία 14 του 2001 για τη φορολόγηση και την επιβολή τελών στην πρόσβαση στις σιδηροδρομικές υποδομές και η οδηγία 96/2003 για τη φορολόγηση της ενέργειας.
<SPEAKER ID="057" NAME="Jules Maaten" AFFILIATION="ALDE">
(NL) Κύριε Πρόεδρε, πριν από 10 ημέρες ξεκινήσαμε την εκστρατεία μας κατά του παιδεραστικού σεξουαλικού τουρισμού στον ιστότοπο www.sayno.eu. Κάθε έτος, χιλιάδες άνδρες από την Ευρώπη, τις "νωμένες Πολιτείες, την Αυστραλία και την Κορέα ταξιδεύουν σε φτωχές χώρες της Νοτιοανατολικής Ασίας, της Αφρικής και της Λατινικής Αμερικής μετέχοντας σε αυτή την απεχθή μορφή τουρισμού, και η συμπεριφορά αυτή σχεδόν πάντοτε παραμένει ατιμώρητη. Το μήνυμα που θέλουμε να στείλουμε με αυτή την πρωτοβουλία των πολιτών είναι ότι η συμπεριφορά αυτή δεν είναι πλέον αποδεκτή. " Ευρωπαϊκή Ένωση δεν μπορεί επίσης να εθελοτυφλεί πλέον έναντι αυτής της κατάστασης, αλλά πρέπει να ενισχύσουμε, λόγου χάρη, τον ρόλο της Europol.
<P>
Είμαι δε στην ευχάριστη θέση να σας ενημερώσω ότι, σε αυτό το πολύ σύντομο χρονικό διάστημα, έχουμε ήδη συλλέξει 14 000 υπογραφές. Φυσικά, η εκστρατεία συνεχίζεται. Θέλω επίσης να εκφράσω τις ευχαριστίες μου για την ευρεία υποστήριξη που της έχει επιφυλαχθεί, μεταξύ άλλων και από μέλη του παρόντος Κοινοβουλίου. Δεν έχουν υπογράψει μόνο μέλη της πολιτικής μου ομάδας, της Ομάδας της Συμμαχίας Φιλελευθέρων και Δημοκρατών για την Ευρώπη· έχω δει επίσης τα ονόματα συναδέλφων από την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, τη Σοσιαλιστική Ομάδα στο Ευρωπαϊκό Κοινοβούλιο, τη Συνομοσπονδιακή Ομάδα της Ευρωπαϊκής Ενωτικής Αριστεράς/Αριστεράς των Πρασίνων των Βορείων Χωρών και άλλων ατόμων που περιλαμβάνονται στον κατάλογο - κάτι που είναι φυσικά ιδιαίτερα ευπρόσδεκτο.
<P>
Θέλω μάλιστα να εκμεταλλευτώ την παρουσία της γαλλικής Προεδρίας για να ευχαριστήσω από αυτό το βήμα τη γαλλική κυβέρνηση για τις πρωτοβουλίες που έχει αναλάβει σε αυτό το πεδίο στο παρελθόν, συχνά παρά την αντίθεση άλλων κρατών μελών. Ελπίζω, ωστόσο, ότι αυτό δεν θα σας αποθαρρύνει και ότι θα αναλάβετε περαιτέρω πρωτοβουλίες και κατά τη διάρκεια αυτού του εξαμήνου.
<SPEAKER ID="058" NAME="Ewa Tomaszewska" AFFILIATION="UEN">
(PL) Κύριε Πρόεδρε, πριν από αρκετούς μήνες διοργανώσαμε μια συζήτηση σε αυτή την αίθουσα σχετικά με την κατάσταση στα ναυπηγεία του Γκντανσκ. Εκπρόσωποι όλων των πολιτικών ομάδων επέστησαν την προσοχή στην ανάγκη αποτελεσματικού ανταγωνισμού μεταξύ των ευρωπαϊκών ναυπηγείων και άλλων ναυπηγείων στην παγκόσμια αγορά, ιδίως της κορεατικής ναυπηγικής βιομηχανίας. Υπογράμμισαν ότι το κλείσιμο των δύο από τα τρία νεωλκεία στα ναυπηγεία του Γκντανσκ θα τα έθετε εκτός ανταγωνισμού και θα τους στερούσε κάθε πιθανότητα επιβίωσης.
<P>
Συνεδριάζουμε στο Στρασβούργο, μια πόλη που συμβολίζει την ευρωπαϊκή ολοκλήρωση. " διατήρηση αυτού του συμβόλου ως έδρας του Ευρωπαϊκού Κοινοβουλίου κοστίζει εκατοντάδες εκατομμύρια ευρώ κάθε έτος, όμως σεβόμαστε αυτό το σύμβολο. Τα ναυπηγεία του Γκντανσκ είναι ένα σύμβολο της πτώσης του κομμουνισμού και της ενοποίησης μεταξύ της Δυτικής Ευρώπης και της Κεντρικής και Ανατολικής Ευρώπης. Αξίζει να επιτρέψουμε σε αυτό το σύμβολο να συνεχίσει να αποτελεί ζωντανή οικονομική μονάδα, χώρο εργασίας για χιλιάδες εργαζόμενους. Αυτή ήταν η έκκληση που απηύθυναν στην Ευρωπαϊκή Επιτροπή οι εργαζόμενοι των ναυπηγείων που διαδήλωσαν προσφάτως στις Βρυξέλλες.
<SPEAKER ID="059" NAME="Hélène Flautre" AFFILIATION="Verts/ALE">
(FR) Κύριε Πρόεδρε, θέλω να επιστήσω την προσοχή σας στα γεγονότα που εκτυλίσσονται αυτή την περίοδο στην Τυνησία, στη λεκάνη εξόρυξης της Gafsa.
<P>
Επί αρκετές εβδομάδες, διοργανώνονται διαδηλώσεις κατά της φτώχειας στην εν λόγω λεκάνη, η οποία είναι πλούσια επειδή περιέχει πολλά φωσφορικά άλατα. Πρέπει να επισημανθεί ότι ο τοπικός πληθυσμός δεν ωφελείται από τα κέρδη, και τώρα βλέπουμε να λαμβάνονται εξαιρετικά σοβαρά μέτρα καταστολής με τη χρήση στρατού και αστυνομίας, με εκφοβισμούς, φυλακίσεις, συλλήψεις, καθώς και τον αποκλεισμό πόλεων, ιδίως της Redeyef.
<P>
Απευθύνω έκκληση στον επικεφαλής της αποστολής της ΕΕ -μέσω υμών, καθότι φρονώ ότι η παρέμβαση του Ευρωπαϊκού Κοινοβουλίου είναι απαραίτητη- να θίξει το θέμα αυτό προς συζήτηση με τις τυνησιακές αρχές, να εφαρμοστούν οι κατευθυντήριες γραμμές για τους υπερασπιστές των ανθρωπίνων δικαιωμάτων, δεδομένου ότι φυλακίζονται συνδικαλιστές και καταγγέλλονται διάφορες περιπτώσεις βασανιστηρίων, και να παρευρίσκονται οι επικεφαλής της αποστολής στις δίκες, να συναντιούνται με τις οικογένειες κατηγορουμένων και να ζητούν εξηγήσεις από τις τυνησιακές αρχές για τα μέτρα καταστολής που λαμβάνονται στη χώρα.
<SPEAKER ID="060" NAME="Mihaela Popa" AFFILIATION="PPE-DE">
(RO) " ελευθερία της έκφρασης είναι μια βασική αρχή του Χάρτη Θεμελιωδών Δικαιωμάτων της Ευρωπαϊκής Ένωσης. Όλες οι χώρες πρέπει να εγγυώνται την ελευθερία της έκφρασης, μεταξύ άλλων, για την εξασφάλιση των προϋποθέσεων ύπαρξης και λειτουργίας ανεξάρτητων μέσων ενημέρωσης.
<P>
Δυστυχώς, στη Δημοκρατία της Μολδαβίας, η δημοσιογραφική ένωση διαμαρτύρεται για τις παρεμβάσεις εις βάρος των μέσων ενημέρωσης που εκδηλώθηκαν κατά τη διάρκεια της περιόδου 2001-2008 από την κυβέρνηση Chisinau. Οι ενέργειες τις οποίες επικαλούνται οι δημοσιογράφοι και τις οποίες χρησιμοποιεί η κυβέρνηση στην προσπάθεια να ελέγξει πολιτικά τα δημόσια μέσα ενημέρωσης είναι: απόκρυψη πληροφοριών, ποινικές διώξεις κατά δημοσιογράφων για διάδοση απόψεων αντίθετων με την κρατική πολιτική, μορφές συκοφαντίας, προώθηση του αθέμιτου ανταγωνισμού στον Τύπο, εντονότατος περιορισμός των περιθωρίων συζήτησης στα δημόσια οπτικοακουστικά μέσα ενημέρωσης - ο οποίος, εν τέλει, έχει αρνητικό αντίκτυπο όσον αφορά την πολιτική πολυφωνία και, εμμέσως, τη δημοκρατία.
<P>
Ενόψει αυτών των ενεργειών, θεωρώ ότι η Ευρωπαϊκή Ένωση πρέπει να ελέγξει πιο προσεκτικά τον σεβασμό στη χώρα αυτή της αρχής της ελευθερίας της έκφρασης.
<SPEAKER ID="061" NAME="Viktória Mohácsi" AFFILIATION="ALDE">
(HU) Θέλω να μεταφέρω τα λόγια του András Léderer, προέδρου του ουγγρικού φιλελεύθερου κόμματος "Νέα Γενιά". Το Σάββατο ξεκίνησε στη Βουδαπέστη η ουγγρική πορεία για την αξιοπρέπεια. Όπως σε προηγούμενα έτη, έτσι και εφέτος η προσοχή εστιάστηκε στη μείωση των προκαταλήψεων κατά των ομοφυλοφίλων, έστω και για μία ημέρα. Μετά τις επιθέσεις με βόμβες μολότοφ τις τελευταίες εβδομάδες, αρκετές εκατοντάδες πολίτες που συμπαρίστανται στους ομοφυλόφιλους μετείχαν στην πορεία.
<P>
" πορεία συνοδεύτηκε από πρωτοφανή βία. Πολλοί πολίτες, αστυνομικοί και διαδηλωτές τραυματίστηκαν, περιλαμβανομένου του διοικητικού διευθυντή του ουγγρικού φιλελεύθερου κόμματος, κ. Gábor Horn, καθώς και της κ. Katalin Lévai, μέλους της Σοσιαλιστικής Ομάδας στο Ευρωπαϊκό Κοινοβούλιο. Μετά τον σχηματισμό της οργάνωσης "Ουγγρική Φρουρά", διάφοροι ακροδεξιοί, νεοναζιστικοί ιστότοποι διοργανώνουν διαρκώς βίαιες επιθέσεις είτε εις βάρος ενός εβραϊκού γραφείου έκδοσης εισιτηρίων είτε εις βάρος καταυλισμών των Ρομά, και τώρα εις βάρος των ομοφυλοφίλων, ενώ η κυβέρνηση είναι εμφανώς ανίσχυρη και οι διωκτικές αρχές αδυνατούν να προσφέρουν αποτελέσματα. Σας ευχαριστώ πολύ.
<SPEAKER ID="062" NAME="Μαρία Παναγιωτοπούλου-Κασσιώτου" AFFILIATION="PPE-DE">
Κύριε Πρόεδρε, θα ήθελα να επιστήσω την προσοχή σας και την προσοχή της Γαλλικής Προεδρίας στα ευρωπαϊκά σχολεία, που ενώ λειτουργούν ως πρότυπα και μοντέλα ευρωπαϊκής εκπαίδευσης δεν λαμβάνουν καθόλου υπόψη τους τις δυσμαθησιακές δυσκολίες των μαθητών (δυσλεξία, τραυλισμό), με αποτέλεσμα πολλά παιδιά να καταδικάζονται εξαιτίας αυτών των δυσκολιών στη σχολική πρόοδό τους και μετέπειτα την επαγγελματική.
<P>
Έχουμε λοιπόν και αποτυχίες αλλά και εγκατάλειψη του σχολείου αυτού, με αποτέλεσμα να ταλαιπωρούνται και οι γονείς τους, οι οποίοι είναι συνεργάτες μας και υπάλληλοι της Ευρωπαϊκής Ένωσης· αναγκάζονται να μετακομίσουν, προκειμένου να μεταβούν τα παιδιά τους σε απλά σχολεία κρατών μελών που έχουν την ευαισθησία να ικανοποιούν τις ιδιαίτερες ανάγκες των παιδιών με δυσμαθησιακές δυσκολίες, όπως επιβάλλουν οι νόμοι και η αξιοπρέπεια του ανθρώπου, ιδιαίτερη δε η ανάγκη προστασίας των παιδιών.
<P>
Το Κοινοβούλιο θα έχει και στο μέλλον την ευκαιρία να λάβει υπόψη του τις αδυναμίες των παιδιών αυτών.
<SPEAKER ID="063" NAME="Μάριος Ματσάκης" AFFILIATION="ALDE">
(EN) Κύριε Πρόεδρε, τα όσα εκτυλίσσονται στη Ζιμπάμπουε είναι άκρως θλιβερά και εξαιρετικά βάναυσα. Ο κ. Μουγκάμπε, ένας πρώην μαχητής υπέρ της ελευθερίας από την αποικιακή σκλαβιά, έχει μετατραπεί πλέον σε άσπλαχνο δικτάτορα και βάρβαρο καταπιεστή της δικαιοσύνης και των ανθρωπίνων δικαιωμάτων εκατομμυρίων συμπατριωτών του.
<P>
" διεθνής κοινότητα -περιλαμβανόμενης της ΕΕ- έχει εξαντλήσει όλα τα ρητορικά μέσα, τις δηλώσεις καταδίκης και τις σε μεγάλο βαθμό ατελέσφορες κυρώσεις.
<P>
Είναι καιρός για επανάληψη των εκλογών. Για τον λόγο αυτόν, θεωρώ ότι ο κ. Μουγκάμπε πρέπει να προσαχθεί ενώπιον διεθνούς ποινικού δικαστηρίου, κατηγορούμενος για εγκλήματα κατά της ανθρωπότητας. Έχω την ακλόνητη πεποίθηση ότι ένα τέτοιο μέτρο είναι πλήρως δικαιολογημένο και ρεαλιστικό, είμαι δε βέβαιος ότι θα προσφέρει τα επιθυμητά και επειγόντως αναγκαία αποτελέσματα, βοηθώντας τον πληθυσμό της Ζιμπάμπουε να απαλλαγεί από ένα ολοκληρωτικό καθεστώς που οδηγεί με γοργούς ρυθμούς τη χώρα στην αυτοκαταστροφή. Πιστεύω ότι η ΕΕ πρέπει να πρωταγωνιστήσει στην προσπάθεια προσαγωγής του Μουγκάμπε ενώπιον της διεθνούς δικαιοσύνης.
<SPEAKER ID="064" NAME="Ιωάννης Γκλαβάκης" AFFILIATION="PPE-DE">
Κύριε Πρόεδρε, θα ήθελα για μια ακόμη φορά να θίξω από το βήμα του Ευρωπαϊκού Κοινοβουλίου ένα θέμα που απασχολεί τους αλιείς της χώρας μου, τους αλιείς της Μεσογείου και όλους τους ανθρώπους που νοιάζονται για το περιβάλλον.
<P>
Οι Έλληνες αλλά και όλοι οι Ευρωπαίοι αλιείς υπόκεινται σε αυστηρούς περιορισμούς - και σωστά υπόκεινται σε τέτοιους περιορισμούς - όσον αφορά τις μεθόδους αλιείας, τα αλιευτικά εργαλεία, το χρόνο αλίευσης κλπ.
<P>
Αλλά οι τρίτες χώρες, με χαρακτηριστικό παράδειγμα τους Τούρκους αλιείς, ψαρεύουν όποτε θέλουν, όπως θέλουν και με ό,τι εργαλεία θέλουν, με αποτέλεσμα τη μείωση των ιχθυαποθεμάτων, την υποβάθμιση των θαλασσών, την υποβάθμιση του περιβάλλοντος.
<P>
Νομίζω ότι πρέπει να αναλάβουμε πρωτοβουλίες προς την Τουρκία, ώστε και η Τουρκία να εφαρμόζει ορθές αλιευτικές πρακτικές. Το περιβάλλον είναι πάνω από όλα. Και φυσικά, όταν λέω Τουρκία, εννοώ όλες τις τρίτες χώρες που αλιεύουν με ανορθόδοξες μεθόδους.
<SPEAKER ID="065" NAME="Marie Anne Isler Béguin" AFFILIATION="Verts/ALE">
(FR) Κύριε Πρόεδρε, χαιρετίζω και εγώ τη γαλλική Προεδρία, καθώς και την παρουσία του γάλλου υπουργού κ. Jouyet στο Σώμα. Είναι αλήθεια ότι είναι ασυνήθιστο να παρίσταται εδώ εκπρόσωπος της Προεδρίας τη Δευτέρα, ακόμη και κατά τη διάρκεια αυτών των παρεμβάσεων.
<P>
Θα μιλήσω για την παράταξη αστυνομικών δυνάμεων, και μάλιστα μονάδων αποκατάστασης της τάξης, μπροστά από το Κοινοβούλιο σήμερα. Όταν έφτασα νωρίτερα στο κτήριο, πέρασα από δύο ζώνες των μονάδων αποκατάστασης της τάξης. Αναρωτήθηκα τι μπορεί να απειλούσε τόσο πολύ το Κοινοβούλιο ώστε να είναι αναγκαίο να παραταχθεί ενώπιόν του μια τόσο μεγάλη αστυνομική δύναμη. Χρειάστηκε δύο φορές να δηλώσω την ταυτότητά μου· ερωτήθηκα μάλιστα γιατί βρισκόμουν στον χώρο του Ευρωπαϊκού Κοινοβουλίου. Εξεπλάγην πραγματικά, κύριε Jouyet, επειδή δεν αισθάνομαι να απειλούμαι εδώ· απεναντίας, αισθάνομαι μάλλον να με καταπιέζουν όλα αυτά τα εμπόδια. Θέλω να σας υπενθυμίσω ότι το να περιστοιχίζεται ο οίκος του ευρωπαϊκού λαού με μονάδες αποκατάστασης της τάξης είναι ένας παράξενος τρόπος εγκαινίασης της γαλλικής Προεδρίας, και οφείλω σαφώς να επισημάνω ότι θέλουμε αυτός ο οίκος να παραμείνει οίκος του λαού, ανοικτός στους πολίτες.
<SPEAKER ID="066" NAME="Anna Záborská" AFFILIATION="PPE-DE">
(SK) Δεδομένου ότι δεν θα συνεδριάσουμε ξανά πριν από τις 21 Αυγούστου, την 40ή επέτειο της κατοχής της Τσεχοσλοβακίας από στρατεύματα του Συμφώνου της Βαρσοβίας, θεωρώ καθήκον μου να επιστήσω την προσοχή στα εν λόγω δραματικά γεγονότα.
<P>
Με την ενέργεια αυτή καταδείχθηκε σαφέστατα ότι το κομμουνιστικό καθεστώς ήταν ένα έγκλημα κατά της ανθρωπότητας, όπως άλλωστε κάθε ολοκληρωτικό καθεστώς. Μετά τον Αύγουστο του 1968, στην πατρίδα μου βιώσαμε για 20 ακόμα χρόνια διάφορες μορφές κομμουνιστικής βίας και τρομοκρατίας από αυτή την οργανωμένη μηχανή του κακού. Οφείλουμε να αποτίνουμε φόρο τιμής σε όσους δεν ενέδωσαν στη βία και την αντιμετώπισαν με αξιοπρέπεια. Επιτρέψτε μου να παραφράσω τα λόγια του σλοβάκου ιερέα Anton Srholec, προέδρου της Συνομοσπονδίας Σλοβάκων Πολικών Κρατουμένων: "Δεν πρέπει ποτέ να πάψουμε να είμαστε μάρτυρες του γεγονότος ότι υπάρχουν εκατοντάδες χιλιάδες έντιμοι άνθρωποι στη Σλοβακία, οι οποίοι συνέβαλαν στη διατήρηση της ελευθερίας και των ανθρωπίνων δικαιωμάτων. Χάρη σε αυτούς βρισκόμαστε και πάλι στην πλευρά της δημοκρατίας, της ελευθερίας και των δικαιωμάτων".
<SPEAKER ID="068" NAME="Csaba Sógor" AFFILIATION="PPE-DE">
(HU) Σας ευχαριστώ. " πόλη Khanty-Mansiysk στη σιβηρική επαρχία Yugra είναι τόπος διεξαγωγής της συνόδου κορυφής ΕΕ-Ρωσίας και εστία των φιννοουγγρικών λαών, και σε δύο ημέρες θα είναι ο τόπος διεξαγωγής του πέμπτου Παγκοσμίου Συνεδρίου των Φιννοουγγρικών Λαών. " ΕΕ παρέχει επίσης οικονομική ενίσχυση στους φιννοουγγρικούς λαούς στον αγώνα για τη διατήρηση των ταυτοτήτων τους. Οι ομιλίες των παριστάμενων μελών της αντιπροσωπείας της ΕΕ και των τεσσάρων αρχηγών κρατών, κυρίως του αρχηγού κράτους της Ουγγαρίας, υπογραμμίζουν πόσο σημαντικό είναι οι λαοί που κινδυνεύουν με εξαφάνιση να μην διαθέτουν απλώς χορευτικά συγκροτήματα και χορωδίες, αλλά και εκπαίδευση στη μητρική τους γλώσσα και αυτοδιάθεση.
<P>
Αυτό το συνέδριο στέλνει δύο μηνύματα στην ΕΕ. Το πρώτο είναι ότι το έτος διαπολιτισμικού διαλόγου δεν πρέπει να είναι μόνον έτος διαλόγου μεταξύ των πολιτισμών των μεγάλων λαών. Το δεύτερο είναι ότι βρισκόμαστε αντιμέτωποι με ένα ακατανόητο φαινόμενο όταν το κοινοβούλιο μιας ευρωπαϊκής χώρας θέλει με την ψήφο του να αποφασίσει ότι η εν λόγω χώρα πρέπει να είναι μονόγλωσση, τη στιγμή που στο εσωτερικό της υπάρχουν 75 περιφερειακές γλώσσες. Εάν η ΕΕ και η Ρωσία θεωρούν σημαντική τη διατήρηση των πολιτισμών και των μητρικών γλωσσών των λαών που ζουν στο έδαφός τους, αυτό πρέπει επίσης να είναι το παράδειγμα που οφείλουν να ακολουθούν τα κράτη μέλη της ΕΕ. Ευχαριστώ.
<SPEAKER ID="069" NAME="Hanna Foltyn-Kubicka" AFFILIATION="UEN">
(PL) Κυρία Πρόεδρε, λίγες εβδομάδες πριν από τους Ολυμπιακούς Αγώνες στο Πεκίνο, ο μόνος ανεξάρτητος ενημερωτικός τηλεοπτικός σταθμός, με την ονομασία "Νέα Δυναστεία Τανγκ", σταμάτησε να εκπέμπει στην Κίνα.
<P>
Αν και η κατάσταση διαρκεί ήδη αρκετές εβδομάδες, δεν γνωρίζουμε τι προκάλεσε τη διακοπή που επικαλέστηκε ο φορέας του δορυφόρου, η εταιρεία Eutel Communications, ούτε γνωρίζουμε πότε θα διορθωθεί η βλάβη. Γνωρίζουμε, εντούτοις, ποιος κερδίζει από αυτή τη διακοπή και ποιος χάνει. Εκατομμύρια ενεργοί πελάτες ενός ανεξάρτητου, μη κερδοσκοπικού τηλεοπτικού προγράμματος που μεταδίδεται στα κινέζικα και τα αγγλικά υποχρεώνονται από τις κινέζικες αρχές να στερηθούν, μέσω της λογοκρισίας, πληροφορίες από τις οποίες θα μπορούσαν να αντλήσουν στοιχεία σχετικά με το πώς αντιμετωπίζουν οι κινεζικές δυνάμεις τους θιβετιανούς τρομοκράτες. Δεν θα ενημερωθούν επίσης για τις απεργίες, τις αναταραχές και τα προβλήματα κατά τη διάρκεια της διοργάνωσης των Αγώνων.
<P>
Εμείς οι πολίτες και εκπρόσωποι της Ευρωπαϊκής Ένωσης αντιμετωπίζουμε την Κίνα με τον σεβασμό που αναμφίβολα αξίζει ως ένα μεγάλο έθνος με τεράστια συμβολή στην κληρονομιά όλης της ανθρωπότητας. Είναι κρίμα που, ως αντάλλαγμα γι' αυτόν τον σεβασμό, οι αρχές του Πεκίνου μας αντιμετωπίζουν με εξαιρετική αδιαφορία. " τήρηση των συμφωνιών και η αφοσίωση στις ίδιες αρχές είναι κάτι που πρέπει να απαιτούμε και από εμάς τους ίδιους αλλά και από τους κινέζους εταίρους μας.
<SPEAKER ID="070" NAME="Εμμανουήλ Αγγελάκας" AFFILIATION="PPE-DE">
Κυρία Πρόεδρε, πριν από λίγες μέρες δημοσιεύθηκε στους New York Times άρθρο σύμφωνα με το οποίο επίκειται συμφωνία μεταξύ της κυβέρνησης των "ΠΑ και της Ευρωπαϊκής Επιτροπής, με την οποία θα επιτρέπεται σε ευρωπαϊκές κυβερνήσεις, τράπεζες και εταιρίες εγκατεστημένες στην Ευρωπαϊκή Ένωση να μεταβιβάζουν σε αμερικανικές υπηρεσίες πληροφορίες που αφορούν ευρωπαίους πολίτες, όπως κινήσεις πιστωτικών καρτών, πληροφορίες για ταξίδια που έχουν πραγματοποιηθεί, μηνύματα ηλεκτρονικού ταχυδρομείου και επισκέψεις σε ιστοτόπους, και όλα αυτά στην προσπάθεια καταπολέμησης της τρομοκρατίας.
<P>
Υπό διαπραγμάτευση είναι η δυνατότητα ευρωπαίων πολιτών να μπορούν να στραφούν νομικά κατά της κυβέρνησης των "ΠΑ, όταν πιστεύουν ότι παραβιάζονται τα ατομικά τους δικαιώματα από τη χρήση των προσωπικών τους δεδομένων.
<P>
Καλώ τον Πρόεδρο και τα μέλη του Ευρωπαϊκού Κοινοβουλίου να διερευνήσουν το γεγονός, και την Ευρωπαϊκή Επιτροπή να δώσει διευκρινίσεις, ώστε να ενημερωθεί το Σώμα για το αντικείμενο και τη φύση των εν λόγω συνομιλιών. Το Ευρωπαϊκό Κοινοβούλιο έχει καθήκον να προστατεύει τα ατομικά δικαιώματα και την ιδιωτική ζωή των ευρωπαίων πολιτών όταν αυτά παραβιάζονται.
<SPEAKER ID="071" NAME="Eoin Ryan" AFFILIATION="UEN">
(EN) Κυρία Πρόεδρε, θέλω να θίξω το ζήτημα των αυξανόμενων τιμών του πετρελαίου και ιδίως το θέμα της προθεσμιακής αγοράς πετρελαίου. Προβάλλονται πολλοί λόγοι για την αύξηση στις αγορές πετρελαίου. Ένας είναι η ζήτηση· ένας άλλος είναι η προσφορά και οι ανεπαρκείς επενδύσεις σε πετρελαϊκές υποδομές επί σειρά ετών. Οι επαγγελματίες της πετρελαϊκής βιομηχανίας και αγοράς προβάλλουν όλο και περισσότερο το θέμα του γελοιωδώς χαμηλού περιθωρίου ασφάλισης στην προθεσμιακή αγορά αργού πετρελαίου. Κυμαίνεται μεταξύ 5% και 7%. Με άλλα λόγια, αν θέλετε να αγοράσετε στην προθεσμιακή αγορά πετρέλαιο αξίας 10 εκατ. ευρώ, αρκεί να καταβάλετε ως επένδυση μισό εκατομμύριο ευρώ.
<P>
" TrimTabs Investment Research, ένα κορυφαίο ανεξάρτητο γραφείο ερευνών στις "ΠΑ, έχει δηλώσει ότι, αν το περιθώριο ασφάλισης αυξηθεί σε ποσοστό μεταξύ 25% και 50%, που είναι το ίδιο ποσοστό που καταβάλλουν οι περισσότεροι από όσους επενδύουν στο χρηματιστήριο, αυτό θα είχε σημαντικό αντίκτυπο ως προς τη μείωση των τιμών του πετρελαίου. Το μειωμένο περιθώριο ασφάλισης στην αγορά σημαίνει ότι η αγορά είναι ευάλωτη σε ενέργειες χειραγώγησης. Δεν υπάρχει η παραμικρή αμφιβολία επ' αυτού. Δεν έχω κανένα πρόβλημα με όσους επενδύουν σε προθεσμιακά προϊόντα και αγαθά, όμως αυτό το περιθώριο ασφάλισης είναι γελοιωδώς χαμηλό.
<P>
Πρέπει να ασχοληθούμε με αυτό το ζήτημα. Το περιθώριο πρέπει να αυξηθεί καθότι οι παγκόσμιες οικονομικές συνέπειες είναι πραγματικά ανυπολόγιστες και πρέπει να κάνουμε ό,τι μπορούμε ώστε να μειωθεί η τιμή του πετρελαίου διεθνώς.
<SPEAKER ID="072" NAME="Zbigniew Krzysztof Kuźmiuk" AFFILIATION="UEN">
(PL) Κυρία Πρόεδρε, ο Πρόεδρος της Πολωνίας έχει αποφασίσει να μην υπογράψει την πράξη κύρωσης της Συνθήκης της Λισαβόνας, αναγνωρίζοντας ότι η Συνθήκη είναι άκυρη από τη στιγμή που οι Ιρλανδοί την απέρριψαν μέσω δημοψηφίσματος. Ο Πρόεδρος της Πολωνίας υπενθύμισε έτσι τη θεμελιώδη αρχή λειτουργίας της Ευρωπαϊκής Ένωσης, ήτοι ότι οι Συνθήκες τίθενται σε ισχύ μόνον αφού επικυρωθούν από όλα τα κράτη μέλη της ΕΕ. " εφαρμογή αυτής της αρχής καθίσταται εμφανής από την έως τώρα πρακτική, ενώ εφαρμόστηκε μετά την απόρριψη της Συνταγματικής Συνθήκης από τους Γάλλους και τους Ολλανδούς. Μετά την εν λόγω απόρριψη -και παρά τη συνέχιση της διαδικασίας κύρωσης της προηγούμενης Συνθήκης σε πολλές χώρες- αναγνωρίστηκε ότι η Συνταγματική Συνθήκη ήταν παρά ταύτα άκυρη. Δυστυχώς, μετά την απόφαση στην οποία κατέληξε κατόπιν δημοψηφίσματος η Ιρλανδία αλλά και την απόφαση του Προέδρου της Πολωνίας, ακούστηκαν φωνές στην Ευρωπαϊκή Ένωση, περιλαμβανομένων των φωνών ορισμένων κορυφαίων πολιτικών, που απαίτησαν την κύρωση του τρέχοντος εγγράφου από την Πολωνία, κατά τρόπο που συνιστά άρνηση της ουσίας της ευρωπαϊκής δημοκρατίας. Θέλω να εκφράσω την έντονη διαμαρτυρία μου κατά των φωνών αυτών, καθώς και της πίεσης και του ιδιόμορφου εκβιασμού που επιχειρούν να ασκήσουν.
<SPEAKER ID="073" NAME="Πρόεδρος">
Οι παρεμβάσεις ενός λεπτού επί σημαντικών πολιτικών θεμάτων έληξαν.

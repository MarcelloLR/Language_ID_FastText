<CHAPTER ID="007">
Αιτιολογήσεις ψήφου
<P>
Προφορικές αιτιολογήσεις ψήφου
<SPEAKER ID="111" NAME="Vito Bonsignore" AFFILIATION="PPE">
(IT) Με αυτή την ψηφοφορία το Ευρωπαϊκό Κοινοβούλιο εξέφρασε την εμπιστοσύνη του στον Ευρωπαίο Διαμεσολαβητή, η εντολή του οποίου έχει διάρκεια ως το τέλος της κοινοβουλευτικής περιόδου μας.
<P>
Πρέπει να επισημάνω ότι αυτή είναι μια σημαντική ψηφοφορία για όλους μας, για όλους τους ευρωπαίους πολίτες. Ο Ευρωπαίος Διαμεσολαβητής θα ασχοληθεί με τις καταγγελίες των πολιτών όσον αφορά την κακή διοίκηση των θεσμικών οργάνων μας. Ο Διαμεσολαβητής έχει απαντήσει ενώπιον του Κοινοβουλίου, έχει απαντήσει ερωτήματα που αφορούν το πώς μπορεί να γίνει το δικό του έργο πιο διαφανές, το πώς μπορεί να βελτιωθεί η συνεργασία μεταξύ του Κοινοβουλίου και των αξιωματούχων Διαμεσολαβητή, καθώς και η επικοινωνία με τους πολίτες.
<P>
Ο ρόλος του θα είναι πολύ σημαντικός και θα συνίσταται στην υπεράσπιση των ευρωπαίων πολιτών, στο να τους βοηθάει στις επαφές τους με τη δημόσια διοίκηση και ίσως επίσης στο να κάνει τους ευρωπαίους πολίτες να αισθάνονται ότι βρίσκονται σε μια κοινή Ευρώπη. " μείωση μιας ενίοτε μη παραγωγικής γραφειοκρατίας είναι ένας στόχος για τον οποίο πρέπει όλοι να αγωνιστούμε.
<P>
" Ευρωπαϊκή Ένωση θα αποκτήσει ακόμη μεγαλύτερη πολιτική διάσταση αν μπορέσει να βάλει τους πολίτες στον πυρήνα της δράσης της. Για τον λόγο αυτόν ελπίζω ότι ο νέος Διαμεσολαβητής θα μπορέσει να αξιοποιήσει τις εμπειρίες του παρελθόντος για να βελτιώσει περαιτέρω την θετική σχέση με τους ευρωπαίους πολίτες.
<SPEAKER ID="113" NAME="Alfredo Antoniozzi" AFFILIATION="PPE">
(IT) Κύριε Πρόεδρε, κυρίες και κύριοι, πιστεύω ότι η εισηγήτριά μας, η κ. Joly, και όλες οι πολιτικές ομάδες έκαναν εξαίρετη δουλειά στην εκπόνηση αυτής της έκθεσης την οποία υποστηρίζω θερμά, μαζί με τους συναδέλφους μου από την Ομάδα του Ευρωπαϊκού Λαϊκού Κόμματος (Χριστιανοδημοκράτες).
<P>
Ειδικότερα, θέλω να εκφράσω τη στήριξή μου για το τμήμα της έκθεσης στο οποίο υπογραμμίζεται ότι οι διαπραγματεύσεις για την αναθεώρηση της Συμφωνίας του Κοτονού θα πρέπει να λάβουν υπόψη τις συνέπειες της χρηματοπιστωτικής κρίσης, αφενός, και τη μετανάστευση, αφετέρου, και πάνω απ' όλα, την ανάγκη να τεθεί υπό έλεγχο η παράνομη μετανάστευση.
<P>
Αυτό, στην πραγματικότητα, έχει πολύ αρνητικό αντίκτυπο τόσο στις οικονομίες των χωρών ΑΚΕ οι οποίες, λόγω της μετανάστευσης, χάνουν το εργατικό δυναμικό και τους ειδικευμένους εργάτες που είναι απαραίτητοι για την ανάπτυξη, όσο και στις χώρες της ΕΕ που πλήττονται με τον χειρότερο τρόπο από την παράνομη μετανάστευση· χώρες όπως η Ιταλία, η ικανότητα των οποίων να απορροφούν μετανάστες έχει όρια από οικονομική άποψη και από την άποψη της απασχόλησης, όρια που δεν μπορούν να ξεπεραστούν αν θέλουμε να αποφύγουμε τον κοινωνικό εκφυλισμό.
<SPEAKER ID="114" NAME="Frank Vanhecke" AFFILIATION="NI">
(NL) Κύριε Πρόεδρε, καταψήφισα την έκθεση Joly παρόλο που πιστεύω πως όλοι συμφωνούμε σε ένα από τα κεντρικά επιχειρήματά της, δηλαδή ότι πρέπει να ασκήσουμε μια πολιτική που θα επικεντρώνεται στην προώθηση της οικονομικής ανάπτυξης των αφρικανικών χωρών καθαυτών, προκειμένου να καταπολεμηθεί το φαινόμενο της διαρροής εγκεφάλων και να επιτραπεί στους εξειδικευμένους Αφρικανούς να αφοσιωθούν επιτέλους στην ανάπτυξη των δικών τους χωρών. Κατανοώ και υποστηρίζω τη θέση αυτή. Γιατί, λοιπόν, η ίδια έκθεση επιχειρηματολογεί τόσο επίμονα υπέρ μιας πολιτικής νέας μετανάστευσης από τις αφρικανικές χώρες προς την Ευρώπη; Σε τελική ανάλυση, αυτό προωθεί ουσιαστικά τη διαρροή εγκεφάλων των πιο εξειδικευμένων, δυναμικών και τολμηρών Αφρικανών. Υποστηρίζω την άποψη ότι η "μπλε κάρτα" είναι καταστροφική για την Ευρώπη και ιδιαίτερα επιζήμια για την Αφρική και τον αφρικανικό λαό. Τελευταίο, αλλά όχι λιγότερο σημαντικό, είναι ότι η "κυκλική μετανάστευση" που αναφέρεται είναι μια χίμαιρα καθώς οι μετανάστες αυτοί δεν επιστρέφουν στην πατρίδα τους και δημιουργείται ένα νέο φυτώριο για την παράνομη μετανάστευση.
<SPEAKER ID="116" NAME="Daniel Hannan" AFFILIATION="ECR">
(EN) Κύριε Πρόεδρε, η ημερήσια διάταξή μας αυτή την εβδομάδα, και ιδιαίτερα σήμερα, ήταν ανεπαρκής, ισχνή και κουτσουρεμένη. Γνωρίζουμε όλοι γιατί. " εβδομάδα αυτή αφιερώθηκε σε παρασκηνιακούς χειρισμούς. Θα έλεγα χειρισμούς σε δωμάτια γεμάτα καπνό, αλλά αφού μιλάμε για τις Βρυξέλλες, θα πω δωμάτια χωρίς καπνό.
<P>
Πραγματοποιήσαμε αυτές τις ανόητες ακροάσεις. Προέκυψαν υποψήφιοι σχετικά με τους οποίους πρέπει να πω ότι δεν άκουσα ούτε έναν βουλευτή του Σώματος αυτού να λέει ότι θεωρεί πως πρόκειται τώρα να αναθέσουμε στους 27 άνδρες και γυναίκες με τα καλύτερα προσόντα σε ολόκληρη την Ευρωπαϊκή Ένωση τις φοβερές εξουσίες που συγκεντρώνονται στα χέρια της Ευρωπαϊκής Επιτροπής. Όχι μόνο θα αποτελούν το εκτελεστικό σώμα, αλλά θα έχουν και το δικαίωμα νομοθετικής πρωτοβουλίας - μια συγκέντρωση εξουσίας που είναι εντυπωσιακή σε οποιοδήποτε πλαίσιο, πολύ δε περισσότερο αν λάβουμε υπόψη ότι τα άτομα αυτά δεν είναι άμεσα υπόλογα στους εκλογείς. Πρόκειται για το πιο εκλεκτικό εκλογικό σώμα στην Ευρώπη - 736 βουλευτές του ΕΚ αποφασίζουν ποιος θα διευθύνει την ήπειρο.
<P>
Δεν χρειάζεται να είναι κανείς ευρωσκεπτικιστής για να το θεωρήσει απαράδεκτο. Μου φαίνεται περίεργο το γεγονός ότι η ήπειρος αυτή, που εξήγαγε την ιδέα της αντιπροσωπευτικής κυβέρνησης και της κοινοβουλευτικής δημοκρατίας, που μετέφερε τους σπόρους της δημοκρατίας σε μακρινές ηπείρους όπου βρήκαν γόνιμο έδαφος, έπρεπε τώρα να πελεκήσει το γενεαλογικό δέντρο εδώ στην Ευρώπη. " διαδικασία αυτή μας μειώνει όλους.
<SPEAKER ID="119" NAME="Syed Kamall" AFFILIATION="ECR">
(EN) Κύριε Πρόεδρε, όταν εξετάζουμε τις σχέσεις ΑΚΕ-ΕΕ, σίγουρα η πρώτη αρχή θα πρέπει να είναι πώς θα βοηθήσουμε να βγουν από τη φτώχεια οι λαοί σε πολλές από αυτές τις χώρες.
<P>
Όταν μιλώ με επιχειρηματίες από αυτές τις χώρες, μου εκφράζουν το παράπονο για το πώς, 40 χρόνια μετά την ανεξαρτητοποίηση πολλών από αυτές, υποφέρουν ακόμη από τα προβλήματα 40 ετών σοσιαλισμού, όπου εξαρτώνται ακόμη από πρωτογενείς οικονομίες και επίσης εξαρτώνται υπερβολικά από τη βοήθεια.
<P>
Οι επιχειρηματίες στις χώρες αυτές μου λένε επίσης πώς οι εμπορικοί φραγμοί βλάπτουν στην πραγματικότητα αυτές τις χώρες και πώς κάνουν τις εισαγωγές τροφίμων και φαρμάκων πιο ακριβές για τους φτωχότερους πολίτες. Εκφράζουν παράπονα για τους δασμολογικούς και μη δασμολογικούς φραγμούς της ΕΕ, και χαίρομαι που η συμφωνία ΑΚΕ-ΕΕ ασχολείται σε κάποιο βαθμό με κάποιους από τους δασμολογικούς φραγμούς, αν όχι με τους μη δασμολογικούς φραγμούς.
<P>
Χαίρομαι επίσης που η Επιτροπή δημιούργησε μια μονάδα που βοηθάει τους επιχειρηματίες στις αναπτυσσόμενες χώρες να εξάγουν στην ΕΕ. Δεν πρέπει να λησμονούμε ότι η πρώτη αρχή είναι πως ο καλύτερος τρόπος για να βοηθήσουμε τους φτωχότερους να βγουν από τη φτώχεια είναι να ενθαρρύνουμε την αύξηση του εμπορίου και να βοηθήσουμε τους επιχειρηματίες στις φτωχότερες χώρες.
<SPEAKER ID="120" NAME="Philip Claeys" AFFILIATION="NI">
(NL) Κύριε Πρόεδρε, και μόνο η παράγραφος 31, η οποία καλεί την Επιτροπή να εντάξει την αρχή της κυκλικής μετανάστευσης καθώς και τρόπους ενθάρρυνσής της μέσω της χορήγησης κυκλικών θεωρήσεων, ήταν αρκετή για να με κάνει να καταψηφίσω την έκθεση Joly. " "κυκλική μετανάστευση" είναι μια χίμαιρα. Είναι κάτι που υπάρχει στα επίσημα έγγραφα της ΕΕ και παρόμοια έγγραφα αλλά όχι -με ελάχιστες εξαιρέσεις- στον πραγματικό κόσμο. Αυτό που συμβαίνει ουσιαστικά στην κυκλική μετανάστευση είναι ότι χορηγείται σε έναν μετανάστη άδεια παραμονής περιορισμένης διάρκειας αλλά αυτός παραμένει στην Ευρώπη μετά τη λήξη της και περνάει στην παρανομία. Αυτή είναι η πραγματικότητα της λεγόμενης κυκλικής μετανάστευσης. " κυκλική μετανάστευση είναι κινητήρια δύναμη για την παράνομη μετανάστευση· η Επιτροπή το γνωρίζει και το γνωρίζει και το Κοινοβούλιο. Εντούτοις, ο όρος αυτός χρησιμοποιείται κατ' επανάληψη έτσι ώστε να πιστέψουν οι άνθρωποι ότι πολλοί μετανάστες επιστρέφουν στις χώρες προέλευσής τους κάποια στιγμή. Καλό θα είναι, συνεπώς, να σταματήσουμε να καλύπτουμε την πραγματικότητα το συντομότερο δυνατόν.
<SPEAKER ID="122" NAME="Seán Kelly" AFFILIATION="PPE">
(EN) Κύριε Πρόεδρε, με την άδειά σας, θέλω να κάνω μια παρατήρηση όσον αφορά την τήρηση του χρόνου γιατί πάρα πολύ συχνά εδώ σε αυτό το Σώμα, πολλοί ομιλητές ξεπερνούν τον χρόνο τους και τους επιτρέπεται να το κάνουν. Ορισμένοι μιλούν σχεδόν διπλάσιο χρόνο από αυτόν που τους έχει κατανεμηθεί. Καλώ τον Πρόεδρο και τους αντιπροέδρους να χρησιμοποιούν το σφυρί τους αποτελεσματικά, έτσι ώστε η τήρηση του χρόνου να ακολουθεί τους κανόνες και εκείνοι που επιθυμούν να λάβουν τον λόγο με τη διαδικασία "catch-the-eye" να έχουν τη δυνατότητα να το κάνουν.
<P>

<P>
Γραπτές αιτιολογήσεις ψήφου
<SPEAKER ID="991" NAME="Alfredo Antoniozzi  " LANGUAGE="IT">
Κύριε Πρόεδρε, ο ρόλος του Ευρωπαίου Διαμεσολαβητή για τους πολίτες είναι ζωτικής σημασίας για την ορθή λειτουργία και τη διαφάνεια των ευρωπαϊκών θεσμικών οργάνων, τα οποία αντιπροσωπεύουν 27 κράτη μέλη και σχεδόν 500 εκατομμύρια πολίτες. Θα ήθελα να επικεντρωθώ, σε αυτό το Σώμα, στη σημασία του ρόλου του Διαμεσολαβητή για την προστασία των γλωσσών της ΕΕ, δεδομένων των πολυάριθμων καταγγελιών που ελήφθησαν τα περασμένα χρόνια όσον αφορά γλωσσικές διακρίσεις, καταγγελίες που αφορούσαν και την ιταλική γλώσσα. Χαίρομαι, συνεπώς, για την επανεκλογή του Ευρωπαίου Διαμεσολαβητή, του εύχομαι καλή επιτυχία στο έργο του και τον καλώ να δώσει τη δέουσα προσοχή στην προστασία των γλωσσών.
<SPEAKER ID="990" NAME="Vasilica Viorica Dăncilă  " LANGUAGE="RO">
Χαιρετίζω την επανεκλογή του κ. Νικηφόρου Διαμαντούρου στο αξίωμα του Ευρωπαίου Διαμεσολαβητή για μία ακόμη θητεία ως το 2014. Υποστηρίζω επίσης τον Διαμεσολαβητή στους ακόλουθους βασικούς στόχους του: τη διασφάλιση ότι οι πολίτες της Ευρωπαϊκής Ένωσης θα απολαμβάνουν τα οφέλη και τους πόρους της Συνθήκης της Λισαβόνας και την επίτευξη καλύτερης συνεργασίας με τους εθνικούς και περιφερειακούς διαμεσολαβητές, εξασφαλίζοντας ως εκ τούτου μεγαλύτερη διαφάνεια των δραστηριοτήτων σε ευρωπαϊκό επίπεδο.
<SPEAKER ID="989" NAME="Proinsias De Rossa  " LANGUAGE="EN">
Υποστηρίζω πλήρως την επανεκλογή του κ. Νικηφόρου Διαμαντούρου στο αξίωμα του Ευρωπαίου Διαμεσολαβητή. Ο Ευρωπαίος Διαμεσολαβητής διερευνά καταγγελίες κατά των θεσμικών οργάνων και των οργανισμών της Ευρωπαϊκής Ένωσης. Ο Διαμεσολαβητής πρέπει να είναι ένας ανεξάρτητος, ακομμάτιστος και αμερόληπτος δημόσιος υπάλληλος. Ο κ. Διαμαντούρος έχει αποδείξει ότι είναι εξαιρετικός επαγγελματίας και αποτελεσματικός συνήγορος του πολίτη. Δεν φοβήθηκε να ασκήσει κριτική σε κανένα ευρωπαϊκό θεσμικό όργανο, συμπεριλαμβανομένου του Ευρωπαϊκού Κοινοβουλίου, όταν ήταν αναγκαίο. Τώρα που ο Χάρτης των Θεμελιωδών Δικαιωμάτων έχει την ίδια νομική αξία με τις συνθήκες, είμαι πεπεισμένος ότι ο χάρτης, και ιδίως το δικαίωμα χρηστής διοίκησης, θα είναι στον πυρήνα του έργου του κ. Διαμαντούρου ως Διαμεσολαβητή.
<SPEAKER ID="125" NAME="Diogo Feio  " LANGUAGE="PT">
Σε μια Ευρώπη που επιθυμεί να βρίσκεται πιο κοντά στους πολίτες και να είναι περισσότερο στην υπηρεσία των πολιτών της Ευρώπης, είναι σημαντικό οι άνθρωποι αυτοί να μπορούν να ασκήσουν αποτελεσματικό έλεγχο στα θεσμικά όργανα και στους οργανισμούς της ΕΕ. Στο σημείο αυτό ακριβώς ο ρόλος του Ευρωπαίου Διαμεσολαβητή αποδεικνύεται απαραίτητος, καθώς οι πολίτες καταγγέλλουν σε αυτόν οποιαδήποτε διοικητική παρατυπία, διακρίσεις, κατάχρηση εξουσίας ή απουσία, ή άρνηση απάντησης σε συγκεκριμένο ερώτημα που υποβάλεται σε θεσμικό όργανο ή οργανισμό της ΕΕ.
<P>
Από αυτή την άποψη, χαιρετίζω την εκλογή του νέου Ευρωπαίου Διαμεσολαβητή για τα επόμενα πέντε έτη, και ελπίζω ότι σε αυτή την θητεία του θα καθοδηγείται από τις ιδρυτικές αρχές της Ευρωπαϊκής Ένωσης - την ελευθερία και τη δικαιοσύνη. Αυτό θα διασφαλίσει ότι οι ευρωπαίοι πολίτες θα έχουν καλύτερα θεσμικά όργανα και αποτελεσματικό έλεγχο επί αυτών, καθιστώντας την ΕΕ ισχυρότερη, δικαιότερη και πιο ενωμένη.
<SPEAKER ID="988" NAME="José Manuel Fernandes  " LANGUAGE="PT">
Ο Ευρωπαίος Διαμεσολαβητής λαμβάνει δράση σε περιπτώσεις κακής διοίκησης από κοινοτικά θεσμικά όργανα και οργανισμούς, είτε με δική του πρωτοβουλία, είτε κατόπιν καταγγελίας. Αυτό σημαίνει ότι ο Ευρωπαίος Διαμεσολαβητής συμβάλει στην οικοδόμηση μιας Ευρώπης των Πολιτών ακριβώς όπως η Συνθήκη της Λισαβόνας τέθηκε σε ισχύ και ο Χάρτης των Θεμελιωδών Δικαιωμάτων της Ευρωπαϊκής Ένωσης έγινε νομικά δεσμευτικός. Θα πρέπει να σημειωθεί ότι το δικαίωμα χρηστής διοίκησης αποτελεί θεμελιώδες δικαίωμα για τους ευρωπαίους πολίτες, το οποίο κατοχυρώνεται στο άρθρο 41 του Χάρτη των Θεμελιωδών Δικαιωμάτων της Ευρωπαϊκής Ένωσης.
<P>
Το 2001, το Ευρωπαϊκό Κοινοβούλιο ενέκρινε ένα ψήφισμα για τον κώδικα ορθής διοικητικής συμπεριφοράς τον οποίο πρέπει να τηρούν τα θεσμικά όργανα και οι οργανισμοί της Ευρωπαϊκής Ένωσης. Υποστηρίζω ότι ο κώδικας αυτός θα πρέπει να γίνει ευρωπαϊκός νόμος που θα είχε νομοθετική συνοχή στην ΕΕ και θα αποτελούσε εγγύηση ότι αυτές οι πολύ βασικές αρχές θα τηρούνται από τα θεσμικά της όργανα στις συναλλαγές τους με τους πολίτες. Είναι καίριας σημασίας το να γνωρίζουν οι ευρωπαίοι πολίτες τα δικαιώματά τους και το πώς μπορούν να τα προστατεύσουν και να τα ανακτήσουν αν παραβιαστούν.
<SPEAKER ID="126" NAME="Lidia Joanna Geringer de Oedenberg  " LANGUAGE="PL">
Κύριε Πρόεδρε, στο Ευρωπαϊκό Κοινοβούλιο έχουμε αξιολογήσει στην πραγματικότητα το έργο του κ. Διαμαντούρου ως Ευρωπαίου Διαμεσολαβητή κάθε χρόνο όταν συζητούσαμε τις ετήσιες εκθέσεις που υπέβαλε, και κάθε φορά η έκθεσή του έλαβε άριστα. Στο πλαίσιο του έργου του κατά τη διάρκεια των δύο θητειών του, ο κ. Διαμαντούρος ανέλαβε πολυάριθμες πρωτοβουλίες για να αυξήσει την ενημέρωση σχετικά με το αξίωμα του Διαμεσολαβητή, γεγονός που σημαίνει ότι αυξανόμενοι αριθμοί πολιτών κατέφυγαν στη βοήθειά του. Τα τελευταία αριθμητικά στοιχεία από το 2008 δείχνουν ότι υποβλήθηκαν 3 406 καταγγελίες σε σύγκριση με 3 211 το προηγούμενο έτος. Αξίζει να σημειώσουμε το γεγονός ότι ο Διαμεσολαβητής δεν περιορίστηκε στο να εξετάσει απλώς τις καταγγελίες που είναι τυπικά αποδεκτές, αλλά έδωσε επίσης πληροφορίες για τη δυνατότητα διεκδίκησης δικαιωμάτων στην περίπτωση καταγγελιών που δεν εμπίπτουν, βασικά, στο πεδίο των αρμοδιοτήτων του.
<P>
Επιπλέον, ο κ. Διαμαντούρος έθεσε σε εφαρμογή την ιδιαίτερα πολύτιμη συνεργασία μεταξύ των διαμεσολαβητών των επιμέρους κρατών μελών, γεγονός που επέτρεψε την ανταλλαγή πληροφοριών και ορθών πρακτικών. Με δική του πρωτοβουλία, υπάλληλοι-σύνδεσμοι διορίστηκαν στα γραφεία των εθνικών διαμεσολαβητών, και πληροφορίες για την εφαρμογή και επιβολή του κοινοτικού δικαίου δημοσιεύονται στο "Ενημερωτικό Δελτίο του Διαμεσολαβητή". Συνεπώς, συγχαίρω ειλικρινά τον κ. Διαμαντούρο για τα επιτεύγματά του και για την επανεκλογή του ως Ευρωπαίος Διαμεσολαβητής, και προσβλέπω σε εποικοδομητική συνεργασία κατά τη διάρκεια της τρέχουσας περιόδου του Ευρωπαϊκού Κοινοβουλίου.
<SPEAKER ID="987" NAME="Alan Kelly  " LANGUAGE="EN">
Αγαπητοί συνάδελφοι, λαμβάνω σήμερα τον λόγο για να εκφράσω την εκτίμησή μου για το έργο του διαμεσολαβητή μας, του κ. Νικηφόρου Διαμαντούρου. Εκτέλεσε τα καθήκοντά του σύμφωνα με τους κανόνες μας και το έκανε με ανεξαρτησία και ακεραιότητα. Είναι ένα πρόσωπο που προασπίζει την αρχή ότι τα θεσμικά όργανα της ΕΕ πρέπει να λειτουργούν με διαφάνεια. Ας είμαστε ειλικρινείς, κύριοι συνάδελφοι· οι πολίτες μας δεν συμμετέχουν στις ευρωπαϊκές υποθέσεις τόσο όσο θα επιθυμούσαμε. Ως εκ τούτου, είναι αναγκαίο τα ευρωπαϊκά θεσμικά όργανά μας να λειτουργούν σαν να βρίσκονται πίσω από τζάμι. Ο συγκεκριμένος διαμεσολαβητής έχει καταδείξει μέχρι στιγμής την ικανότητα να λειτουργεί με βάση αυτό το σκεπτικό, συνεπώς χαιρετίζω τον επαναδιορισμό του. Σας ευχαριστώ πολύ.
<SPEAKER ID="986" NAME="David Martin  " LANGUAGE="EN">
Χαίρομαι ιδιαίτερα που ο κ. Νικηφόρος Διαμαντούρος επανεξελέγη Ευρωπαίος Διαμεσολαβητής. Έχει υπάρξει πολύ καλός υπερασπιστής των δικαιωμάτων των πολιτών και είμαι ικανοποιημένος που θα συνεχίσει σε αυτή τη θέση.
<SPEAKER ID="127" NAME="Andreas Mölzer  " LANGUAGE="DE">
Στην ψηφοφορία για την εκλογή του Διαμεσολαβητή, ψήφισα υπέρ του κ. Pierre-Yves Monette. Ήταν ο μόνος που μπήκε στον κόπο να συστηθεί στους μη εγγεγραμμένους βουλευτές του Ευρωπαϊκού Κοινοβουλίου και να απαντήσει στις ερωτήσεις τους.
<SPEAKER ID="128" NAME="Czesław Adam Siekierski  " LANGUAGE="PL">
Καταλήξαμε σήμερα σε απόφαση σχετικά με την εκλογή του Ευρωπαίου Διαμεσολαβητή. " εκλογή αυτή είναι εξαιρετικά σημαντική για τους πολίτες της Ευρωπαϊκής Ένωσης, γιατί ο Ευρωπαίος Διαμεσολαβητής ασχολείται με την προστασία των ανθρωπίνων δικαιωμάτων. Εξετάζει τις καταγγελίες που υποβάλουν οι πολίτες της ΕΕ σχετικά με παρατυπίες στα ευρωπαϊκά θεσμικά όργανα. Κατ' αυτόν τον τρόπο, οι Ευρωπαίοι έχουν κάποιον βαθμό ελέγχου σε κάθε οργανισμό, γραφείο, θεσμικό όργανο και υπηρεσία της Ένωσης.
<P>
Συνεπώς, είναι εξαιρετικά σημαντικό οι πολίτες μας να γνωρίζουν τα δικαιώματά τους. Πρέπει να γνωρίζουν ότι, μετά τη θέση σε ισχύ της Συνθήκης της Λισαβόνας, η επιρροή τους στη λειτουργία των θεσμικών οργάνων της ΕΕ έχει αυξηθεί. Επιπλέον, σύμφωνα με τον νέο Διαμεσολαβητή, ο Ευρωπαίος Διαμεσολαβητής θα συνεργάζεται στενότερα με τα άλλα ευρωπαϊκά θεσμικά όργανα. Είναι επίσης ευχάριστο το γεγονός ότι οι πολίτες των νέων κρατών μελών χρησιμοποιούν τη δυνατότητα υποβολής καταγγελίας, όπως αποδεικνύεται από τον σχετικά υψηλό αριθμό καταγγελιών που καταγράφηκε τα προηγούμενα χρόνια. Αυτό δείχνει ότι οι κάτοικοι των νέων κρατών μελών ενδιαφέρονται για τα ζητήματα που συνδέονται με την Ευρωπαϊκή Ένωση και δεν είναι αδιάφοροι προς την ΕΕ.
<SPEAKER ID="130" NAME="Luís Paulo Alves  " LANGUAGE="PT">
Ψήφισα υπέρ της έκθεσης για την προσωρινή αναστολή των αυτόνομων δασμών του κοινού δασμολογίου κατά την εισαγωγή ορισμένων βιομηχανικών προϊόντων στις αυτόνομες περιοχές της Μαδέρας και των Αζορών, καθώς έχει ως στόχο να ενισχύσει την ανταγωνιστικότητα των οικονομικών φορέων από τις Αζόρες (κατασκευαστές, διανομείς, έμποροι χονδρικής, έμποροι λιανικής). Αυτό θα διασφάλιζε σταθερότερη απασχόληση στις Αζόρες και θα συνέβαλε στο να ξεπεραστούν τα οικονομικά μειονεκτήματα που υπάρχουν λόγω της τοποθεσίας των νησιών.
<P>
Αυτή η προσωρινή αναστολή των δασμών, που επιτρέπει στους τοπικούς οικονομικούς φορείς στις Αζόρες και τη Μαδέρα να εισάγουν ατελώς μια ορισμένη ποσότητα πρώτων υλών, ανταλλακτικών, συστατικών μερών και τελικών προϊόντων που καλύπτουν τομείς όπως η αλιεία, η γεωργία, η βιομηχανία και οι υπηρεσίες, παρέχει ευνοϊκές συνθήκες για μακροπρόθεσμες επενδύσεις.
<P>
Τα μέτρα αυτά θα βοηθήσουν σε κάποιο βαθμό τις μικρές και μεσαίες επιχειρήσεις και τους τοπικούς γεωργούς δίνοντας τους τη δυνατότητα να δημιουργήσουν θέσεις εργασίας και να κάνουν επενδύσεις στις εξόχως απόκεντρες περιοχές. Στο πλαίσιο της τρέχουσας οικονομικής κρίσης, η ανάγκη για ειδικά μέτρα τόνωσης της οικονομικής δραστηριότητας και σταθεροποίησης της απασχόλησης είναι πολύ μεγάλη.
<SPEAKER ID="985" NAME="Jean-Pierre Audy  " LANGUAGE="FR">
Υπερψήφισα το ψήφισμα σχετικά με την πρόταση κανονισμού του Συμβουλίου για την προσωρινή αναστολή των αυτόνομων δασμών του κοινού δασμολογίου κατά την εισαγωγή ορισμένων βιομηχανικών προϊόντων στις αυτόνομες περιοχές της Μαδέρας και των Αζορών, το οποίο βασίστηκε στην έκθεση της εξαίρετης πολωνής συναδέλφου μου, κ. Hübner. Οι περιφερειακές αρχές της Μαδέρας και των Αζορών, σε συμφωνία με την κυβέρνηση του κράτους μέλους τους, της Πορτογαλίας, ζήτησαν την προσωρινή αναστολή των δασμών του κοινού δασμολογίου προκειμένου να προωθήσουν την ανταγωνιστικότητα των τοπικών οικονομικών φορέων και να σταθεροποιήσουν την απασχόληση σε αυτές τις εξόχως απόκεντρες περιοχές της Ένωσης. Επικροτώ απολύτως την υποστήριξη των ειδικών χαρακτηριστικών των εξόχως απόκεντρων περιοχών από την Ένωση, με την προϋπόθεση ότι η ανεκτικότητα αυτή δεν θα τροφοδοτεί την κερδοσκοπία ούτε θα παρεκκλίνει από τον επιδιωκόμενο στόχο της.
<SPEAKER ID="131" NAME="Zigmantas Balčytis  " LANGUAGE="LT">
Υποστηρίζω την πρόταση της Επιτροπής για την προσωρινή αναστολή της εφαρμογής των δασμών του κοινού δασμολογίου, καθώς πιστεύω ότι η ΕΕ πρέπει να αποδείξει στην πράξη, και όχι απλά να διακηρύττει την αλληλεγγύη της με τις περιοχές που παλεύουν με τις συνέπειες της οικονομικής κρίσης. Πιστεύω ότι το μέτρο αυτό συντονίζεται με το ευρωπαϊκό σχέδιο για την ανάκαμψη της οικονομίας, γιατί η οικονομική κρίση έχει πλήξει τα διάφορα κράτη μέλη και τις περιφέρειες της ΕΕ με διαφορετικό τρόπο, και ως εκ τούτου πρέπει να διασφαλίσουμε ότι υπάρχουν μέτρα που ανταποκρίνονται στις ειδικές οικονομικές ανάγκες κάθε κράτους μέλους ή περιοχής.
<P>
Επειδή τα νησιά αυτά εξαρτώνται από τον τουρισμό, και ο τουρισμός βρίσκεται σε πτώση, υπάρχει αυξανόμενος κίνδυνος ανεργίας και κατάρρευσης των μικρών και μεσαίων επιχειρήσεων και αυτό θα έπληττε ιδιαίτερα σκληρά τους κατοίκους αυτών των απομακρυσμένων νησιών. Εφαρμόζοντας την εξαίρεση από τους δασμούς, η Κοινότητα πρέπει επίσης να διασφαλίσει ότι το μέτρο αυτό εξυπηρετεί τον βασικό σκοπό -την προώθηση των τοπικών επιχειρήσεων και τη βοήθεια προς τοπικούς αγρότες και μικρές και μεσαίες επιχειρήσεις για να επιβιώσουν σε αυτή τη δύσκολη περίοδο- και ότι οι αρχές αυτές εφαρμόζονται και σε άλλα κράτη μέλη της ΕΕ.
<SPEAKER ID="984" NAME="Maria Da Graça Carvalho  " LANGUAGE="PT">
" ανάπτυξη των εξόχως απόκεντρων περιοχών παρεμποδίζεται σοβαρά από παράγοντες όπως η δομή της κοινωνίας και της οικονομίας, η άκρως περιφερειακή θέση και ο νησιωτικός χαρακτήρας τους, η μικρή έκτασή τους, η προβληματική μορφολογία του εδάφους, το κλίμα και η οικονομική εξάρτησή τους. Αυτό σημαίνει ότι είναι ζωτικής σημασίας να συνεχίσει η Ευρωπαϊκή Ένωση να δίνει ιδιαίτερη προσοχή σε αυτές τις περιοχές, αναγνωρίζοντας τα προβλήματα και τους τομείς με προοπτικές, μελετώντας τις διαφορές και τις αδυναμίες τους, έτσι ώστε να μπορεί να εφαρμόσει πολιτικές και μέτρα κατάλληλα για την οικονομική και κοινωνική ανάπτυξή τους. Χαιρετίζω την πρόταση κανονισμού του Συμβουλίου, καθώς αποτελεί ένα κίνητρο για τη βιώσιμη ανάπτυξη και την ενσωμάτωση των εξόχως απόκεντρων περιοχών στην παγκόσμια οικονομία. " προσωρινή αναστολή των δασμών του κοινού δασμολογίου θα επιτρέψει στις αυτόνομες περιοχές της Μαδέρας και των Αζορών να ξεπεράσουν τα οικονομικά μειονεκτήματα που προκύπτουν από τη γεωγραφική τους θέση και επίσης να αντιμετωπίσουν τις ειδικές επιπτώσεις που υφίστανται λόγω της οικονομικής κρίσης. Επικροτώ την πρωτοβουλία των περιφερειακών αρχών της Μαδέρας και των Αζορών και τη δέσμευσή τους να συνεισφέρουν σε μια στρατηγική ανάπτυξης για τις περιοχές τους, η οποία επίσης θα συμβάλει στην ανταγωνιστικότητα της Ευρωπαϊκής Ένωσης και στην ικανότητά της για αειφόρο οικονομική ανάπτυξη.
<SPEAKER ID="132" NAME="Edite Estrela  " LANGUAGE="PT">
Υπερψήφισα την έκθεση για την προσωρινή αναστολή των αυτόνομων δασμών του κοινού δασμολογίου κατά την εισαγωγή ορισμένων βιομηχανικών προϊόντων στις αυτόνομες περιοχές της Μαδέρας και των Αζορών. " αναστολή αυτή θα συμβάλει στην ενίσχυση της ανταγωνιστικότητας των τοπικών οικονομικών φορέων και θα βοηθήσει στη δημιουργία και τη διατήρηση θέσεων εργασίας στις εξόχως απόκεντρες περιοχές, λειτουργώντας ως αντίβαρο στα οικονομικά μειονεκτήματα που προκύπτουν από τη γεωγραφική θέση τους, χωρίς να επηρεάζει την ενοποίηση της εσωτερικής αγοράς ή την αρχή του ελεύθερου ανταγωνισμού στην ΕΕ.
<SPEAKER ID="133" NAME="Diogo Feio  " LANGUAGE="PT">
Πιστεύω ότι η προσωρινή αναστολή των αυτόνομων δασμών είναι σημαντική προκειμένου να ενισχυθεί η ανταγωνιστικότητα των οικονομικών φορέων στις πορτογαλικές αυτόνομες περιοχές της Μαδέρας και των Αζορών και να σταθεροποιηθεί η απασχόληση σε αυτά τα νησιά.
<P>
" εν λόγω αναστολή θα επιτρέψει στους τοπικούς οικονομικούς φορείς στη Μαδέρα και τις Αζόρες να εισάγουν να εισάγουν ατελώς πρώτες ύλες, ανταλλακτικά, συστατικά μέρη και τελικά προϊόντα, εφόσον τα προϊόντα αυτά πρόκειται να χρησιμοποιηθούν τοπικά για επεξεργασία ή μεταποίηση.
<P>
" έγκριση αυτής της εξαίρεσης είναι καίρια για την ανάπτυξη αυτών των δυο πορτογαλικών αυτόνομων περιοχών που εξαρτώνται σε μεγάλο βαθμό από τον κλάδο του τουρισμού και είναι, συνεπώς, εξαιρετικά ευάλωτες στην αστάθεια αυτού του τομέα. Αυτό σημαίνει ότι η πλήρης οικονομική ανάπτυξή τους περιορίζεται από τα χαρακτηριστικά της τοπικής οικονομίας και της γεωγραφικής θέσης τους.
<P>
Υπό αυτό το πρίσμα, οποιοδήποτε κίνητρο για την τοπική βιομηχανία παρέχει ασφαλώς την αναγκαία στήριξη για τη βελτίωση των συνθηκών διαβίωσης του ντόπιου πληθυσμού, και ανοίγει τον δρόμο για τη δημιουργία θέσεων εργασίας στα νησιά, που είναι απαραίτητη για να παραμείνουν οι άνθρωποι στα νησιά και να δημιουργηθούν οι συνθήκες για την ανάπτυξή τους.
<SPEAKER ID="134" NAME="José Manuel Fernandes  " LANGUAGE="PT">
" προσωρινή αναστολή των δασμών του κοινού δασμολογίου θα επιτρέψει στους οικονομικούς φορείς στις αυτόνομες περιοχές της Μαδέρα και των Αζορών να εισάγουν ατελώς μια ορισμένη ποσότητα πρώτων υλών, ανταλλακτικών, συστατικών μερών και τελικών προϊόντων. Αυτές οι πρώτες ύλες θα πρέπει να χρησιμοποιηθούν στη γεωργία και για βιομηχανική επεξεργασία και συντήρηση στις αυτόνομες περιοχές.
<P>
" αναστολή αυτή θα είναι σε ισχύ έως την 31η Δεκεμβρίου 2019 και αναμένεται να τεθούν σε εφαρμογή μέτρα που θα αποτρέψουν τη δημιουργία αθέμιτου ανταγωνισμού λόγω της αναστολής αυτής. Αυτό θα ενισχύσει την ανταγωνιστικότητα των ΜΜΕ και των αγροτών στις αυτόνομες περιοχές μας της Μαδέρας και των Αζορών.
<P>
Το μέτρο αυτό έχει σχεδιαστεί έτσι ώστε να ανταποκρίνεται στις ειδικές ανάγκες αυτών των εξόχως απόκεντρων περιοχών, και θα τονώσει την οικονομική δραστηριότητα, συμβάλλοντας κατ' αυτόν τον τρόπο στη σταθεροποίηση της απασχόλησης. Οι τοπικές οικονομίες της Μαδέρας και των Αζορών εξαρτώνται σε μεγάλο βαθμό από τον εσωτερικό και διεθνή τουρισμό, που επλήγη από την τρέχουσα οικονομική κρίση. Αυτό σημαίνει ότι η αναστολή αυτή είναι απολύτως δικαιολογημένη, και αναμένεται να έχει θετικό αντίκτυπο στην οικονομική ανάπτυξη αυτών των περιοχών.
<P>
Θα ήθελα απευθύνω έκκληση για ταχύτερη ανάλυση και λήψη αποφάσεων σε αυτού του είδους τις διαδικασίες, έτσι ώστε να μπορέσουμε να ανταποκριθούμε σε αυτές με πιο αποτελεσματικό και έγκαιρο τρόπο.
<P>
Ως εκ τούτου, ψήφισα υπέρ της έκθεσης.
<SPEAKER ID="135" NAME="João Ferreira  " LANGUAGE="PT">
Οι περιφερειακές αρχές της Μαδέρας και των Αζορών ζήτησαν την εισαγωγή της προσωρινής αναστολής των αυτόνομων δασμών του κοινού δασμολογίου κατά την εισαγωγή ορισμένων βιομηχανικών προϊόντων, έχοντας ως στόχο την ενίσχυση και τη διασφάλιση πιο σταθερής παραγωγικότητας και απασχόλησης σε αυτές τις εξόχως απόκεντρες περιοχές.
<P>
Συμφωνούμε με το περιεχόμενο των προτάσεων που περιέχονται στο έγγραφο. Ωστόσο, πιστεύουμε ότι τα συστατικά μέρη που δεν εμπίπτουν στην κατηγορία της γεωργικής χρήσης, όπως ορίζεται στον κανονισμό, θα μπορούσαν να θεωρηθούν επίσης συστατικά μέρη για βιομηχανική χρήση, ιδίως στο πεδίο της ενέργειας και του περιβάλλοντος, όπως ανταλλακτικά και συστατικά μέρη για την ενεργειακή βιομηχανία, ιδίως τη λεγόμενη "καθαρή ενέργεια" (αιολική ενέργεια, ηλιακή ενέργεια, κλπ.)
<SPEAKER ID="136" NAME="Nuno Melo  " LANGUAGE="PT">
" αναστολή των αυτόνομων δασμών του κοινού δασμολογίου κατά την εισαγωγή ορισμένων βιομηχανικών προϊόντων στις αυτόνομες περιοχές της Μαδέρας και των Αζορών μέχρι το 2019 είναι πολύ σημαντική για αυτές τις εξόχως απόκεντρες περιοχές της ΕΕ σε αυτή την εποχή της παγκόσμιας οικονομικής κρίσης. Είναι ζωτικής σημασίας να βοηθηθούν οι ΜΜΕ και οι τοπικοί αγρότες, καθώς αυτό θα ενισχύσει την ανταγωνιστικότητα των τοπικών οικονομικών φορέων και θα διασφαλίσει τη σταθεροποίηση της απασχόλησης στις περιοχές αυτές.
<SPEAKER ID="137" NAME="Andreas Mölzer  " LANGUAGE="DE">
Οι περιφερειακές αρχές της Μαδέρας και των Αζορών ζήτησαν την προσωρινή αναστολή των δασμών του κοινού δασμολογίου προκειμένου να ενισχύσουν την ανταγωνιστική θέση των τοπικών οικονομικών φορέων και να σταθεροποιήσουν την απασχόλησε σε αυτές τις εξόχως απόκεντρες περιοχές της Ένωσης. Για να εξασφαλιστεί ότι τα εισαγόμενα αγαθά, -πρώτες ύλες, ανταλλακτικά ή τελικά προϊόντα- δεν θα επιφέρουν στρεβλώσεις του ανταγωνισμού, θα διενεργούνται έλεγχοι για να διασφαλίζεται ότι χρησιμοποιούνται από τις τοπικές επιχειρήσεις των νησιών για περίοδο τουλάχιστον δύο ετών πριν πωληθούν ελεύθερα σε άλλες επιχειρήσεις εγκατεστημένες στο υπόλοιπο έδαφος της Ευρωπαϊκής Ένωσης. Πώς θα εφαρμοστεί αυτό στην πράξη; Καθώς δεν μπορεί να δοθεί ευλογοφανής διευκρίνιση, απείχα από την ψηφοφορία.
<SPEAKER ID="138" NAME="Maria do Céu Patrão Neves  " LANGUAGE="PT">
Χαιρετίζω τη θέση που έλαβε η Επιτροπή σχετικά με την δεκαετή αναστολή των αυτόνομων δασμών του κοινού δασμολογίου κατά την εισαγωγή ορισμένων βιομηχανικών προϊόντων στις αυτόνομες περιοχές της Μαδέρας και των Αζορών, και την έκθεση της κ. Hübner, που μαζί:
<P>
1. εισάγουν θετική διάκριση υπέρ των εξόχως απόκεντρων περιοχών των Αζορών και της Μαδέρας, αναγνωρίζοντας ότι οι διαρθρωτικοί περιορισμοί στους οποίους υπόκεινται αυτές οι περιοχές είναι από τη φύση τους μόνιμου χαρακτήρα·
<P>
2. δημιουργούν τις συνθήκες για την τόνωση της οικονομικής δραστηριότητας και της απασχόλησης στις ομάδες νησιών, συμβάλλοντας κατ' αυτόν τον τρόπο στη δημογραφική σταθερότητα των νησιών.
<P>
Πρόκειται για ένα παράδειγμα συνοχής που μπορεί να επιτευχθεί από μια Ευρωπαϊκή Ένωση που εδράζεται στην αρχή της αλληλεγγύης.
<SPEAKER ID="139" NAME="Nuno Teixeira  " LANGUAGE="PT">
" ανάπτυξη των εξόχως απόκεντρων περιοχών περιορίζεται από τον απομακρυσμένο και νησιωτικό χαρακτήρα τους, από το κλίμα και τα ιδιαίτερα γεωγραφικά χαρακτηριστικά τους, και από την οικονομική τους εξάρτηση από περιορισμένο αριθμό αγαθών και υπηρεσιών.
<P>
Ο κανονισμός για τον οποίο θα ψηφίσουμε σήμερα θα επιτρέψει στη Μαδέρα και τις Αζόρες να εισαγάγουν μια σειρά τελικών προϊόντων για γεωργική, εμπορική ή βιομηχανική χρήση, καθώς και πρώτες ύλες, ανταλλακτικά και συστατικά μέρη για γεωργική χρήση, επεξεργασία ή βιομηχανική συντήρηση, με το πλεονέκτημα της εξαίρεσης από δασμούς έως το τέλος του 2019.
<P>
Επιπλέον, η εξαίρεση αυτή θα καλύπτει όλο το έδαφος και των δύο περιοχών, όχι μόνο τις ελεύθερες δασμών ζώνες τους, ωφελώντας ως εκ τούτου όλους τους τύπους τοπικών οικονομικών φορέων.
<P>
Υπενθυμίζω ότι το θέμα αυτό υποβλήθηκε σε απλουστευμένη νομοθετική διαδικασία προκειμένου να επιταχυνθεί. " ίδια η πρόεδρος της Επιτροπής Περιφερειακής Ανάπτυξης ήταν εισηγήτρια της πρότασης, γεγονός που επέτρεψε να υποβληθεί η πρόταση στην ολομέλεια προς ψηφοφορία χωρίς να έχει τεθεί σε συζήτηση.
<P>
Είμαι πολύ ικανοποιημένος με το τελικό αποτέλεσμα, το οποίο ενσωματώνει τις τροπολογίες που πρότεινα, καλύπτοντας μια σειρά προϊόντων για τον εφοδιασμό της ελεύθερης ζώνης της Μαδέρας -τα οποία περιλαμβάνονταν σε έναν κανονισμό του 2000 η ισχύς του οποίου έληξε όμως το 2008- καθώς και πρόσθετα αιτήματα που υποβλήθηκαν το 2008 και το 2009, τα οποία δεν περιέχονταν στην αρχική πρόταση της Επιτροπής.
<SPEAKER ID="141" NAME="Andreas Mölzer  " LANGUAGE="DE">
Χαιρετίζουμε, καταρχήν, την πρόταση της Επιτροπής Νομικών Θεμάτων του Ευρωπαϊκού Κοινοβουλίου σχετικά με τον διορισμό της Ana Palacio Vallelersundi στην επιτροπή, σύμφωνα με το άρθρο 255 της Συνθήκης, για τη Λειτουργία της ΕΕ. Ωστόσο, από θεσμικής απόψεως, δεν είναι κατανοητό γιατί μια ξεχωριστή επιτροπή επτά ατόμων θα πρέπει να υποβάλει δεσμευτικές προτάσεις στις εθνικές κυβερνήσεις. Ως εκ τούτου, καταψήφισα την πρόταση αυτή.
<SPEAKER ID="142" NAME="Evelyn Regner  " LANGUAGE="DE">
Στη σημερινή ψηφοφορία για τον διορισμό της Ana Palacio Vallelersundi στην επιτροπή που δημιουργήθηκε για να αξιολογεί την καταλληλότητα των υποψηφίων για τα καθήκοντα του δικαστή ή του γενικού εισαγγελέα στο Δικαστήριο ή το Πρωτοδικείο, καταψήφισα την πρόταση, διότι, πέρα από την άριστη νομική γνώση των υποψηφίων, περιμένω από το πρόσωπο που θα διοριστεί από το Ευρωπαϊκό Κοινοβούλιο να εξετάζει την κοινωνική τους καταλληλότητα και ικανότητα. Εν προκειμένω, δεν έχω εμπιστοσύνη στην κ. Palacio καθώς φοβούμαι ότι δεν θα λαμβάνει υπόψη της την κατοχή κοινωνικών αξιών και την κατανόηση της ανθρώπινης φύσης όταν αξιολογεί τους δικαστές και γενικούς εισαγγελείς. Ιδίως ενόψει του ορισμού των σκοπών και των αξιών στη Συνθήκη της Λισαβόνας -η κοινωνική οικονομία της αγοράς αναφέρθηκε εδώ- και της ενσωμάτωσης του Χάρτη των Θεμελιωδών Δικαιωμάτων της ΕΕ στο πρωτογενές δίκαιο, αυτό θα είναι απολύτως απαραίτητο στην επιλογή των δικαστών και των γενικών εισαγγελέων στο μέλλον.
<SPEAKER ID="983" NAME="Daciana Octavia Sârbu  " LANGUAGE="RO">
" προσωρινή αναστολή των αυτόνομων δασμών του κοινού δασμολογίου κατά την εισαγωγή ορισμένων βιομηχανικών προϊόντων στις αυτόνομες περιοχές της Μαδέρας και των Αζορών έχει ως στόχο να δώσει μια μακροπρόθεσμη προοπτική στους επενδυτές και να επιτρέψει στους οικονομικούς φορείς να φθάσουν σε ένα ορισμένο επίπεδο βιομηχανικών και εμπορικών δραστηριοτήτων. Ως σοσιαλίστρια, πιστεύω ότι τα μέτρα αυτά θα πρέπει να διατηρηθούν για όσο οι εν λόγω περιοχές αντιμετωπίζουν μεγάλα οικονομικά προβλήματα. Χαιρετίζω την πρόταση της Επιτροπής γιατί η έγκριση αυτού του μέτρου θα φέρει σταθερότητα στην απασχόληση σε μεσοπρόθεσμο ορίζοντα και στο οικονομικό και κοινωνικό περιβάλλον σε αυτές τις εξόχως απόκεντρες περιοχές της Ευρώπης που αντιμετωπίζουν ειδικά προβλήματα. Ωστόσο, δεν μπορώ παρά να επιστήσω την προσοχή σας στους κινδύνους που συνεπάγεται η προσωρινή αναστολή των δασμών για τα προϊόντα που προέρχονται από αυτές τις χώρες. Για τον λόγο αυτόν πρέπει να παρακολουθούμε στενά τον αντίκτυπο της αναστολής αυτής στον ανταγωνισμό.
<SPEAKER ID="143" NAME="Róża, Gräfin von Thun Und Hohenstein  " LANGUAGE="PL">
Σύμφωνα με το άρθρο 255 της Συνθήκης για τη λειτουργία της Ευρωπαϊκής Ένωσης, το Ευρωπαϊκό Κοινοβούλιο είναι ένα από τα θεσμικά όργανα που προτείνει υποψήφια μέλη της επιτροπής που έχει ως καθήκον να γνωμοδοτεί σχετικά με την επάρκεια των υποψηφίων για την άσκηση των καθηκόντων του δικαστή και του γενικού εισαγγελέα του Δικαστηρίου. Δεδομένου του γεγονότος ότι η επιτροπή αυτή έχει μόνο επτά μέλη και ότι το καθήκον τους είναι πολύ υπεύθυνο, είναι σημαντικό να είναι άτομα άψογης φήμης και υψηλών ικανοτήτων. Ως μέλος του Ευρωπαϊκού Κοινοβουλίου και χάρη στις νέες εξουσίες που εκχωρεί στο Κοινοβούλιο η Συνθήκη της Λισαβόνας, έχω επιρροή στην εκλογή ενός από τα επτά πρόσωπα της επιτροπής, και είμαι ικανοποιημένη με την υποψηφιότητα της κ. Palacio Vallelersundi. " κ. Palacio Vallelersundi ήταν για οκτώ χρόνια μέλος του Ευρωπαϊκού Κοινοβουλίου, και εξελέγη δύο φορές από τους συναδέλφους βουλευτές μέλος της Διάσκεψης των Προέδρων των Επιτροπών.
<P>
Ήταν επίσης πρόεδρος της Επιτροπής Νομικών Θεμάτων και Εσωτερική Αγοράς και της Επιτροπής Δικαιοσύνης και Εσωτερικών Υποθέσεων. Επιπλέον, τα υπόλοιπα επαγγελματικά της επιτεύγματα, όπως η θέση της κύριας συμβούλου στην Παγκόσμια Τράπεζα και το γεγονός ότι ήταν η πρώτη γυναίκα Υπουργός Εξωτερικών της Ισπανίας, δεν αφήνουν περιθώριο αμφιβολίας ότι θα είναι το κατάλληλο άτομο για τη θέση.
<SPEAKER ID="145" NAME="Luís Paulo Alves  " LANGUAGE="PT">
Ψήφισα υπέρ της έκθεσης για την αναθεώρηση της Συμφωνίας Εταιρικής Σχέσης ΑΚΕ-ΕΕ διότι πιστεύω ότι το κείμενο περιέχει βασικά στοιχεία που θα πρέπει να ληφθούν υπόψη στις διαπραγματεύσεις που πραγματοποιούνται επί του παρόντος.
<P>
" συνοχή των διαφόρων ευρωπαϊκών πολιτικών -στο εμπόριο, την ανάπτυξη, τη γεωργία ή την αλιεία- θα πρέπει να είναι το βασικό θεμέλιο των σχέσεων μας με αυτή την ομάδα αναπτυσσόμενων χωρών.
<P>
" νέα κατάσταση, που αντικατοπτρίζεται σε στρατηγικές συμφωνίες εταιρικής σχέσης, θα πρέπει να ληφθεί υπόψη. Οι συμφωνίες αυτές, που είναι κατά βάση εμπορικές συμφωνίες, δημιουργούν νέες πλατφόρμες για κοινοβουλευτικό διάλογο και πρέπει να τηρούνται. Οι νέες προκλήσεις που αντιμετωπίζουμε, όπως η αλλαγή του κλίματος και η οικονομική κρίση, θα προκαλέσουν αποκρίσεις που θα συμπεριληφθούν στη νέα Συμφωνία του Κοτονού, η οποία αναμένεται να οριστικοποιηθεί τον Μάρτιο.
<P>
Είναι επίσης σημαντικό η ευρωπαϊκή στρατηγική για τις σχέσεις με τις χώρες ΑΚΕ να λαμβάνει υπόψη την οικειότητα και τις επαφές που έχουν οι εξόχως απόκεντρες περιοχές με τις χώρες αυτέ. Οι εξόχως απόκεντρες περιοχές μπορούν να λειτουργήσουν ως τους κύριους διαμεσολαβητές για την ΕΕ στις συμφωνίες οικονομικής εταιρικής σχέσης. Οι εξόχως απόκεντρες περιοχές δίνουν μια ιδιαίτερη διάσταση στην εξωτερική δράση της ΕΕ, συμμετέχοντας ως εκ τούτου στην ανάπτυξη μιας αληθινής πολιτικής ευρύτερης γειτονίας.
<SPEAKER ID="982" NAME="Jean-Pierre Audy  " LANGUAGE="FR">
Ψήφισα υπέρ της έκθεσης της γαλλίδας συναδέλφου μου, κ. Joly, σχετικά με τη δεύτερη αναθεώρηση της Συμφωνίας Εταιρικής Σχέσης ΑΚΕ (Αφρική, Καραϊβική και Ειρηνικός)-ΕΕ ("Συμφωνία του Κοτονού"). Συμμερίζομαι τις θέσεις της έκθεσης αυτής σχετικά με την ανάγκη προσαρμογής της χρήσης αυτού του ειδικού μέσου με τις χώρες ΑΚΕ υπό το φως των τρεχουσών κρίσεων, συμπεριλαμβανομένων της κλιματικής αλλαγής, της διόγκωσης των τιμών των τροφίμων και των καυσίμων, της χρηματοπιστωτικής κρίσης και της ακραίας φτώχειας στην Αφρική. Οι χώρες ΑΚΕ είναι εταίροι της Ευρωπαϊκής Ένωσης, και πρέπει να καλλιεργήσουμε αυτή την εταιρική σχέση προκειμένου να έχουμε συμμάχους στις σημαντικές διαπραγματεύσεις για την παγκόσμια διακυβέρνηση που πρόκειται να πραγματοποιηθούν.
<SPEAKER ID="146" NAME="Liam Aylward  " LANGUAGE="GA">
Ψήφισα υπέρ της έκθεσης για τη δεύτερη αναθεώρηση της Συμφωνίας Εταιρικής Σχέσης ΑΚΕ-ΕΕ ("Συμφωνία του Κοτονού"). Πρόκειται για μια επίκαιρη έκθεση και είναι ορθό και πρέπον το ζήτημα των συμφωνιών οικονομικής εταιρικής σχέσης να συζητείται σε μόνιμη βάση. Οι πρωταρχικοί στόχοι της Συμφωνίας του Κοτονού είναι η εξάλειψη της φτώχειας, η στήριξη της βιώσιμης ανάπτυξης και η βοήθεια προς τις χώρες ΑΚΕ για να ενσωματωθούν στην παγκόσμια οικονομία.
<P>
Οι συμφωνίες και οι εμπορικές συνομιλίες που διεξάγονται επί του παρόντος, και αυτές που θα διεξαχθούν στο μέλλον, πρέπει να κινούνται προς την κατεύθυνση της εκπλήρωσης και ενίσχυσης των διατάξεων της ΕΕ και των εταίρων της σε σχέση με την παιδική εργασία.
<P>
Το άρθρο 50 της Συμφωνίας του Κοτονού αφορά την προώθηση δίκαιων συνθηκών εργασίας και τη βελτίωση των διεθνών μέτρων για την εξάλειψη της παιδικής εργασίας. Τα ζητήματα που σχετίζονται με την παιδική εργασία πρέπει να αποτελέσουν ύψιστη προτεραιότητα στις εμπορικές συμφωνίες της ΕΕ.
<P>
Ως εκ τούτου, χαιρετίζω τα άρθρα της έκθεσης που καλούν την ΕΕ και τις ΑΚΕ να ξεκινήσουν διαπραγματεύσεις με θέμα το μέλλον των σχέσεων ΑΚΕ-ΕΕ μετά το 2020 και συστήνουν να δοθεί μεγαλύτερος ρόλος σε αυτή τη διαδικασία σε ανεξάρτητους φορείς, δηλαδή οργανισμούς που δεν είναι κράτη ή κυβερνήσεις.
<SPEAKER ID="147" NAME="Zigmantas Balčytis  " LANGUAGE="EN">
" δεύτερη αναθεώρηση της Συμφωνίας του Κοτονού λαμβάνει χώρα σε ένα πολύ ενδιαφέρον περιβάλλον όπου η παγκόσμια οικονομία διέρχεται κρίση. Πιστεύω ότι η αναθεώρηση της συμφωνίας θα επιτρέψει την ανανέωση και ενίσχυση των βασικών αρχών της συνεργασίας μεταξύ της ΕΕ και των χωρών ΑΚΕ. Από την αρχική υπογραφή της συμφωνίας μέχρι σήμερα η κατάσταση έχει αλλάξει και νέες προκλήσεις και προβλήματα έχουν προκύψει. Οι διαπραγματεύσεις για τη συμφωνία πρέπει να περιλαμβάνουν ορισμένα εξαιρετικά σημαντικά σημεία, όπως η καταπολέμηση της κλιματικής αλλαγής στις αναπτυσσόμενες χώρες, η πρακτική χρήση τεράστιων ανανεώσιμων πηγών ενέργειας, η επισιτιστική κρίση και η απόκτηση αρόσιμων εδαφών.
<P>
Πολλή προσοχή θα πρέπει να δοθεί στα προβλήματα της μετανάστευσης. Τα τελευταία χρόνια, έχουμε δει εκατοντάδες νεαρούς Αφρικανούς να πνίγονται ανοικτά των ακτών της ΕΕ. " μαζική μετανάστευση είναι αποτέλεσμα οικονομιών που παραπαίουν, εξαθλίωσης του πληθυσμού, παραβιάσεων των ανθρωπίνων δικαιωμάτων, και πολλών άλλων αιτιών. Τα θέματα αυτά θα πρέπει να εξετάζονται με σαφήνεια στην αναθεωρημένη συμφωνία.
<SPEAKER ID="981" NAME="Maria Da Graça Carvalho  " LANGUAGE="EN">
Ψηφίζω υπέρ του σχεδίου έκθεσης για τη δεύτερη αναθεώρηση της Συμφωνίας του Κοτονού, η οποία εισάγει σημαντικά ζητήματα για τη βιώσιμη ανάπτυξη και την προοδευτική ενσωμάτωση των χωρών ΑΚΕ στην παγκόσμια οικονομία. Ζητήματα όπως η κλιματική αλλαγή, η ενεργειακή ασφάλεια, η κατάρτιση και η συνεργασία σε εκπαιδευτικά θέματα είναι ουσιώδη για την οικονομική και κοινωνική ανάπτυξη στις χώρες ΑΚΕ. " αύξηση της θερμοκρασίας του πλανήτη, η οποία επηρεάζει κυρίως τις αναπτυσσόμενες χώρες, μπορεί επίσης να παρουσιάζει μια ευκαιρία για εμάς. Οι ανανεώσιμες πηγές ενέργειας που διαθέτουν οι χώρες αυτές είναι ουσιώδεις για την οικονομική και κοινωνική ανάπτυξή τους και τους επιτρέπουν να κινηθούν προς μια κατάσταση ενεργειακής ανεξαρτησίας, βοηθώντας τις ως εκ τούτου να αντιμετωπίσουν την παγκόσμια κρίση. Ομοίως, οι επενδύσεις στην εκπαίδευση και την κατάρτιση είναι σημαντικές για την καταπολέμηση της φτώχειας, της ανεργίας, της παράνομης μετανάστευσης και της διαρροής εγκεφάλων, συμβάλλοντας στην ανάπτυξη στις χώρες ΑΚΕ και βοηθώντας τις να οικοδομήσουν τη δική τους οικονομία.
<SPEAKER ID="980" NAME="Proinsias De Rossa  " LANGUAGE="EN">
Υποστηρίζω αυτή την έκθεση, η οποία ισχυρίζεται ότι η δεύτερη αναθεώρηση της Συμφωνίας Εταιρικής Σχέσης ΑΚΕ-ΕΕ πρέπει να είναι συνεπής με την τρέχουσα παγκόσμια κρίση και να διεξαχθεί κατά τρόπου που σέβεται πλήρως μια εταιρική σχέση μεταξύ ίσων. Αυτή η τρέχουσα δεύτερη αναθεώρηση της συμφωνίας αποτελεί μια σπουδαία ευκαιρία για να αντιμετωπιστούν τα βαθύτερα αίτια της χρηματοπιστωτικής κρίσης, της κρίσης της κλιματικής αλλαγής, της επισιτιστικής και της ενεργειακής κρίσης, και για να αντλήσουμε διδάγματα από λάθη του παρελθόντος, επιφέροντας ουσιαστικές αλλαγές στο πλαίσιο του Κοτονού, αλλά και ενισχύοντας την ενότητα, τη συνοχή και την αλληλεγγύη των χωρών ΑΚΕ. " έκθεση ζητεί να ενισχυθούν περισσότερο οι ρήτρες και οι κυρώσεις για τα ανθρώπινα δικαιώματα. " έκθεση εκφράζει επίσης τη λύπη μας που τα κράτη μέλη δεν ζήτησαν τη γνώμη των κοινοβουλίων (Ευρωπαϊκό Κοινοβούλιο, ΚΣΙΕ και εθνικά κοινοβούλια των χωρών ΑΚΕ), με αποτέλεσμα να μη διαδραματίσουν ρόλο στη διαδικασία λήψης αποφάσεων για τον εντοπισμό των τομέων και των θεμάτων για αναθεώρηση, καθώς και για τον καθορισμό της διαπραγματευτικής εντολής. Ο πρωταρχικός στόχος της Συμφωνίας του Κοτονού είναι η μείωση και, τελικά, η εξάλειψη της φτώχειας κατά τρόπο συνεπή με τους στόχους της βιώσιμης ανάπτυξης και της προοδευτικής ενσωμάτωσης των χωρών ΑΚΕ στην παγκόσμια οικονομία.
<SPEAKER ID="148" NAME="Edite Estrela  " LANGUAGE="PT">
Ψήφισα υπέρ της έκθεσης για τη δεύτερη αναθεώρηση της Συμφωνίας Εταιρικής Σχέσης ΑΚΕ-ΕΕ για να υποστηρίξω την ανάγκη για αλλαγές που θα μας επιτρέψουν να αντιμετωπίσουμε τις μεγάλες προκλήσεις που έχουμε ενώπιον μας επί του παρόντος, όπως η κλιματική αλλαγή, η χρηματοπιστωτική κρίση και η επισιτιστική κρίση.
<P>
Χαιρετίζω την υποστήριξη που έδωσε το Κοινοβούλιο στις χώρες ΑΚΕ, οι οποίες επιθυμούν να αντιμετωπιστεί η κλιματική αλλαγή ως θέμα εγκάρσιας πολιτικής στη δεύτερη αναθεωρημένη έκδοση της Συμφωνίας του Κοτονού. Ωστόσο, λυπούμαι που τα κοινοβούλια (Ευρωπαϊκό Κοινοβούλιο, Παναφρικανικό Κοινοβούλιο και εθνικά κοινοβούλια των χωρών ΑΚΕ) δεν είχαν την ευκαιρία να συνεισφέρουν τις προτάσεις τους και να συμμετέχουν ενεργά με τα κράτη μέλη στη διαδικασία λήψης αποφάσεων για την αναθεώρηση αυτής της σημαντικής συμφωνίας.
<SPEAKER ID="149" NAME="José Manuel Fernandes  " LANGUAGE="PT">
Ελπίζω ότι η δεύτερη αναθεωρημένη έκδοση της Συμφωνίας του Κοτονού θα συμβάλει στην προώθηση της βιώσιμης ανάπτυξης στις χώρες ΑΚΕ, γεγονός που θα επιτρέψει την κοινωνική συνοχή και θα διευκολύνει την καταπολέμηση της φτώχειας.
<P>
Οι επιπτώσεις της κρίσης που συνδέονται με την κλιματική αλλαγή έγιναν σοβαρά αισθητές στις χώρες ΑΚΕ και επιδεινώνονται ολοένα και περισσότερο. Ενόψει αυτού, το ζήτημα της επισιτιστικής κυριαρχίας είναι ζωτικής σημασίας. Οι φυσικοί πόροι θα πρέπει να χρησιμοποιούνται κατάλληλα και η ανάπτυξη των ανανεώσιμων ενεργειών πρέπει να ενθαρρυνθεί.
<P>
Είναι απαραίτητο να διασφαλίσουμε ότι όλες οι χώρες ΑΚΕ θα ωφεληθούν από ένα εμπορικό πλαίσιο που θα είναι τουλάχιστον αντίστοιχο με την κατάσταση που ίσχυε πριν. Υποστηρίζω επίσης ότι το Ευρωπαϊκό Ταμείο Ανάπτυξης (ΕΤΑ), που χρηματοδοτεί την πολιτική αναπτυξιακής συνεργασίας εντός του πλαισίου αυτής της συμφωνίας, θα πρέπει να ενσωματώσει τις αρμοδιότητες του Κοινοβουλίου σε θέματα προϋπολογισμού.
<P>
Ως εκ τούτου, υπερψήφισα την έκθεση.
<SPEAKER ID="150" NAME="João Ferreira  " LANGUAGE="PT">
Όπως και η εισηγήτρια, πιστεύουμε ότι η δεύτερη αναθεώρηση της Συμφωνίας του Κοτονού είναι μια καλή στιγμή για να κάνουμε τροποποιήσεις.
<P>
" έκθεση διατυπώνει αρχές που, αν εφαρμοστούν, θα αποτελέσουν ένα βήμα προς την κατεύθυνση της βελτίωσης της συμφωνίας, όπως φαίνεται από την υπεράσπιση της επισιτιστικής κυριαρχίας και της ασφάλειας για τις χώρες ΑΚΕ, σε συνδυασμό με την καταπολέμηση των φορολογικών παραδείσων.
<P>
Την ίδια στιγμή θα αποδοκιμάσω ορισμένες σημαντικές πτυχές, όπως η προσπάθεια να κινηθούμε προς αυξημένη περιφερειοποίηση των σχέσεων ΑΚΕ-ΕΕ που ενδέχεται να απειλήσει τη συνοχή και την ισχύ της ομάδας κρατών ΑΚΕ.
<P>
Σε άλλα σημεία, η έκθεση υπολείπεται των απαιτήσεων. " κατάσταση της εξάρτησης και της υποταγής στην οποία υπόκεινται οι χώρες ΑΚΕ και ο ρόλος που έχουν διαδραματίσει οι τρέχουσες πολιτικές για τη συνεργασία και την αναπτυξιακή βοήθεια στη δημιουργία αυτής της κατάστασης -ένα βασικό ζήτημα- δεν εξετάζονται επαρκώς. Οι συνέπειες που μπορεί να προκύψουν από την εφαρμογή των Συμφωνιών Οικονομικής Εταιρικής Σχέσης που προτείνονται από την ΕΕ σε αυτό το πλαίσιο δεν εξετάζονται επίσης.
<P>
Οι επιφυλάξεις και οι αντιρρήσεις που εγείρουν αρκετές χώρες ΑΚΕ θα έπρεπε να χαιρετιστούν στην έκθεση, μαζί με τις προτεραιότητές τους όσον αφορά, για παράδειγμα, το Ευρωπαϊκό Ταμείο Ανάπτυξης.
<SPEAKER ID="979" NAME="Alan Kelly  " LANGUAGE="EN">
Αγαπητοί συνάδελφοι, απευθύνομαι με χαρά σήμερα σε αυτό το κοινοβούλιο καθώς έχουμε κινηθεί προς έναν πιο ίσο ρόλο στη σχέση μεταξύ των πλουσιότερων και των φτωχότερων χωρών, ενισχύοντας παράλληλα τα ανθρώπινα δικαιώματα. " αναθεώρηση της συμφωνίας αυτής πρέπει να είναι συνεπής με τις ανάγκες του νέου κόσμου στον οποίο ζούμε και πρέπει να βασίζεται σε μια εταιρική σχέση μεταξύ ίσων. Είναι ένας νέος κόσμος με μια νέα οικονομία όπου η δίκαιη διανομή του πλούτου και η αντιμετώπιση της κλιματικής αλλαγής αποτελούν νέες προτεραιότητες. Θα ήθελα να επαινέσω το έργο της ομάδας μου στο Ευρωπαϊκό Κοινοβούλιο, καθώς χάρη σε αυτήν εισήχθησαν οι αρχές της εξάλειψης της φτώχειας σε αυτή την αναθεώρηση.
<SPEAKER ID="151" NAME="Jean-Luc Mélenchon  " LANGUAGE="FR">
" έκθεση αυτή περιέχει αναμφίβολα ορισμένες πολύ αξιόλογες συστάσεις και αξιέπαινες συχνά προθέσεις. " προτεραιότητα που δίνεται στις ανανεώσιμες πηγές ενέργειας, η υποχρέωση των πολυεθνικών που δραστηριοποιούνται στις χώρες ΑΚΕ να δηλώνουν τα κέρδη και τους φόρους τους, η ενσωμάτωση της έννοιας της επισιτιστικής κυριαρχίας και η κριτική για την ανάθεση από την Ευρώπη της διαχείρισης των μεταναστευτικών ροών σε τρίτους, είναι προτάσεις που υποστηρίζουμε. Ωστόσο, δεν μπορούμε να αγνοήσουμε το γεγονός ότι η έκθεση αυτή δεν αλλάζει τίποτα στη Συμφωνία του Κοτονού.
<P>
" συμφωνία αυτή είναι σύμβολο της απόλυτης προσκόλλησης της Ευρωπαϊκής Ένωσης στην υπερφιλελεύθερη λογική του ΠΟΕ. Δεν μας ξεγελούν: η "ανάπτυξη" στην οποία αναφέρονται είναι προκάλυμμα για τα εγωιστικά κίνητρα που κυριάρχησαν σε αυτή τη διάλυση των συμφωνιών της Λομέ. Αποδοκιμάζουμε την εφαρμογή των Ευρωπαϊκών Συμφωνιών Εταιρικής Σχέσης που ορίζεται σε αυτή τη συμφωνία, τη χρήση εκβιασμού από την Επιτροπή υπό τη μορφή αναπτυξιακής βοήθειας προκειμένου να εξασφαλιστεί η ολοκλήρωσή τους, και την επακόλουθη λήστευση των οικονομιών των χωρών ΑΚΕ. Καταψηφίζουμε, επομένως, αυτό το κείμενο για να μην υποστηρίξουμε την εγκατάλειψη από την Ευρωπαϊκή Ένωση του μοναδικού μέσου οικονομικής συνεργασίας που δεν διέπεται από την εμμονή με τον ελεύθερο και ανόθευτο ανταγωνισμό ή την υποταγή της στις προσταγές των "νωμένων Πολιτειών στον ΠΟΕ.
<SPEAKER ID="152" NAME="Nuno Melo  " LANGUAGE="PT">
" πρόσφατη τραγωδία που έπληξε την Αϊτή αποτελεί απόδειξη ότι οι συμφωνίες εταιρικής σχέσης δεν είναι αρκετές για την επίλυση των προβλημάτων. Ως εκ τούτου, αυτή η δεύτερη αναθεώρηση της Συμφωνίας του Κοτονού αποτελεί μια εξαιρετική ευκαιρία για προσαρμογές που αφορούν τρέχουσες προκλήσεις όπως η κλιματική αλλαγή, η απότομη αύξηση των τιμών των τροφίμων και του πετρελαίου, η χρηματοπιστωτική κρίση και η έσχατη εξαθλίωση σε αρκετές χώρες ΑΚΕ. Είναι η κατάλληλη στιγμή για να σχεδιάσουμε μέτρα που θα επιλύσουν αποτελεσματικά τα διάφορα προβλήματα που εξακολουθούν να επηρεάζουν τις περισσότερες από τις ενεχόμενες χώρες.
<SPEAKER ID="153" NAME="Aldo Patriciello  " LANGUAGE="IT">
Κύριε Πρόεδρε, κυρίες και κύριοι, θέλω να συγχαρώ την εισηγήτρια και τις διάφορες πολιτικές ομάδες για την εξαιρετική εργασία τους σε αυτή την έκθεση, την οποία υποστηρίζω πλήρως.
<P>
Αναφορικά με την έκθεση, θα ήθελα να επιστήσω την προσοχή στις διαπραγματεύσεις για την αναθεώρηση της Συμφωνίας του Κοτονού. Στην πραγματικότητα, οι συμφωνίες αυτές θα πρέπει να λαμβάνουν υπόψη διάφορες κρίσιμες πτυχές, όπως οι επιπτώσεις της χρηματοπιστωτικής κρίσης, η αύξηση των μεταναστευτικών ροών και, πάνω απ' όλα, της παράνομης μετανάστευσης.
<P>
Είμαι πεπεισμένος ότι μόνο μια επαρκής αξιολόγηση της οικονομικής συνεργασίας θα έδινε τη δυνατότητα να ελεγχθεί ο αρνητικός αντίκτυπος της κρίσης και οι συνέπειές της, τόσο για την οικονομία των χωρών ΑΚΕ, που χάνουν το εργατικό δυναμικό και συγκεκριμένα το ειδικευμένο εργατικό δυναμικό που είναι απαραίτητο για την ανάπτυξή τους, όσο και για τις χώρες της ΕΕ που πλήττονται περισσότερο από την παράνομη μετανάστευση.
<SPEAKER ID="978" NAME="Daciana Octavia Sârbu  " LANGUAGE="EN">
Είναι σημαντικό όλες οι πτυχές της Συμφωνίας του Κοτονού να αναθεωρηθούν υπό το πρίσμα των πρόσφατων εξελίξεων που έχουν σημαντικό αντίκτυπο στις χώρες ΑΚΕ. Θα ήθελα, όμως, ιδιαίτερα να συνταχθώ με εκείνους που εξέφρασαν ανησυχίες για την περιφερειακή ολοκλήρωση, η οποία είναι σημαντική όχι μόνο για τις χώρες ΑΚΕ αλλά και για τις χώρες της Λατινικής Αμερικής και ιδιαίτερα την Κοινότητα των Άνδεων. Το αποτέλεσμα κάποιων εμπορικών συμφωνιών (συμφωνίες που, σύμφωνα με αξιωματούχους της Επιτροπής, υποτίθεται ότι προάγουν την ανάπτυξη) μπορεί να είναι η διακύβευση του εμπορίου μεταξύ χωρών σε μια δεδομένη περιοχή και, ως εκ τούτου, έρχεται σε αντίθεση με τον δεδηλωμένο στόχο της προώθησης της περιφερειακής ολοκλήρωσης. " Ευρωπαϊκή Ένωση πρέπει διαρκώς να επαναξιολογεί τις εμπορικές πολιτικές της και τον αντίκτυπο που έχουν από αυτή την άποψη. " αδυναμία να το κάνει, ή να ενεργεί κατάλληλα, κινδυνεύει να έχει αρνητικές επιπτώσεις στην μακροπρόθεσμη ανάπτυξη.
<SPEAKER ID="154" NAME="Brian Simpson  " LANGUAGE="EN">
Θα ψηφίσω υπέρ αυτής της έκθεσης αλλά πρέπει να επισημάνω ότι ορισμένοι οργανισμοί, που υποστηρίζονται από την Επιτροπή και στους οποίους έχει δοθεί η ευθύνη να υλοποιούν σχέδια στο πλαίσιο των εταιρικών σχέσεων ΑΚΕ-ΕΕ, έχουν βυθιστεί στη διαφθορά και έχουν οργανώσει μια εκστρατεία διακρίσεων και δημιουργίας θυμάτων που στρέφεται κατά των υπαλλήλων οι οποίοι αποκάλυψαν την εν λόγω διαφθορά.
<P>
Αναφέρομαι, φυσικά, στον οργανισμό που είναι γνωστός ως Κέντρο Ανάπτυξης των Επιχειρήσεων (ΚΑΕ), ο οποίος, με τη στήριξη της Επιτροπής, απέλυσε όλους τους πληροφοριοδότες και δεν έκανε τίποτα για να αποκαταστήσει τις αδυναμίες στη διαχείριση και την ανώτερη διοίκηση αυτού του οργανισμού.
<P>
Όταν οι έρευνες της OLAF για το ΚΑΕ διαπίστωσαν ότι είχε συμβεί διαφθορά και ότι η Επιτροπή δεν είχε επιδείξει τη δέουσα προσοχή ως μέλη του διοικητικού συμβουλίου του ΚΑΕ την εποχή που είχε συμβεί η διαφθορά, θα περίμενε κανείς να αναληφθεί δράση και σίγουρα να προστατευθούν οι ενεχόμενοι πληροφοριοδότες. Τίποτα από αυτά δεν συνέβη, και αυτό είναι το απόλυτο όνειδος για την Ευρωπαϊκή Επιτροπή.
<P>
Μολονότι ψήφισα υπέρ σήμερα, αναρωτιέμαι αν είναι επείγουσα ανάγκη στο μέλλον να εξεταστεί πιο λεπτομερώς η ανικανότητα της ΕΕ ως συμβαλλόμενο μέρος αυτών των εταιρικών σχέσεων να ασκεί κατάλληλο οικονομικό έλεγχο.
<SPEAKER ID="155" NAME="Bart Staes  " LANGUAGE="NL">
" Συμφωνία του Κοτονού, που χρονολογείται από το 2000 και ρυθμίζει τη συνεργασία μεταξύ της ΕΕ και των χωρών της Αφρικής, της Καραϊβικής και του Ειρηνικού (ΑΚΕ), αναθεωρείται κάθε πέντε χρόνια. Οι στόχοι της είναι η εξάλειψη της φτώχειας και η προοδευτική ενσωμάτωση των χωρών ΑΚΕ στην παγκόσμια οικονομία, εμμένοντας παράλληλα στον στόχο της βιώσιμης ανάπτυξης. " αναθεώρηση αυτή λαμβάνει χώρα στο πλαίσιο μιας παγκόσμιας χρηματοπιστωτικής κρίσης, ταχείας κλιματικής αλλαγής, αύξησης των τιμών των τροφίμων και της ενέργειας και συζητήσεων για τη χρήση της γης και την αειφορία των ξένων επενδύσεων.
<P>
Είναι η κατάλληλη στιγμή για να ενισχύσουμε τον κοινοβουλευτικό έλεγχο των στρατηγικών ανά χώρα και του Ευρωπαϊκού Ταμείου Ανάπτυξης και να αγωνιστούμε για συνέπεια στο εμπόριο μας, την εξωτερική πολιτική και την αναπτυξιακή πολιτική. Είναι καιρός να υιοθετήσουμε μια συνολική προσέγγιση στην κλιματική αλλαγή και να επικεντρωθούμε στο μέγιστο δυνατό βαθμό στις ανανεώσιμες ενέργειες. Είναι καιρός να καταπολεμήσουμε τις παράνομες χρηματοοικονομικές ροές από αναπτυσσόμενες χώρες και να μεταρρυθμίσουμε την Ευρωπαϊκή Τράπεζα Επενδύσεων (ΕΤΕ) προς την κατεύθυνση της μεγαλύτερης διαφάνειας αναφορικά με τους φορολογικούς παραδείσους. Είναι καιρός να αναγνωρίσουμε ότι η ιδιοκτησία γης και το καθαρό νερό είναι θεμελιώδη δικαιώματα. Είναι καιρός να παραδεχτούμε ότι η δίκαιη πρόσβαση σε φυσικούς πόρους μπορεί πραγματικά να βοηθήσει τους ανθρώπους να βγουν από τη φτώχεια. " έκθεση το τονίζει αυτό, και συνεπώς λαμβάνει τη στήριξή μου.
<SPEAKER ID="156" NAME="Marie-Christine Vergiat  " LANGUAGE="FR">
Απείχα από την ψηφοφορία για την έκθεση της κ. Joly σχετικά με τη δεύτερη αναθεώρηση της Συμφωνίας Εταιρικής Σχέσης ΑΚΕ-ΕΕ.
<P>
" έκθεση αυτή περιέχει μεγάλο αριθμό ειδικών προτάσεων για την επαναδιαπραγμάτευση της συμφωνίας -που είναι κοινώς γνωστή ως Συμφωνία του Κοτονού-, τις οποίες υποστηρίζω.
<P>
Για παράδειγμα, η ανάγκη να ληφθεί υπόψη η κατάσταση των φτωχότερων χωρών του κόσμου, υπό το πρίσμα των ιδιαίτερων χαρακτηριστικών τους σε σχέση με την κλιματική αλλαγή, τη δημοκρατία και τα ανθρώπινα δικαιώματα, τη διαρροή εγκεφάλων, τη διαφθορά και τα ιδιαίτερα χαρακτηριστικά της οικονομίας τους, ιδίως της αγροτικής οικονομίας τους.
<P>
Ωστόσο, οι τροπολογίες που κατέθεσε η Ομάδα του Ευρωπαϊκού Λαϊκού Κόμματος (Χριστιανοδημοκράτες) και εγκρίθηκαν στην Ολομέλεια αλλάζουν εντελώς την έκθεση. Συγκεκριμένο παράδειγμα είναι η τροπολογία 3 που αρνείται στους πληθυσμούς το δικαίωμα να ορίζουν τη δική τους αγροτική πολιτική.
<SPEAKER ID="157" NAME="Iva Zanicchi  " LANGUAGE="IT">
Κύριε Πρόεδρε, κυρίες και κύριοι, ψήφισα υπέρ της δεύτερης αναθεώρησης της Συμφωνίας Εταιρικής Σχέσης ΑΚΕ-ΕΕ ("Συμφωνία του Κοτονού"). " συμφωνία αυτή, που ρυθμίζει τις πολιτικές και εμπορικές σχέσεις και τις σχέσεις αναπτυξιακής συνεργασίας μεταξύ της Ευρωπαϊκής Ένωσης και των 77 χωρών ΑΚΕ, και η οποία αφορά την περίοδο 2000-2020, αναθεωρήθηκε ήδη το 2005.
<P>
Στις διατάξεις που αποτελούν αντικείμενο της δεύτερης αναθεώρησης, ζητείται ορθώς να συμπεριληφθούν ad hoc διατάξεις σχετικά με την κλιματική αλλαγή, να αναθεωρηθούν οι διατάξεις σχετικά με τις ανανεώσιμες ενέργειες, να ενισχυθούν οι διατάξεις σχετικά με την ανάπτυξη της υπαίθρου και την ασφάλεια των τροφίμων και να καταβληθούν μεγαλύτερες προσπάθειες για την καταπολέμηση των φορολογικών παραδείσων και των παράνομων χρηματοοικονομικών ροών.
<P>
Είμαι βέβαιη ότι η αναθεώρηση αυτή θα μπορέσει να ενισχύσει τις εταιρικές σχέσεις μεταξύ της ΕΕ και των χωρών ΑΚΕ και να διασφαλίσει μεγαλύτερη συνέργεια και συνεργασία ενόψει των κοινών προς επίτευξη στόχων.

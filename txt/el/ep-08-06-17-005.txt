<CHAPTER ID="005">
Υιοθέτηση του ενιαίου νομίσματος από τη Σλοβακία την 1η Ιανουαρίου 2009 (συζήτηση) 
<SPEAKER ID="065" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Casa, εξ ονόματος της Επιτροπής Οικονομικών και Νομισματικών Θεμάτων, σχετικά με την πρόταση απόφασης του Συμβουλίου σύμφωνα με το άρθρο 122 παράγραφος 2 της Συνθήκης για την υιοθέτηση του ενιαίου νομίσματος από τη Σλοβακία την 1η Ιανουαρίου 2009 - C6-0198/2008 -.
<P>
Κυρίες και κύριοι, επιτρέψτε μου να συγχαρώ τη Σλοβακία και τους σλοβάκους συναδέλφους μας βουλευτές για την επιτυχία για τη χώρα τους και τη ζώνη του ευρώ.
<SPEAKER ID="066" NAME="Vladimír Špidla" LANGUAGE="FR">
Κυρία Πρόεδρε, εξ ονόματος της Επιτροπής, θα ήθελα καταρχάς να ευχαριστήσω την Επιτροπή Οικονομικών και Νομισματικών Θεμάτων και τον εισηγητή, κ. Casa, για την εξαιρετική δουλειά τους όσον αφορά την αξιολόγηση της εκπλήρωσης από τη Σλοβακία των κριτηρίων σύγκλισης για την υιοθέτηση του ενιαίου νομίσματος.
<P>
Με την είσοδο της Σλοβακίας στη ζώνη του ευρώ, αυτή θα αποτελείται από δεκαέξι μέλη, τέσσερα από τα οποία ανήκουν στην ομάδα των χωρών που προσχώρησαν στην Ευρωπαϊκή Ένωση το 2004.
<P>
Πρόκειται για την πέμπτη διεύρυνση της ζώνης του ευρώ από τη στιγμή εισαγωγής του νομίσματος το 1999. Αποτελεί ξεκάθαρη απόδειξη ότι είναι ανοικτή για όλα τα κράτη μέλη που πληρούν τα κριτήρια που ορίζονται από τη Συνθήκη.
<P>
" είσοδος της Σλοβακίας στη ζώνη του ευρώ αποτελεί το επιστέγασμα της εντυπωσιακής προόδου που έχει συντελεστεί από την οικονομία της Σλοβακίας την τελευταία δεκαετία. Θα βοηθήσει τη χώρα να εκμεταλλευτεί τα σημαντικά πλεονεκτήματα που προσφέρονται από την Οικονομική και Νομισματική Ένωση, όπως ορίζεται στην έκθεση που εγκρίθηκε από την Επιτροπή τον προηγούμενο Μάιο όσον αφορά τα 10 χρόνια της ΟΝΕ.
<P>
" έκθεση επίσης ορίζει ότι, για να υπάρξει πλήρης εκμετάλλευση των πλεονεκτημάτων του ευρώ, είναι απαραίτητη η εφαρμογή μακροοικονομικών πολιτικών να την προστασία της ανταγωνιστικότητας της χώρας, από τη στιγμή που ο συντελεστής ανταλλαγής ρυθμιστεί αμετάκλητα. Αυτό περιλαμβάνει φορολογική πειθαρχία, υπεύθυνη πολιτική για τους μισθούς και διαρθρωτικές μεταρρυθμίσεις, κυρίως όσον αφορά τη λειτουργία της αγοράς εργασίας.
<P>
Χωρίς σαφή αφοσίωση σε αυτό, υπάρχει κίνδυνος ότι ο πληθωρισμός θα μπορούσε να καταστεί ένα πραγματικό και σημαντικό πρόβλημα. Αυτό το σημείο αναφέρεται ρητώς στην έκθεση του κ. Casa, με το οποίο η Επιτροπή συμφωνεί απολύτως.
<P>
Το Συμβούλιο Ecofin της 3ης Ιουνίου ενέκρινε την έκθεση της Επιτροπής όσον αφορά την εκπλήρωση των κριτηρίων σύγκλισης από τη Σλοβακία. Το Ευρωπαϊκό Συμβούλιο που συνεδριάζει στις Βρυξέλες την Πέμπτη και την Παρασκευή πρέπει, από τη στιγμή που θα ληφθεί η γνωμοδότηση του Κοινοβουλίου, να επιβεβαιώσει την πολιτική στήριξη για την υιοθέτηση του ενιαίου νομίσματος από τη Σλοβακία, που θα εγκριθεί από το Συμβούλιο Ecofin τον Ιούλιο.
<P>
Την επόμενη εβδομάδα, η Επιτροπή θα προτείνει την τελική συναλλαγματική ισοτιμία της κορώνας Σλοβακίας και του ευρώ, η οποία θα εγκριθεί επίσης από το Συμβούλιο Ecofin τον Ιούλιο.
<P>
Ως εκ τούτου, θα ήθελα να ευχαριστήσω την Επιτροπή Οικονομικών και Νομισματικών Θεμάτων και τον κ. Casa για το έργο που ξεκίνησε ορισμένους μήνες πριν προκειμένου να διευκολυνθεί το Κοινοβούλιο να παράσχει τη γνωμοδότησή του εντός των στενών προθεσμιών που έχουν δοθεί στα τρία θεσμικά μας όργανα προκειμένου να πραγματοποιήσουν μια σωστή αξιολόγηση της εκπλήρωσης των κριτηρίων από το εν λόγω κράτος μέλος και προκειμένου να του διατεθεί αρκετός χρόνος να ολοκληρώσει τις πρακτικές διαδικασίες για την υιοθέτηση του ευρώ την 1η Ιανουαρίου 2009.
<SPEAKER ID="068" NAME="David Casa" LANGUAGE="MT">
Μπροστά μας έχουμε μια σημαντική στιγμή, γιατί σε αυτό το Κοινοβούλιο συζητούμε για ακόμα μία φορά τη διεύρυνση της ευρωζώνης και την προσχώρηση μιας πρώην κομμουνιστικής χώρας, μιας χώρας η οποία, όπως η δική μου, η Μάλτα, έγινε μέλος της Ευρωπαϊκής Ένωσης το 2004, μιας χώρας που χρειάστηκε να αλλάξει την οικονομία της για να πετύχει την πλήρωση των κριτηρίων που αναφέρονται στη Συνθήκη. Δεν ήταν μια εύκολη υπόθεση. Βρισκόμασταν επί μήνες σε συζητήσεις με την Επιτροπή, την Ευρωπαϊκή Κεντρική Τράπεζα, τη σλοβακική κυβέρνηση, καθώς και με ολόκληρη την κοινωνία των πολιτών της Σλοβακίας, ώστε να διασφαλίσουμε ότι η διαδικασία μπορεί όντως να βοηθήσει τη Σλοβακία στην πλήρωση όλων των κριτηρίων που ορίζονται στη Συνθήκη.
<P>
Αφού η Επιτροπή δημοσιοποίησε την έκθεσή της, εμείς, ως Κοινοβούλιο, περάσαμε από μια διαδικασία συζήτησης και διαβούλευσης, η οποία ήταν μια πραγματικά σημαντική στιγμή, ακόμα και για εμένα, διότι κατανόησα όλα όσα ειπώθηκαν, όχι μόνο από την Ευρωπαϊκή Κεντρική Τράπεζα ή τη σλοβακική κυβέρνηση, αλλά και από την Επιτροπή. Επίσης, κατάλαβα πώς ο σλοβακικός λαός αντιλαμβάνεται αυτό το ιστορικό βήμα που θα συμβεί, θεού θέλοντος, τον προσεχή Ιανουάριο.
<P>
Όπως δήλωσε ο Επίτροπος πριν από εμένα, η Σλοβακία έχει σήμερα μια ευθύνη, γιατί μετά από εκείνη ακολουθεί μια σειρά χωρών η πλειοψηφία των οποίων, όπως η Σλοβακία, αφήνουν πίσω τους την κομμουνιστική εποχή και επιθυμούν να ενταχθούν σε αυτήν τη ζώνη, η οποία είναι πολύ σημαντική για την Ευρωπαϊκή Ένωση. Γι' αυτόν τον λόγο, η χώρα για την οποία μιλούμε σήμερα έχει ευθύνη να παραμείνει σταθερή αναφορικά με τη σύγκλιση, και ειδικά αναφορικά με τα ποσοστά πληθωρισμού, πράγμα που αποτέλεσε θέμα μεγάλης συζήτησης ακόμα και στη δική μου έκθεση. Παρόλα αυτά, από τις στατιστικές που έχουμε σήμερα στα χέρια μας, είναι προφανές ότι υπάρχει πρόβλημα σε όλη την ευρωζώνη και δεν μπορούμε να εξαιρέσουμε τη Σλοβακία από τη στιγμή που σήμερα τα ποσοστά του πληθωρισμού έχουν στην πραγματικότητα αυξηθεί και στις 21 χώρες της Ευρωπαϊκής Ένωσης. Κατά συνέπεια, δεν οφείλουμε μόνο να διασφαλίσουμε ότι η Σλοβακία θα διατηρήσει σταθερά ποσοστά πληθωρισμού, αλλά να δούμε και με ποιον τρόπο μπορούν να μειωθούν αυτά τα ποσοστά όσο το δυνατόν περισσότερο σε όλες τις χώρες που είναι ήδη στη ζώνη του ευρώ. Έχουμε γνώση των προβλημάτων που καλούμαστε τώρα να αντιμετωπίσουμε, όπως το θέμα του πετρελαίου που μας επηρεάζει αρνητικά, και γι' αυτό πρέπει να αναλογιστούμε τους τρόπους διευθέτησης αυτού του μείζονος θέματος.
<P>
Όπως ανέφερα, μέλη του Κοινοβουλίου επισκέφτηκαν τη Σλοβακία για πρώτη φορά, γι' αυτό και απευθύνω έκκληση να σταλούν αντιπροσωπείες από αυτό το Κοινοβούλιο σε κάθε χώρα που πρόκειται να ενταχθεί στη ζώνη του ευρώ, καθώς με αυτόν τον τρόπο έχουμε την ευκαιρία να πάρουμε πληροφορίες για την πορεία της οικονομίας της συγκεκριμένης χώρας.
<P>
Όσον αφορά την Επιτροπή, νιώθω κάποια δυσαρέσκεια με την επαναξιολόγησή της μετά την επίσημη δημοσίευση της έκθεσης για τη σύγκλιση. Δεν θεωρώ ότι αυτό το Κοινοβούλιο αξίζει τέτοιου είδους μεταχείριση από την Επιτροπή, γιατί το λιγότερο που θα έπρεπε να γίνει είναι να ζητηθεί η άποψή μας. Κατανοώ ότι η επαναξιολόγηση δεν μπορεί να εκδοθεί πολύ νωρίτερα λόγω της πιθανότητας υποθέσεων, αλλά αυτό το Κοινοβούλιο απαιτεί να ζητείται η άποψή του όταν λαμβάνονται παρόμοια μέτρα μετά τη σύνταξη της έκθεσης για τη σύγκλιση, ακόμα και λίγα λεπτά πριν παρθεί η απόφαση.
<P>
Κλείνοντας, θα ήθελα να ευχαριστήσω όλους όσοι με βοήθησαν στην προετοιμασία αυτής της έκθεσης, συμπεριλαμβανομένων των σκιωδών εισηγητών από όλες τις πολιτικές ομάδες, τον υπεύθυνο συντονισμού και τους προέδρους των επιτροπών, οι οποίοι υπήρξαν πάντα πολύ συνεργάσιμοι σε αυτήν την έκθεση. Τέλος, ευχαριστώ τον λαό της Σλοβακίας και του εύχομαι καλή επιτυχία στο νέο ιστορικό βήμα που πρόκειται να κάνει. Θα πρέπει να υπερψηφίσουμε αυτό το σημαντικό βήμα, όχι μόνο για το καλό της Σλοβακίας, αλλά και για το καλό ολόκληρης της Ευρωπαϊκής Ένωσης.
<SPEAKER ID="069" NAME="Alexander Radwan" LANGUAGE="DE">
Κύριε Πρόεδρε, κυρίες και κύριοι, και εγώ με τη σειρά μου θα ήθελα να ευχαριστήσω τον εισηγητή. Το τελευταίο διάστημα κάνω κάποιες περαιτέρω σκέψεις σχετικά με την προσχώρηση της Σλοβακίας στη ζώνη του ευρώ.
<P>
" Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών θα υπερψηφίσει αυτήν την έκθεση. Βασισμένοι στα γεγονότα που θα ακολουθήσουν μετά τη μετάβαση από τη σλοβακική κορόνα στο ευρώ, υποβάλαμε εκ νέου σχετικές τροπολογίες και συμβιβαστικές προτάσεις, γιατί αυτή η αλλαγή, η οποία ξεπέρασε το επιτρεπτό όριο του 15% του πληθωρισμού, προκάλεσε αντιδράσεις και εντός του Κοινοβουλίου. Το μόνο που μπορούμε να κάνουμε είναι να ζητήσουμε από την Επιτροπή -ή καλύτερα να την πιέσουμε- να συμβάλει, ώστε τα κριτήρια που έχουν ήδη καθοριστεί στη Συνθήκη να είναι ξεκάθαρα σε μελλοντικές περιπτώσεις υιοθέτησης του ενιαίου νομίσματος.
<P>
Από τότε που έγινα μέλος του Ευρωπαϊκού Κοινοβουλίου, ήμουν παρών κάθε φορά που μια νέα χώρα υιοθετούσε το ενιαίο νόμισμα. Κάθε φορά, αντιμετωπίζαμε καινούργια επιχειρήματα, μεταξύ των οποίων και εκείνο που υποστηρίζει ότι "αφού κατάφεραν να το πετύχουν τα προηγούμενα κράτη με αυτόν τον τρόπο, θα το πετύχουμε και εμείς". Αυτή η ιστορία δεν τελειώνει ποτέ. Θεωρώ ότι είναι σημαντικό να αντιμετωπίζεται η συμμετοχή στην ευρωζώνη λιγότερο ως ζήτημα εθνικής υπερηφάνειας και περισσότερο ως στόχος δημιουργίας πιο αντικειμενικών κριτηρίων, πράγμα που θα βοηθήσει την υπό ένταξη χώρα.
<P>
" ανατίμηση της κορόνας πάνω από 17% δικαιολογείται απόλυτα οικονομικά. Το εάν είναι σωστό να γίνουν ταυτόχρονα η ανατίμηση και η είσοδος της χώρας στην ευρωζώνη είναι άλλο ζήτημα. Γι' αυτό, θα πρέπει να κάνουμε τα πάντα ώστε να διασφαλίσουμε θετικά αποτελέσματα τόσο για το ευρώ όσο και για τη συνολική οικονομία, αντί να περιοριζόμαστε στην άποψη ότι πρόκειται για μια πολιτική κατάσταση με περιορισμένη διάρκεια είτε σε ευρωπαϊκό είτε σε εθνικό επίπεδο.
<P>
Θα αναφερθώ εν συντομία στα γεγονότα της Πέμπτης. Θεωρώ ότι είναι λάθος του Ευρωπαϊκού Κοινοβουλίου να αγνοεί το ζήτημα αυτό συστηματικά, και θα γίνει μεγάλη συζήτηση για αυτό αύριο. Σήμερα θα ψηφίσουμε για το αν η Σλοβακία θα πρέπει να ενταχθεί στην ευρωζώνη και το ίδιο θα κάνει και το ECOFIN τον Ιούλιο. Την Πέμπτη είδαμε με ποιον τρόπο ένα μέλος της ευρωζώνης δήλωσε ότι η Ευρωπαϊκή Ένωση δεν είναι έτσι όπως θα την ήθελε. Εν συνεχεία παρενέβησαν στη συζήτηση υψηλόβαθμοι εκπρόσωποι από τη χώρα σας, κύριε Επίτροπε, ακολουθώντας την ίδια γραμμή.
<P>
Το ευρώ ουδέποτε αποτέλεσε αυτοσκοπό. Ήταν πάντα απλώς ένας δείκτης προς την πορεία για περαιτέρω ανάπτυξη της Ευρωπαϊκής Ένωσης. Τώρα -παρόλο που το Συμβούλιο δεν παραβρίσκεται εδώ, δυστυχώς- όλοι αναρωτιούνται το ίδιο πράγμα: προς τα πού οδεύει τώρα η Ευρώπη; Ποια είναι τα επόμενα συγκεκριμένα βήματα; Κάποιοι αναφέρονται στον πυρήνα της Ευρώπης. Άλλοι μιλούν για εναλλακτικές λύσεις. Μερικοί υποστηρίζουν ότι η διεύρυνση θα πρέπει να σταματήσει, ενώ κάποιοι συμπεριφέρονται λες και η διεύρυνση δεν θα προκαλέσει καμία αλλαγή. Γι' αυτό θα κάνουμε πάλι προσπάθειες με το ευρώ, ίσως και μετά από αυτό.
<P>
Παρόλα αυτά, όταν λαμβάνουμε αυτές τις αποφάσεις, θα πρέπει να μην ξεχνάμε την πολιτική πραγματικότητα στην Ευρωπαϊκή Ένωση. Γι' αυτό, όταν ψηφίσουμε σήμερα, θα έχω ανάμικτα συναισθήματα για το αν θα ήταν πραγματικά σωστό να αδιαφορήσω για την ψηφοφορία, με άλλα λόγια για την πραγματικότητα στην Ευρώπη.
<SPEAKER ID="070" NAME="Dariusz Rosati">
εξ ονόματος της Ομάδας PSE. - (PL) Κύριε Πρόεδρε, θα ήθελα να ξεκινήσω ευχαριστώντας τον κ.Casa για την έξοχη έκθεσή του. Θα ήθελα να πω ότι αυτή η έκθεση θα έχει τη στήριξη της Ομάδας ΕΣΚ.
<P>
Επίσης, θα ήθελα να τονίσω ότι έχουμε να κάνουμε για πρώτη φόρα με την ένταξη στη ζώνη του ευρώ μιας χώρας της κεντρικής Ευρώπης, μιας πρώην κομμουνιστικής χώρας από το παλιό σοβιετικό μπλοκ. Δεν το βλέπω αυτό μόνο ως συμβολικό γεγονός, αλλά και ως ένα βασικό βήμα προς την πορεία για την ευρωπαϊκή ολοκλήρωση. Αυτό αποτελεί επιτυχία για τη νομισματική ένωση, γιατί εντάσσεται σε αυτήν μια δυναμική και ανταγωνιστική οικονομία δίχως δημόσια χρέη, πράγμα που σίγουρα θα συμβάλει στην ενδυνάμωση της ευρωζώνης. Κατά δεύτερον, είναι επιτυχία για τη Σλοβακία που ανταποκρίθηκε με επιτυχία σε όλα τα κριτήρια ένταξης και θα μπορέσει να επωφεληθεί από τα πλεονεκτήματα του ενιαίου νομίσματος. Αυτή η επιτυχία είναι ιδιαίτερα σημαντική και απαραίτητη σήμερα, τη στιγμή που τα αποτελέσματα ενός αποτυχημένου δημοψηφίσματος στην Ιρλανδία κλόνισαν την πίστη για τη μελλοντική ευρωπαϊκή ολοκλήρωση. " προσχώρηση της Σλοβακίας στη ζώνη του ευρώ δείχνει ότι η διαδικασία εμβάθυνσης της ευρωπαϊκής ολοκλήρωσης προχωρεί και θεωρώ ότι ακόμα και οι μεγαλύτεροι ευρωσκεπτικιστές δεν θα είναι σε θέση να την σταματήσουν.
<P>
" αποδοχή της Σλοβακίας ως μέλος των κρατών που χρησιμοποιούν το κοινό νόμισμα αποτελεί την επιβεβαίωση ότι οι συνεπακόλουθες οικονομικές και διαρθρωτικές μεταρρυθμίσεις θα αποδώσουν καρπούς και θα φέρουν θετικά αποτελέσματα, όταν πραγματοποιηθούν. Σήμερα η Σλοβακία είναι μία από τις πιο γρήγορα εξελισσόμενες χώρες στην Ευρωπαϊκή Ένωση. Ο Επίτροπος Špidla αναφέρθηκε σε αυτό. Ένας από τους λόγους για την επιτυχία αυτή είναι στην πραγματικότητα οι μεταρρυθμίσεις, και εδώ οφείλουμε να ευχαριστήσουμε και να δώσουμε συγχαρητήρια τόσο στην κυβέρνηση του κ. Mikuláš Dzurinda, η οποία εισήγαγε αυτές τις δύσκολες μεταρρυθμίσεις, όσο και στη σημερινή κυβέρνηση του κ. Robert Fico, η οποία τις συνεχίζει.
<P>
" υιοθέτηση του ευρώ αποτελεί για τη Σλοβακία μεγάλη πρόκληση. Πιο συγκεκριμένα, η σλοβακική κυβέρνηση πρέπει να διασφαλίσει ότι η αλλαγή νομίσματος πραγματοποιείται με οργανωμένο τρόπο, ώστε να αποφευχθεί άνοδος στις τιμές και να διατηρηθεί μελλοντικά η υποστήριξη του νέου νομίσματος από τον σλοβακικό λαό.
<P>
Δίνοντας τα συγχαρητήρια μου στους σλοβάκους συναδέλφους μου για αυτήν την επιτυχία, θα ήθελα -ως πολωνός βουλευτής του Ευρωπαϊκού Κοινοβουλίου- να εκφράσω την ελπίδα ότι και η χώρα μου θα ακολουθήσει την ίδια πορεία.
<SPEAKER ID="071" NAME="Wolf Klinz" LANGUAGE="DE">
Κύριε Πρόεδρε, η Σλοβακία έχει όντως πετύχει καταπληκτικά πράγματα εντός πολύ λίγων ετών. Ποιος θα φανταζόταν ότι η Σλοβακία θα ήταν ένα από τα πρώτα νέα κράτη μέλη που θα μπορούσαν να ενταχθούν στη ζώνη του ευρώ; Παρόλα αυτά, το σκληρό έργο δεν έχει τελειώσει, στην πραγματικότητα μόλις ξεκίνησε. " Επιτροπή και η Ευρωπαϊκή Κεντρική Τράπεζα ξεκαθάρισαν στην αξιολόγηση και στην ανάλυση τους ότι το ζήτημα αν ο πληθωρισμός μπορεί να κρατηθεί στο επιθυμητό επίπεδο μακροπρόθεσμα παραμένει ανοιχτό. Πράγματι, η Σλοβακία έχει επίγνωση του προβλήματος. Διαφορετικά, αυτό το πρωτάκουστο βήμα ανατίμησης του νομίσματος της χώρας, της κορόνας, άνω του 17% ώστε να γίνει ισάξιο με το ευρώ δεν θα είχε νόημα. Το μόνο που ζητώ από τη Σλοβακία είναι να μην γίνει μια δεύτερη Σλοβενία, με την ένταξη της οποίας στην ευρωζώνη ο πληθωρισμός έγινε καλπάζων.
<P>
Το βήμα που κάνατε να ανατιμήσετε την κορόνα δείχνει ότι σας απασχολεί σοβαρά η αντιμετώπιση του πληθωρισμού. Είναι αλήθεια ότι ο εισαγόμενος πληθωρισμός, ειδικά στην περίπτωση των προϊόντων ενέργειας μπορεί να κρατηθεί κάπως υπό έλεγχο με αυτόν τον τρόπο. Παρόλα αυτά, αυτό δεν σημαίνει ότι μέτρα σε άλλους τομείς θα πάψουν να είναι σημαντικά. Θα είναι πάντοτε σημαντικά. Όπως ανέφερε ο Επίτροπος Špidla, μερικά από αυτά είναι η περιοριστική δημοσιονομική πολιτική, η αύξηση μισθών που συνεχίζουν να εστιάζουν στην αύξηση της παραγωγικότητας και όχι στις επιθυμίες των εργαζομένων, και τέλος η κινητικότητα του εργατικού δυναμικού. Γνωρίζουμε ότι οι καταστάσεις διαφέρουν σε μεγάλο βαθμό μεταξύ των διαφόρων περιοχών της Σλοβακίας. Σε κάποιες περιοχές υπάρχει ανεργία άνω του μέσου όρου, ενώ σε άλλες υπάρχουν πολλοί ανειδίκευτοι εργάτες.
<P>
Ο κ. Radwan έχει απόλυτο δίκιο. " ένταξη μιας χώρας στην ευρωζώνη δεν είναι απλώς ένα βήμα στον τομέα της οικονομίας, αλλά και στον χώρο της πολιτικής. Παλαιότερα, σχεδιαζόταν ως μια φάση που θα ολοκληρωνόταν με μια πιο εκτεταμένη ολοκλήρωση. Ελπίζω η Σλοβακία με λογικές και σωστές πολιτικές που θα προσανατολίζονται σε διαρθρωτικές αλλαγές θα συμβάλει τελικά στην επιτυχημένη ένταξή της.
<SPEAKER ID="072" NAME="Zbigniew Krzysztof Kuźmiuk" LANGUAGE="PL">
Κύριε Πρόεδρε, παίρνοντας το λόγο σε αυτήν τη συζήτηση εξ ονόματος της Ομάδας ΕΕΕ, θα ήθελα να στρέψουμε την προσοχή μας στα ακόλουθα ζητήματα. Για ακόμα μία φορά, η Ευρωπαϊκή Επιτροπή μας υπενθυμίζει την ανάγκη πλήρωσης όλων των κριτηρίων του Μάαστριχτ πριν από την είσοδο νέων κρατών μελών στην ευρωζώνη. Εν τω μεταξύ, επιλέγει να κρατά σιωπηρή στάση αναφορικά με το γεγονός ότι, τη στιγμή που εισήχθη το ευρώ, πολλά από τα παλαιά κράτη μέλη δεν πληρούσαν αυτά τα κριτήρια.
<P>
Δεύτερον, παρά τις αλλαγές στο Σύμφωνο Σταθερότητας και Ανάπτυξης από τις οποίες επωφελούνται χώρες όπως η Γερμανία και η Γαλλία, η χαρακτηριστική ανεκτική στάση που δείχνει η Επιτροπή στα μεγαλύτερα κράτη της ευρωζώνης αναφορικά με την εποπτεία των κριτηρίων του Μάαστριχτ δεν έχει αλλάξει. " Επιτροπή έχει στο παρελθόν ανεχτεί μεγάλα ελλείμματα στον προϋπολογισμό και, κυρίως, το δημόσιο χρέος να ξεπερνά το 60% του ΑΕγχΠ, και φαίνεται ότι τα ανέχεται ακόμα και τώρα. Το 2006 το δημόσιο χρέος στους δεκαπέντε ήταν, κατά μέσο όρο, 63% του ΑΕγχΠ, και οι μισές χώρες στην ευρωζώνη είχαν δημόσιο χρέος που ξεπερνούσε το 60%. Σε αυτήν την περίπτωση, τα επιτεύγματα της Σλοβακίας με τη μορφή ελλείμματος της τάξεως του 2,2%, ή δημόσιου χρέους μόλις 29%, με πληθωρισμό 2,2% είναι άξια μνείας.
<P>
" είσοδος της Σλοβακίας στην ευρωζώνη θα αποτελέσει μια σημαντική εμπειρία για τα νέα κράτη μέλη. Όλα αυτά τα κράτη έχουν σχετικά χαμηλό κατά κεφαλήν ΑΕγχΠ, μεγάλη εισοδηματική διαφορά σε σύγκριση με τον πληθυσμό τους, χαμηλό επίπεδο πλούτου ή ένα σχετικά χαμηλό συνολικό επίπεδο τιμών. Οι συνέπειες υιοθέτησης του ευρώ στη Σλοβακία, ειδικά...
<P>
(Ο Πρόεδρος διακόπτει τον ομιλητή)
<SPEAKER ID="073" NAME="Hanne Dahl">
εξ ονόματος της Ομάδας IND/DEM. - (DA) Κύριε Πρόεδρε, η Σλοβακία επιθυμεί να συμμετέχει στη ζώνη του ευρώ και δεν την κατηγορώ γι' αυτό, θα ήθελα ωστόσο να δράξουμε αυτήν την ευκαιρία και να απαιτήσουμε αυτοσυγκράτηση. Εξάλλου, μπορούμε να πούμε ότι το ευρώ θα περάσει την πρώτη του δοκιμασία. Για διάφορους λόγους, παρατηρείται αύξηση των τιμών, όχι μόνο στην Ευρώπη αλλά παγκοσμίως. Ο πληθωρισμός αυξάνεται και δημιουργούνται πληθωριστικές προσδοκίες. Το ευρώ ως νόμισμα δεν έχει αντιμετωπίσει ξανά αυτήν τη δοκιμασία. " Ευρωπαϊκή Κεντρική Τράπεζα ενεργεί με βάση το 2% ως ανώτατο ποσοστό πληθωρισμού. Δεν διαθέτει μέσα ενίσχυσης αυτού του ανώτατου ορίου εκτός από την αύξηση των επιτοκίων, ώστε να μειωθεί το επίπεδο δραστηριότητας σε μια προσπάθεια μείωσης του πληθωρισμού. Αν το πράξει αυτό, υπάρχει σοβαρός λόγος να φοβόμαστε για ύφεση. Το Σύμφωνο Σταθερότητας και Ανάπτυξης εστιάζει αποκλειστικά στη διασφάλιση ότι το δημόσιο έλλειμμα δεν θα ξεπεράσει το 3% του ΑΕγχΠ. Αυτός ο περιορισμός της οικονομικής τόνωσης μας δίνει κάθε λόγο να φοβόμαστε για περαιτέρω ύφεση στην Ευρώπη. Αν ήμουν στη θέση της Σλοβακίας, θα καθυστερούσα με κάθε τρόπο την κατάργηση του νομίσματος για χάρη του ευρώ, έως ότου το τελευταίο περάσει την πρώτη του δοκιμασία στις οικονομικές κρίσεις.
<SPEAKER ID="074" NAME="Sergej Kozlík" AFFILIATION="NI">
(SK) Κύριε Πρόεδρε, κυρίες και κύριοι, κύριε Επίτροπε, η ιστορία μπορεί να μας διδάξει πολλά. Τη δεκαετία του '90 η πλήρωση των κριτηρίων σύγκλισης για τα περισσότερα από τα τότε μέλη της ευρωζώνης δεν ήταν εφικτή. Οι περισσότερες από εκείνες τις χώρες αντιμετώπιζαν προβλήματα με τα υπερβολικά ελλείμματα, τα δημόσια οικονομικά και τον πληθωρισμό.
<P>
Κατά το έτος αναφοράς, το 1997, η Γερμανία αντιμετώπισε προβλήματα στη συμμόρφωσή της με το κριτήριο που αφορούσε το επίπεδο δημόσιου δανεισμού, με αποτέλεσμα ακόμα και χώρες που είχαν ξεπεράσει αρκετά τις τιμές των κριτηρίων, όπως το Βέλγιο ή η Ιταλία, να βρεθούν σε δεινή θέση. Μερικές χώρες στην αναπτυσσόμενη ευρωζώνη κατέφυγαν ακόμα και στην αποκαλούμενη "δημιουργική λογιστική", δηλαδή διαδικασίες που εμφάνιζαν τα οικονομικά τους αποτελέσματα σε καλύτερη κατάσταση από την ήδη υπάρχουσα. Στη συνέχεια, παρά τις δυσλειτουργίες που υπήρξαν, τα περισσότερα κράτη μέλη της ευρωζώνης επέλυσαν και εξακολούθησαν τα επιλύουν αυτά τα προβλήματα υπό τη σκέπη του ευρώ, ενός ισχυρού ενιαίου νομίσματος. Θα πρέπει να επισημάνω ότι αυτές οι χώρες δεν πληρούν όλα τα κριτήρια σχετικά με το έλλειμμα. Συνεπώς, εκείνοι που τα βάζουν με τις υποψήφιες χώρες για ένταξη στην ευρωζώνη θα έπρεπε να κοιτούν πρώτα τις χώρες τους.
<P>
" Σλοβακική Δημοκρατία όχι μόνο πληροί τα κριτήρια σύγκλισης, αλλά η πλήρωσή τους έχει προηγηθεί πολύ νωρίτερα. " εξέλιξη των παραμέτρων της Σλοβακίας είχε υποστεί έλεγχο για μεγάλο χρονικό διάστημα και απεδείχθη ότι ήταν πλήρως διαφανής. Οι φόβοι για μελλοντικό πληθωρισμό, που εξέφρασε η Ευρωπαϊκή Κεντρική Τράπεζα, μπορούν να αποδοθούν γενικά σε όλα τα μέλη της ευρωζώνης από τη στιγμή που η ευρωπαϊκή οικονομία δεν αναπτύσσεται μόνη της. " σημερινή παγκόσμια έκρηξη των τιμών το αποδεικνύει.
<P>
Συνεπώς, χαιρετίζω τη θετική στάση της Ευρωπαϊκής Επιτροπής και του Ευρωπαϊκού Κοινοβουλίου, όπως τόνισε ο εισηγητής κ. Casa στην έκθεση για την υιοθέτηση του ενιαίου νομίσματος από τη Σλοβακία την 1η Ιανουαρίου 2009. Αυτή η στάση δεν αποτελεί μόνο μια τεχνική αλλά και μια πολιτική κίνηση μεγάλης σημασίας που δείχνει και στις άλλες υποψήφιες χώρες για ένταξη στην ευρωζώνη ότι οι προσπάθειές τους μπορούν να οδηγήσουν σε ένα χειροπιαστό αποτέλεσμα.
<SPEAKER ID="075" NAME="Ján Hudacký" AFFILIATION="PPE-DE">
(SK) Ξεκινώντας θα ήθελα να εκφράσω τα συγχαρητήρια μου στον εισηγητή, κ. David Casa, για την εκπληκτική και ισορροπημένη έκθεσή του και για την πραγματιστική του προσέγγιση κατά την αξιολόγηση των επιμέρους τροπολογιών.
<P>
" είσοδος της Σλοβακίας στην ευρωζώνη δεν προέκυψε κατά τύχη. Πρόκειται για τη φυσική συνέπεια τεράστιων προσπαθειών που κατέβαλαν οι σλοβακικές κυβερνήσεις που δημιούργησαν, ειδικά από το 1998 έως το 2006, μια σταθερή οικονομική βάση πραγματοποιώντας ραγδαίες οικονομικές μεταρρυθμίσεις στους τομείς των οικονομικών, της φορολογίας και των κοινωνικών υποθέσεων.
<P>
Αυτές οι μεταρρυθμίσεις, μαζί με τις ξένες άμεσες επενδύσεις, βοήθησαν τη Σλοβακία να χαίρει συνεχούς και μεγάλης οικονομικής ανάπτυξης. Οι συνεχείς προσπάθειες επίτευξης του στόχου, καθώς και η υπεύθυνη συμπεριφορά των σλοβακικών κυβερνήσεων και της Εθνικής Τράπεζας, έκαναν δυνατή την πλήρωση όλων των κριτηρίων του Μάαστριχτ που ήταν απαραίτητα για την είσοδό της στην ευρωζώνη, χωρίς επιπλέον επιρροές, όπως ο κρυφός πληθωρισμός ή η ενδυνάμωση του σλοβακικού νομίσματος, της κορόνας, με τεχνητό τρόπο.
<P>
Ορισμένα μέλη της Επιτροπής Οικονομικών και Νομισματικών Θεμάτων εξέφρασαν τις ανησυχίες τους για τη μακροπρόθεσμη βιωσιμότητα αυτών των κριτηρίων, και κυρίως για τα χαμηλά ποσοστά πληθωρισμού. Παρόλα αυτά, είμαι πεπεισμένος ότι η Σλοβακία έχει όλα τα εχέγγυα για την πλήρωση αυτών των κριτηρίων σε μακροπρόθεσμη βάση, με την προϋπόθεση ότι θα υπάρχει τουλάχιστον μια δεδομένη δημοσιονομική πολιτική και ότι θα πραγματοποιηθούν αρκετές διαρθρωτικές μεταρρυθμίσεις. Οι εξελίξεις στους τομείς της ενέργειας και στις τιμές των τροφίμων αποτελούν, και θα εξακολουθήσουν να αποτελούν, ένα παγκόσμιο πρόβλημα. " Σλοβακία δεν πρόκειται να γίνει μία από αυτές τις χώρες που παραβαίνουν το συμφωνημένο πλαίσιο.
<P>
Κλείνοντας, θα ήθελα να συγχαρώ ιδιαιτέρως τον λαό της Σλοβακίας που δέχτηκε αυτές τις θεμελιώδεις και δραστικές μεταρρυθμίσεις, και γι' αυτό αξίζει τα εύσημα για την επιτυχία αυτού του θετικού αποτελέσματος.
<SPEAKER ID="076" NAME="Pervenche Berès" AFFILIATION="PSE">
(FR) Κύριε Πρόεδρε, κύριε Επίτροπε, πιστεύω ότι χάρη στον εισηγητή μας, κ Casa, διαθέτουμε μια ισορροπημένη έκθεση για την επικρότηση της πολιτικής απόφασης που θα λάβουμε σχετικά με την είσοδο της Σλοβακίας στην ευρωζώνη. Πρόκειται για την πρώτη χώρα του Βίσεγκραντ που θα εισέλθει στην ευρωζώνη, και πιστεύω ότι, από πολιτική άποψη, έχει τεράστια σημασία, η οποία θα πρέπει να επισημανθεί.
<P>
Για τους Σλοβάκους, αυτό αποτελεί το τέλος μιας περιπέτειας και την αρχή μιας καινούργιας. Πρόκειται για το τέλος της προετοιμασίας και την επίτευξη πλήρωσης των κριτηρίων του Μάαστριχτ. " πείρα μάς έδειξε ότι, από τη στιγμή που μια χώρα εισέλθει στην ευρωζώνη, οι δυσκολίες βρίσκονται συχνά στην πορεία. Στην περίπτωση της Σλοβακίας, είδαμε ότι τόσο από την άποψη ελέγχου του πληθωρισμού και επιδίωξης ισορροπίας, όσο και από την άποψη κοινωνικής συνοχής και εφαρμογής διαρθρωτικών μεταρρυθμίσεων πρέπει να γίνουν πολλά ακόμα. Για να επιτευχθεί αυτό, πιστεύω ότι οι μηχανισμοί για τους οποίους έγινε λόγος θα είναι χρήσιμοι ώστε μελλοντικά η Οικονομική και Νομισματική Ένωση να μπορεί καλύτερα να βοηθά και να συνεργάζεται με τα κράτη μέλη όσον αφορά τον τρόπο που χρησιμοποιούν το νόμισμά τους.
<P>
Δεν θα τροποποιήσουμε τα πολυσυζητημένα κριτήρια του Μάαστριχτ. Κανένας δεν ζήτησε να γίνει κάποια αλλαγή, αλλά θα πρέπει να ερμηνευτούν και να εξεταστούν σε διαφορετικό πλαίσιο. " Οικονομική και Νομισματική Ένωση συμπληρώνει τώρα 10 χρόνια, και γνωρίζουμε ποιο πρόβλημα υπάρχει αναφορικά με την ισορροπία μεταξύ οικονομικής και νομισματικής πολιτικής, ακόμα και της εκπροσώπησής της στο εξωτερικό. Σε αυτήν την Οικονομική και Νομισματική Ένωση εισέρχεται η Σλοβακία· η κατάσταση δεν έχει καμία σχέση με εκείνη πριν από 10 χρόνια. Αυτό πρέπει όλοι να το λάβουμε υπόψη μας.
<SPEAKER ID="077" NAME="Olle Schmidt" AFFILIATION="ALDE">
(SV) Ποιος θα περίμενε, όταν ηγέτης της Σλοβακίας ήταν ο Vladimir Mečiar, ότι η χώρα όχι μόνο θα γινόταν κράτος μέλος της ΕΕ, αλλά και ότι θα γινόταν η υιοθέτηση του ευρώ μετά από περίπου 10 χρόνια. Πρόκειται πραγματικά για ένα θαύμα για τη Σλοβακία. Ο εισηγητής επισημαίνει τα πλεονεκτήματα που εμφανίζονται με την υιοθέτηση του ευρώ, αλλά και τους κινδύνους και τα προβλήματα που πιθανόν να προκύψουν. Ήταν σωστή κίνηση της Σλοβακίας να δώσει προσοχή στη γνώμη της ΕΚΤ σχετικά με τον κίνδυνο αύξησης του πληθωρισμού λόγω της υιοθέτησης του ευρώ, και γι' αυτό θεωρώ πως ήταν απαραίτητη μετά από διαβούλευση. Ως μέλος των χωρών της ευρωζώνης αυτή η κίνηση δείχνει ένστικτο και σιγουριά για σωστή μελλοντική οικονομική πολιτική.
<P>
Κύριε Πρόεδρε, ελπίζω στο εγγύς μέλλον να συνειδητοποιήσει και η χώρα μου τη σημασία που έχει, τόσο σε οικονομικό όσο και σε πολιτικό επίπεδο, η πλήρης συμμετοχή μιας χώρας στη συνεργασία με την ΕΕ. Παρόλο που τα δημοψηφίσματα δεν είναι και τόσο λαοφιλή στις μέρες μας, ελπίζω να μπορέσουμε να διεξαγάγουμε ένα δημοψήφισμα κατά την περίοδο 2010-2011 με θέμα την υιοθέτηση του ευρώ στη Σουηδία.
<P>
" οικονομική κρίση δείχνει ότι ένα ισχυρό ευρωπαϊκό νόμισμα και μια αποτελεσματική κεντρική τράπεζα μπορούν να προστατέψουν την ανάπτυξη και την οικονομία της ΕΕ. Με τη συνεχή εφαρμογή αυστηρών κριτηρίων για ένταξη και με παροχή εποικοδομητικής αρωγής στα νεοεισερχόμενα μέλη της ευρωζώνης, η οικονομία της ΕΕ θα γίνει ακόμα πιο ισχυρή.
<SPEAKER ID="078" NAME="Zsolt László Becsey" AFFILIATION="PPE-DE">
(HU) Σας ευχαριστώ που μου δίνετε την ευκαιρία να εκφράσω την άποψή μου. Ήρθε η μεγάλη στιγμή, όπου το Κοινοβούλιο και στη συνέχεια το Συμβούλιο, με την επίσημη νομική έννοια, θα αποφασίσουν εάν η πρώτη από τις πρώην χώρες του Συμβουλίου Αμοιβαίας Οικονομικής Βοήθειας (ΣΑΟΒ) και του Συμφώνου της Βαρσοβίας θα γίνει δεκτή στη ζώνη του ευρώ. Θέλω να συγχαρώ τον εισηγητή, κ. Casa, για το σπουδαίο και εξαίρετο έργο του.
<P>
Είμαι ευτυχής που η Σλοβακία πληροί όλα τα κριτήρια που παρατίθενται με ποσοτικούς όρους στη Συνθήκη της ΕΕ ως προϋποθέσεις για την ένταξη στην ευρωζώνη. Αυτό το επίτευγμα είναι αποτέλεσμα εργασιών δέκα ετών. Κατά τη γνώμη μου, θα πρέπει να εκφράσουμε απλά την άποψή μας σχετικά με το αν η υποψήφια χώρα πληροί τα κριτήρια αυτά, γιατί διαφορετικά θα κάνουμε διακρίσεις μεταξύ των κρατών μελών για το ποια εισήλθαν στην ευρωζώνη νωρίτερα από το κανονικό ή θα εισέλθουν μελλοντικά. Ο ασαφής καθορισμός των κριτηρίων βιωσιμότητας -κυρίως σε σχέση με τον πληθωρισμό και το δημόσιο χρέος- καθώς και η ουσιαστική σύγκλιση δεν μπορεί να αποτελέσουν ζητήματα ξεχωριστής ποσοτικής ανάλυσης στην έκθεση, από τη στιγμή που πρέπει να δείξουμε εμπιστοσύνη σε όλα εξίσου τα κράτη μέλη τα οποία εισήλθαν στην ευρωζώνη για να εφαρμόσουν τη βιωσιμότητα. Αυτό αφορά κυρίως περιπτώσεις όπου το χρέος του εν λόγω κράτους μέλους έχει χαμηλή και φθίνουσα πορεία σε σύγκριση με αυτό των υπολοίπων κρατών μελών της ευρωζώνης. Είναι ένα ζωτικής σημασίας ζήτημα για τη μελλοντική διαδικασία διεύρυνσης.
<P>
" σλοβακική κυβέρνηση αναλαμβάνει μια τεράστια ευθύνη. Μόλις παγώσει η συναλλαγματική ισοτιμία, από τον Ιούλιο και ύστερα, θα πρέπει να δείξει ότι δεν θα ασχολείται μόνο με τη δική της συμμετοχή στην ευρωζώνη, αλλά θα φέρει την ευθύνη και για τις υπόλοιπες χώρες της περιοχής. Από αυτήν την άποψη, η Σλοβακία θα πρέπει να χρησιμοποιήσει όλα τα μέσα που διαθέτει για να κρατήσει τον πληθωρισμό υπό έλεγχο, εντός δηλαδή του ορίου αναφοράς. Κάνοντάς το πράξη, θα δείξει ότι οι κατανοητοί και δικαιολογημένοι φόβοι που εξέφρασαν διάφοροι βουλευτές αυτού του Σώματος και η Ευρωπαϊκή Κεντρική Τράπεζα (ΕΚΤ) -ειδικά μετά τη μαζική μεταβολή στην κεντρική συναλλαγματική ισοτιμία, η Μπρατισλάβα μπορεί να φανεί ανίκανη ή απρόθυμη να βάλει φρένο στις πληθωριστικές πιέσεις που προκύπτουν από τις τιμές εισαγόμενων προϊόντων και από το κλείσιμο της ψαλίδας των τιμών- δεν συνοδεύονται από μια ανεύθυνη συμπεριφορά.
<P>
Επιπλέον, δεν είναι ούτε ο χρόνος ούτε και ο τόπος για να αναφερθούμε σε άλλα άλυτα ζητήματα σχετικά με τη διεύρυνση της ευρωζώνης. " διασφάλιση ότι οι υποψήφιες χώρες θα υποβάλλουν έγκαιρα την αίτηση τους, ο ορισμός της πειθαρχίας σχετικά με το χρονοδιάγραμμα από τη διαμόρφωση άποψης της Επιτροπής μέχρι τη λήψη της απόφασης, ο προσδιορισμός της έννοιας της πραγματικής σύγκλισης, και το λογικό χρονικό διάστημα αναμονής για να διατηρηθεί η σταθερότητα της συναλλαγματικής ισοτιμίας σε περίπτωση ανατίμησης, αποτελούν ζητήματα που θα πρέπει να συζητηθούν μεμονωμένα. Δεν θα πρέπει να συζητηθούν εδώ, με επιλεκτικό και μεροληπτικό τρόπο. Γι' αυτόν τον λόγο, θα απόσχω σήμερα από την ψήφιση αυτών των ζητημάτων. Σας ευχαριστώ, κύριε Πρόεδρε, που μου δώσατε τον λόγο.
<SPEAKER ID="079" NAME="Monika Beňová" AFFILIATION="PSE">
(SK) Τα τελευταία χρόνια η Σλοβακική Δημοκρατία υποβλήθηκε σε αρκετές δύσκολες μεταρρυθμίσεις και η σημερινή κυβέρνηση αντιμετώπισε με επιτυχία τις ασθενέστερες κοινωνικές ομάδες που επηρεάστηκαν από αυτές. Από τη στιγμή που η κυβέρνηση έδειξε υπευθυνότητα και ευσυνειδησία, όχι μόνο στην αντιστάθμιση των συνεπειών των μεταρρυθμίσεων, αλλά και στην αποστολή της για πλήρωση των υποχρεωτικών κριτηρίων και διασφάλιση μιας ομαλής συνολικής διαδικασίας με αποκορύφωμα την υιοθέτηση του ευρώ την 1η Ιανουαρίου 2009, η Σλοβακία απέκτησε σήμερα μία από τις πιο επιτυχημένες οικονομίες (όχι μόνο εντός της Ένωσης), ενώ πέτυχε και αύξηση της απασχόλησης. Όλα αυτά τα γεγονότα υποδηλώνουν ότι ούτε το νέο κριτήριο μονίμως διατηρήσιμου πληθωρισμού θα αποτελέσει ανυπέρβλητο εμπόδιο για τη Σλοβακία.
<P>
Αυτό που επιθυμεί πραγματικά η κυβέρνηση της Σλοβακικής Δημοκρατίας είναι να μην υπάρξει σοβαρός αντίκτυπος στις ασθενέστερες κοινωνικές ομάδες από την υιοθέτηση του ευρώ την 1η Ιανουαρίου 2009. Κατά συνέπεια, η κυβέρνηση ήδη κάνει βήματα για να προστατέψει αυτούς τους ανθρώπους και για να δημιουργήσει για αυτούς ένα άνετο πλαίσιο για την περίοδο προετοιμασίας για το νέο νόμισμα και τη μετέπειτα χρήση του.
<P>
Για παράδειγμα, η σλοβακική κυβέρνηση θα συζητήσει σύντομα το ενδεχόμενο ενός δικαιοστασίου στις τιμές ορισμένων βασικών τροφίμων. Μια άλλη παρόμοια κίνηση είναι η προσπάθεια που καταβάλλει η σλοβακική κυβέρνηση για ευρεία κοινωνική συναίνεση στο ζήτημα της μετάβασης στο ευρώ. " κυβέρνηση έχει συμπεριλάβει σε αυτό το πρόγραμμα τις περιφερειακές και τοπικές αρχές, ανθρώπους από επαγγελματικούς χώρους, την κοινωνία των πολιτών, καθώς και τον εκκλησιαστικό χώρο.
<P>
Κυρίες και κύριοι, επιτρέψτε μου να ολοκληρώσω λέγοντας ότι η συνεργασία και ο αλληλοσεβασμός, και όχι η αβάσιμη και συχνά λαϊκίστικη κριτική, είναι ο μοναδικός τρόπος για να προσχωρήσει με επιτυχία η Ένωση σε όλους τους τομείς.
<SPEAKER ID="080" NAME="Ivo Strejček" AFFILIATION="PPE-DE">
(EN) Κύριε Πρόεδρε, η σημερινή ημέρα είναι κάπως περίεργη για εμάς. Πριν καιρό ζούσαμε με τους Σλοβάκους στην ίδια χώρα, την Τσεχοσλοβακία, και σήμερα, εμείς οι Τσέχοι τους δίνουμε τις ευχές μας για την ένταξή τους στην ευρωζώνη.
<P>
Πριν από μερικές εβδομάδες δόθηκε στη Σλοβακία το πράσινο φως για την ένταξή της στην ευρωζώνη. " σλοβακική κυβέρνηση και η Σλοβακική Κεντρική Τράπεζα γνωρίζουν πολύ καλά ότι η πλήρωση βασικών κριτηρίων, όχι μόνο βραχυπρόθεσμα αλλά μεσοπρόθεσμα και μακροπρόθεσμα, θα αποτελέσει μια απαιτητική διαδικασία.
<P>
" σλοβακική οικονομία βρίσκεται στη διαδικασία να φτάσει το επίπεδο των υπόλοιπων μελών της Ευρωπαϊκής Νομισματικής Ένωσης. Αυτό ίσως οδηγήσει σε πιέσεις τόσο στις τιμές όσο και στον πληθωρισμό, τις οποίες είμαι σίγουρος ότι η Σλοβακία θα αντιμετωπίσει επιτυχώς. Αλλά δεν θέλω να σταθώ σε αυτό τώρα.
<P>
Σήμερα θα ήθελα να τονίσω κάτι διαφορετικό, κάτι που προσωπικά ονομάζω σλοβακική ιστορία, την πορεία προς το ευρώ. Το γεγονός ότι η Σλοβακία θα εισέλθει στην ευρωζώνη βασίζεται σε γερά θεμέλια και στα εκπληκτικά αποτελέσματα της σλοβακικής οικονομίας. Οφείλω να υπογραμμίσω τον θετικό ρόλο της πρώην κεντροδεξιάς συμμαχίας από την οποία προέρχεται η σλοβακική κυβέρνηση υπό την ηγεσία του ικανότατου πρωθυπουργού Mikuláš Dzurinda. Χάρη σε όλες τις σπουδαίες διαρθρωτικές μεταρρυθμίσεις, η σλοβακική οικονομία πέτυχε την πλήρωση όλων των βασικών κριτηρίων, όπως τη μείωση του δημοσίου χρέους και ο έλεγχος του πληθωρισμού. Οι πρωτεργάτες αυτών των μεταρρυθμίσεων ήταν η κυβέρνηση και το υπουργικό συμβούλιο του κ. Dzurinda. Εύχομαι τα καλύτερα στους Σλοβάκους για την ένταξή τους στην ευρωζώνη.
<SPEAKER ID="081" NAME="Vladimír Maňka" AFFILIATION="PSE">
(SK) Την περίοδο των τελευταίων έξι ετών, ο μέσος ρυθμός ανάπτυξης της σλοβακικής οικονομίας ήταν πάνω από 6,5% τον χρόνο. Ο περσινός ρυθμός ανάπτυξης ξεπέρασε ακόμα και το 10%. Σύμφωνα με όλους τους δείκτες, η Σλοβακία πληροί τα κριτήρια και με το παραπάνω.
<P>
Οι σλοβακικές αρχές γνωρίζουν την κατάσταση σχετικά με την πραγματική και την ονομαστική σύγκλιση της σλοβακικής οικονομίας και τον δυνητικό αντίκτυπο σε μελλοντικές οικονομικές και πληθωριστικές πιέσεις. Κατά τη γνώμη τους, η εδραίωση της Σλοβακίας βρίσκεται συνάδει με το Σύμφωνο Σταθερότητας και Ανάπτυξης. Σύμφωνα με τον εγκεκριμένο για τρία χρόνια προϋπολογισμό, ο αρχικός δημοσιονομικός στόχος είναι το έλλειμμα να φτάσει το 0,8% έως το 2010, ώστε να επιτευχθεί ο δημοσιονομικός στόχος. Σύμφωνα με τους όρους που έχουν συμφωνηθεί, ο στόχος είναι η επίτευξη ενός ισοσκελισμένου προϋπολογισμού έως το 2011. Πράγμα που σημαίνει προϋπολογισμός με πλεόνασμα της τάξεως του 1,3% χωρίς να ληφθεί υπόψη ο δεύτερος πυλώνας.
<P>
" σλοβακική κυβέρνηση υιοθέτησε μέτρα για να διατηρηθεί ο πληθωρισμός υπό έλεγχο. Τον Ιούνιο ενέκρινε ένα πρόγραμμα εκσυγχρονισμού, που περιλαμβάνει διαρθρωτικές μεταρρυθμίσεις στην αγορά εργασίας, παγίωση των δημόσιων οικονομικών και στήριξη της παιδείας, της επιστήμης και της έρευνας. Θα ήθελα να επισημάνω ότι οι εκπρόσωποι της επιχειρηματικής κοινότητας, επιχειρηματίες, εργοδότες, ενώσεις εμπόρων, συνταξιούχοι, πόλεις και χωριά της Σλοβακίας και τράπεζες υποστηρίζουν όλοι την υιοθέτηση του ευρώ στη Σλοβακία. Οι κοινωνικοί εταίροι της κυβέρνησης υπέγραψαν μια διακήρυξη στην οποία υπόσχονται να διατηρήσουν τις αυξήσεις των μισθών σε συνάρτηση με την αύξηση της παραγωγικότητας. Αυτό θα συμβάλλει τα μέγιστα στη διατήρηση των επιδόσεων ως προς τον πληθωρισμό στη Σλοβακία.
<P>
Θα ήθελα να ευχαριστήσω τον εισηγητή και τους σκιώδεις εισηγητές για τη σωστή προσέγγιση τους, η οποία βασίζεται σε αριθμούς, γεγονότα και αναλύσεις. Οι σλοβάκοι αξιωματούχοι και ο σλοβακικός λαός επιθυμούν να συνεισφέρουν στην ανάπτυξη της ευρωπαϊκής οικονομίας και, κατά συνέπεια, στη σταθερότητα και στην αξιοπιστία του ευρώ.
<SPEAKER ID="082" NAME="Zita Pleštinská" AFFILIATION="PPE-DE">
(SK) Από τη στιγμή που το ευρώ αποτελεί σημαντικό σύμβολο κατάργησης των συνόρων και ένωσης των ευρωπαϊκών λαών, η υιοθέτησή του από τη Σλοβακία αποτελεί ένα ακόμα ιστορικό βήμα στη διαδικασία της ευρωπαϊκής ολοκλήρωσης.
<P>
Οι προετοιμασίες για την υιοθέτηση του ευρώ από τη Σλοβακία είχαν ξεκινήσει πολύ πριν η Σλοβακική Δημοκρατία εισέλθει στην Ευρωπαϊκή Ένωση. " προηγούμενη σλοβακική κυβέρνηση, υπό την ηγεσία του Mikuláš Dzurinda, από το 2003 είχε εγκρίνει τη στρατηγική που θα ακολουθηθεί προκειμένου να υιοθετηθεί το ευρώ. Εφάρμοσε σημαντικές μεταρρυθμίσεις κάνοντας τη Σλοβακία μια επιτυχημένη χώρα, σε οικονομικό και πολιτικό επίπεδο.
<P>
Με την αύξηση του πληθωρισμού στη Σλοβενία από τότε που η χώρα υιοθέτησε το ευρώ, το ζήτημα της διατήρησης των επιδόσεων ως προς τον πληθωρισμό και το δημόσιο έλλειμμα προκαλεί ανησυχία στη Σλοβακία. Παρόλα αυτά, δεν συμφωνώ με τις απόψεις μερικών συναδέλφων μου ότι είναι απαραίτητο να τεθούν επιπλέον κριτήρια ελέγχου της οικονομικής σταθερότητας της Σλοβακίας.
<P>
" Σλοβακία πληροί όλα τα κριτήρια του Μάαστριχτ που αποτελούν προϋποθέσεις για την υιοθέτηση του ευρώ. Είναι πολύ αργά για μια συζήτηση αναφορικά με τον καθορισμό των κριτηρίων του Μάαστριχτ σε γρήγορα αναπτυσσόμενες οικονομίες. Θα ήθελα, όμως, να αναφέρω την αιτία που άλλαξε η κεντρική ισοτιμία, την οποία παρουσίασαν οι γερμανοί βουλευτές ως αρνητικό φαινόμενο. " αλλαγή της κεντρικής ισοτιμίας απεικονίζεται, και στις δύο περιπτώσεις, στην οικονομική ανάπτυξη της χώρας, η οποία βασίστηκε κυρίως στην ανάπτυξη της παραγωγικότητας.
<P>
Καλώ την κυβέρνηση της Σλοβακικής Δημοκρατίας να προωθήσει την εκστρατεία που αφορά τους πολίτες, και κυρίως την παροχή πληροφοριών στις ευπαθείς ομάδες. Πιστεύω ότι η ένδειξη και των δύο τιμών θα πρέπει να είναι υποχρεωτική όχι μόνο για διάστημα έξι μηνών πριν από την είσοδο στην ευρωζώνη, αλλά και για τουλάχιστον έναν χρόνο μετά την υιοθέτηση του ευρώ. Αυτό θα βοηθήσει τους καταναλωτές να συνηθίσουν τις τιμές σε ευρώ.
<P>
Είμαι πεπεισμένη ότι όταν επικρατεί ένα επιχειρησιακό περιβάλλον καλού ανταγωνισμού, τότε οι πελάτες θα έχουν περισσότερες επιλογές, κάτι που αποτελεί την καλύτερη θεραπεία για την άνοδο των τιμών. Πιστεύω, επίσης, ότι η Σλοβακία θα μάθει πολλά από την εμπειρία των χωρών εκείνων που ήδη υιοθέτησαν το ευρώ.
<P>
Κλείνοντας, θα ήθελα να συγχαρώ τον συνάδελφο μου, κ. David Casa, για την υποστήριξη που έδειξε για την προσχώρηση της Σλοβακίας στην ευρωζώνη. Πιστεύω ότι το όνομα του θα γραφτεί στην ιστορία της Σλοβακικής Δημοκρατίας.
<SPEAKER ID="083" NAME="Elisa Ferreira" AFFILIATION="PSE">
(PT) Κύριε Πρόεδρε, κύριε Επίτροπε, κυρίες και κύριοι, δέκα χρόνια μετά τη "γέννησή" του, το ευρώ αποτελεί μια αδιαμφισβήτητη επιτυχία και είναι σήμερα ένας από τους πυλώνες που εμπιστεύονται οι πολίτες στο ευρωπαϊκό σχέδιο. Γι' αυτόν τον λόγο, χαιρετίζω τη διεύρυνση της ευρωζώνης. Ύστερα από τη λήψη παρόμοιων αποφάσεων για άλλες χώρες, ήρθε τώρα η σειρά της Σλοβακίας.
<P>
Παρόλα αυτά, στα δέκα χρόνια εορτασμού του ευρώ, θα πρέπει να συμπεριλάβουμε όλες τις εμπειρίες που αποκομίσαμε καθ' όλη την πορεία. Εμπειρίες για τη βιωσιμότητα της διαδικασίας και τις επιπτώσεις στην πραγματική σύγκλιση, οι οποίες συνδέονται με το ενιαίο νόμισμα. Μπορεί να υπάρχουν περιθώρια βελτίωσης της εφαρμογής των κριτηρίων προσχώρησης, ενώ ίσως θα έπρεπε να γίνουν και κάποιες σκέψεις για τη βιωσιμότητα και την ευρωστία της διαδικασίας τόσο για τα παλαιά όσο και για τα νέα μέλη. Στην περίπτωση της Σλοβακίας, η ανατίμηση κατά 17% του νομίσματός της, μολονότι ήταν προσχεδιασμένη και σύμφωνη με τα κριτήρια της Συνθήκης, δίνει τροφή για σκέψη.
<P>
Όπως ανέφερα, αυτά τα ζητήματα απαιτούν σοβαρή συζήτηση, στην οποία το Ευρωπαϊκό Κοινοβούλιο θα πρέπει να έχει ενεργό ρόλο, και επιθυμία της Ομάδας των Σοσιαλιστών είναι το ευρώ να μην συμβάλλει μόνο στην οικονομική σταθερότητα. Θα πρέπει να είναι και ένα μέσο που θα βοηθά στην ενίσχυση την πραγματικής σύγκλισης της Ένωσης, στην απασχόληση και στην πρόοδο. Θα προτείνουμε να συνεχιστεί αυτή η συζήτηση εις βάθος κατά τη διάρκεια της συζήτησης της για τα δέκα χρόνια της ΟΝΕ, με άλλα λόγια στον εορτασμό των δέκα χρόνων του ευρώ.
<P>
Επί του παρόντος, θα ήθελα απλά να συγχαρώ τον εισηγητή και τους σκιώδεις εισηγητές, καθώς επίσης να αναγνωρίσω και να επαινέσω τις εκπληκτικές προσπάθειες της Σλοβακίας, της κυβέρνησής της και των κοινωνικών εταίρων για όλα όσα έχουν καταφέρει έως τώρα. Ελπίζω η επερχόμενη συμμετοχή τους στην ευρωζώνη να είναι επιτυχημένη, και γι' αυτό τους εύχομαι τα καλύτερα.
<SPEAKER ID="084" NAME="Hans-Peter Martin" AFFILIATION="NI">
(DE) Κύριε Πρόεδρε, είναι πολύ θετικό ότι δίνεται στη Σλοβακία η δυνατότητα να εισέλθει στην ευρωζώνη. Φανταστείτε τι κατάσταση θα επικρατούσε πέρυσι στην Ευρώπη χωρίς το ευρώ. Τα νομίσματα των κρατών μελών θα ήταν στο στόχαστρο, όπως την εποχή του Soros. Παρόλα αυτά, όπως έδειξε η περίπτωση της Ιταλίας, το να είναι μερικές φορές μια χώρα τόσο σίγουρη για το ευρώ δεν είναι και καλό πράγμα. Αν μπορούσα να συμβουλεύσω τη Σλοβακία -η οποία φυσικά είναι εκείνη που θα πάρει την τελική απόφαση- θα της έλεγα να σκεφτεί και την περίπτωση ρήτρας απαλλαγής, ειδικά μετά από όσα συμβαίνουν αυτήν τη στιγμή σε ευρωπαϊκό επίπεδο. Υπάρχει ο κίνδυνος η σύνοδος κορυφής της ΕΕ να μην παρατηρήσει τα σημάδια των καιρών και να συνεχίσει τη συνήθη πρακτική της. Το χάσμα μεταξύ των πολιτών και της ευρωπαϊκής ελίτ μεγαλώνει κατά τέτοιο τρόπο ώστε ολόκληρο το ευρωπαϊκό σχέδιο να τίθεται σε κίνδυνο, τη στιγμή που όλοι θα έπρεπε να εργάζονται για την πραγματική δημοκρατία.
<SPEAKER ID="085" NAME="Milan Gaľa" AFFILIATION="PPE-DE">
(SK) Θα ήθελα να ευχαριστήσω τον εισηγητή, κ. David Casa, για τη συμβολή του στην έκθεση. Την τελευταία δεκαετία, κυρίως κατά τη διάρκεια την κυβέρνησης του κ. Mikuláš Dzurinda, η μετα-κομμουνιστική Σλοβακία εφάρμοσε απαιτητικές κοινωνικοοικονομικές μεταρρυθμίσεις, που βοήθησαν την οικονομία της στην πλήρωση των κριτηρίων του Μάαστριχτ.
<P>
" υιοθέτηση του ευρώ από τη Σλοβακία θα προκαλέσει αλλαγές. Οι πολίτες θα πρέπει να προετοιμαστούν για αυτές και να πειστούν ότι η προσχώρηση στην ευρωζώνη θα είναι ωφέλιμη για αυτούς. Είναι απαραίτητο να δημιουργηθεί μια αίσθηση εμπιστοσύνης για το νέο νόμισμα και να υπάρχει επαρκής πληροφόρηση. Ορισμένες σλοβακικές επιχειρήσεις ανέλαβαν οικειοθελώς να παρακολουθήσουν τον λεγόμενο επιχειρησιακό κώδικά δεοντολογίας για τη μετάβαση στο ευρώ. Συμφώνησαν να προσφέρουν στους πελάτες τους, σε συνεργάτες και πολίτες επαρκή πληροφόρηση και δεσμεύτηκαν ότι δεν θα εκμεταλλευτούν τη μετάβαση στο ευρώ για λόγους προσωπικού οικονομικού οφέλους.
<P>
Πιστεύω ότι αυτές οι κινήσεις θα μας βοηθήσουν να εμπιστευτούμε το κοινό ευρωπαϊκό σχέδιο. Επίσης, θεωρώ ότι το Ευρωπαϊκό Κοινοβούλιο θα υπερψηφίσει σήμερα την υιοθέτηση του ευρωπαϊκού νομίσματος από τη Σλοβακία.
<SPEAKER ID="086" NAME="Miloš Koterec" AFFILIATION="PSE">
(SK) Το νέο νόμισμα αποτελεί σημείο καμπής για την κοινωνία και τους πολίτες της. Όπως σε κάθε αλλαγή, δημιουργούνται ορισμένες ανησυχίες για τα αποτελέσματά της. Γνωρίζοντας την κατάσταση της Σλοβακίας, είμαι σίγουρος ότι όλα θα πάνε καλά και κάθε ανησυχία θα εξαφανιστεί μερικούς μήνες μετά την είσοδο στο 2009.
<P>
" σιγουριά που νιώθω βασίζεται σε δυο βασικά στοιχεία. Αρχικά, είναι ευρέως γνωστό ότι η Σλοβακία πληροί όλα τα μακροοικονομικά κριτήρια του Μάαστριχτ, τα οποία αποδεικνύουν επίσημα την ετοιμότητά της να υιοθετήσει το ευρώ. Επίσης, η Σλοβακία θα διασφαλίσει τη βιωσιμότητα των κριτηρίων. Εκτός αυτού, η κυβέρνηση, το κοινοβούλιο, οι κοινωνικοί εταίροι και ολόκληρη η κοινωνία κάνουν σοβαρά σχέδια για εξεύρεση λύσεων σε πρακτικά προβλήματα που πιθανόν να προκύψουν λόγω της μετάβασης στο νέο νόμισμα.
<P>
" διπλή τιμολόγηση θα εφαρμοστεί παντού, και ο τακτικός μηχανισμός ελέγχου είναι έτοιμος ώστε να μην υπάρξουν φαινόμενα εκμετάλλευσης από τη μετάβαση στο ευρώ. Ακόμα έχουν παρθεί και ορισμένα άλλα μέτρα για την παροχή πληροφόρησης και βοήθειας στους πολίτες για τις καθημερινές δυσκολίες που θα συναντήσουν με την υιοθέτηση του ευρώ. Πιστεύω ότι από τον επόμενο χρόνο και στο εξής η Σλοβακία θα αποτελέσει υπόδειγμα μέλους της ευρωζώνης για τη σταθερότητά της, μια χώρα πρότυπο για την Ευρωπαϊκή Ένωση χωρίς προβλήματα.
<SPEAKER ID="087" NAME="DanutBudreikait" AFFILIATION="ALDE">
(LT) Θα ήθελα να συγχαρώ την Επιτροπή που έδωσε στη Σλοβακία το πράσινο φως για την ένταξη στην ευρωζώνη από την 1η Ιανουαρίου του επόμενου έτους. " υιοθέτηση του ευρώ από τη Σλοβακία αποτελεί καλό παράδειγμα και για τα άλλα κράτη και τους δίνει κίνητρο να ενισχύσουν τις προσπάθειές τους και να υιοθετήσουν επιπλέον μέτρα για να επιτευχθούν τα κριτήρια σύγκλισης.
<P>
" Σλοβακία πρόκειται να προσχωρήσει στην ευρωζώνη τη στιγμή που η ΕΕ και ολόκληρος ο κόσμος βιώνει μια αρκετά περίπλοκη οικονομική κατάσταση, με την αύξηση στις τιμές των καυσίμων και τον αυξανόμενο πληθωρισμό. Γι' αυτό, κάθε χώρα που επιθυμεί να γίνει μέλος της ευρωζώνης ή αποτελεί ήδη μέλος θα πρέπει να διδαχθεί από το παράδειγμα της Σλοβακίας.
<P>
Θα ήθελα ακόμα να επισημάνω ότι από τη στιγμή που η Σλοβακία γίνεται το δέκατο έκτο μέλος της ευρωζώνης, είναι απαραίτητο να διασφαλιστεί ότι η διαδικασία λήψης αποφάσεων στο διοικητικό συμβούλιο της Ευρωπαϊκής Κεντρικής Τράπεζας θα είναι αποτελεσματική. Αλίμονο αν η οριστική απόφαση στο εκ περιτροπής σύστημα δεν έχει ακόμα παρθεί. Θα ήθελα να τονίσω ότι έχει εξαιρετική σημασία να μην αναβληθεί η εισαγωγή του συστήματος περιτροπής μέχρι ο αριθμός των μελών του διοικητικού συμβουλίου να φτάσει τους 18 και να υπάρχει η διασφάλιση ότι το σύστημα εφαρμόζεται το συντομότερο δυνατό, ενόψει της ολοκλήρωσης των προετοιμασιών της Σλοβακίας για την προσχώρησή της στην ευρωζώνη και την περαιτέρω διεύρυνση της τελευταίας.
<SPEAKER ID="088" NAME="Simon Busuttil" AFFILIATION="PPE-DE">
(MT) Θα ήθελα να συγχαρώ τον συνάδερφό μου κ. Casa, ο οποίος εξ όσων γνωρίζω εργάστηκε πολύ για την προετοιμασία αυτής της έκθεσης, και του εύχομαι πάντα επιτυχίες. Επίσης, θα ήθελα να συγχαρώ τη Σλοβακία, η οποία πρόκειται να υιοθετήσει το ευρώ. Προέρχομαι από μια χώρα που υιοθέτησε φέτος το ευρώ και μπορώ να διαβεβαιώσω τους πάντες ότι, παρά τις δυσκολίες και τις θυσίες που πρέπει να κάνει μια χώρα για να εισέλθει στην ευρωζώνη, αυτές οι χώρες έχουν σίγουρα κάθε λόγο να αισθάνονται ικανοποιημένες και υπερήφανες.
<P>
Θα ήθελα να πω ότι από αυτήν τη συζήτηση γίνεται ξεκάθαρο ότι υπάρχει η πιθανότητα να έχουμε μια Ευρώπη "δύο ταχυτήτων". Το λέω αυτό γιατί την τελευταία βδομάδα διεξήχθη ένα δημοψήφισμα στην Ιρλανδία. Το αποτέλεσμα είναι σε όλους γνωστό. Πιστεύω ότι είναι σημαντικό να δείξουμε ότι η Ευρώπη μπορεί να προχωρήσει με διαφορετικό ρυθμό και είναι επίσης σημαντικό να αρχίσουμε να αναλογιζόμαστε αυτήν την πιθανότητα για τη μελλοντική εξέλιξη της ευρωπαϊκής ολοκλήρωσης.
<SPEAKER ID="089" NAME="Margarita Starkevičiūt" AFFILIATION="ALDE">
(LT) " Λιθουανία είναι μια χώρα που δεσμεύτηκε με τη συμφωνία προσχώρησής της να υιοθετήσει το ευρώ. Κάθε φορά -δηλαδή, τέσσερις φορές κατά τη διάρκεια της θητείας μας- που λαμβάνουμε μια απόφαση σχετικά με το αν θα δώσουμε το πράσινο φως στη μία ή στην άλλη χώρα για να υιοθετήσει το ευρώ, προσπαθούμε συνεχώς να αναβαθμίσουμε τα κριτήρια του Μάαστριχτ ή να τα ερμηνεύσουμε με διαφορετικό τρόπο.
<P>
Αυτή η στάση ουσιαστικά επιβεβαιώνει το γεγονός ότι έχουμε ακόμα αμφιβολίες σχετικά με την εφαρμογή των κριτηρίων αυτών. Ήδη από την αρχή εμείς, ως εκπρόσωποι της Λιθουανίας και άλλων χωρών, προτείναμε ότι αυτά τα ζητήματα θα πρέπει να αντιμετωπιστούν εξ ονόματος και σε επίπεδο Κοινοβουλίου και Συμβουλίου. Παρόλα αυτά, όλο αυτό το διάστημα αυτές οι προτάσεις απορρίφτηκαν. Αντί να καθόμαστε και να διευκρινίζουμε τις ασάφειες και τις τεχνικές λεπτομέρειες που στέκονται εμπόδιο στη διεύρυνση της ευρωζώνης, θα ήταν προτιμότερο να επικεντρωθούμε στη λήψη μεμονωμένων και όχι τυχαίων αποφάσεων για την κάθε χώρα.
<P>
Θα ήθελα να επισημάνω πως είναι ξεκάθαρο ότι πρέπει να εφαρμόσουμε αυστηρή δημοσιονομική πολιτική και ότι αποκλείεται να αλλάξουμε...
<P>
(Ο Πρόεδρος διακόπτει την ομιλήτρια)
<SPEAKER ID="090" NAME="Zuzana Roithová" AFFILIATION="PPE-DE">
(CS) Κύριε Πρόεδρε, ο λόγος για τις καθυστερήσεις του σχεδίου ευρωπαϊκής ενοποίησης, συνοδευόμενο από την επικύρωση της νέας Συνθήκης, οφείλεται προφανώς στο γεγονός ότι η ευμάρεια που έφερε η ενιαία εσωτερική αγορά στους Ευρωπαίους θεωρείται ήδη δεδομένη. Είναι κρίμα να λησμονούνται τα εγκώμιά μας για την επιτυχία της Τελωνειακής Ένωσης, η οποία γιορτάζει τα σαράντα της χρόνια. Ένας ακόμα λόγος εορτασμού είναι και συμπλήρωση δέκα χρόνων με επιτυχίες και επιτεύγματα του ενιαίου νομίσματος. Με την πίεση που ασκήθηκε στις κυβερνήσεις για να διατηρήσουν δημοσιονομική πειθαρχία, η ευρωζώνη δημιούργησε μια αξιοθαύμαστα σταθερή μακροοικονομία, ανέγγιχτη από τους κλυδωνισμούς παρά την παγκοσμιοποίηση. Εκπροσωπώντας την Τσεχία σε αυτό το Κοινοβούλιο, θα ήθελα να συγχαρώ τη Σλοβακία για την προσχώρησή της στην ευρωζώνη. " μερίδα του λέοντος αυτής της επιτυχίας ανήκει στον κ. Dzurinda και στις μεταρρυθμίσεις που εφάρμοσε πριν από πέντε χρόνια. " Αριστερά μπορεί τώρα να γιορτάζει την επιτυχία της αυτή, γιατί με την ανάληψη διακυβέρνησης της χώρας έγινε μέλος της ευρωζώνης που ήταν εθνικό ζήτημα. Ελπίζω αυτό να αποτελέσει ένα μάθημα για τους τσέχους ευρωσκεπτικιστές και μια μέρα να λαμβάνουμε εμείς συγχαρητήρια από τους Σλοβάκους. Δυστυχώς, αυτό θα πάρει τουλάχιστον άλλα πέντε χρόνια, ίσως και περισσότερο.
<SPEAKER ID="091" NAME="Werner Langen" AFFILIATION="PPE-DE">
(DE) Κύριε Πρόεδρε, η Σλοβακία βιώνει μια οικονομική ανάκαμψη, και ύστερα από αυτήν την συζήτηση όπου ακούστηκαν αντιφατικές απόψεις σχετικά με την πλήρωση των κριτηρίων, καλούμαστε να ψηφίσουμε αν εγκρίνουμε την είσοδό της στην ευρωζώνη.
<P>
Θα ήθελα να ευχαριστήσω τον εισηγητή, κ. Casa, γιατί στην έκθεσή του έλαβε υπόψη τις αντιρρήσεις που προέκυψαν. " μεταρρυθμιστική διαδικασία και οι σχετικοί προβληματισμοί δεν τελειώνουν με την προσχώρηση της χώρας στην ευρωζώνη. Το αντίθετο μάλιστα. Τότε ξεκινά η πραγματική πρόκληση. Ο πληθωρισμός αποτελεί και θα εξακολουθήσει να αποτελεί πρόβλημα για τη Σλοβακία. Και όχι αδικαιολόγητα, αφού ήδη προηγήθηκαν δύο ανατιμήσεις -η πιο πρόσφατη της τάξεως του 17,65%- και αναφέρω προκαταβολικά ότι πριν από τον οριστικό καθορισμό της συναλλαγματικής ισοτιμίας θα υπάρξει και επιπλέον ανατίμηση της σλοβακικής κορόνας. Γι' αυτό, θα πρέπει όλοι να συμβάλουμε στην πραγματοποίηση της πραγματικής σύγκλισης. Ελπίζω ότι το Συμβούλιο και οι υπουργοί Οικονομικών θα λάβουν σοβαρά υπόψη τους τις ανησυχίες του Κοινοβουλίου και ότι η Επιτροπή θα διεξαγάγει μια ανοιχτή συζήτηση στο μέλλον σχετικά με τη διαδικασία.
<SPEAKER ID="092" NAME="Vladimír Špidla">
Μέλος της Επιτροπής. - (CS) Κυρίες και κύριοι, η Σλοβακία έχει τώρα την ευκαιρία να προσχωρήσει στην ευρωζώνη. Αυτό είναι εφικτό χάρη στα κοινωνικά και οικονομικά αποτελέσματα της Σλοβακικής Δημοκρατίας. Τα εύσημα για αυτό το επίτευγμα ανήκουν σε όλες τις διαδοχικές κυβερνήσεις της Σλοβακίας που επέδειξαν ακλόνητη επιμονή σε αυτό το ζήτημα. Πιστεύω ότι η σλοβακική ηγεσία έχει δείξει γενικά τη θέληση και την ικανότητά της να ανταποκρίνεται στις απαραίτητες αλλαγές. Αυτή η ευκαιρία οφείλεται, επίσης, και στη συνέπεια των πολιτικών της Ευρωπαϊκής Ένωσης, καθώς και στην προώθηση του ευρωπαϊκού σχεδίου, αφού η Σλοβακία αποδέχτηκε και πληροί όλα τα απαραίτητα κριτήρια. Αυτό το γεγονός άνοιξε τον δρόμο της υιοθέτησης του ευρώ χωρίς να εκφραστούν επιπλέον αμφιβολίες. Κατά τη γνώμη μου, πρόκειται για μια προοπτική βαρύνουσας σημασίας. " διεύρυνση της ευρωζώνης ώστε να συμπεριληφθεί μία ακόμα χώρα, η Σλοβακία, θα οδηγήσει αναμφισβήτητα σε βαθύτερη ευρωπαϊκή ολοκλήρωση. Δεν θα επωφεληθεί μόνο η Σλοβακική Δημοκρατία αλλά και η Ευρωπαϊκή Ένωση συνολικά από αυτήν τη βαθύτερη ολοκλήρωση όταν προσχωρήσει αυτή η πολύ επιτυχημένη και γρήγορα αναπτυσσόμενη οικονομία.
<P>
Αναφέρθηκε στη συζήτηση ότι υπάρχουν κάποιοι φόβοι. Φυσικά, αυτοί οι φόβοι είναι δικαιολογημένοι κατά κάποιο τρόπο. Από την άλλη πλευρά, υπάρχουν εξίσου ισχυρά επιχειρήματα που αποδεικνύουν ότι η σλοβακική κυβέρνηση είναι συνεπής στην ανταπόκρισή της και, εν πάση περιπτώσει, καμία κυβέρνηση δεν θέλει να αναδεικνύει προβλήματα πληθωρισμού. Φυσικά, ο κίνδυνος πληθωρισμού υφίσταται και η σλοβακική κυβέρνηση το γνωρίζει από όλα τα έγγραφα και τις συζητήσεις. Όσον αφορά το ζήτημα της ανατίμησης του σλοβακικού νομίσματος, οφείλω να πω ότι γινόταν πάντα εντός αναμενόμενων ορίων, εντός του πλαισίου ευελιξίας που επιτρεπόταν σε κάθε κυβέρνηση κάθε χώρας σε αυτήν τη διαδικασία ώστε να ανταποκριθεί, με τον καλύτερο δυνατό τρόπο, στη σημαντική στιγμή υιοθέτησης του ευρώ. Δεν πρόκειται για μια συνηθισμένη κατάσταση, μια συνηθισμένη υπόθεση. Πρόκειται για μοναδική στιγμή και θα πρέπει να επιτρέπεται στα κράτη μέλη να έχουν κάποιο περιθώριο ευελιξίας. Παρόλο που ο οριστικός καθορισμός της αξίας θα αποτελέσει έναν πολύ σημαντικό στόχο και παρά το γεγονός ότι πρόκειται για μια εκπληκτική διαδικασία, δεν θα γίνεται για πρώτη φορά. " διεύρυνση της ευρωζώνης έχει ξαναγίνει στο παρελθόν και αυτή η πολύπλοκη και ιδιαίτερη επιχείρηση έχει υλοποιηθεί πολλές φορές με ικανοποιητικά αποτελέσματα.
<P>
Κυρίες και κύριοι, επιτρέψτε μου να συγχαρώ τη Σλοβακία για αυτό το μεγάλο βήμα και για την τεράστια επιτυχία της. Επίσης, θα ήθελα να επισημάνω ότι αυτό είναι το αποτέλεσμα προσπαθειών διαδοχικών σλοβακικών κυβερνήσεων, καθώς και συμπαράστασης και βούλησης του σλοβακικού λαού.
<SPEAKER ID="093" NAME="David Casa" LANGUAGE="MT">
Θα ήθελα να ευχαριστήσω όλους τους συναδέλφους μου από τα κράτη μέλη για αυτήν την συζήτηση. Συμφωνώ ότι σε αυτό το Κοινοβούλιο υπάρχει ομοφωνία σχετικά με την ετοιμότητα της Σλοβακίας να προσχωρήσει στην ευρωζώνη. Στην πραγματικότητα, έγιναν ορισμένες τροποποιήσεις που διασφάλισαν τη συμφωνία ορισμένων πολιτικών ομάδων.
<P>
Ως ομιλητές είμαστε -είμαι για την ακρίβεια- μάρτυρες μιας ιστορικής στιγμής. Διαθέτουμε μια ομάδα, όπως αρκετοί βουλευτές προείπαν, η οποία όχι μόνο δέχεται τις μεγαλύτερες και πιο εξελιγμένες χώρες, αλλά καλωσορίζει οποιαδήποτε χώρα είναι προετοιμασμένη και έτοιμη να αποδεχτεί τους κανόνες της Ευρωπαϊκής Ένωσης. Γι' αυτόν τον λόγο, σήμερα η ζώνη που διαθέτουμε αποδέχεται κάθε χώρα η οποία πληροί τα κριτήρια που αναφέρονται στη Συνθήκη. Δεν υπάρχει αμφιβολία, όπως ορθώς επεσήμαναν συνάδελφοί μου, ότι δεν ήταν εύκολη διαδικασία για τη Σλοβακία και ούτε οι επόμενοι μήνες θα είναι εύκολοι.
<P>
Ολοκληρώνοντας την ομιλία μου θα ήθελα να ευχαριστήσω και πάλι όλους όσοι με βοήθησαν να φτάσω σε αυτό το σημείο και ειλικρινά ελπίζω ο σλοβακικός λαός να είναι σε θέση να οικοδομήσει πάνω σε αυτήν την επιτυχία που έχει έως τώρα σημειώσει. Ελπίζω, τους προσεχείς μήνες και τα προσεχή χρόνια, την ίδια επιτυχία που σημείωσε η χώρα τους σε πολλούς τομείς να την επαναλάβουν όσοι εργάστηκαν πολύ σκληρά για να φτάσει η χώρα σε αυτό το πολύ σημαντικό σημείο.
<SPEAKER ID="094" NAME="Πρόεδρος">
" συζήτηση έληξε.
<P>
Προχωρούμε τώρα στην ψηφοφορία.

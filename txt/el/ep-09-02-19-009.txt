<CHAPTER ID="009">
Ώρα των ερωτήσεων (συνέχεια)
<SPEAKER ID="091" NAME="Hans-Peter Martin" AFFILIATION="NI">
- (DE) Κυρία Πρόεδρε, η τελευταία φορά κατά την οποία έλαβε χώρα τέτοιου είδους έκφραση άποψης κατά τη διάρκεια επίσκεψης Αρχηγού Κράτους ή κυβερνητικής επίσκεψης, υπήρξε σθεναρή παρέμβαση του Προέδρου του παρόντος Σώματος. Σε εκείνη την περίπτωση τέθηκε επίσης θέμα που τον αφορούσε προσωπικά, και κυρίως σχετικά με τη Συνθήκη της Λισαβόνας. Σήμερα, όταν ο Πρόεδρος, ο δημοκρατικά εκλεγμένος Πρόεδρος μιας χώρας, απευθύνει λόγο και διακόπτεται και πολιορκείται σε τέτοιο βαθμό από τους σοσιαλιστές, ο Πρόεδρος παραμένει αδρανής. Ξέρετε τι σημαίνει αυτό; Αυτό δε σημαίνει δημοκρατία αλλά δεσποτισμό. Απαιτώ να ληφθούν τα απαραίτητα μέτρα.
<SPEAKER ID="092" NAME="Avril Doyle" AFFILIATION="PPE-DE">
- Κυρία Πρόεδρε, θεωρώ ότι εξευτελίζεται η αξιοπρέπεια του παρόντος Σώματος, καθώς επίσης και εκείνη της Τσεχικής Προεδρίας, δεδομένου ότι η επίσημη επίσκεψη του Προέδρου Klaus θα πρέπει να υπονομευτεί επιτρέποντας τη διασπορά φημών προκειμένου να επηρεαστούν τα συμπεράσματα της διαδικασίας επικύρωσης της Συνθήκης της Λισαβόνας. Εάν επιτρέπεται κάτι τέτοιο- και θα ζητούσα την παρέμβασή σας επ' αυτού- το λογικό συμπέρασμα είναι ότι θα επικρατήσει χάος στους διαδρόμους του Σώματος με κάθε πλευρά να παρουσιάζει τα επιχειρήματά της με αυξανόμενους ρυθμούς διεκδικώντας την επίτευξη των στόχων της με ανταγωνιστικότητα και επιθετικότητα. Σας παρακαλώ όπως διαβεβαιώσατε το Σώμα ότι δεν θα ξανασυμβεί κάτι τέτοιο.
<P>
(Ανάμεικτες αντιδράσεις)
<SPEAKER ID="093" NAME="Martin Schulz" AFFILIATION="PSE">
(DE) Κυρία Πρόεδρε, σας ευχαριστώ πολύ. Συστήνω σε όλους σας να ακούσετε αυτά που έχω να πω πριν αρχίσετε να φωνάζετε.
<P>
Ένα άλλο Μέλος, που συχνά μνημονεύει τα πράγματα διαφορετικά, μόλις πήρε τον λόγο. Θα ήθελα να σας υπενθυμίσω τα ακόλουθα: όταν ο Πρωθυπουργός Sócrates ήθελε να μιλήσει από αυτό το βήμα σε σχέση με την υπογραφή του Χάρτη των Θεμελιωδών Δικαιωμάτων της Ευρωπαϊκής Ένωσης, δεν μπόρεσε να το κάνει καθώς οι φωνές των άλλων Μελών έπνιξαν τα λόγια του. Ο Πρόεδρος Klaus όμως κατάφερε να το κάνει χωρίς κανένας να τον εμποδίσει. Αυτή είναι η διαφορά μεταξύ ημών και αυτών. Σας ευχαριστώ πολύ.
<P>
(Χειροκροτήματα)
<SPEAKER ID="094" NAME="Πρόεδρος">
Προχωράμε τώρα στη συνέχεια της ψηφοφορίας.

<CHAPTER ID="013-03">
3. Βενεζουέλα: η περίπτωση του Manuel Rosales
<SPEAKER ID="277" NAME="Πρόεδρος">
Το επόμενο σημείο είναι η συζήτηση επί 3 προτάσεων ψηφίσματος σχετικά με τη: Βενεζουέλα .
<SPEAKER ID="278" NAME="Pilar Ayuso" LANGUAGE="ES">
Κυρία Πρόεδρε, κ. Επίτροπε, υπέγραψα το παρόν ψήφισμα και ζήτησα να λάβω το λόγο στην ολομέλεια αυτή, διότι υπήρξα μάρτυρας της καλούμενης "αποβολής" του συναδέλφου μας Luis Herrero, η οποία, στην ουσία, επρόκειτο για απαγωγή. Επιπλέον, είχα την ευκαιρία να δω πως οι πολιτικές διώξεις, η κατάχρηση εξουσίας του καθεστώτος Chávez, ο εκφοβισμός της αντιπολίτευσης, οι απειλές, η περιφρόνηση της ανθρώπινης αξιοπρέπειας και η κακή χρήση της δικαιοσύνης, θεωρούνται στοιχεία της καθημερινότητας στη Βενεζουέλα.
<P>
" περίπτωση του Manuel Rosales υπερέβη το όριο ανοχής και υπήρξε ο καταλύτης για τη σύνταξη του ψηφίσματος. Ωστόσο, υπάρχουν χιλιάδες παρόμοιες περιπτώσεις, κάποιες εκ των οποίων αναφέρονται στο ψήφισμα ενώ κάποιες άλλες όχι, όπως αυτή του Eligio Cedeño, γεννημένου σε ένα φτωχό προάστιο του Καράκας, το Πετάρε, μια επικίνδυνη περιοχή, γνωστή για την εκλογή δημάρχου αντίθετου στο καθεστώς Chávez. Ο Eligio μορφώθηκε με τη βοήθεια άλλων και κυρίως της Citibank. Κατάφερε να συστήσει τη δική του επιχείρηση, την Τράπεζα του Καράκας και ζούσε μια κανονική ζωή, παρέχοντας βοήθεια στους απόρους. Ωστόσο, σήμερα παραμένει παράνομα κρατούμενος σε μια φυλακή του Καράκας, έπειτα από δύο χρόνια φυλάκισης, χωρίς να του έχουν απαγγελθεί λογικές κατηγορίες. Το μόνο έγκλημά του ήταν ότι υπήρξε μέλος της οικονομικής ολιγαρχίας.
<P>
Άλλη μία περίπτωση είναι αυτή του Nixon Moreno, ηγέτη των φοιτητών του Πανεπιστημίου των Άνδεων, εκλεγμένου πολλάκις στο φοιτητικό συμβούλιο και προέδρου της Ομοσπονδίας Πανεπιστημιακών Κέντρων. Το 2003 κέρδισε τις εκλογές της Ομοσπονδίας από τον νυν Υπουργό Εσωτερικών και Δικαιοσύνης και αυτό ήταν το έγκλημά του. Σήμερα κατηγορείται για απόπειρα δολοφονίας και ειδεχθείς βίαιες πράξεις, παρά το γεγονός ότι έχει απαλλαχθεί από της κατηγορίες.
<P>
Περιπτώσεις σαν αυτές αποτελούν μέρος της καθημερινής ζωής στη Βενεζουέλα, όπου οι διώξεις της αντιπολίτευσης με σκοπό τον αποκλεισμό της από την πολιτική ζωή και η καταπίεση των αντιφρονούντων έχουν γίνει καθημερινά φαινόμενα. Παρόλα αυτά, οφείλουμε να στείλουμε ένα μήνυμα ελπίδας στη δημοκρατία της Βενεζουέλα: παρά τις προκλήσεις, είμαι σίγουρη ότι η δημοκρατία θα επικρατήσει και ο Πρόεδρος Chávez θα ηττηθεί στις εκλογές.
<SPEAKER ID="279" NAME="Marios Matsakis">
συντάκτης. - Κυρία Πρόεδρε, η περίπτωση του Manuel Rosales αποτελεί ένα ακόμη παράδειγμα της αλαζονείας και της παρανοϊκής συμπεριφοράς που επιδεικνύεται ορισμένες φορές από την ολοένα και πιο αυταρχική κυβέρνηση της Βενεζουέλα. " πολιτική δίωξη του κ. Rosales και πολλών άλλων είναι λυπηρή και οφείλουμε να τη καταδικάσουμε ρητώς. Ζητούμε από την κυβέρνηση της χώρας μια άμεση αλλαγή συμπεριφοράς προς το λογικότερο και δημοκρατικότερο καθώς και να σταματήσει να παραβιάζει τα ανθρώπινα δικαιώματα των πολιτών της.
<P>
Κυρία Πρόεδρε, καθώς είναι η τελευταία φορά που απευθύνομαι στην ολομέλεια, επιτρέψτε μου να εκμεταλλευτώ την ευκαιρία για να ευχαριστήσω εσάς και όλους τους συναδέλφους μας που παρακολούθησαν πιστά τις απογευματινές συζητήσεις της Πέμπτης για τα ανθρώπινα δικαιώματα και συνέβαλαν στη προσπάθεια να κάνουμε τον κόσμο μας καλύτερο.
<P>
Επιτρέψτε μου επίσης να αδράξω την ευκαιρία, όπως έκανα τόσες φορές στο παρελθόν, για να υπενθυμίσω στους συναδέλφους μου την έκκληση της χώρας μου της Κύπρου, η οποία τα τελευταία 35 χρόνια υποφέρει υπό τη στρατιωτική κατοχή του βόρειο τμήματός της από την Τουρκία. Οι πολίτες- πολίτες της ΕΕ-των περιοχών της Κυρήνειας, της Αμμοχώστου, της Καρπασίας και της Μόρφου ζουν εξόριστοι από τη στιγμή της τουρκικής εισβολής το 1974. Αποβλέπουμε στην ΕΕ για την υλοποίηση της ταπεινής τους επιθυμίας να γυρίσουν στα σπίτια τους και να ζήσουν εκεί με ειρήνη και ασφάλεια. Ελπίζω ότι η ΕΕ δεν θα τους απογοητεύσει.
<SPEAKER ID="280" NAME="Ewa Tomaszewska" LANGUAGE="PL">
Κυρία Πρόεδρε, όταν οι πολιτικές εξελίξεις συντελούν στον περιορισμό του δικαιώματος ελεύθερης πολιτικής έκφρασης της αντιπολίτευσης, πρέπει να βρισκόμαστε σε επιφυλακή καθώς αποτελεί σαφή ένδειξη ότι η δημοκρατία απειλείται. " σύλληψη μελών της αντιπολίτευσης είναι ακόμη ισχυρότερη ένδειξη.
<P>
Αυτό συμβαίνει σήμερα στη Βενεζουέλα. Ο Manuel Rosales, δήμαρχος του Μαρακαΐμπο και αντίπαλος του Chávez στις εκλογές του 2006, υποχρεώθηκε να εγκαταλείψει τη χώρα. Λίγο καιρό αφού ο Πρόεδρος Chávez κέρδισε το δημοψήφισμα με το οποίο του δόθηκε η δυνατότητα να παραμείνει στο αξίωμά του για περισσότερες θητείες, εκδόθηκε ένταλμα σύλληψης του κ. Rosales. Κατάφερε να αποδράσει στο Περού, όπου κρύβεται.
<P>
Το ζήτημα πρέπει να απασχολήσει την επόμενη σύσκεψη της EuroLat. " Βενεζουέλα υποχρεούται να σεβαστεί τις συμφωνίες που έχει υπογράψει και στις οποίες δεσμεύεται στο σεβασμό των ανθρωπίνων δικαιωμάτων.
<SPEAKER ID="281" NAME="Bernd Posselt" LANGUAGE="DE">
Κυρία Πρόεδρε, πριν από 20 χρόνια γίναμε μάρτυρες της κατάρρευσης του σοσιαλισμού στο παν-ευρωπαϊκό πικ-νικ των αυστρο-ουγγρικών συνόρων. Είχα την τιμή να μου επιτραπεί η συμμετοχή στις σχετικές προετοιμασίες και δεν θα ξεχάσω ποτέ, λίγο καιρό μετά, τον Καγκελάριο της Ένωσης, τον Helmut Kohl μαζί με τον Πάπα Ιωάννη Παύλο ΙΙ, δύο από τους πρωτεργάτες τις εξέλιξης αυτής, να περνούν μέσα από την Πύλη του Βραδεμβούργου δηλώνοντας ότι ο σοσιαλισμός δεν θα αντικατασταθεί από τον άκρατο καπιταλισμό αλλά από την ελευθερία και την κοινωνική οικονομία της αγοράς.
<P>
Σήμερα, γινόμαστε μάρτυρες μιας επικίνδυνης οπισθοχώρησης στην σοσιαλιστική δικτατορία και την καταπίεση, η οποία λαμβάνει χώρα στη Λατινική Αμερική. Με λύπη μου διαπιστώνω ότι το μικρόβιο από το οποίο προέρχεται είναι η Βενεζουέλα. Ο Πρόεδρος Chávez επιχειρεί να καταστείλει την ελευθερία σε όλη τη Λατινική Αμερική μέσω της δύναμης του πετρελαίου. Γι αυτό είναι τόσο σημαντική η περίπτωση του Manuel Rosales. Ο κ. Rosales δεν είναι μόνο ένας εξαίρετος δημοκράτης τον οποίο οφείλουμε να υπερασπιστούμε. Είναι επίσης μια συμβολική φιγούρα της δημοκρατίας στη Λατινική Αμερική. Πρέπει να τον υποστηρίξουμε και να συνεχίσουμε να υπεραμυνόμαστε της ελευθερίας των λαών της Λατινικής Αμερικής.
<SPEAKER ID="282" NAME="Pedro Guerreiro" LANGUAGE="PT">
Μέσω μιας γκροτέσκας άσκησης παραποίησης της πραγματικότητας, βρισκόμαστε, για ακόμη μια φορά, ενώπιον μιας ποταπής προσπάθειας επέμβασης του Ευρωπαϊκού Κοινοβουλίου στη Βενεζουέλα. Στην ουσία, η προσπάθεια αυτή αποτελεί μέρος των μηχανορραφιών όσων συνωμοτούν ενάντια στις δημοκρατικές και κυριαρχικές διαδικασίες χειραφέτησης και κοινωνικής προόδου που άρχισαν πριν από μια δεκαετία από το λαό της Βενεζουέλα και επαναδιαβεβαιώθηκαν σε 14 εκλογικές διαδικασίες.
<P>
Για μια ακόμη φορά, αυτό που πραγματικά ενοχλεί τους συντάκτες της πρωτοβουλίας είναι το γεγονός ότι, παρά τα προβλήματα, τις απειλές, τους κινδύνους και τις παρεμβάσεις, ο λαός της Βενεζουέλα αποτελεί παράδειγμα για το τι αξίζει να αγωνιζόμαστε και της δυνατότητας οικοδόμησης μιας δικαιότερης, δημοκρατικότερης και ειρηνικότερης χώρας και κόσμου.
<P>
Αυτό αποδεικνύεται, μεταξύ άλλων, από την ανάπτυξη της πολιτικής συμμετοχής, την μείωση του επιπέδου φτώχειας, των ανισοτήτων και της ανεργίας, τη μάχη κατά του αναλφαβητισμού και τα αυξημένα ποσοστά εκπαίδευσης σε όλα τα επίπεδα, την πρόσβαση χιλιάδων πολιτών στις υπηρεσίες υγείας, το δίκτυο αγορών τροφίμων με επιδοτούμενες τιμές, την de facto εθνικοποίηση της βιομηχανίας πετρελαίου και των στρατηγικών τομέων της οικονομίας, τη χρήση παραγωγικής γης από τους αγρότες και την αλληλεγγύη με άλλους λαούς.
<P>
Πρέπει να αναρωτηθούμε: εν τέλει, με ποιό δικαίωμα το Κοινοβούλιο αυτό δίνει μαθήματα δημοκρατίας και σεβασμού των ανθρωπίνων δικαιωμάτων, όταν θέλει να επιβάλει ένα σχέδιο συνθήκης το οποίο απορρίφθηκε από τους λαούς της Γαλλίας, των Κάτω Χωρών και της Ιρλανδίας, όταν εγκρίνει την απάνθρωπη Οδηγία Επιστροφής, η οποία παραβιάζει τα ανθρώπινα δικαιώματα των μεταναστών, πολλοί εκ των οποίων κατάγονται από τη Λατινική Αμερική, ή όταν δεν αρθρώνει ούτε μια λέξη προς καταδίκη των βάρβαρων επιθέσεων του Ισραήλ εναντίον του Παλαιστινιακού λαού στη λωρίδα της Γάζας;
<P>
Για νιοστή φορά επαναλαμβάνουμε: σταματήστε να προσποιείστε ότι είστε σε θέση να δίνετε μαθήματα στον κόσμο.
<SPEAKER ID="283" NAME="Erik Meijer" AFFILIATION="GUE/NGL">
(NL) Κυρία Πρόεδρε, έχω ζήσει ο ίδιος στη Βενεζουέλα και γνωρίζω το παρελθόν αυτής της χώρας και ιδίως τη δικτατορία του Marcos Pérez Jiménez τη δεκαετία του '50. Την εποχή εκείνη βασίλευαν η φτώχεια και η αδικία. Θεωρώ λοιπόν την κυβέρνηση του Hugo Chávez ως μια ουσιαστική και αναγκαία βελτίωση.
<P>
Παρόλα αυτά, θεωρώ ότι ακόμη και μια συμπαθής κυβέρνηση οφείλει να συμπεριφέρεται με ευπρέπεια έναντι των αντιπάλων της και να αποφεύγει τη χρήση μεθόδων που κάνουν υπερβολικά δύσκολη τη ζωή των αντιπάλων της.
<P>
Θα ψηφίσουμε υπέρ του κοινού ψηφίσματος για ακριβώς αυτόν το λόγο, διότι είναι πολύ σημαντικό για την προστασία της δημοκρατίας γενικότερα και διότι δεν διατυπώνεται με σκοπό την ανατροπή του, κατά τη γνώμη μου, ευεργετικού καθεστώτος του Hugo Chávez.
<SPEAKER ID="284" NAME="José Ribeiro e Castro" AFFILIATION="PPE-DE">
(PT) Κυρία Πρόεδρε, κ. Επίτροπε, κυρίες και κύριοι. Θα ήθελα να διορθώσω τον κ. Guerreiro ο οποίος έχει παραπληροφορηθεί διότι, σύμφωνα με τα στοιχεία του Προγράμματος Ανάπτυξης των "νωμένων Εθνών, η φτώχεια στη Βενεζουέλα δεν έχει μειωθεί στο ελάχιστο.
<P>
" δημαγωγία και η δικτατορία του Προέδρου Chávez έχει στηριχθεί δυστυχώς στις κάλπες αλλά και στον εκφοβισμό πολιτών, όπως έδειξε για ακόμα μια φορά η περίπτωση του Manuel Rosales.
<P>
Έχω γνωρίσει τον Manuel Rosales. Είχα την τιμή να τον γνωρίσω κατά τη διάρκεια μιας επίσκεψής μου στη Βενεζουέλα. " μοίρα που του επιφυλάχθηκε είναι σκληρή γιατί ενώ επιθυμεί να ζει ελεύθερος στην πατρίδα του, δεν μπορεί να το κάνει. Αυτό είναι το πρόβλημα με τη Βενεζουέλα.
<P>
Τον γνώρισα όταν εξελέγη κυβερνήτης της Πολιτείας της Ζούλια. Ο λαός τον εξέλεξε δήμαρχο του Μαρακαϊμπο αλλά δεν μπόρεσε να παραμείνει στην πατρίδα του διότι στη Βενεζουέλα οι πολίτες διώκονται και συκοφαντούνται. Συκοφαντούνται, όπως δυστυχώς συμβαίνει και με τον Manuel Rosales. Πρόκειται για τη χειρότερη τιμωρία που μπορεί να επιβληθεί σε έναν πολιτικό και εμείς, οι πολιτικοί αυτού του Σώματος, πρέπει να το αναγνωρίσουμε.
<P>
Μπορούμε να μαχόμαστε για τις ιδέες μας, αλλά δεν έχουμε το δικαίωμα να συκοφαντούμε, να διώκουμε και να φυλακίζουμε κανέναν. Αυτό ακριβώς συμβαίνει στη Βενεζουέλα.
<P>
Έχει έλθει πλέον η ώρα, κυρίες και κύριοι, να προσδιορίσουμε την στρατηγική μας σχετικά με τη Λατινική Αμερική. Πρέπει να είναι μια στρατηγική ενεργούς διπλωματίας για τη Λατινική Αμερική. Πρέπει, από τη μια πλευρά, να αφορά την κοινωνική πρόοδο, σύμφωνα με τα πολλά εκατομμύρια που επενδύουμε κάθε χρόνο για την ανάπτυξη και τη συνεργασία, και από την άλλη να συμμορφώνεται 100% προς το στόχο της δημοκρατίας, του πλουραλισμού και των θεμελιωδών ελευθεριών. Ζήτω η ελεύθερη Βενεζουέλα!
<SPEAKER ID="285" NAME="Zita Pleštinská" AFFILIATION="PPE-DE">
(SK) " φτώχεια πάντα αποτελούσε γόνιμο έδαφος για αυταρχικούς ηγέτες που προσποιούνταν τους σωτήρες και υπερασπιστές των λαών τους. Στην πραγματικότητα αποβλέπουν μόνο στο δικό τους συμφέρον. Στην αρχή, ο Hugo Chávez δεν μιλούσε για σοσιαλισμό παρά μόνο για το δικαίωμα σε έναν καλύτερο κόσμο. Με την πάροδο του χρόνου όμως άρχισε να μιλά για σοσιαλισμό. Οι αντίπαλοί του δεν προσκλήθηκαν σε συνεργασία αλλά έγιναν θανάσιμοι εχθροί του και ύστερα πολιτικοί κρατούμενοι. Ύστερα επενέβη στην ελευθερία του τύπου και έκλεισε όσα μέσα ενημέρωσης δεν συμμορφώνονταν με τη γραμμή του. Μονόπλευρη ενημέρωση, ηγέτης-υπερασπιστής, παραβιάσεις ανθρωπίνων δικαιωμάτων, ανελευθερία: όλα συγκλίνουν στον απολυταρχισμό. " περίπτωση του Manuel Rosales επιβεβαιώνει τα λεγόμενά μου.
<P>
Και άλλοι ηγέτες, όπως οι κληρονόμοι του Castro, ο Lukashenko και άλλοι, παίζουν το παιχνίδι του Hugo Chávez. Θα ήθελα να ευχαριστήσω όλους τους συναδέλφους μου ευρωβουλευτές για το ηχηρό μήνυμα που στέλνουμε σε όλο τον κόσμο τα απογεύματα της Πέμπτης κάθε ολομέλειας, ότι το Ευρωπαϊκό Κοινοβούλιο δεν ανέχεται καμία παραβίαση των ανθρωπίνων δικαιωμάτων, πουθενά στον κόσμο.
<P>
Κυρία Πρόεδρε, θα ήθελα να σας ευχαριστήσω που προεδρεύσατε των συναντήσεών μας στο Ευρωπαϊκό Κοινοβούλιο, για τη συνεργασία και την προσωπική σας φιλία.
<SPEAKER ID="286" NAME="Zdzisław Zbigniew Podkański" AFFILIATION="UEN">
(PL) Κυρία Πρόεδρε, σε λίγο λήγει η θητεία του Ευρωπαϊκού Κοινοβουλίου και συνεπώς έχει έλθει η ώρα να κάνουμε τον απολογισμό. Αντικειμενικά μπορούμε να πούμε ότι έχουμε κάνει τεράστιο έργο και μεταξύ των αποτελεσμάτων του έργου αυτού είναι η σαφής δέσμευσή μας στην προστασία των ανθρωπίνων δικαιωμάτων και των σχετικών επιπτώσεων. Αυτό γίνεται κυρίως σαφές όσον αφορά τις τρίτες χώρες. Μπορούμε να πραγματοποιήσουμε εμπεριστατωμένες αναλύσεις, όπως κάνουμε σήμερα για την κατάσταση στο Ιράν, τη Μαγαδασκάρη και τη Βενεζουέλα. Εγκρίνουμε ψηφίσματα και τους δίνουμε δημόσιο χαρακτήρα. Τα ψηφίσματα δεν φέρουν πάντοτε τα επιθυμητά αποτελέσματα. Ωστόσο εργαζόμαστε μακριά από τις χώρες και τις κοινωνίες όπου εντοπίζονται τα προβλήματα και η επικοινωνία ή η ικανότητα εφαρμογής και μεταφοράς των ιδεών μας δεν είναι πάντοτε ιδανική.
<P>
Το χειρότερο όμως, κυρίες και κύριοι, είναι η δημοκρατία και η προστασία των ανθρωπίνων δικαιωμάτων εντός της Ευρωπαϊκής Ένωσης. Είναι ένα δυσάρεστο και ντροπιαστικό ζήτημα. Σήμερα, εκατομμύρια άνθρωποι εργάζονται παράνομα. Τί συνέβη λοιπόν στα ανθρώπινα δικαιώματα; " εμπορία παιδιών και γυναικών ευημερεί. Πού είναι τα ανθρώπινα δικαιώματα στην ΕΕ; Πώς τα προστατεύουμε; Γιατί δεν είμαστε αποτελεσματικοί;
<P>
Πρέπει επίσης να ειπωθεί ότι ένα δυσάρεστο γεγονός έλαβε χώρα εντός αυτής της αίθουσας, όταν διαδηλώσαμε για τη διεξαγωγή δημοψηφίσματος και ο κ. Pöttering κάλεσε την ασφάλεια, κάτι που συνιστούσε παράβαση των ανθρωπίνων δικαιωμάτων και του δικαιώματος δήλωσης και έκφρασης των απόψεών μας. Παρόλα αυτά, το γενικό αποτέλεσμα είναι θετικό και πιστεύο ότι ο σχετικός διάλογος και δράσεις πρέπει να συνεχιστούν και την επόμενη κοινοβουλευτική περίοδο.
<SPEAKER ID="287" NAME="Christopher Beazley" AFFILIATION="PPE-DE">
Κυρία Πρόεδρε, λαμβάνω το λόγο βάσει του Κανονισμού μας, προκειμένου να κάνω μια παρέμβαση επί προσωπικού ζητήματος. Είναι ο αποχαιρετιστήριος λόγος μου στο Ευρωπαϊκό Κοινοβούλιο καθώς εκλέχτηκα για πρώτη φορά πριν από ένα τέταρτο του αιώνα και ο πατέρας μου, ο Peter Beazley, πριν από 30 χρόνια, μέλος του Ευρωπαϊκού Κοινοβουλίου, εκπροσωπώντας το Bedfordshire και το North Hertfordshire.
<P>
Θα ήθελα να ευχαριστήσω όλους τους συναδέλφους μου και ιδίως τον Πρόεδρό μας τον, Hans-Gert Pöttering, με τη συνεργασία του οποίου είχα την τιμή να εξασφαλίσω τη συμμετοχή των Βρετανών Συντηρητικών στην Ομάδα του Ευρωπαϊκού Λαϊκού Κόμματος.
<P>
Θα ήθελα να υπενθυμίσω το έργο του Λόρδου Plumb - του Henry Plumb - ως Προέδρου του Κοινοβουλίου, των Βρετανών Επιτρόπων - του Roy Jenkins (Πρόεδρος), του Arthur Cockfield, του Chris Patton, του Πρωθυπουργού Ted Heath και του Winston Churchill - όλοι τους αυθεντικοί Ευρωπαίοι.
<P>
Ο ηγέτης του κόμματός μου, ο David Cameron, διέπραξε ένα σοβαρό λάθος. Κάνει λάθος όταν πιστεύει ότι η αντι-ευρωπαϊκή στάση του στη Βουλή των Κοινοτήτων θα του εξασφαλίσει την πρωθυπουργία της χώρας. Εγώ, ως Βρετανός Συντηρητικός, επιφυλάσσομαι του δικαιώματος να ενίσταμαι. Αυτοί είναι η τελευταία μου λέξη. Υπάρχουν Βρετανοί Συντηρητικοί, Σοσιαλιστές και Φιλελεύθεροι. Είμαστε Ευρωπαίοι. Θα συμπαραταχθούμε με τους εταίρους και τους συμμάχους μας και αν ο ηγέτης του κόμματός μου επιχειρεί να αχρηστεύσει το έργο που επιτελούν εδώ και 30 χρόνια οι Βρετανοί φιλοευρωπαίοι Συντηρητικοί, κάνει λάθος!
<P>
(Το Σώμα επευφήμησε όρθιο τον ομιλητή)
<SPEAKER ID="288" NAME="Leonard Orban">
Μέλος της Επιτροπής. - " Επιτροπή παρακολουθεί με ανησυχία την κατάσταση στη Βενεζουέλα. " Επιτροπή γνωρίζει την περίπτωση του Manuel Rosales. Του χορηγήθηκε πολιτικό άσυλο στο Περού αφού είχε κατηγορηθεί για διαφθορά στη Βενεζουέλα. " Επιτροπή σημείωσε την εξήγησε που δόθηκε από τον πρόεδρο του κόμματος του Rosales, σύμφωνα με την οποία κρύβεται για την προστασία του.
<P>
" Επιτροπή θεωρεί ότι η αίτηση ασύλου του Manuel Rosales και η αποδοχή της από την περουβιανή κυβέρνηση, αποτελεί διμερή υπόθεση και δεν έγκειται στην αρμοδιότητα της Επιτροπής να προβεί σε αξιολόγησή της.
<P>
Γνωρίζουμε ότι πρόσφατα οι δικαστικοί θεσμοί άνοιξαν δικαστικές διαδικασίες ενάντια στους ηγέτες της αντιπολίτευσης της Βενεζουέλα. Γνωρίζουμε επίσης ότι κάποιοι κύκλοι της κοινωνία της χώρας έχουν ασκήσει κριτική στην αύξηση μέτρων, τα οποία θεωρούν ότι έχουν αρνητικές επιπτώσεις στο δικαίωμα της ελευθερίας της έκφρασης και της άσκησης πολιτικών δικαιωμάτων. Οι ίδιοι κύκλοι θεωρούν ότι η κυβέρνηση κρατά αδιάλλακτη στάση στην κριτική. Γνωρίζουμε τα γεγονότα αυτά και παρακολουθούμε εκ του σύνεγγυς την πολιτική κατάσταση στη Βενεζουέλα.
<P>
Θα ήθελα να τονίσω τη σημασία που αποδίδει η Ευρωπαϊκή Ένωση στην ελευθερία της έκφρασης και της γνώμης, ένα θεμελιώδες ανθρώπινο δικαίωμα και ακρογωνιαίος λίθος της δημοκρατίας και του κράτους δικαίου. Ελπίζουμε ότι οι δημοκρατικοί θεσμοί της Βενεζουέλα θα σεβαστούν το κράτος δικαίου και θα διαφυλάξουν τη δημοκρατία στη χώρα, σύμφωνα με τις υποχρεώσεις που απορρέουν από τις διεθνείς συμφωνίες που έχει υπογράψει και επικυρώσει η Βενεζουέλα, περιλαμβανομένων της Αμερικανικής Σύμβασης για τα Ανθρώπινα Δικαιώματα και, πιο συγκεκριμένα, τις διατάξεις περί πολιτικών δικαιωμάτων, όπως ορίζονται στο άρθρο 23.
<P>
Βεβαιώνω το Κοινοβούλιο ότι η Επιτροπή θα συνεχίσει να παρακολουθεί στενά τις εξελίξεις στη Βενεζουέλα. " δέσμευση της Επιτροπής στη στήριξη και ενίσχυση της δημοκρατίας και η προστασία και προώθηση των ανθρωπίνων δικαιωμάτων και θεμελιωδών ελευθεριών, θα συνεχίσει να αντικατοπτρίζεται στις πολιτικές συνεργασίας και τις σχέσεις μας με τη Βενεζουέλα.
<SPEAKER ID="289" NAME="Πρόεδρος">
H συζήτηση έληξε.
<P>
" ψηφοφορία θα διεξαχθεί αμέσως.

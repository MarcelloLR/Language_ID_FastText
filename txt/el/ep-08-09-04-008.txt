<CHAPTER ID="008">
Ανακοίνωση της Προεδρίας
<SPEAKER ID="102" NAME="Πρόεδρος">
Κυρίες και κύριοι, ερχόμαστε τώρα στη δήλωσή μου όσον αφορά το Στρασβούργο. Το Προεδρείο εξέτασε το θέμα εχθές. Πραγματοποιούνται ακόμα διάφορες επισκευές στο Στρασβούργο. Το Προεδρείο υιοθέτησε εχθές το απόγευμα ομόφωνη απόφαση -καθ' υπόδειξη του κ. Fazakas- την οποία προτιθέμεθα να δημοσιεύσουμε τώρα, ότι η Διάσκεψη των Προέδρων ενημερώθηκε, όπως και έγινε: επομένως, και η δεύτερη περίοδος συνόδου του Σεπτεμβρίου θα πραγματοποιηθεί εδώ στις Βρυξέλλες.
<P>
(Χειροκροτήματα)
<P>
Δεν θέλω να σας χαροποιήσω πρόωρα: διαπιστώσαμε ότι υπάρχουν πολλά σημεία και σε αυτό το κτήριο όπου εισρέει το νερό της βροχής, και το εξετάζουμε αυτό. Θέλουμε να έχουμε τις ίδιες προδιαγραφές ασφαλείας εδώ στις Βρυξέλλες όπως και στο Στρασβούργο, και σας διαβεβαιώνω ότι θα δίνεται πάντοτε πρωταρχική σημασία στην ασφάλειά σας.
<P>
Όπως έχει η κατάσταση επί του παρόντος, η τελική επιθεώρηση από τους εμπειρογνώμονες θα πραγματοποιηθεί στις 22 Σεπτεμβρίου. Αυτό μας δίνει αρκετό χρόνο, ώστε να λάβουμε απόφαση σε σχέση με το πού θα πραγματοποιηθεί η περίοδος συνόδου του Οκτωβρίου. Θέλω να σας ευχηθώ ασφαλή και ευχάριστη διαμονή εδώ στις Βρυξέλλες και, καθώς πλησιάζει η ώρα του γεύματος, επιτρέψτε μου επίσης να σας ευχηθώ bon appétit!

<CHAPTER ID="019">
Αξιολόγηση του συστήματος του Δουβλίνου (συζήτηση)
<SPEAKER ID="104" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Lambert, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με την αξιολόγηση του συστήματος του Δουβλίνου.
<SPEAKER ID="105" NAME="Jean Lambert">
εισηγήτρια. - (EN) Κύριε Πρόεδρε, θέλω και εγώ να ευχαριστήσω τους σκιώδεις εισηγητές για το έντονο ενδιαφέρον και την αφοσίωσή τους, καθώς και όσους συνέβαλαν στην κατάρτιση αυτής της έκθεσης.
<P>
Όπως γνωρίζετε, ο κανονισμός "Δουβλίνο II" είναι μέρος του ευρωπαϊκού κοινού συστήματος ασύλου και ορίζει ποιο κράτος μέλος είναι υπεύθυνο για την εξέταση και την κρίση των επιμέρους αιτήσεων ασύλου. " εφαρμογή του συνδέεται επίσης στενά με την ορθή εφαρμογή άλλων οδηγιών, όπως οι οδηγίες για την υποδοχή και τις διαδικασίες.
<P>
" έκθεση της επιτροπής μας καθιστά σαφές ότι ο κανονισμός του Δουβλίνου, αλλά και το σύστημα εν γένει, είναι ένα σύστημα που στηρίζεται στην αμοιβαία εμπιστοσύνη και αξιοπιστία, γι' αυτό όλα τα κράτη μέλη οφείλουν να ανταποκρίνονται στις ευθύνες τους.
<P>
Έχουμε διάφορες ανησυχίες, τις οποίες εξετάζουμε σε αυτήν την έκθεση -αν και προφανώς δεν θα τις αναφέρω όλες εδώ- σχετικά με την ποιότητα της εκτέλεσης όσον αφορά το σύστημα ασύλου, τον αντίκτυπο στα εμπλεκόμενα άτομα και το κατά πόσον το "Δουβλίνο II" είναι στο σύνολό του αποτελεσματικό. Τι προβλήματα ενδέχεται να δημιουργεί σε ορισμένα κράτη μέλη; Μήπως εξετάζουμε το θέμα θεωρητικά και υπεραπλουστεύουμε τον χειρισμό ενός πολυσύνθετου ζητήματος;
<P>
Σχετικά με την ποιότητα της εκτέλεσης, γνωρίζουμε ότι υπάρχουν στην πράξη τεράστιες αποκλίσεις μεταξύ των κρατών μελών όσον αφορά τη δίκαιη και λεπτομερή εξέταση των αιτήσεων για χορήγηση καθεστώτος προστασίας. Αυτό είναι άδικο για το άτομο που υποβάλλει την αίτηση αλλά και για τα υπόλοιπα κράτη μέλη. Στην πραγματικότητα, με βάση την κατάσταση σε ένα ή δύο κράτη μέλη της Ευρωπαϊκής Ένωσης, αν κάποιος επιθυμεί να ζητήσει άσυλο επειδή φοβάται πραγματικά για τη ζωή του, θα έπρεπε να έχει τάσεις αυτοκτονίας για να καταθέσει αίτηση χορήγησης ασύλου σε ένα ή δύο εξ αυτών, λόγω των πολύ περιορισμένων πιθανοτήτων αποδοχής της αίτησής του και του αυξημένου, ως εκ τούτου, κινδύνου επιστροφής στη χώρα προέλευσής του.
<P>
Συμφωνούμε λοιπόν, ως επιτροπή, ότι επιθυμούμε τη λήψη συστηματικών μέτρων κατά των κρατών μελών τα οποία αποτυγχάνουν σε αυτόν τον τομέα. " πλειοψηφία των μελών της επιτροπής επιθυμεί επίσης την αναστολή των μεταφορών σε τέτοια κράτη μέλη στο πλαίσιο του συστήματος του Δουβλίνου, έως ότου διορθωθούν οι αδυναμίες - αν και υπάρχει μια τροπολογία σχετικά με το θέμα αυτό επί της οποίας θα ψηφίσουμε αύριο.
<P>
Για τα άμεσα ενδιαφερόμενα άτομα, επιθυμούμε τη σαφή βελτίωση της ποιότητας και της συνέπειας των διαδικασιών λήψης αποφάσεων. Επιθυμούμε οι αιτήσεις να εξετάζονται πλήρως κατά τη μεταφορά και να μην κλείνει η εξέτασή τους για διαδικαστικούς λόγους (παράγραφος 11 του κειμένου μας). Επιθυμούμε την παροχή σαφών πληροφοριών σε όσους υπάγονται στο πλαίσιο του κανονισμού του Δουβλίνου· επιθυμούμε επίσης τη βελτίωση της δυνατότητας επανένωσης των οικογενειών, καθώς και τη διεύρυνση του ορισμού της οικογένειας για τον σκοπό αυτόν -παρότι, και πάλι, γνωρίζω ότι έχει κατατεθεί σχετική τροπολογία- έτσι ώστε, παραδείγματος χάριν, ανήλικοι που έχουν ένα μόνο μέλος οικογένειας, το οποίο διαμένει στην Ευρωπαϊκή Ένωση, να μπορούν να μετακινηθούν για να ζήσουν μαζί του, ακόμα και αν το πρόσωπο αυτό είναι εξάδελφος και όχι αδελφός.
<P>
Επιθυμούμε επίσης σαφείς διαδικασίες όσον αφορά τους ανηλίκους, οι οποίοι πρέπει να μεταφέρονται μόνο για λόγους επανένωσης οικογενειών· οι διαδικασίες αυτές πρέπει να περιλαμβάνουν την εκπροσώπηση και συνοδεία τους καθ' όλη τη διάρκεια της διαδικασίας, προκειμένου να μην χάνεται κανένα παιδί κατά τη μεταφορά, όπως έχει, δυστυχώς, συμβεί σε ορισμένες περιπτώσεις. Ζητούμε επίσης τη συχνότερη χρήση της ανθρωπιστικής ρήτρας, παραδείγματος χάριν, για τα ιδιαίτερα ευάλωτα άτομα.
<P>
Μας ανησυχεί η πιθανή επέκταση της χρήσης του συστήματος Eurodac για σκοπούς πέραν της ταυτοποίησης. Όπως σίγουρα γνωρίζουν το Συμβούλιο και η Επιτροπή, το Κοινοβούλιο αντιμετωπίζει με μεγάλη σοβαρότητα τέτοια ζητήματα.
<P>
Όσον αφορά τα προβλήματα -και γνωρίζω ότι άλλοι συνάδελφοι θα μιλήσουν περισσότερο για αυτά- ένα από τα θέματα που επίσης μας απασχολεί είναι το γεγονός ότι το "Δουβλίνο II" μπορεί να επιβαρύνει ορισμένα κράτη μέλη τα οποία, λόγω γεωγραφικής θέσης, αποτελούν κύρια σημεία εισόδου των αιτούντων άσυλο στην Ευρωπαϊκή Ένωση. Καλούμε, λοιπόν, την Επιτροπή να φέρει προς συζήτηση προτάσεις σχετικά με τον λεγόμενο "επιμερισμό του φόρτου εργασίας", που δεν θα είναι μόνον οικονομικός, αλλά θα προσφέρει ουσιαστικές λύσεις στα ενδιαφερόμενα άτομα και κράτη μέλη.
<SPEAKER ID="106" NAME="Jacques Barrot">
Αντιπρόεδρος της Επιτροπής. - (FR) Κύριε Πρόεδρε, η εφαρμογή του συστήματος του Δουβλίνου αξιολογήθηκε από τεχνική και πολιτική άποψη κατά τη διάρκεια της συζήτησης που άρχισε το 2007 μετά την παρουσίαση της Πράσινης Βίβλου σχετικά με το μέλλον του κοινού ευρωπαϊκού συστήματος ασύλου.
<P>
Με βάση τα συμπεράσματα αυτής της διπλής αξιολόγησης, η Επιτροπή σκοπεύει να προτείνει, πριν από το τέλος του έτους, τροποποιήσεις στους κανονισμούς Δουβλίνο και Eurodac, διατηρώντας συγχρόνως τις βασικές αρχές του συστήματος του Δουβλίνου. Σκοπός μας είναι να ενισχυθούν τόσο η αποδοτικότητα του συστήματος όσο και η προστασία των ενδιαφερομένων.
<P>
Κύριε Πρόεδρε, κυρίες και κύριοι, οφείλω να ευχαριστήσω το Κοινοβούλιο διότι ανέλαβε την πρωτοβουλία αυτής της συζήτησης σχετικά με τις εν λόγω μελλοντικές τροποποιήσεις. " συζήτηση αυτή αναμένεται να είναι εποικοδομητική και οπωσδήποτε έντονη. " Επιτροπή συμμερίζεται τις ανησυχίες που εκφράζονται στην έκθεσή σας, κυρία Lambert, όσον αφορά τις αδυναμίες. Συμφωνεί με το συμπέρασμα ότι η επιτυχία του συστήματος του Δουβλίνου εξαρτάται από τη μεγαλύτερη εναρμόνιση των προτύπων προστασίας σε επίπεδο ΕΕ. Έτσι θα μπορέσουμε να εγγυηθούμε την υπό ίσους όρους πρόσβαση σε καθεστώς προστασίας για όλους τους αιτούντες άσυλο που μεταφέρονται σε άλλα κράτη μέλη.
<P>
Χρειαζόμαστε τόσο αυτήν τη μεγαλύτερη εναρμόνιση της νομοθεσίας των κρατών μελών σχετικά με το άσυλο όσο και την ενίσχυση της πρακτικής συνεργασίας όπως προβλέπεται στη δεύτερη φάση του κοινού ευρωπαϊκού συστήματος ασύλου.
<P>
" Επιτροπή σκοπεύει να προσδιορίσει με μεγαλύτερη ακρίβεια τις διαδικασίες και τις προθεσμίες που πρέπει να τηρούνται, αλλά και να βελτιώσει την ποιότητα και την αξιοπιστία των στοιχείων που περιλαμβάνονται στη βάση δεδομένων Eurodac.
<P>
Κύριε Πρόεδρε, κυρίες και κύριοι, δεν θέλω να υπεισέλθω σε πάρα πολλές λεπτομέρειες, όμως είναι αλήθεια ότι εξετάζουμε μια σειρά τροποποιήσεων. Αυτές περιλαμβάνουν τη βελτίωση των πληροφοριών που παρέχονται στους αιτούντες άσυλο, τη βελτίωση της αποτελεσματικότητας της διαδικασίας άσκησης του δικαιώματος έφεσης, τη διασφάλιση της μη αυθαίρετης κράτησης των αιτούντων άσυλο, την αποσαφήνιση των όρων και των διαδικασιών που πρέπει να τηρούνται κατά την εφαρμογή της ανθρωπιστικής ρήτρας, την παροχή ενισχυμένων εγγυήσεων για τους ασυνόδευτους ανηλίκους, και τη διεύρυνση του δικαιώματος στην επανένωση οικογενειών για τους αιτούντες άσυλο και τους δικαιούχους επικουρικής προστασίας.
<P>
Αν και, παρά τα όποια προβλήματα, η αξιολόγηση του συστήματος του Δουβλίνου είναι θετική, είναι επίσης αλήθεια ότι το σύστημα έχει προκαλέσει πρόσθετες επιβαρύνσεις σε ορισμένα κράτη μέλη τα οποία διαθέτουν περιορισμένες ικανότητες υποδοχής και απορρόφησης, ενώ συγχρόνως δέχονται ιδιαίτερα έντονες μεταναστευτικές πιέσεις λόγω της γεωγραφικής τους θέσης.
<P>
" Επιτροπή μελετά το ενδεχόμενο προσωρινής αναστολής της εφαρμογής των διατάξεων του κανονισμού του Δουβλίνου σε κράτη μέλη που υφίστανται υπερβολική επιβάρυνση, καθώς και σύστασης ομάδων εμπειρογνωμόνων για θέματα ασύλου τη συνδρομή των οποίων θα μπορούν να ζητήσουν αυτά τα πιο επιβαρυμένα κράτη μέλη.
<P>
" Επιτροπή λαμβάνει υπόψη τις ουσιαστικές και εποικοδομητικές συστάσεις που περιλαμβάνονται στην έκθεση του Κοινοβουλίου. Θα καταβάλουμε κάθε δυνατή προσπάθεια ώστε να λάβουμε όλα τα αναγκαία μέτρα για να ανταποκριθούμε στις ανησυχίες που εκφράζει το Κοινοβούλιο στην έκθεσή του σχετικά με τη λειτουργία και τον αντίκτυπο του συστήματος του Δουβλίνου.
<P>
Σας ευχαριστώ, κυρία Lambert, κυρίες και κύριοι. Θα σας ακούσω πολύ προσεκτικά, καθότι είμαι πεπεισμένος ότι η τελειοποίηση της άσκησης του δικαιώματος ασύλου είναι σημαντικό ζήτημα για το μέλλον και, θα έλεγα, για το σχέδιό μας όσον αφορά την Ευρώπη, η οποία πρέπει να μείνει πιστή στη μεγάλη παράδοσή της ως προς τη φιλοξενία.
<SPEAKER ID="107" NAME="Simon Busuttil" LANGUAGE="MT">
Αυτός ο νόμος πρέπει να αναθεωρηθεί. Επιτρέψτε μου να προσπαθήσω να εξηγήσω γιατί. Όταν εκδόθηκε αυτός ο νόμος, στόχος ήταν να επιτρέπεται σε οποιονδήποτε αιτείται άσυλο -δηλαδή ζητά προστασία- να μπορεί να το πράξει στη χώρα στην οποία εισήλθε αρχικά. Αυτό μοιάζει εύλογο, αλλά όταν εκδόθηκε ο συγκεκριμένος νόμος κανείς δεν είχε φανταστεί, ειδικά στην εποχή μας, ότι πολλοί άνθρωποι θα εισέρχονταν στην Ευρωπαϊκή Ένωση ή σε κράτη μέλη με βάρκες, διασχίζοντας τον Ατλαντικό ή τη Μεσόγειο προκειμένου να έρθουν στην Ευρωπαϊκή Ένωση. Ο χειρισμός τέτοιων προβλημάτων δεν είχε ποτέ ληφθεί υπόψη κατά τον σχεδιασμό του παρόντος κανονισμού, ο οποίος υποχρεώνει τώρα τις χώρες που βρίσκονται αντιμέτωπες με τέτοια φαινόμενα να υποδέχονται αυτούς τους ανθρώπους που φτάνουν στις ακτές τους με βάρκες, δημιουργώντας μια δυσανάλογη, δύσκολη και σοβαρή κατάσταση. Δέχομαι με ικανοποίηση τη δήλωση του Επιτρόπου Barrot, εδώ στο Σώμα, ότι μία από τις πιθανές επιλογές κατά την αναθεώρηση του τρέχοντος κανονισμού θα είναι η προσωρινή αναστολή της ισχύος του στις περιπτώσεις των χωρών οι οποίες υφίστανται δυσανάλογη επιβάρυνση. Αυτό ακριβώς χρειαζόμαστε: ή αυτό ή έναν πλήρως λειτουργικό μηχανισμό αλληλεγγύης, ο οποίος να επιτρέπει σε μετανάστες που εισέρχονται σε χώρες οι οποίες υφίστανται τέτοιες επιβαρύνσεις να μετακινηθούν σε άλλες χώρες της ΕΕ. " αναθεώρηση αυτή επιβάλλεται να πραγματοποιηθεί, και μάλιστα το συντομότερο δυνατόν.
<SPEAKER ID="108" NAME="Martine Roure">
εξ ονόματος της Ομάδας PSE. - (FR) Κύριε Πρόεδρε, το σύστημα του Δουβλίνου πρέπει να χρησιμοποιείται για τον προσδιορισμό του κράτους μέλους που είναι υπεύθυνο για την εξέταση μιας αίτησης ασύλου. Εντούτοις, το σύστημα αυτό είναι βαθύτατα άδικο. Έτσι, οι αιτούντες άσυλο μπορεί ορισμένες φορές να επιστραφούν σε ένα κράτος μέλος που είναι γνωστό ότι θα απορρίψει την αίτησή τους για τη χορήγηση ασύλου, ενώ το κράτος μέλος στο οποίο βρίσκονται θα τους είχε αναγνωρίσει καθεστώς πρόσφυγα. Αυτή είναι η πρώτη αδικία.
<P>
Επιπλέον, αυτό το σύστημα δημιουργεί ένα πρόβλημα αλληλεγγύης μεταξύ των κρατών μελών. Είναι γνωστό ότι τα κράτη μέλη που βρίσκονται στα εξωτερικά σύνορα της Ευρώπης υφίστανται μεγαλύτερη επιβάρυνση. Όταν επιστρέψαμε από τη Μάλτα, απαιτήσαμε να επανεξεταστεί η ίδια η θεμελιώδης αρχή του συστήματος του Δουβλίνου. Πιστεύουμε ότι το κράτος μέλος που είναι υπεύθυνο για την εξέταση μιας αίτησης ασυλίας δεν πρέπει να είναι απαραιτήτως η πρώτη χώρα εισόδου. Απαιτείται αλληλεγγύη κατά την εξέταση των αιτήσεων.
<P>
Έχουμε διαπιστώσει σοβαρές αδυναμίες, ιδίως όσον αφορά την προστασία των ασυνόδευτων ανηλίκων. Έχουμε διαπιστώσει ότι ορισμένα κράτη μέλη δεν χρησιμοποιούν με ικανοποιητικό τρόπο τα μέσα που επιτρέπουν την επανένωση των ανηλίκων με μέλη των οικογενειών τους που βρίσκονται σε άλλο κράτος μέλος. Επιθυμούμε επίσης οι ανήλικοι να είναι σε θέση να ενωθούν, παραδείγματος χάριν, με θείες και θείους τους που βρίσκονται σε άλλο κράτος μέλος, και όχι να εγκαταλείπονται στην τύχη τους. Πρέπει, συνεπώς, να διευρύνουμε την έννοια της οικογένειας.
<P>
Τέλος, εκφράζουμε τη θλίψη μας για τη συστηματική, πρακτικά, χρήση από ορισμένα κράτη μέλη της κράτησης ατόμων τα οποία αναμένουν τη μεταφορά τους στο πλαίσιο του συστήματος του Δουβλίνου. Επισημαίνουμε ότι τα άτομα αυτά έχουν υποβάλει αίτηση για διεθνή προστασία και ότι η αίτησή τους δεν έχει εξεταστεί ακόμα λεπτομερώς. " αξιολόγηση του κανονισμού "Δουβλίνο II" πρέπει, ως εκ τούτου, να αποτελέσει μια ευκαιρία ώστε να διορθώσουμε τις σοβαρές αδυναμίες που έχουμε παρατηρήσει κατά τις επισκέψεις μας στα κέντρα κράτησης. Έχουμε επισκεφτεί πολυάριθμα κέντρα κράτησης και οφείλω να σας πω ότι ορισμένες από αυτές τις επισκέψεις μάς έχουν αφήσει τις χειρότερες εντυπώσεις.
<P>
Σας υπενθυμίζω ότι στόχος του κανονισμού του Δουβλίνου είναι ο προσδιορισμός του κράτους μέλους το οποίο ευθύνεται για την εξέταση της αίτησης ασύλου. Ο κανονισμός πρέπει να επιτρέπει την πρόσβαση στο σύστημα ασύλου, πρέπει δε να εγγυάται ότι το εκάστοτε κράτος μέλος διερευνά λεπτομερώς κάθε αίτηση ασύλου.
<P>
" Ευρωπαϊκή Ένωση δεν πρέπει να αγνοήσει τις ευθύνες της έναντι τρίτων χωρών. Πρέπει να εγγυηθεί την προστασία του δικαιώματος ασύλου.
<SPEAKER ID="109" NAME="Jeanine Hennis-Plasschaert">
εξ ονόματος της Ομάδας ALDE. - (NL) Κύριε Πρόεδρε, καταρχάς θέλω να ευχαριστήσω την εισηγήτρια για την ισορροπημένη σε γενικές γραμμές εργασία της. Δεν σκοπεύω, λοιπόν, να παραπονεθώ για επιμέρους λεπτομέρειες. Εξάλλου, αν θέλουμε να είμαστε δίκαιοι, η αξιολόγηση είναι ήδη αρκετά παρωχημένη.
<P>
" ύψιστη προτεραιότητα, τουλάχιστον για την Ομάδα της Συμμαχίας Φιλελευθέρων και Δημοκρατών για την Ευρώπη, είναι να ισχύσουν τα ίδια πρότυπα όσον αφορά τα διαθέσιμα δεδομένα σε όλα τα κράτη μέλη. Μόνο τότε θα είναι όντως εφικτή μια καλή και, επομένως ,αποτελεσματική αξιολόγηση. Τα κράτη μέλη πρέπει να εργαστούν πραγματικά για αυτό, με την απαραίτητη καθοδήγηση της Ευρωπαϊκής Επιτροπής, φυσικά.
<P>
Είναι σημαντικό να υπογραμμιστεί -και προφανώς εδώ κάνω μια διαφορετική διάκριση από ό,τι η Martine Roure- το γεγονός ότι, βάσει των στοιχείων που έχουν συγκεντρωθεί σχετικά με τις μεταφορές, δεν μπορούμε να συμπεράνουμε ότι καθαυτό το σύστημα του Δουβλίνου οδηγεί σε δυσανάλογη επιβάρυνση των κρατών μελών που βρίσκονται στα εξωτερικά σύνορα της Ευρώπης. Φυσικά -και αυτό επεσήμαναν άλλωστε η εισηγήτρια, καθώς και ο Επίτροπος- η γεωγραφική θέση αυτών των κρατών μελών σημαίνει ότι έρχονται αντιμέτωπα με σημαντικά αυξημένο φόρτο εργασίας. Γι' αυτό ακριβώς η Ομάδα ALDE υποστηρίζει όλο αυτό το διάστημα έναν υποχρεωτικό μηχανισμό επιμερισμού του φόρτου εργασίας παράλληλα με το σύστημα του Δουβλίνου, όχι μόνο από την άποψη των οικονομικών και υλικών πόρων αλλά και από την άποψη της διάθεσης ανθρωπίνων πόρων εκεί όπου χρειάζεται. Σε τελευταία ανάλυση, και τα 27 κράτη μέλη είναι υπεύθυνα για ό,τι συμβαίνει στα εξωτερικά σύνορα της Ευρώπης.
<P>
Είμαι επίσης πολύ περίεργη να μάθω, κύριε Επίτροπε, τι ακριβώς εννοείτε όταν μιλάτε για δυνατότητα προσωρινής αναστολής. Τι περιλαμβάνει αυτό; Σημαίνει ότι ο αιτών άσυλο μπορεί να επιλέξει το κράτος μέλος στο οποίο θέλει να μεταβεί, ότι είναι ελεύθερος να μετακινηθεί σε άλλο κράτος μέλος; Εάν ναι, αυτό θα υπονόμευε σοβαρά το πολιτικό μήνυμα του συστήματος του Δουβλίνου. Εν ολίγοις, είναι καλύτερο να επιλέξετε τον υποχρεωτικό μηχανισμό αλληλεγγύης που υποστηρίζουμε όλο αυτό το διάστημα.
<P>
Τέλος, αν η ΕΕ θέλει να διατηρήσει την αξιοπιστία της, απαιτείται όντως επαρκές και συνεπές επίπεδο προστασίας και στα 27 κράτη μέλη. " αξία της ύπαρξης μιας ορθής κοινής διαδικασίας ασύλου και αντίστοιχου καθεστώτος είναι ανυπολόγιστη.
<SPEAKER ID="110" NAME="Johannes Blokland">
εξ ονόματος της Ομάδας IND/DEM. - (NL) Κύριε Πρόεδρε, η έκθεση της κ. Lambert πρέπει να μας ωθήσει να συζητήσουμε σοβαρά αυτό το ζήτημα. Τα γεγονότα που περιγράφει η έκθεση είναι ανησυχητικά. Ενώ η Ευρωπαϊκή Επιτροπή συνεχίζει να προωθεί νέες πρωτοβουλίες στον τομέα του ασύλου και της νόμιμης μετανάστευσης, φαίνεται ότι η υλοποίηση δεν μπορεί να ελεγχθεί. Ο προϋπολογισμός των δαπανών, τα στοιχεία όσον αφορά τις αιτήσεις ασύλου και ο χειρισμός των δεδομένων προσωπικού χαρακτήρα είναι ανεπαρκείς. Αυτό είναι, κατά τη γνώμη μου, ανησυχητικό. Εάν το σύστημα του Δουβλίνου δεν λειτουργεί από τώρα όπως πρέπει, πώς θα λειτουργήσει σε συνδυασμό με τις νέες πρωτοβουλίες για τη μετανάστευση; Μπορεί το παρόν Σώμα να στηριχθεί στη διάθεση του Συμβουλίου και της Επιτροπής να πραγματοποιήσουν με σοβαρότητα τον προϋπολογισμό των δαπανών; Θα αντιμετωπιστεί τότε με σοβαρότητα το θέμα της προστασίας των δεδομένων προσωπικού χαρακτήρα;
<P>
Με ενδιαφέρει πολύ να ακούσω τι συμπεράσματα συνάγει το Συμβούλιο από την έκθεση της κ. Lambert. Θεωρώ δεδομένο ότι το σύστημα του Δουβλίνου δεν είναι ακόμη τέλειο. Μπορεί το Συμβούλιο να διερευνήσει κατά πόσον η ανταλλαγή δεδομένων θα λειτουργήσει ομαλά σε συνδυασμό με τις νέες πρωτοβουλίες για το άσυλο και τη μετανάστευση;
<SPEAKER ID="111" NAME="Σταύρος Λαμπρινίδης" AFFILIATION="PSE">
Κύριε Πρόεδρε, το σύστημα του Δουβλίνου ΙΙ για τη χορήγηση ασύλου πρέπει επιτέλους να αναθεωρηθεί: πρώτον, διότι δεν είναι πραγματικά ευρωπαϊκό· δεν εγγυάται ουσιαστική αλληλεγγύη και συνδρομή προς εκείνα τα κράτη μέλη που, λόγω της γεωγραφικής τους θέσης, υποδέχονται δυσανάλογα μεγάλο αριθμό αιτούντων άσυλο.
<P>
Δεύτερον, και πιο σημαντικό, διότι, ως εκ τούτου, θέτει συχνά σε άμεσο κίνδυνο τις αρχές του ανθρωπισμού και την υποχρέωση της αξιοπρεπούς μεταχείρισης των ανθρώπων που φτάνουν στα σύνορά μας αναζητώντας προστασία.
<P>
Είναι γνωστό ότι, κατά καιρούς, πολλά κράτη μέλη είτε αδυνατούν για αντικειμενικούς λόγους να εκπληρώσουν τις υποχρεώσεις που απορρέουν από τον κανονισμό είτε -και αυτό είναι το χειρότερο- κρύβονται πίσω από την έλλειψη ευρωπαϊκής αλληλεγγύης, προκειμένου να δικαιολογήσουν ακόμη και ακραία φαινόμενα παραβίασης ανθρωπίνων δικαιωμάτων από τις αρχές τους.
<P>
Πρακτικές όπως η κράτηση υπό απαράδεκτες συνθήκες ακόμη και ανήλικων, αλλά και η μαζική απόρριψη αιτήσεων ασύλου βάσει πολιτικών επιδιώξεων δεν δικαιολογούνται από καμία έλλειψη αλληλεγγύης. Είναι όμως επίσης γνωστό ότι άλλα κράτη μέλη που δεν αντιμετωπίζουν παρόμοια προβλήματα θεωρούν ότι η ανθρωπιστική τους υποχρέωση εξαντλείται σε καταγγελίες κατά άλλων κρατών. Αλλά περί αλληλεγγύης ουδέν.
<P>
Έτσι, το Δουβλίνο ΙΙ στην πράξη έχει καταλήξει σε ένα πινγκ-πονγκ ευθυνών και καταγγελιών μεταξύ των κρατών μελών με μόνον πραγματικό ηττημένο τους αιτούντες άσυλο. Είναι, επομένως, πρωτίστως επιτακτική η ανάγκη θέσπισης ενός πραγματικού κοινού ευρωπαϊκού συστήματος ασύλου.
<SPEAKER ID="113" NAME="Πρόεδρος">
" συζήτηση του θέματος θα συνεχιστεί μετά τη συζήτηση σχετικά με τη Γεωργία.

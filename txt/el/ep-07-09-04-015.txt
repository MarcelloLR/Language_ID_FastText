<CHAPTER ID="015">
Η εφοδιαστική εμπορευμάτων στην Ευρώπη, κλειδί για τη βιώσιμη κινητικότητα (συζήτηση)
<SPEAKER ID="192" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Inés Ayala Sender, εξ ονόματος της Επιτροπής Μεταφορών και Τουρισμού, σχετικά με την εφοδιαστική εμπορευμάτων στην Ευρώπη - κλειδί για τη βιώσιμη κινητικότητα.
<SPEAKER ID="193" NAME="Inés Ayala Sender  " AFFILIATION="PSE">
εισηγήτρια. - (ES) Κύριε Πρόεδρε, αυτό το απόγευμα συζητάμε έναν τομέα κλειδί για την ευρωπαϊκή οικονομική ανάπτυξη, τον ανταγωνισμό και την απασχόληση, κοινώς για την εφοδιαστική.
<P>
" εφοδιαστική είναι απαραίτητη για την ποιότητα της καθημερινής ζωής των πολιτών μας, παρότι εκείνοι δεν το αντιλαμβάνονται αυτό με αρκετή σαφήνεια. Αυτή η διαδικασία αποπειράται, μεταξύ άλλων, να αυξήσει τη δημοσιότητα αυτού του θέματος μεταξύ των πολιτών.
<P>
Πρόκειται για έναν τομέα που αντιπροσωπεύει περίπου το 13% του ΑΕγχΠ της Ευρωπαϊκής Ένωσης και έχει μεγάλο οικονομικό αντίκτυπο, καθώς αντιπροσωπεύει το 10-15% του τελικού κόστους των έτοιμων προϊόντων στην Ευρώπη. Σε ορισμένους τομείς, όπως στον σημαντικό τομέα της αυτοκινητοβιομηχανίας, υπερβαίνει ακόμη και το κοινωνικό κόστος.
<P>
Πρόκειται επίσης για έναν τομέα ο οποίος μέχρι στιγμής φαίνεται να αποτελεί αποκλειστικό ζήτημα της βιομηχανίας και της αγοράς· η επιτυχία του και το δυναμικό του ανάπτυξης έμοιαζαν αναντίρρητα, και αυτό πρέπει να συνεχίσει να ισχύει. Αλλά, μένοντας πιστοί στη σταθερή μας πεποίθηση ότι η καλύτερη αγορά είναι μια καλά ρυθμισμένη αγορά, η οποία διευκολύνει και προωθεί θετικές ικανότητες και, επιπλέον, αποτρέπει πιθανούς κινδύνους προτού καταστούν φραγμοί και εμπόδια στην απαραίτητη οικονομική μεγέθυνση, δημιουργικότητα και ανάπτυξη των πολιτών μας, χαιρετίζουμε επομένως την απόφαση της Επιτροπής να αρχίσει να εξετάζει αυτόν τον τομέα από την άποψη της συνεισφοράς του στην Ευρωπαϊκή Ένωση με σκοπό την αύξηση των ευκαιριών και τον περιορισμό των προφανών κινδύνων, δεδομένων των προβλέψεων ανάπτυξης στον τομέα των μεταφορών στην Ευρώπη. Σήμερα γίνεται λόγος για μία ανάπτυξη της τάξεως του 50% μεταξύ των ετών 2000 και 2020. Επομένως, ο τομέας θα είναι σε θέση να αξιοποιήσει και να αυξήσει τις ευκαιρίες που του ανοίγονται σε μία κατάσταση η οποία πιστεύουμε ότι καθορίζεται από πέντε βασικές προτεραιότητες.
<P>
" πρώτη προτεραιότητα είναι η πρόσφατη διεύρυνση προς τα ανατολικά, η οποία αυξάνει τις αποστάσεις και δημιουργεί απομακρυσμένες περιοχές· ταυτόχρονα, ωστόσο, δημιουργεί και νέες ευκαιρίες τόσο από την άποψη των αγορών όσο και του εμπορίου στις διάφορες κουλτούρες των πολιτών μας.
<P>
" δεύτερη προτεραιότητα είναι η παγκοσμιοποίηση, η οποία επιταχύνει το εμπόριο, διαφοροποιεί τις ανάγκες και επαναπροσδιορίζει τη γεωγραφική θέση εδαφών και πληθυσμών. Αναφέρομαι εδώ στη δική μου χώρα, την Ισπανία, η οποία φαίνεται να είναι περιφερειακή σε σχέση με τη διεύρυνση, ωστόσο η παγκοσμιοποίηση την τοποθετεί σε ένα σταυροδρόμι μεταξύ πολύ σημαντικών περιοχών, όπως η Λατινική Αμερική, η Αφρική ή το εμπόριο με την Ασία.
<P>
Άλλη μία από τις προτεραιότητες για την αντιμετώπιση της εφοδιαστικής είναι η αλλαγή του κλίματος και οι τρέχουσες ενεργειακές ανάγκες. Πρέπει να καταστήσουμε αποτελεσματικότερη τη χρήση των υποδομών, να βελτιώσουμε τη διαχείριση της κυκλοφορίας και να περιορίσουμε τα ταξίδια χωρίς φορτίο· η παρούσα εφοδιαστική μπορεί να συνεισφέρει σημαντικά σε αυτά.
<P>
" τέταρτη προτεραιότητα είναι οι ευκαιρίες για ανταλλαγή πληροφοριών που επιδιώκουμε στην Ευρώπη στο πλαίσιο του εβδόμου προγράμματος πλαισίου και του μέλλοντος της οικονομίας της γνώσης ως συνόλου. " εφοδιαστική είναι η ενσάρκωση των ευφυών μεταφορών - μεταφορών που συμπεριλαμβάνουν τον σχεδιασμό ως βασική έννοια και βασίζονται σε ευφυή συστήματα μεταφορών. Το SESAR, το SafeSeaNet και το Track and Trade είναι όλα τους μηχανισμοί και νέες τεχνολογίες που εφαρμόζονται επιτυχώς σε αυτόν τον τομέα.
<P>
Τέλος, οι δημογραφικές αλλαγές και οι προσδοκίες απασχόλησης των νέων είναι επίσης τομείς στους οποίους η εφοδιαστική μπορεί να συμβάλει αποφασιστικά. Για τον σκοπό αυτό, η πρόταση έκθεσης προσπαθεί συγκεκριμένα να υποστηρίξει την Επιτροπή στον εντοπισμό ανασχετικών παραγόντων και στην προσπάθεια εκπόνησης νέων προτάσεων.
<P>
Πρέπει να αποφύγουμε το υπερβολικό διοικητικό κόστος, χρησιμοποιώντας ακριβώς αυτά τα ευφυή συστήματα για τη μείωση και τον περιορισμό των διατυπώσεων, που παραμένουν περίπλοκες, ιδιαίτερα, για παράδειγμα, στα τελωνεία και στο θαλάσσιο εμπόριο· πιστεύω, ωστόσο, ότι οι προτάσεις που υποβάλλει η Επιτροπή από αυτήν την άποψη στο σχέδιο δράσης της μπορούν να είναι πολύ θετικές.
<P>
Άλλος ένας ανασχετικός παράγοντας για τον οποίο προτείνουμε επίσης μία σειρά λύσεων είναι η έλλειψη υποδομών και τα ελλείμματα χρηματοδότησής τους. Για τον σκοπό αυτό, επαναλαμβάνουμε την ανάγκη να τερματιστεί το σύστημα των διασυνοριακών δικτύων, ανοίγοντας αχρησιμοποίητα ιστορικά περάσματα στα Πυρηναία ή στις Άλπεις, όπου πιστεύουμε ότι κάτι τέτοιο θα βοηθούσε επίσης, και μειώνοντας τη συμφόρηση σε ορισμένες οδούς με τη διάνοιξη σιδηροδρομικών σηράγγων.
<P>
Υπάρχει επίσης μια συγκεκριμένη πρόταση σε αυτό το θέμα την οποία υποστηρίζω ιδιαίτερα, συγκεκριμένα η πρόταση για ένα σύστημα ειδικών εμπορευματικών σιδηροδρόμων. Παροτρύνουμε την Επιτροπή να μας παρουσιάσει ένα σχέδιο επί του θέματος.
<P>
Όσον αφορά την ανάγκη χρηματοδότησης, αυτό που θέλουμε είναι η συζήτηση σχετικά με τη μελλοντική χρηματοδότηση μιας αρκετά φιλόδοξης ευρωπαϊκής πολιτικής μεταφορών να συμπεριλαμβάνει την εφοδιαστική ως θέμα προτεραιότητας.
<P>
Σχετικά με την έλλειψη εργατικού δυναμικού, υποστηρίζουμε την Επιτροπή στην πρότασή της να καταστήσει το επάγγελμα περισσότερο ελκυστικό, θα θέλαμε όμως να μην αναφέρεται μόνο στην κατάρτιση αλλά και στη βελτίωση των κοινωνικών και εργασιακών συνθηκών.
<P>
Τέλος, με το να επισημαίνουμε την ανάγκη συμπερίληψης οποιασδήποτε μελλοντικής εξέτασης των αστικών μεταφορών σε ειδικό κεφάλαιο σχετικά με την αστική εφοδιαστική, επιδίωξη μας είναι επίσης να υποστηρίξουμε και να ενθαρρύνουμε την Επιτροπή σε αυτό το θέμα. Πιστεύουμε ότι οι πολίτες μας έρχονται σε καθημερινή βάση αντιμέτωποι με συμφορήσεις, στις περιπτώσεις όπου η εφοδιαστική, η οποία αν είναι επιτυχής είναι αόρατη, δείχνει να έχει αποτύχει. Για τον σκοπό αυτό, πιστεύουμε ότι είναι καιρός να λάβει η εφοδιαστική τη θέση που δικαιούται στις ευρωπαϊκές συζητήσεις.
<SPEAKER ID="194" NAME="Jacques Barrot">
Αντιπρόεδρος Επιτροπής. - (FR) Κύριε Πρόεδρε, κυρίες και κύριοι, θέλω να εκφράσω τις ιδιαίτερες ευχαριστίες μου στην κ. Ayala Sender για την έκθεσή της σχετικά με την εφοδιαστική εμπορευμάτων. Πρέπει να πω επίσης στην κ. Ayala Sender ότι θυμάμαι την επίσκεψή μας στη Σαραγόσα, όπου είχαμε την ευκαιρία να δούμε τα οφέλη του όλου έργου, το οποίο πραγματοποιείται επί του παρόντος στην Ευρώπη αναφορικά με την ανάπτυξη της εφοδιαστικής εμπορευμάτων.
<P>
" έκθεση μάς δίνει μεγάλες ελπίδες για την προσέγγιση που υιοθέτησε η Επιτροπή στην ανακοίνωσή της σχετικά με την εφοδιαστική εμπορευμάτων το 2006. Αυτό το ψήφισμα αποτελεί σημαντικό βήμα στις κοινές προσπάθειες του Ευρωπαϊκού Κοινοβουλίου και της Επιτροπής για βελτίωση της λειτουργίας των εμπορευματικών μεταφορών στην Ευρώπη.
<P>
Θεωρώ λίαν ενθαρρυντικό το γεγονός αυτό, διότι σε λίγες εβδομάδες θα παρουσιάσω το σχέδιο δράσης για την εφοδιαστική εμπορευμάτων.
<P>
" κ. Ayala Sender με εύγλωττο τρόπο παράθεσε τα ζητήματα που διακυβεύονται: την οικονομική διάσταση και την αποτελεσματικότητα της εφοδιαστικής εμπορευμάτων, που είναι καίριο στοιχείο για την ανταγωνιστικότητα των οικονομιών μας. " εφοδιαστική διευκολύνει τη ροή των εμπορευμάτων και συμβάλλει στο να καταστούν τα προϊόντα μας ανταγωνιστικά, παρέχοντάς τους πρόσβαση σε πιο απομακρυσμένες αγορές. Επομένως, η εφοδιαστική έχει καταστεί ένας σημαντικός και δυναμικός βιομηχανικός κλάδος που δημιουργεί θέσεις απασχόλησης, και η Ευρώπη έχει τις πλέον επιτυχημένες εταιρείες εφοδιαστικής σε αυτόν τον τομέα. Επιπλέον, η εφοδιαστική βελτιώνει την περιβαλλοντική αποτελεσματικότητα. Όπως είπε η κ. Ayala Sender, συμβάλλει στην ελαχιστοποίηση της συμφόρησης στις μεταφορές. Οι εμπορευματικές μεταφορές και η εφοδιαστική πρέπει, επίσης, να αντιμετωπίσουν τις προκλήσεις για τη μείωση του αριθμού των τροχαίων ατυχημάτων και των εκπομπών ρύπων και θορύβου.
<P>
Το έργο που πρέπει να πραγματοποιηθεί σε σχέση με την εφοδιαστική δεν περιλαμβάνει τη ρύθμιση αυτού του ραγδαία αναπτυσσόμενου τομέα αλλά τη διασφάλιση της μελλοντικής του βιωσιμότητας, παρέχοντάς του τη δυνατότητα να κινητοποιήσει το δυναμικό αποτελεσματικότητας, που εξακολουθεί να υπάρχει στον κλάδο των μεταφορών. Μάλιστα, αυτός είναι ο λόγος που αναπτύξαμε την ιδέα των συνδυασμένων μεταφορών, τον αποτελεσματικό συνδυασμό διαφορετικών μέσων μεταφορών. Σε σχέση με αυτό, μπορούμε να χρησιμοποιήσουμε την εφοδιαστική εμπορευμάτων για τον συνδυασμό των οικονομικών και των περιβαλλοντικών στόχων.
<P>
Ωστόσο, υπάρχουν ακόμα μερικά εμπόδια στην ανάπτυξη της εφοδιαστικής. Καταρχάς, η έλλειψη εναρμόνισης και κοινών κανόνων δημιουργεί προσκόμματα στην εξεύρεση νέων λύσεων, ιδίως σε ό,τι αφορά την ανάπτυξη τεχνολογιών της πληροφορίας και των επικοινωνιών. Θα μπορούσαμε να σχεδιάσουμε καλύτερα τις εμπορευματικές μεταφορές, θα μπορούσαμε να βελτιώσουμε τη λειτουργία και την ασφάλεια των συστημάτων μεταφοράς, πρέπει να βελτιώσουμε τη διαδικασία παρακολούθησης των εμπορευμάτων και να διασφαλίσουμε ότι οι πελάτες έχουν τις αναγκαίες πληροφορίες στη διάθεσή τους. " εφοδιαστική αλυσίδα πρέπει να λειτουργεί ως ένα συνεκτικό σύνολο, έστω και αν εμπλέκονται αρκετοί εταίροι και αρκετά μέσα μεταφορών.
<P>
Δεύτερον, πρέπει να δώσουμε μεγαλύτερη έμφαση στην ποιότητα των εμπορευματικών μεταφορών μέσω της θέσπισης δεικτών ποιότητας υπηρεσιών και της ανταλλαγής βέλτιστων πρακτικών. Αυτό σημαίνει βελτίωση της εκπαίδευσης των επαγγελματιών του κλάδου και αναγνώριση των δεξιοτήτων τους.
<P>
Τρίτον, πρέπει να αντιμετωπίσουμε το πρόβλημα των σημείων κυκλοφοριακής συμφόρησης, που αποτελούν εμπόδιο για τις εμπορευματικές μεταφορές. Διεξαγάγαμε διαβουλεύσεις με όλους όσοι εργάζονται στον τομέα της εφοδιαστικής και λάβαμε πεντακόσιες απαντήσεις, που θα μας βοηθήσουν να προετοιμάσουμε το σχέδιο δράσης για την εφοδιαστική.
<P>
" έκθεση της κ. Ayala Sender υπογραμμίζει, επίσης, ορθώς την απλούστευση των διοικητικών διαδικασιών, τις ανάγκες για επενδύσεις υποδομών και τα προβλήματα που θέτει η εφοδιαστική στις αστικές περιοχές. Χρειαζόμαστε σαφείς απαντήσεις σε όλες αυτές τις ερωτήσεις.
<P>
Χαίρομαι που η Επιτροπή Μεταφορών και Τουρισμού προσέδωσε πραγματική σημασία στο σχέδιο δράσης για την εφοδιαστική, το οποίο θα παρουσιάσω τον Οκτώβριο. Με το σχέδιο πρέπει να προτείνονται συγκεκριμένα μέτρα με σαφείς στόχους και συγκεκριμένο χρονοδιάγραμμα. Θα είναι μία από τις δέσμες πρωτοβουλιών, που μεταξύ άλλων περιλαμβάνουν ένα σιδηροδρομικό δίκτυο προτεραιότητας εμπορευματικών μεταφορών, μια λιμενική πολιτική και δύο έγγραφα της Επιτροπής για τον θαλάσσιο χώρο χωρίς σύνορα και τις θαλάσσιες αρτηρίες. " έγκριση αυτών των μέτρων θα αποτελέσει ένα σημαντικό μήνυμα και έναν τρόπο για εμάς να επισημάνουμε εναλλακτικά μέσα μεταφορών που θα είναι αποτελεσματικά, ολοκληρωμένα και φιλικά προς το περιβάλλον και τα οποία, επίσης, θα ικανοποιούν τις ανάγκες των χρηστών. Το σχέδιο δράσης θα συνοδεύεται από μέτρα, προκειμένου να καταστούν ελκυστικότερες οι σιδηροδρομικές, οι θαλάσσιες και οι εσωτερικές πλωτές μεταφορές.
<P>
" Επιτροπή δεν διατείνεται ότι μπορεί να επιλύσει από μόνη της τα προβλήματα των εμπορευματικών μεταφορών που αντιμετωπίζει η Ευρώπη, αλλά και σε αυτό το σημείο, η έκθεση της κ. Ayala Sender στέλνει ένα μήνυμα στα κράτη μέλη, ενθαρρύνοντάς τα να αναπτύξουν τις δικές τους πρωτοβουλίες εφοδιαστικής, ιδίως μέσω επενδύσεων σε υποδομές, σε στενή συνεργασία με την Ευρωπαϊκή Ένωση. Ο μόνος τρόπος για να επιτύχουμε κάτι τέτοιο είναι να ενεργήσουν από κοινού τα κράτη μέλη και η Ευρωπαϊκή Ένωση.
<P>
" εφοδιαστική εμπορευμάτων αποτελεί μείζον πρόβλημα. Αν εργαστούμε επ' αυτού, θα επιτύχουμε τη στροφή σε εναλλακτικά μέσα μεταφορών, την οποία επιζητούμε στον αγώνα μας κατά της υπερθέρμανσης του πλανήτη. Κατά τη γνώμη μου, ο τρόπος για να καταστήσουμε βιώσιμη την ευρωπαϊκή κινητικότητα, με άλλα λόγια, συμβατή με τις περιβαλλοντικές απαιτήσεις μας προς όφελος της οικονομίας και των ευρωπαίων πολιτών, περνά από την ομαλή εφοδιαστική των εμπορευμάτων και τις καλές υποδομές μεταφορών.
<P>
Επιτρέψτε μου να ευχαριστήσω ολόψυχα την κ. Ayala Sender για τη συμβολή της σε αυτά τα βήματα προόδου στην εφοδιαστική εμπορευμάτων, που αποτελεί το κλειδί για την ανάπτυξη των βιώσιμων μεταφορών.
<SPEAKER ID="195" NAME="Satu Hassi  " AFFILIATION="Verts/ALE">
συντάκτρια γνωμοδότησης της Επιτροπής Βιομηχανίας, Έρευνας και Ενέργειας. - (FI) Κύριε Πρόεδρε, κυρίες και κύριοι, θέλω να ευχαριστήσω ειλικρινώς την εισηγήτρια, κ. Ayala Sender, για μια πολύ αξιόλογη έκθεση.
<P>
Λυπούμαι, ωστόσο, που η Επιτροπή Μεταφορών και Τουρισμού παρέλειψε από την έκθεση ορισμένα καίρια ζητήματα τα οποία έθιξε η Επιτροπή Βιομηχανίας, Έρευνας και Ενέργειας. Μεταξύ αυτών, το πιο σημαντικό είναι η ενσωμάτωση του εξωτερικού κόστους των μεταφορών, όπως το περιβαλλοντικό κόστος. " κοστολόγηση που συνυπολογίζει τα πραγματικά κόστη, περιλαμβανομένου του περιβαλλοντικού και κοινωνικού κόστους, είναι αποφασιστικής σημασίας μέσο, προκειμένου να καταστεί ένα σύστημα μεταφορών ευφυές, αποδοτικό και ορθολογικό. Στην Ελβετία τα τέλη διοδίων για τις μεταφορές με φορτηγά αυτοκίνητα έχει οδηγήσει σε ουσιαστική στροφή των εμπορευματικών μεταφορών προς τους σιδηροδρόμους και μείωσε τον αριθμό των φορτηγών που μετακινούνται χωρίς φορτίο. Αυτό είναι ένα καλό παράδειγμα που μπορούμε όλοι να λάβουμε υπόψη.
<P>
Πρέπει να γίνει κατανοητό ότι ένα αποδοτικό, ορθολογικό σύστημα μεταφορών δεν ισοδυναμεί με διαρκή επέκταση της οδικής κυκλοφορίας. Οι εκπομπές διοξειδίου του άνθρακα από την οδική κυκλοφορία δεν επιτρέπεται να συνεχίσουν να αυξάνονται με τους σημερινούς ρυθμούς· διαφορετικά, οι μειώσεις των εκπομπών που επιτυγχάνονται σε άλλους τομείς, όπως η βιομηχανία, θα αποδειχθούν χάσιμο χρόνου.
<SPEAKER ID="196" NAME="Mathieu Grosch">
εξ ονόματος της Ομάδας PPE-DE. - (DE) Κύριε Πρόεδρε, κύριε Επίτροπε, κυρίες και κύριοι, θα ήθελα αρχικά να ευχαριστήσω τόσο την Επιτροπή όσο και την εισηγήτρια για την εργασία της. " εφοδιαστική εμπορευμάτων είναι ένα τόσο ευρύ θέμα, ώστε δεν είναι πάντα εύκολο να περιοριστεί κανείς στα ουσιώδη. Όπως το θέτουν τόσο ωραία οι Γάλλοι: "qui trop embrasse mal étreint" (όποιος θέλει τα πολλά, χάνει και τα λίγα). Ας είμαστε λοιπόν χαρούμενοι σήμερα που καταφέραμε να απομονώσουμε τα ουσιαστικά σημεία!
<P>
Πρέπει να ακολουθήσουμε νέους δρόμους, γιατί ο τομέας αυτός δεν είναι εύκολος. Είναι ένας τομέας σύγκρουσης μεταξύ της οικονομίας και της οικονομικής ανάπτυξης, αφενός, και του περιβάλλοντος και της ασφάλειας, αφετέρου. Για να το θέσω απλά: όλοι θέλουν τα εμπορεύματα, αλλά κανείς δεν θέλει τη μεταφορά. Έτσι ο τομέας αυτός, που παρέχει βέβαια πολύ καλές προοπτικές απασχόλησης, δεν διαθέτει την καλύτερη εικόνα. Πρέπει να συμβάλουμε, προκειμένου να υπενθυμίσουμε στον κόσμο, πρώτον, ότι ο τομέας αυτός έχει οικονομική σημασία, δεύτερον, ότι μπορούμε να ακολουθήσουμε νέους δρόμους και τρίτον, ότι ο τομέας παρέχει ακόμα και σήμερα δυναμική απασχόλησης.
<P>
Εξακολουθώ να θεωρώ πολύ σημαντική την αναφορά που γίνεται στην εκπαίδευση, και οι διάφορες χώρες πρέπει να την λάβουν υπόψη. " εξειδίκευση στους τομείς αυτούς μπορεί να οδηγήσει σε νέα και ενδιαφέροντα επαγγέλματα. " έρευνα μπορεί επίσης να καταστήσει τις μεταφορές αποτελεσματικότερες, συμβατότερες προς το περιβάλλον αλλά και ασφαλέστερες. Το σημαντικό παραμένει η συνεργασία μεταξύ των χωρών. Ας σκεφτούμε μόνο τα διευρωπαϊκά δίκτυα. Όλοι σκέφτονται παγκόσμια, αλλά κανένας δεν θέλει να ενεργήσει τοπικά. Με απλά λόγια, θέλουμε να υπάρχουν παντού αυτά τα δίκτυα, αλλά δεν διαθέτουμε τους πόρους, είτε διαπραγματευόμαστε με το Συμβούλιο για περισσότερους πόρους για τα διευρωπαϊκά δίκτυα είτε με τις ίδιες τις χώρες.
<P>
Σε σχέση με τα μέσα μεταφοράς, θεωρώ ότι κανένας δεν έχει αντίρρηση για τη στροφή των εμπορευματικών μεταφορών προς τους σιδηροδρόμους και τις εσωτερικές πλωτές οδούς, όμως το σημαντικότερο είναι η αποτελεσματικότητα, που δεν είναι μόνο ζήτημα τιμής. Αν οι σιδηροδρομικές μεταφορές γίνουν φθηνότερες αλλά όχι και πιο αποτελεσματικές, δεν θα επιτύχουμε αυτήν την αλλαγή τρόπου μεταφοράς. Επομένως, για να αντιμετωπίσουμε δεόντως το θέμα, πρέπει να συνδυάσουμε την αποτελεσματικότητα με την τιμή.
<P>
Επιτρέψτε μου, ολοκληρώνοντας, να αναφερθώ στο θέμα των megaliner και της τυποποίησης. Δεν μπορούμε να απαγορεύσουμε, ή να επιτρέψουμε, τα πάντα μόνο σε ευρωπαϊκό επίπεδο. Πρέπει να συνεργαζόμαστε σωστά με τα κράτη μέλη και να καταλήξουμε σε οδηγίες, για παράδειγμα στους τομείς της ασφάλειας και των υποδομών, που θα καθορίζουν εάν θα πρέπει ή όχι να είμαστε ανεκτικοί έναντι των megaliner.
<SPEAKER ID="197" NAME="Gilles Savary">
εξ ονόματος της Ομάδας PSE. - (FR) Κύριε Πρόεδρε, θέλω καταρχάς να ευχαριστήσω την κ. Ayala Sender για την πρωτοβουλία της.
<P>
Κύριε Επίτροπε, πιστεύω, πράγματι, ότι ακόμα δεν έχουμε συνηθίσει να μιλάμε για την εφοδιαστική, είτε αναφερόμαστε σε ευρωπαϊκό επίπεδο, είτε σε επίπεδο κρατών μελών. Συχνά έχουμε μια οδική πολιτική, μια σιδηροδρομική πολιτική, μια αεροπορική πολιτική, μια ναυτιλιακή πολιτική και σε ορισμένες χώρες αντιμετωπίζουμε πολύ μεγάλες δυσκολίες να τις συντονίσουμε. " εφοδιαστική σημαίνει ούτε λίγο ούτε πολύ να αποφεύγεται η υπερβολική στροφή από το ένα στο άλλο μέσο μεταφορών και να εξασφαλίζεται η βέλτιστη χρήση τους σε ό,τι αφορά τη μέγιστη αποδοτικότητα ή κερδοφορία τους. Σε σχέση με αυτό, νομίζω ότι το έργο που ξεκίνησε η κ. Ayala Sender είναι πολλά υποσχόμενο και προσμένουμε, βεβαίως, με ανυπομονησία την ανακοίνωση της Επιτροπής.
<P>
Θέλω, επίσης, να επαναλάβω την επισήμανση της Επιτροπής Βιομηχανίας, Έρευνας και Ενέργειας. Κατά την άποψή μου, δεν δόθηκε αρκετή έμφαση στις εκθέσεις σχετικά με τις περιβαλλοντικές πτυχές του ζητήματος. Σαφώς και πρέπει να αναπτύξουμε την εφοδιαστική στην Ευρώπη και η πολιτική μεταφορών συνεπικουρεί την εσωτερική αγορά και την ανάπτυξή της, δεν μπορούμε όμως, από τη μία, να έχουμε φιλόδοξα σχέδια για τη μείωση των ρύπων που προκαλούν το φαινόμενο του θερμοκηπίου και, από την άλλη, να είμαστε υπερβολικά μετριοπαθείς.
<P>
Σε σχέση με αυτό, με προβληματίζει το γεγονός ότι επιτρέψαμε να παρεισφρήσει η αναφορά στα φορτηγά των 60 τόνων σε όλες τις εκθέσεις. Μια προηγούμενη έκθεση αναφερόταν συγκρατημένα σε μια ευρωπαϊκή έννοια συνδυασμένων μεταφορών· ορισμένες εκθέσεις μιλάνε για υπερβαρέα φορτηγά οχήματα (megatrucks και gigaliners), σύμφωνα δε με τη θεωρία της ομάδας πίεσης των οδικών μεταφορών, όσο μεγαλύτερο είναι ένα φορτηγό, τόσο μικρότερη κατανάλωση καυσίμων έχει και τόσο μεγαλύτερη εξοικονόμηση. Αυτό είναι αναληθές. Όσο μεγαλύτερο είναι ένα φορτηγό, τόσο πιο ανταγωνιστικό γίνεται έναντι των σιδηροδρομικών ή πλωτών μεταφορών και τόσο περισσότερο υπονομεύεται η κοινοτική πολιτική για τους σιδηροδρόμους, τις εσωτερικές πλωτές οδούς και τις θαλάσσιες αρτηρίες. Δεν θα αξίζει καν να μιλάμε πλέον γι' αυτά. Θα υπάρχουν και πάλι εξίσου πολλά φορτηγά, το βέβαιο όμως είναι ότι θα υπάρχουν πολύ περισσότερα εμπορεύματα στους δρόμους και θα έχουμε αποτύχει.
<SPEAKER ID="198" NAME="Jeanine Hennis-Plasschaert">
εξ ονόματος της Ομάδας ALDE. - (NL) Κύριε Πρόεδρε, στην ανακοίνωσή της η Επιτροπή ορθώς επισημαίνει, και δεν είναι η πρώτη φορά, ότι η εφοδιαστική διαδραματίζει σημαντικό ρόλο στον τρόπο με τον οποίο ανταποκρινόμαστε σε κάθε είδους νέες προκλήσεις, όσον αφορά το περιβάλλον για παράδειγμα. Εξίσου σημαντικός είναι βεβαίως ο ρόλος της εφοδιαστικής για την ανταγωνιστικότητα της Ένωσης. Εν προκειμένω, προτεραιότητα πρέπει να δοθεί στη βελτιστοποίηση του ευρωπαϊκού συστήματος μεταφορών, με την αντιμετώπιση του προβλήματος των υφιστάμενων σημείων συμφόρησης και την εφαρμογή προηγμένης εφοδιαστικής. Απαιτείται δράση. Πώς μπορούμε να βελτιώσουμε την αποδοτικότητα των επιμέρους μέσων μεταφοράς και των συνδυασμών τους; Αυτό είναι το ερώτημα που αξίζει όλα τα λεφτά. Θέλω δε να υπογραμμίσω στο σημείο αυτό ότι η αναμενόμενη αύξηση των εμπορευματικών μεταφορών πρέπει να αντιμετωπιστεί με όσο το δυνατόν μεγαλύτερο πραγματισμό. Για να μπορέσουμε να διαχειριστούμε ένα τέτοιο επίπεδο αύξησης, πρέπει να χρησιμοποιηθούν στον μέγιστο δυνατό βαθμό όλοι οι τρόποι μεταφορών. Δεν τίθεται λοιπόν επ' ουδενί θέμα επιλογής ενός συγκεκριμένου τρόπου μεταφορών αλλά αξιοποίησης όλων των διαθέσιμων τρόπων.
<P>
Είναι κρίμα που η αντίδραση του Σώματος στην ανακοίνωση κινδύνευσε να το οδηγήσει σε τέλμα, καθώς αναλώθηκε σε μια συζήτηση πολιτικής όσον αφορά το κατά πόσον πρέπει να επιτρέπεται η κυκλοφορία αυτών των μεγαλύτερων και βαρύτερων οχημάτων -ecocombis ή gigaliners- όπως ανέφερε μόλις τώρα ο κ. Savary. Μετά από πολλές παρακλήσεις, έχουμε πλέον καταλήξει σε συμφωνία επί ενός συμβιβασμού ο οποίος είναι όσο το δυνατόν πιο ουδέτερος. Δεδομένου ότι υποστηρίζω αυτά τα μεγάλα, μεγαλύτερου μήκους και βάρους, οχήματα θέλω να προσθέσω μία μόνο παρατήρηση, ότι δηλαδή το να ζητούμε την εφαρμογή καινοτόμων ιδεών, μόνο και μόνο για να τις απορρίψουμε στη συνέχεια βάσει ψευδεπίγραφων επιχειρημάτων, δεν πρόκειται να μας οδηγήσει πουθενά. Βασίστε τις αποφάσεις σας σε κατάλληλες έρευνες, αυτή είναι η δική μου προτροπή. Για μία ακόμη φορά, η αναμενόμενη αύξηση των οδικών εμπορευματικών μεταφορών θα δοκιμάσει στον έσχατο βαθμό τις δυνατότητές μας. Τα αποτελέσματα στο εγγύς μέλλον θα εξαρτηθούν από τις προτεραιότητες που θέτουμε για την υπέρβαση των υφιστάμενων εμποδίων. Θα χρειαστεί να θυσιαστούν ορισμένες ιερές αγελάδες, περιλαμβανομένων όσων σχετίζονται με τα μεγαλύτερου μήκους και βάρους οχήματα, λόγου χάρη, ή την εξάπλωση των απαγορεύσεων κυκλοφορίας στην Ευρωπαϊκή Ένωση, οι ιερές αγελάδες των ενδομεταφορών, και ούτω καθεξής. Εύχομαι ειλικρινά οι προτεραιότητες αυτές να καθοριστούν σύντομα με μεγαλύτερη σαφήνεια στο σχέδιο δράσης της Επιτροπής.
<P>
Το μόνο που απομένει είναι να ευχαριστήσω την εισηγήτρια για το επίπονο έργο της. Θα εγκαταλείψω αμέσως την αίθουσα, όχι από αγένεια, αλλά επειδή πρέπει να παραστώ σε μια σημαντική συνάντηση σε άλλο χώρο.
<SPEAKER ID="199" NAME="Liam Aylward">
εξ ονόματος της Ομάδας UEN. - (EN) Κύριε Πρόεδρε, χαιρετίζω το περιεχόμενο αυτής της έκθεσης την οποία εξετάζουμε σήμερα και η οποία υποστηρίζει την ευρύτερη ανάπτυξη των διευρωπαϊκών οδικών δικτύων στην Ευρώπη.
<P>
Το δεύτερο μεγαλύτερο οδικό έργο στην Ιρλανδία σήμερα είναι η κατασκευή λεωφόρου 112 χιλιομέτρων με την ονομασία M3, η οποία θα παρακάμπτει τις πόλεις Dunshaughlin, Navan και Kells στην κομητεία Meath.
<P>
Στον ιρλανδικό Τύπο, υπήρξε εκτεταμένη κάλυψη του ρόλου της Επιτροπής στο πλαίσιο της λεωφόρου M3. Ορισμένα από τα άτομα που αντιδρούν σε αυτήν την εξέλιξη παρουσίασαν με εντελώς στρεβλό τρόπο τον ρόλο της Επιτροπής σε αυτήν την υπόθεση. Θέλω να βάλω τα πράγματα στη θέση τους όσον αφορά τον ρόλο της Επιτροπής στην κατασκευή της λεωφόρου M3. Στις 29 Ιουνίου 2007 η Επιτροπή απηύθυνε επιστολή με τη μορφή αιτιολογημένης γνώμης στην ιρλανδική κυβέρνηση, ζητώντας εξηγήσεις σχετικά με τους λόγους για τους οποίους η ιρλανδική κυβέρνηση δεν διενήργησε δεύτερη αξιολόγηση επιπτώσεων μετά τα αρχαιολογικά ευρήματα που ανακαλύφθηκαν τον περασμένο Μάρτιο στο Lismullen. " ιρλανδική κυβέρνηση θα υπερασπιστεί τη θέση της, καθόσον ενήργησε αφού πρώτα της γνωστοποιήθηκαν ανεξάρτητες εκθέσεις για το συγκεκριμένο θέμα από τον διευθυντή του Εθνικού Μουσείου της Ιρλανδίας. " εν λόγω έκθεση συνιστούσε την ανασκαφή και καταγραφή των ευρημάτων στο Lismullen. Αυτό το σχέδιο δράσης υποστηρίχθηκε επίσης από τον επικεφαλής της κρατικής Αρχαιολογικής Υπηρεσίας στην Ιρλανδία. Εντούτοις, η αποστολή αιτιολογημένης γνώμης από την Επιτροπή στην ιρλανδική κυβέρνηση δεν σημαίνει, όπως αναφέρθηκε στα μέσα ενημέρωσης, ότι θα επιβληθεί πρόστιμο εκατοντάδων εκατομμυρίων ευρώ στην Ιρλανδία από την Ευρωπαϊκή Ένωση ή ότι η κατασκευή της λεωφόρου, που έχει ήδη ξεκινήσει, θα χρειαστεί να σταματήσει ή ότι θα υπάρξει δικαστική προσφυγή κατά της Ιρλανδίας. Γνωρίζω ότι το θέμα αυτό προκαλεί έντονα συναισθήματα, όμως ο ρόλος της Ευρωπαϊκής Ένωσης εν προκειμένω πρέπει να τεθεί στις πραγματικές του διαστάσεις.
<SPEAKER ID="200" NAME="Eva Lichtenberger">
εξ ονόματος της Ομάδας Verts/ALE. - (DE) Κύριε Πρόεδρε, κύριε Επίτροπε, κυρίες και κύριοι, ως μέλος των Πρασίνων είμαι φυσικά υπέρ κάθε βελτίωσης της εφοδιαστικής, γιατί μπορεί να συμβάλει στον περιορισμό των περιβαλλοντικών ζημιών. Πρέπει, όμως, να πω εξαρχής ότι είναι ελάχιστοι οι τομείς στους οποίους η Ευρωπαϊκή Ένωση διαθέτει αρμοδιότητα δράσης εν προκειμένω. Οι ελλείψεις ως προς την εφοδιαστική απαντώνται πάντα σε τομείς όπου δεν λειτουργεί η διασύνδεση μεταξύ διαφορετικών τρόπων μεταφοράς· αυτό είναι ιδιαίτερα επιζήμιο σε περιπτώσεις όπου δεν μπορούν να χρησιμοποιηθούν οι σιδηρόδρομοι λόγω των βραδυκίνητων, γραφειοκρατικών, ανύπαρκτων ή ανεπαρκώς ανεπτυγμένων διασυνδέσεων εφοδιαστικής.
<P>
Ακόμα όμως και σε περιπτώσεις όπου παρατηρούνται πολλές διαδρομές κενές φορτίου, διαπιστώνουμε ότι υπάρχει προφανώς έλλειμμα ως προς την εφοδιαστική, ή απλά ότι δεν συμφέρει η αποδοτική και στοχοθετημένη χρησιμοποίηση του τροχαίου υλικού. Αυτά είναι καίρια σημεία και θίγονται όντως σε αυτόν τον φάκελο. Παράλληλα, έχουν γίνει αντικείμενο εκμετάλλευσης από αρκετούς εκπροσώπους ομάδων πίεσης. Κατά την άποψή μου, η βελτίωση της υποδομής δεν συνιστά από μόνη της εφοδιαστική· εξακολουθούμε να βλέπουμε άδεια βαγόνια να κινούνται ακόμα και σε ιδιαίτερα καλούς δρόμους ή σιδηροδρόμους, και αυτό δεν μας βοηθά με κανέναν τρόπο. Συγκριμένα, θέλω να καταδικάσω το γεγονός ότι αυτός ο φάκελος αποτέλεσε αντικείμενο κατάχρησης με σκοπό την προπαγάνδα υπέρ των επονομαζομένων gigaliner.
<P>
Ήδη πάσχουμε από την πολύ κακή χρησιμοποίηση του τροχαίου υλικού. Παρόλα αυτά, λόγω ιδίων οικονομικών συμφερόντων -κυρίως εκ μέρους της βιομηχανίας ξυλείας, τουλάχιστον στο παρελθόν- πρόκειται να εισαχθούν πολύ μεγάλα βαρέα οχήματα, πράγμα αρνητικό για τη συντήρηση των δρόμων. Γιατί πρέπει όλοι μας να καταλάβουμε ότι απαιτούνται πολύ συχνότερες επισκευές των δρόμων στην περίπτωση που περισσότερο βάρος τοποθετείται επί των αξόνων, που περισσότερο βάρος μεταφέρεται επί της ασφάλτου. Γι' αυτό δεν μπορούμε να μιλάμε για περιβαλλοντική ή οικονομική βελτίωση εν προκειμένω, καθότι στο τέλος σημειώνεται επιπλέον τεράστια στρέβλωση του ανταγωνισμού με τους σιδηροδρόμους.
<SPEAKER ID="201" NAME="Erik Meijer">
εξ ονόματος της Ομάδας GUE/NGL. - (NL) Κύριε Πρόεδρε, σήμερα μεταφέρονται οδικώς πολύ περισσότερα εμπορεύματα από όσα θα έπρεπε για την ποιότητα του ατμοσφαιρικού μας αέρα, την προστασία μας έναντι του υπερβολικού θορύβου, την ασφάλειά μας και τον χώρο που έχουμε ανάγκη. Αυτές οι μεταφορικές δραστηριότητες συνεχίζουν να αναπτύσσονται, δεδομένου ιδίως ότι έχουν καταστεί σχετικά φθηνότερες με την πάροδο των ετών. Οι εταιρείες προγραμματίζουν ολοένα και περισσότερες μετακινήσεις οι οποίες δεν είναι αναγκαίες. Τούτο οφείλεται σε δύο λόγους: η άντληση πρώτων υλών, τα διάφορα στάδια κατεργασίας τους και η πώληση των τελικών προϊόντων πραγματοποιούνται σε πολύ διαφορετικές τοποθεσίες, κάτι που συνεπάγεται πολλές περιττές μεταφορικές δραστηριότητες μεταξύ αυτών των τοποθεσιών. Παρά τη δημιουργία κεντρικών λιμένων και άλλων μεγάλων κέντρων διανομής, τα εμπορεύματα συνεχίζουν να ακολουθούν πολύ μεγαλύτερες διαδρομές από ό,τι είναι αναγκαίο.
<P>
Σε αραιοκατοικημένες χώρες με ελάχιστες ή καθόλου σιδηροδρομικές συνδέσεις, κυρίως στην Αμερική και την Αυστραλία, έχουν αναπτυχθεί τεράστια οχήματα οδικών εμπορευματικών μεταφορών, οι λεγόμενοι οδικοί συρμοί ή νταλίκες. Τα οχήματα αυτά διατηρούν χαμηλό το κόστος των οδικών μεταφορών, όμως δημιουργούν πάρα πολλά προβλήματα, τα οποία μάλιστα μπορούν να αποφευχθούν, σε όλους τους άλλους. Δεν πρέπει να επιτρέψουμε την είσοδο αυτών των βαρέων οχημάτων στην Ευρώπη. Οι εμπορευματικές μεταφορές πρέπει να περιοριστούν, και όσα εμπορεύματα είναι πραγματικά αναγκαίο να μετακινηθούν σε μεγάλες αποστάσεις πρέπει να μετακινούνται στον μέγιστο δυνατό βαθμό μέσω των σιδηροδρόμων ή των πλωτών οδών.
<SPEAKER ID="202" NAME="Johannes Blokland">
εξ ονόματος της Ομάδας IND/DEM. - (NL) Κύριε Πρόεδρε, η σπουδαιότητα της εφοδιαστικής για την κοινωνία μας είναι ευρέως γνωστή. Όλοι οι εμπλεκόμενοι έχουν καθήκον να διασφαλίζουν την ομαλή εκτέλεση των δραστηριοτήτων εφοδιαστικής. Οι δημόσιες αρχές καθιστούν το πλαίσιο λειτουργίας όσο το δυνατόν πιο ευνοϊκό, οι δε επιχειρήσεις και η βιομηχανία επινοούν τρόπους ανταπόκρισης στη ζήτηση της αγοράς με τον βέλτιστο δυνατό τρόπο. Χαίρομαι που η εισηγήτρια αναφέρει αυτήν την πτυχή και υπογραμμίζει τους διάφορους τομείς που πρέπει να εξεταστούν.
<P>
Ένα θέμα που προκάλεσε πολλές συζητήσεις κατά την επεξεργασία αυτής της έκθεσης είναι το ζήτημα των μεγαλύτερου μήκους και βάρους οχημάτων ή αλλιώς "ecocombis". Παρότι οι πρακτικές δοκιμές σε εθνικό επίπεδο έχουν καταλήξει σε εξαιρετικά θετικά αποτελέσματα, οι απόψεις για τα εν λόγω οχήματα διίστανται. Κατά τη γνώμη μου, η συμβιβαστική θέση είναι ένα καλό σημείο εκκίνησης για περαιτέρω διάλογο. Αναμένω με ενδιαφέρον τη συνεισφορά της Ευρωπαϊκής Επιτροπής σε αυτήν τη συζήτηση, τόσο στο πλαίσιο του σχεδίου δράσης της για την εφοδιαστική εμπορευμάτων όσο και στη μελέτη σχετικά με το βάρος και τις διαστάσεις των οχημάτων. " μελέτη θα ανατεθεί προσεχώς και τα ευρήματά της θα δημοσιευθούν το επόμενο καλοκαίρι.
<P>
Συνοψίζοντας: τα συγχαρητήριά μου στην κ. Ayala Sender για την έκθεσή της, και ευελπιστώ ότι η διαδικασία την οποία ξεκινήσαμε θα προωθηθεί περαιτέρω κατά τη διάρκεια του τρέχοντος έτους.
<SPEAKER ID="203" NAME="Andreas Mölzer">
εξ ονόματος της Ομάδας ITS. - (DE) Κύριε Πρόεδρε, η παγκοσμιοποίηση μάς φέρνει χρόνια τώρα αντιμέτωπους με την αύξηση των δαπανών των εμπορευματικών μεταφορών· συν τοις άλλοις, είχαμε τη διεύρυνση προς ανατολάς - μαζί με μία εσφαλμένης κατεύθυνσης ευρωπαϊκή πολιτική ενισχύσεων. Ως εκ τούτου, εκατομμύρια οχήματα μεταφέρουν καθημερινά φορτίο, από τα ιδιωτικής χρήσεως οχήματα έως τα βαρέα οχήματα, με αποτέλεσμα την κλιμάκωση των δυσμενών επιπτώσεων, όπως είναι η συμφόρηση, ο θόρυβος, η περιβαλλοντική ρύπανση και η ρύπανση από λεπτόκοκκη σκόνη. " συγκέντρωση στις οδικές μεταφορές θα εντείνει, το δίχως άλλο, τα υφιστάμενα προβλήματα που αντιμετωπίζουν οι πυκνοκατοικημένες περιοχές και οι κύριοι άξονες μεταφορών.
<P>
" συχνότητα ατυχημάτων είναι πολύ μεγαλύτερη στα βαρέα οχήματα από ό,τι σε άλλα είδη μεταφοράς και οι αυστηρές πανευρωπαϊκές διατάξεις για τις περιόδους ανάπαυσης δεν θα βελτιώσουν παρά ελάχιστα την κατάσταση. Πράγματι, οι Βρυξέλλες δεν παίρνουν στα σοβαρά ούτε την προστασία της δημόσιας υγείας, διαφορετικά δεν μπορεί να εξηγηθεί η αποτυχία μεταφοράς της σύμβασης για την προστασία των Άλπεων. Βέβαια, η ΕΕ έχει θίξει ήδη εδώ και χρόνια τα προβλήματα αυτά, εκπονώντας σχέδια δράσης και ζητώντας τη στροφή των οδικών μεταφορών προς τους σιδηροδρόμους. Όμως, για άλλη μία φορά δεν κατάφερε να επιτύχει πραγματικά αποτελέσματα.
<P>
Σε σχέση με τα διευρωπαϊκά δίκτυα, δεν μπορούμε να κλείνουμε άλλο τα μάτια μας μπροστά στην πραγματικότητα και οι εθνικοί σιδηροδρομικοί άξονες πρέπει επιτέλους να καταστούν οικονομικά ελκυστικοί.
<SPEAKER ID="204" NAME="Georg Jarzembowski" AFFILIATION="PPE-DE">
(DE) Κύριε Πρόεδρε, κύριε Αντιπρόεδρε της Επιτροπής, κυρίες και κύριοι, θα ήθελα να επισημάνω ότι η ίδια η Επιτροπή δήλωσε πως η εφοδιαστική είναι ζήτημα της ίδιας της βιομηχανίας. Θεωρώ σωστή την προσέγγιση αυτή. Ως εκ τούτου, ελπίζω ότι, όταν η Επιτροπή παρουσιάσει το σχέδιο δράσης της, θα την χωρίσει σε μέτρα που θα μπορούμε να λάβουμε ως Κοινότητα, σε μέτρα που θα μπορούν να λάβουν τα κράτη μέλη, καθώς και σε μέτρα που θα λαμβάνονται κατόπιν απόφασης της ίδιας της βιομηχανίας.
<P>
Φυσικά, οφείλουμε να περιορίσουμε τη γραφειοκρατία που εξακολουθεί να αποτελεί εμπόδιο για την παράκτια ναυσιπλοΐα, η οποία υποχρεούται να συμπληρώνει διάφορα έντυπα, τη στιγμή που τα βαρέα οχήματα κινούνται απλά ελεύθερα εντός της Ευρωπαϊκής Ένωσης. Πρέπει λοιπόν να περιορίσουμε την κρατική γραφειοκρατία και να προωθήσουμε σύγχρονες υποδομές και συστήματα μεταφορών. Ας μη γελιόμαστε, όμως. " εφοδιαστική είναι ζήτημα της ίδιας της βιομηχανίας και δεν πρέπει να αναλάβουμε ένα βάρος που απλά δεν μπορούμε να σηκώσουμε.
<P>
Ως προς τα gigaliner -αν και μάλλον θα ήταν πιο σωστό να μιλάμε είτε για βαρέα οχήματα των 60 τόνων είτε των 25 μέτρων, αφού υπάρχουν διάφορες κατηγορίες- η ομάδα μου είναι αυτό το διάστημα εντελώς αντίθετη με το να επιτραπεί η γενικευμένη χρησιμοποίηση τέτοιων οχημάτων στις μεταφορές. Στις περισσότερες περιοχές της Ευρωπαϊκής Ένωσης, άλλωστε, οι υποδομές, όπως γέφυρες, διασταυρώσεις ή κυκλικοί κόμβοι, δεν είναι σε καμία περίπτωση κατάλληλες για τόσο μεγάλα ή τόσο βαριά φορτηγά. Τα δημόσια ταμεία δεν δίνουν χρήματα για την ενίσχυση των γεφυρών ή τη μετατροπή των κυκλικών κόμβων. Εξαιτίας αυτής της κατάστασης που επικρατεί στον τομέα των μεταφορών, τα gigaliner προξενούν σημαντικά προβλήματα στην οδική ασφάλεια. Φανταστείτε απλώς ένα τέτοιο όχημα 25 τόνων να περνάει μέσα από ένα μικρό χωριό, να μην παίρνει καλά τη στροφή και να πρέπει να κάνει όπισθεν!
<P>
Επομένως, πιστεύω ότι πρέπει να συνεχίσουμε να ενεργούμε όπως στο παρελθόν. Μπορούμε να τα επιτρέψουμε στη Φινλανδία και τη Σουηδία, όπου υπάρχουν τεράστιες ανοιχτές εκτάσεις για τη μεταφορά ξυλείας. Ως προς αυτό, η Επιτροπή Μεταφορών και Τουρισμού έκανε μία λογική πρόταση. Να επιτρέψουμε δηλαδή τα gigaliner στα κράτη μέλη, αλλά μόνον υπό πολύ αυστηρές συνθήκες ότι θα είμαστε σε θέση να αποδείξουμε στην Επιτροπή ότι υφίσταται η απαραίτητη ασφάλεια στον τομέα των μεταφορών και ότι υπάρχουν οι αναγκαίες υποδομές μεταφορών. Πρέπει, επομένως, να εξετάσουμε αυτές τις συνθήκες κατά περίπτωση και για κάθε επιμέρους χώρα.
<SPEAKER ID="205" NAME="Silvia-Adriana Ţicău" AFFILIATION="PSE">
(RO) Κύριε Πρόεδρε, κύριε Επίτροπε, τα κράτη μέλη πρέπει να εξασφαλίσουν ευνοϊκό περιβάλλον για την ανάπτυξη της εφοδιαστικής εμπορευματικών μεταφορών και την άρση των σχετικών εμποδίων. Τόσο για τους μεταφορείς όσο και για τους πελάτες, είναι εξαιρετικά σημαντικό τα εμπορεύματα να φτάνουν εγκαίρως και σύμφωνα με τους συμφωνηθέντες όρους.
<P>
Έως το 2020, προβλέπεται αύξηση των εμπορευματικών μεταφορών κατά 50%. " εφοδιαστική εμπορευματικών μεταφορών αντιστοιχεί στο 13% του ακαθάριστου εγχώριου προϊόντος της Ένωσης, ενώ το 10-15% του τελικού κόστους των προϊόντων αντιστοιχεί στο κόστος της εφοδιαστικής μεταφορών. Γι' αυτό τα κράτη μέλη πρέπει να διευκολύνουν τις εμπορευματικές μεταφορές, οι δε κανόνες και έλεγχοι πρέπει να εφαρμόζονται βάσει κοινών προτύπων, χωρίς τη δημιουργία εμποδίων στην ελεύθερη κυκλοφορία των εμπορευμάτων. Τα πρότυπα αυτά πρέπει να προωθηθούν κατά προτεραιότητα σε όλους τους ενδιαφερόμενους μεταφορείς, ούτως ώστε να μπορούν να συμμορφώνονται προς τις ρυθμιστικές διατάξεις, τηρώντας συγχρόνως τις συμβατικές τους υποχρεώσεις...
<P>
(Ο Πρόεδρος διακόπτει την ομιλήτρια)
<P>
" Ευρωπαϊκή Ένωση πρέπει να χρησιμοποιεί φιλικότερα προς το περιβάλλον μέσα μεταφοράς. Δεν είναι τυχαίο το γεγονός ότι το 70% των έργων προτεραιότητας για την ανάπτυξη του ευρωπαϊκού δικτύου μεταφορών αφορούν σιδηροδρομικές μεταφορές και μεταφορές μέσω πλωτών οδών. Δυστυχώς, τα κράτη μέλη δεν έχουν αξιοποιήσει επαρκώς το πρόγραμμα Marco Polo για τη μεταφορά μεγάλου όγκου εμπορευματικών μεταφορών από το οδικό στο θαλάσσιο σύστημα μεταφορών.
<P>
" πλωτή οδός που αποτελείται από τον Ρήνο, το κανάλι του Μάιν και τον Δούναβη μειώνει την απόσταση μεταξύ Βορειοδυτικής και Νοτιοανατολικής Ευρώπης κατά 4 000 χιλιόμετρα. Επιπλέον, από το 2007, η Ευρωπαϊκή Ένωση διαθέτει έξοδο προς τον Εύξεινο Πόντο. Για την εφοδιαστική εμπορευματικών μεταφορών, τα ευφυή συστήματα μεταφορών και η χρήση της τεχνολογίας καθίστανται αναγκαία. Εντούτοις, οι εμπορευματικές μεταφορές χρειάζονται καλής ποιότητας υποδομές μεταφορών και, γι' αυτό, ελπίζουμε ότι οι προϋπολογισμοί που αφορούν τα κοινοτικά και εθνικά έργα στον τομέα των μεταφορών θα αποτελέσουν προτεραιότητα στο μέλλον.
<P>
Φρονώ ότι η έκθεση αυτή είναι εξαιρετικά σημαντική για την οικονομική ανάπτυξη της Ευρωπαϊκής Ένωσης. Τα κράτη μέλη πρέπει να κάνουν περισσότερα για την εφοδιαστική εμπορευματικών μεταφορών. Συγχαρητήρια στην εισηγήτρια.
<SPEAKER ID="206" NAME="Josu Ortuondo Larrea" AFFILIATION="ALDE">
(ES) Κύριε Πρόεδρε, κύριε Επίτροπε, είμαι ένας από τους ανθρώπους εκείνους που πιστεύουν ότι η πρόοδος και η ευημερία δεν μπορούν να επιτευχθούν χωρίς φιλόδοξους στόχους, αλλά πιστεύω επίσης ότι εμείς στην Κοινότητα και στην Ευρωπαϊκή Ένωση έχουμε ενδώσει σε πάρα πολλές περιπτώσεις σε στομφώδεις και μη ρεαλιστικές συμφωνίες και στόχους. Αυτό πιστεύω ότι συνέβη το 2000 με τη στρατηγική της Λισαβόνας, η οποία θα μας έκανε την πιο ανταγωνιστική και δυναμική παγκόσμια οικονομία έως το 2010· ή το 1994 με τις συμφωνίες του Έσσεν σχετικά με τα διευρωπαϊκά δίκτυα, τα περισσότερα από τα οποία εξακολουθούν να εκκρεμούν. Τον Μάρτιο αυτού του έτους, το Ευρωπαϊκό Συμβούλιο έθεσε ως στόχο τη μείωση των εκπομπών αερίων που προκαλούν το φαινόμενο του θερμοκηπίου και της ενεργειακής κατανάλωσης κατά 20%, όταν στην πραγματικότητα αποδειχθήκαμε ανίκανοι να επιτύχουμε τους πολύ πιο μετριοπαθείς στόχους για τους οποίους δεσμευτήκαμε στο Κυότο.
<P>
Σήμερα συζητάμε για την εφοδιαστική εμπορευματικών μεταφορών στην Ευρώπη ως ένα κλειδί στη βιώσιμη κινητικότητα, ένα κρίσιμο στοιχείο για την ανάπτυξή μας· και δεδομένης της σημαντικής αύξησης των εμπορευματικών μεταφορών που προβλέπεται έως το 2020, η εφοδιαστική είναι κάτι που δεν μπορούμε να αγνοήσουμε, καθώς αποτελεί απαραίτητο εργαλείο για την αύξηση της προσβασιμότητας, της αποδοτικότητας και της ασφάλειας των εμπορευματικών μεταφορών, καθώς της βιωσιμότητάς τους.
<P>
Ωστόσο, ταυτόχρονα είναι απαραίτητο να διορθωθούν επίμονες αποτυχίες όπως η συμφόρηση του διευρωπαϊκού οδικού δικτύου στο Πέρασμα του Biriatu στη Χώρα των Βάσκων, ή άλλες πτυχές όπου υπάρχουν ελλείψεις όπως η έλλειψη αξόνων που προορίζονται σήμερα για τις σιδηροδρομικές μεταφορές (οι εν λόγω άξονες δεν χρειάζεται να είναι υψηλής ταχύτητας προκειμένου να είναι ανταγωνιστικοί), ή η χαμηλή διαλειτουργικότητα των σιδηροδρόμων, ή η έλλειψη αποδοτικής μεταφόρτωσης.
<P>
Πρέπει να καταστήσουμε εφικτά τα ευφυή συστήματα μεταφορών, να εφαρμόσουμε τις δυνατότητες που προσφέρονται από το Διαδίκτυο στη διαχείριση των εμπορευματικών μεταφορών τυποποιώντας τα βάρη, τις διαστάσεις και τους κανονισμούς που διέπουν τα εμπορεύματα, μειώνοντας τη γραφειοκρατία και θεσπίζοντας ενιαία σημεία πρόσβασης.
<P>
Πρέπει να προωθήσουμε τη συντροπικότητα των διαφόρων τρόπων μεταφοράς, χωρίς να ξεχνάμε τις θαλάσσιες αρτηρίες και τις εσωτερικές πλωτές οδούς· πάνω απ' όλα πρέπει να ενσωματώσουμε το αληθινό κόστος, συμπεριλαμβάνοντας το περιβαλλοντικό κόστος, στην τιμή χρήσης. Όλα αυτά δεν μπορούν να επιτευχθούν μειώνοντας τις συνεισφορές των κρατών μελών στον κοινοτικό προϋπολογισμό.
<SPEAKER ID="207" NAME="Margrete Auken" AFFILIATION="Verts/ALE">
(DA) Κύριε Πρόεδρε, η πολιτική μεταφορών της ΕΕ κινείται σε λάθος κατεύθυνση. Σε γενικές γραμμές, δεν γίνεται τίποτε ουσιαστικό για τα κεντρικά προβλήματα: την αλλαγή του κλίματος, τη συμφόρηση και τα ατυχήματα. Μοιάζει σαν να έχουμε συνηθίσει τη συμφόρηση και τα ατυχήματα - δεν μπορεί όμως να αρκούμαστε στο να συνηθίσουμε στην αλλαγή του κλίματος όταν αυτή έχει ξεκινήσει. Πρέπει να αναλάβουμε δράση τώρα. Κάθε φορά όμως επικρατεί ο παραδοσιακός τρόπος σκέψης, ακόμη και σε αυτήν την, κατά τα άλλα, θαυμάσια έκθεση - η οποία περιλαμβάνει την παράλογη πρόταση να επιτραπεί η χρήση των megaliner.
<P>
Τι θα συμβεί αν επιτρέψουμε τη χρήση αυτών των οδοστρωτήρων βάρους έως και 60 τόνων; Θα έχουμε μήπως λιγότερα φορτηγά; Ασφαλώς και όχι. Το κέρδος από την αύξηση του μεγέθους των φορτηγών θα αντισταθμιστεί από την αύξηση του μεταφερόμενου φορτίου. Πρόκειται για νόμο της φύσης· αυτό ακριβώς συμβαίνει όταν οι μεταφορές είναι φθηνότερες. Οι δρόμοι μας θα γεμίσουν από αυτές τις κινητές αποθήκες, και ούτε η "ευφυής" διαχείριση της κυκλοφορίας ούτε άλλες μαγικές λύσεις θα μπορέσουν να μας βοηθήσουν. Θα έμοιαζε σαν να κολλάμε μικρά τσιρότα σε μια χαίνουσα πληγή, η οποία με την τρέχουσα πολιτική μεταφορών θα γίνεται απλώς ολοένα και μεγαλύτερη.
<P>
Κυρίες και κύριοι, σας απευθύνω έκκληση να ψηφίσετε κατά των megaliner της παραγράφου 21. Δεν νοείται να επιτρέψουμε την κυκλοφορία τέτοιων βαρέων οχημάτων μεταφοράς εμπορευμάτων στην Ευρώπη. Δεν μπορούμε να κάνουμε πιο φθηνή την οδική μεταφορά των εμπορευμάτων. Όπως επισημάνθηκε νωρίτερα, αυτό θα υπονόμευε την ανταγωνιστικότητα των θαλασσίων και σιδηροδρομικών μεταφορών: ακριβώς εκείνων δηλαδή των τρόπων μεταφορών που οφείλουμε να ενισχύσουμε, προκειμένου να μπορέσουμε κάποτε να αποκτήσουμε βιώσιμες εμπορευματικές μεταφορές στην Ευρώπη.
<SPEAKER ID="208" NAME="Marian-Jean Marinescu" AFFILIATION="PPE-DE">
(RO) Κύριε Πρόεδρε, η έκθεση αυτή είναι ευπρόσδεκτη, καθόσον η εφοδιαστική είναι το κλειδί για την οικονομική ανάπτυξη, οι δε μεταφορές και η κινητικότητα είναι η κινητήρια δύναμη της βιώσιμης ανάπτυξης, και πρέπει να ανταποκρίνονται στις τρέχουσες επιτακτικές προκλήσεις, δηλαδή στην ανάγκη αποσυμφόρησης της κυκλοφορίας και καταπολέμησης της αλλαγής του κλίματος.
<P>
Έναντι της ανάγκης για βιώσιμη οικονομική ανάπτυξη και μείωση της ρύπανσης, η εφοδιαστική, ο σχεδιασμός, η ανταλλαγή βέλτιστων πρακτικών, καθώς και η αποτελεσματική συνεργασία μεταξύ όλων των ενδιαφερομένων -αρχών, παραγωγών, μεταφορέων, δικαιούχων- είναι οι μόνες βιώσιμες λύσεις. Επί του παρόντος, τόσο οι μεταφορείς όσο και οι δικαιούχοι προτιμούν την ταχύτητα που προσφέρουν οι οδικοί άξονες και οι αερομεταφορές. Δυστυχώς, ο ακραίος καύσωνας του φετινού καλοκαιριού προκάλεσε την επιβολή περιορισμών στην κυκλοφορία οχημάτων βαρέος φορτίου σε ορισμένες περιοχές, όπως η Ρουμανία, και για τον λόγο αυτό οι εμπορευματικές μεταφορές αντιμετώπισαν δυσκολίες, ενώ καταγράφηκαν οικονομικές απώλειες.
<P>
Υπό τις συνθήκες αυτές, οι σιδηροδρομικές μεταφορές και πάνω από όλα οι μεταφορές μέσω εσωτερικών πλωτών οδών και σύντομων θαλάσσιων αρτηριών, καθώς και η συντροπικότητα, προσφέρουν αναντίρρητα πλεονεκτήματα για τη μείωση της πίεσης που ασκείται στις οδικές υποδομές. Επιβάλλεται να ξεκινήσουμε εκ νέου τη συζήτηση σχετικά με τη συγχρηματοδότηση των διευρωπαϊκών δικτύων μεταφορών, διότι, για να πραγματοποιηθούν αυτές οι μαζικές επενδύσεις για τη δημιουργία ευρωπαϊκών υποδομών, οι εθνικές χρηματοδοτικές προσπάθειες, ανεξαρτήτως της σπουδαιότητάς τους και των καλών προθέσεων στις οποίες μπορεί να στηρίζονται, δεν επαρκούν, ιδίως στις περιπτώσεις των νέων κρατών μελών.
<P>
" Επιτροπή πρέπει να έχει υπόψη και να διαθέσει περισσότερους πόρους από το 2008 και μετά. Θα εστιάσω την προσοχή μου στη σημασία της σύστασης της εισηγήτριας προς τα κράτη μέλη, προκειμένου να καταρτίσουν εθνικά σχέδια δράσης για την εφοδιαστική εμπορευματικών μεταφορών, σε συνδυασμό με το ευρωπαϊκό γενικό σχέδιο δράσης. Σε αυτά τα εθνικά σχέδια, μεγάλη σημασία πρέπει να δοθεί στις διασυνοριακές μεταφορές από και προς τρίτες χώρες, καθώς και στην ασφάλεια των φορτίων. Τα εν λόγω σχέδια μπορούν να συμβάλουν επιτυχώς στη βελτίωση της διαχείρισης προτεραιοτήτων και στην απορρόφηση της χρηματοδότησης από τα διαρθρωτικά ταμεία και το Ταμείο Συνοχής που αποσκοπεί στη βελτίωση και διεύρυνση των υποδομών στον τομέα των μεταφορών, καθώς και στην καλύτερη συνεργασία μεταξύ των ΔΕΔ και των έργων του προγράμματος Marco Polo σε διασυνοριακό επίπεδο.
<SPEAKER ID="209" NAME="Bogusław Liberadzki" AFFILIATION="PSE">
(PL) Κύριε Πρόεδρε, συγχαίρω την κ. Ayala Sender για την εξαίρετη έκθεσή της.
<P>
Θέλω να θίξω δύο συγκεκριμένα ζητήματα: πρώτον, επικροτώ και εγώ τις επισημάνσεις που περιλαμβάνονται στην έκθεση σχετικά με την πρόθεση της Ευρωπαϊκής Επιτροπής να διερευνήσει το ενδεχόμενο δημιουργίας ενός ενιαίου εγγράφου στον τομέα των μεταφορών το οποίο θα καλύπτει όλους τους τρόπους μεταφορών. Πρόκειται για μία πολύ ενδιαφέρουσα ανακοίνωση, η οποία θα μπορούσε να ενισχύσει τη διαλειτουργικότητα και να προωθήσει τις πολυτροπικές μεταφορές, δεν απαιτεί επενδυτικές δαπάνες και μπορεί να συμβάλει σε μεγάλο βαθμό στην ολοκλήρωση της Ευρώπης.
<P>
Το δεύτερο ζήτημα, το οποίο θεωρώ επίσης εξαιρετικά σημαντικό, είναι η δημιουργία ενός συστήματος εκπαίδευσης και περαιτέρω κατάρτισης στους τομείς των μεταφορών και της εφοδιαστικής, προκειμένου να δημιουργηθεί ένα σύστημα αμοιβαίας αναγνώρισης των δεξιοτήτων και προσόντων· αναφέρομαι εν προκειμένω στην παράγραφο 17. Υποστηρίζω οπωσδήποτε μια τέτοια προσέγγιση για τους λόγους που προανέφερα.
<P>
Το τρίτο ζήτημα που θέλω να θίξω αφορά το σύστημα Σένγκεν και, ειδικότερα το πώς τα νέα κράτη μέλη θα μπορέσουν να εφαρμόσουν στην πράξη τις αρχές του.
<SPEAKER ID="210" NAME="Nathalie Griesbeck" AFFILIATION="ALDE">
(FR) Κύριε Πρόεδρε, θέλω να ευχαριστήσω την κ. Ayala Sender για το έξοχο έργο το οποίο, την ώρα που το Ευρωπαϊκό Κοινοβούλιο συζητά για αυτού του είδους τα έργα, οδήγησε σε αυτήν τη έκθεση ιδίας πρωτοβουλίας σχετικά με την εφοδιαστική των εμπορευματικών μεταφορών στην Ευρώπη, ένα λίαν σημαντικό θέμα για τους συμπολίτες μας, όπως ειπώθηκε πολλάκις.
<P>
Μιας και πρέπει να είμαι σύντομη, θα σταθώ σε δύο βασικά σημεία. Το πρώτο είναι πως είναι πιο ουσιαστικό από ποτέ άλλοτε να ληφθεί υπόψη η εφοδιαστική εμπορευμάτων στη συνολική στρατηγική μας για τις εμπορευματικές μεταφορές και πρέπει να δώσουμε ιδιαίτερη προσοχή στην αστική εφοδιαστική και στα εφοδιαστικά προβλήματα στις πόλεις.
<P>
" δεύτερη επισήμανση, και εν προκειμένω μιλώ ως μέλος της Επιτροπής Προϋπολογισμών, είναι ότι οι επενδύσεις της Ευρωπαϊκής Ένωσης πρέπει να συμπεριλάβουν τη χρηματοδότηση των υποδομών εφοδιαστικής. Γνωρίζουμε πόσο μεγάλη απογοήτευση νιώσαμε για το ύψος των πιστώσεων που κατανέμονται για τα διευρωπαϊκά δίκτυα μεταφορών και βασίζομαι στη στήριξη του Επιτρόπου για να εξασφαλίσουμε ότι τα κράτη μέλη θα συνεισφέρουν περισσότερο -αν μη τι άλλο, για να καταφέρουμε να τα πείσουμε- όταν γίνει η επαναδιαπραγμάτευση των δημοσιονομικών προοπτικών.
<P>
Τέλος, θέλω να επιστήσω την προσοχή στις γνώμες που εκφράστηκαν σχετικά με τα λεγόμενα gigaliner, φορτηγά που υπερβαίνουν τους 60 τόνους, τα οποία θα κυκλοφορούν στους ευρωπαϊκούς δρόμους. Όπως επεσήμανε εξαιρετικά μεγάλος αριθμός συναδέλφων μου σήμερα το απόγευμα, αυτά δεν συμβαδίζουν με τους ευρωπαϊκούς στόχους για την ασφάλεια, την περιβαλλοντική προστασία ή τη βιώσιμη ανάπτυξη.
<SPEAKER ID="211" NAME="Corien Wortmann-Kool" AFFILIATION="PPE-DE">
(NL) Κύριε Πρόεδρε, κύριε Επίτροπε, οι διαδικασίες εφοδιαστικής είναι υπόθεση πρωτίστως της βιομηχανίας και του τομέα των μεταφορών και, κατά τη γνώμη μου, έτσι πρέπει να παραμείνουν. Τα ζητήματα αυτά αποτελούν σημαντικές προτεραιότητες στην ημερήσια διάταξη της Ευρώπης αλλά και παγκοσμίως, και γι' αυτό χαιρετίζουμε την πρόταση της Επιτροπής. Οι προσπάθειες όμως πρέπει να εστιάζονται στην εξασφάλιση καλύτερου πλαισίου για τις μεταφορές και στη μείωση των εμποδίων, και όχι στην επιβολή ακόμη περισσότερων ευρωπαϊκών κανόνων ή απαγορεύσεων. Αναμφίβολα, οι κανόνες πρέπει να εξορθολογιστούν. Χαίρομαι λοιπόν διότι, από την άποψη αυτή, απλουστεύσαμε σημαντικά το σχέδιο έκθεσης της εισηγήτριας.
<P>
Επιτρέψτε μου να πω λίγα λόγια παραπάνω για τα εμπόδια στην εφοδιαστική. Πέρυσι συζητήσαμε στο Σώμα την έκθεση σχετικά με το πρόγραμμα Naiades. Στηρίζουμε πλήρως την Επιτροπή σε αυτόν τον τομέα, διότι υπάρχουν πολλά εμπόδια και στις μεταφορές μέσω των εσωτερικών πλωτών οδών, και ευελπιστώ ότι η Επιτροπή δεν θα καθυστερήσει να καταθέσει στο Κοινοβούλιο τις πρώτες προτάσεις της. Ένα άλλο εμπόδιο στην εφοδιαστική είναι ο περιορισμός όσον αφορά τα οχήματα 60 τόνων. Υποστηρίζω τον συμβιβασμό, σύμφωνα με τον οποίο τα κράτη μέλη πρέπει να είναι ελεύθερα να αποφασίσουν κατά πόσον επιθυμούν να εφαρμόσουν αυτό το μέτρο, γνωρίζω όμως επίσης ότι πάρα πολλοί μύθοι, για να μην πω τερατώδεις μύθοι, κυκλοφορούν ως προς το θέμα αυτό. Διενεργείτε μια μελέτη σχετικά, κύριε Επίτροπε. Σας απευθύνω έκκληση να μελετήσετε πρωτίστως τα δεδομένα, καθώς και τις διεθνείς διαδρομές. Συμφωνώ με τον συνάδελφό μου, κ. Jarzembowski, ότι δεν πρέπει να επιτρέψουμε την είσοδο αυτών των gigaliner στις πόλεις και τα χωριά μας. Σε μεγάλες όμως αποστάσεις για τις οποίες δεν υπάρχουν εναλλακτικές, θα μπορούσαν να χρησιμοποιηθούν. Θα εξετάσετε λοιπόν τα πραγματικά δεδομένα; Αναμένω με ενδιαφέρον τα συμπεράσματά σας.
<SPEAKER ID="212" NAME="Zita Gurmai" AFFILIATION="PSE">
(HU) Θέλω να ευχαριστήσω τη συνάδελφό μου, κ. Ayala Sender, για την εξαίρετη έκθεσή της. Επεξεργάστηκε αρκετό λεπτομερές υλικό το οποίο καλύπτει όλους τους τομείς και το οποίο θα συμβάλει στην κατάρτιση του σχεδίου δράσης της Επιτροπής.
<P>
Είναι μια επένδυση για το μέλλον της ευρωπαϊκής οικονομίας, προκειμένου να εφαρμοστεί εγκαίρως και αποτελεσματικά η εφοδιαστική εμπορευματικών μεταφορών στο σύνολο της ΕΕ. " ύπαρξή της θα συμβάλει στη βιώσιμη οικονομική ανάπτυξη, τη βελτίωση της ανταγωνιστικότητας και την περιφερειακή ανάπτυξη. Προκειμένου όμως να επιτύχουμε αυτόν τον στόχο, απαιτείται ακόμη υψηλότερη ποιότητα, πιο συνεπής, αποδοτική και ασφαλής εφοδιαστική και, το πιο σημαντικό, εναρμόνιση των μεθόδων μεταφορών, ούτως ώστε να αξιοποιηθούν πλήρως η αποδοτικότητα και τα οφέλη των επιμέρους μεθόδων. Αυτό απαιτεί τη δημιουργία των κατάλληλων τεχνικών, πρακτικών και οικονομικών προϋποθέσεων.
<P>
Απαιτούνται αξιολογήσεις επιπτώσεων που θα στηρίζονται σε μια ενοποιημένη στρατηγική για την ανάπτυξη της εφοδιαστικής. Είναι σημαντικό να είναι διακριτοί οι ρόλοι του κράτους και του ιδιωτικού τομέα. " αποδοτική εφοδιαστική έχει ζωτική σημασία για τη βιώσιμη κινητικότητα. Οι ώριμες λύσεις εφοδιαστικής συμβάλλουν στη βελτιστοποίηση των εμπορευματικών μεταφορών, και γι' αυτό είναι επίσης χρήσιμο να εξετάσουμε τις δυνατότητες ενίσχυσης της έρευνας και ανάπτυξης όσον αφορά τις εξελίξεις στον τομέα της εφοδιαστικής.
<SPEAKER ID="213" NAME="Luís Queiró" AFFILIATION="PPE-DE">
(PT) Με αυτήν την προκαταρκτική έκθεση, για την οποία η εισηγήτρια αξίζει συγχαρητήρια, ελπίζουμε να μπορέσουμε να συμβάλουμε στον καθορισμό ενός στρατηγικού πλαισίου για την εφοδιαστική εμπορευματικών μεταφορών στην Ευρωπαϊκή Ένωση. Θεωρούμε ότι η εφοδιαστική αποτελεί ζωτικής σημασίας εργαλείο για τον αποτελεσματικό σχεδιασμό και υλοποίηση μιας ισορροπημένης και βιώσιμης χρήσης των διαφόρων μέσων μεταφοράς.
<P>
" εφοδιαστική έχει, επομένως, κεντρικό ρόλο σε μια διαδικασία εξορθολογισμού με σκοπό την επίτευξη των πλέον ανταγωνιστικών και βιώσιμων επιπέδων στο μέλλον. Παρά τα πλεονεκτήματα που προσφέρει ένα σύγχρονο σύστημα εφοδιαστικής στους τομείς της οικονομικής αποδοτικότητας και ανταγωνιστικότητας, της βέλτιστης χρησιμοποίησης των πόρων, της δημιουργίας ευκαιριών απασχόλησης, της προστασίας του περιβάλλοντος και της βελτίωσης της προστασίας και της ασφάλειας, αναγνωρίζουμε ότι εξακολουθούν να υπάρχουν προβλήματα τα οποία πρέπει να λυθούν, και ένα από τα προφανέστερα από αυτά τα προβλήματα είναι η χρόνια υποχρηματοδότηση των διευρωπαϊκών δικτύων, συμπεριλαμβανομένης της ανάπτυξης της εφοδιαστικής εμπορευματικών μεταφορών. Είναι λοιπόν επιβεβλημένο να αναζητήσουμε εναλλακτικές πηγές χρηματοδότησης, μέσω πρωτοβουλιών συνεργασίας ιδιωτικού και δημοσίου τομέα, της ΕΤΕπ, των διαρθρωτικών ταμείων, κλπ.
<P>
Ένα άλλο επίκαιρο ζήτημα που θίγεται στην έκθεση είναι η ανάγκη το σχέδιο δράσης της Επιτροπής, που αναφέρθηκε προηγουμένως, να προσφέρει τη δυνατότητα λήψης μέτρων για την πάταξη του οργανωμένου εγκλήματος στις διεθνείς εμπορευματικές μεταφορές και την προστασία της ασφάλειας των μεταφερόμενων εμπορευματικών φορτίων έναντι κλοπής, ληστείας και πειρατείας. Είναι υπόθεση των δημοσίων αρχών να ρυθμίσουν αυτά και άλλα θέματα και να διευκολύνουν τις πολυτροπικές εμπορευματικές μεταφορές που αποτελούν κατ' ουσίαν επιχειρηματική δραστηριότητα. Μέτρα όπως τα "ενιαία διοικητικά κέντρα εξυπηρέτησης" και ο περιορισμός της γραφειοκρατίας μειώνουν τα κόστη και διαμορφώνουν τις προϋποθέσεις για μια πιο υγιή και ανταγωνιστική οικονομία σε αυτόν τον τομέα.
<P>
Δεδομένων των αναμενόμενων υψηλών ρυθμών ανάπτυξης των εμπορευματικών μεταφορών, ο μελλοντικός ρόλος της εφοδιαστικής θα είναι κρίσιμος για την επίτευξη ενός αποδοτικού, βιώσιμου, προσβάσιμου και ασφαλούς συστήματος μεταφορών. Στον βαθμό αυτό, είμαστε βέβαιοι ότι η εφοδιαστική θα συμβάλλει ολοένα και περισσότερο, και με τρόπο καίριο, στην επίτευξη των στόχων της Λισαβόνας.
<SPEAKER ID="214" NAME="Teresa Riera Madurell" AFFILIATION="PSE">
(ES) Κύριε Πρόεδρε, κύριε Επίτροπε, η αποδοτική εφοδιαστική των εμπορευματικών μεταφορών είναι κρίσιμη για την εδαφική συνοχή. Αυτό υποστηρίζει η κ. Ayala, την οποία θέλω να συγχαρώ για τη σοβαρή και εμπεριστατωμένη έκθεσή της. Σε αυτό το πλαίσιο, θέλω να ζητήσω από την Επιτροπή να επιστήσει ιδιαίτερη προσοχή στα συγκεκριμένα προβλήματα που αντιμετωπίζουν οι νησιωτικές περιοχές, για τις οποίες οι θαλάσσιες μεταφορές είναι ιδιαίτερης σημασίας.
<P>
Απλούστευση των διαδικασιών, αντιμετώπιση των προβλημάτων των νησιωτικών λιμένων, όπως το υπερβολικό κόστος που οφείλεται στους περιορισμούς της αγοράς, ή τρόποι για να διευκολυνθούν νέες υποδομές μέσω των διευρωπαϊκών δικτύων, των διαρθρωτικών ταμείων και του Ταμείου Συνοχής: πρόκειται για μέτρα που θα συνέβαλαν στη βελτίωση της οικονομικής ανάπτυξης και της ανταγωνιστικότητας των νησιών.
<P>
Θέλω να κλείσω καλώντας την Επιτροπή να λάβει ιδιαίτερα υπόψη τις ανάγκες που παρουσιάζει ένα νησί στο επικείμενο σχέδιο δράσης σχετικά με την εφοδιαστική των μεταφορών που πρόκειται να παρουσιαστεί.
<SPEAKER ID="215" NAME="Reinhard Rack" AFFILIATION="PPE-DE">
(DE) Κύριε Πρόεδρε, η Ευρώπη επιδιώκει, με τη σημερινή της πολιτική στο τομέα των μεταφορών, περισσότερο την αύξηση του λογισμικού στις μεταφορές, δηλαδή πιο έξυπνες λύσεις για την αύξηση της απόδοσης αλλά και προς χάριν της προστασίας του περιβάλλοντος και της υγείας. Δεν θα αναλύσω εδώ τους λόγους αυτής της αλλαγής, παρότι οφείλεται ασφαλώς στο γεγονός ότι δεν έχουμε τα χρήματα για νέα έργα υποδομών μεγάλης κλίμακας - όπως φαίνεται, για παράδειγμα, στη μάλλον περιορισμένη χρηματοδότηση των ΔΕΔ και σε πολλά άλλα.
<P>
Υπό αυτές τις συνθήκες, είναι ιδιαίτερα σημαντικό να διασφαλισθεί ότι ο νέος υλικός εξοπλισμός δεν θα εγκριθεί διά της πλαγίας οδού σε αυστριακούς και ευρωπαϊκούς οδικούς άξονες. Αναφέρομαι και εγώ, όπως και αρκετοί άλλοι, στα φορτηγά των 60 τόνων ή gigaliner ή όπως αλλιώς τα λέμε. Σε καμία περίπτωση δεν μπορεί να επιτραπεί η κυκλοφορία τους σε υποδομή που είναι η ακατάλληλη για αυτά· ίσως να είναι μια καλή λύση για πεδινές εκτάσεις με μικρή κυκλοφορία, αλλά δεν έχουν καμία θέση σε ορεινές περιοχές ή περιοχές πυκνής δόμησης. Ιδίως η Αυστρία δεν είναι καθόλου έτοιμη για την κυκλοφορία πολύ βαρέων οχημάτων. Τους τελευταίους μήνες, διαπιστώσαμε ξανά τι σημαίνει αυτό για την κατασκευή γεφυρών και το φορτίο που μπορούν να σηκώσουν. Δεν έχουμε καμία όρεξη για νέα προβλήματα σε αυτόν τον τομέα. Αυτό δεν είναι προς το συμφέρον ούτε της πολιτικής των μεταφορών ούτε, ιδίως, της πολιτικής για την υγεία και για το περιβάλλον.
<P>
Εάν δεν μπορούμε να βρούμε πρόσθετους ευρωπαϊκούς πόρους για την κάλυψη των εξωτερικών δαπανών των υφιστάμενων υποδομών, τότε πρέπει να αφήσουμε τα πράγματα ως έχουν ή, εν προκειμένων, να αφήσουμε τα gigaliner στη Βόρεια Φινλανδία.
<SPEAKER ID="216" NAME="Jacques Barrot">
Αντιπρόεδρος της Επιτροπής. - (FR) Κύριε Πρόεδρε, κυρίες και κύριοι, σας ευχαριστώ που συνενώσατε τις δυνάμεις σας με την εισηγήτριά σας για να δώσετε έμφαση στη σημασία της εφοδιαστικής, όχι μόνο από οικονομικής αλλά και από περιβαλλοντικής και κοινωνικής άποψης. Νομίζω πως συμφωνούμε ομόφωνα ότι η εφοδιαστική πρέπει να αναπτυχθεί και να καταστεί αποτελεσματικότερη και φιλικότερη προς το περιβάλλον. Αυτό αναφέρεται ξεκάθαρα στην έκθεση της κ. Ayala Sender, την οποία επικροτώ.
<P>
Πολλές από τις επιθυμίες που εκφράσατε, τις οποίες άκουσα με πολύ προσοχή σήμερα το απόγευμα, θα ενσωματωθούν στο σχέδιο δράσης για την εφοδιαστική, το οποίο θα παρουσιαστεί περί τα τέλη Οκτωβρίου. Δεδομένου ότι δεν επαρκεί ο χρόνος για να απαντήσω διεξοδικά, θα σταθώ μόνο στους κανόνες που διέπουν το μέγεθος των φορτηγών. Αυτό είναι, βεβαίως, ένα από τα πλέον αμφιλεγόμενα θέματα και δεν θα μπορέσουμε να το συζητήσουμε διεξοδικά σήμερα. Θα προβώ απλώς σε ορισμένα σχόλια.
<P>
Είναι γεγονός ότι, αν και ευελπιστούμε να δούμε μεγαλύτερη στροφή προς εναλλακτικά μέσα μεταφοράς στο μέλλον, επί του παρόντος τα περισσότερα εμπορεύματα μεταφέρονται οδικώς. Πρέπει να εκτιμήσουμε κάθε μέτρο που δύναται να βελτιώσει την αποτελεσματικότητα αυτού του μέσου μεταφοράς και να μειώσει τις επιπτώσεις του στο περιβάλλον.
<P>
" αξιολόγηση θα πρέπει επίσης να συμπεριλάβει τους κανόνες σχετικά με το μέγεθος των φορτηγών, σύμφωνα με την οδηγία 96/53. Πιστεύω ότι οι όποιες τροπολογίες θα πρέπει να εξεταστούν πολύ προσεκτικά, διότι ενδέχεται να έχουν περίπλοκες επιπτώσεις. Πρέπει να εξετάσουμε τα αποτελέσματα που ενδέχεται να έχουν τα φαρδύτερα ή βαρύτερα φορτηγά οχήματα στις υποδομές, στην ασφάλεια, στο περιβάλλον, στο σύστημα των φορτωτών και μεταφορέων και στον διατροπικό ανταγωνισμό.
<P>
Όπως είπα, θεωρώ ότι πρέπει να εξετάσουμε αυτά τα ζητήματα με πολύ μεγάλη προσοχή. Γι' αυτό, λοιπόν, οι υπηρεσίες μου θα προβούν σε έρευνα για να αξιολογήσουν τις εμπειρίες. Βάσει των αποτελεσμάτων της, θα μπορέσουμε να συζητήσουμε διεξοδικά για όλες τις πτυχές αυτού του λίαν σημαντικού θέματος, το οποίο δεν πρέπει να αντιμετωπίζεται με ελαφρότητα.
<P>
Αυτή ήταν η πρώτη παρατήρησή μου και θα ολοκληρώσω εν τάχη, υπερβολικά εν τάχη για τα γούστα μου, σέβομαι όμως το γεγονός ότι το Κοινοβούλιο έχει χρονοδιάγραμμα.
<P>
Το δεύτερο σημαντικό θέμα στο έργο σχετικά με την εφοδιαστική αφορά τις υποδομές. Έγινε αναφορά στη χρηματοδότηση των υποδομών. Θέλω να επιστήσω την προσοχή στο νέο πρόγραμμα Marco Polo II, το οποίο θα μας δώσει τη δυνατότητα να χρηματοδοτήσουμε εφοδιαστικές λύσεις που θα ευνοούν τη διατροπική στροφή ή τη μείωση της κυκλοφορίας.
<P>
Τέλος, η εκπαίδευση. Ο τελευταίος ομιλητής, ο κ. Rack, είπε ότι πρέπει να αναπτυχθεί μια νέα κουλτούρα. Αυτό ακριβώς απαιτείται και πάντα επανερχόμαστε στους άνδρες και στις γυναίκες που εργάζονται στον κλάδο των μεταφορών, που πρέπει να κατέχουν άριστα ολόκληρο φάσμα νέων δεξιοτήτων, αν όντως επιδιώκουμε πιο αποτελεσματικές μεταφορές και πιο βιώσιμη κινητικότητα, με άλλα λόγια, πιο φιλική προς το περιβάλλον.
<P>
Ευχαριστώ πολύ το Ευρωπαϊκό Κοινοβούλιο και θα λάβω πλήρως υπόψη μου αυτήν την έκθεση και τη συζήτηση που θα ακολουθήσει.
<SPEAKER ID="217" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.

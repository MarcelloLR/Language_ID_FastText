<CHAPTER ID="006">
Δήλωση της Προεδρίας
<SPEAKER ID="103" NAME="Πρόεδρος">
Κυρίες και κύριοι, πριν προχωρήσουμε στην ψηφοφορία, θα ήθελα να κάνω μία σύντομη ανακοίνωση, καθώς σήμερα τιμούμε την έκτη Ευρωπαϊκή "μέρα για τα θύματα της τρομοκρατίας.
<P>
Σήμερα αποτίουμε φόρο τιμής σε περισσότερα από 5.000 θύματα στην Ευρώπη και εκφράζουμε την αλληλεγγύη μας προς τους αναρίθμητους τραυματίες, οι οποίοι βίωσαν τη βαρβαρότητα της τρομοκρατίας.
<P>
Οι βομβιστικές επιθέσεις που έλαβαν χώρα στη Μαδρίτη πριν από έξι χρόνια, στις 11 Μαρτίου 2004, κατά τις οποίες έχασαν τη ζωή τους 191 άτομα από 17 χώρες, καθώς και οι βόμβες που εξερράγησαν στο Λονδίνο στις 7 Ιουλίου 2005, συγκαταλέγονται μεταξύ των χειρότερων τρομοκρατικών ενεργειών που διαπράχθηκαν ποτέ σε ευρωπαϊκό έδαφος.
<P>
" τρομοκρατία στρέφεται εναντίον όλων μας: στρέφεται εναντίον της ίδιας της δομής της δημοκρατικής κοινωνίας μας.
<P>
Γι' αυτόν τον λόγο, η Ευρώπη θα είναι πάντα ενωμένη στον αγώνα κατά της τρομοκρατίας, είτε πρόκειται για αυτονομιστική είτε θρησκευτική είτε πολιτική.
<P>
" τρομοκρατία δεν μπορεί ποτέ, με κανέναν τρόπο και για κανέναν λόγο, να δικαιολογηθεί. Αυτή η Ευρωπαϊκή "μέρα μάς δίνει την ευκαιρία να δείξουμε ότι κανένας τρομοκράτης και καμία τρομοκρατική ενέργεια δεν θα μπορέσει ποτέ να κλονίσει ή να καταστρέψει την πίστη μας σε βασικές αξίες, όπως αυτές των θεμελιωδών δικαιωμάτων του ανθρώπου και της δημοκρατίας.
<P>
(Χειροκροτήματα)

<CHAPTER ID="015">
Διαδικασία προσχώρησης του Μαυροβουνίου στην Ευρωπαϊκή Ένωση (συζήτηση)
<SPEAKER ID="567" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με τη διαδικασία προσχώρησης του Μαυροβουνίου στην Ευρωπαϊκή Ένωση.
<SPEAKER ID="568" NAME="Enikő Győri" LANGUAGE="HU">
Κυρία Πρόεδρε, κύριε Επίτροπε, κυρίες και κύριοι, θα ψηφίσετε επί του ψηφίσματος σχετικά με τη διαδικασία προσχώρησης του Μαυροβουνίου στην Ευρωπαϊκή Ένωση. Θεωρώ τη δέσμευση του Ευρωπαϊκού Κοινοβουλίου να διατηρήσει το άνοιγμα της Ευρωπαϊκής Ένωσης ιδιαίτερα αξιέπαινη. Ταυτόχρονα, θα διαδραματίσετε επίσης σημαντικό ρόλο στην προσπάθεια προσεταιρισμού της κοινής γνώμης των κρατών μελών στον σκοπό της διεύρυνσης, της διεύρυνσης βάσει προϋποθέσεων. Το ψήφισμα το οποίο θα εγκρίνετε αύριο επιβεβαιώνει επίσης την υλοποίηση αυτής της υποχρέωσης.
<P>
Επιτρέψτε μου να αναφέρω ότι και από την πλευρά του Συμβουλίου η δέσμευση είναι η μέγιστη δυνατή. Σύμφωνα με την ανανεωμένη συναίνεση για τη διεύρυνση η οποία εγκρίθηκε από το Ευρωπαϊκό Συμβούλιο, το Συμβούλιο επιβεβαίωσε στα συμπεράσματά του της 14ης Δεκεμβρίου 2010 ότι η ΕΕ στηρίζει σθεναρά τη συνέχιση της διαδικασίας διεύρυνσης στις χώρες των Δυτικών Βαλκανίων βάσει των αρχών και των συμπερασμάτων που έχουν εγκριθεί.
<P>
" ουγγρική Προεδρία του Ευρωπαϊκού Συμβουλίου έχει προβεί επίσης σε βαθιά δέσμευση για τον στόχο αυτό. Θα ήθελα να σας ευχαριστήσω για το εξαιρετικό σας έργο, και για τη συμβολή σας μέσω του ψηφίσματος αυτού στην εδραίωση των επιτευγμάτων του Μαυροβουνίου, η οποία είναι ιδιαίτερα αναγκαία σε όλα τα στάδια της διαδικασίας ένταξης.
<P>
Έχουμε επιβεβαιώσει την ευρωπαϊκή προοπτική του Μαυροβουνίου σε αρκετές περιστάσεις. " σταθερότητα της χώρας και ο ευρωπαϊκός προσανατολισμός της, ο οποίος στηρίζεται από όλα τα πολιτικά κόμματα, καθώς και από την πλειονότητα των πολιτών, και ο μεγάλος βαθμός συναίνεσης μεταξύ των διαφόρων εθνοτικών ομάδων, αποτελούν όλα στοιχεία τα οποία καθιστούν το Μαυροβούνιο σταθεροποιητικό παράγοντα στην περιοχή των Δυτικών Βαλκανίων.
<P>
Ας μην ξεχνούμε ότι το Μαυροβούνιο πέτυχε την απελευθέρωση των θεωρήσεων, τη σύναψη της συμφωνίας σταθεροποίησης και σύνδεσης και έλαβε καθεστώς υποψήφιας χώρας μέσα σε 12 μήνες. Αυτά τα αποτελέσματα είναι σημαντικά και αποδεικνύουν ότι η ευρωπαϊκή προοπτική λειτουργεί ως κινητήρια δύναμη για τις προπαρασκευαστικές διεργασίες μιας χώρας. " ΕΕ οφείλει, επομένως, να αναγνωρίζει τη δέσμευση και τα επιτεύγματα των χωρών που σκοπεύουν να ενταχθούν σε αυτή. Χάρη στην πρόοδο που έχει σημειωθεί, μπορούν να υλοποιηθούν περαιτέρω ενέργειες στο ευρωπαϊκό πρόγραμμα της χώρας· μπορούν να αναληφθούν νέες δεσμεύσεις και να διατυπωθούν νέες απαιτήσεις. Για τον σκοπό αυτόν, αυτές τις ημέρες συνεδριάζουν καθημερινά οι αντιπροσωπείες των οργάνων της ΕΕ και των κρατών μελών, σε διαφορετικά επίπεδα και διαφορετικά πεδία.
<P>
Επιδοκιμάζουμε επομένως τις τρέχουσες ενέργειες που έχουν αναληφθεί από το Μαυροβούνιο, ειδικότερα το σχέδιο δράσης το οποίο εγκρίθηκε μόλις από την κυβέρνησή του και το οποίο καταρτίσθηκε σε απάντηση στις συστάσεις οι οποίες διατυπώνονται στη γνώμη της Επιτροπής, και επίσης επικροτούμε τη μέθοδο που χρησιμοποιήθηκε, δηλαδή ότι η κυβέρνηση πραγματοποίησε εκτεταμένες διαβουλεύσεις με την κοινωνία των πολιτών πριν από την κατάρτιση του σχεδίου δράσης.
<P>
Επιτρέψτε μου, σας παρακαλώ, να παρουσιάσω έναν σύντομο κατάλογο των αποκαλούμενων βασικών προτεραιοτήτων στις οποίες πρέπει να σημειωθεί πρόοδος. Αναφέρονται επίσης στη γνωμοδότηση της Επιτροπής του Νοεμβρίου του 2010. Περιλαμβάνουν την ενίσχυση του κράτους δικαίου, τη συνέχιση της μεταρρύθμισης της δημόσιας διοίκησης, καθώς και την ενίσχυση των ικανοτήτων της δημόσιας διοίκησης, τη θέσπιση εκλογικού νόμου που θα συμμορφώνεται με το σύνταγμα, και αυξημένη ελευθερία των ΜΜΕ. Οι προτεραιότητες αυτές δεν είναι σημαντικές μόνο από νομική άποψη, αλλά συνιστούν και ένα ασφαλές κριτήριο της πολιτικής ωριμότητας των αρχών. Επιπλέον, είναι εξαιρετικά σημαντικό να εξασφαλισθεί το νομικό καθεστώς των προσώπων που αναγκάζονται να εγκαταλείψουν τα σπίτια τους και ο σεβασμός των δικαιώματων τους, όπως και ο αγώνας για την εξάλειψη του οργανωμένου εγκλήματος και της διαφθοράς. Αναμένουμε σημαντική πρόοδο από το Μαυροβούνιο και στον τομέα αυτό.
<P>
Προκειμένου να ληφθεί οποιοδήποτε επακόλουθο μέτρο στο πλαίσιο της διαδικασίας σταθεροποίησης και σύνδεσης εν γένει, και ειδικά για την έναρξη των ενταξιακών διαπραγματεύσεων, είναι ιδιαίτερα σημαντικό το Μαυροβούνιο να σημειώσει πρόοδο στους τομείς αυτούς και να καταβάλει επίσης περαιτέρω προσπάθειες. Το Μαυροβούνιο πρέπει να εκπληρώσει τις υποχρεώσεις του και να είναι σε θέση να παρουσιάσει απτά αποτελέσματα.
<P>
Κυρίες και κύριοι, το Μαυροβούνιο διαδραματίζει σημαντικό ρόλο στην περιφερειακή συνεργασία. Συνεργάζεται στενά με τους γείτονές του και ειλικρινά επιδοκιμάζουμε τον εποικοδομητικό ρόλο τον οποίο διαδραματίζει όσον αφορά τη σταθεροποίηση της περιοχής και την προώθηση σχέσεων καλής γειτονίας, ειδικότερα ως χώρα η οποία ασκεί την προεδρία της Διαδικασίας Συνεργασίας στη Νοτιοανατολική Ευρώπη.
<P>
Επιπλέον, στο Μαυροβούνιο βρίσκεται η έδρα της νέας ομάδας εργασίας για τον πολιτισμό και την κοινωνία του Συμβουλίου Περιφερειακής Συνεργασίας, του κοινοβουλευτικού φόρουμ του Cetinje. " ολοκλήρωση είναι αδιανόητη χωρίς περιφερειακή συνεργασία, και το Μαυροβούνιο από την άποψη αυτή δίνει το καλό παράδειγμα.
<P>
Το ψήφισμα το οποίο πρόκειται να εγκριθεί από το Κοινοβούλιο αποτελεί έναν πραγματικό απολογισμό των επιτευγμάτων. Είναι μια ακριβής αναφορά της τρέχουσας κατάτασης και χρήσιμη κατευθυντήρια γραμμή για τα καθήκοντα της υποψήφιας χώρας. Συγχαίρω τον εισηγητή, καθώς και όλους όσοι συμμετείχαν ενεργά στην κατάρτιση αυτού του εγγράφου.
<P>
Τέλος, θα ήθελα να ενθαρρύνω το Μαυροβούνιο και τις αρχές του Μαυροβουνίου να συνεχίσουν τις μεταρρυθμιστικές τους προσπάθειες και να καταβάλουν κάθε φιλότιμη προσπάθεια προκειμένου να ανταποκριθούν στις προσδοκίες των πολιτών τους.
<SPEAKER ID="569" NAME="Štefan Füle" LANGUAGE="EN">
Κυρία Πρόεδρε, είναι τιμή μου να απευθύνομαι στο Ευρωπαϊκό Κοινοβούλιο σχετικά με τη διαδικασία ευρωπαϊκής ολοκλήρωσης του Μαυροβουνίου. Ας ξεκινήσω από το σημείο που τελείωσε η Προεδρία, συγχαίροντας τον εισηγητή για το Μαυροβούνιο, κ. Charles Tannock, για την έκθεσή του, και εκφράζοντας την ευγνωμοσύνη μου προς όλους τους αξιότιμους βουλευτές οι οποίοι συνέβαλαν. Το Κοινοβούλιο διαδραματίζει σημαντικό ρόλο στην πολιτική διεύρυνσης. Πιστεύω ότι, με τη συντονισμένη δράση όλων των ευρωπαϊκών οργάνων, μπορούμε να επιτύχουμε περισσότερα.
<P>
" συνολική πρόοδος του Μαυροβουνίου προς την υλοποίηση των κριτηρίων για την ένταξη στην Ευρωπαϊκή Ένωση είναι αξοσημείωτη. Υπάρχει αυξανόμενη πολιτική συναίνεση. " χώρα έχει σημειώσει σημαντική πρόοδο θέτοντας σε εφαρμογή το νομικό και θεσμικό πλαίσιο της. Επίσης δεσμεύεται έντονα για την περιφερειακή συνεργασία. Υπάρχει ένα αξιόπιστο ιστορικό διαρθρωτικών οικονομικών μεταρρυθμίσεων και προόδου στους περισσότερους τομείς του κοινοτικού κεκτημένου.
<P>
" απόφαση του Ευρωπαϊκού Συμβουλίου να χορηγήσει καθεστώς υποψήφιας χώρας στο Μαυροβούνιο αποτελεί αναγνώριση των επιτευγμάτων αυτών και ηχηρό μήνυμα το οποίο επιβεβαιώνει την αξιοπιστία της πολιτικής διεύρυνσης της Ευρωπαϊκής Ένωσης. " χώρα έχει εισέλθει σε ένα αποφασιστικό στάδιο. Το καθεστώς υποψήφιας χώρας είναι μεγάλη ευθύνη για το Μαυροβούνιο. Απαιτούνται απτά αποτελέσματα, ώστε να μπορέσει το Μαυροβούνιο να περάσει στο επόμενο στάδιο της ευρωπαϊκής διεύρυνσης. Πιστεύω ότι το ψήφισμα του Ευρωπαϊκού Κοινοβουλίου θα στείλει το σωστό μήνυμα στο Μαυροβούνιο για την αναγνώριση των προηγούμενων επιτευγμάτων, αλλά και την ισχυρή προσδοκία ότι η μεταρρυθμιστική διαδικασία θα υλοποιηθεί με αποφασιστικότητα και ότι όλες οι βασικές προκλήσεις στο μονοπάτι ένταξης του Μαυροβουνίου στην Ευρωπαϊκή Ένωση θα αντιμετωπιστούν εκτενώς.
<P>
Την περασμένη εβδομάδα συναντήθηκα με τον πρωθυπουργό του Μαυροβουνίου, Δρα Igor Lukšić. " δέσμευσή του για την υλοποίηση της μεταρρυθμιστικής διαδικασίας και η έντονη αποφασιστικότητά του να ανταποκριθεί στις βασικές προτεραιότητες που ορίζονται στη γνωμοδότηση στης Επιτροπής είναι ενθαρρυντικές. Στις 17 Φεβρουαρίου, μετά από δημόσιες διαβουλεύσεις με την κοινωνία των πολιτών και συνομιλίες με τις υπηρεσίες της Επιτροπής, η Επιτροπή ενέκρινε ένα σχέδιο δράσης για την αντιμετώπιση των προτεραιοτήτων. Τώρα έχει κρίσιμη σημασία να επικεντρωθεί στην υλοποίηση και στη δημιουργία αξιόπιστου ιστορικού.
<P>
Οι βασικές προτεραιότητες οι οποίες αναφέρονται στη γνωμοδότηση αποτελούν μια σημαντική, αλλά εφικτή, πρόκληση που απαιτεί τη συμμετοχή και τη δέσμευση όλων των παραγόντων του Μαυροβουνίου. Οι προηγούμενες διευρύνσεις κατέδειξαν τη σημασία της αντιμετώπισης βασικών ζητημάτων βάσει των πολιτικών κριτηρίων, καθώς και του κεφαλαίου 23, σε πρώιμο στάδιο της διαδικασίας ένταξης. Τα πρώιμα απτά αποτελέσματα στον τομέα αυτόν στο Μαυροβούνιο, ιδίως, στην πολιτικοποίηση της δημόσιας διοίκησης, στην ενίσχυση της ανεξαρτησίας του δικαστικού σώματος και στην αποτελεσματική καταπολέμηση της διαφθοράς και του οργανωμένου εγκλήματος, θα διασφαλίσουν αργότερα ομαλές διαπραγματεύσεις και ένταξη στην Ευρωπαϊκή Ένωση.
<P>
Το Μαυροβούνιο πρέπει να βελτιώσει το εκλογικό του πλαίσιο, σύμφωνα με τις συστάσεις του ΟΟΣΑ και του Γραφείου Δημοκρατικών Θεσμών και Ανθρωπίνων Δικαιωμάτων (ODIHR) και της Επιτροπής της Βενετίας. Το Κοινοβούλιο χρειάζεται ενίσχυση, η οποία αποτελεί σημαντική προτεραιότητα τόσο της Επιτροπής όσο και του Ευρωπαϊκού Κοινοβουλίου. " αποτελεσματική συμμόρφωση με τα ευρωπαϊκά πρότυπα στο πεδίο των ανθρωπίνων δικαιωμάτων είναι σημαντική, ειδικότερα, όσον αφορά την ελευθερία της έκφρασης και τις σχέσεις με την κοινωνία των πολιτών. Απαιτούνται περαιτέρω προσπάθειες για την ενίσχυση της πολιτικής κατά των διακρίσεων, ιδίως της ισότητας των φύλων και της αποτελεσματικής προστασίας των ευάλωτων ομάδων. Απαιτούνται βιώσιμες λύσεις για τους εκτοπισθέντες.
<P>
Άλλες ελλείψεις οι οποίες έχουν διαπιστωθεί στη γνωμοδότηση και στο σχέδιο ψηφίσματος που καταθέσατε πρέπει επίσης να αντιμετωπιστούν. Το Μαυροβούνιο πρέπει να ενισχύσει τη διοικητική του ικανότητα και να αναβαθμίσει την προετοιμασία του σε ορισμένους τομείς του κεκτημένου της Ευρωπαϊκής Ένωσης. Το μέλλον του Μαυροβουνίου αναμφίβολα βρίσκεται στην Ευρωπαϊκή Ένωση και εμείς πρέπει να ενεργήσουμε με υπευθυνότητα. " αξιοπιστία της πολιτικής μας για τη διεύρυνση βασίζεται στον σεβασμό των προϋποθέσεων που θα οδηγήσουν στην Ευρωπαϊκή Ένωση από τις χώρες της διεύρυνσης και στον σεβασμό των χωρών της διεύρυνσης από την Ευρωπαϊκή Ένωση.
<P>
Δικό μας συμφέρον είναι να διασφαλίσουμε ότι η πορεία του Μαυροβουνίου προς την Ευρωπαϊκή Ένωση θα βασιστεί σε απτά επιτεύγματα και σαφή αποτελέσματα. Οι επιδόσεις του Μαυροβουνίου κατά το τρέχον έτος θα αξιολογηθούν στο πακέτο για τη διεύρυνση που αναμένεται τον Οκτώβριο του 2011. Μόνον όταν η Επιτροπή διαπιστώσει ότι το Μαυροβούνιο έχει επιτύχει τον αναγκαίο βαθμό συμμόρφωσης με τα κριτήρια ένταξης, ειδικότερα τις επτά βασικές προτεραιότητες που αναφέρονται στη γνωμοδότηση, θα είναι σε θέση να εισηγηθεί την έναρξη των διαπραγματεύσεων.
<SPEAKER ID="570" NAME="Charles Tannock" LANGUAGE="EN">
Κυρία Πρόεδρε, επισκέφθηκα δύο φορές το Μαυροβούνιο κατά τους τελευταίους δεκαοχτώ μήνες, με τη συνάδελφό μου Anna Ibrisagic από την Ομάδα PPE ως σκιώδη εισηγήτρια, για να διαμορφώσω τη δική μου αξιολόγηση της προόδου της χώρας, πρώτα για την απόκτηση καθεστώτος υποψηφιότητας και τώρα για την ένταξή της στην ΕΕ.
<P>
Εντυπωσιάστηκα πάρα πολύ από την επιμέλεια και τη δέσμευση ολόκληρης της κυβέρνησης του Μαυροβουνίου. Ανεξάρτητα από το πόσο μικρή μπορεί να είναι, είναι βέβαιο ότι εργάζεται εξαιρετικά σκληρά. Θα ήθελα να επαινέσω ιδιαίτερα τον πρώην πρωθυπουργό, Milo ?jukanović, και τον πρόσφατο διάδοχό του, Igor Luksić, οι οποίοι ήταν αμφότεροι ρεαλιστές και, ταυτόχρονα, ενωμένοι στην προσέγγισή τους και στην προσπάθειά τους να οδηγήσουν τη χώρα τους προς την ένταξη στην ΕΕ και στο NATO.
<P>
Τώρα είναι σειρά του Μαυροβουνίου να ανταποκριθεί στις προσδοκίες της ΕΕ. Ειδικότερα, η κυβέρνηση του Μαυροβουνίου πρέπει να αντιμετωπίσει τις επτά βασικές προτεραιότητες οι οποίες προσδιορίστηκαν από τον Επίτροπο Fule στη γνωμοδότηση της Επιτροπής. Τονίζω, ειδικότερα, το ζήτημα της διαφθοράς και του οργανωμένου εγκλήματος, σχετικά με τα οποία υπάρχουν σαφή και προσδιορισμένα κριτήρια για τον υπολογισμό της προόδου.
<P>
Χαίρομαι που τον τελευταίο μήνα, η κυβέρνηση ενέκρινε ένα πολύ καλά διατυπωμένο σχέδιο δράσης με στόχο την αντιμετώπιση των προτεραιοτήτων και των απαιτήσεων αυτών. Κατά την άποψή μου, το Μαυροβούνιο τώρα είναι έτοιμο να αρχίσει να διαπραγματεύεται την ένταξη του στην ΕΕ ως επίσημη υποψήφια προς ένταξη χώρα, και είναι παράξενο να επιμένει η Επιτροπή για την παρεμβολή ενός σημαντικού χρονικού διαστήματος μεταξύ της χορήγησης καθεστώτος υποψήφιας προς ένταξης χώρας και της έναρξης των διαπραγματεύσεων. " καθυστέρηση αυτή δεν έχει πραγματική αιτιολογία ή προφανή βάση, όπως διαβάζω στις Συνθήκες. Και κυρίως, δεν είναι ίσως το θετικότερο μήνυμα που μπορούμε να στείλουμε στην Podgorica, ή και σε χώρες αλλού στην περιοχή, όπως η Μακεδονία, οι οποίες εργάζονται σκληρά προκειμένου να αποκτήσουν καθεστώς υποψήφιας προς ένταξη χώρας.
<P>
Ελπίζω μόνο ότι αυτή η επιβεβλημένη αναμονή, η οποία τώρα είναι αναπόφευκτη και απογοητευτική για το Μαυροβούνιο, δεν θα έχει ως αποτέλεσμα την εξασθένηση της δέσμευσης της χώρας για τη συμμετοχή στην Ευρωπαϊκή Ένωση.
<P>
Το Μαυροβούνιο θα πρέπει να αξιολογείται μόνο όσον αφορά τις αξίες του, τα γεγονότα και τα επιτεύγματά του. " περίπτωσή του δεν θα πρέπει να συνδέεται με την πρόοδο σε άλλα γειτονικά κράτη των Δυτικών Βαλκανίων. Το Μαυροβούνιο είναι μια μικρή, αλλά όμορφη χώρα, η οποία γνώρισε αξιοθαύμαστη σταθερότητα και οικονομική ανάπτυξη μετά την ειρηνική απόσχισή της από τη Σερβία. Έχει ελάχιστα, ή καθόλου, εσωτερικά εθνοτικά ή θρησκευτικά προβλήματα, σε αντίθεση με ορισμένες από τις μεγαλύτερες γείτονες χώρες της. Έχει μια ασήμαντη συνοριακή διαφορά με την Κροατία, την οποία θα επιλύσει ειρηνικά ενώπιον του Διεθνούς Δικαστηρίου. Πρόσφατα διαπραγματεύτηκε και επικύρωσε συνθήκες έκδοσης με τη Σερβία και την Κροατία για την καταπολέμηση του οργανωμένου εγκλήματος.
<P>
Έχει ως βάση το ευρώ: έχει το ευρώ χωρίς να είναι στη ζώνη του ευρώ, είτε το πιστεύετε είτε όχι. " οικονομία του παραμένει μη διαφοροποιημένη -δυστυχώς- βασιζόμενη κυρίως στον τουρισμό και σε ένα χυτήριο αλουμινίου. Πρέπει να δημιουργήσει περισσότερες θέσεις εργασίας στον τομέα της υδροηλεκτρικής ενέργειας για εξαγωγή, και οι χρηματοοικονομικές υπηρεσίες μπορεί επίσης να αποτελέσουν άλλη μια λύση.
<P>
Προσωπικά, παραμένω αισιόδοξος, καθώς ουσιαστικά πρόκειται για πολύ καλές ειδήσεις στην περιοχή των Δυτικών Βαλκανίων.
<SPEAKER ID="571" NAME="Anna Ibrisagic" LANGUAGE="SV">
Κυρία Πρόεδρε, ως σκιώδης εισηγήτρια για το Μαυροβούνιο για την Ομάδα του Ευρωπαϊκού Λαϊκού Κόμματος (Χριστιανοδημοκράτες), θα ήθελα πρώτα να ευχαριστήσω τον κ. Tannock για την εξαιρετική συνεργασία του και την ιδιαίτερα εμπεριστατωμένη και ισορροπημένη έκθεσή του. Θα ήθελα επίσης να παροτρύνω τους συνάδελφους βουλευτές να στηρίξουν αύριο την παρούσα έκθεση.
<P>
Θα ήθελα, ειδικότερα, να τονίσω το γεγονός ότι έχω ιδιαίτερα θετική άποψη για την απόφαση του Ευρωπαϊκού Συμβουλίου του Δεκεμβρίου του 2010 να χορηγήσει καθεστώς υποψηφιότητας στο Μαυροβούνιο με την προοπτική ένταξης στην ΕΕ. Ταυτόχρονα, είναι σημαντικό να μην σταματήσουμε εδώ, αλλά να συνεχίσουμε γρήγορα προς τον στόχο, ο οποίος είναι η ένταξη του Μαυροβουνίου στην ΕΕ. " πολιτική και οικονομική σταθερότητα που επιδεικνύει συνεχώς το Μαυροβούνιο από τη στιγμή της ανεξαρτητοποίησής του είναι τεράστια. " χώρα αυτή συχνά περιγράφεται ως ιστορία επιτυχίας -και σήμερα το ακούσαμε αυτό και από το Συμβούλιο.
<P>
Όπως ο κ. Tannock, θεωρώ και εγώ λυπηρό που το καθεστώς υποψηφιότητας έχει αποσυνδεθεί από το δικαίωμα έναρξης διαπραγματεύσεων. Πιστεύω επομένως ότι η Επιτροπή θα πρέπει να ξεκινήσει ενταξιακές διαπραγματεύσεις το ταχύτερο δυνατό και να ορίσει μια ημερομηνία για την έναρξη των διαπραγματεύσεων αυτών με το Μαυροβούνιο. Είναι σαφές ότι η μεταρρυθμιστική διαδικασία πρέπει να συνεχιστεί, για παράδειγμα, στο πλαίσιο του δικαστικού συστήματος και όσον αφορά την καταπολέμηση των συγκρούσεων συμφερόντων στη δημόσια διοίκηση, και ότι οι προτεραιότητες τις οποίες εισηγήθηκε η Επιτροπή πρέπει να αντιμετωπιστούν, αλλά παρ' όλα αυτά θα ήθελα να επαινέσω την κυβέρνηση του Μαυροβουνίου για τις θετικές μεταρρυθμίσεις που έχει κατορθώσει να υλοποιήσει με επιτυχία μέχρι στιγμής.
<P>
Σήμερα, παρών στην αίθουσα είναι ο πρέσβης του Μαυροβουνίου, και ελπίζω και προσβλέπω στην ημέρα που θα καλωσορίσουμε όχι μόνο τον πρέσβη, αλλά και ολόκληρο το Μαυροβούνιο στην ΕΕ και τους αντιπροσώπους του Μαυροβουνίου στο Κοινοβούλιο αυτό.
<SPEAKER ID="572" NAME="Göran Färm" LANGUAGE="SV">
Κυρία Πρόεδρε, θα ήθελα και εγώ να ευχαριστήσω τον κ. Tannock για την εποικοδομητική συνεργασία του εξ ονόματος της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο. Χαίρομαι που το Μαυροβούνιο μπορεί τώρα να ακολουθήσει τον δρόμο προς την ένταξη στην ΕΕ. Συμφωνώ ότι η Επιτροπή θα πρέπει να εγκαινιάσει διαπραγματεύσεις το συντομότερο δυνατό, με την προϋπόθεση, βεβαίως, ότι το Μαυροβούνιο θα συνεχίσει να κινείται προς τους στόχους της ΕΕ.
<P>
Το γεγονός ότι πλέον έχει χορηγηθεί στο Μαυροβούνιο καθεστώς υποψηφιότητας στέλνει ένα ηχηρό μήνυμα για τη δέσμευση της ΕΕ για το μέλλον ολόκληρης της πρώην Γιουγκοσλαβίας στην ΕΕ. Όπως η Κροατία, έτσι και το Μαυροβούνιο μπορεί να δείξει στις υπόλοιπες χώρες τον δρόμο για την ένταξη στην ΕΕ. " προσέγγιση της ΕΕ αποτελεί βασικό παράγοντα τόσο για την ευημερία όσο και για τη σταθερότητα στην περιοχή. Αυτό είναι ολοφάνερο.
<P>
Το Μαυροβούνιο είναι μια μικρή, νέα και ειρηνική χώρα που δείχνει έντονη προσήλωση στην περιφερειακή συνεργασία. Έχει καλές σχέσεις με τις γείτονες χώρες και, ως εκ τούτου, καλές προϋποθέσεις για να σημειώσει επιτυχία στις επικείμενες διαπραγματεύσεις. Ωστόσο, υπάρχουν τομείς οι οποίοι απαιτούν δυναμικές μεταρρυθμίσεις. " νομική και διοικητική ικανότητα διαμόρφωσης μιας πλήρως βιώσιμης κοινωνίας βασισμένης στο κράτος δικαίου έχει ενισχυθεί, αλλά απαιτούνται περαιτέρω προσπάθειες. " διαφθορά και το οργανωμένο έγκλημα είναι ευρύτατα διαδεδομένα και το νομικό σύστημα χρειάζεται σημαντική περαιτέρω ενίσχυση, προκειμένου να ανταποκριθεί στις απαιτήσεις της ΕΕ.
<P>
Κατέθεσα ορισμένες τροπολογίες προκειμένου να επισημάνω ότι το Μαυροβούνιο πρέπει επίσης να ενισχύσει τη θέση των γυναικών, να εγγυηθεί την ελευθερία του Τύπου, να περιφρουρήσει τα θεμελιώδη δικαιώματα των εργαζομένων και των μειονοτήτων και, ειδικότερα, να αναπτύξει την κοινωνία των πολιτών. Δεν πρέπει να ξεχνούμε ότι και αυτοί είναι ζωτικής σημασίας τομείς των επερχόμενων διαπραγματεύσεων με την ΕΕ. Επιδοκιμάζω την όσο το δυνατόν συντομότερη ένταξη του Μαυροβουνίου στην Ευρωπαϊκή Ένωση.
<SPEAKER ID="573" NAME="Ivo Vajgl" LANGUAGE="SL">
Κυρία Πρόεδρε, θα ήθελα να συγχαρώ τον κ. Tannock για την έκθεσή του και για τη συνεργασία την οποία επέδειξε για τη σύνταξή της. Εάν, με την έγκριση του ψηφίσματος για το Μαυροβούνιο, επιθυμούμε να ανανεώσουμε, κατά βάση, τη δέσμευση για τη συνέχιση της διαδικασίας διεύρυνσης της Ευρωπαϊκής Ένωσης και για την παροχή της δυνατότητας σε όλα τα κράτη της ηπείρου μας να αναπτυχθούν υπό την αιγίδα της συμμετοχής τους στην Ένωση, τότε πρέπει πρώτα να διασφαλίσουμε την υλοποίηση των ακόλουθων ενεργειών, πρώτα από όλα για το Μαυροβούνιο, και στη συνέχεια επίσης για τη Σερβία, την ΠΓΔΜ, τη Βοσνία και Ερζεγοβίνη και την Αλβανία, χωρίς να ξεχνάμε βεβαίως την Τουρκία.
<P>
Για το Μαυροβούνιο, αυτό θα σήμαινε ότι η χορήγηση καθεστώτος υποψηφιότητας και η απόφαση, καταρχήν, έναρξης των διαπραγματεύσεων θα έπρεπε να ακολουθείται από την ουσιαστική εκκίνηση των διαπραγματεύσεων. Στο μεταξύ, πολύ περισσότερη δουλειά περιμένει την κυβέρνηση του Μαυροβουνίου όσον αφορά την εναρμόνιση των νομικών συστημάτων και την ενδυνάμωση των διοικητικών ικανοτήτων. " καταπολέμηση της διαφθοράς, σε όλες τις ποικίλες μορφές της, πρέπει να συνεχισθεί και πρέπει να έχει ως αποτέλεσμα την καταδίκη όσων έχουν εμπλακεί σε αθέμιτες πρακτικές.
<P>
" διασφάλιση της ισότητας και του σεβασμού για τις γυναίκες δεν είναι ένα καθήκον το οποίο πρέπει να επισημανθεί μόνο σήμερα. " ελευθερία έκφρασης, η ανεξαρτησία των ΜΜΕ και η προστασία των μειονοτήτων αποτελούν αξίες τις οποίες πρέπει να σέβεται άνευ όρων κάθε υποψήφια χώρα για ένταξη στην Ευρωπαϊκή Ένωση.
<P>
" νεαρή δημοκρατία του Μαυροβουνίου πρέπει να εξασφαλίσει κατάλληλη και εξέχουσα θέση στην κοινωνία της για τους ΜΚΟ. Κύριε Επίτροπε, θα ήθελα να επιστήσω την προσοχή σας σε μια ιδιαίτερη επιθυμία την οποία άκουσα ενώ βρισκόμουν στο Μαυροβούνιο και μιλούσα στους εκεί πολιτικούς. Οι σχέσεις μεταξύ Μαυροβουνίου και Σερβίας πρέπει να εξελιχθούν χωρίς η Σερβία να επιχειρεί ανάμιξη στην ανάπτυξη της γείτονας χώρας μέσω των εθνοτικών σερβικών κομμάτων. Αυτή η νοοτροπία έχει ήδη ζημιώσει σημαντικά την ιστορία της νοτιοανατολικής Ευρώπης.
<SPEAKER ID="574" NAME="Ulrike Lunacek" LANGUAGE="EN">
Κυρία Πρόεδρε, κύριε Επίτροπε, θα ήθελα να ευχαριστήσω και εγώ τον συνάδελφό μας, Charles Tannock, για την πολύ καλή και ισορροπημένη έκθεση και χαίρομαι που συμφωνήσαμε ότι δεν έπρεπε να αποσυνδεθεί το καθεστώς υποψηφιότητας του Μαυροβουνίου από το άνοιγμα των διαπραγματεύσεων. Όπως είπαν οι προηγούμενοι ομιλητές, θα ήθελα και εγώ το Μαυροβούνιο να προχωρήσει όσον αφορά τις διαπραγματεύσεις και ελπίζω ότι η καθυστέρηση δεν θα είναι μεγάλη. Χαίρομαι επίσης ακούγοντας από την ουγγρική Προεδρία ότι στηρίζουν σθεναρά τη διαδικασία διεύρυνσης. Επομένως, ελπίζω ότι θα σημειωθεί πρόοδος κατά το τρέχον έτος, το αργότερο, μετά την έκθεση προόδου. Το Μαυροβούνιο έχει πετύχει πολλά κατά το περασμένο και τα τελευταία έτη, αλλά υπάρχουν ακόμη αρκετοί τομείς προβληματισμού. Θα ήθελα να αναφέρω τρεις: καταπολέμηση της διαφθοράς, διακρίσεις και οικολογικά ζητήματα.
<P>
Όσον αφορά την καταπολέμηση της διαφθοράς και του οργανωμένου εγκλήματος, χαίρομαι που στην έκθεση αυτή, απαιτούμε επίσης από τις κρατικές αρχές να αποφεύγουν την άσκηση πίεσης σε ΜΚΟ και σε οργανώσεις της κοινωνίας των πολιτών που ερευνούν τη διαφθορά και το οργανωμένο έγκλημα. Θα πρέπει να επιτελούν το έργο του ελεύθερα και να στηρίζουν το κράτος στην καταπολέμηση της διαφθοράς και του οργανωμένου εγκλήματος.
<P>
" δεύτερη παράμετρος είναι η καταπολέμηση της διαφθοράς. Εξακολουθούν να υπάρχουν πολλές ομάδες στις οποίες, παρά την καλή νομοθεσία, η καταπολέμηση των διακρίσεων δεν έχει αποτέλεσμα: Ρομά, Ashkali και Αιγύπτιοι, άτομα LGBT· θα πρέπει επίσης να αναφέρουμε την ισότητα των φύλων, σήμερα, "μέρα της Γυναίκας.
<P>
Τέλος, όσον αφορά οικολογικά ζητήματα, το Μαυροβούνιο αυτοπροσδιορίζεται στο σύνταγμά του ως οικολογικό κράτος, πράγμα το οποίο είναι υπέροχο. Το πρόβλημα είναι ότι, παρά την όμορφη ακτή και τα βουνά, εάν η σωστή διαφανής διαδικασία δεν γίνεται με αξιολόγηση των περιβαλλοντικών επιπτώσεων, τότε αυτή η όμορφη φύση κινδυνεύει να καταστραφεί. Επομένως, ελπίζω ότι η χώρα αυτή θα προχωρήσει μπροστά, θα συνεργαστεί με την κοινωνία των πολιτών και θα εφαρμόζει διαφανείς διαδικασίες στις οικολογικές περιοχές της, ιδίως στις εγκαταστάσεις υδροηλεκτρικής ενέργειας.
<SPEAKER ID="575" NAME="György Schöpflin" AFFILIATION="PPE">
(EN) Κυρία Πρόεδρε, συμφωνώ με τους περισσότερους ομιλητές μέχρι στιγμής ότι το Μαυροβούνιο έχει σημειώσει σημαντική πρόοδο προς την ευρωπαϊκή ολοκλήρωση, παρά το κακό ξεκίνημα. Όπως και οι υπόλοιπες πρώην γιουγκοσλαβικές δημοκρατίες, έπρεπε να αντεπεξέλθει στην κατάρρευση του κομμουνισμού και την επακόλουθη κατάρρευση του κράτους στον πόλεμο που ακολούθησε, ενώ στη συνέχεια έπρεπε να δημιουργήσει ένα νέο σύστημα πάνω στα ερείπια του παλιού.
<P>
Το έργο αυτό δεν είναι εύκολο και ορισμένα αρνητικά στοιχεία του προηγούμενου συστήματος διατηρήθηκαν κάτω από νέα προσχήματα. Αυτό το οποίο, ωστόσο, είναι σημαντικό, είναι η ανάδειξη μιας νεότερης ελίτ η οποία έχει προσηλωθεί στο ευρωπαϊκό μέλλον, πράγμα στο οποίο είναι βέβαιο ότι βοήθησε η ανεπιτυχής ένωση με τη Σερβία. Προβλήματα, βεβαίως, εξακολουθούν να υπάρχουν. Ακούσαμε για ορισμένα από αυτά, τα συνήθη προβλήματα που έπρεπε να αντιμετωπίσουν τα πρώην κομμουνιστικά κράτη: διαφθορά, εγκληματικότητα, καταχρήσεις στην απόδοση δικαιοσύνης, ένας όχι ιδιαίτερα αποδοτικός τομέας δημοσίων υπηρεσιών, κ.ο.κ.
<P>
" επίλυση των προβλημάτων αυτών και τα παράλληλα μειονεκτήματα των πολιτικών, οικονομικών, νομικών και διοικητικών συστημάτων θα απαιτήσουν τεράστιες προσπάθειες από την πλευρά της ηγεσίας, που θα πρέπει να προετοιμαστεί τόσο για ενεργό όσο και παθητική αντίσταση από όσους επωφελούνται από το υφιστάμενο σύστημα. Κάθε πρώην κομμουνιστική χώρα υποχρεώθηκε να αντιμετωπίσει ανάλογες δυσκολίες. " αποφασιστικότητα και των ελίτ και της κοινής γνώμης να προσφέρουν ένα ευρωπαϊκό μέλλον είναι ενδεχομένως ο μόνος σημαντικότερος παράγοντας που θα διασφαλίσει την τελική ένταξη του Μαυροβουνίου στην ΕΕ.
<SPEAKER ID="576" NAME="Monika Flašíková Beňová" AFFILIATION="S&amp;D">
(SK) Κυρία Πρόεδρε, η πρόοδος της διαδικασίας ευρωπαϊκής ολοκλήρωσης είναι ένας από τους θεμελιώδεις παράγοντες που συμβάλλουν στην περαιτέρω ανάπτυξη του Μαυροβουνίου. Από οικονομική άποψη, η χώρα έχει επιτύχει έναν βαθμό μακροοικονομικής σταθερότητας και προχώρησε επίσης με επιτυχία από την άποψη της εκπλήρωσης των πολιτικών κριτηρίων που ορίστηκαν στη σύνοδο της Κοπεγχάγης, ή στη συνεδρίαση του Συμβουλίου στην Κοπεγχάγη.
<P>
Ωστόσο, πρέπει να ασκήσουμε περισσότερη πίεση, ειδικότερα στον τομέα της ενίσχυσης του κράτους δικαίου -συμπεριλαμβανομένων μεταρρυθμίσεων του δικαστικού συστήματος- και είναι επίσης σημαντικό να συνεχιστούν οι προσπάθειες που είναι εν εξελίξει για την καταπολέμηση της διαφθοράς και του οργανωμένου εγκλήματος. Θα θέλαμε επίσης να επιτευχθεί πρόοδος στη μεταρρύθμιση της δημόσιας διοίκησης και του εκλογικού συστήματος, και να ενισχυθεί ο ρόλος του κοινοβουλίου.
<P>
Πρέπει να δοθεί έμφαση στην υλοποίηση της ελευθερίας έκφρασης και της ελευθερίας των μέσων μαζικής ενημέρωσης. Θα ήταν επίσης καλό να υπάρξει συνεργασία με την κοινωνία των πολιτών και να γίνουν προσπάθειες να αντιμετωπιστούν οι διακρίσεις και η κοινωνική και οικονομική ενσωμάτωση ομάδων μειονοτήτων του πληθυσμού, συμπεριλαμβανομένων των Ρομά. " περιφερειακή συνεργασία και οι σωστές σχέσεις γειτονίας είναι αναμφίβολα μία από τις υπόλοιπες προϋποθέσεις για την επιτυχή διαδικασία ευρωπαϊκής ολοκλήρωσης.
<P>
Κύριε Επίτροπε, κυρίες και κύριοι, το Μαυροβούνιο έχει καταβάλει σημαντική προσπάθεια επιχειρώντας να ανταποκριθεί στα κριτήρια που έχουν τεθεί για την επιτυχή προσχώρηση στην Ευρωπαϊκή Ένωση, και επομένως είναι καιρός να εξετάσουμε το ενδεχόμενο να του χορηγηθεί καθεστώς υποψήφιας προς ένταξη χώρας. Πιστεύω ότι αυτό θα επιτευχθεί.
<SPEAKER ID="577" NAME="Eduard Kukan" AFFILIATION="PPE">
(EN) Κυρία Πρόεδρε, πρώτα από όλα, θα ήθελα να ευχαριστήσω και να συγχαρώ τον εισηγητή, κ. Tannock, για την εξαιρετική του έκθεση και την ιδιαίτερα καλή προετοιμασία του σχετικού ψηφίσματος.
<P>
Το Μαυροβούνιο έχει σημειώσει αρκετή πρόοδο στη διαδικασία ολοκλήρωσης. " χώρα διαδραματίζει επίσης εποικοδομητικό ρόλο όσον αφορά τη διατήρηση της περιφερειακής σταθερότητας. Βρίσκεται στον σωστό δρόμο, γεγονός το οποίο επιβεβαιώθηκε το περασμένο έτος με τη χορήγηση καθεστώτος υποψήφιας προς ένταξη χώρας στο Μαυροβούνιο από την Επιτροπή και το Συμβούλιο. Ελπίζω ότι θα εξασφαλίσει τη σύντομη εκπλήρωση των υπόλοιπων κριτηρίων για το άνοιγμα των ενταξιακών διαπραγματεύσεων, ώστε να δοθεί η δυνατότητα έναρξης των διαπραγματεύσεων.
<P>
Μέχρι να συμβεί αυτό, η κυβέρνηση του Μαυροβουνίου πρέπει να επικεντρωθεί στην πρόοδο σε βασικούς τομείς, οι οποίοι έχουν επισημανθεί με σαφήνεια. Επιτρέψτε μου να τους συνοψίσω ως εξής: το κράτος δικαίου, η καταπολέμηση της διαφθοράς και του οργανωμένου εγκλήματος, η εκλογική νομοθεσία, η ενίσχυση του εποπτικού ρόλου του Κοινοβουλίου έναντι της κυβέρνησης και ευρύτερη συμμετοχή της κοινωνίας των πολιτών σε αλληλεπίδραση με την κυβέρνηση, η μεταρρύθμιση του δικαστικού συστήματος, με διαρκή ενίσχυση της ανεξαρτησίας του δικαστικού σώματος και της δίωξης, και αντιμετώπιση της διαφθοράς, η οποία υπονομεύει τους κρατικούς θεσμούς, την οικονομική και κοινωνική ανάπτυξη και τη λειτουργία της δημόσιας διοίκησης.
<P>
Τέλος, χαίρομαι που βλέπω το Μαυροβούνιο να προχωρά ολοένα περισσότερο στη διαδικασία ολοκλήρωσης. Αυτός είναι ο λόγος για τον οποίο ελπίζω ότι το Συμβούλιο θα αποφασίσει να ανοίξει τις διαπραγματεύσεις με τη χώρα πραγματικά σύντομα.
<SPEAKER ID="578" NAME="Zoran Thaler" AFFILIATION="S&amp;D">
(SL) Κυρία Πρόεδρε, κυρία Győri, κύριε Fule, θα ήθελα να συγχαρώ τον εισηγητή, κ. Charles Tannock, για το επίτευγμα το οποίο συνιστά το ψήφισμα σχετικά με το Μαυροβούνιο, επί του οποίου θα διεξαχθεί αύριο ψηφοφορία. Το Μαυροβούνιο είναι μια μείζονα ελπίδα για τη διαδικασία διεύρυνσης της Ευρωπαϊκής Ένωσης στα Δυτικά Βαλκάνια. Το Μαυροβούνιο είναι ένα κράτος και μια κοινωνία χωρίς αντικειμενικά προβλήματα που θα μπορούσαν να το εμποδίσουν να προβεί στις αναγκαίες ενέργειες για την απόκτηση της ιδιότητας μέλους της Ευρωπαϊκής Ένωσης. Ωστόσο, οι γείτονές του, Βοσνία και Ερζεγοβίνη και ΠΓΔΜ, δεν είχαν την ίδια τύχη.
<P>
Οι επτά βασικές προτεραιότητες της Ευρωπαϊκής Επιτροπής είναι σαφείς και θα ήθελα να προτείνω στην κυβέρνηση του πρωθυπουργού Igor Lukšić να τις αντιμετωπίσει με αποφασιστικότητα και με τον τρόπο αυτόν να ανοίξει τις διαπραγματεύσεις σχετικά με τη χορήγηση ιδιότητας πλήρους μέλους στο Μαυροβούνιο. " κυβέρνηση θα πρέπει κάνοντας αυτά να βασιστεί στην κοινωνία των πολιτών του Μαυροβουνίου, σε διανοούμενους με ελεύθερη σκέψη και σε μη κυβερνητικούς οργανισμούς. Όσοι ασκούν κριτική δεν είναι εχθροί του Μαυροβουνίου, τα ανεξάρτητα μέσα δεν είναι εχθροί, αλλά πολύτιμο αγαθό για το Μαυροβούνιο. Προφανώς, η καταπολέμηση της διαφθοράς και του οργανωμένου εγκλήματος παραμένουν κεντρικής σημασίας. Σύμφωνα με ένα παραδοσιακό τραγούδι του Μαυροβουνίου: "Το Μαυροβούνιο μπορεί να είναι μικρό, αλλά είναι έντιμο και δίκαιο".
<SPEAKER ID="579" NAME="Elena Băsescu" AFFILIATION="PPE">
(RO) Κυρία Πρόεδρε, η σταθερότητα στην περιοχή των Δυτικών Βαλκανίων θα ενισχυθεί ακόμη περισσότερο με την εισήγηση της Ευρωπαϊκής Επιτροπής να χορηγηθεί στο Μαυροβούνιο καθεστώς υποψηφιότητας. Ταυτόχρονα, θα ήθελα να αναφέρω πόσο σημαντικό είναι να συμμορφωθεί η χώρα επακριβώς με τα κριτήρια της Κοπεγχάγης, τα οποία είναι κεντρικής σημασίας για την ολοκλήρωση της ΕΕ. Παρότι έχει σημειωθεί σημαντική πρόοδος, οι αρχές του Μαυροβουνίου πρέπει να υλοποιήσουν επιπλέον μεταρρυθμίσεις σε κεντρικής σημασίας τομείς. Για παράδειγμα, θεωρώ ότι έχω την υποχρέωση να αναφέρω την έκθεση της Επιτροπής σχετικά με την εξάπλωση της διαφθοράς και των παράνομων φορολογικών συναλλαγών. Έχοντας αυτό υπόψη, το σημαντικότερο μέτρο είναι η δημιουργία μια εξειδικευμένης δομής για την καταπολέμηση αυτών των προβλημάτων.
<P>
Αφετέρου, τα δικαιώματα των μειονοτήτων, και αναφέρομαι στο σημείο αυτό, ειδικότερα, στα δικαιώματα των Ρομά, δεν διαθέτουν την αναγκαία νομοθετική βάση. " αναφορά στο καθεστώς των μειονοτήτων στον θεμελιώδη νόμο, μαζί με τα δικαιώματά τους, θα αποτελέσει θετική ένδειξη για την ευρωπαϊκή ολοκλήρωση. Επικροτώ την προώθηση του Μαυροβουνίου ως κράτους το οποίο υπεραμύνεται του πράσινου κινήματος. Ένας από τους κύριους στόχους της ΕΕ είναι η προστασία του περιβάλλοντος. Στο σημείο αυτό, θα ήθελα να επιστήσω την προσοχή στο δυσμενή αντίκτυπο του υπερβολικού τουρισμού με κακή διαχείριση. Μια συνέπεια θα μπορούσε να είναι η παράταση των μελλοντικών ενταξιακών διαπραγματεύσεων.
<P>
Τέλος, θα ήθελα να αναφέρω ότι η προοπτική ευρωπαϊκής ολοκλήρωσης του Μαυροβουνίου βοηθά την Ευρώπη να συμβιβαστεί με το παρελθόν της στην περιοχή των Βαλκανίων συνολικά.
<SPEAKER ID="580" NAME="Csaba Sándor Tabajdi" AFFILIATION="S&amp;D">
(HU) Κυρία Πρόεδρε, κυρία Győri, κύριε Επίτροπε, χαίρομαι που η ουγγρική Προεδρία θεωρεί ως μία από τις προτεραιότητές της τη διεύρυνση στην περιοχή των Δυτικών Βαλκανίων, και πιστεύω ότι αυτό θα συμβάλει ουσιαστικά στο να περάσει επιτέλους το Μαυροβούνιο από το στάδιο της υποψήφιας προς ένταξη χώρας στην έναρξη των ενταξιακών διαπραγματεύσεων. Οι συνάδελφοι βουλευτές έχουν ήδη αναφέρει πόσο σημαντική είναι η καταπολέμηση της διαφθοράς για την ένταξη μιας χώρας των Δυτικών Βαλκανίων, όμως υπάρχουν άλλοι δύο κύριοι τομείς. Ο ένας είναι η ποιότητα των σχέσεων γειτονίας. Από την άποψη αυτή, το Μαυροβούνιο έχει σημειώσει πολύ καλές επιδόσεις με την υπογραφή συμφωνιών με την Κροατία και τη Σερβία.
<P>
Ο άλλος είναι τα ζητήματα των μειονοτήτων. Το Μαυροβούνιο διαθέτει έναν παραδειγματικό νόμο για τις μειονότητες, ο οποίος, από πολλές απόψεις βασίζεται στην εμπειρία που έχει αποκτηθεί από το πρότυπο της τοπικής μειονοτικής κυβέρνησης της πατρίδας μου, της Ουγγαρίας. Εντούτοις, σημειώνω με λύπη ότι επί του παρόντος, ο εκλογικός νόμος ναυάγησε για τον λόγο ότι δεν έχει λυθεί ακόμη το ζήτημα της εκπροσώπησης των μειονοτήτων. Ελπίζω ότι οι φίλοι μας στο Μαυροβούνιο θα λύσουν και αυτό το πρόβλημα.
<SPEAKER ID="581" NAME="Jan Kozłowski" AFFILIATION="PPE">
(PL) Κυρία Πρόεδρε, θα ήθελα να ξεκινήσω συγχαίροντας το Μαυροβούνιο για την επίτευξη του καθεστώτος υποψήφιας χώρας προς ένταξη στην Ευρωπαϊκή Ένωση τον Δεκέμβριο του 2010. Ο πολιτικός διάλογος μεταξύ της χώρας αυτής και των οργάνων της ΕΕ βρίσκεται σε πολύ προχωρημένο στάδιο, παρά το γεγονός ότι για μεγάλο διάστημα δεν έχει προχωρήσει περαιτέρω. " απόδειξη του υψηλού επιπέδου δέσμευσης του Μαυροβουνίου και της ισχυρής πολιτικής του θέλησης να πραγματοποιήσει αλλαγές φαίνεται στον τρόπο με τον οποίο έχει υλοποιήσει μεταρρυθμίσεις βάσει της διαδικασίας της Μπολόνια, για παράδειγμα, ή στις βελτιώσεις που έχει πραγματοποιήσει στη λειτουργία της αγοράς εργασίας.
<P>
Όπως προκύπτει από την ανακοίνωση της Επιτροπής σχετικά με την αίτηση του Μαυροβουνίου, ωστόσο, τα σταθερά υψηλά επίπεδα ανεργίας υποδηλώνουν μια αντίφαση μεταξύ των διαθέσιμων και των απαιτούμενων δεξιοτήτων, αποκαλύπτοντας κατ' αυτόν τον τρόπο τα αδύναμα σημεία του εκπαιδευτικού συστήματος. Το Μαυροβούνιο θα πρέπει επομένως να καταβάλει κάθε δυνατή προσπάθεια προκειμένου να διασφαλίσει ότι όλες οι κοινωνικές ομάδες, συμπεριλαμβανομένων όσων διατρέχουν κίνδυνο κοινωνικού αποκλεισμού, θα έχουν την ευκαιρία να λάβουν υψηλής ποιότητας γενική εκπαίδευση και κατάρτιση, ώστε να εξοπλίσει τους πολίτες του με δεξιότητες που θα αυξήσουν τις πιθανότητες απασχόλησής τους.
<SPEAKER ID="582" NAME="Janusz Władysław Zemke" AFFILIATION="S&amp;D">
(PL) Κυρία Πρόεδρε, η συζήτηση αυτή έδειξε ότι το Μαυροβούνιο προετοιμάζεται ολοένα και καλύτερα για να προσχωρήσει στις δομές της Ευρωπαϊκές Ένωσης. Είναι αυτονόητο ότι αυτό είναι σημαντικό για το ίδιο το Μαυροβούνιο, αλλά θα πρέπει να επιστήσω την προσοχή σας στο γεγονός ότι η διαδικασία αυτή περιλαμβάνει επίσης δύο άλλες διαστάσεις. " πρώτη είναι η ευρωπαϊκή διάσταση, η οποία δείχνει ότι οι αρχές και οι αξίες που διέπουν τις δράσεις της Ευρωπαϊκής Ένωσης εξακολουθούν να είναι ελκυστικές για την υπόλοιπη Ευρώπη. " δεύτερη διάσταση αφορά τα Βαλκάνια, καθώς η διαδικασία αυτή δείχνει στα υπόλοιπα βαλκανικά κράτη ποιον δρόμο μπορούν, και μάλιστα θα πρέπει, να ακολουθήσουν. Είναι ένας δύσκολος δρόμος, αλλά όχι απροσπέλαστος.
<P>
Θέλω να κάνω μια πολύ γρήγορη ερώτηση: θα μπορούσε ο Επίτροπος Fule να μας δώσει ένα χρονοδιάγραμμα για τη μελλοντική ένταξη του Μαυροβουνίου στην Ευρωπαϊκή Ένωση; Σας ευχαριστώ πολύ.
<SPEAKER ID="583" NAME="László Tőkés" AFFILIATION="PPE">
(EN) Κυρία Πρόεδρε, ως πολίτης της Ρουμανίας με μεγάλη πίστη στα οφέλη μιας εύπορης πολυεθνοτικής κοινότητας που βασίζεται στην ειρηνική συνύπαρξη και συμφιλίωση μεταξύ των εθνών, επικροτώ τις προσπάθειες του Μαυροβουνίου να συμμορφωθεί με τα κριτήρια της Κοπεγχάγης όσον αφορά τη σταθερότητα των θεσμών που εξασφαλίζουν δημοκρατία, και να ανταποκριθεί στα ευρωπαϊκά και διεθνή πρότυπα.
<P>
Το Μαυροβούνιο είναι μια κοινοβουλευτική δημοκρατία βασισμένη στο συνταγματικό και νομοθετικό πλαίσιο του κράτους δικαίου, των ανθρωπίνων δικαιωμάτων και του σεβασμού και της προστασίας των μειονοτήτων.
<P>
Ωστόσο, υπάρχουν σοβαρά κενά στην εφαρμογή της νομοθεσίας. " διαφθορά παραμένει διαδεδομένη, το οργανωμένο έγκλημα συνεχίζει να αποτελεί σοβαρό πρόβλημα και υπάρχουν ανησυχίες για την αποτελεσματικότητα του δικαστικού συστήματος.
<P>
Ενθαρρύνω το Μαυροβούνιο να συνεχίσει την εποικοδομητική συμμετοχή του στην περιφερειακή συνεργασία και στην ενίσχυση των διμερών σχέσεων με τις γειτονικές χώρες.
<SPEAKER ID="584" NAME="Katarína Neveďalová" AFFILIATION="S&amp;D">
(SK) Κυρία Πρόεδρε, η επίσκεψη του Επιτρόπου Fule την περασμένη εβδομάδα αποδεικνύει ότι η δέσμευση της κυβέρνησης του Μαυροβουνίου για την ευρωπαϊκή ολοκλήρωση είναι αληθινή και αποτελεί τον καλύτερο δρόμο για μια χώρα που κατευθύνεται προς την Ευρωπαϊκή Ένωση.
<P>
Οι κοινωνικές και πολιτικές αλλαγές που έχουν σημειωθεί στο Μαυροβούνιο κατά τα τελευταία χρόνια είναι μια θετική ένδειξη όχι μόνο για την ΕΕ, αλλά και για τους γείτονες της χώρας. " κυβέρνηση του Μαυροβουνίου έχει επίσης αποσπάσει επαίνους από τον Ο"Ε για το ευρύ φάσμα των προβλημάτων που έχει κατορθώσει να αντιμετωπίσει. Σύμφωνα με την έκθεση του αναπτυξιακού προγράμματος των "νωμένων Εθνών, το Μαυροβούνιο μπορεί να πετύχει τους Αναπτυξιακούς Στόχους της Χιλιετίας, συμπεριλαμβανομένων της εξάλειψης της φτώχειας, της καθολικής πρωτοβάθμιας εκπαίδευσης και της μείωσης της παιδικής θνησιμότητας, έως το 2015.
<P>
Ο πρωθυπουργός του Μαυροβουνίου, Igor Lukšič, δήλωσε κατά την πρόσφατη επίσκεψή του στις Βρυξέλλες ότι οι προτεραιότητες του Μαυροβουνίου είναι η ένταξη στην ΕΕ και στο ΝΑΤΟ. Επομένως, προσωπικά θεωρώ τις προσπάθειες του Μαυροβουνίου εξαιρετικά σημαντικές και στηρίζω πλήρως την ενίσχυση και τη βοήθεια που παρέχει η ΕΕ στη χώρα, ενώ πιστεύω ότι η χώρα αυτή θα ενταχθεί στην ΕΕ στο άμεσο μέλλον.
<SPEAKER ID="585" NAME="Raffaele Baldassarre" AFFILIATION="PPE">
(IT) Κυρία Πρόεδρε, κύριε Επίτροπε, κυρίες και κύριοι, παρότι μέχρι στιγμής έχουν επιτευχθεί ορισμένα εξαιρετικά αποτελέσματα στον δρόμο προς την ευρωπαϊκή ολοκλήρωση, απομένουν ορισμένα κενά σε θεμελιώδεις τομείς για την ανάπτυξη ενός δημοκρατικού συστήματος και την πλήρη επιβεβαίωση του κράτους δικαίου.
<P>
Παρά την πρόοδο που έχει σημειωθεί με τις τροποποιήσεις στη νομοθεσία για τις ποινικές διαδικασίες και άλλους πρωτεύοντες νόμους, ορισμένες παράμετροι εξακολουθούν να παρουσιάζουν σημαντική καθυστέρηση. Αναφέρομαι ειδικότερα στην επιτακτική ανάγκη διασφάλισης της υπευθυνότητας και αποδοτικότητας του δικαστικού σώματος, καθώς και της διαφάνειάς του, συμπεριλαμβανομένης της εισαγγελίας, και της ανεξαρτησίας τους από πολιτικές παρεμβάσεις.
<P>
Για τον σκοπό αυτόν, απαιτούνται σημαντικές αλλαγές στο σύστημα διορισμού δικαστών και εισαγγελέων, δίνοντας τέλος στην πρακτική με την οποία οι διορισμοί τους πραγματοποιούνται μόνο στο κοινοβούλιο και εντός της κυβέρνησης.
<P>
Τέλος, (...) να βελτιωθεί η πρόσβαση στη δικαιοσύνη και στη δωρεάν νομική συνδρομή.
<SPEAKER ID="586" NAME="Corina Creţu" AFFILIATION="S&amp;D">
(RO) Κυρία Πρόεδρε, η απόκτηση καθεστώτος υποψήφιας προς ένταξη χώρας για το Μαυροβούνιο είναι η έκβαση μιας πολιτικής ανοικτών θυρών που προωθήθηκε από την Ευρωπαϊκή Ένωση, η οποία είχε ευεργετικές συνέπειες όχι μόνο για την Ανατολική Ευρώπη, αλλά και για τα Δυτικά Βαλκάνια, όπως σε αυτήν την περίπτωση. Το Μαυροβούνιο βρίσκεται στην αρχή ενός ταξιδιού, το οποίο δεν θα είναι ούτε εύκολο ούτε απλό, αλλά έχει μια προοπτική ένταξης και έναν οδικό χάρτη, και μπορεί να ωφεληθεί από την εμπειρία των χωρών της περιοχής οι οποίες ολοκλήρωσαν τον δρόμο της ένταξης λίγο καιρό πριν. Είναι σημαντικό η επόμενη έκθεση για τη χώρα να είναι θετική και να επιτρέπει πραγματικά την έναρξη των ενταξιακών διαπραγματεύσεων.
<P>
Πιστεύω ότι η Ευρωπαϊκή Ένωση έχει συμβάλει καίρια με επιτυχία στη διαδικασία συμφιλίωσης στην πρώην Γιουγκοσλαβία. Μόλις όλα τα κράτη τα οποία έχουν διαμορφωθεί από τη διάσπαση της Γιουγκοσλαβικής Ομοσπονδίας γίνουν δεκτά στην Ευρωπαϊκή Ένωση, θα κλείσουν και οι τελευταίες πληγές του βίαιου παρελθόντος, το οποίο εξακολουθεί να αποτελεί ζήτημα προβληματισμού για ολόκληρη την ευρωπαϊκή κοινότητα. Εύχομαι κάθε επιτυχία στο Μαυροβούνιο στις προσπάθειές του να εκσυγχρονίσει τη χώρα του, προκειμένου να πληροί τις προϋποθέσεις ένταξης.
<SPEAKER ID="587" NAME="Andreas Molzer" AFFILIATION="NI">
(DE) Κυρία Πρόεδρε, η προσδοκία ήταν ότι η απελευθέρωση των θεωρήσεων για τη Σερβία, το Μαυροβούνιο και την ΠΓΔΜ θα ενθάρρυνε τους τουρίστες και τους επιχειρηματίες να χρησιμοποιούν περισσότερο αυτήν τη δυνατότητα. Αντιθέτως, παρατηρήσαμε αύξηση των οικονομικών μεταναστών. Στο πλαίσιο αυτό, η υλοποίηση ενημερωτικών εκστρατειών στις χώρες αυτές είναι αδιαμφισβήτητα σημαντική, ούτως ώστε να καταστήσουμε σαφές ότι η θεώρηση επισκέπτη δεν ισοδυναμεί με την παροχή ασύλου ή θέσης εργασίας στην ΕΕ. Το γεγονός ότι η ΕΕ έπρεπε να ασκήσει πίεση ώστε να κλείσουν τα αποκαλούμενα ταξιδιωτικά γραφεία τα οποία ειδικεύονταν στη μετανάστευση στην ΕΕ αποδεικνύει την έλλειψη επίγνωσης του προβλήματος. Θα πρέπει να περιμένουμε για να δούμε πόσο αποτελεσματικό θα είναι το προβλεπόμενο σύστημα έγκαιρης προειδοποίησης για τις μαζικές μετακινήσεις όσον αφορά το πρόβλημα των Ρομά.
<P>
Πολλοί άνθρωποι φαίνεται ότι πιστεύουν ότι το μέλλον τους δεν βρίσκεται στις πατρίδες τους στα Βαλκάνια, όπως το Μαυροβούνιο, αλλά θέλουν να αξιοποιήσουν την πρόσφατα αποκτηθείσα ελευθερία τους να ταξιδεύουν, ώστε να εισέλθουν παράνομα στην ΕΕ. Ωστόσο, δεν έχουν δικαίωμα πρόσβασης στα συστήματα κοινωνικών ασφαλίσεων της Ευρώπης.
<P>
Το Μαυροβούνιο πρέπει να καταβάλει μεγαλύτερες προσπάθειες θέσπισης προτύπων της ΕΕ σε τομείς όπως η δικαιοσύνη, η καταπολέμηση της διαφθοράς και η προστασία των μειονοτήτων, προκειμένου να εδραιωθεί η ευρωπαϊκή προοπτική.
<SPEAKER ID="588" NAME="Štefan Füle" LANGUAGE="EN">
Κυρία Πρόεδρε, αξιότιμοι βουλευτές, η συζήτησή μας αποδείχθηκε παραγωγική ως προς την εκ νέου επιβεβαίωση των επόμενων βημάτων που είναι αναγκαία για την επίτευξη περαιτέρω προόδου από το Μαυροβούνιο στην ευρωπαϊκή του πορεία. Όπως αναγνωρίζεται στο σχέδιο ψηφίσματος το οποίο συζητήσαμε σήμερα και στη γνωμοδότηση της Επιτροπής του περασμένου Νοεμβρίου, το Μαυροβούνιο έχει επιτύχει πολλά, αλλά πρέπει να πετύχει πολύ περισσότερα.
<P>
" χώρα έχει εισέλθει πλέον σε ένα αποφασιστικό στάδιο. Απαιτούνται απτά αποτελέσματα, ώστε να μπορέσει το Μαυροβούνιο να περάσει στο επόμενο στάδιο της ευρωπαϊκής διεύρυνσης. " ώθηση που δημιουργήθηκε από το καθεστώς υποψηφιότητας δεν θα πρέπει να χαθεί· οι μεταρρυθμίσεις θα πρέπει να υλοποιηθούν με αποφασιστικότητα. Οι στόχοι είναι γνωστοί: από το Μαυροβούνιο εξαρτάται αν θα ανταποκριθεί στις απαιτούμενες προτεραιότητες και, όταν θα είναι έτοιμο, εάν θα συμμετάσχει στη διαδικασία διαπραγμάτευσης. Ο ρυθμός προόδου του Μαυροβουνίου προς την ένταξη στην Ευρωπαϊκή Ένωση εξαρτάται από τα επιτεύγματά του, και αυτό θα πρέπει να εξηγεί τον δισταγμό μου να προδικάσω ένα χρονοδιάγραμμα διεύρυνσης, όπως πολλοί από εσάς μου ζητήσατε. Είμαι όμως αισιόδοξος ότι με την υποστήριξή μας, αλλά κυρίως με την αποφασιστικότητα του λαού του, το Μαυροβούνιο θα μπορέσει να σημειώσει πραγματική πρόοδο προς την Ευρωπαϊκή Ένωση.
<SPEAKER ID="589" NAME="Enikő Győri" LANGUAGE="HU">
Κυρία Προεδρε, κύριε Επίτροπε, κυρίες και κύριοι, πρώτα από όλα, θα ήθελα να σας ευχαριστήσω για αυτήν την εξαιρετικά παραγωγική συζήτηση. Είναι ενθαρρυντικό να βλέπουμε ότι το Ευρωπαϊκό Κοινοβούλιο συνεχίζει να στηρίζει ολόψυχα τις προσπάθειες του Μαυροβουνίου να ενταχθεί στην ΕΕ. Θα ήθελα να σας διαβεβαιώσω ότι οι ανησυχίες και τα καθήκοντα που αναφέρατε στη διάρκεια της συζήτησης αυτής περιλαμβάνονται στην ατζέντα του διαρκούς διαλόγου μεταξύ των οργάνων της ΕΕ σχετικά με την ευρωπαϊκή προοπτική του Μαυροβουνίου, και ότι καταβάλλουμε κάθε προσπάθεια ώστε να τα αντιμετωπίσουμε δεόντως.
<P>
Έχουν γίνει πολυάριθμες αναφορές και ερωτήσεις όσον αφορά το τι θα συμβεί στο διάστημα μεταξύ της χορήγησης καθεστώτος υποψηφιότητας και της έναρξης των ενταξιακών διαπραγματεύσεων, δηλαδή, για ποιον λόγο δεν ξεκινάμε αμέσως τις διαπραγματεύσεις, χωρίς καθυστέρηση. Ίσως και εσείς γνωρίζετε, και το έχουμε αναφέρει και ο Επίτροπος και εγώ, ότι τώρα που το Μαυροβούνιο έχει λάβει καθεστώς υποψήφιας χώρας, η Επιτροπή έχει ορίσει τις προϋποθέσεις τις οποίες πρέπει να πληροί. Υπάρχουν επτά τέτοιες προϋποθέσεις, συμπεριλαμβανομένου του κράτους δικαίου, της ανάληψης δράσης κατά του οργανωμένου εγκλήματος, της καταπολέμησης της διαφθοράς κ.λπ., και η Επιτροπή θα αξιολογήσει την πρόοδο που έχει σημειωθεί στους τομείς αυτούς, και η αξιολόγηση θα κατατεθεί στη συνέχεια πριν από το Συμβούλιο του φθινοπώρου, μετά από το οποίο θα μπορούμε να αποφασίσουμε εάν έχουμε φτάσει σε τέτοιο στάδιο ώστε να μπορούμε να ξεκινήσουμε τις διαπραγματεύσεις.
<P>
Για άλλη μια φορά, σας ευχαριστώ για αυτήν τη συζήτηση και πιστεύω ότι και αυτή αποδεικνύει ότι το Ευρωπαϊκό Κοινοβούλιο είναι έτοιμο να στείλει ένα αισιόδοξο μήνυμα στην περιοχή των Δυτικών Βαλκανίων. Ένα μήνυμα το οποίο αποδεικνύει ότι η διαδικασία διεύρυνσης είναι σε εξέλιξη, ότι εξακολουθεί να υπάρχει, και ότι πρέπει να είναι αξιόπιστη. Αυτό σημαίνει ότι η πρόοδος που έχει σημειωθεί με κάθε χώρα στην περιοχή βασίζεται σε μια εξατομικευμένη προσέγγιση και ότι συνδέεται με τις επιδόσεις. Στην περίπτωση του Μαυροβουνίου, αφορά όσα έχουν ειπωθεί εδώ· στην περίπτωση της Σερβίας, σημαίνει ότι οι απαντήσεις στο ερωτηματολόγιο το οποίο ελήφθη είναι έτοιμες και τώρα θα αξιολογηθούν από την Επιτροπή· και στην περίπτωση της Κροατίας, σημαίνει ότι η χώρα πρέπει ολοκληρώσει τα καθήκοντα που τις έχουν ανατεθεί και να προετοιμαστεί με κάθε δυνατό τρόπο, ώστε να διασφαλίσει ότι οι διαπραγματεύσεις μπορούν να ολοκληρωθούν στη διάρκεια της θητείας της ουγγρικής Προεδρίας. Με τον τρόπο αυτόν, η διαδικασία παραμένει αξιόπιστη και μπορούμε να διασφαλίσουμε ότι οι άμεσοι γείτονές μας, αυτές οι πραγματικά ευρωπαϊκές χώρες, θα παραμείνουν στον σωστό δρόμο, και ότι στο τέλος θα καταφέρουν να ενταχθούν στην ΕΕ μόλις φτάσουν στο κατάλληλο στάδιο ετοιμότητας.
<SPEAKER ID="590" NAME="Πρόεδρος">
Έλαβα μία πρόταση ψηφίσματος που υποβλήθηκε σύμφωνα με το άρθρο 110, παράγραφος 2 του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Τετάρτη 9 Μαρτίου 2011.

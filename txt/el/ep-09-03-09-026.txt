<CHAPTER ID="026">
Aντιμετώπιση των προκλήσεων που σχετίζονται με το πετρέλαιο (συνοπτική παρουσίαση)
<SPEAKER ID="223" NAME="Πρόεδρος">
Το επόμενο θέμα είναι μια συνοπτική παρουσίαση της έκθεσης από τον Herbert Reul, εκ μέρους της Επιτροπής Βιομηχανίας, Έρευνας και Ενέργειας, σχετικά με "την αντιμετώπιση των προκλήσεων που σχετίζονται με το πετρέλαιο".
<SPEAKER ID="224" NAME="Herbert Reul" LANGUAGE="DE">
Κύριε Πρόεδρε, κυρίες και κύριοι, σε αυτή την έκθεση σχετικά με την προμήθεια πετρελαίου κάνω έκκληση - με τη σύμφωνη γνώμη της επιτροπής - προκειμένου να δοθεί έμφαση στη σημασία του πετρελαίου για τον ενεργειακό εφοδιασμό της Ευρώπης στο μέλλον. Προφανώς το πετρέλαιο θα συνεχίσει να είναι μια πολύ σημαντική πηγή πρωτογενούς ενέργειας στην ΕΕ ακόμα και σε μεσοπρόθεσμο και μακροπρόθεσμο ορίζοντα.
<P>
Παρατηρούμε μια απότομη αύξηση στη ζήτηση λόγω της οικονομικής ανάπτυξης, της πληθυσμιακής αύξησης και της επιθυμίας για ατομική κινητικότητα. Τους τελευταίους μήνες και έτη μας απασχολεί με ποικίλους τρόπους - και η έκθεση επίσης εστιάζει σε αυτό σε μεγάλο βαθμό - το λογικό ερώτημα που προκύπτει σχετικά με το πώς θα μειώσουμε την κατανάλωση, πώς θα μειώσουμε τη ζήτηση. Πώς μπορούμε να περιορίσουμε την κατανάλωσή μας ή και να την καλύψουμε με άλλες πηγές ενέργειας;
<P>
" έκθεση αυτή επιδιώκει να εξετάσει το γεγονός ότι εμείς, οι πολιτικοί, θα πρέπει να σκεφτόμαστε για το εάν και με ποιο τρόπο οι πόροι και ο εφοδιασμός μπορούν να αυξηθούν και τι μπορεί να γίνει σε αυτό το πλαίσιο. Τρία ή τέσσερα σημεία αναφέρονται ως προς αυτό. Πρώτον, απαιτούνται μαζικές επενδύσεις για την παραγωγή και εκμετάλλευση του διαθέσιμου πετρελαίου: Ο αριθμός που αναφέρεται πάντοτε σε σχέση με αυτό το ζήτημα είναι 350 δισεκατομμύρια δολάρια ετησίως.
<P>
Δεύτερον, πρέπει να τονιστεί ότι πρέπει να είμαστε πολύ πιο ενεργητικοί στο πεδίο των τεχνολογικών καινοτομιών. Επίσης, πρέπει να σκεφτούμε πώς θα εκμεταλλευτούμε όλα τα διαθέσιμα αποθέματα με όσο το δυνατόν πιο αποδοτικό τρόπο. Αυτό μεταφέρει την εστίαση όχι μόνο σε θέματα τεχνολογίας και δυνατότητας χρήσης της γης αλλά πολύ γρήγορα και σε ζητήματα εξωτερικής πολιτικής, φυσικά. Ως προς αυτή την πτυχή, επίσης, σε αρκετά σημεία τα οποία δεν μπορώ να παραθέσω εξαντλητικά εδώ, η έκθεση αυτή επιχειρεί να υπογραμμίσει ότι πρέπει να εντείνουμε τις προσπάθειές μας προκειμένου να καταστήσουμε εμπορικά βιώσιμους τους μη συμβατικούς πετρελαϊκούς πόρους: έτσι ώστε να συμβάλουμε στη διαφοροποίηση, να απαντήσουμε στο ερώτημα σχετικά με το πώς πρέπει να αλλάξουν οι δρόμοι μεταφοράς και να εγείρουμε το ερώτημα σχετικά με το πώς μπορεί να συμβάλει η εξωτερική πολιτική στην ενίσχυση των σχέσεων και της αμοιβαίας εξάρτησης και αξιοπιστίας μεταξύ της Ευρωπαϊκής Ένωσης και των πετρελαιοπαραγωγών χωρών.
<P>
" έκθεση αυτή δεν επιχειρεί να απαντήσει σε όλα τα ερωτήματα που σχετίζονται με το πετρέλαιο αλλά επιδιώκει περισσότερο να εξετάσει μια σειρά ζητημάτων που δεν ήταν κεντρικά μέχρι τώρα. Παραβλέπει όλα τα ζητήματα αποδοτικότητας και εξοικονόμησης της ενέργειας, όχι διότι είναι ασήμαντα αλλά διότι αντιμετωπίζονται αλλού. Μια σειρά από νέα ερωτήματα πρέπει να τεθούν σε αυτό το πλαίσιο. Θα πρέπει να εξετάσουμε, για παράδειγμα, εάν εισέρχεται επαρκές νέο αίμα στον τομέα της τεχνολογίας: νέοι άνθρωποι που είναι πρόθυμοι να ασχοληθούν με αυτό τον τομέα και να αναζητήσουν καινούργιες λύσεις.
<P>
Αυτή ήταν μια συνοπτική παρουσίαση της ουσίας της έκθεσης.
<SPEAKER ID="225" NAME="Jacques Barrot">
Αντιπρόεδρος της Επιτροπής. - (FR) Κύριε Πρόεδρε, θα ήθελα, εκ μέρους της Επιτροπής, να ευχαριστήσω τον κύριο Reul για τη σύνταξη της έκθεσης σχετικά με την αντιμετώπιση των προκλήσεων που σχετίζονται με την προμήθεια πετρελαίου. Επίσης, θα ήθελα να ευχαριστήσω τα μέλη των διάφορων επιτροπών που παρουσίασαν απόψεις αναφορικά με το ζήτημα για την πολύτιμη συνεισφορά τους σε αυτή τη σημαντική συζήτηση.
<P>
Οι οικονομικές συνθήκες έχουν μεταβληθεί σημαντικά από την ανακοίνωση της Επιτροπής τον Ιούνιο του 2008 με τίτλο "Αντιμετώπιση των προκλήσεων που σχετίζονται με το πετρέλαιο". Τότε, η τιμή του αργού πετρελαίου έφτανε τα 140 δολάρια το βαρέλι με σημαντικές επιπτώσεις για τη γενική οικονομία και τους ιδιώτες στην Ευρωπαϊκή Ένωση. Έκτοτε, η τιμή του αργού έχει πέσει κατά τουλάχιστον 100 δολάρια κάτω από τα 40 δολάρια το βαρέλι.
<P>
Ωστόσο, η ανάλυση που έγινε τότε από την Επιτροπή παραμένει σχετική με τις δομικές συνθήκες των αγορών πετρελαίου, την παγκόσμια ζήτηση ενέργειας μεσοπρόθεσμα και μακροπρόθεσμα και τη σημασία των πολιτικών της Ευρωπαϊκής Ένωσης για την ενέργεια και την αλλαγή του κλίματος. Όλοι αυτοί οι παράγοντες θα αλλάξουν τις μορφές παραγωγής και κατανάλωσης και τη συμπεριφορά μας.
<P>
Πολλά από αυτά τα ερωτήματα συζητήθηκαν αναλυτικά στη δεύτερη στρατηγική ανάλυση της ενεργειακής πολιτικής που υιοθετήθηκε το Νοέμβριο του 2008, η οποία υπήρξε το αντικείμενο συζήτησης σε άλλες περιστάσεις στο Κοινοβούλιο. Περαιτέρω, η υιοθέτηση από το Συμβούλιο και το Ευρωπαϊκό Κοινοβούλιο το Δεκέμβριο του 2008 του πακέτου προτάσεων για την ενέργεια και την αλλαγή του κλίματος αποτέλεσε σημαντικό βήμα για αποφασιστική δράση σχετικά με τις μελλοντικές ανάγκες μας για ενέργεια, ιδιαίτερα με τη θέσπιση του στόχου για τη χρήση ανανεώσιμων πηγών ενέργειας σε ποσοστό 20% της συνολικής ενέργειας που καταναλώνεται έως το 2020.
<P>
" Επιτροπή αντιμετωπίζει ευνοϊκά τα περισσότερα σημεία που εγείρονται στην έκθεση του κυρίου Reul. Σημειώνουμε την υποστήριξη για νέες επενδύσεις σε πηγές ενέργειας που θα αντικαταστήσουν τις παλαιότερες, όπως είναι οι ανανεώσιμες πηγές ενέργειας, και την προτεραιότητα που δίνεται σε ενεργειακώς αποδοτικά προϊόντα και υπηρεσίες. Τα χαρακτηριστικά αυτά προτάθηκαν από την Επιτροπή στο Ευρωπαϊκό Σχέδιο για την Ανάκαμψη της Οικονομίας.
<P>
Εμείς, φυσικά, καλωσορίζουμε τη σημασία που δίνεται στην εντατικοποίηση του διαλόγου με τις παραγωγές χώρες για την εύρεση πρακτικών λύσεων στα προβλήματα που υπάρχουν. Είναι σαφές, με δεδομένο τον αυξανόμενο συσχετισμό μεταξύ ενέργειας και εξωτερικών πολιτικών και την ανάγκη για διασφάλιση της ασφάλειας της ενέργειας, ότι οι καλές σχέσεις με τις παραγωγές χώρες πρέπει να ενισχυθούν προκειμένου να καταστεί πιο προβλέψιμη η λειτουργία των διεθνών αγορών.
<P>
Σε αυτό το πλαίσιο πρέπει να τεθεί το ερώτημα της διαφάνειας σε σχέση με τα πετρελαϊκά κοιτάσματα. Όσον αφορά στη διαφάνεια σε σχέση με τα πετρελαϊκά αποθέματα, το ερώτημα αυτό τέθηκε κατά τη δεύτερη στρατηγική ανάλυση. Επ'αυτού του ζητήματος, μελετάται επί του παρόντος η δυνατότητα εβδομαδιαίας δημοσίευσης στοιχείων για τα εμπορικά αποθέματα.
<P>
Ως προς τα ζητήματα εξοικονόμησης της ενέργειας και διαφοροποίησης των πηγών, σημειώνουμε τα επιχειρήματα που ετέθησαν σχετικά με τις προοπτικές εξοικονόμησης ενέργειας στον κατασκευαστικό κλάδο και αναμένουμε με ενδιαφέρον την ολοκλήρωση των συζητήσεων για την ανανέωση της οδηγίας περί ενεργειακής απόδοσης των κτιρίων.
<P>
Όσον αφορά στα μέρη που σχετίζονται με την ανάγκη διαφοροποίησης των πηγών ενέργειας στον τομέα των μεταφορών και την εκμετάλλευση των προοπτικών ενεργειακά αποδοτικών οχημάτων, σημειώνω ότι το σχέδιο ανάκαμψης περιλαμβάνει μια πρωτοβουλία για "πράσινα" αυτοκίνητα.
<P>
Συμπερασματικά, θα ήθελα να επιστήσω την προσοχή σας στην περαιτέρω δέσμευση της Επιτροπής για ανάπτυξη δράσης επί όλων των ερωτημάτων που τίθενται σε σχέση με τις τιμές του πετρελαίου. Τα ερωτήματα αυτά αποτελούν μέρος των γενικών πολιτικών για την ενέργεια, το κλίμα και την έρευνα.
<P>
Χαιρόμαστε που θα συνεχίσουμε τη συνεργασία μας με το Ευρωπαϊκό Κοινοβούλιο σε όλους αυτούς τους τομείς και θα ήθελα να ευχαριστήσω και πάλι τον κύριο Reul για τις πληροφορίες και τις επεξηγήσεις που παρείχε, οι οποίες θα αποτελέσουν ιδιαίτερα πολύτιμο οδηγό για την ενεργειακή πολιτική μας στο μέλλον.
<SPEAKER ID="226" NAME="Πρόεδρος">
" συζήτηση του θέματος ολοκληρώθηκε.
<P>
" ψηφοφορία θα διεξαχθεί την Τετάρτη.
<P>
Γραπτές Δηλώσεις (Κανονισμός 142)
<SPEAKER ID="227" NAME="Constantin Dumitriu  " LANGUAGE="RO">
" έκθεση του κυρίου Reul είναι εξαιρετικά σημαντική στο πλαίσιο της τρέχουσας οικονομικής κρίσης και των προκλήσεων που συνδέονται με την κλιματική αλλαγή.
<P>
Ως μέλος της Επιτροπής Γεωργίας και Ανάπτυξης της Υπαίθρου, έχω υποστηρίξει σταθερά τη γραμμή ότι δεν πρέπει να υποτιμήσουμε τη σημασία των επενδύσεων στις "καθαρές" τεχνολογίες και στην ανανεώσιμη ενέργεια ως λύσεις για τη μείωση της εξάρτησης από το πετρέλαιο, τον περιορισμό των εκπομπών διοξειδίου του άνθρακα και, τελευταίο αλλά πολύ σημαντικό, ως μια λύση για τη δημιουργία νέων θέσεων εργασίας και την ενίσχυση της οικονομικής ανάπτυξης.
<P>
Βλέπω πολύ θετικά το γεγονός ότι η έκθεση αυτή αναφέρει επίσης τα βιοκαύσιμα ως πόρο που δεν έχει αξιοποιηθεί επαρκώς και ελπίζω ότι η σύσταση για ευκολότερη πρόσβαση των βιοκαυσίμων στην αγορά θα ληφθεί υπόψη από την Ευρωπαϊκή Επιτροπή. " χρήση βιοκαυσίμων προσφέρει μια βιώσιμη οικονομική και κοινωνική εναλλακτική λύση για την ανάπτυξη της υπαίθρου και την προστασία του περιβάλλοντος.
<P>
Ταυτόχρονα, χαίρομαι για την αυξημένη προσοχή που δίνεται στην ενεργειακή απόδοση των κτιρίων, η οποία περιλαμβάνεται ως προτεραιότητα στο Ευρωπαϊκό Σχέδιο Οικονομικής Ανάκαμψης και αναφέρεται στην έκθεση του κυρίου Reul ως μια λύση για τον περιορισμό της ζήτησης ορυκτών πηγών ενέργειας. " ενεργειακή απόδοση έχει επίσης το πλεονέκτημα ότι θα μειώσει τους λογαριασμούς των καταναλωτών σε μια εποχή που οι επιπτώσεις της οικονομικής κρίσης είναι ολοένα πιο αντίξοες για αυτούς.
<SPEAKER ID="992" NAME="Άννυ Ποδηματά  " AFFILIATION="PSE">
γραπτώς. - (EL) " Ευρωπαϊκή Ένωση έχει ανάγκη, όσο ποτέ άλλοτε, μία κοινή ευρωπαϊκή ενεργειακή πολιτική, η οποία θα προάγει την ενεργειακή ασφάλεια και την ενεργειακή αλληλεγγύη και ταυτόχρονα θα στηρίζει βιώσιμες ενεργειακές επιλογές. Το πετρέλαιο αποτελεί σήμερα τη σημαντικότερη πηγή ενέργειας στην ευρωπαϊκή επικράτεια, λόγω κυρίως της εκτεταμένης χρήσης του στον τομέα των μεταφορών. Χαρακτηριστικά αναφέρεται ότι το 2030 αναμένεται η εξάρτηση της ΕΕ από τις εισαγωγές πετρελαίου να ανέλθει στο 95%. Εισαγωγές, οι οποίες δεν μπορούμε να αγνοήσουμε ότι προέρχονται κατά βάση από χώρες στις οποίες επικρατεί πολιτική αστάθεια και άρα θεωρούνται επισφαλείς.
<P>
Επιπλέον, η Ευρώπη είναι σήμερα αντιμέτωπη με μία τριπλή πρόκληση, την χρηματοπιστωτική, την ενεργειακή και την περιβαλλοντική, που αναπόφευκτα οριοθετούν τα περιθώρια επιλογών μας. Το πετρέλαιο είναι ένας πεπερασμένος πόρος, το κόστος ανάκτησής του έχει διπλασιαστεί από το 2005, η τιμή του παρουσιάζει συνεχώς διακυμάνσεις και συνδέεται με υψηλές εκπομπές CO2. Ο αναπροσανατολισμός της ενεργειακής ευρωπαϊκής πολιτικής είναι, συνεπώς, μονόδρομος. Δεν αποτελούν λύση η υποστήριξη της πυρηνικής ενέργειας, ούτε οι νέες εξορύξεις στην Αρκτική. Λύση αποτελεί η υποστήριξη των ευρωπαϊκών και εθνικών μέτρων για την προώθηση της ενεργειακής αποδοτικότητας και η επένδυση σε έργα που αξιοποιούν τις ανανεώσιμες πηγές ενέργειας.

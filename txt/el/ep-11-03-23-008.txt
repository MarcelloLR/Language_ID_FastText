<CHAPTER ID="008">
Σύνθεση του Κοινοβουλίου
<SPEAKER ID="022" NAME="Πρόεδρος">
" Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο με ενημέρωσε ότι, με ισχύ από σήμερα, ο κ. Severin δεν είναι πλέον βουλευτής της Ομάδας. Αυτήν τη φορά πρόκειται για επίσημη ανακοίνωση. Σύμφωνα με το άρθρο 211, παράγραφος 3, του Κανονισμού, η Επιτροπή Συνταγματικών Υποθέσεων έχει προτείνει την ακόλουθη ερμηνεία του άρθρου 128 με τίτλο "Διαδικασία ενώπιον του Δικαστηρίου της Ευρωπαϊκής Ένωσης". Ολόκληρη η ερμηνεία έχει τεθεί στη διάθεσή σας προς έλεγχο. " ανωτέρω ερμηνεία θα θεωρηθεί εγκρθείσα, εφόσον δεν υποβληθούν ενστάσεις έως την έναρξη της συνεδρίασης την Πέμπτη 24 Μαρτίου 2011. Επομένως, έχετε προθεσμία έως αύριο πρωί στις 9.00 για την υποβολή ενστάσεων επί της εν λόγω ερμηνείεας. Επειδή είναι μακροσκελής, δεν θα προβώ στην ανάγνωσή της. Ωστόσο, έχετε όλοι πρόσβαση στο κείμενο αυτής της ερμηνείας.
<P>
Θα ήθελα επίσης να σας ενημερώσω επισήμως ότι ο κ. Thaler έχει υποβάλει την παραίτησή του από το Κοινοβούλιο, με ισχύ από 21ης Μαρτίου 2011. Σύμφωνα με το άρθρο 4, παράγραφοι 1 και 3, του Κανονισμού, το Κοινοβούλιο έλαβε γνώση της παραίτησης και διαπίστωσε τη χηρεία της έδρας από την ημερομηνία που μόλις ανακοίνωσα. " κ. Soullie έχει υποβάλει την παραίτησή της από το Κοινοβούλιο, με ισχύ από 24ης Μαρτίου 2011. Σύμφωνα με το άρθρο 4, παράγραφοι 1 και 3, του Κανονισμού, το Κοινοβούλιο έλαβε γνώση της παραίτησης και διαπίστωσε τη χηρεία της έδρας από την ημερομηνία που μόλις ανακοίνωσα. Επιπλέον, οι αρμόδιες αρχές της Γαλλίας με ενημέρωσαν ότι η κ. Soullie θα αντικατασταθεί από τον κ. Hortefeux, με ισχύ από 24ης Μαρτίου 2011. Υποθέτω ότι ο κ. Hortefeux παρίσταται σήμερα στην Αίθουσα. Βρίσκεστε στην Αίθουσα, κύριε Hortefeux; Δεν τον βλέπουμε· δεν παρίσταται στην Αίθουσα.
<P>
Σύμφωνα με το άρθρο 3, παράγραφος 2, του Κανονισμού, για όσο χρονικό διάστημα δεν έχει ελεγχθεί η εντολή του ή εκδοθεί απόφαση σε περίπτωση διαφοράς, ο κ. Hortefeux καταλαμβάνει την έδρα του στο Κοινοβούλιο και συμμετέχει στα όργανά του με πλήρη δικαιώματα, υπό τον όρο ότι έχει προηγουμένως προβεί στη δήλωση ότι δεν κατέχει οιοδήποτε αξίωμα ασυμβίβαστο με την ιδιότητα του βουλευτή του Ευρωπαϊκού Κοινοβουλίου. Ο κ. Cohn-Bendit θα ήθελε τώρα να λάβει τον λόγο.
<SPEAKER ID="023" NAME="Daniel Cohn-Bendit" AFFILIATION="Verts/ALE">
(FR) Κύριε Πρόεδρε, γνωρίζετε εξίσου καλά με εμένα ότι η πιθανότητα να καταλάβει ο κ. Hortefeux έδρα στο παρόν Σώμα προσβάλλεται νομικά. Παρ' όλα αυτά, θεωρώ κάπως απογοητευτικό το γεγονός ότι η γαλλική κυβέρνηση δεν περιμένει να ελεγχθεί αυτό το καθεστώς. Καθόσον ο κ. Hortefeux δεν έχει δηλώσει ότι αποδέχεται το αξίωμα και δεν συμμετείχε στην εναρκτήρια σύνοδο στο Στρασβούργο, δεν μπορεί να καταλάβει την έδρα της βουλευτού που επιθυμεί να αντικαταστήσει.
<P>
Αυτός είναι ο λόγος για τον οποίο ζητώ από την Ομάδα του Ευρωπαϊκού Λαϊκού Κόμματος (Χριστιανοδημοκράτες), η οποία θεωρείται ιδιαίτερα "νομικιστική", να περιμένει πρώτα την έκδοση δικαστικής απόφασης σχετικά με τη δυνατότητα ή μη του κ. Hortefeux να συμμετέχει στο παρόν Σώμα. Εάν δεν το πράξει, πρόκειται για νομικό σκάνδαλο. Είναι σαν να το απεργαζόμαστε.
<SPEAKER ID="024" NAME="Jean-Pierre Audy" AFFILIATION="PPE">
(FR) Κύριε Πρόεδρε, δεν είναι η πρώτη φορά που ο συνάδελφος βουλευτής κ. Cohn-Bendit, ο οποίος αποκάλεσε έναν πρόεδρο -έναν πρωθυπουργό- δικτάτορα κατά το πρότυπο του Hugo Chavez, δεν σέβεται τη δημοκρατία. Ο Brice Hortefeux εξελέγη βουλευτής του Ευρωπαϊκού Κοινοβουλίου τον Ιούνιο του 2009. Αυτό είναι αδιαμφισβήτητο. Την περίοδο εκείνη, διορίστηκε υπουργός Εσωτερικών. Το γαλλικό δίκαιο ορίζει ότι ένας εκλεγμένος αντιπρόσωπος του Ευρωπαϊκού Κοινοβουλίου που συμμετέχει στην κυβέρνηση μπορεί να ανακτήσει την έδρα του μετά την αποχώρησή του από την κυβέρνηση. Αυτό ακριβώς ...
<P>
(Διακοπή από τον κ. Cohn-Bendit: "Δεν κατείχε έδρα. Αυτό είναι το πρόβλημα, κύριε Audy")
<P>
Ο Brice Hortefeux εξελέγη βουλευτής του Ευρωπαϊκού Κοινοβουλίου. Το αποδέχεστε αυτό;
<P>
Ολοκληρώνω, κύριε Πρόεδρε. Δυνάμει των Συνθηκών και του δικαίου, είναι αδιαφιλονίκητο το γεγονός ότι εναπόκειται στα κράτη μέλη να ορίζουν τους βουλευτές τους στο ΕΚ. Εφόσον εξελέγη, ο Brice Hortefeux προτάθηκε νομίμως από τις γαλλικές αρχές να καταλάβει έδρα στο παρόν Σώμα. " δήλωσή σας είναι απαράδεκτη.
<SPEAKER ID="025" NAME="Joseph Daul" AFFILIATION="PPE">
(FR) Κύριε Πρόεδρε, θα ήθελα απλώς να επισημάνω στον κ. Cohn-Bendit ότι η αμφισβήτηση μιας έδρας προϋποθέτει υποβολή επίσημης πρότασης. Εάν δεν υποβληθεί καμία πρόταση, η Επιτροπή Νομικών Θεμάτων δεν δύναται να αναλύσει την κατάσταση.
<P>
Πριν από οιαδήποτε παρέμβαση αυτού του τύπου, θα πρότεινα να σκέφτεστε πριν πράξετε. Αυτό είναι όλο.
<P>
(Διακοπή από τον κ. Cohn-Bendit: "Ναι, αλλά μπορεί να μην κατέχει έδρα")
<P>
Εσείς μου ζητήσατε να τηρώ τον νόμο. Ανάκεθεν τηρούσα τον νόμο. Ας αφήσουμε, λοιπόν, το ζήτημα στην κρίση της Επιτροπής Νομικών Θεμάτων, η οποία θα εκδώσει την ετυμηγορία της. Δεν μπορεί, όμως, να εκδώσει την ετυμηγορία της χωρίς πρόταση. Σε περίπτωση που αυτή η πρόταση δεν είναι σύννομη, η Επιτροπή Νομικών Θεμάτων θα μας ενημερώσει σχετικά. Επιτρέψτε μου να επαναλάβω το εξής: ας σκεφτόμαστε πριν πράξουμε.
<SPEAKER ID="026" NAME="Sylvie Goulard" AFFILIATION="ALDE">
(FR) Κύριε Πρόεδρε, συμφωνώ απολύτως με την άποψη ότι θα πρέπει να περιμένουμε τα πορίσματα της νομικής ανάλυσης. Θα ήθελα απλώς να επισημάνω το εξής: στη χώρα μας, διαπιστώνεται άνοδος του εξτρεμισμού, και τούτο οφείλεται αναμφισβήτητα στο γεγονός ότι μερίδα της πολιτικής τάξης θεωρεί ότι οι εντολές και τα αξιώματα επαφίενται στην απόλυτη διάθεσή της. Προσδοκούμε κάτι περισσότερο από τη Γαλλία, ιδίως όσον αφορά το Κοινοβούλιο, το οποίο έχει την έδρα του στο Στρασβούργο.
<SPEAKER ID="027" NAME="Πρόεδρος">
Θα ήθελα να επανέλθω σε όσα διάβασα μόλις προ ολίγου. Για όσο χρονικό διάστημα δεν έχει ελεγχθεί η εντολή του ή εκδοθεί απόφαση σε περίπτωση διαφοράς, ο κ. Hortefeux καταλαμβάνει την έδρα του στο Κοινοβούλιο και συμμετέχει στα όργανά του σύμφωνα με τους κανονισμούς που ισχύουν για του βουλευτές του Ευρωπαϊκού Κοινοβουλίου. Το ζήτημα υπόκειται σε έλεγχο.

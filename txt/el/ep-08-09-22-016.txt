<CHAPTER ID="016">
Δήλωση της Προεδρίας
<SPEAKER ID="020" NAME="Πρόεδρος">
Χθες, διαπράχθηκε άλλος ένας φόνος από την τρομοκρατική οργάνωση ETA. Ένας επιλοχίας του στρατού, ηλικίας 46 ετών, ο Luis Conde de la Cruz, σκοτώθηκε από βόμβα τοποθετημένη σε αυτοκίνητο στη βόρεια Ισπανία. Πρόκειται για την τρίτη βόμβα σε αυτοκίνητο που εξερράγη στην Ισπανία εντός 24 ωρών. Αρκετοί άνθρωποι τραυματίστηκαν στις τρεις εκρήξεις, ένας εκ των οποίων σοβαρά. Το Ευρωπαϊκό Κοινοβούλιο καταδικάζει έντονα αυτή την τρομοκρατική ενέργεια και επιθυμεί να εκφράσει τη βαθιά ανησυχία του.
<P>
Εκ μέρους του Ευρωπαϊκού Κοινοβουλίου, θα ήθελα να εκφράσω τα ειλικρινή μου συλλυπητήρια στην οικογένεια και τους συγγενείς του Επιλοχία Conde, καθώς και την αλληλεγγύη μας προς την Ισπανία, τις αρχές της και ιδίως τις ισπανικές δυνάμεις ασφαλείας. Θα ήθελα επίσης να εκφράσω την υποστήριξή μας και τη βαθιά συμπάθεια προς εκείνους που τραυματίστηκαν στις εκρήξεις βομβών και τις οικογένειές τους.
<P>
Πρέπει να επαναλαμβάνουμε συχνά και απερίφραστα ότι η τρομοκρατία είναι άμεση επίθεση στην ελευθερία, τα ανθρώπινα δικαιώματα και τη δημοκρατία. Δεν θα σταματήσουμε να επαναλαμβάνουμε ότι δεν υπάρχει καμία απολύτως δικαιολογία για την τρομοκρατία. Για το λόγο αυτόν, πρέπει να ενεργήσουμε από κοινού στον αγώνα μας κατά της τρομοκρατίας, σεβόμενοι πάντα το κράτος δικαίου και εφαρμόζοντας την πλήρη ισχύ του νόμου. " Ευρωπαϊκή Ένωση είναι μια κοινότητα που βασίζεται στην αλληλεγγύη. Μια τρομοκρατική ενέργεια σε μια χώρα μέλος της Ευρωπαϊκής Ένωσης είναι επίθεση σε ολόκληρη την Ευρωπαϊκή Ένωση, στον καθέναν από εμάς.
<P>
Σας παρακαλώ να σηκωθείτε όρθιοι, για να τηρήσουμε ενός λεπτού σιγή.
<P>
(Το Σώμα όρθιο, τηρεί ενός λεπτού σιγή.)

<CHAPTER ID="016">
Παρεμβάσεις ενός λεπτού επί σημαντικών πολιτικών ζητημάτων
<SPEAKER ID="196" NAME="Πρόεδρος">
" ημερήσια διάταξη προβλέπει τις παρεμβάσεις ενός λεπτού επί σημαντικών πολιτικών ζητημάτων.
<SPEAKER ID="197" NAME="Mairead McGuinness" AFFILIATION="PPE-DE">
(EN) Κύριε Πρόεδρε, όπως γνωρίζετε, στην Ιρλανδία βρίσκεται σε εξέλιξη δημόσιος διάλογος σχετικά με τη Συνθήκη της Λισαβόνας, δεδομένου ότι έχουμε το προνόμιο να ψηφίσουμε ως εκλογικό σώμα γι' αυτή τη Συνθήκη. Συγχρόνως όμως βρίσκεται σε εξέλιξη -και σήμερα εντάθηκε- μια φραστική αντιπαράθεση μεταξύ της αγροτοβιομηχανίας και του Επιτρόπου μας για το εμπόριο, κ. Peter Mandelson, αντιπαράθεση η οποία με λύπη διαπιστώνουμε σήμερα ότι έχει βαθύνει σε βαθμό που να πλησιάζουμε σε αδιέξοδο όσον αφορά τον διαχωρισμό των ανησυχιών έναντι των συνομιλιών για το διεθνές εμπόριο και της ψήφου για τη Συνθήκη της Λισαβόνας.
<P>
" προσωπική μου άποψη είναι ότι μπορούμε να αποφύγουμε το αδιέξοδο, αρκεί όμως να δοθούν στους πολίτες τα ακριβή δεδομένα. Εκείνο που θέλω πραγματικά να υπογραμμίσω απόψε -και αναφέρθηκε ότι το Σώμα αποτελεί την καρδιά της δημοκρατίας και της Ευρωπαϊκής Ένωσης- είναι ότι πρέπει, ως εκλεγμένοι λαϊκοί αντιπρόσωποι, να ενημερωθούμε για τα πραγματικά στοιχεία από την Επιτροπή. Έχω απευθύνει σχετική επιστολή στον αρμόδιο Επίτροπο. Περιμένω ακόμα την απάντησή του εδώ και έξι εβδομάδες. Δεν έχω τίποτε άλλο να πω. Όμως η Συνθήκη της Λισαβόνας είναι σημαντική, και είναι κρίμα που τα δύο αυτά θέματα έχουν συνδεθεί κατ' αυτόν τον τρόπο.
<SPEAKER ID="198" NAME="Marianne Mikko" AFFILIATION="PSE">
(ET) Κυρίες και κύριοι, η ελευθερία του λόγου είναι το πιο σημαντικό στοιχείο της δημοκρατίας. δεν μπορεί να αποτελεί αντικείμενο κανενός συμβιβασμού.
<P>
Στις 2 Μαΐου, μία μόλις ημέρα πριν από την παγκόσμια ημέρα ελευθερίας του Τύπου, ο τραπεζικός λογαριασμός της μολδαβικής εφημερίδας "Jurnal de Chisnau" πάγωσε κατόπιν δικαστικής απόφασης. Αυτό έγινε με την αιτιολόγηση ότι η εφημερίδα αναφέρθηκε σε καταγγελίες κατά του Γενικού Εισαγγελέα της χώρας για βιασμό. Επαναλαμβάνω: κατέγραψε ή παρουσίασε ένα συγκεκριμένο θέμα, έκανε αυτό που υποτίθεται ότι πρέπει να κάνουν τα μέσα ενημέρωσης.
<P>
Ως δημοσιογράφος με εικοσαετή πείρα και ως η τρέχουσα πρόεδρος της αντιπροσωπείας στη Μολδαβία, καταδικάζω ανεπιφύλακτα αυτή την ενέργεια. Αρκετές διεθνείς οργανώσεις δημοσιογράφων έχουν εκφράσει επίσης την ανησυχία τους. " δικαστική εντολή δεν είναι παρά ένα νέο μέσο παραβίασης της ελευθερίας του λόγου στη Μολδαβία.
<P>
" Ευρωπαϊκή Ένωση πρέπει να συνεχίσει να παρέχει εκτεταμένη βοήθεια στη Μολδαβία. " Ευρώπη του 21ου αιώνα είναι μια Ευρώπη ελευθερίας του λόγου. Οτιδήποτε διαφορετικό θα σήμαινε ότι η δημοκρατία βρίσκεται σε κίνδυνο. Δεν πρέπει να περιμένουμε μέχρις ότου τα πράγματα γίνουν πραγματικά ανυπόφορα. Απεναντίας, στο όνομα της δημοκρατίας οφείλουμε να επιτιθέμεθα φραστικά κατά οιουδήποτε καταπατά τόσο βάναυσα τις πολυτιμότερες αξίες μας. " δημοκρατία και η ελευθερία του λόγου είναι αναντικατάστατες.
<SPEAKER ID="199" NAME="DanutBudreikait" AFFILIATION="ALDE">
(LT) Διαβάζοντας τον οδηγό της Ευρωπαϊκής Ένωσης θυμάμαι ακόμα ότι ανέφερε ότι η αλληλεγγύη μεταξύ των κρατών μελών είναι μια από τις σημαντικότερες αξίες της Ευρώπης, καθώς οι μικρές χώρες, όπως για παράδειγμα οι χώρες Benelux, αποτελούν την πραγματική κινητήρια δύναμη για την εσωτερική αγορά της ΕΕ. Τα συμφέροντα κάθε χώρας θεωρούνταν εξίσου σημαντικά.
<P>
Σήμερα, όμως, τα ενεργειακά συμφέροντα των μεγαλύτερων χωρών έχουν υποσκελίσει όλες τις αξίες της ΕΕ σε τέτοιο βαθμό ώστε να υπάρχει ο κίνδυνος να παραμείνουν για πάντα ενεργειακά νησιά. Αν η Ρωσία διακόψει την προμήθεια πετρελαίου στη Λιθουανία, τα μεγάλα κράτη μέλη μαζί με τη Ρωσία θα κατηγορήσουν τη Λιθουανία ότι καθιστά την Ευρώπη όμηρο των ενεργειακών συμφερόντων των πρώην σοβιετικών χωρών. Με άλλα λόγια, οι πρώην σοβιετικές χώρες επιβάλλουν επιδιώξεις οι οποίες δεν είναι αντιπροσωπευτικές των σχέσεων ΕΕ-Ρωσίας, με τρόπο που εμποδίζει τη στρατηγική τους συνεργασία.
<P>
" ΕΕ φαίνεται ότι δεν έχει παρατηρήσει το δίκτυο πετρελαιαγωγών της Gazprom που έχει ήδη καλύψει σχεδόν το σύνολο της ΕΕ, και πολύ σύντομα θα καταλάβουμε ποιος είναι το αφεντικό ως προς τον ενεργειακό εφοδιασμό της Ευρώπης.
<P>
Καλώ την Ευρωπαϊκή Επιτροπή και τα κράτη μέλη να μην αρχίσουν διαπραγματεύσεις με τη Ρωσία αν δεν συναινέσουν όλα τα κράτη μέλη, μεγάλα και μικρά. " εφαρμογή δύο μέτρων και σταθμών από την ΕΕ αποτελεί μακροχρόνιο όνειδος.
<SPEAKER ID="200" NAME="Mikel Irujo Amezaga" AFFILIATION="Verts/ALE">
(ES) Κύριε Πρόεδρε, εχθές η Ευρωπαϊκή Επιτροπή δημοσίευσε ένα σημείωμα στο οποίο δηλώνει ότι ο ειδικός φόρος με την ονομασία "ειδικός φόρος για τη λιανική πώληση ορισμένων καυσίμων" δεν συνάδει με την κοινοτική νομοθεσία.
<P>
Μεταξύ των άλλων λόγων που επικαλείται, η Επιτροπή θεωρεί ότι κύριος στόχος του εν λόγω φόρου είναι η ενίσχυση της αυτονομίας των περιφερειών, παρέχοντάς τους τη δυνατότητα να εξασφαλίζουν φορολογικά έσοδα.
<P>
Αύριο, 8 Μαΐου, ο Γενικός Εισαγγελέας στο Λουξεμβούργο θα παρουσιάσει τη γνωμοδότησή του για την υπόθεση, η οποία θα καθορίσει το κατά πόσον τα βασκικά επαρχιακά συμβούλια ή περιφέρειες έχουν τη δυνατότητα να νομοθετούν.
<P>
Καθώς η Επιτροπή θεωρεί ότι κάθε στρέβλωση της φορολογικής βάσης συνιστά κρατική ενίσχυση, μπορεί να υποστηριχθεί ότι η Επιτροπή τάσσεται κατά του δικαιώματος κάθε οντότητας, πλην του κράτους, να ορίζει το φορολογικό της πλαίσιο.
<P>
Καλώ λοιπόν το Κοινοβούλιο να εξετάσει το θέμα και καλώ την Επιτροπή να μεταβάλει την πολιτική της γραμμή, διότι κινδυνεύει να οδηγήσει σε περιορισμό της αυτονομίας που απολαμβάνουν πολλές περιφέρειες οι οποίες δεν αποτελούν κράτη.
<SPEAKER ID="201" NAME="Zdzisław Zbigniew Podkański" AFFILIATION="UEN">
(EN) Κύριε Πρόεδρε, διαπιστώνω με ικανοποίηση ότι σχεδιάζεται η αναθεώρηση της κοινής γεωργικής πολιτικής και λαμβάνονται τα πρώτα μέτρα κατά της κρίσης στον τομέα της οικονομίας των τροφίμων.
<P>
Τα συμπεράσματα που εκτίθενται και οι αποφάσεις που λαμβάνονται χαρακτηρίζονται, δυστυχώς, από ασάφεια και ανεπάρκεια. Πρέπει να δηλωθεί με απόλυτη σαφήνεια ότι, στην παρούσα της μορφή, η κοινή γεωργική πολιτική οδηγεί σε απώλεια της βιολογικής ασφάλειας στην Ευρωπαϊκή Ένωση και σε όξυνση της παγκόσμιας επισιτιστικής κρίσης. Οι περιορισμοί στη γεωργική παραγωγή, οι παραγγελίες, οι απαγορεύσεις, οι ποσοστώσεις και τα έκτακτα γεγονότα οδηγούν σε περαιτέρω μείωση των αποθεμάτων τροφίμων, ιδίως στις νεοενταχθείσες χώρες. Πριν από την έναρξη της διαδικασίας της ευρωπαϊκής ολοκλήρωσης, για παράδειγμα, η Πολωνία παρήγαγε έως και διπλάσια ποσότητα τροφίμων από ό,τι σήμερα. Θα παρήγαγε μάλιστα και τώρα πολύ περισσότερα τρόφιμα, αν της το επέτρεπαν.
<P>
Το συμπέρασμα είναι πολύ απλό: όταν υπάρχει έλλειψη τροφίμων, πρέπει να επιτρέπουμε σε όσους έχουν τη δυνατότητα να προχωρούν στην παραγωγή τροφίμων, και αναφέρομαι εν προκειμένω στα νέα κράτη μέλη.
<SPEAKER ID="202" NAME="Διαμάντω Μανωλάκου" AFFILIATION="GUE/NGL">
Κύριε Πρόεδρε, πάνω από 30 χιλιάδες αστυνομικοί με ειδικές δυνάμεις στρατού, με αύρες νερού και δακρυγόνα ανέλαβαν να χτυπήσουν και να αιματοκυλίσουν τους εργαζόμενους στους δρόμους γύρω από την πλατεία Ταξίμ της Κωνσταντινούπολης και το κτήριο της Εργατικής Συνομοσπονδίας DISK. Αποτέλεσμα, πάνω από 500 συλλήψεις και τραυματίες μεταξύ των διαδηλωτών.
<P>
Εκφράζουμε την αλληλεγγύη μας στην εργατική τάξη, γενικότερα δε στους εργαζόμενους της Τουρκίας. Απαιτούμε να σταματήσουν οι διώξεις για πολιτική και συνδικαλιστική δράση. Έχει αναφαίρετο το δικαίωμα η εργατική τάξη να απεργεί και να διαδηλώνει την Πρωτομαγιά, μέρα τιμής και μνήμης για τους εργαζόμενους που έπεσαν στο πεδίο της ταξικής πάλης για την υπεράσπιση και τη διεύρυνση των κατακτήσεών τους και την κατάργηση της εκμετάλλευσης ανθρώπου από άνθρωπο.
<P>
Θέλουμε να καταδικάσουμε την απαράδεκτη απαγόρευση και την άγρια καταστολή εκ μέρους της τουρκικής κυβέρνησης. Ταυτόχρονα, υποστηρίζουμε το δικαίωμα των συνδικάτων και πολιτικών κομμάτων να οργανώνουν την πρωτομαγιάτικη συγκέντρωσή τους στην ιστορική πλατεία Ταξίμ της Κωνσταντινούπολης, στην οποία την 1η Μαΐου του 1977 δολοφονήθηκαν 34 εργάτες.
<SPEAKER ID="204" NAME="Csaba Sándor Tabajdi" AFFILIATION="PSE">
(HU) Κύριε Πρόεδρε, συγχαίρω θερμότατα και εκφράζω την απέραντη εκτίμησή μου προς την Καγκελάριο Angela Merkel, στην οποία απονεμήθηκε το εφετινό βραβείο Καρλομάγνος. " συμβολή της υπήρξε εξαιρετική όσον αφορά την προώθηση της Συνθήκης της Λισαβόνας και τη διευκόλυνση της ένταξης των νέων κρατών μελών. Χαιρετίζω επίσης το γεγονός ότι για πρώτη φορά εφέτος απονεμήθηκαν τα βραβεία νεολαίας Καρλομάγνος. Αισθάνομαι δε μεγάλη χαρά και υπερηφάνεια διότι το πρώτο βραβείο νεολαίας Καρλομάγνος στην ιστορία απονεμήθηκε στην Ουγγαρία, σε μια φανταστική ομάδα ούγγρων νέων, το ίδρυμα Ferenc Rákóczi II, για το πρόγραμμά τους "Φοιτητές χωρίς σύνορα". Συγχαίρω θερμά την ουγγρική ομάδα, καθώς και το "νωμένο Βασίλειο και την Ελλάδα, κατόχους του αργυρού και του χάλκινου μεταλλίου αντιστοίχως. Το ουγγρικό πρόγραμμα "Φοιτητές χωρίς σύνορα" είναι μοναδικό διότι προσφέρει την ευκαιρία σε νέους από κοινότητες ουγγρικών εθνοτικών μειονοτήτων στις συμμετέχουσες χώρες, Σλοβακία, Ρουμανία, Ουκρανία και Σερβία, να ανταλλάξουν απόψεις για εκπαιδευτικά και πολιτιστικά θέματα στην Ευρώπη. Αποτελεί ξεχωριστό ορόσημο το γεγονός ότι ένα τόσο σημαντικό ευρωπαϊκό βραβείο χρησιμοποιείται για την αναγνώριση της καλλιέργειας δεσμών μεταξύ διαφορετικών κοινοτήτων μιας εθνοτικής ομάδας που ζουν στη χώρα τους και στο εξωτερικό.
<SPEAKER ID="205" NAME="Πρόεδρος">
Σας ευχαριστώ πολύ, κύριε Tabajdi. Σίγουρα θα σας ευχαριστήσει να μάθετε ότι είχα την τιμή να μετέχω στην επιτροπή που απένειμε το βραβείο νεολαίας Καρλομάγνος. Αυτό το αναφέρω για να γνωρίζετε ότι λάβαμε τη σωστή απόφαση.
<SPEAKER ID="206" NAME="Marco Pannella" AFFILIATION="ALDE">
(IT) Κύριε Πρόεδρε, κυρίες και κύριοι, οι πιστοί μάλλον θα το γνωρίζουν καλύτερα από εμένα, αν και δεν είμαι πιστός, όμως από ό,τι φαίνεται στο διάστημα μεταξύ 13ης και 17ης Μαΐου, το Βιετνάμ εορτάζει μια σημαντική γιορτή του βουδιστικού ημερολογίου: τη Wesak, ή γέννηση του Βούδα. Όπως φαίνεται, κατά τις δικές μας τουλάχιστον πληροφορίες, σήμερα στο Βιετνάμ ο ανώτατος πατριάρχης της Ενωμένης Βουδιστικής Εκκλησίας του Βιετνάμ, Thich Huyen Quang, ο οποίος επί 26 χρόνια ζει σε κατ' οίκον περιορισμό στο μοναστήρι του, και ο Thich Quang Do, ο αναπληρωτής του, ο υποψήφιος που πρότειναν πολλοί από εμάς, δεν θα μπορέσει καν να συμμετάσχει ελεύθερα σε αυτούς τους εορτασμούς. Κύριε Πρόεδρε, τα τελευταία 26 χρόνια το Ευρωπαϊκό Κοινοβούλιο έχει ζητήσει 15 φορές την απελευθέρωσή τους. Αντιλαμβάνομαι ότι έχει περάσει ο καιρός, όμως δεν έχει περάσει ο καιρός της καταισχύνης για την Ευρώπη, έχει μάλιστα επιστρέψει, γι' αυτό να είστε προσεκτικοί, κυρίες και κύριοι.
<SPEAKER ID="207" NAME="Ilda Figueiredo" AFFILIATION="GUE/NGL">
(PT) " πραγματική κατάσταση κρίσης που πλήττει τεράστιες περιοχές της βόρειας Πορτογαλίας ως αποτέλεσμα είτε του κλεισίματος πολλών μικρών και μεσαίων επιχειρήσεων, είτε της μετεγκατάστασης πολυεθνικών, ή ακόμη και λόγω των πολύ χαμηλών προσφερόμενων αμοιβών, έχει τα τελευταία χρόνια υποχρεώσει περισσότερους από 100 000 εργαζόμενους να μεταναστεύσουν στην Ισπανία και σε άλλες χώρες της ΕΕ, στις περισσότερες περιπτώσεις για να εργαστούν σε οικοδομές. Συχνά, ωστόσο, οι εργαζόμενοι αυτοί οδηγήθηκαν σε επισφαλείς καταστάσεις, σε πολλές περιπτώσεις η εργασία τους τελείωσε, άλλοι διαπίστωσαν ότι δεν είχαν εκπληρωθεί οι όροι των συμβάσεών τους και δεν τηρήθηκαν οι υποσχέσεις που είχαν δοθεί, οι μισθοί ήταν κατώτεροι του ελαχίστου ή τα ωράρια εργασίας ήταν παράλογα αυξημένα· εν ολίγοις, οι επιχειρήσεις που τους προσλάμβαναν δεν εκπλήρωναν γενικώς τις υποχρεώσεις τους. Ως εκ τούτου, υπογραμμίζουμε ότι απαιτείται επειγόντως αποτελεσματική παρακολούθηση σε χώρες στις οποίες επικρατούν τέτοιες καταστάσεις και ότι πρέπει να ληφθούν επειγόντως μέτρα για την καταπολέμηση παρόμοιων παράνομων πρακτικών. Για παράδειγμα, τα συνδικάτα έχουν προτείνει να ανακαλούνται οι άδειες λειτουργίας των κατασκευαστικών εταιρειών οι οποίες δεν σέβονται τα δικαιώματα των εργαζομένων ή δεν πληρούν τις απαιτήσεις για μηνιαία ενημέρωση με πλήρη κατάλογο των εργαζομένων τους οποίους μισθοδοτούν, περιλαμβανομένων όσων έχουν μετεγκατασταθεί, ή οι οποίες δεν εκπληρώνουν τις υποχρεώσεις τους.
<SPEAKER ID="208" NAME="Silvia-Adriana Ţicău" AFFILIATION="PSE">
(RO) Κύριε Πρόεδρε, στις 9 Μαΐου 2008, θα εορτάσουμε τη συμπλήρωση πενήντα ενός ετών από τη δημιουργία της Ευρωπαϊκής Ένωσης. Για όλους τους πολίτες της, αυτή είναι μια καλή ευκαιρία ώστε να στρέψουν με αυτοπεποίθηση και αποφασιστικότητα το βλέμμα στο μέλλον.
<P>
Σήμερα, σε ευρωπαϊκό επίπεδο, συζητούμε τη μεταρρύθμιση της γεωργικής πολιτικής, τη μελλοντική κοινή ενεργειακή πολιτική, την επέκταση των διευρωπαϊκών δικτύων όσον αφορά τις υποδομές στους τομείς των μεταφορών, των τηλεπικοινωνιών και της ενέργειας, την αλλαγή του κλίματος και τη δημοσιονομική μεταρρύθμιση της Ένωσης.
<P>
" Συνθήκη της Λισαβόνας έχει ήδη κυρωθεί από τα κοινοβούλια 11 κρατών μελών, όπως η Ρουμανία. " νέα Συνθήκη υπογραμμίζει τη σπουδαιότητα της κοινωνικής οικονομίας της αγοράς, με υψηλό επίπεδο ανταγωνιστικότητας για τη βιώσιμη ανάπτυξη της Ευρώπης. " λειτουργία της κοινής αγοράς ευνοεί επίσης την εναρμόνιση των υφιστάμενων κοινωνικών συστημάτων στα κράτη μέλη. Ο Χάρτης Θεμελιωδών Ανθρωπίνων Δικαιωμάτων, ο οποίος αποκτά νομική ισχύ, επιβεβαιώνει τον σεβασμό των θεμελιωδών δικαιωμάτων. Ξεκινώντας από κοινές αξίες -κοινωνική δικαιοσύνη, ισότητα και ευημερία για όλους- οι ευρωπαίοι σοσιαλιστές αποβλέπουν στη δημιουργία μιας σοσιαλιστικής δημοκρατίας, μιας κοινωνίας από την οποία δεν αποκλείεται κανείς και στην οποία όλοι οι πολίτες έχουν ίσες ευκαιρίες. " ουσία της σοσιαλδημοκρατικής προσέγγισης είναι η οικοδόμηση μιας κοινωνικής Ευρώπης.
<SPEAKER ID="209" NAME="Marco Cappato" AFFILIATION="ALDE">
(IT) Κύριε Πρόεδρε, κυρίες και κύριοι, θέλω και εγώ, όπως ο συνάδελφός μου κ. Pannella, να επιστήσω την προσοχή των συναδέλφων στα όσα διαδραματίζονται στο Βιετνάμ, και όχι μόνο στο θέμα του ηγέτη της Ενωμένης Βουδιστικής Εκκλησίας, ο οποίος είναι άνω των 80 ετών και βρίσκεται σε κατ' οίκον περιορισμό για περισσότερα από 20 χρόνια, αλλά και στις διώξεις εις βάρος των Ορεσίβιων που ζουν στα κεντρικά υψίπεδα του Βιετνάμ.
<P>
Ενημερωνόμαστε από τον Kok Ksor και το Ίδρυμα των Ορεσίβιων, για παράδειγμα στις 28 Απριλίου, όταν ο Y-Tao Eban φονεύθηκε από την αστυνομία και τις δυνάμεις ασφαλείας του Βιετνάμ, καθώς και στις 15 Απριλίου, όταν σκοτώθηκαν δύο παιδιά Ορεσίβιων Degar από τέσσερις βιετναμέζους αστυνομικούς. Ζητείται εν προκειμένω η στήριξή μας στις επιστολές που κυκλοφορήθηκαν μεταξύ όλων των βουλευτών και απευθύνονται στο βιετναμέζικο καθεστώς, καλώντας συγχρόνως τη διεθνή κοινότητα και τα ευρωπαϊκά όργανα να αντιδράσουν στην κατάσταση στο Βιετνάμ.
<SPEAKER ID="210" NAME="Pedro Guerreiro" AFFILIATION="GUE/NGL">
(PT) Ενόψει των λυπηρών και διαρκών προσπαθειών του Μαρόκου να ορθώσει φραγμούς και να οδηγήσει σε αδιέξοδο τις διαπραγματεύσεις για τον σεβασμό του αναφαίρετου δικαιώματος του λαού των Sahrawi στην αυτοδιάθεση, οι οποίες διεξάγονται αυτή την περίοδο υπό την αιγίδα του Ο"Ε, θέλω να χρησιμοποιήσω την ευκαιρία αυτή για να υπογραμμίσω την ανάγκη πλήρους σεβασμού του δικαιώματος αυτοδιάθεσης του λαού των Sahrawi, καθόσον αυτή η μέθοδος προσφέρει τη μόνη ρεαλιστική, δίκαιη και διαρκή λύση της σύγκρουσης, με άλλα λόγια τον τερματισμό της επαίσχυντης αποικιοκρατίας. Επιπλέον, πρέπει να επιμείνουμε στον σεβασμό του διεθνούς δικαίου και των ψηφισμάτων του Ο"Ε, να αποκηρύξουμε και να καταδικάσουμε την ωμή καταστολή που ασκεί το Μαρόκο, στα κατεχόμενα εδάφη, εις βάρος των πατριωτών Sahrawi που αντιστέκονται στην αποικιοκρατία και αγωνίζονται για το νόμιμο δικαίωμα αυτοδιάθεσης του λαού τους, να καταγγείλουμε την πραγματική ανθρωπιστική τραγωδία που επιβάλλεται στον λαό αυτόν, ο οποίος υποχρεώνεται να ζει εκτός των ορίων της πατρίδας του σε καταυλισμούς προσφύγων, και πρέπει επίσης να ζητήσουμε την παροχή επείγουσας και κατάλληλης διεθνούς ανθρωπιστικής βοήθειας.
<SPEAKER ID="211" NAME="Μάριος Ματσάκης" AFFILIATION="ALDE">
(EN) Κύριε Πρόεδρε, ο κυκλώνας που έπληξε τη Βιρμανία το Σάββατο προκάλεσε καταστροφές και βάσανα στον λαό της χώρας αυτής.
<P>
Οι έως τώρα πληροφορίες αναφέρουν 22 000 νεκρούς, 40 000 αγνοούμενους, εκατοντάδες χιλιάδες τραυματίες και ένα εκατομμύριο άστεγους. Εντούτοις, όσο και αυτό φαίνεται παράλογο και σκληρό, οι διεθνείς προσπάθειες για την παροχή βοήθειας εμποδίζονται από το στρατιωτικό δικτατορικό καθεστώς της Βιρμανίας.
<P>
Ένα παράδειγμα είναι το γεγονός ότι, τέσσερις ημέρες μετά την εκδήλωση της καταστροφής, συνεχίζουν να μην εκδίδονται εγκαίρως θεωρήσεις για εργαζόμενους σε ξένους οργανισμούς αρωγής, ενώ οι στρατηγοί στη Βιρμανία προβάλλουν γελοιωδώς αφελείς δικαιολογίες τις οποίες κανένας σκεπτόμενος άνθρωπος δεν μπορεί να πάρει στα σοβαρά.
<P>
Μπορεί ο Πρόεδρος του Σώματος, παράλληλα με το μήνυμα συμπάθειας που μας ανέγνωσε νωρίτερα σήμερα, να αποστείλει μια πολύ αυστηρή προειδοποίηση στη χούντα της Βιρμανίας, και εμμέσως στους προστάτες της στο Πεκίνο, με την οποία θα τους καλεί να σταματήσουν να παρεμποδίζουν τη διεθνή ανθρωπιστική προσπάθεια και να αρχίσουν να συμπεριφέρονται, αν όχι δημοκρατικά, τουλάχιστον όσο το δυνατόν πιο ανθρώπινα απέναντι στον λαό τους;
<SPEAKER ID="212" NAME="Genowefa Grabowska" AFFILIATION="PSE">
(PL) Κύριε Πρόεδρε, ο πληθυσμός της Ευρωπαϊκής Ένωσης γερνά. Οι δημογραφικές προβλέψεις παρουσιάζουν μια ανησυχητική εικόνα μείωσης του εργαζόμενου πληθυσμού που μπορεί να φτάνει έως και τα 20 εκατομμύρια μέχρι το 2030.
<P>
Αυτή η κατάσταση δεν μας ευνοεί, και γι' αυτό πρέπει να υποστηρίξουμε την αύξηση του πληθυσμού, περιλαμβανομένης της φυσικής του αύξησης. Αντιμετωπίζουμε προβλήματα υπογονιμότητας καθώς και στειρότητας. " Παγκόσμια Οργάνωση Υγείας έχει αναγνωρίσει την υπογονιμότητα ως νόσο, προτείνοντας ως έναν από τους τρόπους αντιμετώπισης τη μέθοδο της in vitro γονιμοποίησης. Ο αριθμός των ζευγαριών για τα οποία η γονιμοποίηση με την εν λόγω μέθοδο είναι ο μόνος τρόπος απόκτησης απογόνων αυξάνεται χρόνο με τον χρόνο. Αυτή η μέθοδος, όμως, είναι δαπανηρή και το κόστος της δεν καλύπτεται σε όλες τις χώρες. Για πολλά ζευγάρια το κόστος αυτό συνιστά εμπόδιο το οποίο καθιστά αδύνατη την προσφυγή στην εν λόγω θεραπεία. Είναι παράδοξο να αντιμετωπίζονται θεραπευτικά στην Ευρώπη ο αλκοολισμός, ο καρκίνος των πνευμόνων και το AIDS, και να μην αντιμετωπίζεται θεραπευτικά η στειρότητα σε όλες τις χώρες.
<P>
Γι' αυτό εφιστώ την προσοχή στο συγκεκριμένο γεγονός, ζητώ δε να παρέχονται σε όλους τους πολίτες της ΕΕ ίσες ευκαιρίες και να διασφαλίζεται η δυνατότητά τους να υπόκεινται σε θεραπείες γονιμοποίησης in vitro με ισότιμους όρους και βάσει της αρχής της ίσης πρόσβασης στις ιατρικές υπηρεσίες.
<SPEAKER ID="213" NAME="Csaba Sógor" AFFILIATION="PPE-DE">
(HU) Σας ευχαριστώ, κύριε Πρόεδρε. Κυρίες και κύριοι, αυτή την εβδομάδα στο Ευρωπαϊκό Κοινοβούλιο συζητούμε, μεταξύ άλλων, ορισμένα θέματα που αφορούν τον αθλητισμό. Το θέμα είναι μεν επίκαιρο, όμως έχει προσλάβει ιδιαίτερα χαρακτηριστικά στη Ρουμανία. Καθώς πλησιάζουν οι τελικοί των φετινών πρωταθλημάτων ποδοσφαίρου, τις τελευταίες εβδομάδες ασκούνται τεράστιες πιέσεις σε ομάδες και παίκτες που ενδέχεται να μπορούν να επηρεάσουν την τελική έκβαση του πρωταθλήματος. Έχουν υπάρξει τηλεοπτικές συζητήσεις, μηχανορραφίες, καυγάδες, αναβολές αγώνων, και όλα αυτά επειδή ορισμένοι θεωρούν αδιανόητο να νικήσει μια άλλη ομάδα και όχι η ομάδα της πρωτεύουσας. Στον κρίσιμο αγώνα, η ομάδα από την πόλη Cluj-Napoca διατήρησε την ηγετική της θέση. Ας ελπίσουμε ότι το βασικό πρόβλημα δεν ήταν το γεγονός ότι η εν λόγω ομάδα διαθέτει ελάχιστους μόνο παίκτες ρουμανικής εθνότητας, ή ότι η ιδιοκτησία της ανήκει σε Ούγγρο. " σύγκρουση μεταξύ αστυνομίας και οπαδών συνέβη στην ίδια πόλη στην οποία οι Ούγγροι ξυλοκοπούνται με σχεδόν προβλέψιμη συχνότητα τους τελευταίους δύο μήνες επειδή χρησιμοποιούν τη μητρική τους γλώσσα. Όλα αυτά συνδυάζονται με τα αντιμειονοτικά αισθήματα που διαρκώς υποδαυλίζουν ακραίοι πολιτικοί. Τόσο στον αθλητισμό όσο και στην πολιτική, πρέπει να συνηθίσουμε στο γεγονός ότι ένας ή δύο ισχυροί ή επιφανείς πολιτικοί μπορεί να προσπαθήσουν να επηρεάσουν τις αποφάσεις και τα αποτελέσματα, όμως τα πραγματικά αποτελέσματα αποφασίζονται μέσω συντονισμένης ομαδικής εργασίας, συνέπειας και τίμιου παιχνιδιού. Σας ευχαριστώ.
<SPEAKER ID="214" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, στην τελευταία περίοδο συνόδου της Ολομέλειας του Κοινοβουλίου συζητήσαμε το πρόβλημα των αυξανόμενων τιμών των τροφίμων. Αυτό συνέπεσε με μια σοβαρή συζήτηση σχετικά με την αναθεώρηση της κοινής γεωργικής πολιτικής.
<P>
Σήμερα, καθώς καλούμαστε να αντιμετωπίσουμε το πρόβλημα μιας επισιτιστικής κρίσης σε παγκόσμια κλίμακα, πρέπει να αναρωτηθούμε ποια είναι τα αίτια αυτής της κατάστασης, και ποια λάθη διαπράξαμε.
<P>
Για περισσότερα από 30 χρόνια η αγορά τροφίμων της ΕΕ παρουσίαζε ικανοποιητική σταθερότητα, και αυτό οδήγησε σε μερική άμβλυνση των αντανακλαστικών μας. Κατά τη διάρκεια της εν λόγω περιόδου δεν παρακολουθούνταν με κατάλληλο τρόπο οι εξελίξεις ως προς τις εφαρμοζόμενες διαδικασίες στον τομέα, και δεν αναλυόταν η σχέση μεταξύ της αύξησης της παραγωγής τροφίμων και της συνολικής οικονομικής ανάπτυξης, μεταξύ της αυξανόμενης ευημερίας ορισμένων κοινωνιών και της αυξανόμενης ζήτησης. Οι ταχείες οικονομικές εξελίξεις που παρατηρήθηκαν σε χώρες όπως η Κίνα και η Ινδία προκάλεσαν στην πράξη αύξηση της κατανάλωσης, και συνακόλουθη σημαντική αύξηση της ζήτησης τροφίμων, έχοντας υπόψη το μέγεθος του πληθυσμού των χωρών αυτών. Το τελευταίο διάστημα αυξήθηκε επίσης το κόστος της παραγωγής, ιδίως το κόστος των καυσίμων και της ενέργειας.
<SPEAKER ID="215" NAME="Πρόεδρος">
" συζήτηση έληξε.

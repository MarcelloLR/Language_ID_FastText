<CHAPTER ID="014-18">
18. Ευρωπαϊκό χρηματοδοτικό μέσο για την προαγωγή της δημοκρατίας και των ανθρωπίνων δικαιωμάτων παγκοσμίως (ψηφοφορία) 
<P>
- Πριν από την ψηφοφορία
<SPEAKER ID="116" NAME="Hélène Flautre " AFFILIATION="Verts/ALE">
εισηγήτρια. - (FR) Κύριε Πρόεδρε, θέλω να πω, εν συντομία, ότι ελπίζω πως προετοιμαζόμαστε να εγκρίνουμε, με μεγάλη πλειοψηφία, αυτό το ευρωπαϊκό μέσο για τη δημοκρατία και τα ανθρώπινα δικαιώματα, διότι είναι το μόνο μέσο το οποίο επιτρέπει την υποστήριξη των προγραμμάτων προώθησης της δημοκρατίας στις τρίτες χώρες, χωρίς την υποστήριξη των κυβερνήσεων, επομένως, το μόνο μέσο το οποίο επιτρέπει να ανταποκρινόμαστε στα ερωτήματα τα οποία μόλις μας έθεσε ο κ. Milinkievitch. Με ποιον τρόπο υποστηρίζουμε ελεύθερα μέσα ενημέρωσης, με ποιον τρόπο υποστηρίζουμε την ανεξάρτητη κοινωνία των πολιτών, με ποιον τρόπο προασπιζόμαστε και προστατεύουμε τους προασπιστές των ανθρωπίνων δικαιωμάτων στις τρίτες χώρες, χωρίς την υποστήριξη των κυβερνήσεων; " απάντηση βρίσκεται σε αυτό το μέσο.
<P>
(Χειροκροτήματα)
<SPEAKER ID="117" NAME="Edward McMillan-Scott " AFFILIATION="PPE-DE">
εισηγητής. - (EN) Κύριε Πρόεδρε, θα ήθελα απλώς να ενημερώσω το Κοινοβούλιο ότι όχι μόνον επιτύχαμε ένα χωριστό μέσο για την προαγωγή της δημοκρατίας και των ανθρωπίνων δικαιωμάτων ως διάδοχο της ευρωπαϊκής πρωτοβουλίας, ενάντια στις αρχικές επιθυμίες του Συμβουλίου και της Επιτροπής, αλλά έχουμε κατορθώσει να επιτύχουμε όλους τους στόχους που καθόρισε το Ευρωπαϊκό Κοινοβούλιο.
<P>
Σε απάντηση στον κ. Milinkevich σήμερα το πρωί, αληθεύει πλέον ότι αυτό το μέσο μπορεί να έχει την ικανότητα να λειτουργήσει στο εσωτερικό της χώρας του, χωρίς τη συγκατάθεση της χώρας του όπως λέει η κ. Flautre. Επίσης, επισκέφτηκα φέτος αρκετές από τις χώρες που αποκαλούμε "δύσκολες χώρες" -Κίνα, Κούβα, ακόμη και τη σημερινή Ρωσία, τμήματα του αραβικού κόσμου- όπου η δημοκρατική οπισθοδρόμηση εγκαθίσταται.
<P>
Θα ήθελα να διαβάσω τμήμα της επιστολής που έστειλε η κ. Ferrero-Waldner την περασμένη Παρασκευή στους εισηγητές και τον Πρόεδρο της Επιτροπής Εξωτερικών Υποθέσεων, κ. Brok: "Αυτή η διάταξη μπορεί επίσης να περιλαμβάνει τη συνεργασία με δημοκρατικούς πολιτικούς εταίρους σε τρίτες χώρες, υπό την προϋπόθεση ότι τηρείται η αρχή της αντικειμενικότητας προς τους εν λόγω εταίρους. Αφετέρου, η χρηματοδότηση πολιτικών κομμάτων αυτή καθαυτή εξακολουθεί να αποκλείεται από το πεδίο εφαρμογής του σχεδίου κανονισμού".
<P>
Συνεπώς, κύριε Πρόεδρε, αυτό αποτελεί τμήμα της διαδικασίας πολιτικής δεοντολογίας για την οποία μίλησε ο κ. Milinkevich, αλλά είναι μόνον μέρος αυτής. Πρέπει να πράξουμε πολύ περισσότερα και να μην αφήσουμε αυτό το πεδίο στους Αμερικανούς.
<P>
(Χειροκροτήματα)
<SPEAKER ID="118" NAME="Πρόεδρος">
Επομένως, αν δεν απατώμαι, προτείνετε μια προφορική τροπολογία στην τροπολογία αριθ. 147.
<SPEAKER ID="119" NAME="Hélène Flautre " AFFILIATION="Verts/ALE">
εισηγήτρια. - (FR) Κύριε Πρόεδρε, πράγματι δεν απατάσθε. Πρόκειται για προφορική τροπολογία στην τροπολογία αριθ. 147, η οποία στοχεύει, για να συμμορφωθούμε ακριβώς με τους όρους που συμφωνήθηκαν με το Συμβούλιο, να αντικαταστήσει τη φράση
<P>
(EN) "συμπεριλαμβανομένων των δικαιωμάτων των διακινούμενων, των αιτούντων άσυλο και των εσωτερικά εκτοπισμένων προσώπων" με "συμπεριλαμβανομένης της άσκησης των ανθρωπίνων δικαιωμάτων των διακινούμενων, των δικαιωμάτων των αιτούντων άσυλο και των εσωτερικά εκτοπισμένων προσώπων".
<P>
(" προφορική τροπολογία εγκρίνεται)

<CHAPTER ID="013">
Ώρα των Ερωτήσεων(ερωτήσεις προς το Συμβούλιο)
<SPEAKER ID="380" NAME="Πρόεδρος">
" ημερήσια διάταξη προβλέπει την Ώρα των Ερωτήσεων προς το Συμβούλιο (B6-0156/2008).
<P>

<P>
Θέμα: Διακρίσεις όσον αφορά τα διαβατήρια της Ευρωπαϊκής Ένωσης
<P>
Ορισμένες χώρες της Ευρωπαϊκής Ένωσης εκδίδουν διαβατήρια και άλλα έγγραφα, τα οποία χρησιμοποιούνται για τη διέλευση των συνόρων, όχι μόνο για τους υπηκόους τους αλλά και για απάτριδες που κατοικούν μόνιμα στις χώρες αυτές. Λαμβάνοντας υπόψη ότι τα περισσότερα από τα πρόσωπα αυτά ανήκουν σε εθνοτικές μειονότητες, προτίθεται το Συμβούλιο να εγκρίνει ή να προτείνει μοντέλα διαβατηρίων και άλλων παρόμοιων εγγράφων τα οποία να μη χρησιμοποιούν αρνητικές αναφορές όπως "ξένοι" (aliens), καταργώντας έτσι μια διάκριση που βασίζεται στην εθνοτική καταγωγή;
<SPEAKER ID="382" NAME="Janez Lenarčič">
Προεδρεύων του Συμβουλίου. - (SL) Έχω μια μάλλον σύντομη απάντηση. Συγκεκριμένα, ότι η έκδοση διαβατηρίων ή ταξιδιωτικών εγγράφων σε απάτριδες που κατοικούν μόνιμα σε ένα κράτος μέλος δεν εμπίπτει στη σφαίρα αρμοδιότητας της Κοινότητας.
<P>
Συνεπώς, ούτε η Ευρωπαϊκή Επιτροπή ούτε το Συμβούλιο είναι αρμόδια να προτείνουν οιεσδήποτε αλλαγές σε σχέση με αυτό το είδος διαβατηρίου ή άλλα ταξιδιωτικά έγγραφα.
<SPEAKER ID="383" NAME="Manuel Medina Ortega" AFFILIATION="PSE">
(ES) Κύριε Πρόεδρε, η απάντηση από τον Προεδρεύοντα του Συμβουλίου είναι πράγματι πολύ σαφής: δεν μπορεί να υπάρξει συζήτηση για τέτοιου είδους ζητήματα. Ίσως έπρεπε να έχω θέσει την ερώτηση με ελαφρώς διαφορετικούς όρους. Μπορεί το Συμβούλιο να προβλέψει τυχόν εναρμόνιση σε επίπεδο ΕΕ αναφορικά με τα διαβατήρια και την ταυτοποίηση διαβατηρίων ή μήπως θεωρεί ότι το εν λόγω ζήτημα θα παραμείνει μόνιμα πέραν της δικαιοδοσίας των κρατών μελών;
<SPEAKER ID="384" NAME="Janez Lenarčič">
Προεδρεύων του Συμβουλίου. - (SL) Κύριε Medina Ortega, σας ευχαριστώ πολύ για τη συμπληρωματική ερώτησή σας.
<P>
Επί του παρόντος, οι μοναδικές κοινές προδιαγραφές ή κοινά σημεία αναφοράς που έχουν υιοθετηθεί αφορούν το πεδίο της ασφάλειας στοιχείων, διαβατηρίων ή άλλων ταξιδιωτικών εγγράφων.
<P>
Προσωπικά, θα μπορούσα να προβλέψω περαιτέρω μέτρα σε αυτό το πεδίο· όσο για τυχόν άλλα, δεν θα μπορούσα να πιθανολογήσω κατά πόσο θα υπάρξει μεταφορά αρμοδιότητας.
<P>
Δεν έχει να κάνει με το εάν αυτό το ζήτημα είναι σημαντικό ή όχι, είναι θέμα αρμοδιότητας. Επί του παρόντος, η αρμοδιότητα έκδοσης εγγράφων ταυτοποίησης σε άτομα χωρίς ιθαγένεια εμπίπτει στην αποκλειστική αρμοδιότητα των κρατών μελών, και το Συμβούλιο και η Επιτροπή δεν έχουν καμία εξουσία.
<P>
Σας ευχαριστώ.
<SPEAKER ID="385" NAME="Reinhard Rack" AFFILIATION="PPE-DE">
(DE) Θα ήθελα να θέσω μία ερώτηση σχετικά με ένα διαφορετικό είδος διάκρισης. Τον Ιούλιο η χώρα σας, η Σλοβενία, σχεδιάζει να εισαγάγει αυτοκόλλητα σήματα χρήσης αυτοκινητοδρόμων και σχεδιάζει να εκδώσει δύο εκδοχές: ένα ετήσιο και ένα εξαμηνιαίο αυτοκόλλητο σήμα. Αυτό συνιστά διάκριση εναντίον δέκα εκατομμυρίων κατοίκων της ΕΕ που ταξιδεύουν προς τη Μεσόγειο για τις καλοκαιρινές διακοπές τους. Τι πρόταση σκοπεύει να κάνει η σλοβενική Προεδρία προς τη σλοβενική κυβέρνηση για την επίλυση αυτού του προβλήματος;
<SPEAKER ID="386" NAME="Janez Lenarčič">
Προεδρεύων του Συμβουλίου. - (SL) Κύριε Rack, σας ευχαριστώ για την ερώτηση αυτή. Σημειώστε, ωστόσο, ότι αυτή η ερώτηση θα πρέπει να απευθυνθεί στο εν λόγω κράτος μέλος και όχι στο Συμβούλιο, το οποίο δεν το εκπροσωπεί σε αυτό το ζήτημα.
<P>
Παρόλα αυτά, δεδομένου ότι έχω το πλεονέκτημα να γνωρίζω αρκετά καλά το εν λόγω κράτος μέλος, θα ήθελα να προσθέσω ότι αυτό αποτελεί προσωρινό μέτρο μέχρι να εισαχθούν τα δορυφορικά διόδια και ότι τα σχετικά θεσμικά όργανα της Ευρωπαϊκής Ένωσης έχουν ενημερωθεί ή ειδοποιηθεί σχετικά με αυτό το μέτρο και δεν θεώρησαν ότι συνιστά διάκριση.
<SPEAKER ID="387" NAME="Πρόεδρος">

<P>
Θέμα: Κύρωση της Συνθήκης της Λισαβόνας
<P>
Μπορεί να αναφέρει η Σλοβενική Προεδρία το στάδιο στο οποίο βρίσκεται σήμερα η διαδικασία κύρωσης της Συνθήκης της Λισσαβόνας; Ποια μέτρα έχει λάβει το Συμβούλιο για να εξασφαλίσει τη θετική έκβαση της διαδικασίας κύρωσης;
<SPEAKER ID="388" NAME="Janez Lenarčič">
Προεδρεύων του Συμβουλίου. - (SL) Θα ήθελα να ενημερώσω την κ. Doyle ότι από σήμερα, 21 Μαΐου 2008, είναι δεκατρία τα κράτη μέλη που έχουν επικυρώσει τη Συνθήκης της Λισαβόνας.
<P>
Ίσως πρέπει να τα κατονομάσω: η Ουγγαρία υπέγραψε πρώτη, από πέρυσι κιόλας, και ακολούθησαν η Σλοβενία, και η Μάλτα, η Ρουμανία, η Γαλλία, η Βουλγαρία, η Πολωνία, η Σλοβακία, η Δανία, η Αυστρία, η Λετονία, η Λιθουανία και η Πορτογαλία - που σημαίνει δεκατρείς χώρες ή σχεδόν οι μισές.
<P>
Ήδη κατά τη διάρκεια της εξάμηνης Προεδρίας της η Σλοβενία επιβεβαίωσε την επιθυμία της να κυλήσει ομαλά η διαδικασία επικύρωσης κατά την Προεδρία μας και κατόπιν να συνεχιστεί εξίσου αποτελεσματικά κατά τη διάρκεια της επακόλουθης γαλλικής Προεδρίας, δεδομένου ότι ο στόχος είναι η Συνθήκη της Λισαβόνας να τεθεί σε ισχύ από την 1η Ιανουαρίου 2009, όπως έχει σχεδιαστεί.
<P>
Ωστόσο, πρέπει να υπογραμμίσω ότι η επικύρωση δεν εμπίπτει στο πεδίο αρμοδιότητας ούτε της Προεδρίας του Συμβουλίου ούτε του Συμβουλίου, αλλά εμπίπτει στη σφαίρα αρμοδιότητας των κρατών μελών, των υπογραφόντων της Συνθήκης, σε κάθε περίπτωση σε συμφωνία με τις συνταγματικές ρυθμίσεις της εκάστοτε χώρας.
<P>
Σας ευχαριστώ.
<SPEAKER ID="389" NAME="Avril Doyle" AFFILIATION="PPE-DE">
(EN) Ευχαριστώ την Προεδρία. Χαιρετίζω το γεγονός ότι μέχρι σήμερα 13 κράτη μέλη έχουν επικυρώσει τη Συνθήκη της Λισαβόνας. Θα γνωρίζετε ότι η Ιρλανδία είναι η μόνη χώρα που θα την επικυρώσει μέσω της διαδικασίας δημοψηφίσματος.
<P>
Επί του παρόντος, στην πατρίδα μου αντιμετωπίζουμε μεγάλη δυσκολία στην προσπάθειά μας να εξουδετερώσουμε τις ποικίλες διαφορετικές ομάδες από την πλευρά του "όχι". Αυτές οι ομάδες διασπείρουν φόβο και σύγχυση αναφορικά με τη Συνθήκη της Λισαβόνας, εσκεμμένα ή όχι, συχνά σε ζητήματα που είναι πολύ σημαντικά αλλά δεν έχουν καμία σχέση με τη Συνθήκη. Μπορείτε, λοιπόν, να μου επιβεβαιώσετε, κύριε Προεδρεύοντα, ότι το δικαίωμα της Ιρλανδίας να προβάλλει βέτο σε μελλοντικές προτάσεις άμεσης φορολογίας σε καμία περίπτωση δεν θα διακυβευτεί με την επικύρωση της Συνθήκης της Λισαβόνας και ότι δεν υπάρχει απολύτως καμία σύνδεση ανάμεσα στις διαπραγματεύσεις του ΠΟΕ και την επικύρωση της Συνθήκης της Λισαβόνας;
<SPEAKER ID="390" NAME="Janez Lenarčič">
Προεδρεύων του Συμβουλίου. - (SL) Κυρία Doyle, σας ευχαριστώ για τις δύο συμπληρωματικές ερωτήσεις.
<P>
Μπορώ να επιβεβαιώσω ότι, πρώτον, οι οποιεσδήποτε αποφάσεις στο πεδίο της φορολογίας θα εξακολουθήσουν να λαμβάνονται συναινετικά. Με άλλα λόγια, ακόμα και όταν τεθεί σε ισχύ η Συνθήκη της Λισαβόνας, με την προϋπόθεση ότι έχει επικυρωθεί από όλα τα κράτη μέλη, η Ιρλανδία και κάθε άλλο κράτος μέλος θα εξακολουθήσουν να έχουν το δικαίωμα να προβάλουν βέτο σε οποιοδήποτε θέμα αναφορικά με τη φορολογία.
<P>
Όσον αφορά τη δεύτερη ερώτησή σας, αναφορικά με τις διαπραγματεύσεις που είναι επί του παρόντος σε εξέλιξη στον Παγκόσμιο Οργανισμό Εμπορίου, μπορώ επίσης να επιβεβαιώσω ότι αυτές οι διαπραγματεύσεις δεν συνδέονται άμεσα με την επικύρωση της Συνθήκης της Λισαβόνας.
<P>
Συνεπώς, και στις δύο συμπληρωματικές ερωτήσεις σας η απάντηση είναι "ναι".
<SPEAKER ID="391" NAME="Marian Harkin" AFFILIATION="ALDE">
(EN) Κύριε Πρόεδρε, θέλω κι εγώ να θέσω μία ερώτηση στον υπουργό αναφορικά με τις Συνθήκες και τη διαδικασία επικύρωσης στην Ιρλανδία αυτήν τη στιγμή.
<P>
Ένα από τα επιχειρήματα που κυριαρχούν επί του παρόντος είναι ότι μετά την επικύρωση της Συνθήκης της Λισαβόνας οι χώρες είναι πιθανό να χάσουν το δικαίωμα του βέτο στην επικύρωση διεθνών συμφωνιών εμπορίου - για παράδειγμα στις συμφωνίες ΠΟΕ.
<P>
Όπως έχουν σήμερα τα πράγματα, υπάρχει ένα βέτο και η πλευρά του "όχι" υποστηρίζει ότι μετά τη Λισαβόνα αυτό θα αλλάξει. Θα ήθελα τη διαβεβαίωση της σλοβενικής Προεδρίας για το κατά πόσο ισχύει κάτι τέτοιο.
<SPEAKER ID="392" NAME="Jim Allister" AFFILIATION="NI">
(EN) Με την τύχη των Ιρλανδών, το εκλογικό σώμα της Ιρλανδίας και μόνο θα μπορέσει να αποφασίσει για μια Συνθήκη που ουσιαστικά επηρεάζει το μέλλον όλων μας. Εξ ονόματος του Συμβουλίου, δεσμεύεστε να αποδεχτείτε τη δημοκρατική κρίση τους ή, όπως έγινε με τους ψηφοφόρους της Γαλλίας και της Ολλανδίας, θα εισπράξουν περιφρόνηση εάν τολμήσουν να ψηφίσουν "όχι", κατά την επαίσχυντη παράδοση του ιρλανδικού αντιστασιακού δημοτικού τραγουδιού με τίτλο "Croppy, lie down!" και της Νίκαιας II;
<SPEAKER ID="393" NAME="Πρόεδρος">
Κυρίες και κύριοι, δυστυχώς δεν μπορώ να δώσω τον λόγο σε άλλους ομιλητές καθώς δεν το επιτρέπει ο Κανονισμός του Κοινοβουλίου. Νομίζω πως όλοι γνωρίζετε ότι εξετάζουμε μια αλλαγή σε αυτήν την Ώρα των Ερωτήσεων, προκειμένου να καταστεί πιο ευέλικτη καθώς και πιο χρήσιμη. Εγώ ο ίδιος βοηθώ την ομάδα εργασίας και θα έχουμε οριστικά θετικές εξελίξεις εν ευθέτω χρόνω. Επί του παρόντος ο Κανονισμός ισχύει ως έχει και δεν μπορώ να δώσω τον λόγο στον κ. Higgins, παρότι μου ζητήθηκε αυτό, καθώς ήταν ο τρίτος που το ζήτησε.
<SPEAKER ID="394" NAME="Janez Lenarčič">
Προεδρεύων του Συμβουλίου. - (SL) Καταρχάς, αναφορικά με την ερώτηση που έθεσε η κ. Harkin.
<P>
Θα υπάρξουν αλλαγές αναφορικά με τη σύναψη συμφωνιών με τρίτες χώρες και διεθνείς οργανισμούς. Αυτό αναφέρεται στο άρθρο 207 της μελλοντικής Συνθήκης της Λισαβόνας. Ωστόσο, το ίδιο αυτό άρθρο ταυτόχρονα προβλέπει πολύ ξεκάθαρα αρκετούς τομείς όπου τα κράτη μέλη θα διατηρήσουν το δικαίωμα βέτο τους, δεδομένου ότι το άρθρο εμπερικλείει έναν αριθμό ζητημάτων και τομέων, για τα οποία κατά τη λήψη αποφάσεων το Συμβούλιο θα εξακολουθήσει να εφαρμόζει την αρχή της συναίνεσης.
<P>
Είναι η τέταρτη παράγραφος του άρθρου 207. Θα πρέπει να αναφέρω ότι υπάρχουν πολλοί τέτοιοι τομείς. Αυτοί είναι ο τομέας των υπηρεσιών, οι εμπορικές πτυχές της πνευματικής ιδιοκτησίας, ο τομέας των εξωτερικών άμεσων επενδύσεων, ο τομέας των πολιτιστικών και οπτικοακουστικών υπηρεσιών, ο τομέας των κοινωνικών υπηρεσιών, η εκπαίδευση, η υγειονομική περίθαλψη και άλλοι. Για όλους αυτούς τους τομείς, ακόμα και όταν τεθεί σε ισχύ η Συνθήκη της Λισαβόνας, θα εφαρμόζεται η αρχή της συναίνεσης κάθε φορά που το Συμβούλιο θα λαμβάνει μια απόφαση, που σημαίνει με την έγκριση κάθε κράτους μέλους ξεχωριστά.
<P>
Στην ερώτηση του κ. Allister θα απαντούσα τα εξής: όπως ανέφερα ήδη στην πρώτη μου απάντηση στη σχετική ερώτηση, η επικύρωση της Συνθήκης για την Ευρωπαϊκή Ένωση εμπίπτει στη σφαίρα αρμοδιότητας των κρατών μελών. Με την υπογραφή αυτής της Συνθήκης τον περασμένο Δεκέμβριο τα κράτη μέλη δεσμεύτηκαν να κάνουν ό,τι μπορούν, προκειμένου το κείμενο που υπέγραψαν να επικυρωθεί σε συμφωνία με τους εσωτερικούς κανόνες τους, τις συνταγματικές και άλλες νομικές διατάξεις.
<P>
Στο σημείο αυτό η Προεδρία δεν έχει κάποιον ρόλο. Λόγω της Προεδρίας, για παράδειγμα, η Σλοβενία, που έχει αυτήν τη στιγμή την Προεδρία της Ευρωπαϊκής Ένωσης, ήταν μεταξύ των πρώτων που ολοκλήρωσαν αυτό το έργο. Εάν η επικύρωση αποτύχει, κάτι που ελπίζουμε να μην συμβεί, θα είναι αποκλειστική ευθύνη της χώρας όπου συνέβη αυτό και όχι ευθύνη του Συμβουλίου ή οποιουδήποτε άλλου.
<P>
Σας ευχαριστώ.
<SPEAKER ID="395" NAME="Πρόεδρος">

<P>
Θέμα: Διαπραγματεύσεις με την Πρώην Γιουγκοσλαβική Δημοκρατία της Μακεδονίας για ένταξη στην ΕΕ
<P>
Μπορεί το Συμβούλιο να σχολιάσει τη σημερινή κατάσταση των διαπραγματεύσεων με την Πρώην Γιουγκοσλαβική Δημοκρατία της Μακεδονίας;
<P>
Σε ποιους τομείς θεωρεί το Συμβούλιο ότι έχει υπάρξει η μεγαλύτερη πρόοδος; Επί του παρόντος ποιοι τομείς αποδεικνύονται ως οι πλέον δύσκολοι για να προχωρήσουν οι συζητήσεις;
<SPEAKER ID="396" NAME="Janez Lenarčič">
Προεδρεύων του Συμβουλίου. - (SL) Δεδομένου ότι το εύρος της ερώτησης είναι αρκετό μεγάλο, η απάντησή μου θα είναι ελαφρώς μεγαλύτερη.
<P>
Οι διαπραγματεύσεις με την Πρώην Γιουγκοσλαβική Δημοκρατία της Μακεδονίας για την ένταξή της στην ΕΕ δεν έχουν ξεκινήσει ακόμα. Μέχρι να ενταχθεί στην Ευρωπαϊκή Ένωση, το βασικό πλαίσιο για τις ευρωπαϊκές σχέσεις της Πρώην Γιουγκοσλαβικής Δημοκρατίας της Μακεδονίας είναι επί του παρόντος η συμφωνία σταθεροποίησης και σύνδεσης.
<P>
Σε συμφωνία με τα έργα προτεραιότητας που καθορίζονται στη συμφωνία σύνδεσης, η πρόοδος της χώρας προς την ένταξη στην Ευρωπαϊκή Ένωση έχει αξιολογηθεί στην έκθεση προόδου της Επιτροπής. Κατά κανόνα, η έκθεση δημοσιεύεται στα τέλη Οκτωβρίου ή στις αρχές Νοεμβρίου. Το Συμβούλιο προσβλέπει στη δημοσίευση της επόμενης αξιολόγησης της Επιτροπής το προσεχές φθινόπωρο.
<P>
Στα συμπεράσματά του στις 10 Δεκεμβρίου 2007, το Ευρωπαϊκό Συμβούλιο κατέγραψε την πρόοδο που έχει σημειώσει η Πρώην Γιουγκοσλαβική Δημοκρατία της Μακεδονίας και εξέφρασε τη λύπη του για την καθυστέρηση στην εφαρμογή των μεταρρυθμίσεών της. Οι καθυστερήσεις οφείλονταν σε εσωτερικές πολιτικές εντάσεις, εξαιτίας των οποίων η προσοχή των πολιτικών θεσμικών οργάνων της χώρας απομακρύνθηκε από τα έργα προτεραιότητας για την ευρωπαϊκή ολοκλήρωση.
<P>
Σε αυτό το σημείο μπορούμε να αναφέρουμε ορισμένα θετικά παραδείγματα, που δείχνουν ότι η Πρώην Γιουγκοσλαβική Δημοκρατία της Μακεδονίας καταβάλλει προσπάθειες να αποφύγει τέτοιες καθυστερήσεις. Από τα πολιτικά κριτήρια η χώρα έχει σημειώσει πρόοδο στο πεδίο της αποκέντρωσης, στην πολιτική κατά της διαφθοράς, στη συνεργασία με το Διεθνές Ποινικό Δικαστήριο για την πρώην Γιουγκοσλαβία, καθώς και στις διεθνικές σχέσεις και στην εφαρμογή της Συμφωνίας της Οχρίδας.
<P>
Μετά τη δημοσίευση της έκθεσης προόδου της Επιτροπής τον περασμένο Νοέμβριο, η χώρα ενέκρινε τον νόμο για τους δημόσιους κατήγορους, τον νόμο για το συμβούλιο των δημοσίων κατηγόρων και τη νομοθεσία για το συμβούλιο διεθνικών θεμάτων, ενώ καλύφθηκε και η κενή θέση στο δικαστικό συμβούλιο. Πρόοδος έχει σημειωθεί επίσης στους τομείς ασφάλειας εγγράφων, συνοριακών ελέγχων και μετανάστευσης.
<P>
Το Συμβούλιο θα συνεχίσει να παροτρύνει όλες τις πολιτικές ομάδες να εντείνουν τον διάλογο και τη συνεργασία τους και αυτή με τις διαφορετικές εθνοτικές ομάδες, ώστε η χώρα να μπορέσει να σημειώσει πρόοδο στη διαδικασία ένταξης.
<P>
Το Συμβούλιο θα συνεχίσει επίσης να παροτρύνει και τις δύο πλευρές να επαναλάβουν τις προσπάθειές τους με τρόπο εποικοδομητικό, ώστε στις διαπραγματεύσεις υπό την αιγίδα των "νωμένων Εθνών να μπορέσει να επιτευχθεί μια αμοιβαία αποδεκτή λύση αναφορικά με το ζήτημα της ονομασίας. Αυτό θα βελτιώσει την περιφερειακή συνεργασία και θα συμβάλει στις καλές σχέσεις με τους γείτονες.
<P>
Οι βασικές μεταρρυθμίσεις που πρέπει ακόμα να φέρει εις πέρας η χώρα σύμφωνα με τις συστάσεις της συμφωνίας σύνδεσης είναι οι εξής:
<P>
σε συμφωνία με τη Συμφωνία της Οχρίδας, πρέπει να συνεχιστεί η αποκέντρωση: τα δύο τρίτα των δήμων βρίσκονται ήδη στο δεύτερο στάδιο της φορολογικής αποκέντρωσης·
<P>
πρέπει να βελτιωθεί η ίση εκπροσώπηση των εθνοτικών μειονοτήτων στη δημόσια διοίκηση - ένα καλό παράδειγμα είναι ο τομέας των εσωτερικών υποθέσεων.
<P>
Οι επόμενες μεταρρυθμίσεις είναι η μεταρρύθμιση της αστυνομίας, η δικαστική μεταρρύθμιση και τα δύο σημαντικά άλυτα ζητήματα από την αποκαλούμενη συμφωνία του Μαΐου, που απαιτούν μια ευρύτερη πολιτική συναίνεση, συγκεκριμένα τον νόμο για τις γλώσσες και τη συμφωνία για τη ρύθμιση της κατάστασης των θυμάτων από τις συγκρούσεις του 2001.
<P>
Στις 18 Φεβρουαρίου 2008 το Συμβούλιο υιοθέτησε μια απόφαση για τις αρχές, τις κυριότερες εργασίες και τους όρους από τη σύμπραξη εταιρικής σχέσης της ΕΕ με την Πρώην Γιουγκοσλαβική Δημοκρατία της Μακεδονίας. Το Συμβούλιο ενημέρωσε την τρέχουσα εταιρική σχέση, καθορίζοντας τις ενημερωμένες κυριότερες εργασίες για περαιτέρω εργασία, βάσει των συμπερασμάτων που περιέχονται στην έκθεση προόδου της Επιτροπής για το έτος 2007.
<SPEAKER ID="397" NAME="Colm Burke" AFFILIATION="PPE-DE">
(EN) Σας ευχαριστώ πολύ για την απάντησή σας. Αναρωτιέμαι απλώς: είστε ικανοποιημένοι για το ότι πλέον αμβλύνθηκαν οι εντάσεις αρκετά ώστε να επιτραπεί η επίτευξη προόδου; Και εάν αμβλύνθηκαν επαρκώς, για τι χρονοδιάγραμμα μιλάτε προκειμένου να υλοποιηθούν πλήρως οι αναγκαίες μεταρρυθμίσεις, ώστε να ξαναξεκινήσει η πλήρης διαδικασία διαπραγμάτευσης;
<SPEAKER ID="398" NAME="Janez Lenarčič">
Προεδρεύων του Συμβουλίου. - (SL) Όπως γνωρίζουμε, στην Πρώην Γιουγκοσλαβική Δημοκρατία της Μακεδονίας έχουν προγραμματιστεί εκλογές για την 1η Ιουνίου. Ελπίζουμε ότι η προεκλογική περίοδος δεν θα προκαλέσει κάποια καθυστέρηση στην υλοποίηση των αναγκαίων μεταρρυθμίσεων. Επίσης, ελπίζουμε ότι οι μεταρρυθμίσεις θα συνεχιστούν τόσο πριν όσο και μετά την εκλογική περίοδο.
<P>
Συγκεκριμένα, η Προεδρία καταβάλλει προσπάθειες να επιτευχθεί πρόοδος στην ολοκλήρωση των χωρών των Δυτικών Βαλκανίων, συμπεριλαμβανομένης της πορείας της Πρώην Γιουγκοσλαβικής Δημοκρατίας της Μακεδονίας προς την ένταξή της στην Ευρωπαϊκή Ένωση.
<P>
Ελπίζουμε αυτή η πρόοδος να σημειωθεί το συντομότερο δυνατόν και ότι θα δοθεί στη χώρα, μεταξύ άλλων, μία ημερομηνία που μπορούν να ξεκινήσουν οι ενταξιακές διαπραγματεύσεις.
<P>
Φυσικά, αυτό εξαρτάται πρωτίστως από την ίδια τη χώρα, από το ποσοστό και την ποιότητα των μεταρρυθμίσεών της που πρέπει ακόμα να ολοκληρωθούν και τις οποίες ανέφερα στην απάντησή μου.
<SPEAKER ID="399" NAME="Πρόεδρος">
Δεδομένου ότι ο συντάκτης της απουσιάζει, η ερώτηση αριθ. 4 καταπίπτει.
<P>

<P>
Θέμα: " αλλαγή του κλίματος και η διεθνής ασφάλεια
<P>
Το πρόσφατο κείμενο του Javier Solana σχετικά με την αλλαγή του κλίματος και τη διεθνή ασφάλεια επισύρει την προσοχή του Συμβουλίου στα κρίσιμα θέματα που συνδέονται με την αλλαγή του κλίματος και αναφέρεται συγκεκριμένα στις επιπτώσεις των εδαφικών διεκδικήσεων, στις αποκλειστικές οικονομικές ζώνες και στην πρόσβαση στους νέους δρόμους εμπορικών συναλλαγών που δημιουργούνται συνεπεία των κλιματολογικών αλλαγών. " έμφαση στην ασφάλεια και στις γεωπολιτικές ευκαιρίες έρχονται σε αντίφαση με την μέχρι σήμερα προσέγγιση της ΕΕ σ' ό, τι αφορά την αλλαγή του κλίματος η οποία αποσκοπεί κατά κύριο λόγο στην αναχαίτιση των εκπομπών αερίων και στην προετοιμασία της ΕΕ και της υφηλίου γενικότερα. Εργάζεται το Συμβούλιο προς αυτή την κατεύθυνση και για μια στρατηγική αντιμετώπισης αυτών των σοβαρών θεμάτων;
<SPEAKER ID="401" NAME="Janez Lenarčič">
Προεδρεύων του Συμβουλίου. - (SL) Όπως όλοι γνωρίζετε, τον Ιούνιο του 2007 το Ευρωπαϊκό Συμβούλιο κάλεσε τον Γενικό Γραμματέα του, τον Ύπατο Εκπρόσωπο Javier Solana, και την Ευρωπαϊκή Επιτροπή να παρουσιάσουν ένα κοινό έγγραφο για το πώς η αλλαγή του κλίματος επηρεάζει τη διεθνή ασφάλεια.
<P>
" κοινή έκθεση παρουσιάστηκε στη σύνοδο του Ευρωπαϊκού Συμβουλίου τον περασμένο Μάρτιο. " έκθεση αναγνωρίζει πιθανές απειλές και μορφές διενέξεων που θα μπορούσαν να παρουσιαστούν σε διάφορα μέρη του κόσμου εξαιτίας των κλιματικών αλλαγών.
<P>
Θα ήθελα να παραθέσω ορισμένες από αυτές χάριν παραδείγματος: διενέξεις εξαιτίας έλλειψης πόρων, ιδιαίτερα όταν η πρόσβαση στους πόρους χρησιμοποιείται για πολιτικούς σκοπούς· αυξημένη μετανάστευση, συνέπεια της οποίας είναι η επιπρόσθετη πίεση στις χώρες διέλευσης και προορισμού, που θα μπορούσε να προκαλέσει και πιθανές πολιτικές εντάσεις εξαιτίας αλλαγών σε παράκτιες περιοχές, εξαφάνιση των νησιών ή προβλήματα πρόσβασης σε νέες οδούς κυκλοφορίας και πόρους.
<P>
Πέρα από αυτό, η έκθεση που ανέφερα περιέχει αρκετές συστάσεις οι οποίες χρήζουν περαιτέρω εξέτασης· η εφαρμογή τους θα πρέπει στη συνέχεια να ακολουθηθεί από προγράμματα δράσης της Ευρωπαϊκής Ένωσης.
<P>
Για τον λόγο αυτό το Ευρωπαϊκό Συμβούλιο κάλεσε το Συμβούλιο να μελετήσει το κοινό έγγραφο και να προτείνει τις δικές του συστάσεις το αργότερο μέχρι τον προσεχή Δεκέμβριο σχετικά με τα απαραίτητα περαιτέρω μέτρα. Στόχος αυτών των μέτρων θα είναι, μεταξύ άλλων, η ενίσχυση της συνεργασίας με τρίτες χώρες και περιοχές ενόψει της αλλαγής του κλίματος και της διεθνούς ασφάλειας.
<P>
Πρέπει να αναφέρω ότι η Ευρωπαϊκή Ένωση δεν απομακρύνεται από την ήδη γνωστή κοινή προσέγγιση για την αλλαγή του κλίματος. Απεναντίας, με αυτό το έγγραφο υποδεικνύει μια νέα και πολύ σημαντική πτυχή της αλλαγής του κλίματος, την οποία δεν θα μπορέσουμε να αποφύγουμε σε μελλοντικές συζητήσεις σε διάφορα επίπεδα.
<P>
Όπως ίσως γνωρίζει ο κ. Mitchell, στην εαρινή σύνοδο του 2007 το Ευρωπαϊκό Συμβούλιο ενέκρινε τους στόχους της Ευρωπαϊκής Ένωσης αναφορικά με τη μείωση των εκπομπών αερίων του θερμοκηπίου μέχρι το 2020. Αυτό θα πρέπει να είναι η συμβολή της Ένωσης στην παγκόσμια και ενιαία συμφωνία για την περίοδο μετά το 2012.
<P>
Το Ευρωπαϊκό Συμβούλιο υπογράμμισε επίσης ότι η Ευρωπαϊκή Ένωση έχει δεσμευτεί να μετατρέψει την Ευρώπη σε μια ενεργειακά αποδοτική οικονομία, με χαμηλές εκπομπές αερίων του θερμοκηπίου. Υιοθέτησε την απόφαση ότι μέχρι να συναφθεί μια παγκόσμια και ενιαία συμφωνία για την περίοδο μετά το 2012, η Ευρωπαϊκή Ένωση θα πασχίσει να μειώσει μονομερώς τις δικές της εκπομπές αερίων του θερμοκηπίου κατά όχι λιγότερο από 20% μέχρι το έτος 2020, συγκριτικά με το 1990.
<P>
Στο πλαίσιο της δέσμης μέτρων για το κλίμα και την ενέργεια, το Ευρωπαϊκό Κοινοβούλιο και το Συμβούλιο συζητούν επί του παρόντος τη συμβολή κάθε κράτους μέλους, προκειμένου να επιτευχθεί ο προαναφερθείς στόχος της Κοινότητας. Εκτός από τον μετριασμό των επιπτώσεων της αλλαγής του κλίματος, στις διεθνείς διαπραγματεύσεις για την αλλαγή του κλίματος θα δοθεί επίσης ιδιαίτερη προσοχή στις νέες τεχνολογίες και την εξασφάλιση πόρων.
<P>
Τον Ιούνιο του 2007 η Ευρωπαϊκή Επιτροπή δημοσίευσε την Πράσινη Βίβλο της με τίτλο: "Προσαρμογή της Ευρώπης στην αλλαγή του κλίματος- επιλογές δράσης για την ΕΕ". Φέτος, μετά από εντατικές διαβουλεύσεις με όλες τις ενδιαφερόμενες ομάδες, η Επιτροπή θα δημοσιεύσει επίσης μια Λευκή Βίβλο για την προσαρμογή, η οποία θα αποτελέσει τη βάση για περαιτέρω συζητήσεις αναφορικά με την πολιτική της Ευρωπαϊκής Ένωσης σε αυτόν τον τομέα.
<P>
Σας ευχαριστώ.
<SPEAKER ID="402" NAME="Gay Mitchell" AFFILIATION="PPE-DE">
(EN) Ευχαριστώ τον Υπουργό για την απάντησή του, αλλά αναρωτιέμαι εάν τα θεσμικά όργανα βρίσκονται να έχουν εδώ αντίθετους σκοπούς εδώ.
<P>
Από τη μία πλευρά κοιτάζουμε κατάματα την περιβαλλοντική καταστροφή, με την Ευρώπη και τον κόσμο να συνεχίζουν ως συνήθως, ενώ από την άλλη πλευρά ασχολούμαστε με το πρόβλημα της αλλαγής του κλίματος και λαμβάνουμε δύσκολες αποφάσεις, από τις οποίες εξαρτώνται οι μελλοντικές γενιές.
<P>
Όπως είπε ο Υπουργός, στα εαρινά συμπεράσματά του το Συμβούλιο πράγματι δεσμεύτηκε να κινηθεί προς την αντιμετώπιση του σοβαρού προβλήματος της αλλαγής του κλίματος και να λάβει τις σοβαρές αποφάσεις που είναι αναγκαίες.
<P>
Όμως ο κ. Σολάνα συμμερίζεται την άποψη αυτή; Ο ίδιος λέει διαφορετικά πράγματα: μιλάει για την ανάγκη δικαιωμάτων εξερεύνησης ορυκτού καυσίμου σε ένα από τα τελευταία παρθένα περιβαλλοντικά μέρη στη γη, και το αποκαλεί αυτό ευκαιρία. Αυτό δεν έρχεται σε αντίθεση με όσα λέει το Ευρωπαϊκό Συμβούλιο; Μπορούμε, παρακαλώ, να συντονίζουμε τα μηνύματά μας;
<P>
Έχουμε εδώ και την εισηγήτρια για το κλίμα, την κ. Doyle, η οποία θα τα ακούσει όλα αυτά.
<SPEAKER ID="403" NAME="Janez Lenarčič">
Προεδρεύων του Συμβουλίου. - (SL) Μπορώ να σας διαβεβαιώσω ότι ο Γενικός Γραμματέας -ο Ύπατος Εκπρόσωπος για την Κοινή Εξωτερική Πολιτική και Πολιτική Ασφάλειας- έχει αναμφίβολα την ίδια άποψη με το Ευρωπαϊκό Συμβούλιο. Μάλιστα, ετοίμασε τη σύστασή του εξ ονόματος του Συμβουλίου. Το Συμβούλιο χαιρέτισε την έκθεση και δεν διαπίστωσε διαφορές ή ανακολουθίες σε σχέση με τις υπόλοιπες αποφάσεις του Συμβουλίου, μεταξύ αυτών και οι αποφάσεις στο πεδίο της ολοκληρωμένης προστασίας του κλίματος και της ενεργειακής πολιτικής.
<P>
Έτσι, δεν συμμερίζομαι την άποψη ότι υπάρχουν οποιεσδήποτε διαφορές ανάμεσα στις ενέργειες του Ύπατου Εκπροσώπου και τις αποφάσεις ή προθέσεις του Συμβουλίου.
<SPEAKER ID="404" NAME="Carlos Carnero González" AFFILIATION="PSE">
(ES) Κύριε Πρόεδρε, θέλω να επιστρέψω στην απάντηση του Συμβουλίου στη σχετική ερώτηση του συναδέλφου μας, προτείνοντας ιδιαιτέρως στα κράτη μέλη γύρω από τη Μεσόγειο να συζητήσουμε επίσης το πρόβλημα της αλλαγής του κλίματος.
<P>
Μία από τις προτάσεις στην ανακοίνωση της Επιτροπής αφορά στην ενίσχυση της πρωτοβουλίας "Ορίζοντας 2020" για την απορρύπανση της περιοχής της Μεσογείου, τόσο ως θύματος όσο και ως αιτίας των κλιματικών αλλαγών, και δεν μπορεί να υπάρξει αμφιβολία ότι πρέπει να ληφθεί πολύ ρεαλιστική δράση μέσω αυτής της πρότασης. Δεν πιστεύει το Συμβούλιο ότι αυτό αποτελεί περιφερειακή προτεραιότητα στην καταπολέμηση της αλλαγής του κλίματος, στο πλαίσιο της παγκόσμιας ατζέντας της ΕΕ;
<SPEAKER ID="405" NAME="Janez Lenarčič">
Προεδρεύων του Συμβουλίου. - (SL) Σας ευχαριστώ, κύριε Carner González για τη συμπληρωματική ερώτησή σας. Μπορούμε να συμφωνήσουμε με αυτήν την πρωτοβουλία. Μάλιστα, μία από τις περιοχές που επεσήμανε ιδιαιτέρως στην έκθεσή του ο κ. Σολάνα είναι η Μεσόγειος, μια περιοχή που μπορεί να αποτελέσει ολοένα και μεγαλύτερο πρόβλημα εξαιτίας της αλλαγής του κλίματος, αλλά και λόγω της μετανάστευσης και παρεμφερών πιέσεων.
<P>
Χωρίς αμφιβολία, μπορούμε να περιμένουμε ότι η προστασία του κλίματος και του περιβάλλοντος γενικότερα θα είναι από τα βασικά θέματα στο πλαίσιο της διαδικασίας της Βαρκελώνης, η οποία σύντομα πρόκειται να εμπλουτιστεί με προτάσεις για τη δημιουργία μιας ένωσης για τη Μεσόγειο. Επαναλαμβάνω ότι αυτό θα είναι ένας εμπλουτισμός της υπάρχουσας διαδικασίας της Βαρκελώνης.
<P>
Όπως γνωρίζετε, το πρόσφατα δημοσιευθέν έγγραφο της Ευρωπαϊκής Επιτροπής που αναφέρεται σε αυτά τα ζητήματα έχει βρει έναν τρόπο αντιμετώπισής τους, τον οποίο έθιξε ο βουλευτής, παρότι, προς το παρόν, το έγγραφο δεν αναφέρει κάποια συγκεκριμένα σχέδια. Ωστόσο, αυτό αναμένεται να είναι από τα σημαντικότερα θέματα στον εντεινόμενο διάλογό μας με τις χώρες γύρω από τη Μεσόγειο.
<SPEAKER ID="406" NAME="Πρόεδρος">

<P>
Θέμα: Ουσιαστική προστασία των εξωτερικών συνόρων της ΕΕ
<P>
Θα μπορούσε να αναφέρει το Συμβούλιο εάν έχει σημειωθεί πρόοδος και ποια υπό την τρέχουσα προεδρία όσον αφορά την αποτελεσματική προστασία των εξωτερικών συνόρων της ΕΕ και εάν το πρόβλημα της διακίνησης ναρκωτικών σε παράκτιες κοινότητες έχει συζητηθεί σε επίπεδο Συμβουλίου;
<SPEAKER ID="407" NAME="Janez Lenarčič">
Προεδρεύων του Συμβουλίου. - (SL) Πιστεύω ότι ο κ. Higgins γνωρίζει ότι το Συμβούλιο δίνει μεγάλη σημασία στην αποτελεσματική διαχείριση των εξωτερικών συνόρων. Με την ελεύθερη κυκλοφορία προσώπων εντός της Ευρωπαϊκής Ένωσης, η κατάλληλη προστασία και διαχείριση των εξωτερικών συνόρων είναι αποφασιστικής σημασίας, προκειμένου να εξασφαλιστεί εσωτερική ασφάλεια για τα κράτη μέλη και να καταπολεμηθούν αποτελεσματικά η τρομοκρατία, η λαθρομετανάστευση και η εμπορία ανθρώπων.
<P>
Για τον σκοπό αυτό το Ευρωπαϊκό Συμβούλιο έχει υλοποιήσει μέχρι στιγμής αρκετά σημαντικά μέτρα. Μεταξύ άλλων, έχει εγκρίνει νομικά εργαλεία όπως ο κώδικας συνόρων του Σένγκεν, το ταμείο εξωτερικών συνόρων, ο ευρωπαϊκός οργανισμός για τη διαχείριση της επιχειρησιακής συνεργασίας στα εξωτερικά σύνορα των κρατών μελών της Ευρωπαϊκής Ένωσης - FRONTEX εν συντομία. Ενέκρινε επίσης μέτρα σε σχέση με τη συγκρότηση των ομάδων ταχείας επέμβασης στα σύνορα.
<P>
Θα ήθελα επίσης να επιστήσω την προσοχή σας στις τρεις ανακοινώσεις που δημοσίευσε η Επιτροπή στις 13 Φεβρουαρίου του τρέχοντος έτους. Αυτές οι ανακοινώσεις περιέχουν προτάσεις και συστάσεις για ένα πιθανό μέσο διαχείρισης των συνόρων σε επίπεδο ΕΕ, για τη μελλοντική ανάπτυξη του FRONTEX, για τον ενδεχόμενο σχηματισμό του ευρωπαϊκού συστήματος επιτήρησης των συνόρων ονόματι EUROSUR, και για το σύστημα εισόδου-εξόδου από τα εξωτερικά σύνορα.
<P>
" συζήτηση για τις προτάσεις και τις συστάσεις της Επιτροπής από αυτές τις ανακοινώσεις διεξήχθη στις 12 Μαρτίου στην υπουργική διάσκεψη στη Σλοβενία. Τον Ιούνιο το Συμβούλιο Δικαιοσύνης και Εσωτερικών Υποθέσεων αναμένεται να εγκρίνει τα συμπεράσματα του Συμβουλίου για τη διαχείριση των εξωτερικών συνόρων των κρατών μελών της ΕΕ. Αυτά τα συμπεράσματα θα περιλαμβάνουν τις βραχυπρόθεσμες και μακροπρόθεσμες προτεραιότητες για τη μελλοντική ανάπτυξη του FRONTEX, επιπλέον συστάσεις αναφορικά με το έργο της Ευρωπαϊκής Επιτροπής για τη χρήση προηγμένης τεχνολογίας ασφαλείας, την καλύτερη διαχείριση των εξωτερικών συνόρων και κατευθυντήριες γραμμές για την περαιτέρω εργασία για τη συγκρότηση του EUROSUR.
<P>
Πέρα από αυτά, παρακολουθούμε προσεκτικά τις ενέργειες του FRONTEX, ιδιαίτερα σε ό,τι αφορά την υλοποίηση κοινών επιχειρήσεων, το ευρωπαϊκό δίκτυο περιπολίας των ακτών, την περαιτέρω αναβάθμιση και αξιοποίηση του εξοπλισμού που καταγράφεται κεντρικά, του αποκαλούμενου CRATE, και την πιθανή ανάπτυξη ομάδων ταχείας επέμβασης στα σύνορα.
<P>
" δημιουργία ενός Κέντρου Θαλασσίων Αναλύσεων και Επιχειρήσεων - Ναρκωτικά (MAOC-N) τον περασμένο Σεπτέμβριο ήταν ένα σημαντικό βήμα προόδου για την προστασία των συνόρων. Πρόκειται για ένα κέντρο για ποινική δίωξη με στρατιωτική υποστήριξη, που δημιουργήθηκε από επτά κράτη μέλη: το "νωμένο Βασίλειο, τη Γαλλία, την Ισπανία, την Ιρλανδία, τις Κάτω Χώρες, την Ιταλία και την Πορτογαλία. Το κέντρο είναι επίσης στη διάθεση οποιουδήποτε άλλου κράτους μέλους.
<P>
Στόχος του κέντρου είναι η εξάλειψη του λαθρεμπορίου σε απαγορευμένες ουσίες διά θαλάσσης ή διά αέρος κατά μήκος του Ατλαντικού προς την Ευρώπη και τη Δυτική Αφρική.
<P>
Αυτός ο στόχος θα πρέπει να επιτευχθεί με εντατική συλλογή, ανταλλαγή και ανάλυση πληροφοριών, και με βέλτιστη αξιοποίηση των θαλασσίων και αεροπορικών μέσων των κρατών μελών.
<P>
Μεταξύ των προτεραιοτήτων του Συμβουλίου θα πρέπει να είναι ο ενισχυμένος συνοριακός έλεγχος και η συλλογή και ανταλλαγή απόρρητων πληροφοριών για τις οδούς του λαθρεμπορίου ναρκωτικών.
<SPEAKER ID="408" NAME="Jim Higgins" AFFILIATION="PPE-DE">
(EN) Κύριε Πρόεδρε, καθώς η χρήση ναρκωτικών αυξάνεται και γίνονται διαθέσιμα ολοένα και περισσότερα ναρκωτικά, είναι προφανές ότι οι αρχές ασφαλείας αδυνατούν να σταματήσουν την είσοδο προμήθειας ναρκωτικών, ειδικά από τη Νότια Αμερική.
<P>
Κύριε Προεδρεύων του Συμβουλίου, αναφερθήκατε στην περιπολία των ακτών· γνωρίζετε εσείς και το Συμβούλιο ότι υπάρχει μόνο ένας περιστασιακός επόπτης σε υπηρεσία στα λιμάνια και τους αερολιμένες από την πλευρά του Ατλαντικού στα δυτικά της Ιρλανδίας; Υπάρχει μόνο ένα σκάφος. Και είναι ξεκάθαρο ότι η Ιρλανδία χρησιμοποιείται ως πύλη για την εξαγωγή ναρκωτικών ουσιών σε άλλα κράτη μέλη - στη δική σας χώρα και σε άλλες χώρες της Ευρωπαϊκής Ένωσης. Ανησυχείτε εσείς και το Συμβούλιο για την κατάσταση αυτή;
<SPEAKER ID="409" NAME="Janez Lenarčič">
Προεδρεύων του Συμβουλίου. - (SL) Ευχαριστώ τον κ. Higgins για τη συμπληρωματική ερώτησή του. Θα ήθελα να υπογραμμίσω ότι το Ευρωπαϊκό Συμβούλιο ανησυχεί ιδιαιτέρως για αυτό, και η ανησυχία του αυτή θα εξακολουθήσει όσο εξακολουθεί να υπάρχει λαθρεμπόριο ναρκωτικών.
<P>
Σε ό,τι αφορά την Ιρλανδία, θα ήθελα να τονίσω ότι, όπως ανέφερα προηγουμένως, η Ιρλανδία είναι μία από τις χώρες που τον περσινό Σεπτέμβριο ίδρυσαν το Κέντρο Θαλασσίων Αναλύσεων και Επιχειρήσεων - Ναρκωτικά (MAOC-N). Αποστολή του είναι ακριβώς η εξάλειψη του λαθρεμπορίου απαγορευμένων ουσιών που διεξάγεται μέσω αυτής της οδού, δηλαδή είτε διά αέρος είτε διά θαλάσσης, κατά μήκος του Ατλαντικού προς την Ευρώπη ή τη Δυτική Αφρική.
<P>
Έτσι, δεδομένης της πρόσφατης ίδρυσης του εν λόγω κέντρου, περιμένω ότι θα γίνει πιο ενεργό στο μέλλον, και η Προεδρία θα στηρίξει αυτές τις εξελίξεις, παρέχοντας παρότρυνση με την επιρροή που διαθέτει.
<SPEAKER ID="410" NAME="Reinhard Rack" AFFILIATION="PPE-DE">
(DE) Κύριε Υπουργέ, η διεύρυνση του πεδίου που καλύπτει η Συμφωνία Σένγκεν τον περασμένο Δεκέμβριο έχει προκαλέσει ανησυχία σε πολλούς πολίτες της ΕΕ, που δεν απολαμβάνουν πλέον το επίπεδο ασφάλειας στο οποίο είχαν συνηθίσει. Μετά τη διεύρυνση του χώρου Σένγκεν, μπορεί να ειπωθεί ότι η συνεργασία ανάμεσα στις αστυνομικές αρχές των κρατών μελών στον διευρυμένο χώρο έχει αποφέρει τα επιθυμητά αποτελέσματα;
<SPEAKER ID="411" NAME="Janez Lenarčič">
Προεδρεύων του Συμβουλίου. - (SL) Σας ευχαριστώ, κύριε Rack, για αυτήν τη συμπληρωματική ερώτηση.
<P>
Είναι σημαντικό να αντιληφθούμε ότι η διεύρυνση του χώρου Σένγκεν δεν συνέβη αυτόματα ή από κάποια κεκτημένη ταχύτητα, ή από μόνη της. Συνέβη μόλις ολοκληρώθηκαν οι διεξοδικές προετοιμασίες σε όλα τα κράτη μέλη που ήθελαν να αποτελέσουν μέρος του χώρου Σένγκεν. Συνέβη μόλις οι αρμόδιοι φορείς και θεσμικά όργανα της ΕΕ υπέβαλαν αυτές τις προετοιμασίες σε σχολαστική αξιολόγηση.
<P>
Και μόνο όταν επιβεβαιώθηκε ότι είχε εξασφαλιστεί επαρκής έλεγχος στα μελλοντικά εξωτερικά σύνορα του διευρυμένου χώρου Σένγκεν μπορούσε να πραγματοποιηθεί αυτή η διεύρυνση.
<P>
Θα ήθελα να υπογραμμίσω ιδιαιτέρως ότι, καθώς παίρνουμε στα σοβαρά τις ανησυχίες των ανθρώπων, είναι ασφαλώς απαραίτητο να τους ενημερώσουμε ότι δεν υπάρχουν αντικειμενικοί λόγοι για να ανησυχούν.
<P>
Επαναλαμβάνω ότι η διεύρυνση του χώρου Σένγκεν δεν συνέβη έτσι απλά. Πραγματοποιήθηκε κατόπιν διεξοδικών προετοιμασιών και αφού πραγματοποιήθηκαν εκτενείς έλεγχοι ότι πληρούνται όλες οι τεχνικές και προϋποθέσεις ασφαλείας, και, εφόσον πληρούνταν, μπορούμε σήμερα να παράσχουμε τη διαβεβαίωση ότι η ασφάλεια των εξωτερικών συνόρων του διευρυμένου χώρου Σένγκεν είναι σε καλά χέρια.
<SPEAKER ID="412" NAME="Πρόεδρος">

<P>
Θέμα: Καταπολέμηση της φτώχειας
<P>
Πώς βλέπει το Συμβούλιο την εξέλιξη της κατοχύρωσης ελαχίστων συνθηκών αξιοπρεπούς διαβίωσης και εργασίας με πλήρη και παραγωγική απασχόληση για τους ευρωπαίους πολίτες και τους διαβιούντες στην ΕE, έτσι ώστε να καταπολεμηθεί το φαινόμενο της φτώχειας και ιδίως εκείνης των παιδιών;
<SPEAKER ID="413" NAME="Janez Lenarčič">
Προεδρεύων του Συμβουλίου. - (SL) Ευχαριστώ για την ερώτηση που ετέθη από την κ. Παναγιωτοπούλου-Κασσιώτου.
<P>
H απασχόληση και η καταπολέμηση της φτώχειας και του κοινωνικού αποκλεισμού αποτελούν τις μεγαλύτερες προκλήσεις για την Ευρωπαϊκή Ένωση και τα κράτη μέλη της. Ωστόσο, θα πρέπει να τονίσω ότι τόσο η πολιτική για την απασχόληση όσο και η κοινωνική πολιτική εμπίπτουν στη σφαίρα αρμοδιότητας των κρατών μελών, και η Ευρωπαϊκή Ένωση υποστηρίζει και συμπληρώνει τις ενέργειές τους.
<P>
Γι' αυτό, τα κράτη μέλη πρέπει να αναπτύξουν τον πλέον κατάλληλο συνδυασμό πολιτικών, λαμβάνοντας υπόψη την οικονομική και κοινωνική τους κατάσταση, καθώς και την κατάστασή τους στην απασχόληση.
<P>
Επιτρέψτε μου να αναφέρω μερικά μέτρα της ΕΕ που έχουν ληφθεί σε αυτό το πεδίο, σκοπός των οποίων είναι, όπως ήδη ανέφερα, να στηρίξουν και να συμπληρώσουν τις πολιτικές εντός της αρμοδιότητας των κρατών μελών που τις εφαρμόζουν.
<P>
Πρώτον, η νομοθεσία της ΕΕ ρυθμίζει έναν μεγάλο αριθμό ζητημάτων αναφορικά με την απασχόληση, όπως η ελεύθερη κυκλοφορία του εργατικού δυναμικού, ενημέρωση και διαβούλευση, συνθήκες εργασίας και μέτρα κατά των διακρίσεων.
<P>
Δεύτερον, εργαλεία όπως οι κατευθυντήριες γραμμές για την απασχόληση, οι ολοκληρωμένες συστάσεις και οι κοινές αρχές για την ευελιξία με ασφάλεια, καθώς και πολιτική καθοδήγηση του κράτους μέλους στη μεταφορά και εφαρμογή των πολιτικών τους.
<P>
Τρίτον, επίσης στο πλαίσιο αυτής της ανοικτής μορφής συντονισμού, τα κράτη μέλη έχουν δείξει ισχυρή πολιτική δέσμευση για ανταλλαγή πληροφοριών και εμπειρίας μεταξύ τους. " ανοικτή μέθοδος συντονισμού έχει συμβάλει σε αυτό, δημιουργώντας κοινούς δείκτες, προάγοντας μελέτες και αμοιβαίες έρευνες, και μέσω μιας ισχυρότερης συνεργασίας σε επίπεδο ΕΕ.
<P>
Σε σχέση με τα δικαιώματα των εργαζομένων και τη βελτίωση των συνθηκών εργασίας, πέρα από όλα τα άλλα, η ευρωπαϊκή νομοθεσία ρυθμίζει την κυκλοφορία των εργαζομένων, την ελευθερία πληροφόρησης και διαβούλευσης, τις συνθήκες εργασίας, μεταξύ αυτών το ωράριο εργασίας, την υγεία και ασφάλεια στην εργασία, και μέτρα κατά των διακρίσεων, που επίσης καλύπτουν μέτρα για την ισότητα των φύλων.
<P>
Επιτρέψτε μου να επισημάνω ότι το άρθρο 137 της Συμφωνίας αναφέρει ότι οι διατάξεις αυτού του άρθρου δεν ισχύουν για τους μισθούς. Αυτό σημαίνει ότι δεν επιτρέπεται στην Ευρωπαϊκή Ένωση να καθορίσει ελάχιστους μισθούς, ούτε να εναρμονίσει τους ελάχιστους μισθούς ανάμεσα στα κράτη μέλη.
<P>
Στο πλαίσιο της ανοικτής μεθόδου συντονισμού, που αναφέρθηκε ήδη, τα κράτη μέλη προτρέπονται, πράγματι, να παρέχουν επαρκή ελάχιστα κριτήρια. " απόφαση για τα κριτήρια -το είδος και το επίπεδο των δικαιωμάτων- εμπίπτουν στην αποκλειστική αρμοδιότητα των κρατών μελών.
<P>
Επειδή η κατάσταση διαφέρει μεταξύ των κρατών μελών, κατά την άποψή μας, δεν υπάρχει λόγος επιβολής ενός κοινού προτύπου. Πρέπει να έχουμε υπόψη ότι στην περιοχή της Ευρωπαϊκής Ένωσης πολλά κράτη μέλη αντιμετωπίζουν προβλήματα όπως η διαθεσιμότητα πόρων, τα χρέη και η βιωσιμότητα των συστημάτων κοινωνικής ασφάλισης. Έτσι, θα ήταν αμφισβητήσιμο το να καθιερώσουμε ή να επιβάλουμε κοινά πρότυπα σε αυτούς του τομείς.
<P>
Όλα αυτά δείχνουν ότι τα κράτη μέλη πρέπει τόσο να σχεδιάζουν προσεκτικά όσο και να συζητούν το ζήτημα των ελάχιστων προτύπων, και με αυτόν τον τρόπο να συμβάλουν στην εξάλειψη της φτώχειας.
<P>
Στην ερώτησή της, η κ. Παναγιωτοπούλου-Κασσιώτου αναφέρθηκε συγκεκριμένα στη φτώχεια των παιδιών. Τα παιδιά αντιμετωπίζουν τη φτώχεια σε νοικοκυριά όπου οι γονείς δεν εργάζονται, σε νοικοκυριά όπου το ποσοστό της απασχόλησης είναι χαμηλό και το οικογενειακό εισόδημα είναι ανεπαρκές, ή σε περιπτώσεις όπου η ενίσχυση του εισοδήματος δεν είναι αρκετή για να εξαλείψει τη φτώχεια.
<P>
Συνεπώς, η εφαρμογή ισορροπημένων και ολοκληρωμένων στρατηγικών και των στρατηγικών ενεργού ένταξης, τουλάχιστον σε κάποιον βαθμό, συμβάλλουν πραγματικά στην προαγωγή της ευημερίας των παιδιών και των νέων ανθρώπων.
<P>
Σας ευχαριστώ.
<SPEAKER ID="414" NAME="Μαρία Παναγιωτοπούλου-Κασσιώτου" AFFILIATION="PPE-DE">
Κύριε Πρόεδρε, θα ήθελα να ευχαριστήσω τον εκπρόσωπο του Συμβουλίου για την απάντησή του· η ερώτησή μου ήταν για την κατοχύρωση των ελαχίστων συνθηκών αξιοπρεπούς διαβίωσης και εργασίας. " αξιοπρεπής εργασία αποτελεί στόχο τόσο της παγκόσμιας κοινότητας -του Οργανισμού "νωμένων Εθνών- μέσω της Διεθνούς Οργάνωσης Εργασίας, όσο και της Ευρωπαϊκής Ενώσεως. Έχουμε ψηφίσει άλλωστε και σχετικό ψήφισμα.
<P>
Με ποιον τρόπο σκέπτεται το Συμβούλιο να υλοποιήσει αυτές τις συνθήκες αξιοπρεπούς εργασίας και διαβίωσης για τους πολίτες και κυρίως τα παιδιά;
<SPEAKER ID="415" NAME="Janez Lenarčič">
Προεδρεύων του Συμβουλίου. - (SL) Σας ευχαριστώ πολύ για τη συμπληρωματική ερώτηση.
<P>
Και για αυτό το ψήφισμα πρέπει να ληφθεί υπόψη ότι αυτό το θέμα υπάγεται στη σφαίρα αρμοδιότητας των κρατών μελών. Το Συμβούλιο μπορεί να μιλήσει μόνο σε γενικές γραμμές. Φυσικά, προτρέπει τα κράτη μέλη να τηρούν τις γενικές διατάξεις που περιέχονται στο προαναφερθέν ψήφισμα ή στα πρότυπα που προωθούνται από τη Διεθνή Οργάνωση Εργασίας. Όλα τα κράτη μέλη της ΕΕ είναι και μέλη της Διεθνούς Οργάνωσης Εργασίας.
<P>
Σας ευχαριστώ.
<SPEAKER ID="416" NAME="Emanuel Jardim Fernandes" AFFILIATION="PSE">
(PT) Συμφωνούμε με τους στόχους πίσω από τις εναλλακτικές μορφές ενέργειας, όμως είναι σαφές ότι τα προβλήματα των τροφίμων και της πείνας, που φαίνονται να αυξάνονται, κάνουν πολλούς ανθρώπους να αναρωτιούνται κατά πόσο τα βιοκαύσιμα είναι το σωστό μέτρο. " ερώτησή μου είναι, παρότι συμφωνούμε ότι πρέπει να προχωρήσουμε με τις εναλλακτικές μορφές ενέργειας, κατά πόσο μπορείτε να πείτε δημοσίως και να διαβεβαιώσετε τους πολίτες μας ότι αυτή η οδός δεν αυξάνει το κόστος των τροφίμων και την παγκόσμια πείνα;
<SPEAKER ID="417" NAME="Janez Lenarčič">
Προεδρεύων του Συμβουλίου. - (SL) Σας ευχαριστώ για τη συμπληρωματική ερώτησή σας.
<P>
Το ζήτημα των υψηλότερων τιμών των τροφίμων είναι ασφαλώς ένα μεγάλο πρόβλημα, και για τον λόγο αυτό το φόρουμ υψηλού επιπέδου οργάνωσε επίσης μια συζήτηση για το θέμα αυτό. Το Ευρωπαϊκό Συμβούλιο είναι έτοιμο να κάνει τα πάντα για την αποτελεσματική αντιμετώπιση του προβλήματος των υψηλότερων τιμών των τροφίμων. Ωστόσο, προκειμένου να γίνει αυτό, πρέπει πρώτα να εντοπίσουμε τους λόγους για τους οποίους αυξάνονται οι τιμές των τροφίμων - και οι λόγοι είναι πιθανότατα πολυάριθμοι.
<P>
Οι παράγοντες που προκαλούν την αύξηση των τιμών των τροφίμων είναι πολλοί και ποικίλλουν, και για αυτό το Συμβούλιο τους αντιμετωπίζει μέσα από διάφορα όργανα. Πρόσφατα αυτό συζητήθηκε στο Συμβούλιο Γεωργίας και Αλιείας, το οποίο υιοθέτησε ορισμένες κατευθυντήριες γραμμές που θα πρέπει να συμβάλουν στην επιβράδυνση της αύξησης των τιμών των τροφίμων.
<P>
Πριν από λίγο καιρό, στην ίδια αυτή αίθουσα, τα βιοκαύσιμα αναφέρθηκαν ως ένας από τους παράγοντες που υποτίθεται ότι συμβάλλουν στις υψηλότερες τιμές των τροφίμων. Είναι παγκοσμίως γνωστή η πιθανή επενέργεια των βιοκαυσίμων, και για τον λόγο αυτό υπάρχει εντατική ανάπτυξη των αποκαλούμενων βιώσιμων κριτηρίων για την παραγωγή καυσίμου. Μεταξύ αυτών των βιώσιμων κριτηρίων συγκαταλέγονται ασφαλώς και οι κοινωνικές επιπτώσεις, που θα προσπαθήσουμε να λάβουμε υπόψη.
<P>
Το έργο δεν έχει ολοκληρωθεί, αλλά συνεχίζεται εντατικά. Ωστόσο, θα ήθελα να τονίσω ότι η επίδραση των βιοκαυσίμων ως παράγοντα που επηρεάζει την αύξηση των τιμών είναι ασφαλώς από τους λιγότερο σημαντικούς παράγοντες και ότι υπάρχουν αρκετοί άλλοι που είναι πιο σημαντικοί και εξετάζονται επίσης εντατικά από το Συμβούλιο.
<P>
Σας ευχαριστώ.
<SPEAKER ID="418" NAME="Πρόεδρος">

<P>
Θέμα: Τα ανθρώπινα δικαιώματα στην Κούβα
<P>
Τον Φεβρουάριο του 2008 η κυβέρνηση της Κούβας υπέγραψε δύο νομικές ρήτρες της Οικουμενικής Διακήρυξης των Δικαιωμάτων του Ανθρώπου στα "νωμένα Έθνη στη Νέα Υόρκη. Αυτές οι νομικά δεσμευτικές ρήτρες υποχρεώνουν την Κούβα να επιτρέψει στους πολίτες της την ελευθερία του εκφράζεσθαι και του συνεταιρίζεσθαι, και το δικαίωμα να πραγματοποιούν ταξίδια.
<P>
Λαμβάνοντας υπόψη τη θετική αυτή κίνηση της Κούβας και την πρόσφατη εποικοδομητική επίσκεψη του Επιτρόπου Louis Michel στην Κούβα τον Μάρτιο, ποιά βήματα πραγματοποιεί το Συμβούλιο προς την κατεύθυνση της εξομάλυνσης των σχέσεων με την κουβανική κυβέρνηση; Με ποιο τρόπο σκοπεύει η Επιτροπή να πιέσει την Κούβα για να τηρήσει τις διεθνείς υποχρεώσεις της;
<SPEAKER ID="419" NAME="Janez Lenarčič">
Προεδρεύων του Συμβουλίου. - (SL) Αναφορικά με την ερώτηση που υπέβαλε ο κ. Evans, θα ήθελα να πω τα εξής:
<P>
" Ευρωπαϊκή Ένωση έχει χαιρετίσει την υπογραφή από την Κούβα του διεθνούς συμφώνου για τα ατομικά και πολιτικά δικαιώματα των "νωμένων Εθνών (ICPPR) και του διεθνούς συμφώνου για τα οικονομικά, κοινωνικά και μορφωτικά δικαιώματα (ICESCR).
<P>
Στη δήλωσή της στις 4 Μαρτίου του τρέχοντος έτους, η Προεδρία έκρινε θετική την υπογραφή των δύο συμφώνων από την Κούβα. Εφόσον η Κούβα υπέγραψε αυτά τα νομικά δεσμευτικά διεθνή εργαλεία, αποδέχτηκε φυσικά τις υποχρεώσεις που απορρέουν από αυτά.
<P>
" Προεδρία προέτρεψε την Κούβα να συνεχίσει με τέτοιες θετικές ενέργειες και να ενισχύσει περαιτέρω τη συνεργασία της με τις διεθνείς δομές στον τομέα της προστασίας των ανθρωπίνων δικαιωμάτων. " Ευρωπαϊκή Ένωση θα παρακολουθεί προσεκτικά την εφαρμογή αυτών των νομικά δεσμευτικών υποχρεώσεων για τα ανθρώπινα δικαιώματα που αποδέχτηκε η Κούβα.
<P>
Στα συμπεράσματά του για την Κούβα, τον Ιούνιο του 2007, το Ευρωπαϊκό Συμβούλιο κάλεσε την κουβανική κυβέρνηση να πραγματοποιήσει τις πολιτικές και οικονομικές μεταρρυθμίσεις που είναι αναγκαίες για να βελτιωθεί η καθημερινή ζωή του κουβανικού λαού. " Ευρωπαϊκή Ένωση αναγνωρίζει το δικαίωμα των κουβανών να αποφασίζουν οι ίδιοι για το μέλλον τους. Είναι, δε, έτοιμη να παράσχει επιπλέον εποικοδομητική υποστήριξη για περαιτέρω ανάπτυξη σε όλους τους τομείς της κουβανικής κοινωνίας, μεταξύ αυτών και μέτρα εντός της συνεργασίας για την ανάπτυξη.
<P>
Ωστόσο, η Ευρωπαϊκή Ένωση συνεχίζει να υπενθυμίζει στις κουβανικές αρχές τις ιδιαίτερες υποχρεώσεις τους να προάγουν και να σέβονται τα ανθρώπινα δικαιώματα και τις ελευθερίες των πολιτών τους.
<P>
Περαιτέρω συζητήσεις διεξάγονται στο Ευρωπαϊκό Συμβούλιο για τις πιθανότητες επανέναρξης ενός γενικού και ανοικτού διαλόγου με την Κούβα σε συμφωνία με τα συμπεράσματα που υιοθετήθηκαν τον περασμένο Ιούνιο. Ωστόσο, το αν θα γίνει αυτό εξαρτάται και από την Κούβα και το κατά πόσο είναι έτοιμη να αποδεχτεί την πρόταση για έναν πολιτικό διάλογο.
<P>
" Προεδρία καλεί την Κούβα να κάνει μία ακόμα πιο σημαντική κίνηση και να επικυρώσει και τα δύο σύμφωνα των "νωμένων Εθνών χωρίς επιφυλάξεις που θα υπονόμευαν τον χαρακτήρα και την αποτελεσματικότητά τους.
<P>
Σας ευχαριστώ.
<SPEAKER ID="420" NAME="Richard Howitt" AFFILIATION="PSE">
(EN) Τις ευχαριστίες μου στον Προεδρεύοντα του Συμβουλίου για την περαιτέρω έκκληση που απηύθυνε απόψε. Δεδομένων των αλλαγών στην κυβέρνηση της Κούβας, αναρωτιέμαι κατά πόσο ο ίδιος και το Συμβούλιο διέκριναν κάποια αλλαγή και ενίσχυση του ενθουσιασμού των κουβανών να εισέλθουν στον ανοιχτό πολιτικό διάλογο που ανέφερε. Αναρωτιέμαι επίσης εάν μπορούσε να αναλογιστεί τη συζήτηση που διεξάγεται επί του παρόντος στις "νωμένες Πολιτείες και τη συζήτηση που χωρίς αμφιβολία διεξάγεται μεταξύ του Συμβουλίου και των "νωμένων Πολιτειών στο πλαίσιο των διατλαντικών μας σχέσεων. Διακρίνει κάποια αλλαγή πολιτικής εκεί, η οποία να μπορεί να προκαλέσει περαιτέρω βελτιώσεις στα ανθρώπινα δικαιώματα στην Κούβα;
<SPEAKER ID="421" NAME="Janez Lenarčič">
Προεδρεύων του Συμβουλίου. - (SL) Ευχαριστώ πολύ τον κ. Howitt για τη συμπληρωματική ερώτηση.
<P>
Δεν μπορώ να πω ότι έχουμε παρατηρήσει ουσιαστικές αλλαγές, παρότι γνωρίζουμε την προοπτική αλλαγής και την προοπτική για ένα νέο κεφάλαιο στη σχέση μεταξύ Ευρωπαϊκής Ένωσης και Κούβας. Αυτό θα συζητηθεί επίσης σε μία από τις επόμενες συνεδριάσεις του Συμβουλίου Γενικών Υποθέσεων και Εξωτερικών Σχέσεων.
<P>
Ελπίζουμε να αξιοποιηθεί αυτή η προοπτική και να μπορέσει αυτό να γίνει πραγματικότητα. Αν και, επαναλαμβάνω, αυτό εξαρτάται επίσης -ή κυρίως- από την Κούβα.
<P>
Σας ευχαριστώ.
<SPEAKER ID="422" NAME="Zita Pleštinská" AFFILIATION="PPE-DE">
(SK) " απελευθέρωση των τεσσάρων κουβανών κρατούμενων λόγω πεποιθήσεων είναι ένα πολύ θετικό βήμα, όπως και η υπογραφή από την κουβανική κυβέρνηση δύο νομικά δεσμευτικών συμφώνων από την Οικουμενική Διακήρυξη των Δικαιωμάτων του Ανθρώπου στα "νωμένη Έθνη στις 28 Φεβρουαρίου 2008. Παρόλα αυτά, τουλάχιστον 58 άνθρωποι παραμένουν ακόμα φυλακισμένοι σε κουβανικές φυλακές απλώς επειδή επέμεναν για τα θεμελιώδη δικαιώματά τους. Στο πλαίσιο αυτών των δύο συμφώνων των "νωμένων Εθνών για τα ανθρώπινα δικαιώματα, τι μπορεί να κάνει το Συμβούλιο για του 75 κρατουμένους λόγω πεποιθήσεων από την "ομάδα του Μαρτίου"; Ελπίζω ότι το Συμβούλιο θα ζητήσει από τους υψηλά ιστάμενους κουβανούς αξιωματούχους να εξετάσουν όλες τις περιπτώσεις αναφορικά με τους κουβανούς αντιφρονούντες από αμερόληπτα και μη φανατικά δικαστήρια, και ότι θα προσπαθήσει να πετύχει την απελευθέρωσή τους.
<SPEAKER ID="423" NAME="David Martin" AFFILIATION="PSE">
(EN) Απογοητεύτηκα ελαφρώς από την απάντησή σας, επειδή πιστεύω ότι οι Κουβανοί δείχνουν αληθινή προθυμία να προχωρήσουν και ότι η αλλαγή στην κυβέρνηση είναι μια αλλαγή που δίνει έμφαση στην κουβανική προσέγγιση προς τον έξω κόσμο. Θα ήταν πολύ κρίμα εάν η ΕΕ δεν αξιοποιούσε αυτήν την ευκαιρία για να κάνει έναν σοβαρό διάλογο με την Κούβα. Επομένως, ας μην συνεχίσουμε να ασκούμε πίεση στην Κούβα να κάνει παραχωρήσεις, ας ξεκινήσουμε με το να ασχοληθεί η ΕΕ με τους Κουβανούς.
<SPEAKER ID="424" NAME="Janez Lenarčič">
Προεδρεύων του Συμβουλίου. - (SL) Κατά πρώτον, σχετικά με την ερώτηση που τέθηκε από την κ. Pleštinská.
<P>
Γεγονός είναι ότι ο αριθμός των πολιτικών κρατουμένων έχει μειωθεί, και η Ευρωπαϊκή Ένωση το επικροτεί αυτό. Ωστόσο, η Ευρωπαϊκή Ένωση θα συνεχίσει να απαιτεί από τις κουβανικές αρχές την απελευθέρωση όλων των πολιτικών κρατουμένων. Πρωτίστως, επειδή η Κούβα είναι μέλος του Συμβουλίου Ανθρωπίνων Δικαιωμάτων των "νωμένων Εθνών και φυσικά αυτό συνεπάγεται ότι έχει ορισμένες υποχρεώσεις. Δεν υπάρχει αμφιβολία ότι το ζήτημα των ανθρωπίνων δικαιωμάτων θα είναι ένα από τα βασικά ζητήματα στον διάλογό μας με την Κούβα.
<P>
Εδώ θα ήθελα να επιστρέψω στο σχόλιο του κ. Martin. Μπορώ να τον διαβεβαιώσω ότι η Προεδρία ή το Συμβούλιο δεν θα χάσουν καμία ευκαιρία να ξαναρχίσουν τον διάλογο, εάν παρουσιαστεί η ευκαιρία. Φυσικά, το θέμα αυτού του διαλόγου θα πρέπει ασφαλώς να περιλαμβάνει την κατάσταση των ανθρωπίνων δικαιωμάτων, και ελπίζουμε ότι η Κούβα θα αποδεχτεί μια τέτοια πρόταση για την έναρξη διαλόγου.
<P>
Σας ευχαριστώ.
<SPEAKER ID="425" NAME="Bernd Posselt" AFFILIATION="PPE-DE">
(DE) Κύριε Πρόεδρε, μου προκαλεί απορία το πώς το Συμβούλιο μπορεί απλώς να φύγει παραμένοντας αδιάφορο. Είμαι βουλευτής αυτού του Σώματος εδώ και πολύ καιρό. " Ώρα των Ερωτήσεων με το Συμβούλιο ξεκινούσε συνήθως στις 9 μ.μ. και το Συμβούλιο ήταν μαζί μας μέχρι τις δέκα και μισή. Μετά, το Συμβούλιο ζήτησε να μεταφερθεί νωρίτερα η Ώρα των Ερωτήσεων, στις 6 ή 7 μ.μ., και σεβαστήκαμε την επιθυμία του. Από τότε η Ώρα των Ερωτήσεων ξεκινούσε πάντα καθυστερημένα, και οι εκπρόσωποι του Συμβουλίου έπρεπε να φεύγουν στις επτά ακριβώς. Δεν είναι σφάλμα της σλοβενικής Προεδρίας· είναι ένα γενικό πρόβλημα που πρέπει να συζητήσουμε με το Συμβούλιο. Για μισό χρόνο οι εκπρόσωποι του Συμβουλίου μπορούν να μένουν μέχρι την Πέμπτη στην όμορφη πόλη του Στρασβούργου και να είναι στη διάθεσή μας και τα βράδια της Τετάρτης.
<SPEAKER ID="426" NAME="Πρόεδρος">
Το σχόλιό σας καταγράφεται. Σήμερα ξεκινήσαμε πράγματι στην ώρα μας, στις 6 μ.μ. " συνεδρίαση, λοιπόν, δεν ξεκίνησε αργά. Σε κάθε περίπτωση, το Συμβούλιο ζήτησε τον λόγο και μπορεί να μιλήσει.
<SPEAKER ID="427" NAME="Janez Lenarčič">
Προεδρεύων του Συμβουλίου. - (SL) Σας ευχαριστώ, κύριε Πρόεδρε, που μου επιτρέπετε να μιλήσω.
<P>
Θα ήθελα απλώς να πω στον κ. Posselt ότι το Συμβούλιο σέβεται και έχει συμμορφωθεί με τις αποφάσεις που έχει υιοθετήσει το Ευρωπαϊκό Κοινοβούλιο, φυσικά κατόπιν διαβούλευσης με το Συμβούλιο. Ωστόσο, αποφασίστηκε ότι η Ώρα των Ερωτήσεων θα πρέπει να διαρκεί μία ώρα - σήμερα ξεκίνησε στην ώρα της. Αποφασίστηκε επίσης ότι κατά κανόνα η Ώρα των Ερωτήσεων θα διεξάγεται κάθε Τετάρτη, μεταξύ 6 και 7 μ.μ.. Το Συμβούλιο προσαρμόστηκε ώστε να αντεπεξέλθει σε αυτό, το σέβεται και θα συνεχίσει να το κάνει στο μέλλον.
<P>
Σας ευχαριστώ.
<SPEAKER ID="428" NAME="Bernd Posselt" AFFILIATION="PPE-DE">
(DE) Κύριε Πρόεδρε, επιτρέψτε μου να ενημερώσω το Συμβούλιο ότι η Ώρα των Ερωτήσεων κανονικά διαρκεί μιάμιση ώρα· όταν παραπονιόμαστε στο Προεδρείο, μας λένε σταθερά ότι οι Ώρες των Ερωτήσεων που διαρκούν μόνο μία ώρα αποτελούν εξαίρεση. Τελικά η εξαίρεση έχει γίνει κανόνας.
<SPEAKER ID="429" NAME="Πρόεδρος">
Κύριε Posselt, αυτό είναι κάτι που θα το αποφασίσει η Διάσκεψη των Προέδρων. Δεν έχει να κάνει με το εάν συμφωνώ ή όχι. Θα ήθελα να έχουμε περισσότερο χρόνο, αλλά πρέπει να τηρήσουμε την απόφαση της Διάσκεψης των Προέδρων. Σε κάθε περίπτωση, η επίκρισή σας έχει καταγραφεί και θα προωθηθεί στη Διάσκεψη των Προέδρων.
<P>
Οι ερωτήσεις στις οποίες δεν δόθηκε απάντηση ελλείψει χρόνου θα λάβουν γραπτές απαντήσεις (βλ. Παράρτημα).
<P>
" Ώρα των Ερωτήσεων έληξε.
<P>
(" συνεδρίαση διακόπτεται στις 19.05 και επαναλαμβάνεται στις 21.00)

<CHAPTER ID="004">
Τροποποίηση του κανονισμού (ΕΚ) αριθ. 663/2009 για τη θέσπιση προγράμματος ενίσχυσης της οικονομικής ανάκαμψης με τη χορήγηση κοινοτικής χρηματοδοτικής συνδρομής για έργα στον τομέα της ενέργειας (συζήτηση)
<SPEAKER ID="042" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Van Brempt, εξ ονόματος της Επιτροπής Βιομηχανίας, Έρευνας και Ενέργειας, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου για τροποποίηση του κανονισμού (ΕΚ) αριθ. 663/2009 για τη θέσπιση προγράμματος ενίσχυσης της οικονομικής ανάκαμψης με τη χορήγηση κοινοτικής χρηματοδοτικής συνδρομής για έργα στον τομέα της ενέργειας - C7-0139/2010 -.
<SPEAKER ID="043" NAME="Kathleen Van Brempt" LANGUAGE="NL">
Κυρία Πρόεδρε, κυρίες και κύριοι, έχετε ενώπιόν σας μια πολύ χαρούμενη εισηγήτρια, διότι θεωρώ ότι εκπονήσαμε -και επισημαίνω με έμφαση το πρώτο πληθυντικό πρόσωπο- έκθεση που ελπίζω ότι σύντομα θα εγκριθεί σχεδόν ομόφωνα, καθώς όλες οι πολιτικές ομάδες στο Κοινοβούλιο εργάστηκαν εντατικά και συνεργάστηκαν στενά γι' αυτήν.
<P>
" έκθεση και οι κανονισμοί στους οποίους αναφέρεται έχουν μακρά ιστορία στο παρόν Κοινοβούλιο. " προέλευσή της, συγκεκριμένα, εντοπίζεται στο σχέδιο για την ανάκαμψη της οικονομίας που δρομολογήθηκε το 2009 ως αποτέλεσμα της οικονομικής κρίσης. Την εποχή εκείνη, εκταμιεύτηκαν 4 δισεκατομμύρια ευρώ σε ευρωπαϊκό επίπεδο, και οι πόροι αυτοί προορίζονταν συγκεκριμένα για την ανάκαμψη της οικονομίας. Στόχος ήταν τα χρήματα να χρηματοδοτήσουν επίσης έργα στον τομέα της ενέργειας, ιδίως: μεγάλης κλίμακας ενεργειακά έργα, ειδικά για τη δέσμευση και αποθήκευση διοξειδίου του άνθρακα, τις υποδομές, και μια σειρά από μεγάλα υπεράκτια έργα στον τομέα της αιολικής ενέργειας.
<P>
Την περίοδο εκείνη, με το Κοινοβούλιο να έχει βεβαίως εγκρίνει τα έργα αυτά, υπήρχαν αρκετές αντιρρήσεις από διάφορες πλευρές και από το ίδιο το Κοινοβούλιο, ιδίως σε σχέση με τη μεγάλης κλίμακας φύση των εγχειρημάτων και το ερώτημα ποιο από τα έργα θα δημιουργούσε αρκετές θέσεις εργασίας. Ωστόσο, οι σημαντικότερες επικρίσεις αφορούσαν την ενεργειακή απόδοση. Αυτό ακολουθήθηκε από μια πολιτική συμφωνία, και η σημερινή κατάσταση είναι το αποτέλεσμα της συμφωνίας εκείνης.
<P>
Θα έλεγε κάποιος ότι αν το Κοινοβούλιο, το Συμβούλιο και η Επιτροπή καταλήξουν σε πολιτική συμφωνία σχετικά με την επένδυση όλων των πλεονασμάτων στην ενεργειακή απόδοση, τότε η έκθεση και οι διαπραγματεύσεις θα ήταν εύκολες. Δεν συνέβη κάτι τέτοιο. Είχαμε δύσκολες διαπραγματεύσεις, ιδίως με το Συμβούλιο. Ωστόσο, μπορώ να πω ότι ήμαστε σε θέση -και βεβαίως υποχρεωθήκαμε να καταλήξουμε σε συμβιβασμό, ας είμαστε σαφείς ως προς αυτό- να σημειώσουμε επιτυχία σε όλα σχεδόν τα σημεία. Θα ήθελα να τα αναφέρω εν συντομία, διότι έχουν ζωτική σημασία για τη σωστή κατανόηση της τρέχουσας κατάστασης όσον αφορά τους πόρους και τον τρόπο με τον οποίο θα πρέπει να χρησιμοποιηθούν στο πολύ άμεσο μέλλον.
<P>
Καταρχάς, εν προκειμένω, πρόκειται για έργα στον τομέα των ανανεώσιμων πηγών ενέργειας αλλά, ιδίως, για εκείνα που εστιάζονται στην ενεργειακή απόδοση. Αυτό, κύριε Επίτροπε, βρίσκεται στο επίκεντρο της ενεργειακής διαμάχης στις μέρες μας. Τάσσομαι υπέρ των ανανεώσιμων πηγών ενέργειας, αλλά γνωρίζουμε ότι, εάν επιθυμούμε πραγματικά γρήγορα αποτελέσματα, πρέπει να επενδύσουμε όλες τις προσπάθειές μας στην ενεργειακή απόδοση: πρόκειται για καλή λύση αν επιθυμείτε να μειώσετε την κατανάλωση· βοηθά στην άμβλυνση του μεγάλου προβλήματος του ενεργειακού εφοδιασμού και -κάτι πολύ σημαντικό- διασφαλίζει χαμηλότερο ενεργειακό κόστος για τις εταιρείες και τις οικογένειές μας. Αυτό είναι απίστευτα σημαντικό. Εργαζόμαστε επίσης στον τομέα της βιομηχανικής πολιτικής και θα επανέλθουμε σίγουρα σε αυτήν.
<P>
Κατά δεύτερον, και αυτό συνδέεται σε πολύ μεγάλο βαθμό με την ενεργειακή απόδοση, το τοπικό επίπεδο. Πολύ συχνά, η Ευρώπη εργάζεται σχεδόν αποκλειστικά με τα εθνικά κράτη μέλη, και ακόμα και το προηγούμενο σχέδιο ανάκαμψης επικεντρωνόταν κυρίως σε μεγάλα έργα. Το παρόν δεν θα μπορούσε να είναι πιο διαφορετικό. Εστιάζεται στο τοπικό επίπεδο, σε πόλεις και δήμους, σε έργα μικρής κλίμακας που μπορούν να υλοποιηθούν αμέσως, παρέχοντας άμεσα αποτελέσματα, και μπορούν ως εκ τούτου να έχουν σημαντικό αντίκτυπο, όχι μόνο στην ενεργειακή απόδοση αλλά και στις θέσεις εργασίας. Αυτό παραμένει πολύ σημαντικό ζήτημα προς εξέταση.
<P>
Κατά τρίτον, η χρηματοδότηση. Το προηγούμενο σχέδιο ανάκαμψης περιλάμβανε αυτό που ονομάζουμε προκαταβολική χρηματοδότηση· απλή επιδότηση μεγάλων έργων, είτε μέσω συγχρηματοδότησης είτε όχι, διότι αυτό αποτελεί ευρωπαϊκό χαρακτηριστικό. Αποτελεί τον χαρακτηριστικό τρόπο με τον οποίο λειτουργεί η Ευρώπη. Ωστόσο, αυτό δεν ισχύει όσον αφορά το συγκεκριμένο ταμείο και, για τον λόγο αυτόν, είναι πολύ καινοτόμο. Ο τρόπος με τον οποίο χρησιμοποιούνται εν προκειμένω οι πόροι είναι παρέχοντας ενίσχυση, προκειμένου να χρηματοδοτηθούν αυτά τα σχέδια μέσω εγγυήσεων και άλλων χρηματοδοτικών μέσων. Εξαιρουμένης της τεχνικής βοήθειας, που εξακολουθεί να χρηματοδοτείται μέσω προκαταβολικής χρηματοδότησης, αυτό σημαίνει ότι θα έχετε μεγάλη μόχλευση. Πρέπει να πολλαπλασιάσετε αυτά τα 146 εκατομμύρια ευρώ κατά περίπου οκτώ φορές για να αποκτήσετε μια ιδέα του ποιος θα μπορούσε να είναι ο αντίκτυπος.
<P>
Φτάνω τώρα στο τελευταίο σημείο που θα ήθελα να θίξω, σχετικά με το οποίο ήρθαμε σε μακρά αντιπαράθεση: το ανώτατο χρηματικό όριο· σε σχέση δηλαδή με τα χρήματα που είναι διαθέσιμα σε εμάς. Το Κοινοβούλιο θα ήθελε να δει μια διαφορετική λύση· η οποία, πράγματι, ήταν εκείνο που είχαμε συμφωνήσει, ας είμαστε σαφείς ως προς αυτό. Τυχόν εναπομείναντες πόροι έπρεπε να επενδυθούν σε αυτό το έργο. Καταλήξαμε σε συμβιβασμό: όλοι οι πόροι που απομένουν αδιάθετοι σήμερα έχουν καταγραφεί και πιστεύω ακράδαντα ότι έτσι διασφαλίζεται μακρά διάρκεια ζωής για το παρόν έργο - και θεωρώ ότι, εάν συνεχίσουμε να εργαζόμαστε από κοινού όπως κάναμε μέχρι τώρα, θα είμαστε επίσης σε θέση να διασφαλίσουμε ότι θα καταστεί απίστευτα επιτυχημένο.
<P>
Ένα δευτερόλεπτο ακόμα, κυρία Πρόεδρε. Γνωρίζω ότι τελείωσε ο χρόνος μου. Θα ήθελα για μία ακόμα φορά να εκφράσω τις ευχαριστίες μου προς όλους όσοι εργάστηκαν επ' αυτού, ιδιαίτερα όλους τους σκιώδεις εισηγητές. " συνεργασία μας ήταν πάρα πολύ ικανοποιητική, και δεν το λέω από ευγένεια, αλλά απλώς επειδή αποτέλεσε υπόδειγμα μιας πολύ καλής και αποτελεσματικής συνεργασίας. Σας ευχαριστώ.
<SPEAKER ID="044" NAME="Günther Oettinger" LANGUAGE="DE">
Κυρία Πρόεδρε, κυρίες και κύριοι, σήμερα συζητούμε την ενδιάμεση αναθεώρηση ενός επιτυχημένου προγράμματος για την ενίσχυση της οικονομικής ανάκαμψης στον τομέα της ενέργειας. Μέχρι στιγμής, στο πλαίσιο της υλοποίησης του προγράμματος που κατάρτισε για εμάς το Κοινοβούλιο και το Συμβούλιο, έχουμε λάβει 43 αποφάσεις χρηματοδότησης για έργα στον τομέα του φυσικού αερίου, έργα ενεργειακών υποδομών, παράκτια ενεργειακά έργα και έργα στον τομέα της δέσμευσης και αποθήκευσης διοξειδίου του άνθρακα. Αυτό μας επέτρεψε να δαπανήσουμε περίπου το 98% του συνολικού προϋπολογισμού ύψους 3,98 δισεκατομμυρίων ευρώ και να διασφαλίσουμε ότι το πρόγραμμα πέτυχε, σε μεγάλο βαθμό, τους στόχους του. Υπήρξαν λίγα μόλις έργα που δεν μπόρεσαν να υλοποιηθούν. Εισάγουμε την παρούσα τροποποίηση του κανονισμού με σκοπό να ικανοποιήσουμε τις απαιτήσεις του Κοινοβουλίου και να εγκαινιάσουμε πιλοτικά έργα στον τομέα των ανανεώσιμων πηγών ενέργειας, αλλά εξίσου σημαντικό, και στον τομέα της ενεργειακής απόδοσης. Θεωρώ ότι αυτά τα πιλοτικά έργα παρέχουν τη δυνατότητα να δοκιμάσουμε τις δραστηριότητές μας στον τομέα της ενεργειακής απόδοσης, που θα αποτελέσει ένα από τα σημεία εστίασης του έργου μου κατά το επόμενο έτος.
<P>
Θα ήθελα να ευχαριστήσω θερμά την κ. Van Brempt. Θα ήθελα επίσης να ευχαριστήσω όλα τα μαχητικά μέλη του παρόντος Κοινοβουλίου και της βελγικής Προεδρίας, διότι εργαστήκαμε σκληρά στον τομέα αυτόν τις τελευταίες εβδομάδες και είμαστε σε θέση να παρουσιάσουμε σήμερα ένα έγγραφο που θα λειτουργήσει σίγουρα ως ερέθισμα στον τομέα της ενεργειακής απόδοσης.
<P>
Προκειμένου να διασφαλίσουμε ότι η παρούσα τροποποίηση του κανονισμού, που πρόκειται να τεθεί τώρα σε ισχύ, θα αποφέρει σύντομα αποτελέσματα, οι υπάλληλοί μας κάνουν ήδη προετοιμασίες για την εφαρμογή του. Τις επόμενες ημέρες, 146 εκατομμύρια ευρώ θα διατεθούν για έργα που είναι σημαντικά για όλους εσάς. Οι συνεργάτες μας σε αυτά τα έργα, που θα επιλεγούν από εσάς, είναι δημοτικές, τοπικές και περιφερειακές αρχές που διατηρούν στενούς δεσμούς με τα εν λόγω έργα. Αυτοί οι τοπικοί εταίροι θα διασφαλίσουν ότι η χρηματοδότηση θα χρησιμοποιηθεί με τον καλύτερο δυνατό τρόπο, για δημόσια κτίρια, ιδιωτικά κτίρια, εγκαταστάσεις συμπαραγωγής ηλεκτρισμού και θερμότητας, δίκτυα τηλεθέρμανσης, αποκεντρωμένες ανανεώσιμες πηγές ενέργειας, περισσότερο φιλικά προς το περιβάλλον συστήματα αστικών μεταφορών και τοπικές υποδομές, όπως ευφυή δίκτυα, αποδοτικό οδικό φωτισμό και συστήματα έξυπνων μετρητών. Αυτό σημαίνει ότι κάνουμε κάτι που θα έχει άμεσο αντίκτυπο σε τοπικό επίπεδο και θα λειτουργήσει ως σημείο αναφοράς για τις μελλοντικές μου δραστηριότητες που σχετίζονται με τις έξυπνες πόλεις.
<P>
Εάν λάβετε σήμερα την κατάλληλη απόφαση, οι υπηρεσίες μας θα αρχίσουν να εφαρμόζουν τον αναθεωρημένο κανονισμό άμεσα. Τον Μάρτιο ή τον Απρίλιο του επόμενου έτους θα είμαστε σίγουρα σε θέση να αναφέρουμε ότι το πρόγραμμά μας για την οικονομική ανάκαμψη έχει πολύ θετικό αποτέλεσμα, με τη μορφή τόσο μεγάλων όσο και μικρών, αποκεντρωμένων έργων, και μας επιτρέπει να αντλήσουμε διδάγματα που θα είναι σημαντικά κατά τα επόμενα οικονομικά έτη. Θα ήθελα να ευχαριστήσω και πάλι όλους όσοι συμμετείχαν.
<SPEAKER ID="045" NAME="Jens Geier">
συντάκτης γνωμοδότησης της Επιτροπής Προϋπολογισμών. - (DE) Κυρία Πρόεδρε, κύριε Oettinger, ως συντάκτης γνωμοδότησης της Επιτροπής Προϋπολογισμών σε σχέση με την έκθεση της κ. Van Brempt, μπορώ να πω ότι τα μέλη της επιτροπής υποδέχθηκαν θερμά την παρούσα έκθεση. Την εξετάσαμε όχι μόνο από δημοσιονομική άποψη, αλλά, σε ορισμένο βαθμό, και σε σχέση με το περιεχόμενό της και θέσαμε έναν προβληματισμό, τον οποίο η κ. Van Brempt είχε την καλοσύνη να συμπεριλάβει. Το παρόν μέσο στοχεύει στους δήμους και καλά κάνει, διότι εκεί μπορούν να επιτευχθούν οι μεγαλύτερες αυξήσεις στην απόδοση.
<P>
Ωστόσο, προέρχομαι από μια περιοχή στη Γερμανία όπου οι δήμοι δεν μπορούν να πάρουν επιπλέον δάνεια, διότι έχουν ήδη πολύ μεγάλα χρέη. Αυτό μπορεί να αποτελεί συγκεκριμένα πρόβλημα της Γερμανίας, εξαιτίας της διάρθρωσης των τοπικών μας εξουσιών, αλλά ο κ. Oettinger, ως πρώην επικεφαλής ενός γερμανικού ομόσπονδου κρατιδίου, γνωρίζει πολύ καλά το θέμα αυτό. Ως εκ τούτου, στη Γερμανία, βρισκόμαστε σε μια κατάσταση όπου οι τοπικές αρχές οι οποίες θα έπρεπε να κάνουν χρήση του παρόντος προγράμματος δεν επιτρέπεται να το κάνουν, διότι ο φορέας που είναι αρμόδιος για την εποπτεία τους τούς απαγορεύει να λάβουν άλλα δάνεια. Μας προβληματίζει ιδιαίτερα αυτό. Θα μπορούσε να έχει ως αποτέλεσμα να καταστεί αναποτελεσματικό το παρόν πρόγραμμα σε αυτές τις περιοχές. Επικροτούμε το παρόν πρόγραμμα και θα χαρούμε αν μπορέσει να συνεχιστεί. Ζητήσαμε να αφιερωθεί ξεχωριστό κονδύλιο του προϋπολογισμού στο πρόγραμμα και θα θέλαμε να μεταφέρουμε σε αυτό τα 15 εκατομμύρια ευρώ που είναι διαθέσιμα στον τομέα της γεωργικής πολιτικής, όπου δεν είναι δυνατή η πρόσβαση διότι δεν υπάρχει νομική βάση γι' αυτό. Εκεί είναι που ο προϋπολογισμός πρέπει να καταστεί πιο ευέλικτος.
<SPEAKER ID="046" NAME="Antonio Cancian" LANGUAGE="IT">
Κυρία Πρόεδρε, κύριε Επίτροπε, κυρίες και κύριοι, πιστεύω ότι η απόφαση να χρησιμοποιηθούν οι λίγοι αδιάθετοι πόροι στο σχέδιο για την ανάκαμψη της οικονομίας λήφθηκε το 2009 με διαφορετικό τρόπο και ότι το να αξιοποιηθεί αυτή η ευκαιρία για να εισαχθεί μια νέα αρχή με τη σύσταση ενός ad hoc ταμείου είναι προορατικό και συνάδει με τα όσα λέμε εδώ και αρκετό καιρό στο παρόν Κοινοβούλιο, αλλά δεν έχουμε κατορθώσει να υλοποιήσουμε.
<P>
Είδαμε ορισμένα άτολμα δείγματα, που δεν έχουν ακόμα επικαιροποιηθεί, στο ταμείο Marguerite. Αυτό αποτελεί, για εμάς και για το Ευρωπαϊκό Λαϊκό Κόμμα, μέθοδο αναφοράς που πρέπει να χρησιμοποιηθεί για την ευφυή χρήση του προϋπολογισμού της Ευρωπαϊκής Ένωσης. Το μέσο αποτελεί ένα ad hoc ταμείο που χρησιμοποιεί διάφορες μεθόδους, όπως δάνεια, εγγυήσεις, μετοχές ή συγχρηματοδότηση, και το οποίο θα διαχειρίζεται μια ειδική εταιρεία διαχείρισης ενεργητικού.
<P>
Το ταμείο συστάθηκε περιλαμβάνοντας το αρχικό ποσό των 147 εκατομμυρίων ευρώ και δεν καταλαβαίνουμε για ποιον λόγο δεν μπορεί να παραμείνει ανοιχτή η πόρτα για τα άλλα υπόλοιπα που οφείλονται στο σχέδιο για την ανάκαμψη της οικονομίας. Θα μπορούσε να συγκεντρωθεί ένα σημαντικό ποσό ασκώντας σημαντική μόχλευση μέσω της ΕΤΕπ, της KfW, των καταθετικών και δανειοδοτικών τραπεζών και άλλων χρηματοπιστωτικών ιδρυμάτων, και αυτό θα μπορούσε να έχει σημαντικό αντίκτυπο στο να θεωρηθεί έγκυρη η έναρξη κάποιων έργων και να λάβει οικονομική και περιβαλλοντική προτεραιότητα.
<P>
Κατά την άποψή μου, η βασική πτυχή του ταμείου που θα έχει συσταθεί έως τα τέλη του έτους είναι ότι μπορεί να αποτελέσει ένα είδος εξαιρετικού πιλοτικού έργου για τη μελλοντική οργάνωση ενός ευρύτερου ενεργειακού ταμείου, το οποίο θα συμπεριληφθεί δεόντως στις επόμενες δημοσιονομικές προοπτικές για την περίοδο 2014-2020. Αυτή η αρχή θα μπορούσε επίσης να επαναληφθεί και για άλλους τομείς, όπως τα δίκτυα ΔΕΔ ή eTEN. Αν μου επιτρέπετε, κάποια απτή ένδειξη σε αυτό το κρίσιμο σημείο, με δεδομένη την κρίση στον τομέα της απασχόλησης, θα μας χαροποιούσε όλους.
<SPEAKER ID="047" NAME="Teresa Riera Madurell" LANGUAGE="ES">
Κυρία Πρόεδρε, κύριε Επίτροπε, καταρχάς θα ήθελα να συγχαρώ την εισηγήτρια για το εξαιρετικό της έργο, διότι πολύ πέραν των 146 εκατομμυρίων ευρώ που συμφωνήθηκαν, ο αντίκτυπος των οποίων ελπίζουμε να είναι οκταπλάσιος, η παρούσα πρωτοβουλία έχει επίσης σημαντική συμβολική αξία.
<P>
Όπως εξήγησε η εισηγήτρια, θα διανείμουμε πόρους για μικρά έργα στον τομέα της βιώσιμης ενέργειας, που όχι μόνο θα επιτρέψουν την υλοποίηση σημαντικών στόχων, όπως είναι η ασφάλεια του εφοδιασμού και η μείωση των εκπομπών διοξειδίου του άνθρακα, αλλά θα επιτύχουν επίσης έναν στόχο με πολύ άμεσες επιπτώσεις για τον πληθυσμό: τη μείωση της ενεργειακής ένδειας.
<P>
Το κείμενο σχετικά με το οποίο πρόκειται να ψηφίσουμε είναι επίσης σημαντικό, διότι εισάγει ένα καινοτόμο χρηματοδοτικό μέσο. Ο μηχανισμός αυτός θα βοηθήσει να καμφθεί η αντίσταση των δημοσιονομικών φορέων έναντι των έργων αυτού του είδους, εφόσον θα έχουν την υποστήριξη των διεθνών χρηματοπιστωτικών ιδρυμάτων.
<P>
Τέλος, πρέπει για μία ακόμα φορά να είμαστε ικανοποιημένοι, διότι είμαστε επαρκώς ευέλικτοι και σεβόμαστε τις καλές πρακτικές που έχουν δημιουργηθεί στα κράτη μέλη, προκειμένου να διαρθρωθεί η ανάπτυξη των ανανεώσιμων πηγών ενέργειας και της ενεργειακής απόδοσης.
<P>
Ελπίζω ότι η εφαρμογή του παρόντος κανονισμού θα επιτρέψει την αξιοποίηση του συνόλου του δυναμικού αυτών των φορέων, χωρίς τα εμπόδια που τείνουν να επιβάλλονται λόγω της υπερβολικής γραφειοκρατίας.
<SPEAKER ID="048" NAME="Pat the Cope Gallagher" LANGUAGE="GA">
Κυρία Πρόεδρε, θα ήθελα να εκφράσω τις ευχαριστίες μου στην εισηγήτρια για την εκπόνηση της παρούσας έκθεσης σχετικά με τα έργα στον τομέα της ενέργειας και τους πρόσθετους πόρους που παρέχονται τώρα από την Επιτροπή. 146 εκατομμύρια ευρώ παρασχέθηκαν για έργα που θα έχουν ζωτική σημασία για την Ευρώπη και τις διάφορες χώρες και, ιδίως, όπως ανέφερε ο Επίτροπος, για τις τοπικές και περιφερειακές αρχές που θα διαχειριστούν, ελπίζω, αυτά τα χρήματα ή αυτές τις επιχορηγήσεις.
<P>
(EN) Καταρχάς, θα ήθελα να συγχαρώ την εισηγήτρια για την παρουσίαση της έκθεσής της σχετικά με τη χρηματοδοτική ενίσχυση για έργα στον τομέα της ενέργειας.
<P>
Επικροτώ θερμά την παρούσα πρωτοβουλία, η οποία προβλέπει τη δημιουργία ενός ειδικού χρηματοδοτικού μέσου για την ενίσχυση της ανάπτυξης έργων στον τομέα της ενεργειακής απόδοσης και των ανανεώσιμων πηγών ενέργειας. " χρηματοδότηση έργων στον τομέα αυτόν θα συμβάλει στην προώθηση της οικονομικής ανάκαμψης στην Ευρώπη, καθώς και στη χώρα μου, την Ιρλανδία, και θα βοηθήσει στη δημιουργία νέων ευκαιριών απασχόλησης καθώς και στην καταπολέμηση της αλλαγής του κλίματος.
<P>
Σε κάθε μέρος σήμερα της Ευρώπης, και ιδίως στη χώρα μου που έχει πολύ υψηλό ποσοστό ανεργίας, θέλουμε να διασφαλίσουμε ότι το σύνολο της χρηματοδότησης μπορεί να στραφεί σε τομείς όπου μπορούν να δημιουργηθούν θέσεις εργασίας. " χρηματοδότηση των 146 εκατομμυρίων ευρώ που διατίθεται βάσει της τροποποιημένης πρότασης πρέπει να στοχεύει σε έργα που θα έχουν γρήγορο, μετρήσιμο και πραγματικό αντίκτυπο στην οικονομική ανάκαμψη. " διαθέσιμη χρηματοδότηση ανέρχεται σε 146 εκατομμύρια ευρώ, αλλά η συνολική επένδυση θα είναι τουλάχιστον έξι ή επτά φορές πολλαπλάσια αυτού του ποσού.
<P>
Πιστεύω ότι η δημιουργία ενός ειδικού χρηματοδοτικού μέσου θα επιτρέψει τη διάθεση αυτής της χρηματοδότησης με τον πλέον αποδοτικό τρόπο και ότι μεταξύ των δικαιούχων, όπως είπα και στη μητρική μου γλώσσα, θα περιλαμβάνονται οι τοπικές και περιφερειακές αρχές. Όλοι έχουμε ευθύνη να επιστήσουμε την προσοχή των αρχών σε αυτό, και η κυβέρνησή μας θα υποβάλει ξεχωριστή αίτηση και στη συνέχεια θα έρθει σε επαφή με τις περιφερειακές αρχές.
<SPEAKER ID="050" NAME="Claude Turmes" LANGUAGE="EN">
Κυρία Πρόεδρε, σήμερα γιορτάζουμε μια νίκη, όσο μικρή και αν είναι αυτή, της πράσινης ενεργειακής πολιτικής και μιας περισσότερο ευρωπαϊκής ενεργειακής πολιτικής. Καταρχάς, θα ήθελα να ευχαριστήσω την εξαιρετική μας αντιπροσωπεία από όλα τα κόμματα, υπό την ηγεσία της Kathleen. Θεωρώ ότι κάναμε καλή δουλειά.
<P>
(DE) Θα ήθελα επίσης να συγχαρώ τον κ. Oettinger. Δυστυχώς, κατά τη χθεσινή παρουσίαση της ατζέντας για την ενέργεια, υποχρεωθήκαμε να είμαστε πολύ επικριτικοί. Ωστόσο, το παρόν μέσο προέκυψε επίσης λόγω της προσωπικής σας προσπάθειας, παρά τις αντιρρήσεις της γερμανικής κυβέρνησης και των εταίρων σας στη Χριστιανοδημοκρατική Ένωση στη Γερμανία, για να διασφαλίσετε ότι θα γινόταν.
<P>
(EN) Γιατί πρόκειται για μικρή και πικρή νίκη; Διότι -και ορισμένοι το ανέφεραν- πρόκειται για 150 εκατομμύρια ευρώ για τις αποκεντρωμένες, τις τοπικές επενδύσεις στην ενέργεια, ενώ, από την άλλη πλευρά, έχουμε δισεκατομμύρια, ένα δισεκατομμύριο, για παράδειγμα, για την παγίδευση του διοξειδίου του άνθρακα. Εξακολουθώ να αναρωτιέμαι αν αυτό το ένα δισεκατομμύριο θα χρησιμοποιηθεί. Έχουμε ολοένα και περισσότερες ενδείξεις ότι το έργο αυτό δεν θα επιτύχει. Δεν υπάρχει ισορροπία μεταξύ των αποκεντρωμένων, τοπικών έργων που είναι κοντά στους πολίτες και των μεγάλων έργων, κάποια εκ των οποίων, θεωρώ, θα αποτύχουν.
<P>
Για ποιον λόγο, ωστόσο, ψηφίζουμε εμείς, ως Πράσινοι, υπέρ αυτού του έργου σήμερα; Επειδή είμαστε αισιόδοξοι. Είμαστε αισιόδοξοι ότι αυτά τα 150 εκατομμύρια ευρώ, μπορούν με καλή διαχείριση να δημιουργήσουν τη βάση για ένα πολύ μεγαλύτερο μέσο, το οποίο θα επιτύχουμε στις επόμενες δημοσιονομικές προοπτικές. Υπάρχουν δύο προϋποθέσεις γι' αυτό. " πρώτη προϋπόθεση είναι τα έργα ποιότητας. Θεωρώ ότι η ΕΤΕπ και η KfW, που θα το διαχειριστούν, θα εξετάσουν επίσης έργα ριζικής και όχι μόνο επιφανειακής ανανέωσης. Πρέπει να κάνουμε ένα μεγάλο άλμα, ιδίως όσον αφορά τα κτίρια και την απόδοση. " δεύτερη προϋπόθεση αφορά τη μείωση της γραφειοκρατίας για τις τοπικές αρχές που θα υποβάλουν αίτηση για συγχρηματοδότηση έργων.
<P>
Αυτά τα δύο ζητήματα είναι ζωτικής σημασίας. Ως εκ τούτου, τα ερωτήματά μου προς εσάς, κύριε Επίτροπε, είναι: τι θα κάνει η Επιτροπή για να διασφαλίσει ότι αυτό το ταμείο θα χρηματοδοτήσει ή θα παράσχει πίστωση σε έργα ποιότητας; Και πώς θα δράσει η Επιτροπή για να περιορίσει τη γραφειοκρατία, ώστε οι τοπικές αρχές να έχουν εύκολη πρόσβαση στους εν λόγω πόρους;
<SPEAKER ID="053" NAME="Zbigniew Ziobro" LANGUAGE="PL">
Κυρία Πρόεδρε, θα υποστηρίξω κάθε πρόταση για αύξηση των πόρων της Ένωσης που προορίζονται για την ενίσχυση έργων στον τομέα της ενέργειας. " πράσινη ενέργεια θα πρέπει επίσης να λάβει ενίσχυση. Ωστόσο, θα πρέπει να ειπωθεί ειλικρινά πως η ιδέα ότι η πράσινη ενέργεια αποτελεί τη λύση για όλα τα ενεργειακά προβλήματα της Ευρώπης -μια νοοτροπία που εκφράζεται συχνά εδώ- αποτελεί αυταπάτη. Ωστόσο, η Ένωση χρειάζεται πράγματι μεγάλες, και τονίζω το μεγάλες, επενδύσεις. Βασικός σκοπός αυτών είναι να διασφαλίσουν τη διαφοροποίηση του εφοδιασμού με καύσιμα. Μια τέτοια λύση είναι εφικτή, για παράδειγμα, μέσω της κατασκευής του αγωγού φυσικού αερίου Nabucco που θα συνδέει τα τεράστια αποθέματα φυσικού αερίου στην περιοχή της Κεντρικής Ασίας με τους πελάτες στην Ευρώπη και μέσω της ανάπτυξης δικτύων μεταφοράς, αλλά και της κατασκευής νέων έργων διασύνδεσης στην Κεντρική και Ανατολική Ευρώπη.
<P>
Επιθυμούμε να αναπτύξουμε πράσινη ενέργεια, αλλά ταυτόχρονα, δυστυχώς, η ανάπτυξη μεθόδων εξόρυξης αερίου από σχιστολιθικά πετρώματα παραβλέπεται πλήρως και δεν λαμβάνει επαρκή χρηματοδότηση. Πρόκειται για μη συμβατική μορφή φυσικού αερίου που διαδραματίζει ήδη τεράστιο ρόλο στο πλαίσιο της εξόρυξης στις "νωμένες Πολιτείες και παρέχει στην Αμερική απόλυτη ανεξαρτησία όσον αφορά την πρόσβαση σε φυσικό αέριο. Μεγάλες ποσότητες αυτού του φυσικού αερίου έχουν εντοπιστεί στη Γαλλία, την Πολωνία και τη Βουλγαρία. Εν προκειμένω, μπροστά στην ευκαιρία να αξιοποιήσουμε αυτό το τεράστιο δυναμικό, επιδεικνύεται πλήρης απάθεια. " ευρωπαϊκή αλληλεγγύη προβλέπει ότι η Ένωση πρέπει να υποστηρίζει αυτά τα έργα ως στρατηγικής σημασίας για το μέλλον της και ως σχέδια που εγγυώνται την ομοιόμορφη ανάπτυξη όλων των ευρωπαϊκών κρατών. Είναι κρίμα που δεν συζητούμε σήμερα σχετικά με μεγάλες επενδύσεις που θα επιλύσουν πραγματικά τα ενεργειακά μας προβλήματα και θα ενώσουν και θα εξελίξουν την Ευρωπαϊκή Ένωση. Ενόσω συζητούμε σχετικά με σημαντικά μέτρα που συνδέονται με την πράσινη ενέργεια, ας μην ξεχνούμε εντούτοις ότι η ιδέα ότι η πράσινη ενέργεια θα λύσει τα ενεργειακά μας προβλήματα είναι μια αυταπάτη.
<SPEAKER ID="055" NAME="Marisa Matias" LANGUAGE="PT">
Κι εγώ θα ήθελα καταρχάς να συγχαρώ την εισηγήτρια για το έργο που επιτέλεσε ως προς το θέμα αυτό. Βρισκόμαστε εδώ για να συζητήσουμε ένα πολύ συγκεκριμένο πρόγραμμα που θα βοηθήσει την οικονομική ανάκαμψη, που στην προκειμένη περίπτωση αφορά τον ζωτικό τομέα της ενέργειας. Στην τρέχουσα κατάσταση κρίσης που βιώνουμε, προτάσεις όπως αυτή που συμβάλλουν στη δημιουργία θέσεων εργασίας έχουν ουσιαστική σημασία. Δεν θα υπάρξει δυνατότητα αναδιάρθρωσης της οικονομίας εάν δεν κάνουμε τη δημιουργία θέσεων εργασίας προτεραιότητά μας. " παρούσα έκθεση στέλνει ένα πολύ θετικό μήνυμα εφιστώντας την προσοχή μας στο πώς θα ανταποκριθούμε στον εν λόγω τομέα σε τοπικό επίπεδο: πώς θα ανταποκριθούμε συγκεκριμένα στις τοπικές ανάγκες. Διανύουμε μια περίοδο όπου συζητούμε και θα συζητούμε για πολύ ακόμα μια σειρά νομοθετικών προτάσεων στον τομέα της ενέργειας, και συχνά τείνουμε να επικεντρωνόμαστε υπερβολικά στα μεγάλης κλίμακας έργα και δίκτυα, ξεχνώντας άλλους σκοπούς όπου είναι απολύτως αναγκαία η παρέμβαση.
<P>
Αυτός είναι ο λόγος για τον οποίο πιστεύω ότι η παρούσα έκθεση θα μπορούσε να μας βοηθήσει όχι μόνο να επενδύσουμε στην ενεργειακή απόδοση και στις ανανεώσιμες πηγές ενέργειας, που είναι πολύ σημαντικές, αλλά και να παράσχουμε συγκεκριμένα οφέλη για τις τοπικές κοινωνίες, πράγμα που φυσικά σημαίνει συγκεκριμένα οφέλη για το ευρωπαϊκό κοινό στο σύνολό του. Αυτός είναι ο λόγος για τον οποίο, κυρία Πρόεδρε, θα ήθελα να κλείσω αναφέροντας δύο τελευταία σημεία: είναι σημαντικό να μην ξεχάσουμε ποτέ ότι ενεργειακή απόδοση επιτυγχάνεται επίσης, σε μεγάλο βαθμό, μειώνοντας τη χρήση ενέργειας μέσω έργων παραγωγής πολύ μικρής κλίμακας, όπως αυτά που περιλαμβάνονται στην παρούσα έκθεση· και, τέλος, αποτέλεσε μεγάλη νίκη για το παρόν Κοινοβούλιο το ότι διασφάλισε συγκεκριμένο ποσό χρηματοδότησης που θα διατεθεί γι' αυτά τα έργα. Δεν ήταν αυτός ο στόχος μας, επειδή χρειαζόμαστε πολύ περισσότερα. Θα ήθελα, ως εκ τούτου, να ρωτήσω τον Επίτροπο τι επιδιώκει και τι σκοπεύει να κάνει για να παράσχει εγγυήσεις γι' αυτές τις ανάγκες.
<SPEAKER ID="056" NAME="Jaroslav Paška" LANGUAGE="SK">
" υποβληθείσα πρόταση κανονισμού του Ευρωπαϊκού Κοινοβουλίου και του Συμβουλίου για την αναθεώρηση του κανονισμού (ΕΚ) αριθ. 663/2009 αποτελεί απάντηση στα επαναλαμβανόμενα αιτήματα του Ευρωπαϊκού Κοινοβουλίου για τη δημιουργία ενός νέου χρηματοδοτικού μέσου αποκλειστικής χρήσεως για την ενίσχυση της ενεργειακής απόδοσης και πρωτοβουλιών στον τομέα των ανανεώσιμων πηγών ενέργειας. " υποστήριξη μέτρων στον κλάδο των κατασκευών με σκοπό την αύξηση της ενεργειακής απόδοσης των κτιρίων, που καταναλώνουν σε ετήσια βάση έως και το 40% της ενέργειας στην ΕΕ, αποδεικνύει τον λόγο ύπαρξης και την ορθότητα της παρούσας πρωτοβουλίας.
<P>
" χρηματοδότηση με σκοπό την κάλυψη των δραστηριοτήτων του παρόντος χρηματοδοτικού μέσου μπορεί να ληφθεί μέσω της μεταφοράς αχρησιμοποίητων πόρων από μια σειρά προγραμμάτων όπου δεν είναι αντικειμενικά εφικτή η έγκαιρη χρήση της διατεθείσας χρηματοδότησης στον προβλεπόμενο βαθμό. Παράδειγμα αυτού αποτελεί το Ευρωπαϊκό Ενεργειακό Πρόγραμμα Ανάκαμψης, το οποίο διαθέτει οικονομικό απόθεμα ύψους περίπου 150 εκατομμυρίων ευρώ, καθώς και το πολυετές πρόγραμμα GR για τον τομέα του κλίματος, που δημιουργήθηκε με παρόμοιο στόχο. Θεωρώ, ως εκ τούτου, ότι θα ήταν ιδιαίτερα εύλογο να εξετάσουμε με ποιον τρόπο θα μπορούσαμε να κάνουμε βέλτιστη χρήση των οικονομικών πόρων που έχουν εξοικονομηθεί για να διευρύνουμε το πεδίο εφαρμογής του Ευρωπαϊκού Ενεργειακού Προγράμματος Ανάκαμψης, ώστε να συμπεριλάβει ένα νέο και, όπως φαίνεται, αναγκαίο, χρηματοδοτικό μέσο αποκλειστικής χρήσεως για την ενίσχυση της ενεργειακής απόδοσης και πρωτοβουλιών στον τομέα των ανανεώσιμων πηγών ενέργειας.
<P>
Μπορούμε να διευκολύνουμε τους δημόσιους φορείς σε τοπικό, δημοτικό και περιφερειακό επίπεδο να υλοποιήσουν έργα στον τομέα της εξοικονόμησης ενέργειας και των ανανεώσιμων πηγών ενέργειας, χάρη σε αυτό το αποτελεσματικό νέο χρηματοδοτικό μέσο.
<SPEAKER ID="057" NAME="Arturs Krišjānis Kariņš" AFFILIATION="PPE">
(LV) Κυρία Πρόεδρε, χαίρομαι που η Ευρωπαϊκή Ένωση έμαθε να πετυχαίνει "μ' ένα σμπάρο δυο τρυγόνια". Το πρώτο "τρυγόνι" είναι η ενίσχυση προς τις επιχειρήσεις. Σε μια εποχή όπου τα κράτη μέλη υποχρεούνται να περιορίσουν τις δαπάνες και οι τράπεζες αποφεύγουν να εκδίδουν δάνεια, η Ευρωπαϊκή Ένωση έχει έρθει στο προσκήνιο με μια συγκεκριμένη λύση με τη μορφή ενός νέου χρηματοδοτικού μέσου. Το δεύτερο "τρυγόνι" είναι η μεγάλη εξάρτηση της Ευρώπης από την εισαγόμενη ενέργεια. Στόχος αυτού του νέου μέσου είναι η μείωση της κατανάλωσης ενέργειας και η αύξηση της χρήσης των δικών μας ενεργειακών πόρων, όπως ο άνεμος, ο ήλιος, το νερό και η βιομάζα, μειώνοντας έτσι τη συνολική μας εξάρτηση από την εισαγόμενη ενέργεια. Κυρίες και κύριοι, σας καλώ όλους να υποστηρίξετε τη δημιουργία αυτού του νέου χρηματοδοτικού μέσου για την ενίσχυση έργων στον τομέα της ενέργειας. Θα βοηθήσει αφενός τις επιχειρήσεις μας σε δύσκολους καιρούς, ενώ θα συμβάλει αφετέρου και στη μείωση της συνολικής εξάρτησής μας από εισαγόμενους ενεργειακούς πόρους. Σας ευχαριστώ για την προσοχή σας.
<SPEAKER ID="058" NAME="Zigmantas Balčytis" AFFILIATION="S&amp;D">
(LT) Καταρχάς, θα ήθελα να συγχαρώ τη συνάδελφό μου στην Ομάδα για το σημαντικό της έργο κατά τη διαπραγμάτευση του παρόντος εγγράφου και την ένταξή του στα ζητήματα που έχουν ιδιαίτερη σημασία για την αγορά ενέργειας ολόκληρης της Ευρωπαϊκής Ένωσης. Στο πλαίσιο της ενεργειακής ασφάλειας, είναι ιδιαίτερα σημαντικό να προωθηθεί η ενεργειακή απόδοση και η ανάπτυξη των ανανεώσιμων πηγών ενέργειας, και να διασφαλισθεί η απαιτούμενη χρηματοδότηση για τέτοιου είδους έργα. " επιτυχημένη υλοποίηση τέτοιου είδους έργων θα συμβάλει άμεσα στην επίτευξη των ενεργειακών στόχων που έχουν ορισθεί από την Ευρωπαϊκή Ένωση.
<P>
Αυτά τα πρόσθετα χρήματα θα βοηθήσουν τις τοπικές και περιφερειακές δημόσιες αρχές να βελτιώσουν τη χρηματοδότηση για βιώσιμα έργα στον τομέα της ενέργειας και να υλοποιήσουν καινοτόμα σχέδια χρηματοδοτικών κινήτρων, όπως εγγυήσεις και δάνεια με ευνοϊκούς όρους. Μέχρι στιγμής, τα σχέδια για την προώθηση της ενεργειακής απόδοσης, όπως η ανακαίνιση των κτιρίων, που ήδη συζητήθηκε, δεν έχουν υλοποιηθεί στο έπακρο. Ως εκ τούτου, πιστεύω ότι αυτή η πρόσθετη χρηματοδότηση θα αποτελέσει καλό κίνητρο για την ενίσχυση των πρωτοβουλιών και έργων στον τομέα της βιώσιμης ενέργειας, ιδίως σε περιφερειακό και τοπικό επίπεδο.
<SPEAKER ID="059" NAME="Bart Staes" AFFILIATION="Verts/ALE">
(NL) Κυρία Πρόεδρε, κυρίες και κύριοι, θα ήθελα να συγχαρώ θερμά την κ. Van Brempt και τους σκιώδεις εισηγητές της γι' αυτήν τη σημαντική νομοθετική πρωτοβουλία. Θεωρώ ότι ο παρών κανονισμός έχει ουσιαστικές δυνατότητες να αποτελέσει δυναμική πρωτοβουλία για έργα που σχετίζονται με την ενεργειακή απόδοση και την εκμετάλλευση των ανανεώσιμων πηγών ενέργειας.
<P>
Ο κανονισμός θα βοηθήσει τη βιώσιμη ενέργεια και επικροτώ, εν προκειμένω, μια σειρά από ειδικούς τομείς έμφασης, όπως: η εξοικονόμηση ενέργειας, η συμπαραγωγή πολύ μικρής κλίμακας και η ένταξη των αποκεντρωμένων ανανεώσιμων πηγών ενέργειας που είναι ενταγμένες στις τοπικές συνθήκες σε δίκτυα ηλεκτρικής ενέργειας· καθώς και η συμπαραγωγή πολύ μικρής κλίμακας από ανανεώσιμες πηγές ενέργειας και η χρήση ανανεώσιμων πηγών ενέργειας στον κλάδο των δημόσιων μεταφορών, στα ηλεκτρικά και υδρογονοκίνητα οχήματα.
<P>
" έμφαση που δίνουν η κ. Van Brempt και οι σκιώδεις εισηγητές της στον αποδοτικό εξωτερικό φωτισμό των δημόσιων υποδομών και, τέλος, στην αναζήτηση λύσεων για την αποθήκευση ηλεκτρικής ενέργειας, είναι ελπιδοφόρα. Σας ευχαριστώ για τις προσπάθειές σας. Ελπίζω ότι αυτό θα μπορέσει να αποτελέσει ένα νέο βήμα προς ένα πραγματικά Πράσινο New Deal.
<SPEAKER ID="060" NAME="Ryszard Czarnecki" AFFILIATION="ECR">
(PL) Κυρία Πρόεδρε, αναφερόμαστε επί του παρόντος, σε κάτι που είναι απολύτως θεμελιώδες, όχι μόνο όσον αφορά τα οικονομικά ζητήματα, αλλά και όσον αφορά το ζήτημα της ευρωπαϊκής αλληλεγγύης με την ευρύτερη έννοια. Αυτό συμβαίνει διότι η ενέργεια αποτελεί, στην πραγματικότητα, τη μεγαλύτερη πρόκληση και τη μεγαλύτερη δοκιμασία. Θα μπορούσε αυτή η ευρωπαϊκή αλληλεγγύη να λειτουργήσει στην πράξη ή δεν αποτελεί παρά ένα σύνθημα; Ή πάλι -και είναι κάτι που ασφαλώς περιμένουν οι ευρωπαίοι φορολογούμενοι πολίτες και ψηφοφόροι- θα τεθεί σε εφαρμογή σε συγκεκριμένα έργα που θα οικοδομήσουν την ευρωπαϊκή ενότητα και θα δείξουν ότι στην Ευρώπη οι διάφορες χώρες βοηθούν η μία την άλλη, συνεργάζονται σε έργα και δεν αποδέχονται καταστάσεις στις οποίες ορισμένα κράτη εκτός της Ευρωπαϊκής Ένωσης συνάπτουν συμφωνίες με άλλα κράτη πίσω από την πλάτη της Ευρωπαϊκής Ένωσης; Θεωρώ ότι αυτό πρέπει επιτέλους να ειπωθεί πολύ καθαρά και άμεσα.
<SPEAKER ID="061" NAME="Jan Březina" AFFILIATION="PPE">
(CS) Αναμφίβολα, είναι χάρη στο Κοινοβούλιο που ο όγκος των πόρων για έργα στον τομέα της ενεργειακής απόδοσης και των ανανεώσιμων πηγών ενέργειας έφτασε τα 146 εκατομμύρια ευρώ. Αν αφηνόταν στα χέρια των κρατών μελών, το ποσό αυτό θα ήταν σημαντικά χαμηλότερο. Δυστυχώς, ωστόσο, η νομική μορφή και η διάρθρωση του ταμείου παραμένουν αβέβαιες, όπως και το ερώτημα του τι είδους χρηματοδότηση θα παρέχει. Χάριν διαφάνειας, οι πιθανοί αιτούντες θα πρέπει να γνωρίζουν ποιος θα αποφασίσει για τις αιτήσεις και πώς θα διοριστούν οι αρμόδιες επιτροπές.
<P>
Αν θέλουμε να διαλύσουμε τις υποψίες ότι το ταμείο που μόλις συστήθηκε στοχεύει κυρίως σε όσους δεν έχουν χρησιμοποιήσει τους πόρους που διατέθηκαν στο πλαίσιο της δέσμης των 5 δισεκατομμυρίων ευρώ του προγράμματος για την ανάκαμψη της οικονομίας λόγω μη υλοποίησης των έργων, τότε στη διαδικασία επιλογής θα πρέπει να συμπεριληφθούν και εκπρόσωποι των νέων κρατών μελών. Το ταμείο μπορεί να προορίζεται κυρίως για τις τοπικές και περιφερειακές αρχές, αλλά θα πρέπει επίσης να εξετάσουμε κατά πόσον θα ήταν δέον να επιτρέψουμε και σε ιδιωτικούς φορείς να υποβάλουν αίτηση, και όχι μόνο όταν ενεργούν εξ ονόματος δημόσιων φορέων. " αυξημένη ενεργειακή απόδοση και η αναλογία των ανανεώσιμων πηγών ενέργειας θα πρέπει να αποτελεί κοινή ευθύνη τόσο του δημόσιου όσο και του ιδιωτικού τομέα, και η ευρωπαϊκή χρηματοδότηση θα πρέπει, ως εκ τούτου, να είναι διαθέσιμη και για τους δύο τομείς. Διακρίνω μεγάλες δυνατότητες στη συνδυασμένη παραγωγή θερμότητας και ηλεκτρικής ενέργειας, και στις καθαρές αστικές μεταφορές.
<SPEAKER ID="062" NAME="Patrizia Toia" AFFILIATION="S&amp;D">
(IT) Κυρία Πρόεδρε, κυρίες και κύριοι, δεν είναι εύκολο να επιτευχθεί τέτοια ομοφωνία στο Κοινοβούλιο. Αυτό σημαίνει ότι το παρόν έργο ήταν πραγματικά εξαιρετικό και ότι η κ. Van Brempt και όλοι οι άλλοι σκιώδεις εισηγητές θα πρέπει να το μάθουν.
<P>
Έχει ειπωθεί ότι το μέσο που προέκυψε είναι πολύ θετικό για αρκετούς λόγους. Είναι θετικό, διότι οι διαδικασίες και τα χρονοδιαγράμματά του είναι σύντομα· θετικό, διότι στοχεύει σε κατηγορίες έργων υψηλών απαιτήσεων· θετικό, διότι στοχεύει σε αστικά πλαίσια, με άλλα λόγια στις τοπικές αρχές που, λαμβάνοντας συγκεκριμένες αποφάσεις, είναι σε θέση να επιφέρουν πραγματική αλλαγή στην κατάσταση και να βελτιώσουν την ποιότητα του ατμοσφαιρικού αέρα, της στέγασης και των αστικών μεταφορών· θετικό, διότι στοχεύει σε επωφελή έργα και μπορεί, ως εκ τούτου, να επιφέρει κέρδη· θετικό, τέλος, διότι η στρατηγική θα φέρει στο προσκήνιο πολύ περισσότερους πόρους.
<P>
Παρ' όλα αυτά, ωστόσο, με αφορμή μια αντίρρηση που εξέφρασαν πολλοί βουλευτές, μεταξύ των οποίων ο κ. Geier, ο κ. Turmes και ο κ. Cancian, θα ήθελα να πω στον Επίτροπο ότι το δύσκολο θα είναι η εφαρμογή, η επιλογή των ενδιάμεσων χρηματοπιστωτικών οργανισμών, η σχέση με τις τοπικές αρχές και ο τρόπος με τον οποίο αντιμετωπίζονται οι οικονομικές τους δυσκολίες. Κύριε Επίτροπε, το παρόν μέσο δημιουργεί τη δυνατότητα να ανοίξει ο δρόμος για άλλα έργα, να σταθεροποιηθεί το παρόν μέσο και να επεκταθεί και σε άλλους κλάδους. Το ζήτημα έχει ζωτική σημασία. Δεν πρέπει να συμβεί το ίδιο που συνέβη με το σχέδιο για την ανάκαμψη της οικονομίας και με τις μικρομεσαίες επιχειρήσεις που εξακολουθούν να αναμένουν τα 30 δισεκατομμύρια ευρώ που εγκρίθηκαν από το Κοινοβούλιο και την Επιτροπή στα τέλη του 2008.
<SPEAKER ID="063" NAME="Ιωάννης Α. Τσουκαλάς" AFFILIATION="PPE">
Κυρία Πρόεδρε, θα ήθελα και εγώ με τη σειρά μου να συγχαρώ την εισηγήτρια για την εξαιρετικά αποδοτική εργασία της σε μια τόσο σημαντική έκθεση. " έκθεση προσφέρει ένα σημαντικό τεχνικό εργαλείο για τη χρηματοδότηση και υλοποίηση έργων στον τομέα της ενέργειας που θα συμβάλει στην τόνωση της οικονομίας σε δύσκολους καιρούς, στην ολοκλήρωση της εσωτερικής αγοράς ενέργειας και στην επίτευξη των κλιματικών και ενεργειακών στόχων που έχει θέσει η Ευρωπαϊκή Ένωση για το 2020.
<P>
Είναι ιδιαίτερα σημαντική η δημιουργία του ταμείου υποστήριξης της ενεργειακής αποδοτικότητας και των ανανεώσιμων πηγών ενέργειας έστω και με τη μικρή αυτή αρχική χρηματοδότηση των 146 εκατομμυρίων. Με ευχαριστεί το γεγονός ότι παραμένει σταθερή η δέσμευση του Ευρωπαϊκού Κοινοβουλίου προς την προώθηση έργων ανανεώσιμων πηγών ενέργειας και ενεργειακής απόδοσης.
<P>
Τέλος θα ήθελα να εστιαστώ στην προσοχή που πρέπει να δοθεί στην ισορροπημένη γεωγραφική κατανομή των μελλοντικών προγραμμάτων έτσι ώστε να μπορέσουν να ωφεληθούν όλες οι ευρωπαϊκές χώρες. " χώρα μου πήρε μόλις το 1,5% από αυτό για αγωγούς φυσικού αερίου. Ελπίζω η κατανομή να είναι δικαιότερη στο μέλλον.
<SPEAKER ID="064" NAME="Edit Herczog" AFFILIATION="S&amp;D">
(HU) Κυρία Πρόεδρε, αποτελεί πραγματικά τεράστιο επίτευγμα το ότι η εισηγήτρια του Κοινοβουλίου και ο Επίτροπος κατόρθωσαν από κοινού να αναγκάσουν το Συμβούλιο να διατηρήσει τα χρήματα αυτά στους διαθέσιμους πόρους. Πρόκειται για ένα πολύ σπουδαίο και σημαντικό γεγονός, κατά την άποψή μας. Ελπίζουμε ότι αργότερα θα μπορέσουμε να το επεκτείνουμε και σε άλλα κεφάλαια του προϋπολογισμού. Εξίσου σημαντικό είναι το ότι κατορθώσαμε να δαπανήσουμε τα χρήματα αυτά για τον αρχικό σκοπό για τον οποίο προορίζονταν και, κυρίως, μέσω μικρομεσαίων επιχειρήσεων και τοπικών αρχών, για έργα που επηρεάζουν το κοινό.
<P>
Αυτό είναι ένα πραγματικά σημαντικό βήμα προόδου. Είναι σπάνιο να προσεγγίζει άμεσα το ευρωπαϊκό θεσμικό σύστημα το κοινό ή τις μικρομεσαίες επιχειρήσεις. Αυτός είναι ο λόγος για τον οποίο είναι πάρα πολύ σημαντικό να ολοκληρώσουμε αυτά τα έργα με επιτυχία έως το 2014 και εξίσου σημαντικό θα ήταν να εξετάσουμε την απόδοση το 2014, προκειμένου να βελτιώσουμε την απόδοση και του παρόντος θεσμικού συστήματος. Συγχαίρω την εισηγήτρια και εύχομαι κάθε επιτυχία κατά τη δαπάνη των χρημάτων.
<SPEAKER ID="065" NAME="Herbert Reul" AFFILIATION="PPE">
(DE) Κυρία Πρόεδρε, κύριε Oettinger, κυρίες και κύριοι, διατέθηκε χρηματοδότηση, που θα έπρεπε να είχε επενδυθεί, μεταξύ άλλων, στον τομέα της ενέργειας. Αυτό το συζητήσαμε με πολλές λεπτομέρειες στην επιτροπή και δεν ήμαστε σίγουροι κατά πόσον θα μπορούσαν να δαπανηθούν όλα τα χρήματα. Τότε, ο Επίτροπος μάς είχε υποσχεθεί ότι θα εγγυούνταν ότι κανένα μέρος των χρημάτων δεν θα έμενε αδιάθετο και δεν θα επιστρεφόταν εκεί από όπου προήλθε. Το σημαντικότερο κατά την άποψή μου είναι ότι ο Επίτροπος τήρησε την υπόσχεσή του. Υπέβαλε σε εμάς έγγραφο αρκετά σύντομα, με το οποίο μας επέτρεψε να διασφαλίσουμε ότι η χρηματοδότηση, που διαφορετικά θα χανόταν, μπορούσε να χρησιμοποιηθεί για τον τομέα της ενέργειας. Αυτό ήταν το πρώτο βήμα.
<P>
Το δεύτερο βήμα ήταν ότι η κ. Van Brempt κατόρθωσε να καθοδηγήσει τα μέλη της επιτροπής σε μια λύση και έναν συμβιβασμό. Της αξίζουν οι ευχαριστίες μας γι' αυτό. Δεν ήταν εύκολο, διότι είναι πιο απλό να επιμένεις στην άποψή σου παρά να βρίσκεις λύση. Έτσι διασφαλίσθηκε τελικά, εφόσον βρισκόμαστε και υπό χρονική πίεση, ότι η χρηματοδότηση θα μπορούσε να διατεθεί και να χρησιμοποιηθεί.
<P>
Τέλος, κατορθώσαμε με τη βοήθεια του Συμβουλίου, και οφείλουμε να το παραδεχθούμε με κάθε ειλικρίνεια, να καταλήξουμε σε έναν συμβιβασμό που μας επέτρεψε να εξασφαλίσουμε το σύνολο της χρηματοδότησης για τον τομέα της ενέργειας, σχεδόν ως το τελευταίο ευρώ, εντός του καθορισμένου χρόνου και, ως εκ τούτου, να διασφαλίσουμε ότι η χρηματοδότηση δεν θα χανόταν. Αυτό ήταν το πλέον σημαντικό κατά την άποψή μου και το πλέον παραγωγικό αποτέλεσμα και, ως εκ τούτου, θα ήθελα να ευχαριστήσω όλους όσοι συμμετείχαν.
<SPEAKER ID="066" NAME="Silvia-Adriana Ţicău" AFFILIATION="S&amp;D">
(RO) Θα ήθελα να σας υπενθυμίσω ότι το 2009, όταν το σχέδιο για την ανάκαμψη της οικονομίας της Ευρωπαϊκής Ένωσης συζητήθηκε για πρώτη φορά, η Επιτροπή δήλωσε ότι θα διένειμε 1 δισεκατομμύριο ευρώ για την ενεργειακή απόδοση στις κατοικίες. Δυστυχώς, αυτή η ενέργεια δεν πραγματοποιήθηκε την κατάλληλη στιγμή. Για την ακρίβεια, η πρωτοβουλία "έξυπνες πόλεις" έλαβε ένα μικρό μόλις χρηματικό ποσό εξαιτίας του ότι, τελικά, εάν παραμείνουν αδιάθετοι τυχόν πόροι, η Επιτροπή πρέπει να διαθέσει τα χρήματα αυτά στην πρωτοβουλία "έξυπνες πόλεις", που πραγματοποιείται μέσω του παρόντος κανονισμού.
<P>
Υπέβαλα τροπολογία όπου ζητώ το επίπεδο των δαπανών και του κόστους διαχείρισης που συνδέεται με τη δημιουργία και την εφαρμογή του μέσου να μην υπερβαίνει το 5% της αξίας κάθε χρήσης, ώστε το μεγαλύτερο μέρος των χρημάτων να μην καταλήξει σε ενδιάμεσους χρηματοπιστωτικούς οργανισμούς, αλλά να δοθεί για επενδύσεις σε έργα που συνδέονται με την ενεργειακή απόδοση στις κατοικίες και τη χρήση των ανανεώσιμων πηγών ενέργειας.
<P>
Ζήτησα επίσης μεγαλύτερη διαφάνεια και τη χρήση του ιστοτόπου www.buildup.eu, για να μην αναφέρω τη δωρεάν διάθεση του εφαρμοζόμενου προτύπου, όποτε χρησιμοποιείται αυτό το μέσο, σε όποιον ενδιαφέρεται, ώστε να μπορέσουμε να επωφεληθούμε από τις βέλτιστες πρακτικές.
<P>
Θα ήθελα να συγχαρώ την κ. Van Brempt για την έκθεσή της. Πιστεύω ότι η ενεργειακή απόδοση πρέπει να αποτελεί κορυφαία προτεραιότητα της Ευρωπαϊκής Ένωσης στο πλαίσιο της ενεργειακής της στρατηγικής.
<SPEAKER ID="067" NAME="Elena Băsescu" AFFILIATION="PPE">
(RO) " στρατηγική Ενέργεια 2020 που δρομολογήθηκε χθες από την Ευρωπαϊκή Επιτροπή σηματοδοτεί ένα σημαντικό βήμα προς μια ασφαλή, ανταγωνιστική αγορά ενέργειας στην Ευρώπη. Προσφέρει λύσεις σε σημαντικά ζητήματα όπως το πώς θα διαφοροποιηθούν οι διαδρομές και οι πηγές εφοδιασμού, πώς θα μειωθεί η κατανάλωση ενέργειας ή θα συντονιστούν επιχειρήσεις με τρίτες χώρες. Ωστόσο, υπάρχουν προφανείς ελλείψεις όσον αφορά τη χρηματοδότηση. Βασικός στόχος του Ευρωπαϊκού Ενεργειακού Προγράμματος είναι ακριβώς η διευκόλυνση της χρηματοδότησης επενδύσεων στον εν λόγω τομέα. " αποδοτική του υλοποίηση απαιτεί την τήρηση του συνόλου των περιβαλλοντικών νομοθεσιών και όσοι προωθούν έργα πρέπει να τηρούν τις δεσμεύσεις τους όσον αφορά τη χρηματοδότηση. Κατά την άποψή μου, η ενεργός συνεργασία μεταξύ των εθνικών, περιφερειακών και τοπικών αρχών θα διευκολύνει την έκδοση των απαιτούμενων αδειών.
<P>
Τέλος, θα ήθελα να τονίσω τη σημασία των συμπράξεων δημόσιου και ιδιωτικού τομέα, που αποτελούν βασικό στοιχείο κατά την εφαρμογή λύσεων για τη μείωση των εκπομπών αερίων του θερμοκηπίου.
<SPEAKER ID="068" NAME="Francesco De Angelis" AFFILIATION="S&amp;D">
(IT) Κυρία Πρόεδρε, κυρίες και κύριοι, θα ήθελα να ευχαριστήσω την εισηγήτρια, κ. Van Brempt, για το εξαιρετικό έργο της και για μια συμφωνία που θα καταστήσει επιτέλους δυνατή την αποδέσμευση σημαντικών πόρων για την ανάπτυξη των ανανεώσιμων πηγών ενέργειας και της ενεργειακής απόδοσης στο πλαίσιο της πρόκλησης της πράσινης ανάπτυξης.
<P>
Το πρόγραμμα περιλαμβάνει προτεραιότητες που θα πρέπει να λάβουν υπόψη τα κράτη μέλη, ιδίως όσον αφορά την επίτευξη του στόχου του ανταγωνιστικού εκσυγχρονισμού των ενεργειακών υποδομών μας. Τέλος, θα ήθελα να επισημάνω αυτά που θεωρώ ότι αποτελούν τα σημαντικότερα από τα κριτήρια πρόσβασης των δημόσιων αρχών σε χρηματοδότηση, ιδίως τη δέσμευση για εργασία με βάση πολυετείς στρατηγικές μέσω ενός συστήματος πολυεπίπεδης διακυβέρνησης από τις τοπικές αρχές έως τους περιφερειακούς φορείς και τα θεσμικά όργανα της Ευρωπαϊκής Ένωσης, ακόμα και στο πλαίσιο του εξορθολογισμού των διαθέσιμων χρηματοδοτικών μέσων. Πρόκειται για ένα σημαντικό αποτέλεσμα για το ευρύ κοινό και για τις μικρομεσαίες επιχειρήσεις.
<SPEAKER ID="069" NAME="Bairbre de Brún" AFFILIATION="GUE/NGL">
(GA) Κυρία Πρόεδρε, η χρηματοδοτική ενίσχυση της ενεργειακής απόδοσης και των ανανεώσιμων πηγών ενέργειας με στόχο την οικονομική ανάκαμψη αποτελεί λογική και αξιόλογη επένδυση.
<P>
Συμφωνώ απόλυτα με όσους είπαν ότι η υποστήριξη των επενδύσεων σε ανανεώσιμες πηγές ενέργειας μπορεί να είναι πολύ αποτελεσματική και ωφέλιμη, ιδίως όταν επικεντρώνεται σε τοπικό επίπεδο. Με αυτό το μέσο, μπορούμε να παράσχουμε ένα περισσότερο βιώσιμο μέλλον από οικονομική, κοινωνική και περιβαλλοντική άποψη. Πρέπει να εκμεταλλευτούμε αυτήν την ευκαιρία για να μεταβούμε σε μια οικονομία με χαμηλές εκπομπές άνθρακα και να διευκολύνουμε την αλλαγή για εκείνους που επιθυμούν να αλλάξουν. " αποκέντρωση είναι πολύ σημαντική για τη βιώσιμη ενέργεια.
<P>
Ως εκ τούτου, πρόκειται για μια λογική, λειτουργική χρήση των μη καταβληθέντων πόρων του Ευρωπαϊκού Ενεργειακού Προγράμματος Ανάκαμψης, εάν παρέχεται η δυνατότητα διευκόλυνσης της χρηματοδότησης επενδυτικών έργων που συνδέονται με την ενεργειακή απόδοση και τις ανανεώσιμες πηγές ενέργειας μέσω των τοπικών και περιφερειακών αρχών. Ευχαριστώ την εισηγήτρια για το εξαιρετικά σημαντικό έργο της.
<SPEAKER ID="070" NAME="RadvilMorkūnaitė-Mikulėnien" AFFILIATION="PPE">
(LT) " παροχή ενίσχυσης σε έργα ενεργειακών υποδομών μέσω χρημάτων που προορίζονται να τονώσουν την οικονομία της Ευρωπαϊκής Ένωσης συζητήθηκε και διατέθηκε πριν από έναν χρόνο. Τότε, τα χρήματα προορίζονταν για δύο μόνο είδη έργων που στοχεύουν στη μείωση των εκπομπών διοξειδίου του άνθρακα στην ατμόσφαιρα, δηλαδή της δέσμευσης και αποθήκευσης διοξειδίου του άνθρακα (CCS) και των αιολικών πάρκων στη Βόρεια Θάλασσα.
<P>
Όσον αφορά αυτήν την ενίσχυση και την ενίσχυση για τις ανανεώσιμες πηγές ενέργειας γενικότερα, δεν μπορούμε σε γενικές γραμμές να έχουμε μια προσέγγιση κοινή για όλα στο σύνολο της Ευρωπαϊκής Ένωσης. Πρέπει να λάβουμε υπόψη την κατάσταση κάθε κράτους μέλους, ιδιαίτερα όσον αφορά την ενεργειακή ανεξαρτησία. Ως εκ τούτου, επικροτώ την πρόταση της Ευρωπαϊκής Επιτροπής για αναθεώρηση των διαδικασιών που αφορούν τη διάθεση χρημάτων σύμφωνα με το πρόγραμμα που αναφέρθηκε, λαμβάνοντας υπόψη την προώθηση της ενεργειακής απόδοσης.
<P>
Ωστόσο, θεωρώ ότι δεν θα πρέπει να αναφερόμαστε σε αυτό μόνο στο πλαίσιο της χρηματοπιστωτικής κρίσης, διότι ακόμα και όταν θα έχει αποκατασταθεί ένας φυσιολογικός οικονομικός κύκλος, το ζήτημα της ενεργειακής απόδοσης θα εξακολουθεί να υπάρχει. Τα κράτη μέλη θα πρέπει να έχουν τη δυνατότητα να αντιδρούν με μεγαλύτερη ευελιξία στις μεταβαλλόμενες συνθήκες και, έτσι, να προάγουν την ενεργειακή απόδοση, την ενεργειακή διαφοροποίηση και την αύξηση της ενεργειακής ανεξαρτησίας.
<SPEAKER ID="071" NAME="Mario Pirillo" AFFILIATION="S&amp;D">
(IT) Κυρία Πρόεδρε, κυρίες και κύριοι, στο ισχύον δύσκολο οικονομικό και χρηματοπιστωτικό πλαίσιο, η Ευρώπη πρέπει να συνεχίσει να υποστηρίζει έργα στον τομέα της ενεργειακής απόδοσης και των ανανεώσιμων πηγών ενέργειας για μια βιώσιμη και κοινωνικά ανταγωνιστική οικονομία.
<P>
Τα μέσα λειτουργίας του χρηματοδοτικού μέσου πρέπει να βελτιωθούν, προκειμένου να γίνουν επενδύσεις σε αποκεντρωμένα έργα, ώστε να διασφαλισθεί η γεωγραφική ισορροπία και να προαχθεί η ομοιόμορφη ανάκαμψη. Το παρόν χρηματοδοτικό μέσο πρέπει να συσταθεί άμεσα και να στραφεί σε έργα με τοπική διάσταση, προκειμένου να έχει αντίκτυπο στην απασχόληση σύμφωνα με τον κανονισμό (ΕΚ) αριθ. 663/2009. Χρειάζονται πιστώσεις που θα είναι σε θέση να συμπληρώσουν αξιόλογες τοπικές πρωτοβουλίες. Πρέπει να προτιμούμε τη χρηματοδότηση έργων που εγγυώνται επίσης τεχνολογική καινοτομία, ώστε να αυξηθεί η ανταγωνιστικότητα της βιομηχανίας. " μη χρησιμοποιηθείσα χρηματοδότηση στο πλαίσιο του πολυετούς προγράμματος δράσης της ΓΔ Δράσης για το Κλίμα μπορεί να παρασχεθεί στο μέσο αυτό και στη συνέχεια να διατεθεί για έργα στο πεδίο της βιώσιμης ενέργειας. Θα ήθελα να ευχαριστήσω την κ. Van Brempt για το εξαιρετικό έργο της.
<SPEAKER ID="072" NAME="Bogusław Sonik" AFFILIATION="PPE">
(PL) Τον Ιανουάριο του 2009, ως απάντηση στη χρηματοπιστωτική κρίση, η Ευρωπαϊκή Επιτροπή πρότεινε την ανακατανομή 5 δισεκατομμυρίων ευρώ από μη δαπανηθέντες πόρους της Ευρωπαϊκής Ένωσης, με σκοπό κυρίως την υποστήριξη έργων στον τομέα της ενέργειας που θα συνέβαλαν στην οικονομική ανάκαμψη της Ευρωπαϊκής Ένωσης. Το Ευρωπαϊκό Ενεργειακό Πρόγραμμα Ανάκαμψης που προτείνεται τώρα θα πρέπει να τύχει θερμής υποδοχής. Τα ζητήματα προτεραιότητας στο πλαίσιο του εν λόγω έργου είναι, κατά τη γνώμη μου, η ενίσχυση των διασυνοριακών έργων υποδομών φυσικού αερίου και ηλεκτρικής ενέργειας, συμπεριλαμβανομένων των έργων διασύνδεσης, καθώς και η υποστήριξη έργων στον τομέα της δέσμευσης και αποθήκευσης διοξειδίου του άνθρακα. Θεωρώ επίσης αναγκαίο να επιμείνουμε ώστε το σχέδιο ψηφίσματος να περιλαμβάνει και έργα στον τομέα της ηλεκτρικής απόδοσης και των ανανεώσιμων πηγών ενέργειας, που τονώνουν την οικονομική ανάπτυξη δημιουργώντας δυνατότητες για περισσότερες θέσεις εργασίας και βοηθούν στην καταπολέμηση της αλλαγής του κλίματος.
<P>
Οι επενδύσεις που γίνονται σε έργα αυτού του είδους είναι περισσότερο αποδοτικές όταν πραγματοποιούνται επιτόπου σε διαμερισματικό, περιφερειακό και τοπικό επίπεδο. Τα τοπικά έργα συνεπάγονται πολλή δουλειά, και αυτό συμβάλλει στη δημιουργία μεγάλου αριθμού νέων θέσεων εργασίας.
<SPEAKER ID="073" NAME="Günther Oettinger" LANGUAGE="DE">
Κυρία Πρόεδρε, κυρίες και κύριοι, με αυτά τα 146 εκατομμύρια ευρώ μπαίνουμε μαζί σε ένα πειραματικό εργαστήριο. Καταρχάς, θα ήθελα να σας ευχαριστήσω, διότι αγωνιστήκατε για να εξασφαλίσετε ότι δεν θα ήταν 114 αλλά 146 εκατομμύρια ευρώ και ότι τα κράτη μέλη θα ήταν διατεθειμένα να υπερβούν ελαφρώς τα κάπως περιοριστικά όριά τους.
<P>
Όσον αφορά το πειραματικό εργαστήριο, έχουμε να επιλύσουμε τέσσερα ενδιαφέροντα ζητήματα. Το πρώτο ζήτημα είναι το πώς θα μπορέσουμε να σημειώσουμε επιτυχία στον τομέα της ενεργειακής απόδοσης. Πιστεύω ότι από τις τρεις προϋποθέσεις που σχετίζονται με το διοξείδιο του άνθρακα, τις ανανεώσιμες πηγές ενέργειας και την ενεργειακή απόδοση, η αύξηση κατά 20% της ενεργειακής απόδοσης είναι εκείνη που παρουσιάζει τις μεγαλύτερες δυσκολίες και τη μεγαλύτερη πρόκληση για εμάς. Δεν πρόκειται πλέον απλώς για υποχρεωτικές απαιτήσεις σε εθνικό επίπεδο, αλλά για συγκεκριμένα έργα. Κατά βάση, χρησιμοποιούμε αυτό το διαχειρίσιμο πρόγραμμα για να αξιολογήσουμε ποια έργα, όπως έργα ανακαίνισης κτιρίων και εκείνα που σχετίζονται με τον τομέα της ενέργειας εν γένει, είναι εφικτά. Ελπίζω ότι σε δυο-τρία χρόνια, η πρώτη αξιολόγηση αυτών των έργων για την επόμενη δημοσιονομική περίοδο θα δείξει ότι βιώσαμε ορισμένες χρήσιμες θετικές αλλά και αρνητικές εμπειρίες σε σχέση με την ενεργειακή απόδοση. Θα ήθελα να καταστήσω σαφές ότι, σε δυο-τρία χρόνια, θα γνωρίζουμε σίγουρα περισσότερα απ' ό,τι σήμερα και ότι θα έχουμε ορισμένες καλές εμπειρίες και θα έχουμε κάνει κάποια λάθη. Αν ισχύσει αυτό, θα έχουμε επενδύσει τα χρήματα με σωστό τρόπο.
<P>
Κατά δεύτερον, αυτό το πρόγραμμα επιτρέπει στην Ευρωπαϊκή Ένωση να δημιουργήσει απευθείας εταιρική σχέση με τους δήμους. Αυτό δεν είναι κάτι που συμβαίνει κάθε μέρα. Είναι σαφές ότι οι ενεργειακές απαιτήσεις και η κατανάλωση των δημόσιων και των ιδιωτικών κτιρίων που μπορούν να ανακαινισθούν, με άλλα λόγια μια προσέγγιση στο πρότυπο των έξυπνων πόλεων, θα μπορέσει να επηρεασθεί από την ΕΕ μόνο μέσω των δήμων. Αυτό σημαίνει την ύπαρξη άμεσης επαφής με αυτό που συμβαίνει στην πραγματικότητα.
<P>
Κατά τρίτον, ελπίζω ότι θα είμαστε σε θέση να δείξουμε με το παρόν πρόγραμμα ότι υπάρχει ευρωπαϊκή προστιθέμενη αξία για όλους. Αν σκοπός μας ήταν μόνο να παίρνουμε χρήματα από τα κράτη μέλη χωρίς να παρέχουμε προστιθέμενη αξία, δεν θα είχαμε λόγο ύπαρξης. Πρέπει να παρέχουμε προστιθέμενη αξία με τη μορφή εμπειρίας, αποτελεσματικότητας και ικανοτήτων. Στην προκειμένη περίπτωση, εντός δύο ετών, το παρόν πρόγραμμα θα μας παράσχει θετικά επιχειρήματα τα οποία θα μπορούμε να χρησιμοποιήσουμε στις συζητήσεις που αφορούν τον προϋπολογισμό -μια παρτίδα πόκερ που περιλαμβάνει την Επιτροπή, το Κοινοβούλιο και τα κράτη μέλη- ώστε να λάβουμε περισσότερα χρήματα από τα κράτη μέλη προς όφελος όλων των πολιτών της Ευρωπαϊκής Ένωσης. Αυτό σημαίνει ότι πρόκειται επίσης για ένα πειραματικό εργαστήριο όσον αφορά τη λήψη μεγαλύτερης χρηματοδότησης μέσω του προϋπολογισμού. Αυτό το αμφιλεγόμενο ζήτημα θα μας επηρεάσει όλους τα επόμενα δύο έτη.
<P>
Κατά τέταρτον, χρειαζόμαστε ένα πειραματικό εργαστήριο για την εταιρική μας σχέση με τις διαρθρωτικές τράπεζες -την Ευρωπαϊκή Τράπεζα Επενδύσεων (ΕΤΕπ) και την KfW Bankengruppe- και με εξωτερικούς ιδιωτικούς επενδυτές και ταμεία. Αυτό συνεπάγεται μια εταιρική σχέση πέραν των γραφείων της Επιτροπής, με εταιρείες που διατηρούν στενές σχέσεις μαζί μας, αλλά που πρέπει να αποδείξουν ότι μπορούν να κάνουν περισσότερα από το να διαχειρίζονται απλώς τα δημόσια χρήματα.
<P>
Αυτό μπορεί να φαίνεται ως μεγάλο ποσό χρηματοδότησης, αλλά για την ακρίβεια είναι πολύ μικρό. Δεν πρόκειται για τα 146 εκατομμύρια ευρώ. Πρόκειται για μια τετραπλή δοκιμασία της εταιρικής μας σχέσης με τους δήμους, με την ΕΤΕπ και την KfW, με θέμα την ενεργειακή απόδοση σε τοπικό επίπεδο, και με την απόδειξη ότι, σε ευρωπαϊκό επίπεδο, αυτός είναι ο σωστός τομέας όπου πρέπει να διατεθεί μεγαλύτερη χρηματοδότηση μέσω του προϋπολογισμού.
<P>
Έχοντας αυτά υπόψη, θα ήθελα να σας ευχαριστήσω πολύ. Ας μείνουμε σε επαφή. Είμαι βέβαιος ότι σε δύο χρόνια, θα γνωρίζουμε πολύ περισσότερα από όσα γνωρίζουμε σήμερα.
<P>
(Χειροκροτήματα)
<SPEAKER ID="074" NAME="Nicole Sinclaire" AFFILIATION="NI">
(EN) Κυρία Πρόεδρε, επισημαίνω με ευγνωμοσύνη ότι σήμερα είναι αργία στο Βέλγιο, κατά την οποία τιμούμε τα εκατομμύρια που σκοτώθηκαν στους δύο παγκόσμιους πολέμους. Είμαι κάπως απογοητευμένη που το παρόν Κοινοβούλιο δεν την τηρεί και δεν τιμά αυτά τα εκατομμύρια των ανθρώπων, γι' αυτό και ζητώ να τηρηθεί ενός λεπτού σιγή στη μνήμη όλων εκείνων που σκοτώθηκαν στον πόλεμο στο όνομα της δημοκρατίας.
<SPEAKER ID="075" NAME="Πρόεδρος">
Κυρία Sinclaire, θα πρέπει να γνωρίζετε ότι ο Πρόεδρος αναμένεται να προβεί σε ανακοίνωση πριν από τις σημερινές ψηφοφορίες, και τότε θα τιμηθεί η επέτειος αυτή όπως πρέπει.
<SPEAKER ID="076" NAME="Kathleen Van Brempt" LANGUAGE="NL">
Κυρία Πρόεδρε, ως βελγίδα βουλευτής του παρόντος Κοινοβουλίου ήταν πραγματική απόλαυση για εμένα να έρθω εδώ και να δουλέψω μια ημέρα αργίας. Ως εκ τούτου, ήμουν σε θέση να φτάσω στο Ευρωπαϊκό Κοινοβούλιο από την πόλη μου σε μόλις 50 λεπτά, αλλά αυτό είναι άσχετο.
<P>
Ως εισηγήτρια, θα είμαι σύντομη. Θα ήθελα να ευχαριστήσω όλους ανεξαιρέτως όσοι συνέβαλαν στη σημερινή συζήτηση. Ακούσαμε κάποια σχόλια και αναφέρθηκαν πολλά καλά παραδείγματα. Ωστόσο, ο συνδετικός ιστός εν προκειμένω ήταν ο ενθουσιασμός για όσα επιτύχαμε. Δεν έλειψαν οι επικρίσεις, διότι και εγώ θα μπορούσα πολύ εύκολα να επικρίνω το ανώτατο όριο των χρημάτων που ορίσθηκε.
<P>
Υπάρχει μεγάλος ενθουσιασμός διότι πρόκειται για ένα καλό ταμείο, διότι τα χρήματα είναι διαθέσιμα, διότι πρόκειται για την ενεργειακή απόδοση και τις ανανεώσιμες πηγές ενέργειας και διότι αυτό παρέχει σε εμάς, ως βουλευτές του Ευρωπαϊκού Κοινοβουλίου, τη δυνατότητα να αναλάβουμε δράση και σε τοπικό επίπεδο, μέσω του παρόντος έργου. Αυτό είναι το ζητούμενο.
<P>
Ποια είναι η κοινή μας ευθύνη; Καταρχάς, βεβαίως, ευθύνη έχουν η Επιτροπή, η Ευρωπαϊκή Τράπεζα Επενδύσεων και οι άλλοι εταίροι σε αυτήν την ιστορία. Ωστόσο, το Κοινοβούλιο και εμείς οι πολιτικοί είμαστε με τη σειρά μας υπεύθυνοι να διασφαλίσουμε ότι το έργο θα καταστεί επιτυχημένο, ότι θα προσελκύσει το ενδιαφέρον, και ότι η συμμετοχή σε τοπικό επίπεδο θα είναι τόσο μεγάλη ώστε τα 146 εκατομμύρια ευρώ να πολλαπλασιαστούν όχι επί οκτώ αλλά επί 80, που λέει ο λόγος, διότι έχουμε δρομολογήσει πολλά πράγματα. Ως προς αυτό, έχω μεγάλη εμπιστοσύνη στην Επιτροπή και τον Επίτροπο. Γνωρίζω ότι πρόκειται για ένα έργο στο οποίο ο Επίτροπος επιδεικνύει μεγάλη προσήλωση. Διαθέτει επίσης πολύ καλό προσωπικό -όπως διαπίστωσα η ίδια τους τελευταίους μήνες- και αυτό θα είναι πολύ σημαντικό για το αποτέλεσμα του παρόντος έργου.
<P>
Ολοκληρώνοντας -ξέχασα να το πω νωρίτερα, και αυτό είναι μεγάλη αστοχία από μέρους μου ως Βελγίδας- θα ήθελα να αναφέρω ότι η βελγική Προεδρία λειτούργησε εξαιρετικά εν προκειμένω. Καταρχάς, ευθύς εξαρχής, μεγάλη πλειοψηφία του Συμβουλίου είχε ταχθεί στην πραγματικότητα κατά του παρόντος έργου. Ωστόσο, χάρη στις μεγάλες προσπάθειες του υπουργού Paul Magnette και της ομάδας του, διαθέτουμε τώρα έναν πολύ καλό συμβιβασμό, ο οποίος θα εγκριθεί, πιστεύω, σύντομα και με μεγάλο ενθουσιασμό.
<SPEAKER ID="077" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σύντομα.
<P>
Γραπτές δηλώσεις (άρθρο 149 του Κανονισμού)
<SPEAKER ID="078" NAME="Sergio Berlato" LANGUAGE="IT">
Τον Ιανουάριο του 2009, η Ευρωπαϊκή Επιτροπή πρότεινε την ανακατανομή μέρους της μη δαπανηθείσας ευρωπαϊκής χρηματοδότησης για την ενίσχυση έργων στον τομέα της ενέργειας ως απάντηση στην οικονομική και χρηματοπιστωτική κρίση. " σημερινή μας συζήτηση σχετικά με την έκθεση για την τροποποίηση του κανονισμού (ΕΚ) αριθ. 663/2009 έχει ιδιαίτερη σημασία: η πρόταση χρήσης μη δαπανηθέντων χρηματοδοτικών πόρων για την υποστήριξη έργων του τομέα αποτελεί ευκαιρία σε αυτήν την περίοδο δύσκολης πρόσβασης σε χρηματοδότηση. Κατά την άποψή μου, το Ευρωπαϊκό Ενεργειακό Πρόγραμμα Ανάκαμψης, το οποίο στοχεύει στη χρηματοδότηση πρωτοβουλιών και έργων στον τομέα της ενεργειακής απόδοσης, της εξοικονόμησης ενέργειας και των ανανεώσιμων πηγών ενέργειας, στηρίζοντας τις επενδύσεις των ευρωπαϊκών δημόσιων αρχών, ιδίως σε αστικές περιοχές, μπορεί να τονώσει έμπρακτα την ανάκαμψη της ευρωπαϊκής οικονομίας και τη δημιουργία δυνατοτήτων εργασίας για τους νέους ανθρώπους. Με ενθαρρύνουν τα μέτρα που αφορούν την ενεργειακή απόδοση στον τομέα των κατασκευών, ο οποίος χρησιμοποιεί το 40% της ενέργειας της ΕΕ, διότι αυτό συνιστά ενίσχυση προς τις μικρομεσαίες επιχειρήσεις σε τοπικό και περιφερειακό επίπεδο. " ενίσχυση αυτή θα ευνοήσει επίσης την ανάπτυξη ελπιδοφόρων πρωτοβουλιών στον τομέα της ενεργειακής απόδοσης σε επίπεδο τοπικών αρχών που, λόγω της πρόσφατης κρίσης, υπέστη δραματική μείωση των εσόδων.
<SPEAKER ID="079" NAME="András Gyürk" LANGUAGE="HU">
Κυρίες και κύριοι, και πέρυσι επικρότησα τη διάθεση σχεδόν 4 δισεκατομμυρίων ευρώ για έργα στον τομέα της ενέργειας, στο πλαίσιο της δέσμης οικονομικών κινήτρων της Ένωσης. Επεσήμανα επίσης ότι η δέσμη μέτρων ενίσχυσης αγνοούσε την περιοχή της Κεντρικής και Ανατολικής Ευρώπης, που απειλείται περισσότερο από την άποψη της ενεργειακής ασφάλειας, και ότι ούτε τα έργα ενεργειακής απόδοσης ωφελούνταν από την ενίσχυση. Ωστόσο, ακριβώς μέσω έργων ενεργειακής απόδοσης είναι που θα μπορούσε να είχε επιτευχθεί ο βασικός στόχος της δέσμης μέτρων, δηλαδή η ταχεία και αποτελεσματική δημιουργία θέσεων εργασίας. Χαίρομαι που η νέα πρόταση διαθέτει μη δαπανηθέντες πόρους σε αυτόν ακριβώς τον τομέα. Τα έργα στον τομέα των ανανεώσιμων πηγών ενέργειας και της ενεργειακής απόδοσης δεν περιλαμβάνονται μόνο στα βασικά μέσα για την επίτευξη των στόχων 20/20/20, αλλά αυξάνουν επίσης την ασφάλεια του εφοδιασμού και την ανταγωνιστικότητα. Τα έργα αυτά επιφέρουν εντυπωσιακά αποτελέσματα και σε βραχυπρόθεσμο επίπεδο. Δημιουργούν νέες θέσεις εργασίας με γεωγραφικά ποικίλο τρόπο και καθιστούν πιο δυναμικούς τους οικονομικούς παράγοντες. " διάθεση των 146 εκατομμυρίων ευρώ του ταμείου για έργα στον τομέα των ανανεώσιμων πηγών ενέργειας και της ενεργειακής απόδοσης αποτελεί μια καλή αρχή, αλλά οφείλουμε να παραδεχθούμε ότι αυτό το ποσό είναι άνευ σημασίας ακόμα και σε επίπεδο κράτους μέλους. Χαιρόμαστε ιδιαίτερα που η στρατηγική Ενέργεια 2020, την οποία αποκάλυψε χτες η Επιτροπή, περιλαμβάνει τη δημιουργία μιας ενεργειακά αποδοτικής Ευρώπης μεταξύ των βασικών προτεραιοτήτων της. Ελπίζουμε ότι η στρατηγική δέσμευση για ενεργειακή απόδοση θα αντικατοπτριστεί και στη διανομή άλλων πόρων.
<SPEAKER ID="080" NAME="Marian-Jean Marinescu" LANGUAGE="RO">
Το Ευρωπαϊκό Ενεργειακό Πρόγραμμα Ανάκαμψης προέβλεπε δέσμη χρηματοδότησης που ανερχόταν σε 3,98 δισεκατομμύρια ευρώ για το 2009 και το 2010. Ήταν απολύτως αναγκαίο να δημιουργηθεί ένα χρηματοδοτικό μέσο που θα προοριζόταν ειδικά για τη χρήση των πόρων στο πλαίσιο του εν λόγω ενεργειακού προγράμματος, οι οποίοι δεν μπορούσαν να διατεθούν μέχρι το τέλος του 2010, ώστε να μην χαθεί η υπόλοιπη δέσμη χρηματοδότησης. Μία ιδιαίτερα σημαντική πτυχή που αναφέρεται στον κανονισμό σχετικά με το ευρωπαϊκό ενεργειακό πρόγραμμα είναι η γεωγραφική ισορροπία των έργων. Πρόκειται για ένα βασικό στοιχείο που επιτρέπει να διασφαλισθεί ο αντίκτυπος του εν λόγω κανονισμού για την οικονομική ανάκαμψη σε ολόκληρη την Ευρωπαϊκή Ένωση. Αναγνωρίζει επίσης ότι υπήρξαν έργα σε ορισμένα κράτη μέλη που είτε δεν έλαβαν καθόλου χρηματοδότηση είτε χρηματοδοτήθηκαν μόλις εν μέρει. Τέλος, θα ήθελα να επισημάνω πόσο σημαντικό είναι να ανανεώνονται αυτά τα είδη των χρηματοδοτικών μέσων που στοχεύουν στην προώθηση της μακροπρόθεσμης ενεργειακής απόδοσης στην ΕΕ. Καλώ την Επιτροπή να αξιολογήσει προσεκτικά την αποτελεσματικότητα της ανανέωσης αυτού του είδους των μέσων και να εξετάσει τις δυνατότητες χρήσης μιας παρόμοιας προσέγγισης στο μέλλον, όταν θα ασχοληθεί με άλλους μη δαπανηθέντες πόρους από τον προϋπολογισμό της ΕΕ.
<SPEAKER ID="081" NAME="Algirdas Saudargas" LANGUAGE="LT">
" δυνατότητα να διατεθούν μη καταβληθέντες σύμφωνα με την οδηγία πόροι για την ανάπτυξη έργων στον τομέα της ενεργειακής απόδοσης και των ανανεώσιμων πηγών ενέργειας προβλεπόταν ήδη στον κανονισμό, αλλά επικροτώ το γεγονός ότι κατέστη δυνατή η επίτευξη συναίνεσης όσον αφορά τη συγκεκριμένη εφαρμογή του. " ενεργειακή απόδοση και οι ανανεώσιμες πηγές ενέργειας αναφέρονται συχνά ως προτεραιότητες της ΕΕ που θα βοηθήσουν στην εφαρμογή της στρατηγικής ΕΕ 2020 και θα διασφαλίσουν την ενεργειακή ασφάλεια. Οι επενδύσεις σε αυτόν τον τομέα κατά τη διάρκεια της οικονομικής ύφεσης είναι πολύ σημαντικές, διότι θα δημιουργήσουν δυνατότητες για νέες θέσεις εργασίας και θα προωθήσουν την ανταγωνιστικότητα, τη διάδοση των καινοτομιών και την οικονομική σταθερότητα. Επιπλέον, το προβλεπόμενο χρηματοδοτικό μέσο -όπως η σύσταση ταμείου για τα ευρωπαϊκά χρηματοπιστωτικά ιδρύματα- θα πολλαπλασιάσει το διαθέσιμο ποσό, αυξάνοντας έτσι τις δυνατότητες για τη χρηματοδότηση έργων. Εκείνο που προκαλεί λύπη είναι ότι το προβλεπόμενο χρηματοδοτικό μέσο δεν είναι συνεχές, αλλά ελπίζω ότι θα δημιουργήσει ένα κατάλληλο κίνητρο για μεγαλύτερη ενεργειακή απόδοση και για την προώθηση των ανανεώσιμων πηγών ενέργειας.

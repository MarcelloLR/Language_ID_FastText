<CHAPTER ID="005">
Προσομοιώσεις ακραίων καταστάσεων σε πυρηνικούς σταθμούς της ΕΕ και πυρηνική ασφάλεια σε γειτονικές χώρες της ΕΕ (συζήτηση) 
<SPEAKER ID="058" NAME="Πρόεδρος">
Το επόμενο σημείο της ημερήσιας διάταξης είναι η δήλωση της Επιτροπής σχετικά με τις προσομοιώσεις ακραίων καταστάσεων σε πυρηνικούς σταθμούς της ΕΕ και την πυρηνική ασφάλεια σε γειτονικές χώρες της ΕΕ.
<SPEAKER ID="059" NAME="Günther Oettinger">
μέλος της Επιτροπής. - (DE) Κυρία Πρόεδρε, αξιότιμοι βουλευτές, μετά από πολλές συνεδριάσεις με διάφορες κοινοβουλευτικές επιτροπές, μπορώ να σας ενημερώσω σήμερα σχετικά με την πρόοδο του φιλόδοξου σχεδίου μας για την εισαγωγή σε πανευρωπαϊκό επίπεδο προσομοίωσης ακραίων καταστάσεων σε πυρηνικούς σταθμούς στην Ευρωπαϊκή Ένωση και σε άλλες χώρες.
<P>
Εισηγηθήκαμε στο Συμβούλιο ότι πρέπει να διερευνηθεί η ασφάλεια όλων των σταθμών πυρηνικής ενέργειας στην ΕΕ βάσει μιας ολοκληρωμένης αξιολόγησης κινδύνου και ασφάλειας και το Συμβούλιο κατέληξε σε απόφαση σχετικά με αυτό στα τέλη Μαρτίου. Ζητήθηκε από την Ομάδα Ευρωπαϊκών Ρυθμιστικών Αρχών σε θέματα πυρηνικής ασφάλειας (ENSREG) και από την Επιτροπή να καθορίσουν τα κριτήρια, τη μεθοδολογία και το χρονοδιάγραμμα για την εκτέλεση των προσομοιώσεων ακραίων καταστάσεων. " διαδικασία αυτή δεν ήταν εύκολη και γίναμε αποδέκτες σχολίων κάθε είδους σχετικά με τις προσπάθειές μας.
<P>
Σήμερα μπορώ να σας πω πως έχουμε πλέον ορίσει τα κριτήρια προσομοίωσης, τη μεθοδολογία και το χρονοδιάγραμμα, το οποίο, κατά την άποψή μου, θα ικανοποιήσει τις προσδοκίες των ευρωπαίων πολιτών σχετικά με την εν λόγω προσομοίωση ακραίων καταστάσεων.
<P>
(Διαμαρτυρίες από τον. κ Turmes)
<P>
Το να λέτε απλώς "ανοησίες" δεν αποτελεί επιχείρημα, κύριε Turmes. " λέξη "ανοησίες" δεν είναι μια λέξη που επιθυμούμε να συναντάμε στα πρακτικά, αλλά εάν σας ευχαριστεί, τότε θα την αποδεχτώ.
<P>
Εν πάση περιπτώσει, δώσαμε μια δύσκολη μάχη. Καταρχάς, πολλές από τις ρυθμιστικές αρχές σε θέματα πυρηνικής ασφάλειας δεν ήταν διατεθειμένες να συμφωνήσουν σε μια ευρωπαϊκή διαδικασία επιθεώρησης. Αυτό συμβαίνει επειδή το ενεργειακό μείγμα αποτελεί ζήτημα που αφορά τα κράτη μέλη και επειδή η παρακολούθηση, η έγκριση και η εποπτεία των πυρηνικών σταθμών εμπίπτει επίσης στη δικαιοδοσία των κρατών μελών. Πιστεύω πως το ότι εκτελούμε προσομοίωση ακραίων καταστάσεων σε ευρωπαϊκό επίπεδο με κοινά κριτήρια συνιστά ένα ιδιαίτερα σημαντικό και ιστορικό βήμα προόδου χάριν της ασφάλειας όλων των ευρωπαίων πολιτών. Σας διαβεβαιώνω ότι δεν θα επιτρέψω να χρησιμοποιηθεί μια αποδυναμωμένη εκδοχή της προσομοίωσης ακραίων καταστάσεων.
<P>
Όταν παρουσιαστεί στο κοινό το πόρισμα της προσομοίωσης ακραίων καταστάσεων, με όλα τα αποτελέσματα, τις αξιολογήσεις, τις προτάσεις και τα συμπεράσματα, οι πολίτες της Ευρώπης θα γνωρίζουν περισσότερα σχετικά με τους ευρωπαϊκούς πυρηνικούς σταθμούς σε όλα τα κράτη μέλη απ' όσα γνώριζαν παρά τις προσπάθειες που πραγματοποιήθηκαν τις τελευταίες δεκαετίες. Θυμάμαι πολύ καλά πόσο οι πληθυσμοί που κατοικούν σε περιοχές κοντά σε εθνικά σύνορα επιθυμούσαν να ενημερωθούν για τα χαρακτηριστικά ασφάλειας των κοντινών πυρηνικών σταθμών. Αυτά συχνά δεν ήταν καθόλου ικανοποιητικά από την οπτική γωνία των πολιτών. Σε έξι έως εννέα μήνες θα έχουμε πολύ περισσότερα δεδομένα, στοιχεία και πορίσματα στη διάθεσή μας απ' όσα δόθηκαν στη δημοσιότητα τα τελευταία είκοσι χρόνια.
<P>
" προσομοίωση ακραίων καταστάσεων αποτελείται από τρία στάδια.
<P>
(Διαμαρτυρίες από την κ. Harms)
<P>
Δεδομένου ότι είναι ακόμα νωρίς, ας επιλέξουμε μια σοβαρή προσέγγιση σήμερα το πρωί, κυρία Harms. Παρακαλώ να είστε σίγουρη ότι θα παραμείνω αντικειμενικός. Όταν συζητάμε αυτό το θέμα, έχω την αίσθηση πως δέχομαι κριτική και από τις δύο πλευρές. Όπως ένα έμπειρο άτομο που βρίσκεται στη μέση, γνωρίζω πως είμαι στο σωστό μέρος.
<P>
Είπα "στη μέση", κυρία Harms. Δεν μίλησα για μετριότητα. Σας παρακαλώ να με ακούτε προσεκτικά. Πιστεύω ότι η θέση μου θα ικανοποιήσει τις προσδοκίες σας σε ό,τι αφορά την αντικειμενικότητα.
<P>
Στάδιο 1: Σε μια οικονομία της αγοράς, βασική ευθύνη των ιδιοκτητών και των φορέων εκμετάλλευσης των πυρηνικών σταθμών είναι αναμφίβολα να διασφαλίζουν οι ίδιοι ότι οι εγκαταστάσεις τους είναι ασφαλείς, να πραγματοποιούν τακτικούς ελέγχους ασφάλειας και να κοινοποιούν τα αποτελέσματα. Γι' αυτόν τον λόγο, κατά το πρώτο στάδιο, έχει ζητηθεί από την 1η Ιουνίου από κάθε φορέα εκμετάλλευσης πυρηνικού σταθμού να υποβάλει έκθεση στις εθνικές αρχές χρησιμοποιώντας τα συμπεφωνημένα ευρωπαϊκά κριτήρια επιθεώρησης, τον κατάλογο επιθεώρησής μας, ο οποίος είναι δημόσιος και διαφανής. Οι εκθέσεις πρέπει να υποβάλλονται γρήγορα, αλλά πρέπει να είναι σχολαστικές και η σχολαστικότητα είναι πιο σημαντική από την ταχύτητα. Πρέπει να περιλαμβάνουν την αξιολόγηση των φορέων εκμετάλλευσης για τον πυρηνικό σταθμό τους και τα συμπεράσματα στα οποία κατέληξαν οι φορείς εκμετάλλευσης βάσει των κριτηρίων επιθεώρησης και των επιπτώσεων της Φουκουσίμα.
<P>
Στάδιο 2: Αυτό συνίσταται σε μία ακόμα αξιολόγηση από τις εθνικές ρυθμιστικές αρχές σε θέματα πυρηνικής ασφάλειας των εκθέσεων που εκπόνησαν οι φορείς εκμετάλλευσης και σε μια αξιολόγηση των επιθεωρήσεων και των πορισμάτων των ίδιων των ρυθμιστικών αρχών.
<P>
Το στάδιο 3 είναι νέο και αποτελείται από αξιολογήσεις από ομοτίμους. Κατά τη διάρκεια του τρίτου σταδίου, σκοπεύουμε να σχηματίσουμε δική μας εικόνα για την κατάσταση, να κάνουμε τη δική μας αξιολόγηση και να συναγάγουμε τα δικά μας συμπεράσματα σε ευρωπαϊκό επίπεδο. Δεν θα κλειστούμε στον γυάλινο πύργο μας και δεν θα δεχθούμε αφελώς τα αποτελέσματα που θα παράσχουν οι εθνικές αρχές. Θα χρησιμοποιήσουμε μεικτές ευρωπαϊκές ομάδες και θα έχουμε τη δυνατότητα να επισκεφτούμε αυτοπροσώπως τους πυρηνικούς σταθμούς. Οι ευρωπαϊκές ομάδες θα αποτελούνται από ειδικούς σε θέματα πυρηνικής ενέργειας από τα διάφορα κράτη μέλη και από υπαλλήλους της Επιτροπής.
<P>
Κάθε βήμα, συγκεκριμένα, στο πλαίσιο των αξιολογήσεων από ομοτίμους, μπορεί να πραγματοποιηθεί μόνο βάσει της συμφωνίας μεταξύ της Επιτροπής και της ENSREG, πράγμα που σημαίνει ότι χωρίς τη σύμφωνη γνώμη της Επιτροπής η διαδικασία δεν μπορεί να ολοκληρωθεί. Γι' αυτόν τον λόγο μπορώ να σας διαβεβαιώσω ότι για μένα είναι πολύ σημαντική μια σοβαρή, αντικειμενική και ενδελεχής προσέγγιση.
<P>
Όλα όσα συμβαίνουν θα είναι διαφανή. Μόνο σε περιπτώσεις κατά τις οποίες τα συμφέροντα ασφάλειας απαιτούν το απόρρητο των εγγράφων θα επιτρέπεται χαμηλότερο επίπεδο διαφάνειας. Πιστεύω ότι τα κριτήρια προσομοίωσης καλύπτουν τις βασικές προσδοκίες και τα νόμιμα συμφέροντα του κοινού στην Ευρώπη. Περιλαμβάνουν όλα τα φυσικά φαινόμενα, όπως τις πλημμύρες, την υπερβολική ζέστη και το υπερβολικό ψύχος, τους σεισμούς και άλλα. Περιλαμβάνουν όλους τους κινδύνους που σχετίζονται με τη φύση.
<P>
Δεύτερον, είμαι περισσότερο πεπεισμένος από ποτέ ότι παρόλο που η αφετηρία της καταστροφής στη Φουκουσίμα ήταν ένα φυσικό γεγονός, αυτό δεν ήταν η μόνη αιτία της καταστροφής. Κατά την άποψή μου, η ανθρώπινη αποτυχία διαδραμάτισε σημαντικό, εάν όχι αποφασιστικό, ρόλο στην Ιαπωνία πριν από τον σεισμό και το τσουνάμι, σε ό,τι αφορά τη βελτίωση της ασφάλειας και τον εκσυγχρονισμό του σταθμού και μετά τον σεισμό σε σχέση με τον περιορισμό της ζημιάς στο ελάχιστο.
<P>
Γι' αυτόν τον λόγο, κατ' εμέ, ο ανθρώπινος παράγοντας υπήρξε σημαντικό στοιχείο της προσομοίωσης ακραίων καταστάσεων. Στην αρχή, δεν έλαβα επαρκή υποστήριξη σε αυτό το ζήτημα από τις ρυθμιστικές αρχές πυρηνικής ενέργειας. Είμαι ευγνώμων που το Κοινοβούλιο και, συγκεκριμένα, η Επιτροπή Βιομηχανίας, Έρευνας και Ενέργειας και η Επιτροπή Περιβάλλοντος, Δημόσιας Υγείας και Ασφάλειας των Τροφίμων με στήριξαν. Γι' αυτόν τον λόγο, συμπεριέλαβα τις προσδοκίες τους στις διαπραγματεύσεις. Διασφαλίσαμε ότι ο ανθρώπινος παράγοντας θα εκπροσωπείται ευρέως στα κριτήρια προσομοίωσης.
<P>
Στο σημείο αυτό θα ήθελα να κάνω μία πολύ συγκεκριμένη διάκριση. Διασφαλίσαμε ότι ο ανθρώπινος παράγοντας και η ανθρώπινη αποτυχία καλύπτονται πλήρως στα κριτήρια προσομοίωσης. Με αυτό εννοούμε κάποιο σφάλμα, την έλλειψη προσόντων, την κακή διαχείριση ενός πυρηνικού σταθμού ή ένα σφάλμα του πιλότου που καταλήγει σε πτώση του αεροπλάνου. Αυτό σημαίνει ότι τα ανθρώπινα θέματα και η ανθρώπινη αποτυχία αντιπροσωπεύονται πλήρως στην προσομοίωση ακραίων καταστάσεων.
<P>
(Διαμαρτυρίες από τον κ. Turmes)
<P>
Κύριε Turmes, φαίνεται πως πιστεύετε ότι μπορείτε να κατευθύνετε τις κοινοβουλευτικές διαδικασίες με τις φωνές σας. Σας παρακαλώ επιτρέψτε μου να ολοκληρώσω. Θα έχετε επαρκή χρόνο ομιλίας κατόπιν.
<P>
(Χειροκροτήματα και διαμαρτυρίες)
<P>
Θα ήθελα να εξηγήσω στον αξιότιμο βουλευτή ότι το εν λόγω θέμα είναι τόσο σημαντικό που θα έπρεπε να έχω στη διάθεσή μου χρόνο ομιλίας τουλάχιστον επτά έως οκτώ λεπτών. Εν πάση περιπτώσει, αυτός είναι ο Κανονισμός του Κοινοβουλίου σας. Εάν επιθυμείτε περισσότερο χρόνο ομιλίας, το ίδιο το Κοινοβούλιο μπορεί να αποφασίσει επ' αυτού. Εσείς είστε βουλευτής του Κοινοβουλίου, ενώ εγώ δεν είμαι.
<P>
Το θέμα του ανθρώπινου σφάλματος καλύπτεται πλήρως. Ωστόσο, ένας τομέας ο οποίος δεν συμπεριλαμβάνεται είναι το έγκλημα. Με αυτό εννοώ ότι εσκεμμένες επιθέσεις σε πυρηνικούς σταθμούς, ενδεχομένως από τρομοκράτες, με οποιαδήποτε μορφή, συμπεριλαμβανομένων επιθέσεων στον κυβερνοχώρο και επιθέσεων με αεροσκάφος, δεν εντάσσονται στην προσομοίωση ακραίων καταστάσεων. Υπάρχουν δύο λόγοι γι' αυτό. Ο πρώτος είναι καθαρά τυπικός. Οι ρυθμιστικές αρχές σε θέματα πυρηνικής ασφάλειας σε πολλά κράτη μέλη δεν είναι τεχνικά υπεύθυνες γι' αυτόν τον τομέα και παρέπεμψαν την Επιτροπή στην αρμοδιότητα των μυστικών υπηρεσιών, της αστυνομίας, της αεροπορίας, του στρατού και των εθνικών αρχών. Κατά συνέπεια, θα καλέσουμε τώρα τα κράτη μέλη να αποστείλουν σε εμάς εκπροσώπους των σχετικών αρχών, έτσι ώστε να μπορέσουμε να συζητήσουμε με τις εν λόγω αρχές πριν από τη θερινή διακοπή των εργασιών τον τρόπο με τον οποίο θα μπορέσουμε να ενσωματώσουμε τις επιπτώσεις του εγκλήματος.
<P>
Ο δεύτερος λόγος είναι ότι τα κράτη μέλη έθεσαν το ζήτημα της εμπιστευτικότητας και παρουσίασαν ισχυρά επιχειρήματα για να το υποστηρίξουν, πράγμα που σήμαινε ότι οι συζητήσεις δεν μπορούσαν να είναι διαφανείς. Θέλουμε να υποβάλουμε μια ενδιάμεση έκθεση τον Νοέμβριο. Θα χαρώ πολύ να έχω περαιτέρω επίσημες συζητήσεις με το Κοινοβούλιο πριν λάβει χώρα η αξιολόγηση από ομοτίμους. Υπάρχει ένα σημείο επί του οποίου πρέπει να είμαστε σαφείς: η σχολαστικότητα είναι πιο σημαντική από την ταχύτητα. Δεν συμφωνώ με το σύντομο χρονοδιάγραμμα, το οποίο κάποια κράτη μέλη θεώρησαν πως είναι κατάλληλο για τις ειδικές προσομοιώσεις.
<P>
Δεν πιστεύω πως μπορούμε να αξιοποιήσουμε δεόντως τα κριτήρια προσομοίωσης που είναι τόσο σημαντικά για εμάς σε διάστημα τεσσάρων έως έξι εβδομάδων. Κατά συνέπεια, ενδεχομένως να χρειαστούμε μια περίοδο που να εκτείνεται ως την άνοιξη του επόμενου έτους. Σε ό,τι αφορά άλλα θέματα, έχετε υπόψη σας ότι δεν με απασχολεί το ζήτημα του αν οι πυρηνικοί σταθμοί λειτουργούν, βρίσκονται στο στάδιο της σχεδίασης, είναι υπό κατασκευή ή έχουν πάψει να λειτουργούν. Αυτό είναι αρμοδιότητα των κρατών μελών σύμφωνα με όσα αντιλαμβάνομαι από τη νομοθεσία. Ωστόσο, αισθάνομαι πως είμαι υπεύθυνος για την ασφάλεια σε σχέση τόσο με τους πυρηνικούς σταθμούς που λειτουργούν όσο και με όσους βρίσκονται στο στάδιο της σχεδίασης. Γι' αυτόν τον λόγο, είμαι ευγνώμων που η πρόσκλησή μας έγινε δεκτή σε επίπεδο εργασίας και που η Ουκρανία, η Ρωσία, η Ελβετία, η Αρμενία, η Κροατία και η Τουρκία συμφώνησαν να κάνουν το επόμενο βήμα μιας κοινής ευρωπαϊκής προσομοίωσης ακραίων καταστάσεων, η οποία θα επιτρέψει να πραγματοποιηθεί μια έρευνα ασφάλειας πέρα από τα σύνορα της Ευρωπαϊκής Ένωσης.
<P>
Προσδοκώ να σας ενημερώσω για τα αποτελέσματα το συντομότερο δυνατό. Επιπλέον, θα ήθελα να αναφέρω ότι κι εγώ θα ασχοληθώ τους επόμενους μήνες με τη σύνταξη αυστηρών και αντικειμενικών νομικών κανονισμών οι οποίοι θα διέπουν τα πυρηνικά απόβλητα. Εξεπλάγην που η επιτροπή δεν απέκλεισε κατηγορηματικά με μεγάλη πλειοψηφία τη δυνατότητα εξαγωγής αποβλήτων προς τρίτες χώρες.
<P>
(Διαμαρτυρίες)
<P>
Θα ήθελα να εξηγήσω στον αξιότιμο βουλευτή ότι βρίσκομαι εδώ με την ιδιότητά μου ως Επιτρόπου. " συμμετοχή μου σε κάποιο κόμμα είναι προσωπικό ζήτημα. Σας παρακαλώ να κάνετε τη διάκριση ανάμεσα στον κ. Oettinger, τον πρώην χριστιανοδημοκράτη, και τον Επίτροπο Oettinger. Κατά συνέπεια, ως Επίτροπος μπορώ να πω πως εξεπλάγην που επιβλήθηκαν περιορισμοί στις απαγορεύσεις εξαγωγών από μια σαφή πλειοψηφία. Ενδεχομένως να είναι ακόμα δυνατό να αλλάξει αυτό κατά τη διαδικασία λήψης κοινοβουλευτικής απόφασης έως το τέλος Ιουνίου.
<P>
(Χειροκροτήματα)
<SPEAKER ID="061" NAME="Herbert Reul" LANGUAGE="DE">
Κυρία Πρόεδρε, κύριε Oettinger, καταρχάς, θα ήθελα να σας ευχαριστήσω ιδιαιτέρως, κύριε Oettinger. Σε αντίθεση με τους ανθρώπους εκείνους των οποίων τα ωραία λόγια απλώς προκαλούν αβεβαιότητα, διασφαλίσατε ότι πράγματι κάτι γίνεται. Αυτό κάνει τη διαφορά στην πολιτική.
<P>
Για να είμαι απολύτως ειλικρινής, πραγματικά έχει αρχίσει να με εκνευρίζει το ότι ορισμένοι βουλευτές συνεχώς ζητούν περισσότερα, αλλά δεν είναι διατεθειμένοι να συμβάλουν οι ίδιοι. Κυρία Harms, έχουμε αποτύχει στο Κοινοβούλιο. Δεν καταφέραμε καν να εγκρίνουμε ψήφισμα σχετικά με την ασφάλεια επειδή θέλατε 150% και δεν ικανοποιηθήκατε με ό,τι ήταν στην πραγματικότητα δυνατό ως αποτέλεσμα των διάφορων σχετικών αρμοδιοτήτων. Δεν κάναμε τη δουλειά μας και ούτε κι εσείς την κάνατε.
<P>
Ωστόσο, ο Επίτροπος έκανε τη δουλειά του. Πριν από έξι μήνες, δεν θα περιμέναμε να έχουμε την ευκαιρία να πραγματοποιήσουμε μια προσομοίωση ακραίων καταστάσεων τέτοιου είδους. Ποτέ δεν θα πιστεύαμε πως θα ήταν δυνατό να ξεκινήσουμε συζητήσεις σχετικά με το θέμα της ασφάλειας με κράτη εκτός της Ευρώπης. Είναι εύκολο να περιφερόμαστε φωνάζοντας πόσο απαίσια είναι όλα και να εστιαζόμαστε μόνο στο θέμα της εξόδου από την πυρηνική ενέργεια, με άλλα λόγια, να τα θέλουμε όλα ή τίποτα. Είναι πιο δύσκολο αλλά πιο επωφελές για τους λαούς της Ευρώπης να σημειωθεί πρόοδος σε αυτόν τον τομέα. Αυτό που πέτυχε ο κ. Oettinger τους τελευταίους μήνες αποτελεί παράδειγμα για όλους εμάς. Δεν επιχειρώ να πω πως όλα είναι ακριβώς όπως θα θέλαμε. Μόνο στο τέλος θα μπορέσουμε να πούμε αν αυτό είναι που θέλαμε. Κυρία Harms και κύριε Turmes, είναι εντελώς απαράδεκτο να σπαταλάτε τον χρόνο σας μονίμως διαμαρτυρόμενοι και φωνάζοντας και κατόπιν, όταν καλείστε να κάνετε κάτι, να καταψηφίζετε τα βελτιωμένα επίπεδα ασφάλειας για τους πυρηνικούς σταθμούς. Το ψήφισμα βρισκόταν στο τραπέζι και το καταψηφίσατε. Αποδυναμώσατε τη θέση του Κοινοβουλίου και της Επιτροπής, τη στιγμή που θέλαμε να βελτιώσουμε την ασφάλεια των ευρωπαϊκών πυρηνικών σταθμών. Αυτό είναι γεγονός.
<P>
Δεν ανέχομαι άλλο αυτήν τη συνεχή υποκρισία. Είναι ανέντιμη και δεν μας επιτρέπει να σημειώσουμε πρόοδο. Φυσικά, η κατάσταση είναι πολύπλοκη, αλλά όλοι γνωρίζουμε τη νομική θέση. Είναι αφελές να πιστεύουμε πως μπορούμε να κάνουμε ό,τι θέλουμε. Υπάρχει μια πολύ συγκεκριμένη νομική θέση την οποία πρέπει να ακολουθήσουμε. Τα πράγματα που έχουν επιτευχθεί εδώ, σε αυτό το πλαίσιο, είναι πολύ ενδιαφέροντα και σημαντικά. Ενδεχομένως να πιστεύετε πως οι συνεχείς φωνές είναι διασκεδαστικές, αλλά με αυτές δεν καταλήγουμε πουθενά.
<P>
(Χειροκροτήματα)
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="062" NAME="Claude Turmes" AFFILIATION="Verts/ALE">
(DE) Κυρία Πρόεδρε, κύριε Reul, θα εξηγήσω στην ομιλία μου αργότερα για ποιον λόγο δεν είμαστε ικανοποιημένοι, αλλά έχω την εντύπωση πως δεν έχετε ακόμα χωνέψει εντελώς αυτό που αποφάσισε τώρα η καγκελάριος και το κόμμα σας στη Γερμανία.
<SPEAKER ID="063" NAME="Herbert Reul" AFFILIATION="PPE">
(DE) Κυρία Πρόεδρε, και πάλι, όλα αυτά δεν σχετίζονται προφανώς με την πρόοδο αυτού του θέματος κατά ένα χιλιοστό ή κατά τρία μέτρα, αλλά με τις πολιτικές διαφωνίες των κομμάτων. Μπορούμε να τα καταφέρουμε. Σημειώσαμε πολύ μεγαλύτερη πρόοδο σε αυτό το ψήφισμα στο Κοινοβούλιο σε διακομματικό επίπεδο απ' ό,τι τώρα. Κατ' εμέ, είναι εξαιρετικά θλιβερό το ότι και πάλι διαφωνούμε σχετικά με το ζήτημα του ναι ή του όχι. Γνωρίζετε ότι προσωπικά διατηρώ μια πολύ ξεχωριστή άποψη για το εν λόγω θέμα, αλλά είμαι διατεθειμένος να συμβιβαστώ και να εξευρεθεί κοινή βάση στο Κοινοβούλιο προκειμένου να βελτιωθεί η ασφάλεια των ευρωπαϊκών πυρηνικών σταθμών στην υφιστάμενη θέση τους, όπου πρόκειται το πιθανότερο να παραμείνουν. Το καθήκον μας είναι να επιτυγχάνουμε αποτελέσματα για τους λαούς της Ευρώπης και όχι απλώς να παρέχουμε εξηγήσεις.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="064" NAME="Gerald Häfner" AFFILIATION="Verts/ALE">
(DE) Κυρία Πρόεδρε, κύριε Reul, λαμβάνω σοβαρά υπόψη το αίτημά σας για αντικειμενικότητα και ειλικρίνεια όσον αφορά τις μεταξύ μας συναναστροφές. Κατά συνέπεια, θα ήθελα να ρωτήσω γιατί ακούγεστε τόσο επιθετικός και γιατί κατηγορείτε τους βουλευτές της Ομάδας των Πρασίνων/Ευρωπαϊκής Ελεύθερης Συμμαχίας για υποκρισία. Χρησιμοποιήσατε το γελοίο επιχείρημα ότι πριν από έναν χρόνο δεν θα ήταν δυνατό να πραγματοποιηθεί μια προσομοίωση ακραίων καταστάσεων τέτοιου είδους. Ωστόσο, δεν εξηγήσατε στο Κοινοβούλιο ότι ο μόνος λόγος για τον οποίο αυτό δεν ήταν δυνατό ήταν επειδή το εμποδίσατε εσείς, κύριε Reul, και όσοι βρίσκονται στο πλευρό σας.
<P>
Το πρόβλημα αυτό υπήρχε πριν από τη Φουκουσίμα. Εάν επιθυμούμε όλοι ασφάλεια, τότε το σωστό θα ήταν να επιδεικνύουμε συνεχώς δέσμευση για την ασφάλεια και όχι μόνο όταν έχει σημειωθεί τήξη του πυρήνα σε τρεις αντιδραστήρες.
<SPEAKER ID="065" NAME="Herbert Reul" AFFILIATION="PPE">
(DE) Κυρία Πρόεδρε, καταρχάς, ο λόγος για τον οποίο αντέδρασα τόσο έντονα είναι ότι εξακολουθώ να νιώθω ενοχλημένος που δεν καταφέραμε να εγκρίνουμε ένα κοινό ψήφισμα για την ασφάλεια, επειδή ήταν πιο σημαντικό για ορισμένους να υιοθετήσουν μια απόλυτη θέση αντί να βρουν κοινή βάση.
<P>
Δεύτερον, εξήγησα κατά τη διάρκεια της συζήτησης και θα το εξηγήσω και πάλι ότι από αυτό πήρα ένα μάθημα. Συνειδητοποιώ τώρα ότι πρέπει να κάνουμε περισσότερα για την καθιέρωση ισχυρότερων προτύπων ασφάλειας στους ευρωπαϊκούς πυρηνικούς σταθμούς. Πρέπει να ασκήσουμε μεγαλύτερη πίεση και να επιδείξουμε μεγαλύτερη πρωτοβουλία.
<P>
Γι' αυτόν τον λόγο υποστήριξα το κοινό ψήφισμα και γι' αυτόν τον λόγο είμαι υπέρ της παροχής στήριξης στον κ. Oettinger και κατά της συνεχούς επίθεσης εναντίον του.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="066" NAME="Vytautas Landsbergis" AFFILIATION="PPE">
(EN) Κυρία Πρόεδρε, θα ήθελα να πω στον κ. Reul ότι υπήρξε μια εποχή κατά την οποία θεωρείτο ότι η ενέργεια από μη ασφαλείς πυρηνικούς σταθμούς ήταν "βρόμικη" και ότι δεν έπρεπε να την αγοράζουν τα υπεύθυνα κράτη της ΕΕ. Οι εν λόγω πυρηνικοί σταθμοί, οι οποίοι πρόκειται τώρα να κατασκευαστούν στα ανατολικά σύνορα της ΕΕ, ανήκουν σε αυτήν ακριβώς την κατηγορία, καθώς με την τεχνολογία τους δεν έχουν ακόμα γίνει πειραματισμοί σε πιο μακρινές περιοχές. Οι διαβεβαιώσεις πως θα είναι ασφαλείς είναι μόνο κενές διαβεβαιώσεις.
<P>
Ποια θα είναι η γνώμη του αν η Γερμανία, η οποία αρνείται να κατασκευάσει πυρηνικούς σταθμούς στα εδάφη της, αποδεχτεί την κατασκευή τους στα σύνορά μας και αγοράζει αυτήν τη "βρόμικη" ενέργεια; Τι είδους εικόνα αλληλεγγύης και ηθικής είναι αυτή;
<SPEAKER ID="067" NAME="Herbert Reul" AFFILIATION="PPE">
(DE) Κυρία Πρόεδρε, κύριε Landsbergis, λυπάμαι, αλλά δεν μπορώ να απαντήσω στην ερώτηση. Δεν μπορώ να μιλήσω εξ ονόματος της γερμανικής κυβέρνησης. Ωστόσο, πιστεύω πως έχετε δίκιο όταν λέτε ότι πρέπει όχι μόνο να χειριστούμε προσεκτικά το θέμα της ασφάλειας των ευρωπαϊκών πυρηνικών σταθμών, αλλά και ότι πρέπει να αναλάβουμε την ευθύνη για να επηρεάσουμε την κατασκευή και την κατάσταση άλλων πυρηνικών σταθμών, όσο το δυνατό περισσότερο.
<P>
Ο κ. Oettinger είπε ότι καταβάλλει κάθε δυνατή προσπάθεια για την προώθηση των προσομοιώσεων ακραίων καταστάσεων και πιθανών αλλαγών στις οδηγίες σε άλλες περιοχές του κόσμου και ότι δεσμεύεται να διασφαλίσει ότι θα εγκριθούν τα εν λόγω υψηλότερα πρότυπα ασφάλειας. Στο πλαίσιο αυτό, πιστεύω πως οι παρατηρήσεις σας δικαιολογούνται.
<SPEAKER ID="068" NAME="Teresa Riera Madurell" LANGUAGE="ES">
Κυρία Πρόεδρε, κύριε Reul, είστε ο πρόεδρος της επιτροπής. Κυρίες και κύριοι, ας ηρεμήσουμε λίγο.
<P>
Κύριε Επίτροπε, στη συνεδρίαση που είχαμε την ημέρα πριν από τη συνεδρίασή σας με την Ομάδα Ευρωπαϊκών Ρυθμιστικών Αρχών σε θέματα πυρηνικής ασφάλειας (ENSREG), η Ομάδα μου σας εξήγησε ποια ήταν η θέση μας σχετικά με αυτό το θέμα. Τώρα οφείλω να σας πω πως δεν είμαστε απολύτως ικανοποιημένοι. Γιατί συμβαίνει αυτό;
<P>
Επειδή πιστεύουμε πως οι προσομοιώσεις ακραίων καταστάσεων έπρεπε να είχαν καταστεί υποχρεωτικές. Ωστόσο, με ικανοποίηση ακούσαμε ότι οι 143 ευρωπαϊκοί πυρηνικοί σταθμοί πρόκειται να υποβληθούν σε προσομοιώσεις ακραίων καταστάσεων και στηρίζουμε, επίσης, την Επιτροπή στην προσπάθειά της να πείσει τρίτες χώρες να αξιολογήσουν εκ νέου και εκείνες τους σταθμούς τους. Επιπλέον, δεν είμαστε ικανοποιημένοι επειδή πιστεύουμε πως οι προσομοιώσεις ακραίων καταστάσεων, τις οποίες, στην πραγματικότητα, θα διενεργήσουν οι ίδιοι οι φορείς εκμετάλλευσης, πρέπει να αποτελέσουν αντικείμενο δεύτερης γνωμοδότησης, προκειμένου να διασφαλιστεί μεγαλύτερη αντικειμενικότητα. " μέθοδος αξιολόγησης από ομοτίμους, η οποία περιλαμβάνει έξι ειδικούς, αποτελεί ένα βήμα. Ωστόσο, η πρόταση της Ομάδας μας ήταν να δημιουργηθεί ένας ανεξάρτητος μηχανισμός ελέγχου, ο οποίος θα έπρεπε να λειτουργεί εξαρχής και όχι κατά τη μετέπειτα φάση ανάλυσης των αποτελεσμάτων.
<P>
Πιστεύουμε, επίσης, πως οι προσομοιώσεις πρέπει να διενεργηθούν και σε άλλες εγκαταστάσεις, όπως οι αντιδραστήρες έρευνας, και σε σχέση με άλλους κινδύνους, όπως οι επιπτώσεις μιας τρομοκρατικής επίθεσης ή οι δομικές αδυναμίες ενός σταθμού. Έχουμε αντίληψη των ζητημάτων ανταγωνισμού τα οποία έχουν προκύψει, αλλά πιστεύουμε ότι θα μπορούσε να επιτευχθεί καλύτερη συμφωνία.
<P>
" διενέργεια τώρα ανάλυσης κινδύνου είναι ένα κατάλληλο αλλά μεμονωμένο μέτρο. Κατά συνέπεια, προκειμένου να υπάρξουν εγγυήσεις για μέγιστη ασφάλεια, η Ομάδα μου προτείνει να δημιουργηθεί ένας ανεξάρτητος οργανισμός σε ευρωπαϊκό επίπεδο, ο οποίος θα μπορούσε να αναλάβει την ευθύνη για την ασφάλεια και τον έλεγχο.
<P>
Τέλος, κύριε Επίτροπε, θα ήθελα να σας πω ότι εκείνο στο οποίο ελπίζουμε τώρα είναι η συνέπεια, ώστε να κλείσουν οι αντιδραστήρες οι οποίοι δεν περνούν τις προσομοιώσεις και των οποίων οι ανεπάρκειες δεν μπορούν να διορθωθούν, και η διαφάνεια, ώστε όλοι οι πολίτες να έχουν πλήρεις πληροφορίες για τη διαδικασία και τα αποτελέσματα της προσομοίωσης.
<SPEAKER ID="069" NAME="Lena Ek">
εξ ονόματος της Ομάδας ALDE. - (EN) Κύρια Πρόεδρε, αυτό δεν είναι ένα εσωτερικό ζήτημα της Γερμανίας, αλλά ένα ευρωπαϊκό ζήτημα. Είναι ζωτικής σημασίας οι πυρηνικές εγκαταστάσεις σε ολόκληρη την Ευρώπη να είναι ασφαλείς, αλλά και να θεωρούνται ασφαλείς. Τα σφάλματα της πρώτης προσομοίωσης ακραίων καταστάσεων στον τραπεζικό τομέα δεν πρέπει, κατά συνέπεια, να επαναληφθούν· δεν χρειαζόμαστε ακόμα μια άσκοπη διαδικασία δημόσιων σχέσεων.
<P>
Είναι καθήκον της Επιτροπής να διασφαλίσει ότι οι προσομοιώσεις ακραίων καταστάσεων πραγματοποιούνται με σταθερό, διαφανή και ολοκληρωμένο τρόπο και ότι έχουν πραγματικές συνέπειες. Εάν ένας σταθμός αποτύχει στην προσομοίωση και εάν τα ζητήματα που προκύψουν δεν μπορούν να διορθωθούν, αυτός θα πρέπει να κλείσει. Ωστόσο, οι προσομοιώσεις ακραίων καταστάσεων εμπεριέχουν πάρα πολλές αδυναμίες. " Ομάδα της Συμμαχίας Φιλελευθέρων και Δημοκρατών για την Ευρώπη ζήτησε να συμπεριληφθούν στην προσομοίωση η όλη νοοτροπία ασφάλειας και ο ανθρώπινος παράγοντας. Αυτό δυστυχώς δεν συνέβη. Ελπίζω ειλικρινά να βρει η Επιτροπή μια άλλη λύση για τον έλεγχο της νοοτροπίας ασφάλειας.
<P>
Για παράδειγμα, αναμένω να υποβάλει η Επιτροπή προτάσεις στο πλαίσιο της αναθεώρησης της οδηγίας για την πυρηνική ασφάλεια, ώστε να διορθωθούν τα προβλήματα αυτά. Σε αυτό περιλαμβάνονται τα ζητήματα που θέσατε, κύριε Επίτροπε, για την ασφάλεια σε σχέση με τον παροπλισμό και τα απόβλητα. Από την προσομοίωση ακραίων καταστάσεων απουσιάζει, επίσης, η σαφής διατύπωση σχετικά με την ανάγκη για ανεξαρτησία και διαφάνεια των προσομοιώσεων. Θα υπάρξει αξιολόγηση από ομοτίμους, με εκπροσώπους από κράτη μέλη διαφορετικά από εκείνο στο οποίο βρίσκεται ο πυρηνικός σταθμός που εξετάζεται, αλλά αυτοί δεν θα είναι απαραίτητα εντελώς ανεξάρτητοι. Αυτό είναι πρόβλημα.
<P>
Όλα αυτά αποτελούν προβλήματα όσον αφορά την αξιοπιστία των προσομοιώσεων, αλλά οι προσομοιώσεις ακραίων καταστάσεων είναι μόνο η αρχή. Χρειαζόμαστε μια στρατηγική που να προχωρά πέρα από αυτό και να προβλέπει κοινά ευρωπαϊκά πρότυπα, τα οποία θα εγγυώνται υψηλό επίπεδο πυρηνικής ασφάλειας και πληροφόρησης.
<P>
" ασφάλεια των πυρηνικών σταθμών αποτελεί ευρωπαϊκό ζήτημα. Κοιτάζοντας μπροστά, πρέπει να εφαρμόσουμε πιο αυστηρά πρότυπα ασφάλειας από αυτά που συστήνει ο Διεθνής Οργανισμός Ατομικής Ενέργειας και ο υπόλοιπος κόσμος. Εάν εξετάσει κανείς την πληροφόρηση και τη διαφάνεια στο ατύχημα της Φουκουσίμα, υπάρχει πραγματική ανάγκη για μια ευρωπαϊκή πλατφόρμα και για έναν ευρωπαϊκό κανονισμό σχετικά με αυτό το θέμα. Οι ευρωπαίοι πολίτες αναμένουν και αξίζουν την καλύτερη δυνατή ασφάλεια για τους πυρηνικούς σταθμούς τους.
<P>
Υπάρχει πολύ λίγος χρόνος και η Ευρωπαϊκή Επιτροπή έχει μεγάλες ευθύνες, και οπωσδήποτε έχουν περισσότερες ευθύνες τώρα τα κράτη μέλη, τα οποία παρουσιάζονται αδύναμα και φαίνεται να αποσύρουν όσα υποσχέθηκαν αρχικά μετά από αυτά που συνέβησαν στην Ιαπωνία. Ζητάμε από την Επιτροπή να αναλάβει τις ευθύνες της και ζητάμε από το Συμβούλιο, το οποίο δεν είναι παρόν, να ικανοποιήσει τις προσδοκίες των ευρωπαίων πολιτών σε σχέση με την πυρηνική ασφάλεια στην Ευρώπη.
<SPEAKER ID="070" NAME="Giles Chichester">
εξ ονόματος της Ομάδας ECR. - (EN) Κυρία Πρόεδρε, θα ήθελα να μοιραστώ μαζί σας ορισμένα αποσπάσματα από την ενδιάμεση έκθεση του προϊστάμενου της επιθεώρησης πυρηνικών εγκαταστάσεων του "νωμένου Βασιλείου: "πρέπει όλοι να τηρήσουμε την αρχή της συνεχούς βελτίωσης. Αυτό σημαίνει ότι, ανεξάρτητα από το πόσο υψηλά είναι τα πρότυπα του πυρηνικού σχεδιασμού και της επακόλουθης λειτουργίας, η προσπάθεια για βελτίωση δεν πρέπει να σταματά ποτέ."
<P>
Το πυρηνικό ρυθμιστικό σύστημα του "νωμένου Βασιλείου είναι σε μεγάλο βαθμό μη περιοριστικό. Αυτό σημαίνει ότι η βιομηχανία πρέπει να δείξει στη ρυθμιστική αρχή ότι κατανοεί απόλυτα τους κινδύνους οι οποίοι σχετίζονται με τις δραστηριότητές της και γνωρίζει πώς να τους ελέγξει. Συνεπώς, αναμένουμε από τη βιομηχανία να αναλάβει την κύρια ευθύνη για την άντληση διδαγμάτων, αντί να βασίζεται στη ρυθμιστική αρχή για να της πει τι να κάνει.
<P>
Το συμπέρασμα αριθμός ένα αναφέρει: "λαμβάνοντας υπόψη τις άμεσες αιτίες του ατυχήματος στη Φουκουσίμα, δεν διακρίνουμε κάποιον λόγο για τον περιορισμό της λειτουργίας των πυρηνικών σταθμών ή άλλων πυρηνικών εγκαταστάσεων στο "νωμένο Βασίλειο". Το συμπέρασμα αριθμός δύο αναφέρει: "ως απάντηση στο ατύχημα της Φουκουσίμα, η βιομηχανία πυρηνικής ενέργειας του "νωμένου Βασιλείου αντέδρασε υπεύθυνα και κατάλληλα, επιδεικνύοντας στην ανταπόκρισή της έως σήμερα ηγετική στάση για την ασφάλεια και ισχυρή νοοτροπία ασφάλειας". Το συμπέρασμα αριθμός τέσσερα αναφέρει: "έως σήμερα, η εξέταση των γνωστών συνθηκών του ατυχήματος στη Φουκουσίμα δεν αποκάλυψε κενά σε εύρος ή σε βάθος όσον αφορά τις αρχές αξιολόγησης της ασφάλειας για τις πυρηνικές εγκαταστάσεις στο "νωμένο Βασίλειο".
<P>
Εν κατακλείδι, ας μην ξεχνάμε την ασυνήθιστη φύση του σεισμού και την ισχύ του τσουνάμι το οποίο έπληξε τις εγκαταστάσεις στη Φουκουσίμα και ξεκίνησε όλη αυτήν τη διαδικασία.
<SPEAKER ID="071" NAME="Rebecca Harms" LANGUAGE="DE">
Κυρία Πρόεδρε, κύριε Oettinger, μέχρι στιγμής, η συζήτηση έχει εξελιχθεί όπως ανέμενα, αλλά όχι όπως επιθυμούσα. Αρχικά, μετά τη Φουκουσίμα, κινηθήκατε προς τη σωστή κατεύθυνση και ορίσατε στόχους οι οποίοι περιελάμβαναν μια ολοκληρωμένη, σε βάθος διερεύνηση όλων των κινδύνων που παρουσιάζουν οι ευρωπαϊκοί πυρηνικοί σταθμοί με βάση όσα μάθαμε εκείνη την εποχή από τη Φουκουσίμα. Τώρα γνωρίζουμε ακόμα περισσότερα για τη Φουκουσίμα, μεταξύ άλλων ότι η καταστροφή συστηματικά παρουσιαζόταν περιορισμένη και ότι η τήξη των πυρήνων συνέβη πολύ νωρίτερα απ' ό,τι παραδέχονταν οι Ιάπωνες. Γνωρίζουμε, επίσης, τα προβλήματα στα συστήματα παρακολούθησης.
<P>
Σήμερα, ωστόσο, κάνατε ένα μεγάλο λάθος. Ως Επίτροπος που αναλαμβάνει μια ευθύνη την οποία δεν έχει, έπρεπε να είχατε πει: "Κυρία Harms, αξιότιμοι βουλευτές του Ευρωπαϊκού Κοινοβουλίου, ανέλαβα ένα μεγάλο καθήκον, αλλά σημείωσα πολύ μικρή πρόοδο". Έπρεπε να είχατε αναφέρει ότι υπάρχουν σοβαρά προβλήματα, ότι οι προσομοιώσεις ακραίων καταστάσεων είναι καθαρά εθελοντικές, ότι πραγματοποιούνται μόνο επί χάρτου και ότι επαφίενται σε μεγάλο βαθμό στους φορείς εκμετάλλευσης, όπως συνέβαινε πάντοτε. Έπρεπε να το είχατε παραδεχτεί αυτό και, τότε, θα μπορούσα να σας πάρω περισσότερο στα σοβαρά. Σε εκείνη την περίπτωση, θα μπορούσαμε να έχουμε περαιτέρω χρήσιμες συζητήσεις σχετικά με ό,τι έχει και δεν έχει επιτευχθεί.
<P>
Αυτό που μας παρουσιάσατε, κύριε Oettinger, είναι βασικά μια στρατηγική η οποία θα βοηθήσει να υποβαθμιστούν οι κίνδυνοι που ενέχει το ευρωπαϊκό πυρηνικό πρόγραμμα ως έχει σήμερα. Σε κάποιο σημείο, θα υπάρξει κάποιου είδους σφραγίδα έγκρισης του Oettinger για τους παλιούς αντιδραστήρες, η οποία θα πιστοποιεί ότι οι προσομοιώσεις πραγματοποιήθηκαν και πάλι επί χάρτου για όλα τα πράγματα τα οποία συχνά ελέχθησαν στο παρελθόν.
<P>
Έχετε πραγματικά πολύ λίγα να πείτε σχετικά με το θέμα της ασφάλειας και δεν έχουμε προχωρήσει πολύ από αυτό το σημείο. Λόγω της Συνθήκης Ευρατόμ, το Κοινοβούλιο δεν έχει σχεδόν καμία επιρροή στο θέμα της πυρηνικής ασφάλειας και δεν έχουμε σημειώσει καθόλου πρόοδο στον τομέα αυτόν.
<P>
Θα με ενδιέφερε να δω πώς θα εξελιχθεί η συζήτηση σχετικά με τα πραγματικά κοινά πρότυπα ασφάλειας. Επ' αυτού θα σας κρίνουμε ξανά. Ωστόσο, αυτό θα συμβεί στο μέλλον και όσα έχουμε επιτύχει μέχρι στιγμής είναι ιδιαιτέρως ανεπαρκή.
<P>
(" ομιλήτρια δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="072" NAME="Giles Chichester" AFFILIATION="ECR">
(EN) Κυρία Πρόεδρε, θα ήθελα να ευχαριστήσω την αξιότιμη κυρία για την αποδοχή της ερώτησής μου.
<P>
Έχω δύο ερωτήσεις. Θα δεχθείτε, καταρχάς, ότι η συζήτηση αυτή δεν αφορά μόνο τη Γερμανία και ότι υπάρχουν και άλλα στοιχεία στις εν λόγω συζητήσεις; Επειδή φαίνεται πως πρόκειται για μια εσωτερική συζήτηση για τη Γερμανία και υπάρχουν διαφορετικές απόψεις γι' αυτό.
<P>
Δεύτερον, δεν θα αποδεχόσασταν ότι οι καταστάσεις που αντιμετωπίστηκαν στη Φουκουσίμα ήταν έκτακτες και άνευ προηγουμένου όσον αφορά τόσο την ένταση του σεισμού -ο ισχυρότερος που έγινε ποτέ στην Ιαπωνία- όσο και το ύψος του τσουνάμι, το οποίο έφτασε, όπως μου λένε, έως και τα 46 μέτρα και είχε μέσο ύψος 14 μέτρα, συνθήκες τις οποίες ενδεχομένως δεν αναμένουμε στην Ευρώπη;
<SPEAKER ID="073" NAME="Rebecca Harms" AFFILIATION="Verts/ALE">
(DE) Κυρία Πρόεδρε, με συγχωρείτε, κύριε Chichester, μίλησα στα γερμανικά, αλλά δεν είπα απολύτως τίποτε στην ομιλία μου για τη Γερμανία. Εάν έλεγα κάτι για τη Γερμανία, θα ήταν το εξής: πιστεύω ότι είναι σωστό το γεγονός ότι η γερμανική κυβέρνηση, υπό την ηγεσία του ειδικού στην κλιματική πολιτική Klaus Töpfer, για παράδειγμα, είπε ότι οι κίνδυνοι που ενέχουν οι εν λόγω πυρηνικοί σταθμοί είναι υπερβολικά υψηλοί, ότι σε περίπτωση καταστροφής οι κίνδυνοι δεν θα ήταν δυνατό να αντιμετωπιστούν και ότι γι' αυτόν τον λόγο η Γερμανία εγκαταλείπει την πυρηνική ενέργεια. Πιστεύω ότι είναι σημαντικό να το αναφέρουμε αυτό εδώ από γερμανικής σκοπιάς. Ωστόσο, δεν μίλησα καθόλου γι' αυτό στην προηγούμενη ομιλία μου.
<P>
Δεύτερον, θα ήθελα να πω σχετικά με το θέμα της Ιαπωνίας ότι η TEPCO και άλλοι φορείς εκμετάλλευσης πυρηνικών σταθμών υποστήριζαν πριν από τη Φουκουσίμα ότι οι σταθμοί τους ήταν τεχνικά εξοπλισμένοι ώστε να αντέξουν όλα τα είδη σεισμού που ήταν πιθανό να προκύψουν. Υπήρξαν προβλέψεις και προειδοποιήσεις πως θα μπορούσε να προκύψει ένα τρομακτικό τσουνάμι τέτοιου είδους. Δεν αντιλαμβάνομαι για ποιον λόγο ο Διεθνής Οργανισμός Ατομικής Ενέργειας δεν παρενέβη νωρίτερα.
<P>
(" ομιλήτρια δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="074" NAME="Angelika Niebler" AFFILIATION="PPE">
(DE) Κυρία Πρόεδρε, θα ήθελα να σας ρωτήσω, κυρία Harms, για ποιον λόγο δεν ευχαριστήσατε τον κ. Oettinger. Γιατί δεν είπατε "ευχαριστώ"; Θεωρώ πως οι κατηγορίες στις οποίες προβήκατε είναι απαράδεκτες. Ο κ. Oettinger ήταν το μόνο πρόσωπο που αξιοποίησε στο έπακρο την ευκαιρία να συγκεντρώσει όλους τους ενδιαφερόμενους αμέσως μετά τη Φουκουσίμα και που επέμεινε για την πραγματοποίηση προσομοιώσεων ακραίων καταστάσεων σε ευρωπαϊκό επίπεδο, ανεξαρτήτως αρμοδιοτήτων. Τώρα έχουμε ένα αποτέλεσμα το οποίο υπερβαίνει τις προσομοιώσεις που πραγματοποιήθηκαν τα τελευταία 15 ή 20 έτη, με ευρωπαϊκή συμμετοχή και με αξιολογήσεις ομοτίμων από ομάδες οι οποίες έχουν συσταθεί σε ευρωπαϊκό επίπεδο. Πιστεύω πως είναι άδικο να συνεχίσετε να ακολουθείτε τη δική σας πράσινη πολιτική χωρίς να αναλαμβάνετε καμία ευθύνη.
<SPEAKER ID="075" NAME="Rebecca Harms" AFFILIATION="Verts/ALE">
(DE) Κυρία Πρόεδρε, θυμάμαι πολύ καλά μια παρατήρηση που έκανε δημόσια ο κ. Oettinger, ο οποίος είπε ότι γνώριζε πως ορισμένοι σταθμοί στην Ευρωπαϊκή Ένωση θα χρειαστεί να αποσυνδεθούν από το δίκτυο ως αποτέλεσμα των προσομοιώσεων ακραίων καταστάσεων. Τον ρώτησα τότε σε ποιους σταθμούς αναφερόταν. Αναμένω από εκείνον να τηρήσει όσα είπε. Θυμάμαι ότι ο κ. Oettinger είπε κατά τη διάρκεια της τελευταίας συνόδου Ολομέλειας πως δεν θα υπέγραφε το έγγραφο το οποίο βρισκόταν τότε επάνω στο τραπέζι σχετικά με τις προσομοιώσεις ακραίων καταστάσεων. Το υπέγραψε, παρόλο που ελάχιστες αλλαγές πραγματοποιήθηκαν σε ό,τι αφορά την ποιότητα.
<P>
(" ομιλήτρια δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="076" NAME="Ashley Fox" AFFILIATION="ECR">
(EN) Κυρία Πρόεδρε, ας αποδεχθεί η κ. Harms ότι η θέση της και η θέση της Ομάδας της είναι ότι δεν ενδιαφέρονται για τις προσομοιώσεις ακραίων καταστάσεων: δεν ενδιαφέρονται για κανένα απολύτως αντικειμενικό στοιχείο. Στόχος τους είναι να πάψει να λειτουργεί η πυρηνική βιομηχανία και έχουν συγκεκριμένο στόχο. Γιατί δεν παραδέχεται ότι αυτό είναι πράγματι αλήθεια;
<SPEAKER ID="077" NAME="Rebecca Harms" AFFILIATION="Verts/ALE">
(DE) Κυρία Πρόεδρε, καθώς επί του παρόντος δεν έχουμε πυρηνικούς σταθμούς στους οποίους, σε περίπτωση τήξης του πυρήνα, οι συνέπειες θα περιοριστούν στον αντιδραστήρα, είμαι της άποψης πως πρέπει να πάψουμε να χρησιμοποιούμε την πυρηνική ενέργεια. Χαίρομαι που το παραδέχομαι αυτό ανοικτά. Δεν αποτελεί μυστικό.
<P>
" δεύτερη παρατήρησή μου είναι ότι εξαρχής ήμασταν απόλυτα προσηλωμένοι και εξακολουθούμε να είμαστε προσηλωμένοι στους γνήσιους τεχνικούς ελέγχους των υφιστάμενων σταθμών, οι οποίοι εστιάζονται στα γνωστά προβλήματα ασφάλειας. Λυπούμαστε ιδιαιτέρως που αυτό δεν πρόκειται να συμβεί. Εμείς στην Ομάδα των Πρασίνων/Ευρωπαϊκή Ελεύθερη Συμμαχία σε αυτό το Κοινοβούλιο αγωνιστήκαμε για την καθιέρωση υψηλών, υποχρεωτικών προτύπων ασφάλειας. " κ. Niebler γνωρίζει γιατί αποτύχαμε και γιατί δεν έχουμε επί του παρόντος υψηλά, υποχρεωτικά πρότυπα ασφάλειας στην Ευρώπη σήμερα.
<P>
(" Πρόεδρος διακόπτει την ομιλήτρια)
<P>
(" ομιλήτρια δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="078" NAME="Νίκη Τζαβέλα" AFFILIATION="EFD">
(EN) Κυρία Πρόεδρε, μετά το Τσερνομπίλ, για σοβαρούς προσωπικούς λόγους, τάσσομαι σθεναρά κατά των πυρηνικών σταθμών. Μετά τη Φουκουσίμα, τα πρώτα θύματα εκεί ήταν οι εργαζόμενοι και οι πυροσβέστες. Συνεπώς, ως υπάκουη, αφοσιωμένη πολίτης που τάσσεται κατά των πυρηνικών σταθμών, υπέβαλα γραπτή δήλωση ως έκφραση αλληλεγγύης για τις ηρωικές προσπάθειες της Φουκουσίμα -των εργαζομένων και των πυροσβεστών- και εξεπλάγην πραγματικά όταν διαπίστωσα ότι έως τώρα δεν έχουμε ούτε μία υπογραφή από την Ομάδα σας. Πόσο προσηλωμένοι είστε; Στο πρώτο βήμα απότισης φόρου τιμής ...
<P>
(" Πρόεδρος διακόπτει την ομιλήτρια)
<SPEAKER ID="079" NAME="Rebecca Harms" AFFILIATION="Verts/ALE">
(DE) Κυρία Πρόεδρε, χαίρομαι που το συζητάμε αυτό ξανά, αλλά έχω ένα πολύ μεγάλο πρόβλημα. Πιστεύω πως όσα έγιναν σχετικά με την πυρηνική κόλαση που προέκυψε στην Ιαπωνία είναι εξαιρετικά. Έχω επισκεφτεί πολλές φορές το Τσερνομπίλ, συμπεριλαμβανομένης της ζώνης αποκλεισμού. Πιστεύω πως αυτό που εξακολουθούν να κάνουν σήμερα οι εργαζόμενοι σε αυτήν την επικίνδυνη ζώνη είναι εξαιρετικό. Οι άνθρωποι τους οποίους μετατρέψαμε σε ήρωες αγωνίζονται για συντάξεις, για υγειονομική περίθαλψη και για άλλα πράγματα δεκαετίες αφότου έγιναν ήρωες. Είναι εύκολο να μιλά κανείς για ηρωισμό, αλλά η ουσιαστική αντιμετώπιση των επιπτώσεων είναι μια άλλη, πολύ πιο θλιβερή ιστορία.
<SPEAKER ID="080" NAME="Jo Leinen" AFFILIATION="S&amp;D">
(EN) Κυρία Πρόεδρε, μία παρατήρηση επί της διαδικασίας, διεξάγουμε τώρα συζήτηση με τον Επίτροπο και όχι μεταξύ μας και μεταξύ των πολιτικών Ομάδων. Πιστεύω ότι, σύμφωνα με τον Κανονισμό, έχουμε μία γαλάζια κάρτα και όχι έξι ή επτά.
<SPEAKER ID="081" NAME="Πρόεδρος">
Εφόσον συμφωνείτε, θα διακόψω τη διαδικασία της γαλάζιας κάρτας, επειδή υπάρχουν τρία αιτήματα ακόμα. Από την πλευρά μου, συμφωνώ να συνεχιστεί η συζήτηση, αλλά θα ήθελα να αποφευχθούν οι διαπληκτισμοί. Ας συνεχίσουμε, επομένως, τη συζήτηση.
<SPEAKER ID="082" NAME="Sabine Wils" LANGUAGE="DE">
Κυρία Πρόεδρε, κύριε Oettinger, είμαι εξοργισμένη. Οι προσομοιώσεις ακραίων καταστάσεων σε πυρηνικούς σταθμούς της ΕΕ παρέχουν στους φορείς εκμετάλλευσης άλλοθι ώστε να εξακολουθήσει η λειτουργία των αντιδραστήρων τους και έχουν ως σκοπό την απόκρυψη του πραγματικού κινδύνου τον οποίο ενέχουν οι αποκαλούμενοι υπολειπόμενοι κίνδυνοι, ιδίως εάν οι πυρηνικοί σταθμοί δεν υποχρεωθούν να κλείσουν όταν τα αποτελέσματα των προσομοιώσεων ακραίων καταστάσεων είναι αρνητικά.
<P>
" μη συμπερίληψη του κινδύνου τρομοκρατικής ενέργειας στις προσομοιώσεις ακραίων καταστάσεων σημαίνει ότι τα κέρδη των εταιρειών πυρηνικής ενέργειας θα προστατευτούν από δαπανηρά μέτρα εκσυγχρονισμού.
<P>
" ραδιενεργός ακτινοβολία δεν σταματά στα εθνικά σύνορα. Προκειμένου να προστατευτούν οι λαοί της Ευρώπης και οι γειτονικές της χώρες, η ΕΕ πρέπει να αναπτύξει μια στρατηγική εξόδου ολόκληρης της Ευρώπης, να ζητήσει από τους γείτονές της να εγκαταλείψουν την πυρηνική ενέργεια στο πλαίσιο της πολιτικής γειτονίας της και, με αυτόν τον τρόπο, να αποτρέψει την κατασκευή νέων πυρηνικών σταθμών. Προϋπόθεση γι' αυτό είναι η ακύρωση της Συνθήκης Ευρατόμ, η οποία χρησιμοποιείται για να προωθηθεί η εξάπλωση της πυρηνικής βιομηχανίας. Στο παρελθόν, δάνεια ύψους άνω των 500 εκατομμυρίων ευρώ διατέθηκαν στη Ρουμανία, τη Βουλγαρία και την Ουκρανία μόνο για την κατασκευή νέων πυρηνικών σταθμών.
<SPEAKER ID="083" NAME="Rolandas Paksas">
εξ ονόματος της Ομάδας EFD. - (LT) Κυρία Πρόεδρε, σήμερα, εάν επρόκειτο να ζυγίσουμε τα οφέλη της πυρηνικής βιομηχανίας και τους κινδύνους που εγκυμονεί, είναι δύσκολο να πούμε τι θα υπερίσχυε. " εμπειρία έδειξε ότι οι πυρηνικοί σταθμοί είναι μάλλον ευάλωτοι - τόσο στο Τσερνομπίλ πριν από 25 χρόνια όσο και στη Φουκουσίμα πριν από μερικούς μήνες.
<P>
Πολύ κοντά στη Λιθουανία, στα εξωτερικά σύνορα της Ευρωπαϊκής Ένωσης, έχει προγραμματιστεί η κατασκευή δυσανάλογα ισχυρών πυρηνικών σταθμών, στην πραγματικότητα ήδη κατασκευάζονται, των οποίων οι επιπτώσεις στην ασφάλεια και το περιβάλλον προκαλούν μεγάλες αντιπαραθέσεις. Ένα ατύχημα σε αυτούς τους σταθμούς θα έθετε σε τεράστιο κίνδυνο τόσο τη Λιθουανία όσο και ολόκληρη την Ευρωπαϊκή Ένωση.
<P>
Πρέπει να διασφαλίσουμε ότι εφαρμόζονται τα υψηλότερα πρότυπα ασφάλειας όχι μόνο στην Ευρώπη, αλλά και πέρα από τα σύνορά της. Πρέπει να καταβάλουμε κάθε δυνατή προσπάθεια για να διασφαλίσουμε την καθιέρωση της απαίτησης για υποχρεωτικούς ελέγχους ασφάλειας πυρηνικών σταθμών σε παγκόσμιο επίπεδο.
<P>
Στον τομέα της πυρηνικής ασφάλειας, δίνεται ιδιαίτερη έμφαση στην Ευρωπαϊκή Επιτροπή. Πρέπει να παρακολουθεί και να ελέγχει αν η προσέγγιση αυτή αντικατοπτρίζεται στις γειτονικές χώρες, ιδίως σε εκείνες που σκοπεύουν να κατασκευάσουν πυρηνικούς σταθμούς δίπλα στα εξωτερικά σύνορα της ΕΕ, και αν οι διατάξεις των διεθνών συμβάσεων εφαρμόζονται σωστά ή αποτελούν απλώς ένα κομμάτι χαρτί. Πρέπει να διασφαλίσουμε ότι όχι μόνο τα κράτη μέλη της Ευρωπαϊκής Ένωσης, αλλά και οι γειτονικές χώρες, συγκεκριμένα η Ρωσία και η Λευκορωσία, συμμορφώνονται με τα πιο αυστηρά πρότυπα για την ασφάλεια και το περιβάλλον.
<SPEAKER ID="084" NAME="Hans-Peter Martin" AFFILIATION="NI">
(DE) Κυρία Πρόεδρε, κύριε Oettinger, στην Αυστρία, όπου σας αρέσει να περνάτε τις διακοπές σας, τα πηγαίνουμε πολύ καλά σε ό,τι αφορά τους πυρηνικούς σταθμούς. " ραδιενεργός ένταση της σημερινής συζήτησης αποφέρει, φυσικά, ένα όφελος. Σας υπενθυμίζει, κύριε Oettinger, ότι μπορεί να λάβει χώρα μια ριζική αλλαγή και από φίλος της EnBW, της γερμανικής εταιρείας ηλεκτρικής ενέργειας, να καταστείτε το άτομο που είναι αρμόδιο για την παρακολούθηση των πυρηνικών σταθμών. Εάν τα πάτε πολύ καλά, ενδεχομένως να καταρτίσετε και τη στρατηγική εξόδου. Ωστόσο, πρέπει να γνωρίζετε ότι σε αυτό θα συμπεριληφθεί και μια μάχη αρμοδιοτήτων.
<P>
Το "περισσότερο" που μας υποσχεθήκατε δεν είναι αρκετό και, φυσικά, είναι πολύ σημαντικό να ασκήσετε πίεση σε μια κοινή γειτονική μας χώρα, την Τσεχική Δημοκρατία, η οποία, απ' όσο αντιλαμβάνομαι, θα προτιμούσε να μην συμμετέχει σε κανενός είδους πιο κρίσιμη προσομοίωση, ιδίως, σε σχέση με εγκλήματα. Θα πρέπει, επίσης, να ασκήσετε πίεση στις προκλητικές ομάδες πίεσης υπέρ της πυρηνικής ενέργειας από το "νωμένο Βασίλειο, πράγμα που μας φέρνει στο βασικό θέμα.
<P>
Μην επιτρέψετε στον εαυτό σας να επηρεαστεί από τις ομάδες πίεσης στην Επιτροπή. Κοιτάξτε ποιος κατέχει πραγματικά την εξουσία σε σημαντικούς οργανισμούς, όπως η Ομάδα Ευρωπαϊκών Ρυθμιστικών Αρχών σε θέματα πυρηνικής ασφάλειας (ENSREG) και η Ένωση των Ρυθμιστικών Αρχών της Δυτικής Ευρώπης για την Πυρηνική Ενέργεια (WENRA). Προσέχετε τον Dominique Ristori, έναν υπάλληλο της Επιτροπής, ο οποίος με κάποιον αδιόρατο αλλά άρρηκτο τρόπο συνδέεται με την ομάδα πίεσης υπέρ της πυρηνικής ένεργειας, καθώς και άλλους υπαλλήλους της Επιτροπής. Θα αξίζει η προσπάθεια, εάν σας επιτραπεί να επιτύχετε τον στόχο που λέτε πως θέλετε να επιτύχετε.
<P>
Το σημαντικότερο είναι ότι δεν μπορεί πλέον να θεωρείται πως είστε με το μέρος της γερμανικής βιομηχανίας και όλων των εταιρειών ηλεκτρικής ενέργειας, η επωνυμία των οποίων ξεκινά με E -EDF, E.ON και EnBW- σε αυτήν τη συζήτηση. Πρέπει να διατηρήσετε σημαντική απόσταση από αυτές. " Αυστρία, η χώρα που είναι επίσης ο καλοκαιρινός σας προορισμός, θα σας παράσχει τη βοήθεια που χρειάζεστε.
<SPEAKER ID="085" NAME="Pilar del Castillo Vera" AFFILIATION="PPE">
(ES) Κυρία Πρόεδρε, κύριε Επίτροπε, πρέπει να είμαστε προσεκτικοί όσον αφορά το πώς εξελίσσονται οι συζητήσεις. Όταν ο Επίτροπος συνεχώς διακόπτεται, σχηματίζεται τότε μια χιονοστιβάδα από ερωτήσεις από άλλους βουλευτές αυτού του Σώματος και είναι πολύ δύσκολο να παραμείνει η συζήτηση στο ζήτημα που εξετάζεται και κοντά στα σημεία τα οποία έθιξε ο Επίτροπος, παρά στις επιθυμίες άλλων βουλευτών.
<P>
Το πρώτο πράγμα που θέλω να πω είναι ότι ορισμένοι βουλευτές αυτού του Σώματος πρέπει να επιδείξουν λίγη ταπεινοφροσύνη και λίγη κοινή λογική, επειδή παρουσιάζουν τους εαυτούς τους ως τους μοναδικούς που σκέφτηκαν ποτέ την πυρηνική ασφάλεια και τους μοναδικούς που ανησυχούν για το μέλλον των παιδιών τους και για την ανθρωπότητα.
<P>
Οι 58 αντιδραστήρες στη Γαλλία ή εκείνοι στο "νωμένο Βασίλειο ή εκείνοι σε πολλές άλλες χώρες δεν σημαίνουν ότι οι Γάλλοι ή οι άλλοι μπορεί να είναι περισσότερο ανόητοι ή λιγότερο έξυπνοι ή ότι το μέλλον των παιδιών τους δεν τους ανησυχεί ή ότι δεν σκέφτηκαν ποτέ την πυρηνική ασφάλεια.
<P>
Κυρίες και κύριοι, η πυρηνική ασφάλεια είναι κάτι το οποίο αποτελεί αντικείμενο συνεχούς μελέτης σε όλους τους πυρηνικούς σταθμούς σε σχέση με κάθε πυρηνικό αντιδραστήρα. Υπάρχουν πολλοί εξαιρετικοί επαγγελματίες, όχι άτομα που κάθονται εδώ ξεστομίζοντας λόγια του αέρα, αλλά άτομα τα οποία εργάζονται εξαρχής γι' αυτά τα ζητήματα καθημερινά.
<P>
Απαιτείται τώρα κοινή αξιολόγηση των προσομοιώσεων ακραίων καταστάσεων; Συμφωνώ απολύτως και πρέπει να πω ότι ορισμένα από τα άτομα τα οποία τώρα μιλάνε γι' αυτά τα θέματα αρνήθηκαν να εγκρίνουν το κοινό ψήφισμα αυτού του Κοινοβουλίου σχετικά με το εν λόγω θέμα, το οποίο υποστηρίχτηκε από την πλειοψηφία των Ομάδων του Σώματος.
<P>
Σε αυτό το πλαίσιο, πρέπει να γίνει μια διάκριση: συζητάμε για τις προσομοιώσεις ακραίων καταστάσεων και όχι για την κατάργηση της πυρηνικής ενέργειας. Πρόκειται για συζητήσεις σε εθνικό επίπεδο και σε αυτό θα πρέπει να πραγματοποιηθούν.
<P>
Γι' αυτόν τον λόγο, όσον αφορά τις προσομοιώσεις ακραίων καταστάσεων, επειδή ορισμένα άτομα δεν θέλουν να συζητήσουν γι' αυτό, μιλούν μόνο γι' αυτό ή το συζητούν στη μία ή την άλλη συζήτηση που θίγεται το ζήτημα της κατάργησης της πυρηνικής ενέργειας, πρέπει να πω ότι ο Επίτροπος Oettinger έκανε εξαιρετική δουλειά σε πολύ μικρό διάστημα. Έχει ήδη συμφωνήσει και εφαρμόσει στην πράξη μια σειρά μέτρων και προσομοιώσεων που θα μας δείξουν το επίπεδο της κατάστασης στην οποία βρισκόμαστε τώρα.
<P>
Επομένως, κύριε Επίτροπε, συγχαρητήρια, δεν μπορούμε παρά να εκφράσουμε την εκτίμησή μας για τον τρόπο με τον οποίο δράσατε.
<SPEAKER ID="086" NAME="Jo Leinen" AFFILIATION="S&amp;D">
(DE) Κυρία Πρόεδρε, κύριε Oettinger, οι προσομοιώσεις ακραίων καταστάσεων είναι απαραίτητες και επίσης έχουν ήδη καθυστερήσει. Προκαλεί έκπληξη το ότι δεν έχουν πραγματοποιηθεί στο παρελθόν. Πρέπει να σας το αναγνωρίσουμε ότι χάρη σε σας πρόκειται να πραγματοποιηθεί επιθεώρηση σε όλους τους πυρηνικούς σταθμούς στην ΕΕ.
<P>
Ωστόσο, οφείλουμε να παραδεχτούμε ότι κινούμαστε σε πολύ επικίνδυνο έδαφος με τις εν λόγω προσομοιώσεις ακραίων καταστάσεων. Σωστά είπατε ότι αρκετές χώρες δεν ήταν διατεθειμένες να συμμετάσχουν σε μια ευρωπαϊκή διαδικασία επιθεώρησης. Φυσικά, υπάρχει κίνδυνος να διαφέρει η επιθεώρηση από χώρα σε χώρα. Ορισμένες δεν θα θελήσουν να συμπεριλάβουν πτώσεις αεροπλάνου και άλλες θα ανοίξουν μόνο ένα τμήμα των σταθμών τους για τις προσομοιώσεις ακραίων καταστάσεων. Πρέπει να διασφαλίσετε ότι οι προσομοιώσεις θα είναι πραγματικά ολοκληρωμένες.
<P>
Είναι, επίσης, σαφές ότι δεν έχετε κάνει ολοκληρωμένη αξιολόγηση. Ο τομέας της ανθρώπινης αποτυχίας είναι ατελής. Ο κίνδυνος τώρα και στο μέλλον δεν είναι ότι ένα αεροπλάνο θα συγκρουστεί τυχαία με έναν πυρηνικό σταθμό, αλλά ότι θα υπάρξουν επιθέσεις έξωθεν που θα έχουν ως στόχο τούς εν λόγω σταθμούς. Αυτό ακριβώς είναι που δεν περιλαμβάνεται στις προσομοιώσεις. Κατοικώ στα σύνορα της Γαλλίας με το Λουξεμβούργο και υπάρχουν τέσσερις πυρηνικοί σταθμοί στο Cattenom. Μας ενημέρωσαν ότι η πυροσβεστική και η αστυνομία είναι υπεύθυνες γι' αυτούς. Φαντάζομαι ότι η al-Qaeda και άλλες τρομοκρατικές οργανώσεις θα πέσουν κάτω από τα γέλια όταν ανακαλύψουν ότι η πυροσβεστική και η αστυνομία είναι υπεύθυνες για την αποτροπή τρομοκρατικής απειλής. Αυτό πρέπει πραγματικά να συμπεριληφθεί στις προσομοιώσεις ακραίων καταστάσεων.
<P>
Τέλος, ποιες θα είναι οι συνέπειες εάν εντοπιστούν σφάλματα και αδύναμα σημεία; Υπάρχει κίνδυνος να μην μπορέσουμε να κάνουμε τίποτε σε ευρωπαϊκό επίπεδο και να μην υπάρξει κανένα αποτέλεσμα. Κάποιοι από τους πυρηνικούς σταθμούς όντως θα κλείσουν ή θα εκσυγχρονιστούν;
<P>
Είναι καιρός να αναθεωρηθεί η Συνθήκη Ευρατόμ. " κατάσταση αυτή όπου δεν έχουμε καμία επιρροή όσον αφορά την ασφάλεια των πυρηνικών σταθμών δεν μπορεί να συνεχιστεί.
<SPEAKER ID="087" NAME="Fiona Hall" AFFILIATION="ALDE">
(EN) Κυρία Πρόεδρε, ορισμένα κράτη μέλη προτρέχουν σε ό,τι αφορά τις προσομοιώσεις ακραίων καταστάσεων. Όπως ακούσαμε, ο επιθεωρητής πυρηνικών του "νωμένου Βασιλείου, δρ Mike Weightman, δημοσίευσε την ενδιάμεση έκθεσή του πριν από την επίτευξη συμφωνίας για τις προσομοιώσεις ακραίων καταστάσεων. Θα επιμείνει η Επιτροπή να διεξαγάγουν ορθώς όλα τα κράτη μέλη τις προσομοιώσεις ακραίων καταστάσεων και να μην πραγματοποιήσουν τη δική τους λιγότερο αυστηρή εκδοχή;
<P>
Με ανησυχεί ιδιαίτερα το ότι η κυβέρνηση του "νωμένου Βασιλείου ενδέχεται να προχωρήσει στην έγκριση μιας ολόκληρης νέας γενιάς πυρηνικών σταθμών προτού ολοκληρωθεί η διαδικασία προσομοιώσεων ακραίων καταστάσεων τον Ιούνιο του ερχόμενου έτους. Κύριε Επίτροπε, συμφωνείτε πως κάτι τέτοιο δεν θα ήταν συνετό όσον αφορά την ευρωπαϊκή πυρηνική ασφάλεια; Θα διασφαλίσετε ότι οι πληροφορίες οι οποίες δεν μπορούν να δημοσιοποιηθούν για λόγους ασφάλειας θα κοινοποιούνται τουλάχιστον σε ένα ασφαλές φόρουμ, όπως μεταξύ των εθνικών υπηρεσιών ασφάλειας;
<SPEAKER ID="088" NAME="Ivo Strejček" AFFILIATION="ECR">
(CS) Κυρία Πρόεδρε, κύριε Επίτροπε, η εγκατάλειψη της πυρηνικής ενέργειας η οποία έλαβε χώρα, για παράδειγμα, στη Γερμανία, είναι μια εσφαλμένη πολιτικά απόφαση η οποία είναι πιθανόν να έχει καταστροφικές οικονομικές συνέπειες, όχι μόνο για την ίδια τη Γερμανία, αλλά και για την Κεντρική Ευρώπη, για να χρησιμοποιήσω μια πολύ ήπια έκφραση. Σε καμία περίπτωση δεν ασκώ κριτική στη γερμανική απόφαση, καθώς κάθε κράτος μέλος της Ευρωπαϊκής Ένωσης έχει το δικαίωμα να ορίσει τη δική του ενεργειακή ατζέντα με όλες τις σχετικές οικονομικές, κοινωνικές και πολιτικές συνέπειες.
<P>
Παρομοίως, επιμένω ότι η χώρα μου, η Τσεχική Δημοκρατία, έχει επίσης το δικαίωμα να καθορίζει η ίδια τον τρόπο με τον οποίο θα παράγει ηλεκτρική ενέργεια. Το ένα τρίτο του ενεργειακού μείγματος στην Τσεχική Δημοκρατία αποτελείται από ενέργεια η οποία λαμβάνεται από αξιόπιστους πυρηνικούς σταθμούς. Πιστεύω πως θα εξακολουθήσουμε να ενισχύουμε τους πυρηνικούς πόρους μας και πως θα αναπτύξουμε επιπλέον μονάδες πυρηνικής ενέργειας σύμφωνα με όλες τις κρίσιμες παραμέτρους και απαιτήσεις ασφάλειας και ελέγχου.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="089" NAME="Hans-Peter Martin" AFFILIATION="NI">
(DE) Κυρία Πρόεδρε, έχω μια ερώτηση για τον κ. Strejček. Τι έχετε να πείτε για το ότι, στον βαθμό που γνωρίζουμε, η Τσεχική Δημοκρατία θα προτιμούσε να μην λάβει μέρος σε σοβαρές προσομοιώσεις ακραίων καταστάσεων και ότι δεν επιθυμεί να συμμετάσχει στην περίπτωση εγκληματικών επιθέσεων; Ποια είναι η δική σας προσέγγιση όσον αφορά την πυρηνική βιομηχανία και ποιες είναι οι προσωπικές σας σχέσεις με τις σχετικές ομάδες πίεσης;
<SPEAKER ID="090" NAME="Ivo Strejček" AFFILIATION="ECR">
(CS) Κυρία Πρόεδρε, σε αυτό το σημείο, θα ήθελα πρώτα να τονίσω στον συνάδελφο βουλευτή ότι δεν έχω επαφές με αυτήν την ομάδα πίεσης. Δεύτερον, δεν είμαι ενήμερος για κάποια δήλωση της Τσεχικής Δημοκρατίας σύμφωνα με την οποία οι πυρηνικοί σταθμοί της Τσεχικής Δημοκρατίας βρίσκονται εκτός ελέγχου, όπως ανέφερε ο Επίτροπος Oettinger.
<SPEAKER ID="091" NAME="Yannick Jadot" AFFILIATION="Verts/ALE">
(FR) Κυρία Πρόεδρε, κύριε Επίτροπε, δεν δέχεστε προσωπική επίθεση σχετικά με αυτό το θέμα, κύριε Επίτροπε, αλλά πρέπει να κατανοήσετε ότι είμαστε ιδιαίτερα απογοητευμένοι που η Επιτροπή υπέκυψε τόσο εύκολα στις πιέσεις ορισμένων κρατών μελών και συγκεκριμένα της Γαλλίας.
<P>
Θέλουμε, συνεπώς, πράγματι να καταργηθεί σταδιακά η πυρηνική ενέργεια, επειδή πιστεύουμε ότι αυτός είναι ο μόνος τρόπος εξάλειψης του πυρηνικού κινδύνου. Σε μια χώρα όπως η Γαλλία, ωστόσο, γνωρίζουμε επίσης ότι θα χρειαστούν 20 έως 25 έτη για να καταργηθεί σταδιακά η πυρηνική ενέργεια, και οι τελευταίες μελέτες που παρέχουν στατιστικά στοιχεία σχετικά με σοβαρά πυρηνικά ατυχήματα προβλέπουν πως θα υπάρξει ατύχημα κάπου στον κόσμο μέσα στα επόμενα δεκαπέντε χρόνια.
<P>
Θέλουμε να υπάρχουν πραγματικές προσομοιώσεις και δεν μπορούμε να αποδεχτούμε το γεγονός ότι η Γαλλία πέτυχε να επιτραπεί η προώθηση της επικίνδυνης επιλογής. Οι προσομοιώσεις δεν προβλέπουν πτώσεις αεροπλάνων ούτε σε δεξαμενές καυσίμων ούτε σε αντιδραστήρες. Ούτε προβλέπουν τρομοκρατικές επιθέσεις. Αρνούμαστε να δεχτούμε ότι οι προσομοιώσεις που εφαρμόζονται σε ευρωπαϊκό επίπεδο έχουν μετατραπεί σε επικοινωνιακές ενέργειες από μια "μονάδα διαχείρισης κρίσεων" της πυρηνικής βιομηχανίας, την οποία ο κ. Sarkozy θα παρουσιάσει στην επόμενη σύνοδο της G8, προκειμένου να πουλήσει ακόμα περισσότερους ευρωπαϊκούς αντιδραστήρες πεπιεσμένου ύδατος (PWR). Αυτό δεν μπορούμε να το δεχτούμε, κύριε Επίτροπε.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="092" NAME="Peter Liese" AFFILIATION="PPE">
(DE) Κυρία Πρόεδρε, κύριε Jadot, μπορείτε να επιβεβαιώσετε ότι το κοινό ψήφισμα που καταρτίσαμε σχετικά με το ζήτημα των προσομοιώσεων ακραίων καταστάσεων υπογράφηκε αρχικά από τους προέδρους της Ομάδας σας, την Harms και τον κ. Cohn-Bendit, οι οποίοι στη συνέχεια αντιτάχθηκαν σε αυτό στην Ολομέλεια, παρόλο που δεν πραγματοποιήθηκαν σημαντικές αλλαγές; Πιστεύετε, επίσης, ότι αυτό δεν βοήθησε ιδιαίτερα τον κ. Oettinger, ο οποίος έχει δεσμευτεί για την καθιέρωση πιο αυστηρών προσομοιώσεων ακραίων καταστάσεων;
<SPEAKER ID="093" NAME="Yannick Jadot" AFFILIATION="Verts/ALE">
(FR) Πράγματι, κύριε Liese, το εν λόγω ψήφισμα συνυπογράφηκε, και θα ήθελα επίσης να απαντήσω στην κ. del Castillo Vera η οποία είπε ότι το κοινό στη Γαλλία είναι υπέρ της πυρηνικής ενέργειας. Αυτό δεν είναι αλήθεια. Όλες οι έρευνες δείχνουν ότι το 77% των Γάλλων επιθυμεί την εγκατάλειψη της πυρηνικής ενέργειας, αλλά στη Γαλλία δεν μπορούμε να κάνουμε αυτήν τη συζήτηση.
<SPEAKER ID="094" NAME="Miloslav Ransdorf" AFFILIATION="GUE/NGL">
(CS) Κύριε Πρόεδρε, μόνο τρεις σύντομες παρατηρήσεις σχετικά με τη δήλωση του Επιτρόπου. Πρώτον, είμαι υπέρ της μεθοδολογίας των προσομοιώσεων ακραίων καταστάσεων που προωθεί η Ένωση των Ρυθμιστικών Αρχών της Δυτικής Ευρώπης για την Πυρηνική Ενέργεια. Οι εν λόγω προσομοιώσεις ακολουθούν μια πιθανοκρατική προσέγγιση, την οποία ο Επίτροπος εγκατέλειψε προς όφελος μιας πιο απόλυτης προσέγγισης.
<P>
Δεύτερον, θα ήθελα να επισημάνω ότι οι προσομοιώσεις ακραίων καταστάσεων πρέπει να καθιερωθούν σε όλους τους τομείς παραγωγής ενέργειας, προκειμένου να καταστεί αξιόπιστη όλη αυτή η προσέγγιση της δημόσιας ασφάλειας. Όσον αφορά την παραγωγή ενέργειας, ο υψηλότερος αριθμός θυμάτων έχει αναφερθεί σε περιοχές όπου κατέρρευσαν φράγματα. Το 1976, για παράδειγμα, 26.000 άτομα σκοτώθηκαν όταν έσπασε ένα φράγμα στην Κίνα.
<P>
Τρίτον, θα ήθελα να πω ότι ο Επίτροπος φαίνεται πως έχει ξεκινήσει ένα πράσινο προσκύνημα, αλλά ο πολωνός κωμικογράφος, Jerzy Lec, σημειώνει ότι ακόμα και όταν πάει κανείς για προσκύνημα, εξακολουθεί να μυρίζει άσχημα και να έχει ιδρωμένες πατούσες.
<SPEAKER ID="095" NAME="Νίκη Τζαβέλα" AFFILIATION="EFD">
(EN) Κυρία Πρόεδρε, θα ήθελα να πω στον κύριο Επίτροπο ότι έχω εμπιστοσύνη στις ειλικρινείς προσπάθειές του για την καταπολέμηση των πυρηνικών καταστροφών και ότι εμπιστεύομαι την ευαισθησία και την αντικειμενικότητά του όσον αφορά τη δημιουργία ενός διχτυού ασφαλείας έναντι των πυρηνικών καταστροφών στην Ευρώπη.
<P>
Θεωρώ ότι οι προσομοιώσεις ακραίων καταστάσεων πρέπει να πραγματοποιούνται όχι μόνο εντός της Ευρωπαϊκής Ένωσης και των γειτονικών χωρών, αλλά σε παγκόσμιο επίπεδο. Το ζήτημα είναι παγκόσμιο. Ως εκ τούτου, επικροτώ τις παρατηρήσεις του Γενικού Γραμματέα του Ο"Ε, Ban Ki-moon, ο οποίος δήλωσε ότι θα συγκαλέσει συνεδρίαση υψηλού επιπέδου στη Βιέννη στις 24 Ιουνίου. Ελπίζω πως ο Επίτροπος θα παρευρεθεί εκεί.
<P>
Ο Γενικός Γραμματέας του Ο"Ε έθεσε πέντε σημεία σχετικά με την πυρηνική ασφάλεια και, απ' ό,τι είδα, αυτά αντιστοιχούν στους κανόνες τους οποίους μας παρουσίασε ο Επίτροπος και για τους οποίους μας ενημέρωσε όσον αφορά το πώς πρέπει να προχωρήσουμε. Στη Βιέννη έχουμε διεθνή συνάντηση υπό την αιγίδα των "νωμένων Εθνών. Κατόπιν, στις 22 Σεπτεμβρίου, θα πραγματοποιηθεί συνάντηση πολύ υψηλού επιπέδου σχετικά με την πυρηνική ασφάλεια στα "νωμένα Έθνη στη Νέα Υόρκη.
<P>
Κατά την άποψή μου, αυτός είναι ο κατάλληλος τρόπος αντιμετώπισης του εν λόγω ζητήματος. " Ευρώπη δεν είναι το μόνο μέρος ή η μόνη ήπειρος που αντιμετωπίζει πυρηνικές καταστροφές, συνεπώς ας χειριστούμε το ζήτημα με μια παγκόσμια προσέγγιση.
<SPEAKER ID="096" NAME="Andreas Mölzer" AFFILIATION="NI">
(DE) Κυρία Πρόεδρε, κύριε Oettinger, στις προσομειώσεις ακραίων καταστάσεων των τραπεζών, όπως γνωρίζουμε, τα περιθώρια που δόθηκαν ήταν τόσο γενναιόδωρα ώστε σχεδόν όλα τα χρηματοπιστωτικά ιδρύματα που ερευνήθηκαν κατάφεραν να περάσουν τις δοκιμασίες σχετικά καλά. Κάθε φορά που υπήρχαν υπόνοιες για κάποιον κίνδυνο, πραγματοποιούνταν λιγότερο ενδελεχής έρευνα, έτσι για σιγουριά. Πρέπει να υποθέσουμε ότι τα πράγματα ενδέχεται να μην είναι πολύ διαφορετικά στην περίπτωση των πυρηνικών σταθμών. Οι προσομοιώσεις ακραίων καταστάσεων μέχρι στιγμής αποδείχθηκε πως λειτουργούν ως ψευδοφάρμακα για τους ανήσυχους πολίτες της Ευρώπης. Πέραν του ότι οι προσομοιώσεις, οι οποίες δεν έχουν επιπτώσεις στο κατώτερο επίπεδο, είναι απλώς ανοησίες, είναι αμφίβολο αν ακόμα και πιο αυστηρά κριτήρια προσομοιώσεων θα οδηγούσαν στην επίτευξη του επιθυμητού στόχου. Το ερώτημα αφορά πάντοτε τα πρότυπα επί των οποίων θα βασιστούν οι προσομοιώσεις, καθώς υποτίθεται πως κανένας από τους 17 αντιδραστήρες της Γερμανίας δεν θα λάμβανε έγκριση σήμερα, απλώς και μόνο επειδή τα πρότυπα που βρίσκονταν σε ισχύ όταν κατασκευάστηκαν δεν πληρούν τις τρέχουσες απαιτήσεις. Οι επικριτές αμφιβάλλουν αν ακόμα και οι ολοκαίνουριοι πυρηνικοί σταθμοί, όπως οι ευρωπαϊκοί αντιδραστήρες πεπιεσμένου ύδατος οι οποίοι κατασκευάζονται στη Γαλλία και τη Φινλανδία, θα πληρούσαν τις πιο πρόσφατες απαιτήσεις ασφάλειας. Όταν ανακαλύπτει κανείς ότι ορισμένοι πυρηνικοί σταθμοί δεν μπορούν να αντέξουν ούτε τις καταιγίδες, το μόνο που μπορεί να κάνει είναι να ζητήσει από όλους να καταβάλουν προσπάθειες για την εγκατάλειψη της πυρηνικής ενέργειας το συντομότερο δυνατό.
<SPEAKER ID="097" NAME="RadvilMorkūnaitė-Mikulėnien" AFFILIATION="PPE">
(LT) Κυρία Πρόεδρε, καταρχάς, θα ήθελα να σας ευχαριστήσω για την ευκαιρία να συζητήσουμε αυτό το σημαντικό ζήτημα σήμερα, ιδίως σε σχέση με τη γειτονιά της Ευρωπαϊκής Ένωσης.
<P>
" ραδιενεργός μόλυνση είναι διασυνοριακή εκ φύσεως. Αυτό το διαπιστώσαμε με επώδυνο τρόπο μετά το Τσερνομπίλ και τη Φουκουσίμα. Τα υψηλότερα πρότυπα πυρηνικής ασφάλειας πρέπει, κατά συνέπεια, να είναι νομικά δεσμευτικά και παγκόσμια, οι εγκαταστάσεις παντού πρέπει να είναι εξίσου ασφαλείς και ο Διεθνής Οργανισμός Ατομικής Ενέργειας (IAEA) πρέπει να ενισχυθεί.
<P>
Τα κριτήρια που εφαρμόζονται στην Ευρωπαϊκή Ένωση συγκαταλέγονται στα υψηλότερα στον κόσμο. Για να επιτευχθεί ακόμα μεγαλύτερη ασφάλεια, θα πραγματοποιήσουμε προσομοιώσεις ακραίων καταστάσεων σε πυρηνικούς σταθμούς που λειτουργούν, σχεδιάζονται και έχουν κλείσει. Ωστόσο, εάν θέλουμε να είμαστε ασφαλείς, τα ίδια κριτήρια πρέπει να εφαρμόζονται στις υπάρχουσες ή τις σχεδιαζόμενες εγκαταστάσεις στη γειτονιά της ΕΕ (Ρωσία, Λευκορωσία, Τουρκία, Αρμενία, Ελβετία και Ουκρανία). Καθώς αγωνιζόμαστε με συνέπεια γι' αυτό, πρέπει να μιλάμε με μία φωνή.
<P>
Επί του παρόντος, λιγότερο από 100 χλμ. από τα εξωτερικά σύνορα της Ευρωπαϊκής Ένωσης, κοντά στην Αγία Πετρούπολη, εξακολουθεί να βρίσκεται σε λειτουργία ένας αντιδραστήρας τύπου Τσερνομπίλ. " Ρωσία σχεδιάζει την κατασκευή δύο νέων πυρηνικών σταθμών ακόμα πιο κοντά στα σύνορα της Ευρωπαϊκής Ένωσης στη Λευκορωσία και το Καλίνινγκραντ. Από τα σύνορα της Λιθουανίας θα μπορεί κανείς να δει τις καμινάδες ενός από αυτούς τους πυρηνικούς σταθμούς τόσο καθαρά όσο μπορούμε να δούμε από το Κοινοβούλιο τον πύργο του Καθεδρικού του Στρασβούργου. Και τα δύο έργα παρουσιάζουν παρόμοια προβλήματα. Οι εργασίες ξεκίνησαν προτού ακόμα ολοκληρωθεί η εκτίμηση των περιβαλλοντικών επιπτώσεων και, μέχρι στιγμής, δεν έχουν δοθεί εξηγήσεις σχετικά με τα κριτήρια επιλογής του χώρου κατασκευής ούτε του ενός ούτε του άλλου πυρηνικού σταθμού, δεν έχει γίνει ανάλυση των πιθανών εναλλακτικών χώρων και δεν έχουν ακόμα καταρτιστεί γενικά σχέδια εκκένωσης. Υπάρχουν σχέδια για δημιουργία και στους δύο πυρηνικούς σταθμούς πειραματικών αντιδραστήρων, η ασφάλεια των οποίων είναι αδύνατο να αξιολογηθεί, καθώς μέχρι στιγμής δεν βρίσκονται σε λειτουργία πουθενά.
<P>
Σε γενικές γραμμές, η Λευκορωσία δεν είναι έτοιμη για την ανάπτυξη πυρηνικής ενέργειας και η ρωσική κυβέρνηση δεν αδυνατεί μόνο να απαντήσει στις ερωτήσεις που θέτουν οι γειτονικές χώρες, αλλά αγνοεί τα αιτήματα του πληθυσμού της για διαβούλευση. Για δεύτερη φορά, μέσω της γραφειοκρατίας, αρνείται να επιτρέψει την καταχώρηση πρωτοβουλίας σχετικά με δημοψήφισμα για το ζήτημα της κατασκευής πυρηνικού σταθμού. Ένα από τα βήματα που ενδέχεται να ενθαρρύνουν τους γείτονες της Ευρωπαϊκής Ένωσης ώστε να συμμορφωθούν με τα υψηλότερα πρότυπα ασφάλειας θα ήταν ολόκληρη η Ένωση να αρνηθεί την αγορά ηλεκτρικής ενέργειας η οποία παρήχθη ενώ δεν τηρούνταν τα εν λόγω πρότυπα. Δεν πρέπει να χρησιμοποιούμε τα χρήματα των πολιτών της ΕΕ για να υποστηρίζουμε τη μη ασφαλή πυρηνική ενέργεια.
<SPEAKER ID="098" NAME="Catherine Trautmann" AFFILIATION="S&amp;D">
(FR) Κυρία Πρόεδρε, κύριε Επίτροπε, σε αντίθεση με τη γαλλική κυβέρνηση, ελπίζω ειλικρινά πως θα έχουμε ευρεία δημόσια συζήτηση. Χρειαζόμαστε ολοκληρωμένες προσομοιώσεις ακραίων καταστάσεων. " Φουκουσίμα κατέδειξε ότι πρέπει να αναμένουμε το αδιανόητο. " μέθοδος που χρησιμοποιείται επί του παρόντος αδυνατεί να λάβει υπόψη κινδύνους όπως οι τρομοκρατικές επιθέσεις ή οι πτώσεις αεροπλάνων και, κατά συνέπεια, δεν ικανοποιεί αυτήν την απαίτηση. Χρειαζόμαστε διαφανή διάλογο, επειδή η επιλογή όσον αφορά το αν θα συνεχίσουμε ή θα σταματήσουμε πρέπει να βασίζεται σε ευρεία δημόσια συναίνεση η οποία θα είναι συνειδητή, αλλά δεν θα παρακάμπτεται από τις συζητήσεις των εμπειρογνωμόνων. Χρειαζόμαστε μια ανεξάρτητη συζήτηση με την παρουσία όλων των μερών, έτσι ώστε να αποφευχθούν πιθανές συγκρούσεις συμφερόντων και να προωθηθεί ο κατευνασμός.
<P>
Τέλος, κατάγομαι από την Αλσατία και, κατά συνέπεια, γνωρίζω πόσο ανησυχεί τους γερμανούς και ελβετούς γείτονές μας ο πυρηνικός σταθμός του Fessenheim. Αντί να θεσπιστεί πλήρης εθνικός έλεγχος επ' αυτών των ζητημάτων, γιατί να μην ενθαρρύνουμε τουλάχιστον την ανταλλαγή εμπειρογνωμοσύνης μεταξύ των υπηρεσιών ασφαλείας μας; Θα ήταν προς όφελος της ασφάλειας, καθώς και της διαφάνειας και της ιθαγένειας σε ευρωπαϊκό επίπεδο.
<SPEAKER ID="099" NAME="Marielle De Sarnez" AFFILIATION="ALDE">
(FR) Κυρία Πρόεδρε, επί του παρόντος έχουμε ενώπιόν μας δύο ζητήματα. Το πρώτο αφορά την αναλογία της πυρηνικής ενέργειας στην Ευρώπη. Επ' αυτού του ζητήματος, πιστεύω πως το ερχόμενο έτος πρέπει να διεξαγάγουμε διαφανή δημόσια συζήτηση στην Ένωση και στα ενδιαφερόμενα κράτη μέλη. Το δεύτερο ζήτημα αφορά τις προσομοιώσεις για τις οποίες είμαστε όλοι εδώ σήμερα το πρωί.
<P>
Θα ήθελα να σας αναφέρω, κύριε Επίτροπε, τις τέσσερις αρχές τις οποίες πιστεύω πως πρέπει να διατηρήσουμε για έναν γνήσιο μηχανισμό ελέγχου. " πρώτη αρχή είναι ότι πρέπει να είναι υποχρεωτικός ένας μηχανισμός ελέγχου.
<P>
" δεύτερη αρχή είναι ότι ο εν λόγω μηχανισμός ελέγχου πρέπει να ανατεθεί σε μια ανεξάρτητη και αμερόληπτη αρχή. Δεν πιστεύω ιδιαίτερα στην αυτορρύθμιση.
<P>
" τρίτη αρχή είναι ότι ο εν λόγω μηχανισμός πρέπει να είναι δεσμευτικός. Εάν οι προσομοιώσεις δώσουν ποτέ αρνητικά αποτελέσματα για συγκεκριμένες εγκαταστάσεις, τότε οι εν λόγω προσομοιώσεις πρέπει να έχουν δεσμευτική ισχύ για ένα κράτος μέλος, το οποίο στην περίπτωση αυτή δεν θα έχει άλλη επιλογή από το κλείσιμο των εγκαταστάσεων που δεν λειτουργούν ικανοποιητικά.
<P>
Το τέταρτο σημείο είναι ότι ο εν λόγω μηχανισμός πρέπει να είναι διαφανής: τα αποτελέσματα πρέπει να παρουσιαστούν στην κοινή γνώμη. Με αυτόν τον τρόπο, ενδεχομένως να μπορέσουμε να επιτύχουμε εκείνο που η κ. Ek αποκάλεσε ευρωπαϊκή νοοτροπία ασφάλειας.
<SPEAKER ID="100" NAME="Tomasz Piotr Poręba" AFFILIATION="ECR">
(PL) Κυρία Πρόεδρε, τα ζητήματα πυρηνικής ασφάλειας -τόσο στα κράτη μέλη όσο και στις γειτονικές χώρες- πρέπει να αποτελέσουν αντικείμενο ιδιαίτερης προσοχής από την Ευρωπαϊκή Ένωση. Μετά από το ατύχημα στον πυρηνικό σταθμό της Φουκουσίμα στην Ιαπωνία, η Επιτροπή ανακοίνωσε προσομοιώσεις ακραίων καταστάσεων για παρόμοιες εγκαταστάσεις στην Ευρωπαϊκή Ένωση. Επρόκειτο για πολύ καλά νέα και για μια πολύ καλή απόφαση. Αναμένουμε την εφαρμογή της. Λαμβάνοντας υπόψη τις ανάγκες ασφάλειας όλων των λαών της Ευρώπης, ιδιαίτερη προσοχή πρέπει να δοθεί στο να γίνει σωστή χρήση όλων των διαθέσιμων μέσων, προκειμένου να βελτιωθούν τα πρότυπα ασφάλειας και να εξαλειφθούν πιθανές απειλές από την πυρηνική ενέργεια. Πιθανό κίνδυνο δεν συνιστούν μόνο οι πυρηνικοί σταθμοί εντός των κρατών μελών, αλλά και εκείνοι που βρίσκονται σε χώρες οι οποίες γειτνιάζουν με την Ένωση. Είναι, επίσης, απαραίτητο να παρασχεθούν τα κατάλληλα κίνητρα και η κατάλληλη υποστήριξη στα κράτη μέλη, ώστε να διενεργήσουν λεπτομερείς προσομοιώσεις ακραίων καταστάσεων στους πυρηνικούς σταθμούς της Ένωσης.
<P>
Θα ήθελα, επίσης, να υπογραμμίσω την τεράστια ανάγκη για επιπλέον επενδύσεις, τόσο στην έρευνα για την πυρηνική ενέργεια όσο και σε άλλες σημαντικές έρευνες, με στόχο την πρόβλεψη και την αποφυγή ατυχημάτων και των δυσμενών επιπτώσεών τους στο μέλλον.
<SPEAKER ID="101" NAME="Claude Turmes" AFFILIATION="Verts/ALE">
(DE) Κυρία Πρόδρε, κύριε Oettinger, χρησιμοποιώντας το παράδειγμα του πυρηνικού σταθμού του Cattenom, ο οποίος συνιστά απειλή για εκατοντάδες χιλιάδες κόσμο στο Λουξεμβούργο και επίσης στις περιοχές Σάαρ και Ρηνανία-Παλατινάτο της Γερμανίας, θα ήθελα να εξηγήσω γιατί οι εν λόγω αποδυναμωμένες προσομοιώσεις ακραίων καταστάσεων δεν θα έχουν αποτέλεσμα.
<P>
Το Cattenom βρίσκεται στον διάδρομο προσέγγισης στο αεροδρόμιο του Λουξεμβούργου, και οι επιπτώσεις από τυχόν πτώση αεροπλάνου στο Cattenom είναι ακριβώς αυτό που δεν διερευνάται. Μετά την υποβολή του πρώτου εγγράφου από την Ομάδα Ευρωπαϊκών Ρυθμιστικών Αρχών σε θέματα πυρηνικής ασφάλειας (ENSREG), εσείς ο ίδιος καταθέσατε τροπολογία για να συμπεριληφθούν οι πτώσεις αεροσκαφών στα εναρκτήρια συμβάντα στη σελίδα 4 του εγγράφου. " εν λόγω τροπολογία, η οποία ήταν καλή, μπλοκαρίστηκε από τη Γαλλία και το "νωμένο Βασίλειο.
<P>
Μας ενοχλεί που αγωνιστήκατε γι' αυτό και χάσατε και που ακόμα δεν μπορέσατε να παραδεχθείτε πως χάσατε. Αυτό είναι ανέντιμο και γι' αυτόν τον λόγο σας ασκούμε κριτική. Πρέπει να καταστήσουμε πιο σαφές ότι η Γαλλία και το "νωμένο Βασίλειο δεν συνεργάζονται επί του παρόντος για τα πράγματα που επιθυμούμε εμείς, αλλά και εσείς. Πρέπει να κοιτάξουμε με ειλικρίνεια αυτό το ζήτημα.
<P>
Κύριε Liese, η Χριστιανοδημοκρατική Ένωση/Χριστιανοκοινωνική Ένωση δεν μας στήριξε στο περίφημο ψήφισμα σχετικά με την έξοδο από την πυρηνική ενέργεια. " καγκελάριος Merkel είναι μάλλον πιο θαρραλέα από εσάς, τουλάχιστον σε αυτήν την περίπτωση.
<SPEAKER ID="102" NAME="Marisa Matias" AFFILIATION="GUE/NGL">
(PT) Κυρία Πρόεδρε, κύριε Επίτροπε, αναφέρομαι άμεσα στην πρόταση που φέρατε ενώπιον του Κοινοβουλίου σήμερα και θα σας πω με κάθε ειλικρίνεια ότι ορισμένοι από εμάς δικαιούμαστε να νιώθουμε απογοητευμένοι από την εν λόγω πρόταση, επειδή η πρόταση που κατατέθηκε δεν είναι μόνο αδύναμη αλλά έχει και τεράστια κενά.
<P>
Πιστεύω πως πρόκειται για ένα ευρωπαϊκό ζήτημα, όχι για το ποια κράτη μέλη έχουν πυρηνική βιομηχανία και ποια όχι: πρόκειται για ένα ζήτημα που αφορά ολόκληρη την Ευρώπη και η Ευρώπη χρειάζεται απεγνωσμένα καλά νέα. Πρέπει, ειλικρινά, να σας πω πως ένα καλό νέο είναι να παράσχουμε εγγυήσεις στους πολίτες ότι μεριμνούμε για την ασφάλειά τους.
<P>
Εάν οι εν λόγω προσομοιώσεις διενεργούνται σύμφωνα με τους όρους που παρουσιάζετε, κύριε Επίτροπε, σύμφωνα με τους οποίους το πρώτο στάδιο πραγματοποιείται από τους ίδιους τους ενδιαφερόμενους, το δεύτερο στάδιο διενεργείται από τις κυβερνήσεις που υπερασπίζονται τους εν λόγω ενδιαφερόμενους και το τρίτο στάδιο πραγματοποιείται από εταίρους που στην πραγματικότητα είναι ενδιαφερόμενοι, διερωτώμαι αν το αποτέλεσμα θα είναι να ειπωθεί στο τέλος ότι όλοι οι πυρηνικοί σταθμοί χαίρουν άκρας υγείας και ότι συστήνεται η συνέχιση της λειτουργίας τους.
<P>
Γνωρίζουμε ότι δεν έχουν έτσι τα πράγματα και γι' αυτόν τον λόγο ελπίζω ειλικρινά πως θα υπάρξουν σοβαρές συνέπειες και πως θα μπορέσουμε να πούμε στους πολίτες ότι μεριμνούμε για την ασφάλειά τους και όχι ότι απλώς προσποιούμαστε πως μεριμνούμε.
<SPEAKER ID="103" NAME="Peter Liese" AFFILIATION="PPE">
(DE) Κυρία Πρόεδρε, κυρίες και κύριοι, θα ήθελα να ευχαριστήσω τον κ. Oettinger. Αγωνίστηκε και πέτυχε πάρα πολλά. Τα αποτελέσματα δεν είναι ιδανικά, αλλά οι κατηγορίες που εξαπολύθηκαν κατά του κ. Oettinger σήμερα αφορούν κυρίως εμάς. Πρέπει να κάνουμε αυτοκριτική και να παραδεχτούμε ότι δεν καταφέραμε να εγκρίνουμε το ψήφισμα. Μέλη της Ομάδας μου δεν ήταν επίσης σε θέση να ψηφίσουν υπέρ, πράγμα που είναι λυπηρό. Ωστόσο, οι κατηγορίες αφορούν επίσης την Ομάδα των των Πρασίνων/Ευρωπαϊκή Ελεύθερη Συμμαχία και την Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, οι οποίες καταρχάς υπέγραψαν το ψήφισμα και, τελικά, δεν το υποστήριξαν στην Ολομέλεια. Αυτό έκανε δύσκολη τη ζωή του κ. Oettinger όσον αφορά τον αγώνα του με τα κράτη μέλη για την καθιέρωση πιο αυστηρών προσομοιώσεων ακραίων καταστάσεων.
<P>
Αυτό είναι το πρώτο βήμα, αλλά πρέπει να προχωρήσουμε περαιτέρω. Πρέπει να τροποποιήσουμε την οδηγία. Κύριε Oettinger, θα σας υποστηρίξουμε για να διασφαλιστεί ότι στο μέλλον αυτή θα καταστεί νομικά δεσμευτική. Πρέπει να την επεκτείνουμε ώστε να καλύπτει τις γειτονικές μας χώρες. Υποστηρίζω απόλυτα όσα είπε η κ. Morkūnaitė-Mikulėnienė.
<P>
" Γερμανία αναφέρθηκε αρκετές φορές και, φυσικά, θα πρέπει να δεχτούμε την κριτική. Ωστόσο, θα ήθελα να επισημάνω ότι 13 κράτη μέλη της ΕΕ λειτουργούν ήδη χωρίς πυρηνική ενέργεια, συμπεριλαμβανομένων χωρών με επιτυχημένες οικονομίες, όπως η Αυστρία και η Δανία, συνεπώς πρέπει να μπορούμε να δεχτούμε αυτό το ενδεχόμενο και στη Γερμανία. Θα ήθελα, επίσης, να πω ότι η καγκελάριος Merkel προέβη σε δήλωση κυβερνητικής πολιτικής σήμερα στο γερμανικό κοινοβούλιο και τόνισε για μία ακόμα φορά ότι πρέπει τουλάχιστον να σημειώσουμε κοινή πρόοδο στους τομείς στους οποίους συμφωνούμε στην Ευρώπη. Για παράδειγμα, ανέφερε συγκεκριμένα την ενεργειακή απόδοση.
<P>
Θα ήθελα να παράσχω στον κ. Oettinger την υποστήριξή μου και να τον ενθαρρύνω να υποβάλει μια φιλόδοξη πρόταση σχετικά με το θέμα της ενεργειακής απόδοσης σε δύο εβδομάδες. Είμαι πολύ ικανοποιημένος με τα τμήματα για τα οποία ήδη γνωρίζουμε και τα οποία συνιστούν ένα μείγμα πρωτοβουλιών και υποχρεώσεων για τους ενδιαφερόμενους. Δεν χαίρομαι που τα κράτη μέλη πρέπει να θέσουν τους δικούς τους στόχους. Πρέπει η Επιτροπή να βρει έναν στόχο, είτε υποχρεωτικό είτε με τη μορφή κατευθυντήριας γραμμής. Σας παρακαλώ, παρουσιάστε έναν στόχο και τότε θα έχουμε μια πολύ καλή πρόταση.
<SPEAKER ID="104" NAME="Kathleen Van Brempt" AFFILIATION="S&amp;D">
(NL) Κυρία Πρόεδρε, είτε είναι κανείς υπέρ της πυρηνικής ενέργειας είτε, όπως εγώ, ένθερμος υποστηρικτής μιας Ευρώπης χωρίς πυρηνικά, όλοι μας πρέπει, ωστόσο, να είμαστε υπέρ της ασφάλειας. Στο πλαίσιο αυτό, οι συνάδελφοί μου από το Ευρωπαϊκό Λαϊκό Κόμμα (Χριστιανοδημοκράτες), οι οποίοι κηρύττουν τη μετριοφροσύνη, δεν έχουν πιάσει ακριβώς το νόημα. Εάν η Φουκουσίμα μάς δίδαξε κάτι, τότε αυτό περισσότερο απ' οτιδήποτε άλλο είναι ότι είμαστε απροετοίμαστοι για καταστροφές, ότι είμαστε απροετοίμαστοι για κάθε είδους πράγμα το οποίο θα μπορούσε να συμβεί αύριο και το οποίο, εάν συνέβαινε, θα είχε τα χειρότερα δυνατά αποτελέσματα. Γι' αυτόν τον λόγο, κύριε Επίτροπε, δεν με ενδιαφέρουν οι φιλοφρονήσεις ή οι αντιρρήσεις που θα ακούσετε εδώ αυτήν τη φορά.
<P>
Εκείνο που με ενδιαφέρει είναι τα αποτελέσματα. Ανησυχούμε, ανησυχούμε πάρα πολύ, επειδή το χειρότερο που θα μπορούσε να συμβεί είναι να διενεργηθούν προσομοιώσεις ακραίων καταστάσεων στο εγγύς μέλλον και να ληφθεί το είδος των αποτελεσμάτων που θα παράσχει την τέλεια δικαιολογία σε πολλούς από τους φορείς εκμετάλλευσης πολύ παλαιών πυρηνικών σταθμών, συμπεριλαμβανομένων και εκείνων στην περιοχή όπου κατοικώ, να τους διατηρήσουν σε λειτουργία για ακόμα μεγαλύτερο διάστημα αντί να τους κλείσουν.
<P>
Έχω δύο ερωτήσεις. Με ποιον τρόπο θα διασφαλίσετε ότι υπάρχουν εγγυήσεις για την ανεξαρτησία των εν λόγω προσομοιώσεων ακραίων καταστάσεων; Δεύτερον, με ποιον τρόπο θα διασφαλίσετε ότι τα αποτελέσματα θα οδηγήσουν όντως στο κλείσιμο των παλαιότερων πυρηνικών σταθμών;
<SPEAKER ID="105" NAME="Corinne Lepage" AFFILIATION="ALDE">
(FR) Κυρία Πρόεδρε, κύριε Επίτροπε, δεν μπορούμε παρά να σας ευχαριστήσουμε και να σας συγχαρούμε για την πρωτοβουλία που αναλάβατε. Δυστυχώς, συμμερίζομαι την άποψη όσων είναι ιδιαίτερα απογοητευμένοι με το αποτέλεσμα, το οποίο συνιστά νίκη των φορέων εκμετάλλευσης πυρηνικών εγκαταστάσεων, των αρχών ασφάλειας που κάλυπταν όσα συνέβαιναν εδώ και τριάντα χρόνια και των κρατών μελών που δεν επιθυμούν να επανεξετάσουν τις επιλογές τις οποίες έκαναν, όχι μόνο όσον αφορά τη διατήρηση της πυρηνικής ενέργειας, αλλά επίσης τις επιλογές σε σχέση με την αξιολόγηση κινδύνου.
<P>
Κύριε Επίτροπε, πρέπει να αντιμετωπίσουμε το ουσιαστικό πρόβλημα και να επανεξετάσουμε τη Συνθήκη Ευρατόμ, όπως είπατε. Δηλαδή πρέπει να επανεξετάσουμε το θέμα τού βαθμού ελευθερίας που έχουν τα κράτη μέλη ώστε να μπλοκάρουν τα πάντα, όπως σαφώς έκανε η Γαλλία.
<P>
Πρέπει να επανεξετάσουμε τα απαράδεκτα ζητήματα σε σχέση με την ευθύνη - επειδή, εάν εφαρμόζονταν οι κανόνες του κοινού δικαίου σε σχέση με την ευθύνη, δεν θα υπήρχαν αυτά τα προβλήματα. Πρέπει, επίσης, να επανεξετάσουμε την εφαρμογή των κανόνων του κοινού δικαίου σε σχέση με το δικαίωμα των ευρωπαίων πολιτών στην πληροφόρηση, το οποίο υπό τις παρούσες συνθήκες σαφώς δεν διαφυλάσσεται από το σύστημα που έχει καθιερωθεί.
<SPEAKER ID="106" NAME="Satu Hassi" AFFILIATION="Verts/ALE">
(FI) Κυρία Πρόεδρε, κυρίες και κύριοι, πολλοί συνάδελφοι ανέφεραν ήδη τα μειονεκτήματα των προσομοιώσεων ακραίων καταστάσεων: το ότι πάρα πολλά πράγματα βασίζονται στην εθελοντική φύση τους και, ιδίως, το πώς θα άντεχαν οι αντιδραστήρες τρομοκρατικές επιθέσεις. " συνάδελφός μου, η κ. Morkūnaitė-Mikulėnienė, ανέφερε έναν λόγο για τον οποίο η αδυναμία των προσομοιώσεων ακραίων καταστάσεων είναι πολύ θλιβερή. Κοντά στην Αγία Πετρούπολη, και 200 χιλιόμετρα από το Ελσίνκι και το Ταλλίν, υπάρχουν τέσσερις αντιδραστήρες τύπου Τσερνομπίλ, οι οποίοι απειλούν την ασφάλεια εκατοντάδων χιλιάδων πολιτών της ΕΕ.
<P>
Επίτροπε Oettinger, εσείς συζητάτε για κάτι άλλο. Επίτροπε Oettinger, σας παρακαλώ ακούστε. Herr Kommissar Oettinger, ich bitte Ihnen ... Επίτροπε Oettinger, σας παρακαλώ απαντήστε στο εξής: εάν η Ρωσία συμφωνήσει να διενεργήσει προσομοιώσεις ακραίων καταστάσεων στα πυρηνικά της εργοστάσια με βάση τα κριτήρια για τα οποία τώρα ασκώ πίεση, πιστεύετε ότι αυτό πράγματι θα βελτιώσει την ασφάλειά μας, δεδομένου ότι υπάρχουν αρκετοί αντιδραστήρες τύπου Τσερνομπίλ κοντά στα σύνορα της ΕΕ;
<SPEAKER ID="107" NAME="Romana Jordan Cizelj" AFFILIATION="PPE">
(SL) Κυρία Πρόεδρε, επιτέψτε μου να πω, κύριε Επίτροπε, ότι έχετε επιτύχει πάρα πολλά. Σε πολύ σύντομο διάστημα, καταφέρατε να εκπονήσετε πολύ λεπτομερείς προδιαγραφές για τις προσομοιώσεις ακραίων καταστάσεων και να διαπραγματευτείτε μια συμφωνία ανάμεσα στην Ευρωπαϊκή Επιτροπή και τους 27 ρυθμιστικούς φορείς των κρατών μελών.
<P>
Τα όρια ασφάλειας, τα οποία σε αυτήν την περίπτωση υπερβαίνουν τα όρια κάθε υποθετικού ατυχήματος, θα επανεκτιμηθούν από τα κράτη μέλη. Αυτό είναι σημαντικό κομμάτι προστιθέμενης αξίας και πρόσθετη απαίτηση. Ορισμένοι βουλευτές άσκησαν κριτική όσον αφορά το ότι ο ανθρώπινος παράγοντας δεν αξιολογήθηκε ή δεν λήφθηκε δεόντως υπόψη. Πρέπει να πω ότι προσωπικά διάβασα προσεκτικά τις προδιαγραφές των εν λόγω προσομοιώσεων ακραίων καταστάσεων και είμαι ικανοποιημένη που οι προσομοιώσεις καλύπτουν όχι μόνο την τεχνολογία, αλλά επίσης τον ανθρώπινο παράγοντα και οργανωτικές πτυχές.
<P>
Με αυτό κάναμε ένα μεγάλο βήμα προόδου με στόχο να καταστήσουμε τα πρότυπα ασφάλειας της Ευρωπαϊκής Ένωσης ενιαία και πιστεύω πως θα πρέπει να αναζητήσουμε άλλους τρόπους για να προχωρήσουμε ακόμα πιο πολύ· πού και πώς μπορούμε να κάνουμε άλλο ένα σημαντικό βήμα προς την ενίσχυση των εξουσιών της ΕΕ σε αυτόν τον τομέα; Εν προκειμένω, αναμένω να υποβάλει πρόταση η Ευρωπαϊκή Επιτροπή.
<P>
Προκειμένου να υπάρξει μεγαλύτερη εμπιστοσύνη, θα πραγματοποιηθούν διεθνείς επιθεωρήσεις των προσομοιώσεων που διενεργήθηκαν, και στο σημείο αυτό έχω ένα ερώτημα. Αναρωτιέμαι αν η ομάδα των επτά ατόμων θα είναι κατά τέτοιον τρόπο οργανωμένη ώστε να αποτελείται από εκπροσώπους της Ευρωπαϊκής Επιτροπής και των ρυθμιστικών φορέων ή θα συμπεριλαμβάνει και ανεξάρτητους εμπειρογνώμονες. Εάν ναι, θα με ενδιέφερε να μάθω επί ποιας βάσης επιλέχθηκαν.
<P>
Έχω δύο ακόμα ερωτήσεις. Καταρχάς, τις εν λόγω προσομοιώσεις θα πρέπει να διενεργήσουν γερμανικά πυρηνικά εργοστάσια τα οποία έχουν κλείσει; Δεύτερον, ποιες θα είναι οι συνέπειες του κλεισίματος των γερμανικών πυρηνικών σταθμών για την εσωτερική ευρωπαϊκή αγορά ενέργειας;
<P>
Όσον αφορά την οδηγία για τα πυρηνικά απόβλητα, θα έλεγα ότι θα έχουμε περισσότερες ευκαιρίες από όσες αναφέρατε στην ομιλία σας να την συζητήσουμε την επόμενη φορά και ελπίζω πως η Ευρωπαϊκή Επιτροπή θα λάβει υπόψη τις προτάσεις του Ευρωπαϊκού Κοινοβουλίου επειδή, στην Επιτροπή Βιομηχανίας, Έρευνας και Ενέργειας, υπερψηφίσαμε αρκετές ισχυρότερες προτάσεις σε σύγκριση με εκείνες που προτάθηκαν αρχικά από την Ευρωπαϊκή Επιτροπή.
<SPEAKER ID="108" NAME="Justas Vincas Paleckis" AFFILIATION="S&amp;D">
(EN) Κυρία Πρόεδρε, οι απειλές σε πυρηνικούς σταθμούς της ΕΕ, εφόσον είναι αληθείς, αποτελούν ζήτημα ζωής και θανάτου για χιλιάδες άτομα. Ακόμα και τα μικρά κράτη πρέπει να είναι προετοιμασμένα για τις πιο σοβαρές καταστάσεις, συμπεριλαμβανομένων τρομοκρατικών επιθέσεων και πτώσεων αεροπλάνων. Πώς θα ένιωθαν οι πολίτες μεγάλων χωρών της ΕΕ εάν μια μη δημοκρατική χώρα κατασκεύαζε έναν πυρηνικό σταθμό με ανεπαρκή έλεγχο κοντά στις Βρυξέλλες, το Βερολίνο, το Παρίσι ή το Λονδίνο, χωρίς να υπάρξει διαβούλευση με τους πολίτες της και χωρίς την ανταλλαγή αξιόπιστων πληροφοριών με τις γειτονικές της χώρες;
<P>
" Λιθουανία αντιμετωπίζει επί του παρόντος μια τέτοια κατάσταση. Πολύ κοντά στη Βίλνα, η Λευκορωσία -με παντελή έλλειψη διαφάνειας- αρχίζει την κατασκευή πυρηνικού εργοστασίου. Είναι ζωτικής σημασίας η ΕΕ, με την υποστήριξη διεθνών οργανισμών, να επεκτείνει την πρακτική προσομοιώσεων ακραίων καταστάσεων σε πυρηνικούς σταθμούς σε ολόκληρο τον κόσμο και ιδίως στα εξωτερικά σύνορά της.
<SPEAKER ID="109" NAME="Frédérique Ries" AFFILIATION="ALDE">
(FR) Κυρία Πρόεδρε, από την πλευρά μου, θα ήθελα να συγχαρώ τον Επίτροπο Oettinger για την αποφασιστικότητά του -η οποία από την αρχή ήταν σαφής- όσον αφορά το δύσκολο θέμα της πυρηνικής ασφάλειας, δεδομένου ότι οι αρμοδιότητες σχετικά με αυτό το ζήτημα ανήκουν σε πολύ μεγάλο βαθμό στα κράτη μέλη.
<P>
Όπως ήδη ειπώθηκε, πρώτο μας αίτημα είναι προφανώς η αναθεώρηση της Συνθήκης Ευρατόμ, η οποία έχει ουσιαστικά παραμείνει αμετάβλητη από τη στιγμή που καταρτίστηκε για πρώτη φορά. Ομολογουμένως, ο έλεγχος των 143 πυρηνικών αντιδραστήρων στην Ευρώπη στο τέλος απλώς θα έχει σχέση με το σενάριο "Φουκουσίμα" και εσείς σαφώς θέσατε τα όρια γι' αυτό, κύριε Επίτροπε. Αυτό είναι ήδη μια πρώτη νίκη· εν πάση περιπτώσει, συνιστά πραγματική ρήξη με τη νοοτροπία του απορρήτου η οποία χαρακτηρίζει τον εν λόγω τομέα εδώ και περισσότερα από σαράντα χρόνια τώρα.
<P>
" πυρηνική βιομηχανία, περισσότερο από άλλες, πρέπει να κατανοήσει ότι η διαφάνεια είναι ζωτικής σημασίας για όλα αυτά τα ζητήματα που αφορούν την ασφάλεια -σίγουρα επαναλάβατε τη λέξη περισσότερο από δέκα φορές, κύριε Επίτροπε- όπως είναι και η ανεξαρτησία τόσο για τους φορείς εκμετάλλευσης όσο και για τις κρατικές εποπτικές αρχές, με τον διορισμό ανεξάρτητων εμπειρογνωμόνων, και εξακολουθούμε να μην είμαστε ικανοποιημένοι όσον αφορά αυτό το θέμα.
<SPEAKER ID="110" NAME="Paul Rübig" AFFILIATION="PPE">
(DE) Κυρία Πρόεδρε, ο λαός της Αυστρίας ψήφισε με σαφή πλειοψηφία κατά της πυρηνικής ενέργειας και αυτό στέλνει ένα σαφές μήνυμα στους πολιτικούς μας. Θα ήθελα να αναφέρω ότι ο κ. Palacio έχει ήδη κάνει μεγάλη προσπάθεια για να παράσχει στην Ευρώπη περισσότερο περιθώριο ελιγμών σε αυτόν τον τομέα. " οδηγία για την πυρηνική ασφάλεια του κ. Piebalgs υπήρξε, επίσης, επιτυχής. Ελπίζω πως σύντομα θα έχουμε μια νέα οδηγία για την πυρηνική ασφάλεια, η οποία θα είναι δεσμευτική και η οποία θα καθορίζει τις διαδικασίες επιθεώρησης και τα πρότυπα.
<P>
Πρέπει να αξιολογήσουμε ποια από τα πρότυπα του Διεθνούς Οργανισμού Ατομικής Ενέργειας (IAEA) είναι διαθέσιμα σε εμάς και ποια μπορούν να ενσωματωθούν στη νομοθεσία της ΕΕ με νομικά δεσμευτικό τρόπο. Φυσικά, οι έκτακτες προσομοιώσεις ακραίων καταστάσεων δεν αρκούν. Στο μέλλον, πρέπει να υπάρξει μια σειρά προσομοιώσεων ακραίων καταστάσεων, έτσι ώστε να είναι δυνατό το άμεσο κλείσιμο των επικίνδυνων πυρηνικών σταθμών. Προκειμένου να επιτευχθεί αυτό, χρειαζόμαστε μια ρυθμιστική αρχή σε επίπεδο ΕΕ, η οποία θα έχει κοινές εξουσίες με τις εθνικές ρυθμιστικές αρχές και η οποία θα έχει το δικαίωμα να παύσει τη λειτουργία οποιουδήποτε πυρηνικού σταθμού δεν πληροί τα εν λόγω πρότυπα.
<P>
Δεν μπορώ παρά να υποστηρίξω όσα ήδη ειπώθηκαν σήμερα. " Συνθήκη Ευρατόμ πρέπει να αναθεωρηθεί. Πρέπει να ζητήσουμε από τους αρχηγούς κρατών και κυβερνήσεων να διασφαλίσουν ότι αυτό θα καταστεί κοινό ευρωπαϊκό ζήτημα στο Συμβούλιο. Δεν πρέπει να συμβεί αυτό που γενικά συνέβαινε στο παρελθόν στο Συμβούλιο, δηλαδή η ομάδα εργασίας για τα πυρηνικά να είναι αντίθετη σε οτιδήποτε προέρχεται εκτός Ευρώπης.
<P>
Το σημαντικότερο είναι ότι χρειάζεται έρευνα στο πλαίσιο της Ευρωπαϊκής Κοινότητας Ατομικής Ενέργειας (Ευρατόμ) σχετικά με τον παροπλισμό πυρηνικών σταθμών. Χρειάζεται, επίσης, έρευνα όσον αφορά την τελική αποθήκευση και πρέπει να εστιαστούμε στην προστασία, την ασφάλεια, την κατάρτιση και τις επιθεωρήσεις. Πρέπει να εισαγάγουμε το μοντέλο του γραφείου συμψηφισμού, το οποίο επί του παρόντος βρίσκεται ενώπιόν μας στην ευρωπαϊκή νομοθεσία. Κύριε Oettinger, μπορείτε να βασιστείτε στην υποστήριξη αυτού του Σώματος επί του θέματος αυτού.
<SPEAKER ID="111" NAME="Edit Herczog" AFFILIATION="S&amp;D">
(HU) Κυρία Πρόεδρε, κύριε Επίτροπε, δεν υπάρχει πιο σημαντικό καθήκον με το οποίο πρέπει να ασχοληθούν οι κυβερνήσεις σήμερα από την εκπόνηση μεθόδων για την αντιμετώπιση περιστατικών που υπάρχει μικρή πιθανότητα να προκύψουν, για παράδειγμα, η διακοπή παροχής ψυκτικού ύδατος ή ηλεκτρικού ρεύματος, και συμφωνώ με τον κ. Rübig ως προς το ότι αυτό δεν πρέπει να αποτελέσει μεμονωμένο περιστατικό, αλλά πρέπει να πραγματοποιείται για μεγαλύτερα χρονικά διαστήματα και σε τακτική βάση. Συμφωνώ επίσης ότι πρέπει να επεκταθούν οι προσομοιώσεις ακραίων καταστάσεων σε γειτονικές χώρες, στις χώρες ανατολικά των συνόρων μας. Γι' αυτόν τον λόγο ζητώ από την Επιτροπή να εξετάσει έναν ενδεχόμενο τρόπο εκτέλεσης μιας προσομοίωσης ακραίων καταστάσεων στο πλαίσιο της ανατολικής εταιρικής σχέσης.
<P>
Και τέλος, κύριε Επίτροπε, πρέπει να θεσπιστεί προστασία από επιθέσεις στον κυβερνοχώρο και από τρομοκρατικές επιθέσεις σε όλες τις τομεακές πολιτικές της Ευρωπαϊκής Ένωσης, όπου ενδέχεται να προκύψει διασυνοριακή εκπομπή επικίνδυνων υλικών. " εν ενεργεία ουγγρική κυβέρνηση απέτυχε στην προσομοίωση ακραίων καταστάσεων που έχετε προβλέψει, κύριε Επίτροπε, επειδή παρεμποδίζει επανειλημμένα την κατασκευή της εγκατάστασης ραντάρ του ΝΑΤΟ, η οποία τα τελευταία επτά χρόνια θα παρείχε μεγαλύτερη προστασία στον πυρηνικό σταθμό Paks από επιθέσεις αεροσκαφών απ' ό,τι η προστασία που υπάρχει σήμερα.
<SPEAKER ID="112" NAME="Ivo Belet" AFFILIATION="PPE">
(NL) Κυρία Πρόεδρε, κύριε Επίτροπε, είναι ζωτικής σημασίας να τεθεί ψηλά ο πήχυς όσον αφορά τις εν λόγω προσομοιώσεις ακραίων καταστάσεων και να διενεργούνται όντως οι προσομοιώσεις σύμφωνα με τα ίδια κριτήρια σε ολόκληρη την Ευρώπη. Εξάλλου, πολλοί πυρηνικοί σταθμοί βρίσκονται κοντά σε εθνικά σύνορα, όπως γνωρίζουμε, και επίσης σε πολύ πυκνοκατοικημένες περιοχές. Το ότι πρόκειται να έχουμε μια ανεξάρτητη και αντικειμενική ευρωπαϊκή επιθεώρηση κάθε πυρηνικού σταθμού είναι κάτι πολύ θετικό, επειδή έτσι θα ενισχυθεί η ευρωπαϊκή πολιτική για την ενέργεια. Επομένως, συγχαρητήρια, κύριε Επίτροπε.
<P>
Όλοι οι ευρωπαίοι πολίτες έχουν το δικαίωμα να γνωρίζουν αν οι εν λόγω πυρηνικοί σταθμοί είναι στην πραγματικότητα ασφαλείς ή όχι. Εάν οι προσομοιώσεις ακραίων καταστάσεων δεν καλύπτουν τρομοκρατικές ενέργειες και επιθέσεις στον κυβερνοχώρο, τότε ας είναι έτσι. Εξηγήσατε για ποιον λόγο συμβαίνει αυτό και μπορούμε να το αντιληφθούμε. Ωστόσο, αυτό προφανώς δεν πρέπει να απαλλάξει την Ευρωπαϊκή Επιτροπή από το καθήκον της να συνεχίσει να ενοχλεί τα κράτη μέλη σχετικά με αυτό και να συνεχίσει να ασκεί πίεση στις εθνικές υπηρεσίες ασφάλειας, έτσι ώστε οι εν λόγω υπηρεσίες όντως να ερευνήσουν αν οι πυρηνικοί σταθμοί θα είναι προετοιμασμένοι και για τους εν λόγω κινδύνους.
<P>
Φυσικά, η αξιοπιστία των εν λόγω προσομοιώσεων θα εδραιωθεί ή θα χαθεί με την εφαρμογή των αποτελεσμάτων. Θα πρέπει να λάβουμε υπόψη το ενδεχόμενο ότι ορισμένοι από τους 143 πυρηνικούς σταθμούς της Ευρώπης δεν θα περάσουν τις προσομοιώσεις, ότι οι πιο αδύναμοι θα αποτύχουν και ότι αρκετοί σταθμοί θα χρειαστεί ενδεχομένως να κλείσουν. Τότε, φυσικά, θα έχουμε τη μοναδική ευκαιρία να μεταβούμε σε εναλλακτικές πηγές ενέργειας. Είναι σαφές, όπως είπε προ ολίγου ο κ. Leinen, ότι εκείνη τη στιγμή θα παρουσιαστεί μια λύση πρωτίστως σε ευρωπαϊκό επίπεδο. Είναι, επίσης, σαφές ότι πρέπει να επιλέξουμε κοινές ευρωπαϊκές επενδύσεις, συντονισμένες επενδύσεις, και κοινή ευρωπαϊκή χρηματοδότηση μέσω ομολόγων έργου. Αναμένουμε από εσάς να αναλάβετε ηγετικό ρόλο εκείνη τη στιγμή, σε αυτό το νέο βήμα προς την ανάπτυξη αυτής της ευρωπαϊκής πολιτικής ενέργειας. Σας ευχαριστώ και καλή τύχη.
<SPEAKER ID="113" NAME="Judith A. Merkies" AFFILIATION="S&amp;D">
(NL) Κυρία Πρόεδρε, κύριε Επίτροπε, σήμερα υπήρξατε αποδέκτης συγχαρητηρίων και κριτικής. Κι εγώ θα σας χτυπήσω ενθαρρυντικά στην πλάτη, αλλά θα σας μαλώσω επίσης. Είμαι ικανοποιημένη με τις ευρωπαϊκές προσομοιώσεις ακραίων καταστάσεων, οι οποίες θα εφαρμοστούν με τον ίδιο ακριβώς τρόπο σε ολόκληρη την ΕΕ. Ήταν απαραίτητες.
<P>
Το μόνο πράγμα που με ανησυχεί είναι αυτό το ψευδές αίσθημα ασφάλειας. Δεν πρέπει να επιβεβαιώνουμε ότι οι πυρηνικοί σταθμοί είναι ασφαλείς: πρέπει να διερευνήσουμε ποιοι ακριβώς είναι οι κίνδυνοι και να μην παρέχουμε στον κόσμο ψευδές αίσθημα ασφάλειας. Χρειαζόμαστε ανεξάρτητη εποπτεία σε ολόκληρη την ΕΕ και πρέπει να έχουμε ανεξάρτητη ρυθμιστική αρχή. Επί του παρόντος, δεν υπάρχει τέτοια ρυθμιστική αρχή. Δημιουργήσαμε τώρα ένα επιπλέον επίπεδο, αλλά μπορείτε να μας πείτε αν πρόκειται τελικά να υπάρξει μια επιπλέον ανεξάρτητη ρυθμιστική αρχή, της οποίας την αξιολόγηση θα συμπληρώνει μια δεύτερη επιστημονική γνώμη;
<P>
Συμφωνώ με τους συναδέλφους μου, τους κ.κ. Belet και Leinen, ότι το εν λόγω ζήτημα δεν πρέπει πλέον να εμπίπτει στη Συνθήκη Ευρατόμ. Οι πολίτες μας δικαιούνται τη μέγιστη δυνατή ασφάλεια και είναι καιρός να αφαιρεθεί αυτή η πτυχή από τη Συνθήκη Ευρατόμ. Θα ξεκινήσετε αυτήν τη συζήτηση;
<P>
Υπάρχει, κατόπιν, ένα θέμα το οποίο δεν έτυχε επαρκούς προσοχής: τι σκοπεύετε να κάνετε όσον αφορά τις συστάσεις του Διεθνούς Οργανισμού Ατομικής Ενέργειας ως αντίδραση στην καταστροφή της Φουκουσίμα; Υπάρχει πιθανότητα να προσαρμόσετε την προσομοίωση ακραίων καταστάσεων; Μπορείτε να πείτε τι θα συμβεί στην περίπτωση που η προσομοίωση ακραίων καταστάσεων θα έχει αρνητικό αποτέλεσμα;
<P>
Έχω απογοητευτεί πραγματικά από τα όσα συνέβησαν στο ψήφισμά μας και λυπάμαι πολύ που παρασυρθήκαμε από τα συναισθήματά μας. Δεν θα έπρεπε φυσικά η ασφάλεια να έρχεται πάντοτε πρώτη;
<SPEAKER ID="114" NAME="Françoise Grossetête" AFFILIATION="PPE">
(FR) Κυρία Πρόεδρε, η συζήτηση αυτή ξεκίνησε άσχημα, με τους καλούς, εκείνους που είναι κατά της πυρηνικής ενέργειας, από τη μία πλευρά, και τους κακούς, εκείνους που εξακολουθούν να υποστηρίζουν την πυρηνική ενέργεια, από την άλλη. Θα ήθελα, εντούτοις, να επισημάνω ξανά ότι η πυρηνική ενέργεια αποτελεί τμήμα του ενεργειακού μείγματος, το οποίο εμείς εδώ στο Κοινοβούλιο επιθυμούσαμε και για το οποίο ελπίζαμε.
<P>
Στη συνέχεια, θα ήθελα να παραπονεθώ λιγάκι για την εν λόγω συζήτηση με την επίκλησή της στον συλλογικό φόβο. Είναι λυπηρό όταν αντιμετωπίζουμε ένα θέμα τόσο σημαντικό όσο αυτό. Είναι αλήθεια ότι οι πυρηνικοί σταθμοί μπορούν, σε ορισμένες περιπτώσεις, να δημιουργήσουν κινδύνους, αλλά μένω κατάπληκτη επειδή εδώ στο Κοινοβούλιο αυτό υπάρχει κάποια έλλειψη εμπιστοσύνης απέναντι στο προσωπικό το οποίο εργάζεται σε καθημερινή βάση στους πυρηνικούς σταθμούς και το οποίο διασφαλίζει την ασφάλεια της πυρηνικής μας ενέργειας καθημερινά.
<P>
Συνεπώς, θα ήθελα να σας ζητήσω να φερθείτε υπεύθυνα. Γνωρίζουμε ότι υπάρχει η επιθυμία στην Ευρωπαϊκή Ένωση να εξασφαλιστεί η ασφάλεια των πυρηνικών σταθμών μας σε καθημερινή βάση. Θα ήθελα, επίσης, να προσθέσω ότι γνωρίζουμε πολύ καλά ότι οι πτήσεις πάνω από πυρηνικούς σταθμούς απαγορεύονται -τουλάχιστον στη Γαλλία- και ότι δεν υπάρχει πυρηνικός σταθμός στη Γαλλία που να βρίσκεται σε απόσταση μεγαλύτερη των 25 χλμ. από αεροπορική βάση, ενώ οι αεροπορικές βάσεις είναι αρμόδιες για την παρακολούθηση του εναέριου χώρου πάνω από τους πυρηνικούς σταθμούς.
<P>
Συνεπώς, ναι, κύριε Επίτροπε, συμφωνούμε μαζί σας. Συμφωνούμε όσον αφορά αυτές τις προσομοιώσεις. Συγχαρητήρια, τις εξασφαλίσατε. Οι εν λόγω προσομοιώσεις είναι ζωτικής σημασίας, επειδή πρέπει να βεβαιωθούμε ότι οι πληθυσμοί μας θα ανακτήσουν την εμπιστοσύνη τους στους πυρηνικούς σταθμούς μας. Οι εν λόγω προσομοιώσεις είναι ζωτικής σημασίας· πρέπει να λάβουν χώρα σε πνεύμα απόλυτης ανεξαρτησίας, έτσι ώστε να ανακτηθεί η εμπιστοσύνη. Μπορούμε, ωστόσο, να δούμε επίσης ότι η εμπιστευτικότητα είναι απαραίτητη σε ορισμένες περιπτώσεις. Όταν πρόκειται για την καταπολέμηση της τρομοκρατίας, δεν νοείται ένα κράτος μέλος να αποκαλύπτει εκ των προτέρων τα στρατηγικά του σχέδια για την καταπολέμηση της τρομοκρατίας.
<P>
Ας αναλάβουμε, λοιπόν, μέρος της ευθύνης. Ας έχουμε εμπιστοσύνη στον Επίτροπό μας και είμαι πεπεισμένη ότι θα έχουμε προσομοιώσεις οι οποίες θα είναι αυστηρές και ικανές να μας καθησυχάσουν.
<SPEAKER ID="115" NAME="Derek Vaughan" AFFILIATION="S&amp;D">
(EN) Κυρία Πρόεδρε, όπως και άλλοι συνάδελφοι, πιστεύω ότι η ασφάλεια προέχει. Ωστόσο, πιστεύω επίσης ότι η πυρηνική ενέργεια πρέπει να είναι μέρος του μελλοντικού ενεργειακού μας μείγματος. Παράγει χαμηλές εκπομπές άνθρακα και παρέχει ασφαλή εφοδιασμό. Για παράδειγμα, αυτό θα σημαίνει ότι οι ευημερούσες ευρωπαϊκές χώρες δεν θα χρειάζεται να εισάγουν ενέργεια από λιγότερο ευημερούσες χώρες, με όλα τα προβλήματα που αυτό μπορεί να προκαλέσει.
<P>
Υποστηρίζεται, επίσης, από κοινότητες όπως το Anglesey στη βόρεια Ουαλία, όπου ήδη υπάρχει πυρηνικός σταθμός.
<P>
Ωστόσο, όπως όλοι οι άλλοι συνάδελφοι, υποστηρίζω επίσης τις προσομοιώσεις ακραίων καταστάσεων -όπως κάνει και το "νωμένο Βασίλειο- και πιστεύω ότι όλα τα κράτη μέλη πρέπει να δεσμευτούν για τις εν λόγω προσομοιώσεις ακραίων καταστάσεων. Πρέπει, επίσης, να γίνουν σύντομα, πρέπει να καλύπτουν όλα τα ενδεχόμενα και πρέπει να καλύπτουν τόσο τους πυρηνικούς σταθμούς όσο και άλλες εγκαταστάσεις στον κύκλο καυσίμου.
<P>
Αυτό το ζήτημα είναι πολύ σημαντικό για όλους εμάς. Πιστεύω ότι η Ευρώπη χρειάζεται την πυρηνική ενέργεια, αλλά χρειάζεται ασφαλή πυρηνική ενέργεια.
<SPEAKER ID="116" NAME="Zbigniew Ziobro" AFFILIATION="ECR">
(PL) Κυρία Πρόεδρε, μετά την καταστροφή της Φουκουσίμα, η κοινωνία ανησυχεί όλο και περισσότερο για την ασφάλεια των πυρηνικών σταθμών στην Ευρώπη. Αυτό είναι κατανοητό. Οι πληροφορίες που λαμβάνουμε από την Ιαπωνία είναι, ορισμένες φορές, φρικτές και τρομακτικές και δείχνουν ότι έχει προκύψει σοβαρή μόλυνση της χώρας. Κανένας από εμάς δεν θα ήθελε να επαναληφθεί αυτό στην Ευρώπη, όπως κανένας δεν θα ήθελε να επαναληφθεί το Τσερνομπίλ. Αντίθετα, για να καθησυχαστεί η κοινωνία, κρίνεται ακόμη περισσότερο αναγκαίο να γίνει ό,τι είναι δυνατό ώστε να υπάρξουν εγγυήσεις για την ασφάλεια της πυρηνικής ενέργειας στην Ευρώπη. Γι' αυτόν τον λόγο είναι τόσο σημαντικές οι προσομοιώσεις ακραίων καταστάσεων. Ωστόσο, είναι επίσης σημαντικό να διενεργηθούν με πολλή προσοχή, να υπάρξουν εγγυήσεις για την αντικειμενικότητα και να παρασχεθεί αξιοπιστία και η βεβαιότητα ότι η διεξαγωγή τους θα επιτρέψει την πρόληψη καταστάσεων έκτακτης ανάγκης και κρίσεων, οι οποίες μπορούν να προκύψουν εξίσου στην Ευρώπη όπως συνέβη στην Ιαπωνία. Πρέπει να κάνουμε τα πάντα για να καταστήσουμε την Ευρώπη ασφαλή και να αποκαταστήσουμε την εμπιστοσύνη σε αυτήν την πηγή ενέργειας. Ωστόσο, πρέπει επίσης να θυμόμαστε τις άλλες πηγές ενέργειας, όπως για παράδειγμα το μη συμβατικό αέριο από σχιστολιθικά πετρώματα.
<SPEAKER ID="117" NAME="Jacek Olgierd Kurski" AFFILIATION="ECR">
(PL) Κυρία Πρόεδρε, για πολλά χρόνια, η πυρηνική ενέργεια θεωρούνταν η ενέργεια του μέλλοντος - ήταν πράσινη, αποτελεσματική και δεν προκαλούσε μόλυνση. Οι τραγωδίες στο Τσερνομπίλ και πρόσφατα στη Φουκουσίμα έδειξαν την άλλη όψη του νομίσματος. Ωστόσο, στόχος μας σήμερα δεν μπορεί να είναι -όπως θα επιθυμούσε η Αριστερά- να διενεργηθούν προσομοιώσεις ακραίων καταστάσεων απλώς και μόνο ώστε με μια μεροληπτική ερμηνεία των αποτελεσμάτων τους να υπάρξει το πρόσχημα για να εγκαταλειφθεί η πυρηνική ενέργεια στην Ευρώπη. Σήμερα, στόχος μας πρέπει να είναι η βελτίωση της ασφάλειας των πυρηνικών σταθμών, η καθησύχαση της κοινής γνώμης και η αλλαγή της αρνητικής εικόνας της πυρηνικής ενέργειας στην Ευρώπη. Αυτή πρέπει να είναι η προτεραιότητά μας σήμερα. Κατά συνέπεια, δεν κατανοώ τις φωνές της Αριστεράς, οι οποίες μιλούν για επιπλέον φόρο στην πυρηνική ενέργεια και για οριστική εγκατάλειψη της πηγής ενέργειας αυτού του είδους. Αυτός ο δρόμος, σε μια εποχή όπου υπάρχει έλλειψη εναλλακτικών πηγών, θα οδηγήσει σε πολύ μεγάλες αυξήσεις των τιμών ηλεκτρικής ενέργειας. Σήμερα η Ευρώπη χρειάζεται αναθεώρηση του νόμου για την πυρηνική ενέργεια στους τομείς αρμοδιότητας των κρατών μελών, θέσπιση κοινών κανόνων και βελτιστοποίηση των προτύπων ασφάλειας στην Ένωση. Οι προσομοιώσεις ακραίων καταστάσεων πρέπει να απαντήσουν στα ερωτήματά μας σχετικά με την ασφάλεια και να λάβουν υπόψη όλες τις πιθανές μορφές κινδύνου, από τις τρομοκρατικές ενέργειες έως τις διακοπές ρεύματος.
<SPEAKER ID="118" NAME="Lena Kolarska-Bobińska" AFFILIATION="PPE">
(EN) Κυρία Πρόεδρε, θα ήθελα να πω στον Επίτροπο ότι σήμερα η Ευρωπαϊκή Ένωση αλλάζει την εσωτερική πολιτική της σχετικά με την πυρηνική ασφάλεια αλλά, ταυτόχρονα, αρχίζουμε να εργαζόμαστε για την εξωτερική ενεργειακή πολιτική. Κάποια στιγμή στο μέλλον, οι πολιτικές αυτές θα πρέπει να συγχωνευθούν.
<P>
Οι προσομοιώσεις ακραίων καταστάσεων δεν πρέπει να βοηθήσουν την Επιτροπή μόνο στην αναθεώρηση της οδηγίας για την ασφάλεια, αλλά πρέπει επίσης να συμπεριληφθούν στην έκθεση της Επιτροπής σχετικά με την εξωτερική διάσταση της ενεργειακής πολιτικής, η οποία σύντομα θα δημοσιευτεί. Οι προσομοιώσεις ακραίων καταστάσεων και η ενεργειακή ασφάλεια πρέπει να αποτελέσουν καθοριστικό μέρος του διαλόγου μας για την ενέργεια με τρίτες χώρες. Πρέπει να διασφαλίσουμε ότι οι νέοι σταθμοί στο Καλίνινγκραντ και τη Λευκορωσία υπόκεινται στα ίδια πρότυπα και τους ίδιους ελέγχους όπως και οι εγκαταστάσεις τέτοιου είδους στην Ευρωπαϊκή Ένωση, ειδικά τώρα που η Ρωσία επιθυμεί να επενδύσει σε πυρηνικούς σταθμούς.
<SPEAKER ID="119" NAME="Zigmantas Balčytis" AFFILIATION="S&amp;D">
(LT) Κυρία Πρόεδρε, η διαφύλαξη της πυρηνικής ασφάλειας είναι ένα ζήτημα που αφορά όλες τις χώρες, είτε έχουν πυρηνικούς σταθμούς είτε όχι. Φυσικά, μπορούμε να εκφράσουμε αγανάκτηση για όσα συνέβησαν στο παρελθόν, αλλά σήμερα είναι σαφές ότι πρέπει να προχωρήσουμε. Κύριε Επίτροπε, είναι αξιέπαινο το ότι, μετά το ατύχημα στη Φουκουσίμα, ανταποκριθήκατε άμεσα και δρομολογήσατε την ιδέα των προσομοιώσεων σε πυρηνικούς σταθμούς και είναι, επίσης, θετικό το ότι τα κράτη μέλη συμφώνησαν να διενεργήσουν τις εν λόγω προσομοιώσεις. Ωστόσο, δεν υπάρχει κανένα απολύτως σύστημα σχετικά με την κατασκευή νέων πυρηνικών σταθμών κοντά στα σύνορα της Ευρωπαϊκής Ένωσης, όπως ήδη αναφέρθηκε αρκετές φορές κατά τη συζήτηση για την κατασκευή των πυρηνικών σταθμών στο Καλίνινγκραντ και τη Λευκορωσία. Κατά συνέπεια, πιστεύω ότι πρέπει επειγόντως να δρομολογηθεί και να εγκριθεί κατάλληλη νομοθεσία, η οποία θα διασφάλιζε συστημικές, δεσμευτικές διαδικασίες, βάσει σαφών αρχών, για την κατασκευή και τη λειτουργία πυρηνικών σταθμών. Τότε θα είχαμε αντικειμενικές πληροφορίες σχετικά με την πιθανή απειλή και θα μπορούσαμε να ελπίζουμε να την αποφύγουμε.
<SPEAKER ID="120" NAME="Michèle Rivasi" AFFILIATION="Verts/ALE">
(FR) Κυρία Πρόεδρε, κύριε Επίτροπε, θα ήθελα να σας επισημάνω ότι στη διεθνή συνάντησή του στο Κίεβο για την 25η επέτειο του Τσερνομπίλ, το Institut de radioprotection et de sûreté nucléaire δήλωσε ότι ένα σοβαρό ατύχημα θα λάβει χώρα στην Ευρώπη εντός είκοσι ετών, εξού και η σημασία των προσομοιώσεων ακραίων καταστάσεων και της ενίσχυσης της προστασίας και της ασφάλειας των αντιδραστήρων.
<P>
Ωστόσο, είμαστε αντιμέτωποι με πεπαλαιωμένους πυρηνικούς σταθμούς και με την πρακτική της υπεργολαβίας. Το 80% εκείνων που εργάζονται στην πυρηνική βιομηχανία είναι υπεργολάβοι. Επιπλέον, γνωρίζουμε τη γεωστρατηγική των τρομοκρατικών κινδύνων. Όταν εξετάζουμε τις εν λόγω προσομοιώσεις ακραίων καταστάσεων σε σχέση με τη Γαλλία μετατρέπονται σε "προσομοιώσεις χαλάρωσης".
<P>
Κύριε Επίτροπε, συγχαρητήρια για την καθιέρωση των εν λόγω προσομοιώσεων ακραίων καταστάσεων, αλλά πρέπει να παρέμβετε για να δείξετε τη διαφωνία σας με τη θέση που πήραν ορισμένα κράτη μέλη, συπεριλαμβανομένου του "νωμένου Βασιλείου και της Γαλλίας. Έτσι θα παρείχατε μια σαφή δήλωση ότι αυτό δεν μπορεί να καταστεί εθνικό ζήτημα, αλλά πρέπει να παραμείνει ευρωπαϊκό ζήτημα με στόχο την εγγύηση της ασφάλειας των ευρωπαίων πολιτών.
<SPEAKER ID="121" NAME="Jaroslav Paška   -" AFFILIATION="EFD">
(SK) Κυρία Πρόεδρε, θα ήθελα να ξεκινήσω εκφράζοντας την εκτίμησή μου για τον τρόπο με τον οποίο η Ευρωπαϊκή Επιτροπή, κατά τη δρομολόγηση μιας διαφανούς αξιολόγησης και των 143 πυρηνικών σταθμών στην Ευρωπαϊκή Ένωση, ενήργησε ταχύτατα ώστε να μετριαστούν οι ανησυχίες των Ευρωπαίων ότι ο μεγάλος αριθμός πυρηνικών σταθμών σε ολόκληρη την Ευρώπη θα συνιστούσε κίνδυνο γι' αυτούς.
<P>
Κυρίες και κύριοι, πρέπει να κατανοήσουμε ότι οι εν λόγω προσομοιώσεις ακραίων καταστάσεων είναι μόνο η αρχή ενός εκτενούς διαλόγου σχετικά με αυτό το ζήτημα, επειδή μόνο μετά την αξιολόγηση των προσομοιώσεων θα είμαστε σε θέση να διαπιστώσουμε την πραγματική κατάσταση του τομέα πυρηνικής ενέργειας στην Ευρώπη. Είμαι βέβαιος ότι τα δεδομένα από τις προσομοιώσεις ακραίων καταστάσεων θα μας προετοιμάσεουν για έναν νέο γύρο συνομιλιών σχετικά με αυτό το ζήτημα, όπου θα συζητήσουμε για μια νέα πολιτική ασφάλειας για την Ευρωπαϊκή Ένωση σε αυτόν τον τομέα. Σήμερα, λοιπόν, αντί να θέσουμε υπό αμφισβήτηση τις προσπάθειες του Επιτρόπου για αξιολόγηση των κινδύνων ασφάλειας των πυρηνικών σταθμών μας, ας προσπαθήσουμε να συγκεντρώσουμε όσο το δυνατόν περισσότερες αντικειμενικές πληροφορίες σχετικά με την πραγματική τους κατάσταση. Αυτό θα μας βοηθήσει κατά τη λήψη αποφάσεων στο μέλλον σχετικά με την πυρηνική ασφάλεια στην Ευρώπη.
<SPEAKER ID="122" NAME="Günther Oettinger">
μέλος της Επιτροπής. - (DE) Κυρία Πρόεδρε, αξιότιμοι κύριοι βουλευτές, θα χαρώ πολύ να συζητήσω τις κύριες παρατηρήσεις και προτάσεις σας σχετικά με τις προσομοιώσεις ακραίων καταστάσεων οι οποίες θα πραγματοποιηθούν τους επόμενους δύο μήνες. Καταρχάς, ωστόσο, εάν ανησυχείτε ότι μια αποδυναμωμένη προσομοίωση ακραίων καταστάσεων θα μετατραπεί σε σφραγίδα έγκρισης χωρίς την απαραίτητη αντικειμενικότητα, σας διαβεβαιώνω ότι θα καταβάλω κάθε δυνατή προσπάθεια τους επόμενους μήνες, μαζί με τις υπηρεσίες μου, για να διασφαλίσω ότι η εν λόγω υπόθεση είναι αβάσιμη.
<P>
(Χειροκροτήματα)
<P>
Αυτή είναι επί του παρόντος μια ανησυχία την οποία κατανοώ απόλυτα, όμως ορισμένοι βουλευτές έχουν επίσης προκαταλήψεις. Θα ήθελα να σας ζητήσω να μην κρίνετε κανέναν από τους πυρηνικούς σταθμούς και, επίσης, να μην κρίνετε εμένα και το έργο μου μέχρι να ολοκληρωθούν οι προσομοιώσεις ακραίων καταστάσεων. Αυτή είναι η πρότασή μου προς όλους, συμπεριλαμβανομένης της κ. Harms και του κ Turmes, και είμαι διατεθειμένος να ακολουθήσω μια κριτική και διαφανή προσέγγιση στα επόμενα βήματα της διαδικασίας.
<P>
Δεύτερον, εάν υποθέσουμε πως το αποτέλεσμα των προσομοιώσεων ακραίων καταστάσεων δεν θα είναι πλαστό και ότι η σφραγίδα έγκρισης δεν θα μοιράζεται τυχαία, αλλά αντίθετα ότι οι προσομοιώσεις θα είναι εποικοδομητικές, εξονυχιστικές και αντικειμενικές, τότε πιστεύω ότι οι εν λόγω προσομοιώσεις ακραίων καταστάσεων θα αποφέρουν πολλά οφέλη και ότι η εναλλακτική, η μη πραγματοποίηση καμίας προσομοίωσης ακραίων καταστάσεων, θα ήταν χειρότερη λύση.
<P>
(Χειροκροτήματα)
<P>
Είχαμε ορισμένες σκληρές διαπραγματεύσεις. Το πρώτο σχέδιο δεν ικανοποίησε τις απαιτήσεις μου. Ωστόσο, η εκδοχή που υπογράφηκε εκτενώς ικανοποιεί τις προσδοκίες των πολιτών, οι οποίοι νομίμως ανησυχούν για τα υψηλά επίπεδα ασφάλειας στην Ευρώπη. Θα ήθελα να εξηγήσω για ακόμα μία φορά, κύριε Turmes, ότι εάν δεν είχα υπογράψει την αναθεωρημένη και, κατά την άποψή μου, θετική εκδοχή των κριτηρίων προσομοίωσης, τώρα δεν θα είχαμε τίποτε. Όπως λέει η παροιμία, κάλλιο πέντε και στο χέρι παρά δέκα και καρτέρει.
<P>
" δεύτερη παρατήρησή μου είναι ότι μπορείτε να αναμένετε να ενεργήσω διεξοδικά και αντικειμενικά, αλλά παρατήρησα κάποια πράγματα. Ένα από αυτά ήταν η ομιλία ενός βουλευτή από το "νωμένο Βασίλειο της Ομάδας της Συμμαχίας Φιλελευθέρων και Δημοκρατών για την Ευρώπη, το κόμμα του οποίου συμμετέχει στην κυβέρνηση συνασπισμού στο "νωμένο Βασίλειο. Το κόμμα αυτό ήταν κατά της πυρηνικής ενέργειας πριν από τις εκλογές και την υποστήριξε κατόπιν και πρόκειται για ένα άτομο το οποίο ασκεί κριτική στη σχολαστικότητα που επιδεικνύω όσον αφορά τις προσομοιώσεις ακραίων καταστάσεων. Το μόνο που μπορώ να πω είναι ότι η εν λόγω ομιλία θα ταίριαζε περισσότερο στην κομματική διάσκεψη στο Λονδίνο απ' ό,τι εδώ στο Στρασβούργο.
<P>
Μια άλλη ομιλία ήρθε στο νου μου. " ισπανική κυβέρνηση δεν μου παρείχε κάποια εμφανή στήριξη στο θέμα των λεπτομερών προσομοιώσεων ακραίων καταστάσεων. Γι' αυτόν τον λόγο, δεν βοηθά ιδιαίτερα και η ομιλία ενός βουλευτή που ανήκει στο κόμμα το οποίο κυβερνά στην Ισπανία.
<P>
Αυτό αφορά επίσης την Ομάδα στην οποία ανήκω, την Κοινοβουλευτική Ομάδα του Ευρωπαϊκού Λαϊκού Κόμματος (Χριστιανοδημοκράτες). Ορισμένες ομιλίες που έγιναν εξ ονόματος των Ομάδων δυστυχώς αποδεικνύουν πόσο ανεπιτυχείς υπήρξαν μέχρι στιγμής οι εκπρόσωποι των Ομάδων μέσα στα ίδια τους τα κόμματα στην πατρίδα τους όσον αφορά την επίτευξη των στόχων τους. Για να είμαι δίκαιος, αυτό που με ενδιαφέρει είναι το τι θα εμφανιστεί σχετικά με αυτό το θέμα στο προεκλογικό μανιφέστο του γαλλικού σοσιαλιστικού κόμματος. Με ενδιαφέρει πολύ το ποιος θα είναι υποψήφιος και το πώς θα είναι το μανιφέστο. Ωστόσο, το Κοινοβούλιο εδώ στο Στρασβούργο δεν μπορεί να ελέγχει θέματα τα οποία εμπίπτουν στη δικαιοδοσία των εθνικών κρατών.
<P>
Για να έρθω στην ουσία του ζητήματος, το ενεργειακό μείγμα παραμένει ένα ζήτημα για τις εθνικές κυβερνήσεις και τα εθνικά κοινοβούλια. Γι' αυτό μπορεί να εκφράζουμε την ικανοποίησή μας ή μπορεί να λυπόμαστε. Ως δημοκράτης, οφείλω να το αποδεκτώ. Το ότι ανεξάρτητες ομάδες παρακολουθούν τώρα για πρώτη φορά τις εθνικές ρυθμιστικές αρχές πυρηνικής ενέργειας και ότι εκείνοι που παρακολουθούν αποτελούν αντικείμενο παρακολούθησης συνιστά, κατά την άποψή μου, ένα ιστορικό βήμα προόδου προς όφελος της κοινής ασφάλειας των πολιτών της Ευρώπης.
<P>
Κύριε Turmes, οι πτώσεις αεροσκαφών καλύπτονται από τις προσομοιώσεις ακραίων καταστάσεων. Οι επιπτώσεις της πτώσης αεροσκάφους σε πυρηνικό σταθμό περιλαμβάνονται συγκεκριμένα στα κριτήρια προσομοίωσης και, κατά συνέπεια, εντάσσονται στο πλαίσιο της έρευνας στο τρίτο στάδιο. Είμαι πρόθυμος να σας το δείξω. Κύριε Turmes, εάν κάθε βουλευτής σε αυτό το Σώμα ήταν εξίσου θορυβώδης με εσάς, θα επικρατούσε χάος στην Αίθουσα. Μόνο ένα άτομο μπορεί να φέρεται έτσι. Είμαι πρόθυμος να συζητήσω γι' αυτό αργότερα. Οι πτώσεις αεροσκαφών όντως εντάσσονται στο πλαίσιο της έρευνας, επειδή ο αντίκτυπος μιας πτώσης στην ασφάλεια των πυρηνικών σταθμών καλύπτεται συγκεκριμένα στα κριτήρια.
<P>
" επόμενη παρατήρησή μου είναι ότι κατηγορήθηκα για απόκρυψη της εθελοντικής φύσης των προσομοιώσεων. Αληθεύει ακριβώς το αντίθετο. Από την πρώτη συνεδρίαση της επιτροπής και μετά, συνεχώς τόνιζα ότι η προσομοίωση ακραίων καταστάσεων είναι εθελοντική. Ωστόσο, πείσαμε κάθε κράτος μέλος να συμμετάσχει. Και τα 14 κράτη μέλη επέλεξαν οικειοθελώς να συμμετάσχουν, πράγμα που συνιστά μεγάλη επιτυχία για το Ευρωπαϊκό Κοινοβούλιο.
<P>
Τι θα συμβεί τελικά; Θα ήθελα να καταστήσω απολύτως σαφές ότι βασίζομαι στην ισχύ των δεδομένων. Εάν υπάρχουν σοβαρά προβλήματα σε έναν συγκεκριμένο πυρηνικό σταθμό, οι πολίτες της Ευρώπης και του σχετικού κράτους μέλους θα ζητήσουν τη λήψη των απαραίτητων μέτρων. Αυτό πιστεύω και γι' αυτόν τον λόγο η διαφάνεια, η σχολαστικότητα και η αντικειμενικότητα έχουν τόσο μεγάλη σημασία. Είμαι αποφασισμένος να το προωθήσω αυτό τους επόμενους μήνες. " πρόταση αναθεώρησης της Συνθήκης Ευρατόμ είναι εξαιρετική. Ωστόσο, η Συνθήκη Ευρατόμ ανήκει στο πρωτογενές δίκαιο και, συνεπώς, δεν αφορά την Επιτροπή αλλά τα κράτη μέλη. " αλλαγή της Συνθήκης Ευρατόμ απαιτεί ομόφωνη έγκριση. Μπορώ απλώς να πω σε όσους έχουν καλές προτάσεις σχετικά με αυτό το θέμα: πιστεύετε πραγματικά, δεδομένης της ποικιλίας των απόψεων και των διαθέσεων και των υποστηρικτών και των αντιπάλων της πυρηνικής ενέργειας, ότι είναι πιθανό να υπάρξει ομοφωνία όσον αφορά τη συνέχιση της Συνθήκης Ευρατόμ; Δεν πιστεύω ότι αυτό είναι πολύ πιθανό. Γι' αυτόν τον λόγο, είμαι υπέρ μιας ρεαλιστικής προσέγγισης και υπέρ του να κάνουμε βέλτιστη χρήση της Συνθήκης που διαθέτουμε.
<P>
Το επόμενο θέμα αφορά την ανεξαρτησία της προσομοίωσης. " αξιολόγηση από ομοτίμους κατά το τρίτο στάδιο, το οποίο είναι το κύριο μέρος της προσομοίωσης, περιλαμβάνει μια ομάδα επτά εξωτερικών μελών. Αναφέρθηκε συγκεκριμένα ότι η ομάδα μπορεί να περιλαμβάνει εμπειρογνώμονες από τρίτες χώρες. Περιλαμβάνει επίσης την Επιτροπή. Σας διαβεβαιώνω ότι οι υπάλληλοι της Επιτροπής δεν φέρουν μαζί τους προκαταλήψεις ή μεροληπτικότητα και εργάζονται με διεξοδικό και αντικειμενικό τρόπο. Το να υποθέτουμε κάτι διαφορετικό θα ήταν άδικο για τους υπαλλήλους μας. Γι' αυτόν τον λόγο θα υπερασπιστώ τους υπαλλήλους μου σε αυτήν τη διαδικασία.
<P>
Στη συνέχεια, υπάρχει το θέμα της Λευκορωσίας και της Ρωσίας. Είναι δεδομένο ότι η εξουσία μας, η δική σας εδώ στο Κοινοβούλιο και η δική μας στην Επιτροπή, είναι δυστυχώς πολύ περιορισμένη στο Μινσκ. Πρέπει απλώς να το δεχτούμε αυτό. Ίσως διατυπώσουμε κάποιες ιδέες σχετικά με το πώς θα μπορούσε να αποκατασταθεί η κυβέρνηση εκεί. Ωστόσο, επί του παρόντος πρέπει απλώς να αποδεχτούμε ότι η κυβέρνηση που βρίσκεται στην εξουσία στο Μινσκ δεν διαθέτει πολιτικές, δεν διαθέτει διαφάνεια, δεν είναι δημοκρατική και δεν γνωρίζει την έννοια της ασφάλειας. Γι' αυτόν τον λόγω, το μόνο που μπορούμε να κάνουμε είναι να ζητήσουμε αλλαγή της κυβέρνησης. Δεν μπορούμε να κάνουμε περισσότερα.
<P>
Έχουμε πολύ καλύτερη εταιρική σχέση με τη Ρωσία. Το θέμα των προσομοιώσεων ασφάλειας σε πυρηνικούς σταθμούς θα διαδραματίσει κεντρικό ρόλο στις συζητήσεις με τους εταίρους μας στη Ρωσία τις επόμενες εβδομάδες. Ετέθη μια ερώτηση σχετικά με το Καλίνινγκραντ. Το μήνυμά μου προς τους βουλευτές από τις χώρες της Βαλτικής και την Πολωνία είναι το εξής: μπορούμε να εφαρμόσουμε τις πιο αυστηρές τεχνικές προδιαγραφές μας στον πυρηνικό σταθμό ο οποίος σχεδιάζεται και πρόκειται να κατασκευαστεί στο Καλίνινγκραντ, μόνο εάν επιτρέψουμε την πώληση της ηλεκτρικής ενέργειας από τον εν λόγω πυρηνικό σταθμό στην ευρωπαϊκή αγορά.
<P>
Ωστόσο, εάν δεν δεχτούμε την ηλεκτρική ενέργεια και εάν δεν καταστεί δυνατή η ανταλλαγή ηλεκτρικής ενέργειας επειδή σχεδιάζουμε τους δικούς μας πυρηνικούς σταθμούς στα κράτη της Βαλτικής, θα έχουμε λιγότερο έλεγχο στην τεχνολογία που θα χρησιμοποιηθεί στο Καλίνινγκραντ απ' ό,τι εάν διαθέταμε ανοικτή αγορά ηλεκτρικής ενέργειας. Θα χαρώ πολύ αν διεξαχθούν περισσότερες εις βάθος συζητήσεις σχετικά με αυτό το θέμα.
<P>
Τέλος, πιστέψτε με σας παρακαλώ όταν σας λέω ότι δεν θα επιτρέψω να πραγματοποιηθεί αποδυναμωμένη προσομοίωση ακραίων καταστάσεων. Ωστόσο, δεχθείτε σας παρακαλώ, από την άλλη πλευρά, ότι η προσομοίωση ακραίων καταστάσεων δεν περιλαμβάνει έναν αυτόματο μηχανισμό παύσης της λειτουργίας ενός πυρηνικού σταθμού απλώς επειδή δεν ήταν επιτυχή τα προγράμματά σας στα κράτη μέλη σας.
<P>
(Χειροκροτήματα)
<SPEAKER ID="123" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="124" NAME="Liam Aylward" LANGUAGE="GA">
Μετά από όσα συνέβησαν πρόσφατα στην Ιαπωνία, είναι ζωτικής σημασίας να διενεργηθούν προσομοιώσεις ακραίων καταστάσεων σε ευρωπαϊκούς πυρηνικούς σταθμούς ώστε να αξιολογηθούν τα πρότυπα και οι κίνδυνοι για την υγεία, να αποφευχθούν πιθανές καταστροφές και να μετριαστεί η ανησυχία του κοινού. Τον λαό της Ιρλανδίας απασχολεί έντονα το ότι καμία προσομοίωση ακραίων καταστάσεων δεν θα γίνει στο Sellafield, το οποίο βρίσκεται μόλις λίγες εκατοντάδες χιλιόμετρα από τις ακτές της Ιρλανδίας. Υπάρχει σημαντικός κίνδυνος για την Ιρλανδία από τους εν λόγω πυρηνικούς σταθμούς στις βρετανικές ακτές. Το Sellafield είναι ο πιο γνωστός σταθμός και εκεί σημειώθηκε σημαντική διαρροή πριν από λίγο καιρό, το 2005. " απάντηση των βρετανικών αρχών ήταν ότι στην περίπτωση του Sellafield ισχύει εξαίρεση, επειδή δεν παράγεται πλέον εκεί ηλεκτρική ενέργεια. Αυτό δεν προσφέρει ιδιαίτερη παρηγοριά σε όσους βρίσκονται στην Ιρλανδία, οι οποίοι θα αντιμετωπίσουν μεγάλα προβλήματα σε περίπτωση ατυχήματος. Ο πυρηνικός σταθμός στο Sellafield βρίσκεται πολύ κοντά στην Ιρλανδία και έως σήμερα έχουν σημειωθεί πολλά ατυχήματα εκεί και, κατά συνέπεια, ζητώ από την Επιτροπή να ασκήσει πιέσεις στις βρετανικές αρχές ώστε να πραγματοποιήσουν προσομοίωση ακραίων καταστάσεων στον πυρηνικό σταθμό, επειδή εξακολουθεί να συνιστά κίνδυνο για τον λαό της Ιρλανδίας.
<SPEAKER ID="125" NAME="Sandra Kalniete" AFFILIATION="PPE">
γραπτώς. - (LV) Μετά το πυρηνικό ατύχημα στη Φουκουσίμα, τα κράτη μέλη της ΕΕ συμφώνησαν συλλογικά ότι η Ευρωπαϊκή Ένωση πρέπει να διενεργήσει προσομοιώσεις ακραίων καταστάσεων σε πυρηνικούς σταθμούς και ζήτησαν από ολόκληρο τον κόσμο να κάνει το ίδιο. Εξακολουθούμε να μην έχουμε νέα σχετικά με το αν οι εν λόγω προσομοιώσεις θα διενεργηθούν στους αντιδραστήρες οι οποίοι λειτουργούν σε άλλες ευρωπαϊκές χώρες που δεν είναι μέλη της ΕΕ. " ασφάλεια των αντιδραστήρων που βρίσκονται στα εν λόγω κράτη επηρεάζει άμεσα την ασφάλεια των ευρωπαίων πολιτών. Οι πολίτες μας δικαιολογημένα ανησυχούν για το αν η Ένωση θα μπορέσει να διασφαλίσει την ασφάλεια των νέων πυρηνικών σταθμών οι οποίοι κατασκευάζονται ή έχει προγραμματιστεί να κατασκευαστούν σε περιοχές γύρω από κράτη μέλη της ΕΕ, όπως αυτή στο Grodno (Λευκορωσία) και στη ρωσική περιφέρεια του Καλίνινγκραντ. Ούτε η Ρωσία ούτε η Λευκορωσία έχουν διενεργήσει εκτίμηση των περιβαλλοντικών επιπτώσεων από τους εν λόγω πυρηνικούς σταθμούς σύμφωνα με τα γενικά αποδεκτά διεθνή πρότυπα, όπως τους ζητήθηκε στη Σύμβαση Espoo την οποία έχουν υπογράψει όλα τα κράτη μέλη της ΕΕ. Πιστεύω ότι η κατασκευή των εν λόγω πυρηνικών σταθμών δίπλα στα σύνορα της ΕΕ μπορεί να αποτελέσει απειλή όχι μόνο για τα κράτη μέλη της ΕΕ, αλλά επίσης για ολόκληρη την ευρωπαϊκή ήπειρο. Αυτό πρέπει να προκαλέσει ανησυχία σε ολόκληρη την ΕΕ. " Ευρωπαϊκή Επιτροπή πρέπει να δώσει τη δέουσα προσοχή στο εν λόγω ζήτημα και πρέπει να εργαστεί ενεργά για να διασφαλίσει την ασφάλεια. Πρέπει να διασφαλίσουμε ότι η Ρωσία και η Λευκορωσία τηρούν τα διεθνή πρότυπα και συνεργάζονται με διεθνείς εμπειρογνώμονες σε όλες τις φάσεις του σχεδιασμού, της κατασκευής και της λειτουργίας ενός πυρηνικού σταθμού.
<SPEAKER ID="126" NAME="Eija-Riitta Korhola" AFFILIATION="PPE">
γραπτώς. - (FI) Εδώ συζητάμε για τις προσομοιώσεις ακραίων καταστάσεων σε πυρηνικούς σταθμούς εξαιτίας της Φουκουσίμα. Θυμάμαι την περίοδο συνόδου τον Απρίλιο, κατά την οποία ορισμένοι βουλευτές φάνηκε πως έχασαν κάθε αίσθηση αναλογίας αμέσως μετά το ατύχημα. Ορισμένοι συσχέτιζαν τα χιλιάδες θύματα από το τσουνάμι με τη ζημία στον πυρηνικό σταθμό. Ορισμένοι στο Σώμα αναρωτιόνταν μήπως τα χιλιάδες θύματα δεν ήταν αρκετά. Ρωτούσαν πόσα πυρηνικά ατυχήματα θα έπρεπε να συμβούν, προτού υπάρξουν επαρκή αποδεικτικά στοιχεία. Δεν μπορούσα να πιστέψω στ' αυτιά μου.
<P>
Ακόμα και τώρα, δεν υπάρχουν θύματα τα οποία να πέθαναν από τη ραδιενέργεια στη Φουκουσίμα. Παρόλο που η Ιαπωνία υπέστη έναν από τους ισχυρότερους σεισμούς που έχουν καταγραφεί ποτέ, τον οποίο ακολούθησε ένα από τα μεγαλύτερα τσουνάμι που έχουν σημειωθεί ποτέ, παρόλο που δεν ήταν προετοιμασμένοι γι' αυτά, παρόλο που δεν είχαν καν πραγματοποιήσει τις προτεινόμενες βελτιώσεις, παρόλο που τίποτε δεν είχε γίνει για να διασφαλιστεί ότι θα υπήρχε παροχή ενέργειας σε περίπτωση έκτακτης ανάγκης και παρόλο που οι Ιάπωνες έκαναν άλλα σφάλματα εξαρχής, υπήρξαν περιορισμένες σωματικές βλάβες.
<P>
Δεν υπάρχει αμφιβολία, φυσικά, ότι το ατύχημα στη Φουκουσίμα ήταν μια καταστροφή. Δεν έπρεπε να είχε συμβεί. Ενδέχεται να υπάρξουν θύματα, αλλά ωχριούν μπροστά στα θύματα από την παραγωγή ενέργειας από άνθρακα, για παράδειγμα. Στην Ευρώπη, τα αιωρούμενα λεπτά σωματίδια που οφείλονται στην κατανάλωση ενέργειας σκοτώνουν τώρα περίπου 300.000 άτομα ετησίως. Είναι, κατά συνέπεια, παράδοξο το ότι το ατύχημα στη Φουκουσίμα θα οδηγήσει σε δεκάδες χιλιάδες έμμεσα θύματα. Θα πεθάνουν πρόωρα επειδή η Ευρώπη θα σταματήσει τη χρήση πυρηνικής ενέργειας και θα την αντικαταστήσει με ενέργεια από ορυκτές πηγές. " ποιότητα του αέρα θα χειροτερέψει, πράγμα που θα αυξήσει την εμφάνιση καρδιαγγειακών παθήσεων και θα απειλήσει τη ζωή όσων πάσχουν από άσθμα. Ο πραγματικός δολοφόνος πίσω από την καταστροφή της Φουκουσίμα είναι, κατά συνέπεια, ο άνθρακας, στον οποίο τώρα στρέφεται η Γερμανία, για παράδειγμα.
<SPEAKER ID="127" NAME="Petru Constantin Luhan" LANGUAGE="RO">
" Ευρωπαϊκή Επιτροπή πρέπει να συμπεριλάβει και τα γειτονικά κράτη κατά τη διενέργεια προσομοιώσεων ακραίων καταστάσεων, εφαρμόζοντας σε αυτά τα ίδια κριτήρια προσομοίωσης που έχουν θεσπιστεί σε επίπεδο ΕΕ και λαμβάνοντας υπόψη τη διασυνοριακή φύση των πιθανών επιπτώσεων της πυρηνικής ενέργειας. " Ρουμανία βρίσκεται ήδη σε διαδικασία διενέργειας προσομοιώσεων ακραίων καταστάσεων. Κατά την αξιολόγησή τους, μας ενδιαφέρει να ληφθεί υπόψη ο ιδιαίτερος χαρακτήρας της πυρηνικής τεχνολογίας που χρησιμοποιείται στη Ρουμανία σε σύγκριση με τις πυρηνικές τεχνολογίες που χρησιμοποιούνται στην ΕΕ. Γι' αυτόν τον λόγο πιστεύω ότι πρέπει να έχουμε κατά νου τα εξής κατά τη διενέργεια και την αξιολόγηση των προσομοιώσεων ακραίων καταστάσεων:
<P>
οι προσομοιώσεις που εφαρμόζονται πρέπει να λάβουν υπόψη την πυρηνική τεχνολογία που χρησιμοποιείται στον πυρηνικό σταθμό, οι οποίες ενδέχεται να περιλαμβάνουν τα ειδικά χαρακτηριστικά που διαθέτει, χωρίς να χρειάζεται η χρήση "υποδειγμάτων" προσομοίωσης·
<P>
οι προσομοιώσεις ακραίων καταστάσεων πρέπει να αξιολογούνται από τεχνική σκοπιά και όχι από πολιτική σκοπιά ή από σκοπιά που αφήνει περιθώρια κερδοσκοπίας·
<P>
η ανεξάρτητη ομάδα αξιολόγησης από ομοτίμους πρέπει επίσης να περιλαμβάνει την εθνική ρυθμιστική αρχή, μαζί με τους εκπροσώπους των γειτονικών χωρών, με σκοπό την ανταλλαγή εμπειρίας όσον αφορά σχέδια έκτακτης ανάγκης.
<SPEAKER ID="128" NAME="Algirdas Saudargas" AFFILIATION="PPE">
γραπτώς. - (LT) Κανένας δεν διαφωνεί ότι οι επιπτώσεις της καταστροφής στον πυρηνικό σταθμό θα είναι μακράς διάρκειας τόσο για το περιβάλλον όσο και για τους ανθρώπους και ότι δεν σταματούν στα σύνορα. Έχουν ήδη περάσει τρεις μήνες από την καταστροφή στην Ιαπωνία και εξακολουθούμε να μην γνωρίζουμε τον τρόπο με τον οποίο θα αντιμετωπιστούν όλα τα ζητήματα. " Ευρωπαϊκή Επιτροπή αντέδρασε σε αυτήν την καταστροφή με ταχύ και κατάλληλο τρόπο, προτείνοντας προσομοιώσεις ακραίων καταστάσεων για όλους τους πυρηνικούς σταθμούς και επιδιώκοντας πιο αυστηρά πρότυπα πυρηνικής ασφάλειας. Στο μεταξύ, οι τακτικοί έλεγχοι θα ενισχύσουν την πυρηνική ασφάλεια και την εμπιστοσύνη των κατοίκων στην πυρηνική ενέργεια. Ωστόσο, μπορούμε τώρα να δούμε ότι οι προσομοιώσεις ακραίων καταστάσεων θα είναι δύσκολο να εφαρμοστούν ακόμα και εντός της ΕΕ, παρόλο που όλοι αντιλαμβάνονται τη σημασία και την αναγκαιότητα τέτοιου είδους προσομοιώσεων. Επιπλέον, δεν μπορούμε απλώς να εστιαστούμε στην πυρηνική ασφάλεια στην ΕΕ. Εάν τα τρέχοντα έργα για πυρηνικούς σταθμούς στο Καλίνινγκραντ και το Αστράβο στα σύνορα της ΕΕ εκτελεστούν χωρίς συμμόρφωση προς τις υψηλότερες διεθνείς απαιτήσεις ασφάλειας, θα αποτελέσουν απειλή όχι μόνο για τις γειτονικές χώρες της Βαλτικής αλλά για ολόκληρη την Ευρώπη, η οποία βρίσκεται σχετικά κοντά. " Ευρωπαϊκή Επιτροπή επιβεβαίωσε επανειλημμένως ότι ορισμένες γειτονικές χώρες -Ουκρανία, Ρωσία, Σουηδία και Τουρκία- είναι διατεθειμένες να συμμετάσχουν στο ευρωπαϊκό πρόγραμμα προσομοιώσεων ακραίων καταστάσεων, αλλά είναι ακόμα ασαφής η συγκεκριμένη δράση την οποία προτίθεται να αναλάβει η Επιτροπή για να κάνει πράξη τη συνεργασία και ο τρόπος με τον οποίο η κατάσταση θα εξελιχθεί σε σχέση με τη Λευκορωσία.
<SPEAKER ID="130" NAME="Michèle Striffler" LANGUAGE="FR">
" πρόσφατη απόφαση της Γερμανίας να εγκαταλείψει σταδιακά την πυρηνική ενέργεια έως το 2022 σηματοδοτεί ένα νέο στάδιο στη θεμελιώδη επανεξέταση που επί του παρόντος λαμβάνει χώρα στην Ευρώπη σχετικά με την ενεργειακή της ανεξαρτησία και τις πιθανές εναλλακτικές της πυρηνικής ενέργειας.
<P>
Ωστόσο, η πυρηνική ενέργεια παραμένει σημαντικό στοιχείο της παροχής ηλεκτρικής ενέργειας σε πολλές ευρωπαϊκές χώρες. " ασφάλεια των πυρηνικών σταθμών και εγκαταστάσεων πρέπει να βρίσκεται στο επίκεντρο των προβληματισμών των κρατών μελών. Επιπλέον, οι προσομοιώσεις πυρηνικής ασφάλειας δεν πρέπει να λαμβάνουν χώρα μόνο σε ευρωπαϊκούς πυρηνικούς σταθμούς, αλλά πρέπει επίσης να εφαρμόζονται σε κάθε χώρα η οποία παράγει πυρηνική ενέργεια.
<P>
Οι συνέπειες μιας πυρηνικής καταστροφής συχνά υπερβαίνουν τα εθνικά σύνορα. Έχοντας αυτό υπόψη, νιώθω ικανοποίηση που στο Παρίσι πριν από δύο ημέρες επιτεύχθηκε συμφωνία σχετικά με την ανάγκη να εφαρμόζουν ελέγχους ασφάλειας όλες οι χώρες που χρησιμοποιούν πυρηνικές εγκαταστάσεις, προκειμένου να αξιολογείται η ικανότητά τους να αντέξουν συμβάντα τα οποία έως σήμερα θεωρούνταν "απίθανα".
<P>
Τέλος, συγχαίρω τον Επίτροπο Oettinger που πέτυχε συναίνεση σχετικά με τα κριτήρια και τις πρακτικές λεπτομέρειες εφαρμογής των προσομοιώσεων ακραίων καταστάσεων σε πυρηνικές εγκαταστάσεις, οι οποίες θα μας επιτρέψουν να διασφαλίσουμε τα υψηλότερα επίπεδα ασφάλειας στον κόσμο.

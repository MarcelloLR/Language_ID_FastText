<CHAPTER ID="016">
Παρεμβάσεις ενός λεπτού επί σημαντικών πολιτικών ζητημάτων
<SPEAKER ID="043" NAME="Πρόεδρος">
" ημερήσια διάταξη προβλέπει τις παρεμβάσεις ενός λεπτού επί σημαντικών πολιτικών ζητημάτων.
<SPEAKER ID="044" NAME="Γεώργιος Παπαστάμκος" AFFILIATION="PPE-DE">
(EL) Κύριε Πρόεδρε, ως γνωστόν οι διεθνείς εμπορικές ροές εμφανίζουν ανησυχητική τάση συρρίκνωσης. Συνεπώς, η άμεση αναστροφή της κατάστασης αυτής συνιστά θεμελιώδη παράμετρο της ζητούμενης οικονομικής ανάκαμψης. Εκτιμάται ότι το αυξημένο κόστος δανεισμού και η μειωμένη ροή πιστώσεων ευθύνονται σε ποσοστό της τάξεως περίπου 10-15% για την επιβράδυνση στις εμπορικές αλλαγές. " πολυμερής πρωτοβουλία χρηματοδότησης του εμπορίου που υιοθετήθηκε στο Λονδίνο από την Ομάδα των 20 είναι αναμφισβήτητα θετική. Κατά τη γνώμη μου, η Ένωση καλείται να συνεχίσει να πρωταγωνιστεί και στην έμπρακτη εφαρμογή του πακέτου του Λονδίνου, προς τρεις κατευθύνσεις:
<P>
πρώτον, τη στοχευμένη παρέμβαση των πολυμερών και περιφερειακών χρηματοοικονομικών ιδρυμάτων,
<P>
δεύτερον, τις συντονισμένες δημόσιες παρεμβάσεις σε εθνικό επίπεδο, και
<P>
τρίτον, τις προσαρμογές των σχετικών πολυμερών κανόνων.
<P>
Αυτό το μήνυμα απευθύνεται προς την Ευρωπαϊκή Επιτροπή για την ανάληψη σχετικών πρωτοβουλιών.
<SPEAKER ID="045" NAME="Pierre Pribetich" AFFILIATION="PSE">
(FR) Κύριε Πρόεδρε, οι ομιλίες ενός λαϊκιστή, ακροδεξιού ηγέτη στην Ολλανδία αναδίδουν οσμή Ισλαμοφοβίας∙ έχουμε αύξηση των επιθέσεων κατά των Ρομά στη Δημοκρατία της Τσεχίας∙ και έχουμε τα απερίγραπτα, ανυπόφορα σχόλια του ιρανού Προέδρου σχετικά με τη δημιουργία μιας ρατσιστικής κυβέρνησης στην Παλαιστίνη, σχόλια που αναφέρονταν στη δημιουργία του Κράτους του Ισραήλ και ειπώθηκαν στο πλαίσιο μια διάσκεψης του Ο"Ε για το ρατσισμό, η οποία είχε βασικό στόχο την προαγωγή της ανεκτικότητας και της διαφορετικότητας.
<P>
Πώς θα μπορούσε το Σώμα μας, πέραν του να εκφράσει την αγανάκτησή του, να μη στείλει ένα ισχυρό και συμβολικό μήνυμα προαγωγής αυτής της διαφορετικότητας και της ανεκτικότητας που απαιτούνται σε έναν παγκοσμιοποιημένο κόσμο, καταδικάζοντας έντονα τέτοιου είδους σχόλια; πώς θα μπορούσε να μην κάνει έκκληση προς το Ευρωπαϊκό Συμβούλιο και την Επιτροπή να στείλουν σοβαρή προειδοποίηση προς τα κράτη που προσυπογράφουν αυτή την επιθετική λογική, και τολμούν ακόμη και να την εκφράζουν, δεδομένου η ιστορία μάς έχει διδάξει πολύ συχνά ότι οι πράξεις δεν απέχουν, δυστυχώς, πολύ από τέτοιου είδους σχόλια;
<P>
Πώς μπόρεσε, κύριε Πρόεδρε, στη διάρκεια αυτής της συνεδρίασης, το Σώμα μας να παραμείνει σιωπηλό ενόψει τέτοιων ρατσιστικών, ξενοφοβικών στάσεων, στο πλαίσιο μιας οικονομικής κρίσης όπου η απόσυρση των κρατών στους εαυτούς τους, ο προστατευτισμός, ξεφυτρώνει, δυστυχώς, παντού;
<SPEAKER ID="046" NAME="Cristian Silviu Buşoi" AFFILIATION="ALDE">
(RO) Είμαι εξαιρετικά ανήσυχος από τα γεγονότα που έλαβαν χώρα πρόσφατα στη Δημοκρατία της Μολδαβίας. Τα πιο σοβαρά από αυτά αφορούν παραβιάσεις των ανθρωπίνων δικαιωμάτων, συλλήψεις, απαγωγές, βασανιστήρια, εκφοβισμό και απέλαση δημοσιογράφων. " βούληση των πολιτών της Μολδαβίας έχει υπονομευθεί από τις αρχές μέσω των πολυάριθμων παρατυπιών που μπορούν να χρησιμεύσουν ως επιχειρήματα προκειμένου να στηριχθεί η υπόθεση ότι οι εκλογές έχουν νοθευτεί. Σε αυτές περιλαμβάνονται οι συμπληρωματική κατάλογοι, η εκτύπωση πρόσθετων εντύπων ψηφοφορίας, η παρενόχληση της αντιπολίτευσης, η απαγόρευση πρόσβασης σε δημόσιους τηλεοπτικούς σταθμούς και η εκστρατεία που διεξήγαγαν οι κρατικοί φορείς υπέρ του Κομμουνιστικού Κόμματος. Παρά το γεγονός ότι στη διάρκεια αυτών των εβδομάδων υπήρξαν πολλές φωνές που διαμαρτυρήθηκαν σε ευρωπαϊκό και παγκόσμιο επίπεδο, δυστυχώς, η κατάσταση στη Δημοκρατία της Μολδαβίας δεν έχει βελτιωθεί. Ελπίζω ότι στη διάρκεια των συζητήσεων αυτή την εβδομάδα και όταν η ad-hoc αποστολή φθάσει στη Δημοκρατία της Μολδαβίας, αλλά κυρίως μέσω του ψηφίσματος που αναμένουμε κατά την τελική σύνοδο το Μάιο, το Ευρωπαϊκό Κοινοβούλιο θα στείλει ένα πολύ ξεκάθαρο μήνυμα ότι η Ευρωπαϊκή Ένωση δεν ανέχεται παραβιάσεις των ανθρωπίνων δικαιωμάτων και θα κάνει δημόσια έκκληση εκ νέου διενέργειας των εκλογών στη Δημοκρατία της Μολδαβίας.
<SPEAKER ID="047" NAME="Mieczysław Edmund Janowski" AFFILIATION="UEN">
(PL) Κύριε Πρόεδρε, το πρωί της Μεγάλης Παρασκευής, στις 13 Απριλίου, πριν να ξημερώσει, μια τρομερή τραγωδία συνέβη στην πολωνική πόλη Kamień Pomorski κοντά στο Szczecin. Πάνω από 20 άνθρωποι, συμπεριλαμβανομένων παιδιών, κάηκαν ζωντανοί σε ένα κτίριο. Το γεγονός αυτό προκαλεί μέχρι σήμερα μεγάλη οδύνη σε ολόκληρη την Πολωνία.
<P>
Σήμερα, θα ήθελα, από αυτήν την Αίθουσα, να κάνω έκκληση στις κυβερνήσεις όλων των κρατών μελών και στις τοπικές και περιφερειακές αρχές να λάβουν επείγοντα μέτρα για τον έλεγχο των διατάξεων για την ασφάλεια έναντι πυρκαγιάς σε όλα τα κτίρια κατοικιών, και ιδίως σε κτίρια που χρησιμοποιούνται από τις υπηρεσίες πρόνοιας. Έχω στο νου μου τόσο τη χρήση κατάλληλων υλικών για την κατασκευή των εν λόγω κτιρίων, όσο και τον αυστηρό έλεγχο της συμμόρφωσης με τους κανονισμούς ασφάλειας έναντι πυρκαγιάς. Το δράμα στην Πολωνία είναι ένα από πολλά παρόμοια περιστατικά που έχουν, δυστυχώς, συμβεί στην Ευρώπη. Εύχομαι αυτή η πυρκαγιά και τα θύματά της να αποτελέσουν μια μεγάλη κραυγή προειδοποίησης για το μέλλον.
<SPEAKER ID="048" NAME="László Tőkés" AFFILIATION="Verts/ALE">
(HU) Στην ομιλία μου της 23ης Μαρτίου, ζήτησα από το Ευρωπαϊκό Κοινοβούλιο και την Ευρωπαϊκή Επιτροπή να παρέμβουν για να προστατεύσουν τη ρουμανική πόλη Verespatak (Roşia Montană), της οποίας ο ευάλωτος πληθυσμός, η αρχιτεκτονική κληρονομιά και το φυσικό περιβάλλον απειλούνται από τα σχέδια μιας καναδο-ρουμανικής κοινοπραξίας να ανοίξει ένα ορυχείο.
<P>
Οι φόβοι που είχαμε τότε επαληθεύτηκαν καθώς, μετά από διετή αναστολή συζήτησης του θέματος, η νέα ρουμανική κυβέρνηση θέλει να ανοίξει το δρόμο για την επένδυση, η οποία θα έχει ως αποτέλεσμα τη χρήση μεθόδων παραγωγής που βασίζονται στην τεχνολογία του οξέος κυανίου, κατά παράβαση των ευρωπαϊκών κανόνων, απειλώντας κατ' αυτόν τον τρόπο όχι μόνο το άμεσο περιβάλλον, αλλά και το σύνολο της περιοχής κατά μήκος των ρουμανο-ουγγρικών συνόρων με οικολογική καταστροφή.
<P>
Θα ήθελα να εκμεταλλευτώ αυτή την ευκαιρία για να συνταχθώ με άλλους συναδέλφους μου όσον αφορά την υποβολή αιτήματος προς τον Επίτροπο Δήμα για την απαγόρευση του οξέος κυανίου. Κάνω έκκληση προς την Ευρωπαϊκή Επιτροπή να αποστείλει, τηρώντας το πνεύμα της ευρωπαϊκής πολιτικής για την προστασία του περιβάλλοντος, έναν ελεγκτικό φορέα στη Ρουμανία προκειμένου να διασφαλίσει ότι εφαρμόζονται μακροπρόθεσμα οι δέοντες κοινοτικοί κανονισμοί όσον αφορά τις εργασίες εξόρυξης.
<SPEAKER ID="049" NAME="Vittorio Agnoletto" AFFILIATION="GUE/NGL">
(IT) Κύριε Πρόεδρε, κυρίες και κύριοι, θα ήθελα να μιλήσω σχετικά με τα γεγονότα της Fiat στις Βρυξέλλες. Με μοναδικό σκοπό να υπονομεύσει τη συνδικαλιστική οργάνωση, η Fiat κατηγόρησε ψευδώς τους εργαζόμενους τις ότι κράτησαν ομήρους τους διευθυντές της - γεγονός που, στην πραγματικότητα, δεν συνέβη ποτέ. Δεν υπήρξε απαγωγή, ούτε στις 9 Απριλίου, ούτε οποτεδήποτε άλλοτε. " συγκεκριμένη φήμη διαδόθηκε σκοπίμως από την Fiat σε μια προσπάθεια να δυσφημίσει τους εργαζόμενους, οι οποίοι προσπαθούν να προστατεύσουν το μέλλον τους ενόψει 24 απολύσεων. " Fiat αρνείται να συνεδριάσει, να συζητήσει ή διεξαγάγει διαπραγματεύσεις με τους εκπροσώπους των συνδικαλιστικών οργανώσεων. Ο μοναδικός στόχος της είναι η απόλυση 24 εργαζομένων, 12 εκ των οποίων είναι εκπρόσωποι συνδικαλιστικών οργανώσεων. Νομίζω ότι θα ήταν καλή ιδέα το Σώμα να συζητήσει όχι μόνο το συγκεκριμένο γεγονός, αλλά και την αντι-συνδικαλιστική συμπεριφορά της Fiat καθώς και ενός πολύ μεγάλου αριθμού μεγάλων ευρωπαϊκών πολυεθνικών, η οποία στερείται σεβασμού για τα δικαιώματα των εργαζομένων. Παρά το ότι οι συγκεκριμένες πολυεθνικές επωφελούνται των εθνικών κανονισμών και των κανονισμών της ΕΕ και, σε αρκετές περιπτώσεις, των επιδοτήσεων, δεν σέβονται τα δικαιώματα των εργαζομένων.
<SPEAKER ID="050" NAME="Γεώργιος Γεωργίου" AFFILIATION="IND/DEM">
(EL) Κύριε Πρόεδρε, προ ολίγων ημερών, πολυμελής ομάδα από συναδέλφους ευρωβουλευτές επισκεφθήκαμε τα νοτιο-ανατολικά σύνορα της Ευρώπης.
<P>
Αυτά που είδαμε και ζήσαμε στην περιοχή που επισκεφθήκαμε, δεν μας έκαναν καθόλου περήφανους. Πρέπει να σας πως ότι υπάρχουν εκεί ευρωπαίοι πολίτες οι οποίοι ζουν σε μικρά νησιά των 120 - 130 ατόμων, και το κάθε ένα από τα νησιά αυτά δέχεται καθημερινώς 150, 200, 250 λαθρομετανάστες, και όλοι μαζί ζουν υπό άθλιες συνθήκες επειδή δεν υπάρχουν υποδομές.
<P>
Εδώ λοιπόν σ' αυτήν την αίθουσα, ακούω συνεχώς να μιλάμε για το Νταρφούρ, το Νότιο Σουδάν, για την Μιανμάρ, και καλώς πράττουμε αλλά, εν πάση περιπτώσει, κάποια στιγμή θα πρέπει να ρίξουμε μια ματιά και σ' αυτούς τους ευρωπαίους πολίτες οι οποίοι ζουν εκεί, και είναι τόσο ευρωπαίοι όσο αυτοί που ζουν στο Παρίσι, στη Μαδρίτη ή στο Βερολίνο! Θεώρησα λοιπόν υποχρέωσή μου να σας το αναφέρω κ. Πρόεδρε, και ελπίζω στις ενέργειές σας.
<SPEAKER ID="051" NAME="Slavi Binev" AFFILIATION="NI">
(BG) Κύριε Πρόεδρε, κυρίες και κύριοι, η βουλγαρική κοινωνία αντιμετωπίζει αυτή τη στιγμή έναν κίνδυνο. Οι αστυνομικές δυνάμεις μεταβάλλονται από οργανισμό που προορίζεται να προστατεύει τους πολίτες σε υπηρεσία που εμπλέκεται στην παρασκηνιακή χειραγώγηση της πολιτικής κατάστασης και στη διεκπεραίωση εντολών γκάνγκστερ. Το βράδυ πριν από την Κυριακή του Πάσχα, ένας σύμβουλος του δημοτικού συμβουλίου του Μπουργκάς, ο 64-χρονος Petko Petkov, υπέστη επίθεση κατά την οποία έπεσε στο έδαφος και χτυπήθηκε από δύο ενός τους αστυνομικούς ενώπιον μεγάλο αριθμό μαρτύρων μπροστά σε μια εκκλησία. Στην επίσημη αναφορά της αστυνομίας που συντάχθηκε την επόμενη ημέρα δεν υπήρχε καμία αναφορά του περιστατικού. Αυτό αποτελεί ένα ακόμη παράδειγμα αστυνομικής βίας κατά μελών του κόμματος Attack, μετά την επίθεση που υπέστη ο βουλευτής Dimitar Stoyanov και ένας δημοτικός σύμβουλος από τη Σόφια. Καμία από αυτές τις επιθέσεις δεν αποτέλεσε αντικείμενο έρευνας.
<P>
Ένα άλλο παράδειγμα της σκόπιμης αδράνειας των αστυνομικών οργάνων σε περιπτώσεις κατά τις οποίες ενεργούν "βάσει εντολών" είναι το γεγονός ότι στη Βουλγαρία δεν έχει αναφερθεί ούτε μια μεμονωμένη περίπτωση απαγωγής, παρά το ότι έχουν ήδη συμβεί 15 τέτοια περιστατικά, τα τελευταία δύο και πάλι αυτόν τον μήνα. " κοινωνία μας έχει καταληφθεί από ένα αίσθημα φόβου και ανημπόριας. Ως εκ τούτου, οι αστυνομικοί στη Βουλγαρία έχουν καταστεί συνώνυμοι επιχειρηματιών που κυνηγούν με κάθε τρόπο το χρήμα. Όταν τα όργανα του νόμου και της τάξης είναι εγκληματίες, από ποιον μπορούμε να προστατευτούμε και ποιος θα υπερασπιστεί τους ανθρώπους; Αυτό το ερώτημα παραμένει αναπάντητο.
<SPEAKER ID="052" NAME="Richard James Ashworth" AFFILIATION="PPE-DE">
Κύριε Πρόεδρε, θα ήθελα να επιστήσω την προσοχή του Σώματος στον παράνομο αποκλεισμό των λιμανιών διέλευσης του στενού του Καλαί, της Βουλώνης και της Δουνκέρκης, από μέλη της γαλλικής αλιευτικής βιομηχανίας την περασμένη βδομάδα. Αυτή η κλαδική δράση είχε ως αποτέλεσμα την πρόκληση πολύ σοβαρής αναστάτωσης στις ροές των εμπορευμάτων μέσω αυτής της ζωτικής σημασίας δύο ευρωπαϊκής οδού μεταφορών. Επιβαρύνει τον κλάδο με τεράστιο κόστος και καθυστερήσεις, ενώ αναστατώνει και δυσκολεύει τις ζωές των ανθρώπων που ζουν στη νοτιοανατολική Αγγλία.
<P>
Το πρόβλημα αυτό επαναλαμβάνεται συχνά, και ζητώ από την Επιτροπή να κάνει χρήση των εξουσιών της προκειμένου να παρέμβει για να διασφαλίσει τον έλεγχο αυτής της παρακώλυσης της ελεύθερης μετακίνησης των αγαθών και των ανθρώπων εντός της ΕΕ. Επιπλέον, ζητώ από την Επιτροπή να απαντήσει στο ερώτημα: συνιστά, κατά τη γνώμη της, η χορήγηση 4 εκατομμυρίων ευρώ από τη γαλλική κυβέρνηση στους αλιείς κρατική ενίσχυση, και, ως εκ τούτου, πράξη που θίγει τον ανταγωνισμό και παράβαση των κανόνων της κοινής αλιευτικής πολιτικής;
<SPEAKER ID="053" NAME="Ioan Mircea Paşcu" AFFILIATION="PSE">
Κύριε Πρόεδρε, οι πρόσφατες αρνητικές εξελίξεις στη Μολδαβία απεικονίζουν μια σειρά ζητημάτων που αξίζει να αναφερθούν. Το πρώτο αφορά την ανταπόκρισή μας στις παραβιάσεις των βασικών αξιών της ΕΕ από τις αρχές της Μολδαβίας στη διάρκεια των αντιποίνων κατά νέων ανθρώπων και δημοσιογράφων, μετά τις διαμαρτυρίες κατά των εκλογικών αποτελεσμάτων. Οποιαδήποτε επιείκεια εκ μέρους μας θα σκιάσει την αξιοπιστία της ΕΕ απ' αυτήν την άποψη.
<P>
Το δεύτερο αφορά την ανταπόκριση της ΕΕ στο διαδικαστικό ελάττωμα των αρχών της Μολδαβίας από την άποψη της εφαρμογής των συμφωνιών τους μαζί μας, καθώς και από την άποψη των εκ μέρους τους διακρίσεων κατά ευρωπαίων πολιτών για λόγους εθνικότητας. Και πάλι, αυτό που διακυβεύεται είναι η αξιοπιστία και το κύρος της ΕΕ.
<P>
Το τρίτο ζήτημα είναι η αλληλεγγύη της ΕΕ έναντι των ψευδών κατηγοριών κατά ενός εκ των μελών της, γεγονός που αποτελεί ενδεχομένως πρόσχημα για το πάγωμα της στρατιωτικής κατάστασης στην περιοχή κατά παράβαση σημαντικών αναλήψεων υποχρεώσεων στο πεδίο.
<P>
Τέταρτον, η αντίδραση της ΕΕ θα αναδείξει για μια ακόμη φορά τη διαφορά της κατάστασης μεταξύ χωρών που είχαν κοινή μοίρα το 1940 και θα υποδείξει τη μελλοντική κατεύθυνση των σχέσεων ΕΕ-Ρωσίας.
<SPEAKER ID="054" NAME="Chris Davies" AFFILIATION="ALDE">
Κύριε Πρόεδρε, εάν κάποιος ψηφοφόρος των περιφέρειών μας απαιτήσει δολίως την καταβολή δικαιωμάτων κοινωνικών παροχών, θα διωχθεί και θα καταλήξει στη φυλακή.
<P>
Μερικές φορές τα πράγματα φαίνεται ότι είναι διαφορετικά εδώ. Τον περασμένο Νοέμβριο δημοσιεύτηκε στις εφημερίδες ότι ένας από τους βουλευτές μας, ο Den Dover, είχε πραγματοποιήσει δαπάνες αξίας 750.000 λιρών Αγγλίας για την απασχόληση προσωπικού σε εταιρία ιδιοκτησίας της συζύγου και της κόρης του, και είχε χρησιμοποιήσει ορισμένα από αυτά τα χρήματα για την αγορά ακριβών αυτοκινήτων και για άλλα ζητήματα που αποσκοπούσαν στο προσωπικό όφελος.
<P>
Οι περισσότεροι άνθρωποι θεωρούν τον Dover ένα απλό κλέφτη, έναν απατεώνα που θα έπρεπε να είναι στη φυλακή, και σας καλώ, κύριε Πρόεδρε, να μας πείτε πόσα από αυτά τα χρήματα έχουν επιστραφεί μέχρι τώρα.
<P>
Ενώ αυτό το Σώμα θα πρέπει να δίνει το λαμπρό παράδειγμα με την ανοιχτή στάση, την εντιμότητα και τη διαφάνεια του, μερικές φορές μοιάζει να τηρείται ένας κώδικας μυστικότητας με σκοπό να συγκαλυφθεί η πραγματική έκταση της κατάχρησης των επιδομάτων από ορισμένους βουλευτές. " άρνησή μας να εφαρμόσουμε το ίδιο είδος αρχών οικονομικής διαφάνειας που αναμένουμε από οποιοδήποτε άλλο ευρωπαϊκό θεσμικό όργανο αποτελεί ντροπή για όλους μας.
<SPEAKER ID="055" NAME="Πρόεδρος">
Κύριε Davies, μπορείτε να είστε σίγουρος ότι και σε αυτή την περίπτωση το ζήτημα θα αντιμετωπιστεί βάσει του νόμου.
<SPEAKER ID="056" NAME="Ewa Tomaszewska" AFFILIATION="UEN">
(PL) Κύριε Πρόεδρε, τον Απρίλιο μας παρέχεται ακόμη μια ευκαιρία στοχασμού επί των δύο τύπων ολοκληρωτικών συστημάτων. Ο Απρίλιος μας θυμίζει την σφαγή του Katyń, τη δολοφονία χιλιάδων Πολωνών αξιωματικών - οι οποίοι κρατήθηκαν ως αιχμάλωτοι πολέμου σε στρατόπεδα στο Ostaszków, Starobielsko και Kozielsko - και καταδικάστηκαν σε θάνατο τον Μάρτιο του 1940, κατόπιν εντολών του Lavrenty Beria. Μας θυμίζει, επίσης, τις αρχές της εξέγερσης του γκέτο της Βαρσοβίας του 1943, σε ένδειξη διαμαρτυρίας κατά των μαζικών μετακινήσεων Εβραίων σε στρατόπεδα εξόντωσης από τις γερμανικές δυνάμεις κατοχής.
<P>
" τραγωδία του γκέτο υπερβαίνεται συμβολικά στο πλαίσιο της σημερινής "Πορείας των Ζωντανών", που διασφαλίζει τη διατήρηση της μνήμης τέτοιων γεγονότων και την αποφυγή της επανάληψης τους. Δυστυχώς, η σφαγή του Katyń και οι δράστες της δεν έχουν ακόμη δικαστεί και καταδικαστεί. Ωστόσο, η έγκριση από το Σώμα της γραπτής δήλωσης για την ανακήρυξη της 23ης Αυγούστου ως Ευρωπαϊκής "μέρας Μνήμης για τα Θύματα του Σταλινισμού και του Ναζισμού μάς εμπνέει ελπίδα προς αυτή την κατεύθυνση.
<SPEAKER ID="057" NAME="Den Dover" AFFILIATION="PPE-DE">
Κύριε Πρόεδρε, καταλαβαίνω ότι ο κ. Davies έχει ενδεχομένως μιλήσει σχετικά με μια κατάσταση που με αφορά και, συνεπώς, θα ήθελα να έχω το δικαίωμα να απαντήσω επ' αυτού. Άκουσα μόνο τις τελευταίες 10 λέξεις. Μου έστειλε τουλάχιστον ένα μήνυμα ηλεκτρονικού ταχυδρομείου, 20 λεπτά πριν μιλήσει, όπου μου δήλωνε ότι σκόπευε να μιλήσει επί του συγκεκριμένου θέματος.
<P>
Αυτό που ήθελα να πω όσον αφορά τη φασαρία που ξεσηκώθηκε για τα έξοδα βουλευτικής επικουρίας μου, θέμα που καλύφθηκε από τα μέσα μαζικής ενημέρωσης τους τελευταίους εννέα ή δώδεκα μήνες, είναι ότι υπήρξε μια οδυνηρή εμπειρία. Κατέθεσα τα χαρτιά μου στο Πρωτοδικείο και, ως εκ τούτου, σκοπεύω να αγωνιστώ υπέρ μιας πολύ δυνατής υπόθεσης. Καταλαβαίνω ότι ο φάκελός μου είναι πολύ καλός και, συγχρόνως, έχω καταθέσει αίτηση ασφαλιστικών μέτρων, γεγονός που σημαίνει ότι κανένα χρηματικό ποσό δεν θα είναι πληρωτέο μέχρι να πραγματοποιήσει το Δικαστήριο ακρόαση όλων των αποδείξεων και να εκδώσει τη δέουσα απόφαση. Συγχωρήστε με για την καθυστέρηση του Σώματος και σας ευχαριστώ για αυτή την ευκαιρία.
<SPEAKER ID="058" NAME="Gerard Batten" AFFILIATION="IND/DEM">
Κύριε Πρόεδρε, μετά από 36 χρόνια συμμετοχής, τι σημαίνει η Ευρωπαϊκή Ένωση για τη Βρετανία; Σημαίνει ότι δεν κυβερνούμε πλέον τους εαυτούς μας. Μεταξύ 75% και 85% της νομοθεσίας μας προέρχεται από την ΕΕ και όχι από το δικό μας Κοινοβούλιο. " ΕΕ κοστίζει στη Βρετανία τουλάχιστον 56 δισεκατομμύρια λίρες Αγγλίας το χρόνο - ή το ισοδύναμο ποσό των 900 λιρών Αγγλίας το χρόνο ανά άνδρα, γυναίκα και παιδί. Δεν ελέγχουμε πλέον τα σύνορά μας και υφιστάμεθα τις συνέπειες της απεριόριστης και ανεξέλεγκτης μετανάστευσης.
<P>
" νομοθεσία της ΕΕ για τα ανθρώπινα δικαιώματα σημαίνει ότι δεν μπορούμε πλέον να προστατεύσουμε αποτελεσματικά τους εαυτούς μας από τους αλλοδαπούς εγκληματίες, τους παράνομους μετανάστες και τους πλασματικούς αιτούντες άσυλο. Το ευρωπαϊκό ένταλμα σύλληψης και οι δίκες ερήμην σημαίνουν ότι έχουμε απολέσει τις βασικές προστατευτικές δικλείδες μας έναντι της άδικης σύλληψης και φυλάκισης.
<P>
" συμμετοχή στην ΕΕ είναι καταστροφική για τη Βρετανία. Είναι ένα θλιβερό και περιττό τραύμα που επιφέραμε στους εαυτούς μας. " μόνη λύση στο πρόβλημα είναι η άνευ όρων απόσυρση της Βρετανίας από την Ευρωπαϊκή Ένωση.
<SPEAKER ID="059" NAME="Milan Horáček" AFFILIATION="Verts/ALE">
(DE) Κύριε Πρόεδρε, πριν από μερικές εβδομάδες, μια ανίερη συμμαχία των ευρωπαϊστών Τσέχων Σοσιαλδημοκρατών, του Προέδρου Klaus, που αντιτίθεται στην ΕΕ, και των Κομμουνιστών πέτυχε την πτώση της κυβέρνησης Topolánek. Τώρα καταβάλλονται προσπάθειες σχηματισμού της προσωρινής κυβέρνησης, η οποία πρόκειται να αναλάβει τα καθήκοντά της από το Μάιο μέχρι μετά τις νέες εκλογές τον Οκτώβριο. Ελπίζω ότι αυτή η νέα κυβέρνηση θα καθοδηγήσει την Τσεχική Προεδρία, η οποία έχει διεκπεραιώσει μέχρις στιγμής το ρόλο της πολύ καλά, στην ολοκλήρωση των εργασιών της και θα συμβάλει στην επικύρωση της Συνθήκης της Λισσαβόνας στην Τσεχική Δημοκρατία. Αυτό θα ήταν ένα σημαντικό, θετικό βήμα για την Ευρώπη.
<SPEAKER ID="060" NAME="Zsolt László Becsey" AFFILIATION="PPE-DE">
(HU) Στη διάρκεια των τελευταίων μηνών, στην περιοχή της Βοϊβοδίνα, στη βόρεια Σερβία, επικράτησε και πάλι ένα κλίμα φόβου μεταξύ των διαφόρων εθνικοτήτων που βρίσκονται εκεί, κυρίως των Ούγγρων. Αν και το 2004 και 2005 το Σώμα εξέδωσε ψήφισμα σε απάντηση στις σωματικές και ψυχολογικές επιθέσεις που εξαπολύθηκαν κατά των μη Σέρβων κατοίκων αυτής της περιοχής, ενώ προέβη και στην παραδειγματική ενέργεια της αποστολής μιας εξεταστικής επιτροπής στην περιοχή το 2005, τα περιστατικά βίας, εκφοβισμού και ταπείνωσης κατά των μειονοτήτων που διαβιούν εδώ, κυρίως των Ούγγρων, όχι μόνο συνεχίζονται, αλλά φαίνεται ότι επιδεινώνονται.
<P>
Από την αρχή της χρονιάς, πραγματοποιήθηκαν συνολικά δεκαπέντε ψυχολογικές και πέντε σωματικές επιθέσεις, δύο εξ' αυτών σοβαρές. Δυστυχώς, η εμπιστοσύνη προς το αστυνομικό σώμα είναι μικρή. Αυτό φαίνεται και από το γεγονός ότι στην περίπτωση εθνοτικών επιθέσεων, καμία από τις εκδοθείσες καταδίκες δεν έχει εφαρμοστεί μέχρι στιγμής, γεγονός που υποδηλώνει την ανεπαρκή λειτουργία, και, δυστυχώς, όπως δείχνει η πολυετής εμπειρία, την ανεκτική στάση της δικαιοσύνης. Αυτό φαίνεται και από το γεγονός ότι η σερβική πλειονότητα δεν μπορεί ακόμη και τώρα να αναγνωρίσει το γεγονός ότι πρέπει επίσης να θυμόμαστε τις πολλές δεκάδες χιλιάδες ανθρώπων που εκτελέστηκαν χωρίς καμία ετυμηγορία και ένδειξη ατομικής ενοχής.
<P>
Για πόσο καιρό ακόμη μπορεί η Ευρωπαϊκή Ένωση να ανέχεται ακόμη ιθαγενείς κάτοικοι που μιλούν μια ευρωπαϊκή γλώσσα να τρομοκρατούνται σωματικά και ψυχολογικά από ένα μέλλον κράτος μέλος της ΕΕ στις αρχές του 21ου αιώνα; Δεν μας ενδιαφέρει καθόλου η υπόληψή μας;
<SPEAKER ID="061" NAME="Jo Leinen" AFFILIATION="PSE">
(DE) Κύριε Πρόεδρε, χθες ξεκίνησαν οι εργασίες της διάσκεψης του Ο"Ε κατά του ρατσισμού στη Γενεύη. Στη διάσκεψη συμμετέχουν είκοσι δύο χώρες της ΕΕ, ενώ πέντε χώρες αποφάσισαν να μη συμμετέχουν. Αυτό δεν είναι κολακευτικό για την ενότητα της Ευρωπαϊκής Ένωσης σε σχέση με ένα τόσο σημαντικό γεγονός.
<P>
Ωστόσο, διαβάζω τώρα ότι ένας μικρός αριθμός χωρών συνεχίζουν να εξετάζουν το ενδεχόμενο να ταξιδέψουν στη Γενεύη στη διάρκεια της εβδομάδας, και σας ζητώ, ως εκ τούτου, να ασκήσετε την επιρροή σας προς την Τσεχική Προεδρία ούτως ώστε εμείς, ως ΕΕ, να μπορέσουμε να έχουμε κοινή στάση στο πλαίσιο αυτής της διάσκεψης κατά του ρατσισμού.
<P>
Δεν πρέπει να επιτρέψουμε μια απαίσια ομιλία του Ιρανού Προέδρου να διαιρέσει την ΕΕ και να αποδυναμώσει τον Ο"Ε. " συγκεκριμένη ομιλία δεν πρέπει να έχει ένα τέτοιο αποτέλεσμα, και, ως εκ τούτου, πιστεύω ότι πρέπει να καταβάλλουμε ξανά προσπάθειες - όπως έχει ζητήσει και ο Γενικός Γραμματέας Ban Ki-moon - προκειμένου να διασφαλίσουμε ότι τα 27 κράτη μέλη της ΕΕ και η ίδια η ΕΕ ως ενιαίο σώμα θα στηρίξουν στην πράξη το τελικό κείμενο που θα συνταχθεί στο πλαίσιο της διάσκεψης ώστε να βοηθήσουμε τα εκατομμύρια των ανθρώπων σε όλο τον κόσμο που πλήττονται από το ρατσισμό και τις διακρίσεις. Σας ευχαριστώ πάρα πολύ.
<SPEAKER ID="062" NAME="Marco Cappato" AFFILIATION="ALDE">
(IT) Κύριε Πρόεδρε, κυρίες και κύριοι, στην τελευταία περίοδο συνόδου σας ζήτησα να τηρούμε τις υποχρεώσεις του Σώματος και να δημοσιεύουμε τα στοιχεία σχετικά με την παρουσία των Ευρωβουλευτών στις κοινοβουλευτικές δραστηριότητες. Κύριε Πρόεδρε, μου δώσατε το λόγο σας ότι κατά την επόμενη συνεδρίαση του Προεδρείου - που θα πραγματοποιηθεί σε ακριβώς 40 λεπτά - αυτό το ζήτημα θα συζητηθεί. Ωστόσο, διαπιστώνω τώρα ότι αυτό το σημείο δεν περιλαμβάνεται στην ημερήσια ατζέντα της συνεδρίασης του Προεδρείου που θα πραγματοποιηθεί στις 6.30 μ.μ. Δεδομένου ότι απομένει τώρα κάτι παραπάνω από ένας μήνας μέχρι τις εκλογές και δεδομένου ότι το Σώμα έχει αναλάβει την υποχρέωση να δημοσιεύει τα στοιχεία και τις πληροφορίες που αφορούν την παρουσία των βουλευτών στις δραστηριότητες του Σώματος, και πλέον οι ευκαιρίες θα είναι πολύ περιορισμένες, δεν γνωρίζω εάν είναι εφικτή μια συνεδρίαση του Προεδρείου με σκοπό την επίσημη αντιμετώπιση του εν λόγω θέματος. Ο Γενικός Γραμματέας είχε δεσμευτεί να παράσχει έκθεση βάσει της οποίας η Προεδρία θα μπορούσε να λάβει μια απόφαση∙ Ως εκ τούτου, κύριε Πρόεδρε, σας ερωτώ: θα έχουν οι πολίτες, το ευρωπαϊκό εκλογικό σώμα, στη διάθεσή τους τις εν λόγω πληροφορίες, όπως ζητήθηκε, θεσπίστηκε και αποφασίστηκε από αυτό το Σώμα, πριν από τις ευρωεκλογές τον Ιούνιο, ή θα πρέπει να αθετήσουμε την υπόσχεσή μας και να αντιστρατευτούμε τις δικές μας αποφάσεις;
<SPEAKER ID="063" NAME="Etelka Barsi-Pataky" AFFILIATION="PPE-DE">
(HU) Χθες σχηματίστηκε η νέα ουγγρική σοσιαλιστική κυβέρνηση. Στην πραγματικότητα δεν θέλω να μιλήσω για τις πολιτικές πτυχές αυτού του θέματος, αλλά για το γεγονός ότι στη νέα κυβέρνηση δεν συμμετέχει ούτε μία γυναίκα. Είναι οπωσδήποτε παράδοξο στην Ευρώπη του 2009 να είναι δυνατός ο σχηματισμός νέας κυβέρνησης που δεν περιλαμβάνει ούτε μία γυναίκα μεταξύ των 14 υπουργών της. Στις σκανδιναβικές χώρες πάνω από τα μισά μέλη των κυβερνήσεων είναι γυναίκες. " Γαλλία πλησιάζει επίσης αυτή την αναλογία. Πάνω από το ένα τρίτο των μελών της γερμανικής κυβέρνησης είναι γυναίκες. Αυτή είναι η ευρέως αποδεκτή πρακτική στην Ευρώπη.
<P>
Στο Σώμα έχουμε εγκρίνει 11 εκθέσεις σχετικά με το θέμα της ισότητας των δύο φύλων τα τελευταία πέντε χρόνια. Πρόκειται για σημαντικό στόχο, ο οποίος βασίζεται στις ευρωπαϊκές αξίες, αλλά στερείται νοήματος εάν δεν τεθεί σε εφαρμογή. Ως εκ τούτου, καλώ τους συναδέλφους μου, στην προκειμένη περίπτωση της Σοσιαλιστικής ομάδας, να ασκήσουν την επιρροή τους ούτως ώστε αυτές οι σημαντικές και ευγενείς φιλοδοξίες να εφαρμοστούν και στην πράξη στις χώρες τους, όπου αυτό δεν έχει συμβεί ακόμη.
<SPEAKER ID="064" NAME="Neena Gill" AFFILIATION="PSE">
Κύριε Πρόεδρε, βρισκόμουν πριν από μερικές ημέρες στο Μπίρμινγχαμ. Έκανα επισκέψεις πόρτα-πόρτα - ένας χαρακτηριστικά βρετανικός τρόπος εκστρατείας - και, όπως ήταν αναμενόμενο, ούτε ένα άτομο το σπίτι του οποίου επισκέφτηκα δεν είχε την παραμικρή ιδέα ότι επέκειντο ευρωεκλογές σε λιγότερο από έξι εβδομάδες.
<P>
Είμαι βέβαιη ότι γνωρίζετε ότι οι στατιστικές στο "νωμένο Βασίλειο δείχνουν ότι μόνο το 16% του κοινού γνωρίζει για τις εκλογές, αλλά αυτό που θα πρέπει να σας προβληματίζει είναι ότι αυτά τα στατιστικά στοιχεία δεν είναι καλύτερα στα υπόλοιπα κράτη μέλη. Στην πραγματικότητα, το 30% των εκλογέων δεν προτίθενται να συμμετάσχουν στις επικείμενες εκλογές. Αυτή η έλλειψη ενδιαφέροντος και ευαισθητοποίησης είναι ευθύνη και αυτού του Σώματος, στο βαθμό που είναι ευθύνη οποιουδήποτε άλλου φορέα. Τα εκατομμύρια που δαπανήθηκαν για σκοπούς επικοινωνίας με τους πολίτες δεν είχαν αποτέλεσμα.
<P>
Αυτό που είναι ιδιαίτερα απογοητευτικό για μένα είναι ότι το υπεσχημένο σποτ για την ευαισθητοποίηση σχετικά με τις εκλογές έχει αποτύχει θεαματικά. Ένα σποτ σχετικά με την ισορροπία εργασίας-προσωπικής ζωής έχει αναστατώσει τις εργαζόμενες γυναίκες και τις ομάδες που προσπαθούν να ενθαρρύνουν το θηλασμό. Πρόκειται για ένα ακόμη αυτογκόλ. Κύριε Πρόεδρε, πρέπει να αντιμετωπίσετε αυτή την κατάσταση επειγόντως, να αποσύρετε το προσβλητικό σποτ και να διασφαλίσετε την αποστολή ενός απλού μηνύματος σχετικά με τους λόγους για τους οποίους οι άνθρωποι θα πρέπει να συμμετάσχουν στις επικείμενες εκλογές. Το μήνυμα αυτό θα πρέπει να είναι εμφανές και εύκολα κατανοητό.
<SPEAKER ID="065" NAME="Μαρία Παναγιωτοπούλου-Κασσιώτου" AFFILIATION="PPE-DE">
(EL) Κύριε Πρόεδρε, και εγώ θα μιλήσω για το ίδιο θέμα, ήτοι για τη συμμετοχή στις προσεχείς ευρωεκλογές η οποία προδιαγράφεται ότι δεν θα είναι και τόσο υψηλή. Στους λόγους περιλαμβάνονται και η προεκλογική εκστρατεία που έχει οργανωθεί από το Κοινοβούλιο η οποία δεν είναι αρκετά θεαματική, αλλά κυρίως οι βολές κατά της κατάκτησης της Ευρωπαϊκής Ένωσης, της κοινωνικής οικονομίας της αγοράς, του μοντέλου που αναπτύχθηκε με τόσους αγώνες και δίνει καρπούς στους εργαζομένους στην Ευρωπαϊκή Ένωση. Οι πολίτες βλέπουν με αρνητικό μάτι τις εξελίξεις που δεν προδιαγράφονται ευχάριστες και ικανοποιητικές. Είναι κρίμα λοιπόν όσοι βρισκόμαστε εδώ να έχουμε αντιπαραθέσεις σε θέματα που θα έπρεπε να μας ενώνουν προς το συμφέρον των ευρωπαίων πολιτών.
<SPEAKER ID="066" NAME="Catherine Guy-Quint" AFFILIATION="PSE">
(FR) Κύριε Πρόεδρε, στις 14 και 15 Μαρτίου ταξίδεψα, ως μέλος της Επιτροπής Προϋπολογισμών, μαζί με τον κ. Μποτόπουλο στις περιοχές της Πελοποννήσου που επλήγησαν περισσότερο από τις πλημμύρες του καλοκαιριού του 2007. Διαπιστώσαμε, προς μεγάλη μας έκπληξη, ότι το ποσό των 89,7 εκατομμυρίων ευρώ που δεσμεύτηκε και επρόκειτο να χορηγηθεί από το Ευρωπαϊκό Ταμείο Αλληλεγγύης δεν έχει ακόμη φθάσει στις εν λόγω περιοχές.
<P>
Ως εκ τούτου, εφιστούμε επισήμως την προσοχή της Επιτροπής σε αυτό το θέμα και θα θέλαμε να γνωρίζουμε σε ποιο σημείο καθυστερεί η υλοποίηση των αποφάσεων που ελήφθησαν από την αρμόδια για τον προϋπολογισμό αρχή. Πώς είναι δυνατόν η συγκεκριμένη ενίσχυση, που ψηφίστηκε πριν από αρκετούς μήνες, να μην έχει ακόμη κάποιο σημαντικό αντίκτυπο στις εν λόγω περιοχές, όπου η ανάγκη για ευρωπαϊκή αλληλεγγύη καθίσταται μέρα με τη μέρα εντονότερη;
<P>
Πέραν του αναδρομικού ελέγχου της Επιτροπής, θα θέλαμε να μας δοθούν ορισμένες διευκρινίσεις από την ελληνική κυβέρνηση σχετικά με τη χρήση αυτής της ευρωπαϊκής ενίσχυσης. Πρόκειται για επείγον θέμα - ανθρώπινης και οικονομικής ανάγκης. Δύο χρόνια αναμονής είναι πραγματικά υπερβολικά μεγάλο χρονικό διάστημα.
<SPEAKER ID="067" NAME="Călin Cătălin Chiriţă" AFFILIATION="PPE-DE">
(RO) Θα ήθελα να επιστήσω την προσοχή στο γεγονός ότι τα ολοένα και συχνότερα επαναλαμβανόμενα αρνητικά γεγονότα που ξεκίνησαν πέρυσι με την Αρμενία και συνεχίζονται αυτό το χρόνο με τη Γεωργία και τη Μολδαβία μας παρέχουν τροφή για σκέψη, δεδομένου ότι παρουσιάζουν δύο κοινά στοιχεία: και οι τρεις χώρες είναι μέλη της Ανατολικής Εταιρικής Σχέσης, ενώ το σενάριο είναι ταυτόσημο για καθεμιά από αυτές. Νομίζω ότι πρέπει να λάβουμε υπόψη αυτό το γεγονός.
<P>
Την περασμένη εβδομάδα ο Πρόεδρος της Μολδαβίας Voronin δήλωσε ακόμη και ότι επιθυμεί να αποσυρθεί από την Ανατολική Εταιρική Σχέση του, ούτως ώστε να έχει τη δυνατότητα να συνεχίσει τις ανεπιθύμητες ενέργειες κατά των ανθρωπίνων δικαιωμάτων στη Μολδαβία. Πιστεύω ότι η Ευρωπαϊκή Ένωση θα πρέπει να συνεργαστεί στενά με το Συμβούλιο της Ευρώπης και τον ΟΑΣΕ.
<SPEAKER ID="068" NAME="Jim Allister" AFFILIATION="NI">
Κύριε Πρόεδρε, η εξύμνηση της τρομοκρατίας παίρνει πολλές μορφές, αλλά όταν βουλευτής αυτού του Σώματος εγκωμιάζει άθλιους δολοφόνους, των οποίων οι δολοφονικές σταδιοδρομίες τερματίστηκαν όταν έλαβαν ό,τι τους αξίζει στα χέρια νόμιμων δυνάμεων ασφαλείας, τότε η συγκεκριμένη βουλευτής βρίσκεται σε διάσταση με όλα όσα έχει δηλώσει αυτό το Σώμα στο παρελθόν για να καταδικάσει την τρομοκρατία και όλους όσους αμβλύνουν το χαρακτήρα της και την δικαιολογούν. Ωστόσο, αυτό ακριβώς είναι που έκανε η βουλευτής του Sinn Fein, de Brún, την Κυριακή του Πάσχα, όταν περιέγραψε τους τρομοκράτες του IRA ως αξιοπρεπείς, ανιδιοτελείς και αξιότιμους ανθρώπους. Δεν υπάρχει τίποτα το αξιοπρεπές ή αξιότιμο στην τρομοκρατία, την παρελθούσα ή την παρούσα. Ντροπή σε οποιοδήποτε βουλευτή εκθειάζει κατά τέτοιο αισχρό τρόπο δολοφόνους!
<SPEAKER ID="069" NAME="Jelko Kacin" AFFILIATION="ALDE">
(SL) Με τη λαϊκιστική και ακραία εθνικιστική ρητορική του, ο Πρόεδρος Ahmadinejad προκαλεί μεγαλύτερη ζημιά στην εικόνα και την υπόληψη του Ιράν. Απειλεί επίσης το μετριοπαθές Ισλάμ στη Δύση και διαδίδει αρνητικά στερεότυπα για αυτό.
<P>
Πρέπει να αντιμετωπίσουμε αποφασιστικά αυτού του είδους την πρόκληση. Με την καταδίκη της Roxana Saberi, το ιρανικό καθεστώς έδειξε ότι είναι ουσιαστικά αδύναμο και δειλό. Στο πλαίσιο της προφορικής αντιπαράθεσής του με τις "νωμένες Πολιτείες, επιλέγει να κρατήσει ομήρους, σε αυτή την περίπτωση μια γυναίκα και έναν δημοσιογράφο, προκειμένου να κινητοποιήσει ιδεολογικά τους οπαδούς του. Χλευάζει κάθε δημοκρατικό πρότυπο.
<P>
Τα θεμελιώδη ανθρώπινα δικαιώματα αποτελούν το θεμέλιο λίθο της Ευρωπαϊκής Ένωσης, όπως και ο αγώνας για το δικαίωμα στην ενημέρωση. " τρίτη εξουσία, ήτοι τα μέσα μαζικής ενημέρωσης και ο τύπος, είναι ένα σημαντικό εργαλείο για την αποκατάσταση των δημοκρατικών προτύπων. Οποιαδήποτε εξουσία φοβάται τον τύπο, θα επιτευχθεί πρώτα κατά αυτού. Τα μη δημοκρατικά καθεστώτα κυριαρχούνται από ένα συνεχή φόβο, που είναι και ο αγωγός για τον οποίον διώκουν τους δημοσιογράφους, τους φυλακίζουν και τους βασανίζουν, ακόμη και τους σκοτώνουν.
<SPEAKER ID="070" NAME="Kinga Gál" AFFILIATION="PPE-DE">
(HU) Την 1η Μαΐου θα συμπληρωθούν πέντε χρόνια που είμαστε μέλη της ΕΕ μαζί με πολλές ακόμη χώρες της κεντρικής και ανατολικής Ευρώπης. Φαινόταν τότε ότι καθένα από τα νέα κράτη μέλη θα τηρούσε τις βασικές αρχές της ΕΕ και θα σεβόταν την απαγόρευση των διακρίσεων, αλλά και θα προστάτευε και θα εκτιμούσε τη γλωσσική πολυμορφία και τα δικαιώματα των εθνικών μειονοτήτων.
<P>
Ακόμη και μετά από πέντε χρόνια συμμετοχής στην ΕΕ, συνεχίζουν να υφίστανται περιπτώσεις προστασίας της γλώσσας της πλειονότητας κατά τρόπο ανοιχτό που δημιουργεί διακρίσεις εις βάρος της χρήσης των γλωσσών των γηγενών εθνικών μειονοτήτων. Αυτό συμβαίνει σήμερα στη Σλοβακία, όπου ενεργοποιήθηκε εκ νέου ο νόμος περί γλώσσας που ψηφίστηκε το 1995 και υπέστη, εκείνη την εποχή, σκληρή διεθνή κριτική. Αυτό το προσχέδιο νόμου περί γλώσσας υπονομεύει τη χρήση των μειονοτικών γλωσσών σε κάθε πτυχή της ζωής, ενώ επηρεάζει, για παράδειγμα, και την ισχυρή γηγενή, ουγγρική μειονότητα του μισού εκατομμυρίου που ζει εκεί. Αντί Να προάγει την γλωσσική πολυμορφία και να προστατεύει την ταυτότητα της μειονότητας, επιτρέπει σε ελεγκτές και επιθεωρητές της γλώσσας να μεταβαίνουν σε μειονοτικές κοινότητες και να επιβάλουν βαριά πρόστιμα, εάν αυτές δεν συμμορφώνονται με τους εν λόγω κανονισμούς, κάτι που από την οπτική γωνία των Βρυξελλών μόνο ως τρέλα μπορεί να περιγραφεί. Γι' αυτό το λόγο καλώ τον Επίτροπο της ΕΕ που είναι αρμόδιος για την γλωσσική πολυμορφία να παρέμβει και να θέσει σε εφαρμογή τη γλωσσική πολυμορφία και στη Σλοβακία.
<SPEAKER ID="071" NAME="Csaba Sándor Tabajdi" AFFILIATION="PSE">
(HU) Τα 10 νέα κράτη μέλη έχουν ενταχθεί στην ΕΕ εδώ και πέντε χρόνια. Είναι καιρός να κάνουμε έναν απολογισμό της κατάστασης. " κοινοβουλευτική μας περίοδος πλησιάζει επίσης στο τέλος της Στην αρχή, υπήρχε έλλειψη εμπιστοσύνης από την πλευρά των παλαιών κρατών-μελών, αλλά αυτή σταδιακά εξαφανίστηκε. Στην πραγματικότητα, αποκαλύφθηκε ότι σε πολλά θέματα, όπως η οδηγία σχετικά με τις υπηρεσίες ή η ελευθερία της απασχόλησης, τα νέα κράτη μέλη είναι υπέρμαχα της μεταρρύθμισης της ΕΕ. Γι' αυτό το λόγο πιστεύω ότι αυτά τα πέντε χρόνια υπήρξαν ιδιαίτερα διδακτικά. Ταυτόχρονα, πρέπει να τονίσουμε ότι τα νέα κράτη μέλη συνεχίζουν να αντιμετωπίζουν μέτρα δυσμενούς διάκρισης. Δεν χρειάζεται παρά να αναφέρω απλώς το γεγονός ότι οι αγρότες από τα νέα κράτη μέλη λαμβάνουν και αυτή τη χρονιά μόνο το 60% του ποσού που λαμβάνουν οι αγρότες των παλαιών κρατών μελών. Θα ήθελα επίσης να προσθέσω ότι η ένταξη στην ΕΕ ήταν μια κοινά επωφελής υπόθεση και θα ήθελα, ως εκ τούτου, να ευχαριστήσω το Ευρωπαϊκό Κοινοβούλιο που καλωσόρισε τα νέα κράτη μέλη. Αισθανόμαστε ότι μας έχετε αντιμετωπίσει εδώ ως απόλυτα ίσους τα τελευταία πέντε χρόνια.
<SPEAKER ID="073" NAME="Πρόεδρος">
" συζήτηση για αυτό το στοιχείο της ημερήσιας διάταξης έχει λήξει.

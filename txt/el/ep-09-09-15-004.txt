<CHAPTER ID="004">
Μετανάστευση, ρόλος της Frontex και συνεργασία μεταξύ των κρατών (συζήτηση)
<SPEAKER ID="017" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με τη μετανάστευση, τον ρόλο του Frontex και τη συνεργασία μεταξύ των κρατών μελών.
<SPEAKER ID="018" NAME="Tobias Billström" LANGUAGE="SV">
Κύριε Πρόεδρε, τα ζητήματα που αφορούν τη μετανάστευση είναι πάντοτε επίκαιρα για το έργο της ΕΕ. Ένα σημαντικό στοιχείο για την αντιμετώπιση των μεταναστευτικών ροών είναι ο έλεγχος των συνόρων. " ελεύθερη κυκλοφορία των προσώπων εντός της ΕΕ και η απουσία ελέγχων στα εσωτερικά σύνορα συνεπάγεται κοινή ευθύνη και αυξημένες απαιτήσεις για κατάλληλη και αποτελεσματική διαχείριση των εξωτερικών μας συνόρων.
<P>
Ο Ευρωπαϊκός Οργανισμός για τη Διαχείριση της Επιχειρησιακής Συνεργασίας στα Εξωτερικά Σύνορα των Κρατών Μελών της Ευρωπαϊκής Ένωσης (Frontex) είναι αρμόδιος για τον συντονισμό και την υποστήριξη των προσπαθειών των κρατών μελών για την παρακολούθηση και τον έλεγχο των εξωτερικών συνόρων της ΕΕ. Ο Frontex είναι ένα σημαντικό στοιχείο της ολοκληρωμένης στρατηγικής της ΕΕ για τη διαχείριση των συνόρων. Από την έναρξη λειτουργίας του το 2005, η ικανότητα του Frontex έχει επεκταθεί σταδιακά. Σύμφωνα με τον αυξημένο προϋπολογισμό του, ο Frontex διαδραματίζει πλέον ακόμη μεγαλύτερο ρόλο στη διαχείριση της επιχειρησιακής συνεργασίας μεταξύ των κρατών μελών σε σχέση με τον έλεγχο των εξωτερικών συνόρων της ΕΕ.
<P>
Ο οργανισμός συντονίζει επί του παρόντος σειρά κοινών επιχειρήσεων και πιλοτικών προγραμμάτων στα θαλάσσια, χερσαία και εναέρια σύνορα με σκοπό την καταπολέμηση της παράνομης μετανάστευσης, με ιδιαίτερη έμφαση σε ορισμένες περιοχές υψηλού κινδύνου, όπως τα νότια θαλάσσια σύνορα της ΕΕ, ενώ καλύπτονται και τα βόρεια και τα ανατολικά σύνορα. Στο Συμβούλιο έχουμε δώσει έμφαση, σε αρκετές περιπτώσεις, στην ανάγκη ανάπτυξης και ενίσχυσης του Frontex. Τα συμπεράσματα του Συμβουλίου από το 2008 παρέχουν τις πολιτικές προτεραιότητες για τη συνεχή ανάπτυξη του οργανισμού. Σε βραχυπρόθεσμο ορίζοντα, τονίστηκε ότι πρέπει να διατεθούν στον Frontex οι απαραίτητοι πόροι και πρέπει να αξιοποιηθεί στο μέγιστο ο εξοπλισμός που παρέχεται από τα κράτη μέλη στο πλαίσιο του κεντρικού μητρώου διαθέσιμου τεχνικού εξοπλισμού (CRATE). Το Συμβούλιο επίσης παρότρυνε τον Frontex να ενθαρρύνει τη συνεργασία με άλλες αρχές ελέγχου των συνόρων, περιλαμβανομένων των τελωνειακών αρχών, και με τρίτες χώρες σε σχέση με τον έλεγχο των συνόρων.
<P>
Σε μακροπρόθεσμο ορίζοντα, τονίστηκε ότι η μελλοντική ανάπτυξη των επιχειρήσεων του Frontex θα πρέπει να συνεχίσει να πραγματοποιείται σε στάδια. Τo Συμβούλιο επιδοκίμασε το σχέδιο της Επιτροπής να εξετάσει πώς μπορεί να επεκταθεί η εντολή του Frontex ώστε να επιτραπεί η αυξημένη συνεργασία με τρίτες χώρες. Επί του παρόντος διενεργείται αξιολόγηση του κανονισμού του Frontex και η Επιτροπή θα παρουσιάσει πρόταση για πιθανές τροποποιήσεις στις αρχές του 2010. Το Συμβούλιο αναμένει να εγκρίνει θέση επί των προτεινόμενων από την Επιτροπή τροποποιήσεων μαζί με το Ευρωπαϊκό Κοινοβούλιο.
<P>
Επίσης, τονίστηκε στο Ευρωπαϊκό Σύμφωνο για τη Μετανάστευση και το Άσυλο, που εγκρίθηκε από το Ευρωπαϊκό Συμβούλιο τον Οκτώβριο του 2008, ότι ο ρόλος και οι πόροι του οργανισμού για τη συνεργασία θα πρέπει να ενισχυθούν. Στο Σύμφωνο επίσης έγινε αναφορά στη δυνατότητα ίδρυσης ξεχωριστών τμημάτων στο εσωτερικό του Frontex, καθώς οι συνθήκες διαφέρουν σημαντικά, για παράδειγμα, στα χερσαία σύνορα στα ανατολικά σε σύγκριση με τα θαλάσσια σύνορα στα νότια. Υπό το πρίσμα των γεγονότων στη Μεσόγειο, το Ευρωπαϊκό Συμβούλιο, στα συμπεράσματά του τον Ιούνιο του 2009, τόνισε επίσης την ανάγκη να ενισχυθούν οι προσπάθειες για την αποτροπή και την καταπολέμηση της παράνομης μετανάστευσης και για να αποφευχθούν τυχόν ανθρώπινες τραγωδίες στο μέλλον στα νότια θαλάσσια σύνορα της ΕΕ. Ιδιαίτερη έμφαση δόθηκε στην ανάγκη να καταστούν αυστηρότεροι οι έλεγχοι των συνόρων και στην ανάγκη για σαφείς κανόνες ως προς τις κοινές περιπολίες και τη μεταφορά στην ξηρά εκείνων που διασώζονται, καθώς και στην αυξημένη χρήση κοινών πτήσεων επαναπατρισμού.
<P>
Συμπερασματικά, θα ήθελα να διευκρινίσω ότι η κατάσταση στη Μεσόγειο δεν περιλαμβάνει μόνο την ανάληψη δράσης στον τομέα του ελέγχου των συνόρων. " κατάσταση απαιτεί ευρύ φάσμα μέτρων τόσο σε βραχυπρόθεσμο όσο και σε μακροπρόθεσμο ορίζοντα. " αφετηρία εν προκειμένω πρέπει να είναι η συνολική προσέγγιση της ΕΕ για τη μετανάστευση, η οποία περιλαμβάνει τη συνεργασία και τα μέτρα σε όλο τον τομέα πολιτικής της μετανάστευσης. " ενισχυμένη συνεργασία με τις χώρες καταγωγής και διέλευσης είναι θεμελιώδης και ο διάλογος με τρίτες χώρες πρέπει να εντατικοποιηθεί σε τομείς όπως η νόμιμη μετανάστευση, η αποδημία και η ανάπτυξη, η οικοδόμηση ικανοτήτων και ο επαναπατρισμός ατόμων που δεν χρήζουν προστασίας. Αυτός ο διάλογος πρέπει να στηρίζεται στις αρχές της αλληλεγγύης και της κοινής ευθύνης.
<SPEAKER ID="020" NAME="Jacques Barrot">
Αντιπρόεδρος της Επιτροπής. - (FR) Κύριε Πρόεδρε, η μετανάστευση συνιστά ζήτημα προτεραιότητας που θα απασχολήσει πολύ το θεσμικό όργανο και θα ήθελα να ευχαριστήσω τον κ. Tobias Billström, ο οποίος γνωρίζει πολύ καλά το συγκεκριμένο πρόβλημα.
<P>
Βρισκόμαστε στη διαδικασία σχεδιασμού μιας πολιτικής για τη μετανάστευση η οποία βασίζεται σε τρεις πυλώνες: τον σεβασμό του δικαιώματος του ασύλου, την καταπολέμηση της παράνομης μετανάστευσης και τον ευρωπαϊκό συντονισμό για τη μέριμνα σχετικά με τη νόμιμη μετανάστευση.
<P>
" πρόσβαση στην επικράτεια της ΕΕ πρέπει να αποκτάται βάσει ορισμένων κανόνων, σύμφωνα με τις εθνικές πολιτικές και με τα κοινά πρότυπα που εφαρμόζει η Ένωση και όχι παράνομα, κάτι που συχνά κοστίζει ανθρώπινες ζωές. " Μεσόγειος πρέπει να παραμείνει ο συνδετικός κρίκος των πολιτισμών μας και όχι ένας τόπος δυστυχίας και απόγνωσης.
<P>
" πρόκληση της παράνομης μετανάστευσης δεν μπορεί να αντιμετωπιστεί αποκλειστικά από τα κράτη μέλη που είναι ιδιαίτερα εκτεθειμένα επειδή τα σύνορά τους συμπίπτουν με τα εξωτερικά σύνορα της Ένωσης. Είναι πραγματικά σημαντικό να επιδείξουν όλα τα κράτη μέλη της ΕΕ αλληλεγγύη απέναντι στην πρόκληση αυτή. " Ένωση έχει ήδη εγκρίνει κοινούς κανόνες, έχει διαθέσει πόρους για τον σκοπό αυτόν και έχει αναπτύξει σημαντικά μέσα δράσης. Τούτου λεχθέντος, είναι αλήθεια ότι θα χρειαστούν νέες πρωτοβουλίες δεδομένου του μεγέθους των ροών παράνομης μετανάστευσης.
<P>
" πρόκληση της παράνομης μετανάστευσης απαιτεί, φυσικά, μια αποτελεσματική στρατηγική πρόληψης, η οποία θα εφαρμοστεί σε συνεργασία με όλες τις χώρες που βρίσκονται επί των μεταναστευτικών οδών. " Ευρωπαϊκή Ένωση καταβάλλει κάθε δυνατή προσπάθεια για να αναπτύξει αυτούς τους διαλόγους και αυτήν τη συνεργασία. Ο στόχος αυτής της συνολικής προσέγγισης είναι η αντιμετώπιση όλων των βασικών διαστάσεων της μετανάστευσης από κοινού και με τρόπο ισορροπημένο. Όπως μόλις ανέφερε ο κ. Billström, αυτή η προσέγγιση καθοδηγεί το έργο μας στη Μεσόγειο, η οποία συνιστά το σημείο συνάντησης των μεταναστευτικών ροών που προέρχονται από τις διάφορες περιοχές και διέρχονται από διάφορες χώρες στην Ασία και την Αφρική.
<P>
" Επιτροπή έχει αναλάβει σθεναρή δέσμευση ότι θα προωθήσει τα κατάλληλα πλαίσια διμερούς περιφερειακής συνεργασίας. Αντιμέτωπος με την αύξηση των απαράδεκτων ανθρώπινων τραγωδιών, ταξίδεψα στα εξής ευρωπαϊκά σημεία πρόσβασης: Lampedusa, Μάλτα, Κανάρια Νησιά και Ελλάδα. Ξεκίνησα διάλογο εντός της Επιτροπής και προέβην σε συστάσεις για μια πιο ενωμένη και αποτελεσματική ευρωπαϊκή πολιτική προς τους συναδέλφους μου υπουργούς στο πλαίσιο του Συμβουλίου.
<P>
Το έργο που πραγματοποιήθηκε στη συνέχεια αποτέλεσε τη βάση μιας σειράς αποφάσεων που ελήφθησαν από το Ευρωπαϊκό Συμβούλιο του Ιουνίου. Έκτοτε, η Επιτροπή εργάζεται επί αυτών των τριών μειζόνων ζητημάτων. Πρώτον, το άσυλο: το Ευρωπαϊκό Συμβούλιο ζήτησε τον συντονισμό των εθελοντικών μέτρων σχετικά με την εσωτερική κατανομή των ατόμων που απολαύουν διεθνούς προστασίας και διαμένουν στα κράτη μέλη που είναι τα πλέον εκτεθειμένα σε αυτού του είδους τις πιέσεις. " Επιτροπή απάντησε στην έκκληση αυτή με τη δρομολόγηση, τον Ιούλιο, ενός πιλοτικού σχεδίου για να συνδράμει τη Μάλτα. Προέβλεψε ευκαιρίες κοινοτικής χρηματοδότησης για τα κράτη μέλη που θα είναι πρόθυμα να επιδείξουν αλληλεγγύη προς τη Μάλτα. Έως σήμερα, η Γαλλία έχει συμφωνήσει για την επανεγκατάσταση περίπου 100 προσφύγων στην επικράτειά της. Θα ήθελα, κυρίες και κύριοι, κύριε Πρόεδρε, αυτή η κίνηση να επαναληφθεί από άλλα κράτη μέλη.
<P>
Στις 2 Σεπτεμβρίου, παρουσίασα επίσης στο Ευρωπαϊκό Κοινοβούλιο και στο Συμβούλιο μια ανακοίνωση στην οποία προτεινόταν ένα κοινό ευρωπαϊκό πρόγραμμα για την επανεγκατάσταση προσφύγων από τρίτες χώρες. Γνωρίζω, κύριε Billström, ότι αυτό το πρόγραμμα σάς ικανοποιεί. Περιγράφει κοινές ετήσιες προτεραιότητες σε σχέση με την επανεγκατάσταση, μαζί με προτάσεις για τον τρόπο με τον οποίον μπορεί να γίνει πιο αποτελεσματική χρήση της χρηματοδοτικής βοήθειας που χορηγείται στα κράτη μέλη στο πλαίσιο του Ευρωπαϊκού Ταμείου Προσφύγων.
<P>
" Ευρωπαϊκή Υπηρεσία Υποστήριξης για το Άσυλο πρέπει να έχει τη δυνατότητα να διαδραματίσει κυρίαρχο ρόλο στην ουσιαστική εφαρμογή των πρωτοβουλιών αυτών. " πρόταση της Επιτροπής για κανονισμό σχετικά με την ίδρυση της υπηρεσίας αυτής τελεί επί του παρόντος υπό εξέταση στο πλαίσιο των κοινοτικών θεσμικών οργάνων. Θα ήμουν πραγματικά ικανοποιημένος αν το Κοινοβούλιο και το Συμβούλιο μπορούσαν να επιτύχουν συμφωνία στο πλαίσιο της σουηδικής Προεδρίας προκειμένου να καταστεί αυτή η Υπηρεσία Υποστήριξης λειτουργική το 2010, και εναποθέτω πολλές από τις ελπίδες μου στην Επιτροπή μας και στη σουηδική Προεδρία. Αυτά όσον αφορά το άσυλο.
<P>
Το δεύτερο θέμα είναι τα εξωτερικά σύνορα. Όπως εξήγησε πολύ καλά ο κ. Billström, το Ευρωπαϊκό Συμβούλιο επιθυμούσε να ενισχυθούν οι επιχειρήσεις ελέγχου των συνόρων που συντονίζονται από τον Frontex. Μας ζήτησε να θεσπίσουμε σαφείς κανόνες εμπλοκής για τις κοινές περιπολίες και ακριβείς διατάξεις για την αποβίβαση διασωθέντων και για την οργάνωση κοινών πτήσεων επιστροφής.
<P>
Πρέπει επίσης να εξετάσουμε πώς ο Frontex μπορεί να συνεργαστεί με τρίτες χώρες. Ο προϋπολογισμός για τη χρηματοδότηση επιχειρήσεων του Frontex το 2009 αυξήθηκε στα 36 εκατομμύρια ευρώ, και επί του παρόντος εξετάζουμε τον τρόπο με τον οποίο μπορεί να οργανώσει ο Frontex τον επαναπατρισμό παράνομων μεταναστών.
<P>
Πρέπει να επισημανθεί ότι οι επιχειρήσεις ελέγχου των συνόρων διεξάγονται σύμφωνα με το κοινοτικό δίκαιο, συγκεκριμένα με τον κώδικα συνόρων του Σένγκεν. Πρέπει να γίνονται σεβαστά τα θεμελιώδη δικαιώματα και η απαγόρευση της επαναπροώθησης. Σε θαλάσσιες περιοχές, αυτές οι επιχειρήσεις πρέπει επίσης να διεξάγονται σύμφωνα με το διεθνές δίκαιο της θάλασσας. Ωστόσο, αυτοί οι κανόνες δεν ερμηνεύονται ούτε εφαρμόζονται ομοιόμορφα από τα κράτη μέλη. Γι' αυτό θα προσπαθήσουμε να δούμε πώς μπορούν να αναπτυχθούν και να διασαφηνιστούν οι κανόνες αυτοί ώστε να είναι δυνατή η καλύτερη εφαρμογή του κοινοτικού δικαίου και του διεθνούς δικαίου στο πλαίσιο των συγκεκριμένων επιχειρήσεων.
<P>
Επίσης, ασχολούμαστε με την προετοιμασία μιας πρότασης που θα επιτρέψει την πραγματοποίηση αλλαγών στον κανονισμό σχετικά με τη σύσταση του οργανισμού Frontex και τις μεθόδους εργασίας του. Αυτή η πρόταση θα υποβληθεί στις αρχές του 2010. Θα καλύπτει την έκθεση του Ευρωπαϊκού Κοινοβουλίου και την αξιολόγηση που θα έχει πραγματοποιηθεί από τον οργανισμό σύμφωνα με το άρθρο 33 του κανονισμού του Frontex. Ο στόχος είναι η βελτιστοποίηση και η ενίσχυση του ρόλου του Frontex σε θέματα συνεργασίας που αφορούν τα σύνορα.
<P>
Τώρα έρχομαι στο τρίτο θέμα. Το Ευρωπαϊκό Συμβούλιο τόνισε την ανάγκη για ενισχυμένη συνεργασία με τις βασικές χώρες προέλευσης και διέλευσης και ζήτησε από την Επιτροπή να εξετάσει πιθανούς τρόπους συνεργασίας στην πράξη με τις εν λόγω χώρες. Για να ανταποκριθεί στο εν λόγω αίτημα, η Επιτροπή κατέβαλε πολλές προσπάθειες για την ενίσχυση του διαλόγου και της συνεργασίας με τη Λιβύη και την Τουρκία, που είναι οι δύο βασικές χώρες επί των οδών παράνομης μετανάστευσης στη Μεσόγειο.
<P>
Σε σχέση με τη Λιβύη, ο κ. Billström και εγώ αποστείλαμε επιστολή τον Ιούλιο προτείνοντας στους λίβυους εταίρους μας να συνεργαστούμε σε ορισμένους τομείς ώστε να διασφαλίσουμε την κοινή και ισορροπημένη διαχείριση των μεταναστευτικών ροών από τη Λιβύη. Εξηγήσαμε στις λιβυκές αρχές ότι είμαστε διατεθειμένοι να τους συνδράμουμε ώστε όχι μόνο να ενισχύσουν τις ικανότητές τους να αποτρέπουν τους μετανάστες από το να εισέρχονται παράνομα και να εγκαταλείπουν την επικράτειά τους, αλλά και για να βελτιώσουν τη μεταχείριση των μεταναστών σύμφωνα με τα ανθρώπινα δικαιώματα και τους διεθνείς κανόνες και για να εντοπίσουν και να βοηθήσουν τους μετανάστες που χρήζουν διεθνούς προστασίας.
<P>
" Επιτροπή ήδη συγχρηματοδοτεί πιλοτικά μέτρα μέσω της Ύπατης Αρμοστείας του Ο"Ε για τους Πρόσφυγες, του Διεθνούς Οργανισμού Μετανάστευσης και του ιταλικού Υπουργείου Εσωτερικών. Ωστόσο, ο μόνος τρόπος με τον οποίο θα κατορθώσουμε να προσδώσουμε την απαιτούμενη εμβέλεια στις δράσεις μας είναι η εξασφάλιση μιας σαφούς δέσμευσης από τις αρχές της Λιβύης. Δεν σας κρύβω, κύριε Billström, ότι αναμένω με κάποια ανυπομονησία την απάντηση στην επιστολή μας.
<P>
Σε σχέση με την Τουρκία, ο γενικός διευθυντής της Γενικής Διεύθυνσης Δικαιοσύνης, Ελευθερίας και Ασφάλειας, Jonathan Faull, βρίσκεται επί του παρόντος σε μια αποστολή στην Άγκυρα για να διερευνήσει τον βαθμό στον οποίον, αλλά και τα μέσα με τα οποία, μια ενίσχυση της συνεργασίας θα μπορούσε να ενθαρρύνει τις τουρκικές αρχές να συμμετάσχουν περισσότερο σε μια πιο υπεύθυνη μορφή διαχείρισης της μετανάστευσης, με στόχο τόσο την επανεισδοχή των παρανόμων μεταναστών όσο και, πάνω από όλα, την παροχή διεθνούς προστασίας για πρόσφυγες. Αν η Τουρκία και η Λιβύη είναι πρόθυμες να δεχθούν τις προσφορές μας, θα μπορέσουμε, μαζί με τον κ. Billström, να επισκεφθούμε τις εν λόγω χώρες πριν από το τέλος του έτους.
<P>
Τέλος, θα ήθελα να αναφέρω το πρόγραμμα της Στοκχόλμης, το οποίο πρέπει να θέσει τα θεμέλια για μια πιο αποτελεσματική κοινή πολιτική η οποία θα μας επιτρέψει να προωθήσουμε τη συντονισμένη μετανάστευση στο πνεύμα του Ευρωπαϊκού Συμφώνου για τη Μετανάστευση και το Άσυλο. Υποβάλαμε τις προτάσεις μας τον Ιούνιο, και έτυχαν ευνοϊκής υποδοχής στον άτυπο υπουργικό διάλογο που πραγματοποιήθηκε τον Ιούλιο από τη σουηδική Προεδρία.
<P>
Δεν θα επαναλάβω αυτά που μόλις ανέφερα, δηλαδή τα τρία μείζονα θέματα αυτής της πολιτικής, ένα κοινό σύστημα ασύλου σύμφωνα με τις ανθρωπιστικές μας παραδόσεις, τον πιο αποτελεσματικό έλεγχο της παράνομης μετανάστευσης μέσω μιας πιο ολοκληρωμένης διαχείρισης των εσωτερικών μας συνόρων και της πολιτικής μας περί θεωρήσεων και, στη συνέχεια, φυσικά, την αυξημένη αποτελεσματικότητα του αγώνα μας κατά της εμπορίας ανθρώπων και την εφαρμογή μιας συγκεκριμένης πολιτικής επιστροφής με στόχο τη μακροπρόθεσμη επανένταξη των μεταναστών στις κοινότητες καταγωγής, καθώς και το άνοιγμα προς τη νόμιμη μετανάστευση σε ένα πλαίσιο που να διασφαλίζει ότι ικανοποιούνται οι ανάγκες των χωρών υποδοχής, χωρίς να λησμονούνται οι ανάγκες των χωρών προέλευσης ή ο σεβασμός προς τα δικαιώματα των μεταναστών.
<P>
Ορίστε. Ξέφυγα λίγο, κύριε Πρόεδρε, κυρίες και κύριοι, αλλά ήθελα να δώσω συνέχεια στις πολύ ορθές εξηγήσεις του κ. Billström επισημαίνοντας τα μείζονα θέματα μιας πολιτικής, μιας ευρωπαϊκής στρατηγικής που πιστεύω ότι αρχίζει τώρα να διαμορφώνεται. Τα κράτη μέλη μας πρέπει ακόμα να επιδείξουν την πλήρη αλληλεγγύη και την αποφασιστικότητα που είναι απαραίτητες για την εφαρμογή της στρατηγικής αυτής. Βασίζομαι ιδιαίτερα στο Ευρωπαϊκό Κοινοβούλιο για να μας βοηθήσει στο εν λόγω ζήτημα.
<SPEAKER ID="021" NAME="Simon Busuttil">
εξ ονόματος της Ομάδας PPE. - (MT) Σας ευχαριστώ, κύριε Πρόεδρε, και θα ήθελα επίσης να καλωσορίσω τον κύριο Billström και, συγκεκριμένα, τον Αντιπρόεδρο της Ευρωπαϊκής Επιτροπής, Jacques Barrot. Επιτρέψτε μου, κύριε Πρόεδρε, να συγχαρώ και να ευχαριστήσω τον Αντιπρόεδρο της Ευρωπαϊκής Επιτροπής για τις αξιόλογες και πραγματικές προσπάθειες τις οποίες έχει καταβάλει στον τομέα της μετανάστευσης και του ασύλου. Θα ήθελα επίσης να εκφράσω την εκτίμηση και την ευγνωμοσύνη μου στον κ. Barrot για το πάθος με το οποίο επέλεξε να επιτελέσει το έργο αυτό και για τις συγκεκριμένες πρωτοβουλίες που δρομολόγησε σε αυτόν τον δύσκολο και ευαίσθητο τομέα που έχει προκαλέσει τόσες αντιπαραθέσεις. Αυτό με οδηγεί στο πρώτο σημείο που θα ήθελα να θίξω, κύριε Πρόεδρε, σχετικά με την πολυπλοκότητα του ζητήματος αυτού.
<P>
Είναι εύκολο να κατηγορούμε τη μία χώρα ή την άλλη: ωστόσο, πρέπει να αναλύσουμε σοβαρά και διεξοδικά την κατάσταση. Αλλιώς κινδυνεύουμε να πέσουμε θύματα του παραλογισμού. Επιτρέψτε μου να δώσω ένα παράδειγμα. Τελευταία, υπήρξαν επικρίσεις προς την ιταλική κυβέρνηση επειδή έσπευσε να στείλει πίσω στη Λιβύη μετανάστες που έφθαναν στη χώρα. Ωστόσο, πρέπει να κατανοήσουμε ότι, ως αποτέλεσμα των ενεργειών της Ιταλίας, ο αριθμός των μεταναστών που επέλεξαν να αποτολμήσουν το επικίνδυνο ταξίδι και να θέσουν σε κίνδυνο τις ζωές τους μειώθηκε αισθητά φέτος.
<P>
Είναι σημαντικό να συνειδητοποιήσουμε ότι αυτό το σύστημα επιστροφής κατάφερε μεγάλο πλήγμα στο οργανωμένο έγκλημα και στους εμπόρους ανθρώπων. Αυτό σημαίνει ότι, ενώ είναι αδιαμφισβήτητα απαραίτητο να γίνει σεβαστό το δικαίωμα των μεταναστών στο άσυλο, είναι επίσης επιτακτική ανάγκη να εμμείνουμε στις προσπάθειές μας για να δώσουμε άπαξ και διά παντός ένα τέλος σε αυτήν την τραγωδία που εκτυλίσσεται στη Μεσόγειο. Εξίσου σημαντικό είναι να συνεχίσουμε να αγωνιζόμαστε κατά των ατόμων που επιδίδονται στην εμπορία ανθρώπων, που εκμεταλλεύονται τη δυστυχία και τις δυσκολίες τις οποίες βιώνουν οι μετανάστες οι οποίοι επιθυμούν να μεταβούν στην Ευρώπη.
<P>
Συνεπώς, πρέπει πάντοτε να έχουμε κατά νου την περιπλοκότητα του θέματος. Θα ήθελα να αναφέρω ορισμένα άλλα θέματα. Πρέπει να βελτιώσουμε τον Frontex, ιδίως σε ό,τι αφορά τη δυνητική συνεργασία που μπορεί να υπάρξει μεταξύ χωρών, και η οποία μπορεί να συμπεριλάβει συγκεκριμένα θέματα όπως αυτά που σχετίζονται με τις πολιτικές επιστροφής στις οποίες ενέχονται περισσότερες από μία χώρες. Δυστυχώς, σε αυτόν τον τομέα, ο Frontex δεν έχει καταβάλει ακόμη αρκετές προσπάθειες. Οι πρωτοβουλίες που ανέφερε ο Αντιπρόεδρος Barrot είναι επίσης άξιες προσοχής, όπως το γενικό πρόγραμμα επανεγκατάστασης, το πιλοτικό πρόγραμμα για χώρες όπως η Μάλτα, και η ίδρυση μιας υπηρεσίας ασύλου. Αυτές είναι πρωτοβουλίες που πρέπει να δρομολογηθούν άμεσα. Εν κατακλείδι, άλλος ένας εξίσου σημαντικός παράγοντας που απαιτεί προσοχή είναι η συνεργασία με τη Λιβύη και άλλες τρίτες χώρες που αποτελούν σημείο αφετηρίας των μεταναστών. Χωρίς τη συνεργασία αυτών των χωρών δεν θα έχουμε κανένα αποτέλεσμα.
<SPEAKER ID="022" NAME="Juan Fernando Lσpez Aguilar" LANGUAGE="ES">
Κύριε Πρόεδρε, κύριε Billström, κύριε Επίτροπε, συμφωνώ και στηρίζω τη σημασία και την έμφαση που απέδωσαν τόσο η Προεδρία όσο και η Επιτροπή στην αναγνώριση αυτής ως μίας από τις πιο σπουδαίες διαστάσεις της παγκοσμιοποίησης που χρήζει ευρωπαϊκής απάντησης.
<P>
Πρόκειται για έναν τομέα στον οποίον η Ευρώπη μπορεί να κάνει τη διαφορά, παρέχοντας προστιθέμενη αξία στη διαχείριση μίας από τις πλέον αδιαμφισβήτητες διαστάσεις της παγκοσμιοποίησης, δηλαδή των άνευ προηγουμένου διαστάσεων που λαμβάνει η μετανάστευση, και συνεπώς των μεταναστευτικών ροών και του αντικτύπου τους σε όλους τους τομείς που έχουν σημασία για το ευρωπαϊκό οικοδόμημα.
<P>
Αυτό το φαινόμενο δεν μπορεί να αντιμετωπιστεί από κανένα από τα κράτη μέλη μεμονωμένα, με βάση τις επιμέρους ικανότητές τους. Κατά συνέπεια, χρειαζόμαστε μια κοινή πολιτική, η οποία δεν έχει αναπτυχθεί ακόμα. Κάθε προσπάθεια που έχει καταβληθεί για την ανάπτυξη αυτής της κοινής πολιτικής, η οποία πρέπει να αναπτυχθεί, θα έπρεπε να έχει γίνει σύμφωνα με το Ευρωπαϊκό Σύνταγμα και σύμφωνα με τη Συνθήκη της Λισαβόνας. Ωστόσο, η πολιτική αυτή δεν έχει αναπτυχθεί ακόμα. Κάθε προσπάθεια που έχει καταβληθεί, γίνεται ενόψει αυτών που πρέπει να γίνουν και βρίσκεται ακόμα σε πολύ πρώιμο στάδιο.
<P>
Ωστόσο, είναι σαφές ότι η απάντηση πρέπει να είναι συνεπής προς την ευρωπαϊκή ταυτότητα. Κατά συνέπεια, το πρώτο σημείο είναι η δέσμευση για τη διόρθωση των ανισοτήτων στις χώρες προέλευσης, με την ενίσχυση της αναπτυξιακής συνεργασίας.
<P>
Δεύτερον, πρέπει να ενισχύσουμε τον αγώνα κατά των πολιτικών και των ποινικών διαστάσεων αυτού του φαινομένου, και με την αντιμετώπιση των οργανώσεων που επιδίδονται στην εμπορία ανθρώπων. Ταυτόχρονα, πρέπει να βελτιώσουμε την ενημέρωση για τους κινδύνους της παράνομης μετανάστευσης και για την παράνομη εμπορία, την κατάρτιση στις χώρες προέλευσης και την παράνομη απασχόληση. " απάντηση πρέπει να συμπεριλαμβάνει τη νόμιμη μετανάστευση, ως εναλλακτική λύση έναντι της παράνομης μετανάστευσης.
<P>
Τέλος, πρέπει να δεσμευθούμε σοβαρά όσον αφορά τα ανθρώπινα δικαιώματα. Αυτό συμπεριλαμβάνει τις διαστάσεις του ασύλου και των προσφύγων, καθώς επίσης και τη συμμόρφωση προς το Ευρωπαϊκό Σύμφωνο για τη Μετανάστευση και το Άσυλο, το οποίο υπεγράφη τον Οκτώβριο του 2008.
<P>
Ωστόσο, εν τω μεταξύ, πρέπει να ενισχύσουμε εκ νέου τα ευρωπαϊκά εξωτερικά σύνορα, σε ό,τι αφορά τόσο τον έλεγχο όσο και την κοινή μας ευθύνη για αυτά. Ο αντίκτυπος της παράνομης μετανάστευσης στην Ιταλία, την Ισπανία και την Ελλάδα -όπως εκδηλώνεται στην Ισπανία σε σχέση με τα νότια σύνορα της Μεσογείου, καθώς επίσης και στα Κανάρια Νησιά, με τα σκάφη που καταφθάνουν γεμάτα απελπισμένους ανθρώπους- σίγουρα δεν είναι θέμα που αφορά αποκλειστικά την Ισπανία ή την Ιταλία. Είναι ευρωπαϊκό θέμα, το οποίο δεν απαιτεί απλώς αλληλεγγύη με την Ισπανία ή την Ιταλία, ή πόσο μάλλον μια ελπίδα ότι η Ισπανία και η Ιταλία θα συμμορφωθούν προς το ευρωπαϊκό μοντέλο στις διμερείς σχέσεις τους με τις αφρικανικές χώρες. Όχι, είναι κοινή ευθύνη, που απαιτεί κοινή απάντηση.
<P>
Αυτός είναι ο λόγος που η Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων έχει υποστηρίξει την ενίσχυση του Frontex καθώς και την αύξηση του προϋπολογισμού του, θέση που ελπίζουμε ότι θα τύχει της στήριξης του Σώματος, επειδή υποστηρίζουμε την έμφαση και τη σημασία που αποδίδει η σουηδική Προεδρία στο θέμα αυτό.
<SPEAKER ID="023" NAME="Sonia Alfano">
εξ ονόματος της Ομάδας ALDE. - (IT) Κύριε Πρόεδρε, κυρίες και κύριοι, σας ευχαριστώ, κύριε Barrot και κύριε Billström. Ήδη στις 31 Αυγούστου, υπέβαλα ερώτηση προτεραιότητας στην Επιτροπή. Είναι αλήθεια ότι ο αριθμός των μεταναστών που καταφθάνουν στις ακτές της Ιταλίας και της Λιβύης έχει μειωθεί, αλλά αυτό οφείλεται στο γεγονός ότι ο αριθμός των νεκρών στη Μεσόγειο Θάλασσα έχει αυξηθεί.
<P>
Αλίμονο, η Μεσόγειος έχει καταστεί ένα απέραντο νεκροταφείο και η κυβέρνηση Berlusconi, ήτοι η ιταλική κυβέρνηση, υπέγραψε συμφωνία με τη Λιβύη η οποία, δυστυχώς, επιτρέπει στην Ιταλία να αρνείται την είσοδο όχι μόνο σε μετανάστες, αλλά και σε πρόσφυγες από χώρες όπου υπάρχουν διώξεις ή εμφύλιος πόλεμος, όπως η Σομαλία και η Ερυθραία, και αρνείται σε αυτούς τους δύστυχους ανθρώπους το δικαίωμα αίτησης ασύλου, παραβιάζοντας έτσι κάθε διεθνή κανόνα και τη Σύμβαση της Γενεύης ειδικότερα.
<P>
Θα ήθελα να σας υπενθυμίσω ότι η αρχή της μη επαναπροώθησης είναι μια αρχή που δεν γνωρίζει γεωγραφικά σύνορα και η οποία δεν μπορεί αποτελεί αντικείμενο παζαρέματος ή διαπραγμάτευσης υπό οιεσδήποτε συνθήκες. Δεν θέλουμε να συνεχίσουμε να πιστεύουμε ότι, εντέλει, αυτή η συμφωνία Ιταλίας-Λιβύης συνοψίζεται σε οικονομικά συμφέροντα αξίας 5 000 δισεκατομμύρια ευρώ περίπου.
<P>
Ζητώ από την Επιτροπή να μην συνάψει -αν αυτή είναι η πρόθεσή της- μια συμφωνία ΕΕ-Λιβύης παρόμοια με την ιταλική, καθώς έχουμε δει τα αποτελέσματα αυτής της απαράδεκτης συμφωνίας. Επαναλαμβάνω, δυστυχώς, η συμφωνία αυτή αναγκάζει τους ανθρώπους να υφίστανται βασανιστήρια, διότι περί αυτού πρόκειται: τα κέντρα κράτησης στα οποία μεταφέρονται στη Λιβύη είναι βασανιστήρια, σύμφωνα με ρεπορτάζ στον Τύπο και φωτογραφίες, για παράδειγμα φωτογραφίες που δείχνουν τους μετανάστες αυτούς στη φυλακή Ganfuda, 10 χιλιόμετρα από την Βεγγάζη. Αυτά είναι βασανιστήρια που δεν πιστεύω ότι δικαιολογούνται στο πλαίσιο οποιωνδήποτε φιλικών ή θεσμικών συμφωνιών.
<P>
Όπως τονίστηκε από τον Ύπατο Αρμοστή των "νωμένων Εθνών για τους Πρόσφυγες, η αρχή της μη επαναπροώθησης δεν επιτρέπει να αναγκάζονται άνθρωποι να επιστρέφουν σε επικράτειες όπου μπορεί να θεωρηθεί ότι κινδυνεύει η ζωή τους ή απειλείται η ελευθερία τους. Το να αποστέλλονται οι άνθρωποι αυτοί πίσω στη Λιβύη, η οποία, σας υπενθυμίζω εκ νέου, δεν έχει υπογράψει ούτε επικυρώσει τη Σύμβαση της Γενεύης, φαίνεται πράγματι απίστευτο. Επιπλέον, σαν να μην έφθανε αυτό, η παράνομη μετανάστευση συνιστά ποινικό αδίκημα στην Ιταλία οπότε, για παράδειγμα, μετά τη δραματική απόβαση στα τέλη Αυγούστου στην οποία πολλοί Σομαλοί έχασαν τη ζωή τους, αυτοί οι λίγοι Σομαλοί, νομίζω τέσσερις ή πέντε, που κατόρθωσαν να φθάσουν στον προορισμό τους κατηγορήθηκαν, μεταξύ άλλων, για μετανάστευση και συνεπώς τώρα διώκονται βάσει του ιταλικού δικαίου.
<P>
Ζητώ από την Επιτροπή τώρα να αναλάβει πραγματική δράση, να αξιολογήσει αν η συμφωνία Ιταλίας-Λιβύης συμμορφώνεται με το διεθνές δίκαιο και τέλος να επιφέρει μια αποφασιστική αλλαγή πορείας με το να μην υποστηρίξει την αισχρή πολιτική της ιταλικής κυβέρνησης.
<SPEAKER ID="024" NAME="Hélène Flautre" LANGUAGE="FR">
Κύριε Πρόεδρε, η τελευταία φορά που πραγματοποιήσαμε συζήτηση μετά από τραγωδία στη Μεσόγειο ήταν την 1η Απριλίου.
<P>
Θα πρέπει να θυμάστε ότι πολλές εκατοντάδες λίβυοι μετανάστες χάθηκαν στα ανοικτά των ακτών της Λιβύης. Είχαμε ζητήσει τη διενέργεια έρευνας. Έως σήμερα δεν έχουμε λάβει πληροφορίες σχετικά με τις συνθήκες αυτής της τραγωδίας.
<P>
Έκτοτε, όπως γνωρίζετε, στα μέσα Αυγούστου, εβδομήντα τρεις Αφρικανοί βρέθηκαν νεκροί στα ανοικτά της Lampedusa. Στις 25 Αυγούστου, πενήντα επτά ερυθραίοι μετανάστες διασώθηκαν τελικά μετά από μεγάλο διάστημα στα ύδατα της Μάλτας. Στις 31 Αυγούστου, δεν επετράπη η είσοδος στη Λιβύη σε εβδομήντα πέντε Σομαλούς.
<P>
Πράγματι, τα εξωτερικά σύνορα της Ευρωπαϊκής Ένωσης έχουν γίνει φονικά. Αυτός είναι ο τίτλος μιας έκθεσης που αναμένεται από τη ΜΚΟ "Migreurop", την οποία σας καλώ όλους, κυρίες και κύριοι, να προμηθευτείτε και να διαβάσετε επιμελώς.
<P>
Υπό το πρίσμα αυτής της κατάστασης, κύριε Barrot, αναφέρεστε σε ορισμένα βασικά ζητήματα. Αναφέρεστε στο δικαίωμα ασύλου, στο δικαίωμα διεθνούς προστασίας. Θα έπρεπε επίσης να αναφερθείτε στο δικαίωμα κάθε ατόμου να εγκαταλείπει οποιαδήποτε χώρα και στην υποχρέωση που έχει ο καθένας να βοηθά τους άλλους, όποιοι και αν είναι αυτοί. Αυτό είναι το διεθνές δίκαιο της θάλασσας. Αυτές οι καταστάσεις ολοένα και αυξάνονται, και επίσης συμβαίνουν όλο και πιο συχνά στα σύνορα μεταξύ Τουρκίας και Ελλάδας. Αυτός είναι ο λόγος για τον οποίο δεν πιστεύω, κύριε Barrot, ότι η ενίσχυση των πόρων του Frontex θα είναι η απάντηση στην κατάσταση αυτή.
<P>
Πιστεύω ότι η Ευρωπαϊκή Ένωση, σήμερα, βρίσκεται αντιμέτωπη με το ίδιο της το σχέδιο. " Ευρωπαϊκή Ένωση γεννήθηκε από την άρνηση να στερεί σε άλλους την αξιοπρέπειά τους, και αυτό είναι το στοιχείο στο οποίο πρέπει να παραμείνει πιστή.
<SPEAKER ID="025" NAME="Timothy Kirkhope" LANGUAGE="EN">
Κύριε Πρόεδρε, το κοινό πρόγραμμα της ΕΕ για την επανεγκατάσταση έχει βέβαια ευγενείς φιλοδοξίες με στόχο την ενθάρρυνση της μεγαλύτερης συνεργασίας μεταξύ των εθνικών κυβερνήσεων σχετικά με την επανεγκατάσταση προσφύγων και αιτούντων άσυλο. Ωστόσο, ως βρετανός συντηρητικός, παραμένω ανήσυχος για την εφαρμογή του. Δεν θέλουμε να δούμε να συνεχίζονται προβλήματα όπως αυτά που είχαμε στη Sangatte στη Γαλλία.
<P>
Πιστεύω ότι η συνεργασία και η αλληλεγγύη σε όλη την Ευρωπαϊκή Ένωση είναι, βέβαια, σημαντική όταν συζητούμε τα βάρη που αντιμετωπίζουν τα έθνη, αλλά πρέπει να κάνουμε καλύτερη διάκριση μεταξύ οικονομικών μεταναστών και αιτούντων άσυλο. Προφανώς έχουν κάθε δικαίωμα να ζητήσουν καταφύγιο, αλλά πρέπει επίσης να διαθέτουμε νομοθεσία που να μην δένει τα χέρια των μεμονωμένων εθνών ως προς το ποιος θα γίνεται δεκτός και ποιος θα λαμβάνει άσυλο. Μια συλλογική προσέγγιση όπως αυτή που προτείνει η Επιτροπή ενδέχεται να υπονομεύσει τη δυνατότητα κάθε έθνους της ΕΕ να το αποφασίζει αυτό.
<P>
Εν τω μεταξύ, ωστόσο, νομίζω ότι μια μείζων προτεραιότητα πρέπει να είναι να καταστούν ασφαλή τα νότια σύνορα. Ο Frontex πρέπει να διαδραματίσει πιο εξέχοντα ρόλο εν προκειμένω ούτως ώστε να λειτουργήσει ως ισχυρός αποτρεπτικός παράγοντας για τους οικονομικούς μετανάστες που επιθυμούν να πραγματοποιήσουν το επικίνδυνο ταξίδι και να διασχίσουν τη Μεσόγειο. Πρέπει να δράσουμε πιο σθεναρά κατά των διαφόρων τρίτων χωρών που ενθαρρύνουν ανεύθυνα αυτές τις δραστηριότητες. " Επιτροπή ισχυρίζεται ότι οι εθνικές κυβερνήσεις είναι εκείνες που θα λαμβάνουν την τελική απόφαση για τον αριθμό των ατόμων που θα υποδέχονται, και ότι η Βρετανία και άλλες χώρες δεν θα είναι αναγκασμένες να δέχονται πολλούς οικονομικούς μετανάστες τους οποίους δεν θα μπορούν να αντιμετωπίσουν ή να στηρίξουν σε αυτούς τους χαλεπούς από οικονομικής άποψης καιρούς. Αυτό είναι αναγκαίο και σωστό. Χώρες όπως η Βρετανία χρειάζονται εγγυήσεις για το ότι θα εναπόκειται σε εμάς η απόφαση για την πολιτική μας περί ασύλου και μετανάστευσης καθώς και εγγυήσεις για το ότι η προσέγγιση της ΕΕ θα συνιστά μια προσέγγιση ανοικτής συνεργασίας και όχι εξαναγκασμού.
<SPEAKER ID="026" NAME="Willy Meyer" LANGUAGE="ES">
Κύριε Πρόεδρε, κύριε Billström, κύριε Επίτροπε, η αρχή της τρέχουσας κοινοβουλευτικής περιόδου μάς προσφέρει μια εξαιρετική ευκαιρία να επανεξετάσουμε την πολιτική μας περί μετανάστευσης.
<P>
Επί του παρόντος διαθέτουμε μια πολιτική μετανάστευσης που βασίζεται σε πρόδηλη υποκρισία και κυνισμό. Λέμε ότι χωρίς τους μετανάστες εργαζόμενους, το ευρωπαϊκό οικοδόμημα θα ήταν ανέφικτο, και όμως τους ποινικοποιούμε μέσω νομοθεσίας όπως η οδηγία περί επιστροφής, η οποία εύστοχα ονομάστηκε "οδηγία της ντροπής", και η οποία δεν συμμορφώνεται προς τις αρχές και τις αξίες της Ευρωπαϊκής Ένωσης.
<P>
Αυτή η πολιτική που συνίσταται στην προσπάθεια να καταστεί η Ευρώπη οχυρό στην τρέχουσα περίοδο κρίσης, η οποία είναι τριπλή κρίση σε ό,τι αφορά τα τρόφιμα, την οικονομία και την ενέργεια, δεν γίνεται κατανοητή από όλους, επειδή το έργο μας είναι ελλιπές και ακολουθεί λάθος κατεύθυνση. Αν η Ευρώπη είναι αναγκαία και, συγκεκριμένα, αν η Ευρώπη είναι αναγκαία χάρη στους μετανάστες εργαζόμενους, τότε πρέπει να σεβόμαστε όλα τα δικαιώματά τους και να μην τους μετατρέπουμε σε εγκληματίες όπως κάνει η Ευρωπαϊκή Ένωση. Αυτό απλώς προκαλεί περισσότερο πόνο στις οικογένειες που προσπαθούν μόνο να ξεφύγουν από τον πόλεμο ή την πείνα.
<P>
Κατά συνέπεια, το καλύτερο χαρτί στη σύνοδο κορυφής αρχηγών κρατών ή κυβερνήσεων την προσεχή άνοιξη στη Μαδρίτη, μεταξύ της Ευρωπαϊκής Ένωσης και της Λατινικής Αμερικής και της Καραϊβικής, θα ήταν η κατάργηση αυτής της "οδηγίας της ντροπής", η οποία δεν συμμορφώνεται προς τις αρχές και τις αξίες μας και η οποία δεν γίνεται κατανοητή από καμία κυβέρνηση, ιδίως στη Λατινική Αμερική και την Καραϊβική, από όπου χιλιάδες μετανάστες εργαζόμενοι έρχονται στην Ευρωπαϊκή Ένωση.
<P>
Ζητώ, συνεπώς, να εξεταστεί σοβαρά το ενδεχόμενο της κατάργησης αυτής της "οδηγίας της ντροπής".
<SPEAKER ID="027" NAME="Gerard Batten" LANGUAGE="EN">
Κύριε Πρόεδρε, τα υπό συζήτηση μέτρα συνιστούν τμήμα του υφιστάμενου αποκαλούμενου "χώρου δικαιοσύνης, ελευθερίας και ασφάλειας", μέρος του οποίου αποτελεί και η μετανάστευση. Πρόκειται εδώ για μια κοινή πολιτική μετανάστευσης και ασύλου και, όσα ψέματα και αν πει η βρετανική κυβέρνηση στον βρετανικό λαό, γνωρίζουμε πως σκοπός τους είναι να δεσμευθεί τελικά η βρετανική κυβέρνηση από αυτήν.
<P>
Όμως μια πολιτική μετανάστευσης ενιαία για όλους δεν θα αποδώσει για τη Βρετανία. " Βρετανία είναι μία από τις πιο πυκνοκατοικημένες χώρες στον κόσμο· παραδόξως, πιο πυκνοκατοικημένη από την Ινδία, την Κίνα ή την Ιαπωνία. " καθαρή μετανάστευση στη Βρετανία επί του παρόντος ανέρχεται σε περίπου 230 000 ανθρώπους ανά έτος, με αποτέλεσμα να προστίθενται ένα εκατομμύριο άνθρωποι στον πληθυσμό κάθε πέντε χρόνια. Ο πληθυσμός θα ανέλθει από το τρέχον μέγεθος των 61,4 εκατομμυρίων, το ανώτερο όλων των εποχών, στα περίπου 70 εκατομμύρια και παραπάνω το 2031, και θα συνεχίσει να αυξάνεται. Όλη αυτή η αύξηση οφείλεται στη μετανάστευση και στις γεννήσεις μεταναστών.
<P>
Το Κόμμα Ανεξαρτησίας του "νωμένου Βασιλείου δεν αντιτίθεται στην ύπαρξη μιας κάποιας μετανάστευσης, αλλά αυτή θα πρέπει να είναι αυστηρά ελεγχόμενη και προς όφελος της Βρετανίας, και όχι της Ευρωπαϊκής Ένωσης ή οποιουδήποτε άλλου. " Βρετανία δεν χρειάζεται μια κοινή ευρωπαϊκή πολιτική μετανάστευσης. Αυτό που πρέπει να κάνουμε είναι να σταματήσουμε τώρα τη μαζική μετανάστευση και να θεσπίσουμε μια αυστηρά περιορισμένη και ελεγχόμενη πολιτική μετανάστευσης. Πρέπει να θέσουμε σε εφαρμογή τους όρους της Σύμβασης περί Προσφύγων του 1951, η οποία απαιτεί οι πρόσφυγες να αναζητούν άσυλο στην πρώτη χαρακτηρισμένη ασφαλή χώρα στην οποία εισέρχονται - και αυτή δεν είναι ένα μικρό νησί στα ανοικτά της Ευρώπης που λέγεται Βρετανία.
<P>
Πρέπει να σταματήσουμε την προώθηση της πολυπολιτισμικότητας, η οποία δρα διαιρετικά και συνιστά βέβαιη αιτία συγκρούσεων, και να αφομοιώσουμε και να ενσωματώσουμε τους υφιστάμενους μετανάστες σε μια κοινή κουλτούρα με σεβασμό προς μια κοινή δέσμη πολιτικών και νομικών θεσμών. Δεν πρέπει να υπάρχει θέση για τον νόμο της σαρία στη Βρετανία και, θα έλεγα, σε καμία χώρα στην Ευρώπη.
<SPEAKER ID="028" NAME="Louis Bontes" AFFILIATION="NI">
(NL) Κύριε Πρόεδρε, ο Frontex δεν αποδίδει. Ο προϋπολογισμός για την επιχείρηση Poseidon, που δρομολογείται επί του παρόντος, είναι 11 εκατομμύρια ευρώ. Αυτό είναι άσκοπο. Είναι πεταμένα λεφτά. Άμεσες επιστροφές και καταστολή στις χώρες που καταστούν δυνατή αυτήν τη μετανάστευση είναι η μοναδική λύση. " κοινή πολιτική ασύλου και μετανάστευσης δεν είναι προς το συμφέρον του ολλανδικού λαού. Το ολλανδικό Κόμμα για την Ελευθερία, εξ ονόματος του οποίου ομιλώ, αντιτίθεται σφόδρα σε αυτήν την πολιτική. Θα έχει ως αποτέλεσμα να εισέλθουν στην Ευρώπη ακόμη περισσότεροι άνθρωποι χωρίς προοπτική. Ο ολλανδικός λαός δεν χρειάζεται αλληλεγγύη, αυτό που χρειάζεται είναι να υπερασπιστούμε εμείς εδώ τα ολλανδικά συμφέροντα. Ας τελειώσει, λοιπόν, εδώ το θέμα.
<P>
Θα ήθελα να δώσω μια ακόμη απάντηση στη σουηδική Προεδρία. Αυτή η Προεδρία είναι της άποψης ότι η Ευρώπη πρέπει να ανοίξει περαιτέρω τα σύνορά της στη μαζική μετανάστευση για το καλό της αγοράς εργασίας της. Το Κόμμα για την Ελευθερία το απορρίπτει αυτό κατηγορηματικά. Είναι προπέτασμα καπνού για να επιτραπεί η μαζική μετανάστευση. Κοιτάξτε τι συμβαίνει στις μεγαλουπόλεις - κοιτάξτε τα τεράστια προβλήματα που αντιμετωπίζουν. Σκεφτείτε τον λαό σας, σκεφτείτε τη χώρα σας, σκεφτείτε την κουλτούρα σας. Εμείς, πάντως, αυτό κάνουμε. Θα ήθελα να προσθέσω ότι φθάνει πια. Ας δοθεί ένα τέλος στη μαζική μετανάστευση· αρκετά τράβηξε.
<SPEAKER ID="029" NAME="Agustín Díaz de Mera García Consuegra" AFFILIATION="PPE">
(ES) Κύριε Πρόεδρε, κύριε Αντιπρόεδρε της Επιτροπής, κύριε Προεδρεύων του Συμβουλίου, οι προκλήσεις σε ό,τι αφορά τη μετανάστευση εξακολουθούν να είναι οι ίδιες, όπως και η δέσμευσή μας να τις ξεπεράσουμε.
<P>
Αυτές οι προκλήσεις είναι οι εξής: η πρώτη είναι να κινηθούμε προς μια κοινή μεταναστευτική πολιτική· η δεύτερη είναι η μεγάλη βελτίωση της οργάνωσης της νόμιμης μετανάστευσης· η τρίτη είναι να βελτιώσουμε τις διαδικασίες ένταξης· η τέταρτη είναι η καταπολέμηση της παράνομης ή παράτυπης μετανάστευσης με αποφασιστικότητα η πέμπτη είναι να αναπτυχθεί περαιτέρω ο Frontex· η έκτη είναι η βελτίωση των διαδικασιών, συμβάσεων και συμφωνιών με τις χώρες προέλευσης και διέλευσης και η έβδομη είναι να σημειωθεί πρόοδος στην κοινή πολιτική ασύλου.
<P>
" Ευρωπαϊκή Υπηρεσία Υποστήριξης για το Άσυλο πρέπει, το 2010, να καταστεί μια δίκαιη και πραγματική υπηρεσία ισότιμης αντιμετώπισης, η οποία θα κατανέμει την ευθύνη με τρόπο που να διασφαλίζει την αλληλεγγύη και η οποία θα προσφέρει διεθνή ή επικουρική προστασία με ορίζοντα το μέλλον.
<P>
Όσον αφορά τον Frontex, είναι θέμα συντονισμού και συνεργασίας· δεν αντικαθιστά επ' ουδενί τις εθνικές αρμοδιότητες. " ανάγκη να αυξηθούν οι αποστολές του Frontex στα νότια των συνόρων μας, στη νότια Ευρώπη, ιδίως στη Μεσόγειο και στον Ατλαντικό, δεν συνιστά μονάχα την απάντηση της Ευρωπαϊκής Ένωσης στη μεταναστευτική πίεση που αυξάνεται στην Ελλάδα, τη Μάλτα, την Ιταλία ή την Ισπανία· είναι επίσης μια ανθρωπιστική απάντηση για να αποτρέπονται οι θάνατοι και να αποφεύγονται οι τραγωδίες.
<P>
Κοιτάξτε μόνο τι συνέβη με τον προϋπολογισμό του Frontex: ανήλθε από τα 6 εκατομμύρια ευρώ το 2005 στα 78 εκατομμύρια ευρώ ή στα 83 εκατομμύρια ευρώ το 2010. Ωστόσο, κύριε Πρόεδρε, ανησυχία μάς προκαλεί το γεγονός ότι ο Frontex δεν είναι ικανός να διαχειριστεί τον προϋπολογισμό που του χορήγησε το Ευρωπαϊκό Κοινοβούλιο. Αυτό είναι απαράδεκτο, επειδή πρέπει να αντιμετωπιστούν πολλές προκλήσεις και αποστολές.
<P>
Είναι ζωτικής σημασίας ο Frontex να δώσει σάρκα και οστά στο CRATE, το κεντρικό μητρώο διαθέσιμου τεχνικού εξοπλισμού. Είναι επίσης ζωτικής σημασίας να καταστεί λειτουργική στην πράξη η δέσμευση των κρατών μελών για το CRATE. Πρέπει να αποκτήσουμε περισσότερο και καλύτερο συντονισμό με την Ευρωπόλ. Πρέπει να διαχειριστούμε το Iconex και, κύριε Πρόεδρε, σε ό,τι αφορά τη διαφύλαξη των ανθρωπίνων δικαιωμάτων, πρέπει να αποκτήσουμε περισσότερο και καλύτερο συντονισμό μεταξύ του Frontex και του Διεθνούς Οργανισμού Μετανάστευσης καθώς και της Ύπατης Αρμοστείας των "νωμένων Εθνών για τους Πρόσφυγες.
<P>
Αυτές είναι οι προκλήσεις και αυτές είναι οι δεσμεύσεις μας.
<SPEAKER ID="030" NAME="Claude Moraes" AFFILIATION="S&amp;D">
(EN) Κύριε Πρόεδρε, κανείς δεν υποτιμά τις τεράστιες δυσκολίες της επίτευξης της ισορροπίας που ανέφερε ο πρόεδρος της επιτροπής μας, καθώς και των μεταναστευτικών πιέσεων που αντιμετωπίζει η Ευρωπαϊκή Ένωση και των πιέσεων που αντιμετωπίζουμε στη Μεσόγειο. Πλην όμως, και πάλι φέτος το καλοκαίρι ήρθαμε αντιμέτωποι με τη σκληρή πραγματικότητα που βιώνουν οι μετανάστες και οι αιτούντες άσυλο που αντιμετωπίζουν διώξεις και προσπαθούν να ξεφύγουν από τη φτώχεια.
<P>
Ο Frontex διαδραματίζει αδιαμφισβήτητα βασικό ρόλο στην προσέγγιση που ακολουθεί η Ευρώπη για τη μετανάστευση. Καθώς δημιουργούμε ένα πιο συντονισμένο σύστημα της ΕΕ για τη διαχείριση των εξωτερικών μας συνόρων, η σημασία του Frontex αυξάνεται. Συνεπώς, η Ομάδα μου πιστεύει ότι είναι κρίσιμης σημασίας να επιτύχουμε τη σωστή ισορροπία: την ισορροπία μεταξύ, αφενός, της χορήγησης πόρων στον Frontex -όπως ανέφεραν πολλοί συνάδελφοί μου- και, αφετέρου, της διασφάλισης ότι ο Frontex λαμβάνει περισσότερο υπόψη τις ανθρωπιστικές πτυχές του έργου του. Για παράδειγμα, πώς μπορεί ο Frontex να βοηθήσει ώστε να μειωθεί ο τραγικός αριθμός των θανάτων στη θάλασσα, που είναι πάνω από 12 000 την τελευταία δεκαετία; Οι επιχειρήσεις διάσωσης στη θάλασσα πρέπει, συνεπώς, να συμπεριληφθούν στο πεδίο αρμοδιοτήτων του. Το πρόβλημα είναι στις λεπτομέρειες. Πολλές από αυτές τις πολιτικές πρέπει να εφαρμοστούν επιτόπου και γνωρίζω πως το Κοινοβούλιο, η Επιτροπή και το Συμβούλιο προσπαθούν να το επιτύχουν αυτό.
<P>
Πρέπει να διασφαλίσουμε ότι ο Frontex δεν θα καταστεί απλώς ένας μηχανισμός που θα κρατάει τους ανθρώπους έξω από την Ευρώπη. Αυτοί που δικαίως χρειάζονται προστασία πρέπει να αποκτήσουν πρόσβαση στην επικράτεια της ΕΕ.
<P>
Κύριε Επίτροπε, αναφερθήκατε στην αρχή της μη επαναπροώθησης. Είναι σημαντικό να το επαναλάβετε. Για την κατάσταση σχετικά με την Ιταλία και τη Λιβύη θα μιλήσουν, φυσικά, περισσότερο οι συνάδελφοί μου από την Ιταλία, αλλά αυτή η αρχή δεν πρέπει να παραβιαστεί από κανέναν και από καμία χώρα.
<P>
Βρισκόμαστε σε μια κατάσταση κατά την οποία η μη επαναπροώθηση θα συμβεί ακόμα και με χώρες που δεν έχουν υπογράψει τη Σύμβαση του 1951. Είναι σημαντικό να διαφυλάξουμε αυτά τα ανθρώπινα δικαιώματα. Δεν πρέπει να αποφύγουμε τις ευθύνες μας ως προς την παροχή προστασίας σε εκείνους που τη χρειάζονται.
<P>
Ο Frontex πρέπει, συνεπώς, να αποτελέσει τμήμα μιας δίκαιης και ισορροπημένης προσέγγισης για τη μετανάστευση και το άσυλο. Πρέπει να διασφαλίσουμε ότι η δέσμη μέτρων για το άσυλο θα εφαρμοστεί και πρέπει να διασφαλίσουμε ότι η νόμιμη μετανάστευση και η προστασία των προσφύγων θα χαρακτηρίζονται από ισορροπία.
<SPEAKER ID="031" NAME="Sarah Ludford" AFFILIATION="ALDE">
(EN) Κύριε Πρόεδρε, ο βρετανικός Τύπος, που έφθασε σε ένα τέτοιο συμπέρασμα με τη βοήθεια παρανοϊκών και ευρωσκεπτικιστών βουλευτών του ΕΚ, διέδωσε σπέρνοντας τον πανικό ότι ένας μελλοντικός Επίτροπος Θεμελιωδών Δικαιωμάτων, τον οποίο ο κ. Barroso δέχθηκε κατόπιν πρότασης της Ομάδας ALDE, θα αναγκάσει το "νωμένο Βασίλειο να δεχθεί περισσότερους αιτούντες άσυλο από όλη την Ευρώπη.
<P>
Αυτό δεν αληθεύει. Όπως επιβεβαίωσε ο Αντιπρόεδρος κ. Barrot, το πιλοτικό σχέδιο για την παροχή συνδρομής προς τη Μάλτα είναι προαιρετικό ενώ ούτε το προτεινόμενο σύστημα για την επανεγκατάσταση προσφύγων που έχουν λάβει αντίστοιχη άδεια από την Ύπατη Αρμοστεία του Ο"Ε για τους Πρόσφυγες απευθείας από χώρες εκτός Ευρώπης θα είναι υποχρεωτικό.
<P>
Κανένα στοιχείο της πολιτικής της ΕΕ δεν έχει ποτέ συμπεριλάβει ποσοστώσεις ή εξαναγκασμούς ώστε να δεχθούν τα κράτη μετανάστες. Ωστόσο, αυτό που προσπαθούμε να επιτύχουμε είναι εθελοντική αλληλεγγύη και ελπίζω ότι ένας μελλοντικός Επίτροπος Θεμελιωδών Δικαιωμάτων θα συμβάλει ώστε να σταματήσουν οι μετανάστες να βρίσκουν τον θάνατο στη Μεσόγειο.
<P>
Τον περασμένο μήνα έκλεισαν δέκα χρόνια από τότε που η ΕΕ όρισε τον στόχο των πολιτικών για κοινό σύστημα ασύλου και συντονισμένη μετανάστευση. Παρά ορισμένες αξιόλογες προσπάθειες, ιδίως από την Ευρωπαϊκή Επιτροπή με την υποστήριξη βουλευτών του ΕΚ, απέχουμε σαφώς πάρα πολύ από αυτό.
<P>
" κορυφαία προτεραιότητα είναι να διαχειριστούμε σωστά τις ροές, οι οποίες είναι συχνά ροές που αποκαλούνται "μικτές ροές" προσφύγων και μεταναστών που αναζητούν εργασία, ώστε να υπάρξει διάκριση μεταξύ των δύο. Έτσι, θα δημιουργηθεί στην ευρωπαϊκή κοινή γνώμη η πεποίθηση ότι γίνεται ορθή διαχείριση και παράλληλα θα σταματήσει η απώλεια ζωών και θα διασφαλιστεί η προστασία εκείνων που την δικαιούνται.
<P>
Αν οι άνθρωποι που βρίσκονται σε ευπαθή σκάφη αποστέλλονται πίσω στη θάλασσα χωρίς να αξιολογηθεί ποτέ το αν χρειάζονται προστασία, δεν επιτυγχάνεται κανένας από αυτούς τους στόχους. Συγκλονίστηκα όταν άκουσα από τον Επίτροπο Barrot ότι τα κράτη μέλη δεν εφαρμόζουν ομοιόμορφα το δίκαιο της θάλασσας. Τέτοια αταξία είναι απαράδεκτη. Ο Frontex πρέπει να διαθέτει τους κατάλληλους πόρους και να σέβεται τα ανθρώπινα δικαιώματα των ατόμων. Σε αυτά τα άτομα πρέπει να επιτρέπεται η αποβίβαση στην ξηρά και πρέπει να αξιολογείται το αν θα λάβουν καθεστώς ασύλου. Επίσης, πρέπει να διαχωρίζονται σε πρόσφυγες και σε εκείνους που δεν πληρούν τις προϋποθέσεις για να μείνουν.
<P>
Τα κράτη μέλη της ΕΕ πρέπει, αν κριθεί απαραίτητο, να οδηγηθούν στο Ευρωπαϊκό Δικαστήριο αν δεν το πράξουν αυτό, και η ιδέα, όπως ανέφερε η συνάδελφος Sonia Alfano, ότι η Λιβύη είναι ικανή να κάνει αυτήν τη δουλειά είναι εντελώς εξωφρενική δεδομένου ότι στη χώρα σημειώνονται κατάφωρες παραβιάσεις των ανθρωπίνων δικαιωμάτων.
<P>
Μια λογική ευρωπαϊκή πολιτική μετανάστευσης θα συμπεριλάμβανε ορισμένα κοινά πλαίσια κριτηρίων για την οικονομική μετανάστευση εντός των οποίων τα κράτη μέλη που θα δέχονταν τέτοιους μετανάστες θα μπορούν να λειτουργούν βάσει δικής τους απόφασης σχετικά με τον αριθμό των ανθρώπων που θα δέχονται. Αυτό που χρειαζόμαστε είναι ο συντονισμός, τα κοινά πρότυπα, το κοινό πλαίσιο και στη συνέχεια και η αλληλεγγύη.
<SPEAKER ID="032" NAME="Franziska Keller" AFFILIATION="Verts/ALE">
(EN) Κύριε Πρόεδρε, δεν συμμερίζομαι ιδιαίτερα τον ενθουσιασμό σας για τον Frontex. Ακούσαμε αναφορές από τον Frontex καθώς και από άλλα κράτη μέλη ότι έχουν παραβιάσει ανθρώπινα δικαιώματα, το δικαίωμα μη επαναπροώθησης και δεν έδωσαν καμία δυνατότητα στους πρόσφυγες να ζητήσουν άσυλο, και αυτές οι παραβιάσεις γίνονται στο όνομα της Ευρωπαϊκής Ένωσης.
<P>
Κύριε Billström, αναφέρατε ότι χρειαζόμαστε σύστημα ελέγχων και ισορροπιών στα εξωτερικά μας σύνορα αλλά, σας ερωτώ, γιατί δεν μπορούμε να έχουμε σύστημα ελέγχων και ισορροπιών για τους ανθρώπους που εργάζονται και υπερασπίζονται τα εξωτερικά μας σύνορα; Γιατί δεν μπορούμε να έχουμε διαφάνεια και σαφήνεια για τον Frontex και για τις ενέργειές του; Χρειαζόμαστε σαφήνεια και διαφάνεια σε αυτό το Σώμα, στο Ευρωπαϊκό Κοινοβούλιο, για τις πράξεις του Frontex. Χρειαζόμαστε σαφήνεια σε ό,τι αφορά το στάδιο της διαδικασίας των νέων κανόνων του Frontex που αναφέρατε, κύριε Επίτροπε, και χρειαζόμαστε ορισμένες διευκρινίσεις σχετικά με το πώς μπορούν οι πρόσφυγες να λάβουν διεθνή προστασία όταν συλλαμβάνονται στη θάλασσα.
<P>
Χρειαζόμαστε επίσης διαφάνεια σε σχέση με τις συμφωνίες που συνάπτονται με τρίτες χώρες και με το τι συμβαίνει ακριβώς με τα χρήματα της ΕΕ που χορηγούνται στη Λιβύη, για παράδειγμα. Αμφιβάλλω αν αυτό που αποκαλέσατε "βοήθεια της Λιβύης προς τους πρόσφυγες" βοηθά πράγματι τους πρόσφυγες, αλλά εδώ ερχόμαστε και πάλι αντιμέτωποι με την έλλειψη διαφάνειας και αν, όπως αναφέρατε, ούτε τα κράτη μέλη ερμηνεύουν τα δικαιώματα των μεταναστών με τον ίδιο τρόπο όπως εσείς, τότε πώς θα διασφαλίσετε ότι τρίτες χώρες όπως η Λιβύη θα ακολουθήσουν τον δικό σας τρόπο ερμηνείας;
<P>
Θα ήθελα να σας υπενθυμίσω ότι το Κοινοβούλιο πάντοτε στήριζε την ιδέα να καταστεί υποχρεωτικός ο καταμερισμός της ευθύνης για τον χειρισμό των αιτήσεων ασύλου, και θεωρώ πως η αναφορά σας για το πιλοτικό σχέδιο στο οποίο μόνον η Γαλλία δέχθηκε έναν μικρό, πολύ μικρό, σχεδόν γελοίο, αριθμό 100 προσφύγων από τη Μάλτα δείχνει ότι δεν υπάρχει προοπτική με την εθελοντική αλληλεγγύη. Χρειαζόμαστε μια κάποια υποχρέωση εδώ.
<SPEAKER ID="033" NAME="Ryszard Czarnecki" AFFILIATION="ECR">
(PL) Θέλουμε να καταπολεμήσουμε τη μετανάστευση. Είναι ένα μεγάλο πρόβλημα. Εν τω μεταξύ, υπάρχει πρόβλημα με τον πίνακα ανακοινώσεων και τον υπολογιστή μας. Επιτρέψτε μας να αντιμετωπίσουμε τα πράγματα που μπορούμε πραγματικά να αντιμετωπίσουμε αποτελεσματικά.
<P>
" μετανάστευση είναι, ασφαλώς, ένα από τα μεγαλύτερα προβλήματα που αντιμετωπίζει η Ευρώπη σήμερα. Επιπλέον, δεν είναι πρόβλημα μόνο για εμάς τους πολιτικούς, αλλά είναι και πρόβλημα για τους λαούς των κρατών μελών της Ευρωπαϊκής Ένωσης. Είναι, ίσως, μία από τις κύριες προκλήσεις που αντιμετωπίζει επί του παρόντος η πολιτική τάξη στην Ευρώπη, και ένα από τα βασικά προβλήματα των ψηφοφόρων μας. " μετανάστευση έχει πολλά ονόματα, επειδή σήμερα οι αξιότιμοι συνάδελφοι βουλευτές μίλησαν για τη μετανάστευση από την Αφρική, που πλήττει κυρίως τις χώρες της λεκάνης της Μεσογείου, και αυτά που είπαν είναι, κατά κάποια έννοια, δικαιολογημένα. Εκπροσωπώ μια χώρα, την Πολωνία, όπου αυτή η παράνομη μετανάστευση είναι φυσικά μικρότερης κλίμακας, αλλά σε εμάς έρχονται άνθρωποι από τις χώρες της πρώην Σοβιετικής Ένωσης και ορισμένοι από την Ασία.
<P>
Είμαστε αντιμέτωποι με ένα ερώτημα σχετικά με τη φιλοσοφία του αγώνα της ΕΕ κατά της παράνομης μετανάστευσης και -ας το θέσουμε απλά- κατά και των περιορισμών στη νόμιμη μετανάστευση. Πρέπει ο Frontex να επωμισθεί το βάρος αυτού του αγώνα; Είναι πραγματικά συνετό αυτό; Δεν θα ήταν πιο αποτελεσματικό τα επιπρόσθετα κονδύλια που επιθυμούμε να παράσχουμε στον Frontex να διατεθούν στις χώρες που έχουν το μεγαλύτερο πρόβλημα με την παράνομη μετανάστευση και στα κράτη μέλη της ΕΕ των οποίων τα σύνορα αποτελούν τμήμα των εξωτερικών συνόρων της ΕΕ; Κύριε Πρόεδρε, μου φαίνεται, καθώς ολοκληρώνω, ότι αυτό θα ήταν πιο φρόνιμο.
<SPEAKER ID="034" NAME="Rui Tavares" AFFILIATION="GUE/NGL">
(PT) Κύριε Billström, κύριε Barrot, δεν έχουμε επιλογή όσον αφορά τη Σύμβαση της Γενεύης και τα ανθρώπινα δικαιώματα. " μόνη μας επιλογή είναι η συμμόρφωση προς τις συμβάσεις που έχουμε υπογράψει. Ο νόμος είναι σαφής: η αποστολή προσφύγων που καταφθάνουν στις ευρωπαϊκές ακτές σε χώρες που δεν έχουν υπογράψει τη Σύμβαση της Γενεύης για τους πρόσφυγες συνιστά παραβίαση της Σύμβασης της Γενεύης. Δεν πρόκειται για αφηρημένο σημείο του νόμου· είναι πραγματικό επιχείρημα.
<P>
Όταν, μέσω του Frontex ή των κρατών μελών, αποστέλλουμε πρόσφυγες στη Λιβύη, παραβιάζουμε τη Σύμβαση, κυρίως επειδή γνωρίζουμε από τα αριθμητικά στοιχεία της ιταλικής κυβέρνησης ότι το 75% των ατόμων που φθάνουν στις ευρωπαϊκές ακτές ζητούν άσυλο και το 50% αυτών, περίπου το 38%, ή το ένα τρίτο του συνόλου, δικαιούνται ανθρωπιστική προστασία.
<P>
Οι πολιτικές επιλογές οδηγούν σε ηθικές επιλογές και αυτήν ακριβώς τη στιγμή είμαστε αντιμέτωποι με μια ηθική επιλογή. Είναι σωστό, είναι αλήθεια ηθικό, το γεγονός ότι περισσότεροι από 14 000 άνθρωποι πέθαναν στην προσπάθειά τους να φθάσουν στην ακτή της Ευρώπης τα τελευταία χρόνια; Είναι αλήθεια ηθικό όταν ένα μεγάλο τμήμα των ανθρώπων αυτών που διακινδυνεύουν τις ζωές τους δικαιούνται άσυλο εξαρχής; Είναι αλήθεια απαραίτητο να πρέπει να διακινδυνεύσουν τις ζωές τους; Όχι, δεν θα έπρεπε να είναι αναγκασμένοι να κάνουν κάτι τέτοιο.
<P>
Λέμε εδώ και αρκετό καιρό ότι μια καθαρά κατασταλτική πολιτική μετανάστευσης, όπως αυτή που ακολουθείται, μάς προβάλλει αυτές τις επιλογές ζωής ή θανάτου για ανθρώπινες ζωές και μας καθιστά όλους συνυπεύθυνους για κάθε επιλογή ζωής ή θανάτου.
<P>
Δεν θα λύσουμε το πρόβλημα προσφέροντας τώρα χρήματα στον Frontex, στην αρχή της εντολής του, χρήματα που ο Frontex δεν μπορεί να δαπανήσει και τα οποία, σύμφωνα με την Επιτροπή, δεν είναι φρόνιμο να παρασχεθούν στον Frontex επί του παρόντος. Ο τρόπος με τον οποίο μπορούμε να επιλύσουμε το πρόβλημα είναι η επανεξέταση της εντολής του Frontex και τότε ο Frontex μπορεί να χρειαστεί περισσότερα χρήματα. Για να συμβεί αυτό, ο Frontex θα πρέπει να συνεργαστεί και να παράσχει λεπτομερείς πληροφορίες στην Ύπατη Αρμοστεία του Ο"Ε για τους Πρόσφυγες· ο Frontex θα πρέπει να συμπεριλάβει ανθρωπιστικές ανησυχίες στις πολιτικές του, κάτι που δεν συμβαίνει επί του παρόντος. Εξίσου σοβαρή, κυρίες και κύριοι, είναι η πρόταση που αφορά τα ταμεία προσφύγων: ενώ επενδύουμε περισσότερα στον Frontex, αυτά τα ταμεία περικόπτονται.
<SPEAKER ID="035" NAME="Roberta Angelilli" AFFILIATION="PPE">
(IT) Κύριε Πρόεδρε, κυρίες και κύριοι, ειλικρινά ενοχλούμαι που ορισμένοι ιταλοί συνάδελφοι βουλευτές δεν έχασαν την ευκαιρία να ξανανοίξουν την ίδια παλιά διαμάχη με μοναδικό σκοπό να επιτεθούν στην ιταλική κυβέρνηση. Όσον αφορά τη μετανάστευση, δεν πρέπει πλέον να επιδιδόμαστε σε προσπάθειες ιδεολογικής χειραγώγησης, αλλά να επικεντρωθούμε στον πυρήνα των κατευθυντήριων γραμμών που ορίζονται στο Ευρωπαϊκό Σύμφωνο για τη Μετανάστευση και το Άσυλο, το οποίο βασίζεται στις αξίες της ολοκλήρωσης και της αλληλεγγύης.
<P>
Πραγματικά εκτιμώ τις προσπάθειες της Επιτροπής τα τελευταία χρόνια, αλλά ο Επίτροπος Barrot θα συμφωνήσει μαζί μου όταν λέω ότι πρέπει να επισπεύσουμε τις διαδικασίες ώστε να δημιουργήσουμε μια πραγματική ευρωπαϊκή στρατηγική για τη μετανάστευση, η οποία θα θέτει ως προτεραιότητα τον ανυποχώρητο αγώνα κατά της παράνομης μετανάστευσης και της εμπορίας και εκμετάλλευσης ανθρώπων.
<P>
Πρέπει να αναλάβουμε σθεναρή δράση εναντίον όλων εκείνων που αποκομίζουν κέρδη από την εμπορία αυτή, περιλαμβανομένων των εργοδοτών που χρησιμοποιούν παράνομη εργασία. Βέβαια, δεν είναι πλέον αποδεκτό να επιτρέπεται η μετανάστευση να συνιστά πρόβλημα που το επωμίζονται μόνο οι συνοριακές χώρες της λεκάνης της Μεσογείου. " πρόσφατη πρόταση της Επιτροπής για ένα κοινό πρόγραμμα επανένταξης συνιστά ένα βήμα προς τα εμπρός σε ό,τι αφορά την πολιτική και πρακτική συνεργασία μεταξύ των κρατών μελών, αλλά χρειαζόμαστε επειγόντως την εφαρμογή μιας σειράς πρωτοβουλιών για την ανάπτυξη πιο αποτελεσματικής ενδοκοινοτικής αλληλεγγύης.
<P>
Αυτός είναι ο λόγος για τον οποίον περιμένουμε η ανακοίνωση στην οποία προέβη ο Προεδρεύων της Ευρωπαϊκής Ένωσης να γίνει σύντομα πραγματικότητα, μια ανακοίνωση η οποία περιέχει, μεταξύ άλλων, μια θερμή έκκληση από τον ιταλό υπουργό Franco Frattini να ξεκινήσει διάλογος ώστε να βρούμε τρόπο να κατανεμηθούν δίκαια μεταξύ των κρατών μελών τα βάρη και οι ευθύνες που σχετίζονται με τις ροές των παράνομων μεταναστών και των ατόμων που ζητούν πολιτικό άσυλο.
<P>
Αυτό είναι, κατά την άποψή μου, το κύριο θέμα· αλλιώς, θα καταλήξουμε στην παράδοξη κατάσταση στην οποία ορισμένα κράτη μέλη, περιλαμβανομένης της Ιταλίας, της Μάλτας, της Ελλάδας και της Ισπανίας, θα αναγκάζονται να δέχονται παράνομους μετανάστες, ενώ άλλα κράτη μέλη θα κρύβονται πίσω από την προαιρετική ιδέα της αλληλεγγύης επί εθελοντικής βάσης. Δεν μπορούν να το αποφύγουν αυτό πλέον. Θα ήθελα να ευχαριστήσω τη Γαλλία που προσφέρθηκε να δεχθεί εκατό ανθρώπους, εκατό αιτούντες άσυλο: εκατό ανθρώπους μεν, αλλά από χιλιάδες, δεκάδες χιλιάδες αιτούντες άσυλο. Ευχαριστώ, συνεπώς, τη Γαλλία, αλλά είναι μια σταγόνα στον ωκεανό.
<P>
Θα ολοκληρώσω λέγοντας ότι, μεταξύ άλλων, δεν μπορούμε πλέον να θεωρούμε τη μετανάστευση πανάκεια. Ελλείψει μιας σοβαρής πολιτικής συνεργασίας για την ανάπτυξη, στην οποία η Ευρώπη πρέπει να αναλάβει ηγετικό ρόλο, θα καταδικάσουμε ένα μέρος του κόσμου σε βέβαιο και αναπόφευκτο μέλλον φτώχειας και απόγνωσης.
<SPEAKER ID="036" NAME="Σταύρος Λαμπρινίδης" AFFILIATION="S&amp;D">
Κύριε Υπουργέ, κύριε Επίτροπε, το Κοινοβούλιο έχει επιτακτικά ζητήσει συνεργασία σε ευρωπαϊκό επίπεδο με χώρες προέλευσης και διέλευσης μεταναστών. Σ' αυτές τις χώρες δεν είναι μόνο η Λιβύη. Είναι και η Τουρκία. " Τουρκία, μάλιστα, σε αυτό το πλαίσιο εκτός από χώρα προέλευσης/διέλευσης είναι και υποψήφια προς ένταξη χώρα. Με άλλα λόγια, θα μπορούσε κανείς να πει ότι έχει διπλή υποχρέωση να σέβεται τις πολιτικές αρχές αλλά και τα θεσμικά όργανα της Ευρωπαϊκής Ένωσης.
<P>
Σε τέσσερις τουλάχιστον περιπτώσεις, το τελευταίο διάστημα, ελικόπτερα της Frontex παρενοχλήθηκαν από τουρκικά ραντάρ σε ελληνικό εναέριο χώρο ενώ επιτελούσαν το έργο τους. Κατά μία χθεσινή μάλιστα παρενόχληση απειλήθηκε ελικόπτερο της Frontex με αναχαίτιση από τουρκικά μαχητικά αεροπλάνα.
<P>
Τί σκοπεύετε να κάνετε και πώς θα αντιδράσετε εκ μέρους της Ευρωπαϊκής Ένωσης σε αυτές τις παρενοχλήσεις σε δράσεις ευρωπαϊκού οργάνου όπως είναι η Frontex;
<P>
Επίσης, η υποχρεωτική αλληλεγγύη δεν μπορεί να εξαντλείται μόνο σε αστυνομικά μέτρα τύπου Frontex προς χώρες του Νότου. Πρέπει να υπάρχει αλληλεγγύη και όσον αφορά την υποδοχή μεταναστών που έρχονται στις χώρες μας, οι οποίες δεν μπορούν να αντέξουν τόσο μεγάλο αριθμό κάθε φορά. Εκεί, η Επιτροπή και το Συμβούλιο προωθούν μία προαιρετική αλληλεγγύη που θα πει κάτι που θα μείνει στα χαρτιά. Μπορείτε να μας πείτε γιατί δεν προχωρείτε και εκεί σε υποχρεωτική αλληλεγγύη;
<P>
Τέλος, πιλοτικό πρόγραμμα δεν πρέπει να είναι μόνο αυτό της Ιταλίας, Μάλτας και Λιβύης. Γιατί δεν υπάρχει ένα πιλοτικό πρόγραμμα επιστροφής μεταναστών και στην Τουρκία, που είναι μία πληγή αυτήν τη στιγμή όσον αφορά το συγκεκριμένο πρόβλημα; Σας το έχει ζητήσει η ελληνική κυβέρνηση, κύριε Επίτροπε, και το αρνηθήκατε εσείς ποτέ; Ή απλώς ήρθε η Λιβύη, η Ιταλία και η Μάλτα και δεχθήκατε αυτούς χωρίς να έχετε κανένα άλλο αίτημα;
<SPEAKER ID="037" NAME="Hélène Flautre" AFFILIATION="Verts/ALE">
(FR) Κύριε Πρόεδρε, αυτό μου δίνει μια ευκαιρία να διευκρινίσω δύο σημεία τα οποία αναδεικνύουν, κατά την άποψή μου -και όπως μόλις προανέφερε και κάποιος εκ των συναδέλφων βουλευτών- τον υποκριτικό χαρακτήρα της πολιτικής μας.
<P>
Το πρώτο σημείο αφορά τις συμφωνίες του Δουβλίνου. Κύριε Επίτροπε, γνωρίζετε καλά την κατάσταση στο Καλαί· γνωρίζετε ότι, στο Καλαί, πολλοί άνθρωποι μπορούν με ευκολία να υποβάλουν αίτηση και να λάβουν καθεστώς πολιτικού πρόσφυγα. Γιατί δεν το κάνουν; Επειδή, εξαιτίας των συμφωνιών του Δουβλίνου, είναι βέβαιο ότι θα σταλούν σε χώρες στις οποίες δεν επιθυμούν να μεταβούν, και ορισμένες φορές για πολύ καλούς λόγους. Δεν θέλουν να μεταφερθούν στην Ελλάδα, όπου στην ουσία δεν έχουν καμιά ελπίδα να λάβουν καθεστώς πρόσφυγα.
<P>
Σήμερα, οι συμφωνίες του Δουβλίνου συνιστούν μέσο εχθρικό προς την προστασία των ατόμων που τις χρειάζονται περισσότερο και δημιουργούν ανισότητες μεταξύ των κρατών μελών. Οπότε ας σταματήσουμε να μιλούμε για αλληλεγγύη, όταν τίθενται σε ισχύ μέσα που προκαλούν ανισότητες μεταξύ των κρατών.
<P>
Το δεύτερο σημείο αφορά τις συμφωνίες επανεισδοχής. Κατανοώ πλήρως ότι ο στόχος είναι να υπάρξουν διαπραγματεύσεις για τις συμφωνίες αυτές με την Τουρκία και τη Λιβύη, δηλαδή να παίξουμε με την ιδέα του να έχουμε ένα τεράστιο περιβάλλον χωρών που είναι γείτονές μας και τεράστιους καταυλισμούς που συγκρατούν τις μεταναστευτικές ροές. Αυτό είναι απαράδεκτο για πρακτικούς λόγους, για ηθικούς λόγους και για πολιτικούς λόγους και το γνωρίζετε, κύριε Barrot!
<SPEAKER ID="038" NAME="Clemente Mastella" AFFILIATION="PPE">
(IT) Κύριε Πρόεδρε, κυρίες και κύριοι, θα ξεκινήσω αμέσως λέγοντας ότι, χωρίς υπερβολή, κατά την άποψή μου, η φιλοξενία συνιστά ιερή αξία. Εντέλει, η αλληλεγγύη μεταξύ των λαών είναι εκείνη που αναπτύσσει τις κοινότητες ενός κράτους, οι οποίες διέπονται από ορισμένες ειδικές υποχρεώσεις: δικαιώματα και καθήκοντα. Συνεπώς, όσον αφορά εμένα, είμαι κατηγορηματικά αντίθετος σε ό,τι αντιβαίνει σε αυτήν τη βασική βιβλική αρχή. Σαφώς, η ενέργεια της υποδοχής ανθρώπων όπως και οι τρόποι με τους οποίους πρέπει να πράξουμε κάτι τέτοιο είναι τα στοιχεία που συνδυάζονται ώστε να αναπτυχθεί η ολοκλήρωση και όλα όσα αυτή συνεπάγεται.
<P>
Τι μπορούμε να κάνουμε; Πού θα στεγάσουμε αυτούς τους απελπισμένους ανθρώπους που καταφθάνουν στα κράτη μέλη και, ταυτόχρονα, πώς θα εξαλείψουμε τις συνακόλουθες προστριβές που μερικές φορές βλέπουμε να εκφράζονται ως δυσαρέσκεια, θυμός και οργή, οδηγώντας σε μάλλον ανησυχητικές μορφές ανταγωνισμού;
<P>
Τι πρέπει να κάνουμε για να διασφαλίσουμε ότι η προστασία του δικαιώματος του ασύλου, μια αρχή που επίσης αναφέρθηκε πρόσφατα, δεν αφήνει ταυτόχρονα τον δρόμο ανοιχτό για άτομα που δήθεν ζητούν άσυλο, ενώ πρόκειται για άλλοθι ανθρώπων που κρύβονται πίσω από αυτό το καθολικό δικαίωμα και δεν έχουν ουδεμία σχέση με το δικαίωμα στο άσυλο, αλλά σχετίζονται ιδιαίτερα με την παρανομία και το έγκλημα;
<P>
Πιστεύουμε πραγματικά, κύριε Billström, ότι όλη αυτήν την ευθύνη μπορούν να την επωμιστούν τα μεμονωμένα κράτη; Μέχρι τώρα, η Ευρώπη έχει κατά πάσα πιθανότητα δράσει με κάποια αβεβαιότητα, αλλά μου φαίνεται ότι δεν μπορεί πλέον να αναβάλλει την υιοθέτηση μιας ενιαίας, σοβαρής προσέγγισης για τη μετανάστευση. Δεν μπορεί να μιλήσει όπως έπραττε έως τώρα, με πολλές ασύμφωνες φωνές, και δεν μπορεί να εξωθήσει στην απομόνωση τα πιο εκτεθειμένα και ευάλωτα μεμονωμένα κράτη στα σύνορά της. Δεν μπορεί να κάνει κάτι τέτοιο χωρίς μια κοινή θέση στην οποία θα καταλήξει συλλογικά, μια θέση την οποία δεν είχαμε μέχρι τώρα αλλά της οποίας τις βασικές αρχές υπερασπιζόμαστε συνεχώς.
<P>
Δεν είναι δυνατόν, κύριε Πρόεδρε, να μην βλέπει τα σύνορά της ως ευρωπαϊκό ζήτημα και να τα βλέπει, αντίθετα, ως ζήτημα που αφορά τα μεμονωμένα κράτη. Δεν μπορεί να συμμετέχει, όπως ήδη συνέβη στο παρόν Σώμα, σε χοντροκομμένους θεατρινισμούς σε ό,τι αφορά τη διαμάχη σχετικά με το τι κάνει η ιταλική κυβέρνηση ή άλλες κυβερνήσεις. Κατά την άποψή μου, είναι σαφώς αδιανόητο οι τραγωδίες που εκτυλίσσονται στα ανοικτά των ακτών της Lampedusa και στη Ceuta και τη Melilla να μην έχουν σχέση με τις Βρυξέλλες, το Βερολίνο και το Παρίσι.
<P>
Δημιουργείται ένταση εξαιτίας αυτού μεταξύ των μεμονωμένων κρατών και της Ευρώπης, και προκαλεί προβλήματα και αυξάνει επίσης το έλλειμμα δημοκρατίας της Ευρώπης, το οποίο πρόκειται να επιδεινωθεί περαιτέρω καθώς δεν υφίσταται μια συντονισμένη πολιτική για τη μετανάστευση· επιτείνει την εντύπωση ότι τα επιμέρους συμφέροντα του κάθε κράτους υπερισχύουν του γενικότερου συμφέροντος. Επίσης εντείνει, κύριε Πρόεδρε, την απογοητευτική αντίληψη ότι οι Βρυξέλλες και το Στρασβούργο πολύ συχνά ασχολούνται με αόριστα θέματα και όχι με αυτά που αφορούν την κοινή γνώμη. Εντέλει, υπονομεύει την πολιτική ταυτότητα της Ευρώπης.
<P>
Αυτός είναι και ο λόγος για τον οποίον ελπίζω ότι η σουηδική Προεδρία θα δρομολογήσει τη σύναψη μιας συμφωνίας με τις πιο ευάλωτες χώρες προκειμένου να επικρατήσει η λογική σκέψη και να θεσπιστεί αυτό που μας έλειπε μέχρι τώρα, δηλαδή μια σθεναρή, ισορροπημένη, ορθή και ισχυρή κοινή πολιτική περί μετανάστευσης.
<SPEAKER ID="039" NAME="David-Maria Sassoli" AFFILIATION="S&amp;D">
(IT) Κύριε Πρόεδρε, κύριε Barrot, κύριε Billström, κυρίες και κύριοι, ζητήσαμε αυτήν τη συζήτηση ώστε να επιστήσουμε την προσοχή της ΕΕ στις σοβαρές παραβιάσεις θεμελιωδών ανθρωπίνων δικαιωμάτων που σημειώνονται στην Ιταλία. Από τον Μάιο, περισσότεροι από 1 000 μετανάστες έχουν συλληφθεί στη θάλασσα από τις ιταλικές αρχές και έχουν παραδοθεί στη Λιβύη κατά τη διάρκεια άτυπων και άνευ διακρίσεων επαναπροωθήσεων χωρίς να προσδιορίζεται η ταυτότητα των ανθρώπων, να τους παρέχεται το δικαίωμα να υποβάλουν προσφυγή ή να έχουν πρόσβαση σε διαδικασίες ασύλου, με κίνδυνο να υποστούν απάνθρωπη και ταπεινωτική μεταχείριση στη Λιβύη. Όπως επιβεβαίωσε ο Επίτροπος Barrot όταν ζήτησε λεπτομέρειες από την Ιταλία, πιστεύουμε ότι αυτές οι πρακτικές παραβιάζουν τις θεμελιώδεις αρχές στις οποίες στηρίζεται η Ευρώπη.
<P>
Τέτοιου είδους ενέργειες δεν συνάδουν ούτε με την Ευρωπαϊκή Σύμβαση των Δικαιωμάτων του Ανθρώπου ούτε με το κοινοτικό δίκαιο, συγκεκριμένα με τον κώδικα συνόρων του Σένγκεν και την οδηγία περί επαναπατρισμού, αλλά ούτε και με το ιταλικό δίκαιο. Χθες, τα "νωμένα Έθνη κάλεσαν την Ιταλία να συμμορφωθεί με το διεθνές δίκαιο και, επίσης χθες, 24 σομαλοί και ερυθραίοι πρόσφυγες που δεν έγιναν δεκτοί από την Ιταλία κατέθεσαν προσφυγή κατά της Ιταλίας στο Ευρωπαϊκό Δικαστήριο Ανθρωπίνων Δικαιωμάτων στο Στρασβούργο για παραβίαση της ευρωπαϊκής Σύμβασης των Δικαιωμάτων του Ανθρώπου.
<P>
Επιπλέον, κυρίες και κύριοι, η παράνομη μετανάστευση στην Ιταλία έχει καταστεί ποινικό αδίκημα, επιβαρυντικό στοιχείο. Το γεγονός και μόνο να είναι κάποιος μετανάστης συνεπάγεται διακρίσεις και ανισότητες, και επισύρει αυστηρότερες τιμωρίες για το ίδιο έγκλημα. Το να είναι κανείς παράνομος μετανάστης, όπως ήταν οι οικογένειες των ιταλικών, πορτογαλικών, πολωνικών, ελληνικών και ιταλικών κοινοτήτων μας, εμποδίζει την πρόσβαση σε θεμελιώδη δικαιώματα και στη βασική μέριμνα, περιλαμβανομένων των υπηρεσιών υγείας, λόγω του φόβου της καταγγελίας. Αυτό συμβαίνει στην Ιταλία, κύριε Πρόεδρε, και το έχουν καταδικάσει νομικοί και συνταγματικοί εμπειρογνώμονες και κοσμικές και καθολικές ενώσεις.
<P>
Τι σκοπεύει να πράξει η Επιτροπή ώστε να σταματήσουν οι παραβιάσεις αυτές; Το Κοινοβούλιο στήριζε ανέκαθεν την καταπολέμηση της παράνομης μετανάστευσης, αλλά μόνο με σεβασμό προς τα θεμελιώδη δικαιώματα.
<P>
Θα θέλαμε να μάθουμε, κύριε Πρόεδρε, αν η Επιτροπή σκοπεύει να αναλάβει δράση κατά της ιταλικής νομοθεσίας και να εξετάσει τη συμφωνία Ιταλίας-Λιβύης. Είκοσι χρόνια μετά την πτώση του Τείχους του Βερολίνου, δεν μπορούμε να επιτρέψουμε σε κάποιες κυβερνήσεις να χτίσουν νέα τείχη.
<SPEAKER ID="040" NAME="Νίκη Τζαβέλα" AFFILIATION="EFD">
Κύριε Πρόεδρε, κύριε Επίτροπε, η πραγματικότητα ξεπερνά οτιδήποτε λέγεται σε αυτήν την αίθουσα.
<P>
Βλέπουμε τον Πρόεδρο Καντάφι να διασκεδάζει το θέμα και τα διεθνή ΜΜΕ αναφέρουν συνεχώς ότι χρειάζεται ένα δισεκατομμύριο ευρώ για να αντιμετωπίσει τις υποχρεώσεις του. Βλέπουμε την Τουρκία καθημερινά να αναχαιτίζει αεροσκάφη της Frontex -και πρόκειται για ένα κράτος το οποίο θέλει να ενταχθεί στην Ευρωπαϊκή Ένωση- και η Ένωση να μην αντιδρά έτσι όπως πρέπει.
<P>
Παρατηρούμε τους εμπόρους που διακινούν τους λαθρομετανάστες να δίνουν σε αυτούς οδηγίες να αυτοπυροβολούνται στα πόδια ή στα χέρια σε περίπτωση σύλληψής τους, ούτως ώστε τα κράτη μέλη να είναι υποχρεωμένα να υιοθετήσουν και να εφαρμόσουν άλλου είδους νομοθεσία από αυτή που διέπει την λαθρομετανάστευση, γιατί πρόκειται πλέον για πληγωμένα άτομα· βλέπουμε τους εμπόρους να δίνουν οδηγίες στους λαθρομετανάστες να καταστρέφουν τα χαρτιά τους πριν μπουν σε οποιαδήποτε χώρα, ούτως ώστε οι χώρες υποδοχής, όπως είναι η Ελλάδα, να μην γνωρίζουν πού να τους επαναπροωθήσουν· βλέπουμε μετανάστες οι οποίοι διατείνονται ότι ζητούν άσυλο αλλά να μην έχουμε χαρτιά να εξακριβώσουμε τί ακριβώς ισχύει.
<P>
Επικρατεί, κύριε Επίτροπε, ένα χάος. Κάποια στιγμή θα πρέπει να μπει τάξη σε αυτά με μία σκληρή και σταθερή στάση της Ευρωπαϊκής Ένωσης στο εν λόγω θέμα.
<SPEAKER ID="041" NAME="Sylvie Guillaume" AFFILIATION="S&amp;D">
(FR) Κύριε Πρόεδρε, κύριε Αντιπρόεδρε, κυρίες και κύριοι, ακούμε επανειλημμένα να λέγεται ότι τα κράτη μέλη αναγνωρίζουν την ανάγκη θέσπισης κοινών πολιτικών διαχείρισης της μετανάστευσης σε ευρωπαϊκό επίπεδο και πολιτικών με στόχο την κοινωνική ένταξη των μεταναστών.
<P>
Ωστόσο, όπως βλέπουμε κάθε μέρα, η πραγματικότητα απέχει πάρα πολύ από τον στόχο αυτόν. Για παράδειγμα, στο πλαίσιο των συζητήσεων περί προϋπολογισμού, το Ταμείο για την ένταξη των μεταναστών είδε τους πόρους του να μειώνονται δραστικά. Όσον αφορά τα κράτη μέλη, πολλά εξ αυτών συνεχίζουν να επιβάλλουν μονομερώς αυστηρή νομοθεσία και κανονισμούς για την κυκλοφορία προς την επικράτειά τους και στο εσωτερικό αυτής, να περιορίζουν την πρόσβαση στις αγορές εργασίας τους, στα κοινωνικά τους συστήματα και τα εκπαιδευτικά τους συστήματα, και να καθιστούν δυσχερή την οικογενειακή επανένωση.
<P>
Με τον ίδιο τρόπο, η ευρωπαϊκή πολιτική για την καταπολέμηση της παράνομης μετανάστευσης και για τον έλεγχο των εξωτερικών συνόρων εντέλει συνίσταται στη μετάθεση της ευθύνης του ελέγχου των συνόρων στους γείτονές μας, παραβλέποντας τα ανθρώπινα δικαιώματα. Το είδαμε αυτό να συμβαίνει μεταξύ Ιταλίας και Λιβύης.
<P>
Αυτή η τάση να εξωτερικεύονται τα θέματα εντέλει επιτρέπει στην Ευρώπη να απαλλάσσει τον εαυτό της από τις ευθύνες της. Αυτό είναι απαράδεκτο. Οι πρόσθετοι πόροι που χορηγήθηκαν στον Frontex δεν θα αποτελέσουν ποτέ υποκατάστατο της αναγκαίας αλληλεγγύης που πρέπει να ενώνει τα κράτη μέλη, επιτρέποντάς τους δράσουν από κοινού ώστε να προσφέρουν στέγη στους ανθρώπους που χρήζουν διεθνούς προστασίας και να υποδεχθούν ξένο εργατικό δυναμικό που είναι απαραίτητο για να αντεπεξέλθουμε στις δημοκρατικές προκλήσεις του μέλλοντος.
<P>
Τι προβλέψεις κάνετε ώστε να διασφαλιστεί πραγματική αλληλεγγύη και πραγματικές λύσεις για να πάψει η ταλαιπωρία των μεταναστών;
<SPEAKER ID="042" NAME="Rita Borsellino" AFFILIATION="S&amp;D">
(IT) Κύριε Πρόεδρε, κύριε Barrot, κύριε Billström, κυρίες και κύριοι, προσφάτως, κατά τη δρομολόγηση του ευρωπαϊκού προγράμματος περί ασύλου, εσείς ο ίδιος, κύριε Barrot, μιλήσατε για σταθερότητα στην καταπολέμηση της παράνομης μετανάστευσης και για ανθρωπισμό κατά την υποδοχή των θυμάτων διώξεων. Αν το μεταφράσουμε σε νομικούς όρους, αυτό σημαίνει τη διασφάλιση της προστασίας και του δικαιώματος στο άσυλο για εκείνους που προσπαθούν να ξεφύγουν από τον λιμό, τον πόλεμο και τις διώξεις, και την αποτροπή της απέλασής τους σε χώρες όπου απειλούνται οι ζωές τους ή διατρέχουν κίνδυνο να υποστούν απάνθρωπη μεταχείριση.
<P>
Αυτό βασικά είναι το αντίθετο από όσα κάνει η ιταλική κυβέρνηση, όπως καταδείχθηκε προσφάτως από το ανησυχητικό περιστατικό της επαναπροώθησης στη Λιβύη 75 μεταναστών από την Ερυθραία και τη Σομαλία, κάτι που συνέβη χωρίς να ελεγχθεί τουλάχιστον αν υπήρχαν κάποιοι πιθανοί αιτούντες άσυλο, όπως απαιτείται από το διεθνές δίκαιο και όπως καταγγέλθηκε χθες από τον Ύπατο Αρμοστή των "νωμένων Εθνών για τα Ανθρώπινα Δικαιώματα. Μια συμφωνία μεταξύ Ιταλίας και Λιβύης δεν μπορεί να μετατρέψει αυτήν τη λωρίδα θάλασσας σε ελεύθερη ζώνη όπου παραβιάζονται τα ανθρώπινα δικαιώματα.
<P>
Καλώ, συνεπώς, την Επιτροπή να αναλάβει δράση όσο το δυνατόν συντομότερα ώστε να διασφαλίσει την εμπέδωση και την τήρηση των κανόνων του διεθνούς δικαίου. Επιπλέον, θα ήθελα να ενημερωθώ σχετικά με την πρόοδο που έχει σημειωθεί στις διαπραγματεύσεις για τη διμερή συμφωνία μεταξύ της ΕΕ και της Λιβύης που διεξάγονται ήδη επί σειρά ετών. Πότε αναμένετε να τη συνάψετε; Μπορούν το Συμβούλιο και η Επιτροπή να επιβεβαιώσουν ότι αυτή η συμφωνία θα υπερισχύει εκείνης μεταξύ Ιταλίας και Λιβύης; Μπορείτε να εξηγήσετε στο Κοινοβούλιο τα βασικά σημεία που σχετίζονται με την αντιμετώπιση της παράνομης μετανάστευσης και τη διασφάλιση του δικαιώματος στο άσυλο και της αρχής της μη επαναπροώθησης;
<SPEAKER ID="043" NAME="Anna Maria Corazza Bildt" AFFILIATION="PPE">
(EN) Κύριε Πρόεδρε, είναι μεγάλη τιμή για εμένα να λαμβάνω τον λόγο για πρώτη φορά στην Ολομέλεια προκειμένου να επαινέσω τον Tobias Billström για τη βαθιά κατανόηση από μέρους του -και, ως ιταλίδα υπήκοος εκ καταγωγής, είμαι σε θέση να το επιβεβαιώσω- σχετικά με τη σοβαρή κατάσταση που αντιμετωπίζουν οι λαοί και οι χώρες της Μεσογείου.
<P>
Θα ήθελα να επιδοκιμάσω τις προσπάθειες που καταβάλλει ώστε να επιτευχθεί συναίνεση για μια κοινή ευρωπαϊκή πολιτική μετανάστευσης, η οποία είναι πραγματικά πολύ αναγκαία. Θα ήθελα επίσης να επιδοκιμάσω την πρωτοβουλία του για τον υπεύθυνο της Ευρωπαϊκής Υπηρεσίας Υποστήριξης για το Άσυλο, που είναι ένας πολύ πρακτικός και συγκεκριμένος τρόπος υποστήριξης των κρατών μελών που αισθάνονται επιβαρημένα και για να ξεκινήσει η συνεργασία μεταξύ κρατών μελών.
<P>
Θα ήθελα να ρωτήσω τον κύριο Billström αν, πέραν των μέτρων τα οποία ήδη ανέφερε, θα μπορούσε ίσως να αναλύσει περαιτέρω, από την άποψη της μακροπρόθεσμης προοπτικής, τα μέτρα που μπορούμε να λάβουμε για να στηρίξουμε τους λαούς και τις χώρες της Μεσογείου, στο πλαίσιο της προσέγγισής του η οποία εξισορροπεί τον ανθρωπισμό, την αλληλεγγύη και τη σταθερότητα έναντι κάθε μορφής παρανομίας.
<SPEAKER ID="044" NAME="Γεώργιος Παπαστάμκος" AFFILIATION="PPE">
Κύριε Πρόεδρε, δεν χωρεί αμφιβολία ότι χρειαζόμαστε μία κοινή μεταναστευτική πολιτική και ότι πρέπει να ενισχύσουμε, να καταστήσουμε περισσότερο συνεκτική και αποτελεσματική τη συνεργασία μας με τρίτες χώρες. Στη συνεργασία αυτή, κορυφαία θέση -αναδείχθηκε άλλωστε και από τη συζήτηση- κατέχουν η Λιβύη και η Τουρκία.
<P>
" τουρκική συμπεριφορά είναι προκλητική. Παρεμποδίζουν κατ' επανάληψη και θέλω αυτό να το καταστήσω γνωστό σε αυτήν την αίθουσα, αλλά στέλνω το μήνυμα και στον κύριο Barrot, παρεμποδίζουν ελικόπτερα, πτητικά μέσα της Frontex, όταν ασκούν ευρωπαϊκή αποστολή και ευρωπαϊκά καθήκοντα. Οι ευρωβουλευτές της Νέας Δημοκρατίας ασκήσαμε κοινοβουλευτικό έλεγχο. Κύριε Barrot θα λάβετε λεπτομερή γνώση αυτών των προκλητικών περιστατικών και της προκλητικής συμπεριφοράς της Τουρκίας.
<P>
Επανεισδοχή, επανεγκατάσταση: πρέπει να ενισχύσουμε ακόμη περισσότερο τη Frontex και να οργανώσουμε κοινές πτήσεις επιστροφής. Κύριε Barrot, κύριε Πρόεδρε, επισπεύστε την επίσκεψή σας στην Τουρκία και στη Λιβύη. Το πρόβλημα είναι οξύτατο. Μην το αφήνετε για το τέλος του χρόνου. Σήμερα, αύριο ...
<P>
(Ο Πρόεδρος διακόπτει τον ομιλητή)
<SPEAKER ID="045" NAME="Barbara Lochbihler" AFFILIATION="Verts/ALE">
(DE) Κύριε Πρόεδρε, στους μεθοριακούς υπαλλήλους των ευρωπαϊκών κρατών απαγορεύεται να απορρίπτουν πιθανούς αιτούντες άσυλο που καταφθάνουν μέσω θαλάσσης ή να τους συνοδεύουν έξω από τη χώρα, να μην τους επιτρέπουν να ταξιδέψουν μακρύτερα ή να τους αναγκάζουν να επιστρέψουν σε χώρες που δεν ανήκουν στην ΕΕ. Αυτό ορίζεται στην Ευρωπαϊκή Σύμβαση των Δικαιωμάτων του Ανθρώπου. Σήμερα, ακούσαμε για μια ακόμα φορά πολυάριθμα παραδείγματα του πώς ο Frontex δεν συμμορφώνεται προς αυτούς τους κανόνες στην πράξη. Για τον λόγο αυτόν, χρειαζόμαστε ελέγχους στον τομέα αυτόν. Χρειαζόμαστε αυτούς τους ελέγχους ως βουλευτές του Ευρωπαϊκού Κοινοβουλίου, επειδή είναι ευθύνη μας να διασφαλίζουμε ότι τηρούνται οι διατάξεις της Ευρωπαϊκής Σύμβασης των Δικαιωμάτων του Ανθρώπου.
<P>
" ερώτησή μου προς εσάς είναι η εξής: Κατά πόσον είμαστε σε θέση να παρακολουθούμε αν οι μεθοριακοί υπάλληλοι σε διεθνή ύδατα συμμορφώνονται προς αυτές τις νομικές απαιτήσεις που σχετίζονται με τα ανθρώπινα δικαιώματα; Επί σειρά ετών γνωρίζαμε ότι ο Frontex έχει παραβιάσει τα ανθρώπινα δικαιώματα σε μεμονωμένες περιπτώσεις. Ωστόσο, σε όλες τις δραστηριότητές του, υπονομεύει επίσης σοβαρά την αξιοπιστία της ΕΕ όσον αφορά την προστασία των ανθρωπίνων δικαιωμάτων.
<SPEAKER ID="046" NAME="Alf Svensson" AFFILIATION="PPE">
(SV) Κύριε Πρόεδρε, σας ευχαριστώ, κύριε Billström. Αναρωτιέμαι μήπως, κάποιες φορές, παραμένουμε κάπως υπερβολικά προσκολλημένοι στις λέξεις "παράνομη μετανάστευση". Άλλωστε, δεν μπορεί να είναι παράνομο να εγκαταλείπεις μια χώρα για να σώσεις τη ζωή σου, καθώς τα ανθρώπινα δικαιώματα και οι ελευθερίες ισχύουν για όλους, όπου και αν ζουν.
<P>
Θα ήθελα επίσης να τονίσω ότι είναι εξίσου σημαντικό να μάθουμε τι συνθήκες επικρατούν στις χώρες τις οποίες εγκαταλείπουν οι άνθρωποι αυτοί. Ίσως η ΕΕ να μπορούσε να είναι πιο δραστήρια και να καταβάλει περισσότερες προσπάθειες σε αυτές τις χώρες ώστε οι άνθρωποι να μην χρειάζεται να εγκαταλείπουν τις χώρες τους και στη συνέχεια να στιγματίζονται ως παράνομοι μετανάστες. Ίσως, όπως είπα προηγουμένως, να είμαστε υπερβολικά προσκολλημένοι στη λέξη "παράνομη". Όπως είπα, είναι απόλυτα νόμιμο να υπερασπιζόμαστε τα ανθρώπινα δικαιώματα και τις ελευθερίες τόσο εντός όσο και εκτός της ΕΕ.
<SPEAKER ID="047" NAME="Antonio Cancian" AFFILIATION="PPE">
(IT) Κύριε Πρόεδρε, κυρίες και κύριοι, σήμερα το πρωί ένιωθα σαν να βρισκόμουν στο ιταλικό κοινοβούλιο υπό την προεδρία σας. Όπως και να έχει, πιστεύω ότι μετανάστευση σημαίνει ασφάλεια και σεβασμό προς τα ανθρώπινα δικαιώματα. Δυστυχώς, όμως, η παγκοσμιοποίηση και η διεύρυνση της Ευρωπαϊκής Ένωσης σε 27 χώρες συνέβη πάρα πολύ βιαστικά χωρίς να ληφθούν τα απαραίτητα μέτρα για τη διαφύλαξη της ασφάλειας και του σεβασμού προς τα ανθρώπινα δικαιώματα.
<P>
Άκουσα την Επιτροπή: η στρατηγική είναι ορθή και η μελλοντική δράση είναι εξαιρετική, αλλά ξεχνάμε ότι το θέμα είναι επείγον και δραματικό και ότι έχουμε μια κατάσταση έκτακτης ανάγκης. Αυτά που ειπώθηκαν το πρωί ισχύουν σε μια κανονική κατάσταση, αλλά σήμερα -ιδίως στην Ιταλία- η κατάσταση δεν είναι κανονική. Συνεπώς, προτρέπω την Επιτροπή να δώσει περισσότερη προσοχή στην τακτική και όχι στη στρατηγική και να δει το πρόβλημα ως εξ ολοκλήρου ευρωπαϊκό. Σας ευχαριστώ.
<SPEAKER ID="999" NAME="Πρόεδρος">
" προεδρία αυτήν τη στιγμή ναι μεν ασκείται από Ιταλό, αλλά η συζήτηση δεν ήταν σε καμιά περίπτωση αποκλειστικά ιταλική. Ευτυχώς ήταν, ας πούμε, ευρέος φάσματος και έγιναν εισηγήσεις από διάφορες πλευρές και διαφορετικές απόψεις από το εσωτερικό της Ευρωπαϊκής Ένωσης.
<SPEAKER ID="048" NAME="Tobias Billström" LANGUAGE="SV">
Κύριε Πρόεδρε, καταρχάς θα ήθελα να σας ευχαριστήσω όλους για αυτήν την πολύ ενδιαφέρουσα συζήτηση. Πολλές πολύτιμες απόψεις εκφράστηκαν εδώ σήμερα. Θα ήθελα να αναφέρω τις απόψεις του κ. Busuttil σχετικά με τη μεγαλύτερη συνεργασία με τη Λιβύη. Ελπίζω να καταφέρω να επισκεφθώ τη Λιβύη με τον κύριο Barrot, προκειμένου να αναπτύξουμε σχέσεις με αυτήν τη χώρα, ενώ το έργο με την Τουρκία επίσης θα συνεχιστεί. Επίσης συμφωνώ με τον κ. Aguilar, πρόεδρο της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, ότι ένας τρόπος για την αντιμετώπιση της παράνομης μετανάστευσης είναι να ανοίξει ο δρόμος για τη νόμιμη μετανάστευση. Αυτό θα μείωνε την πίεση στο σύστημα ασύλου, για παράδειγμα.
<P>
Τα εγκληματικά δίκτυα που εκμεταλλεύονται την απόγνωση των ανθρώπων πρέπει να εξαλειφθούν. " σουηδική Προεδρία θα διοργανώσει ειδική διάσκεψη στις Βρυξέλλες επί του θέματος αυτού και επί της καταπολέμησης της εμπορίας ανθρώπων. Συνιστά κορυφαία προτεραιότητα της σουηδικής Προεδρίας η προσπάθεια επίτευξης συμφωνίας σχετικά με την Ευρωπαϊκή Υπηρεσία Υποστήριξης για το Άσυλο και η βελτίωση της πρακτικής συνεργασίας. Φυσικά, ελπίζουμε να λάβουμε τη στήριξη του Ευρωπαϊκού Κοινοβουλίου σε αυτό το θέμα.
<P>
Θα ήθελα να αναφέρω στην κ. Alfano ότι είναι σημαντικό οι νομικές πράξεις που εγκρίνονται από το Ευρωπαϊκό Συμβούλιο να τηρούνται και όλα τα κράτη μέλη να τις εφαρμόζουν όπως αποφασίζεται. Είναι επίσης σημαντικό να συμμετέχει στο έργο μας ο Ύπατος Αρμοστής των "νωμένων Εθνών για τους Πρόσφυγες ώστε να επιτευχθεί η υψηλή ποιότητα την οποία έχουμε ως στόχο. Πρέπει επίσης να αναφέρω ότι συμφωνώ με την εκτίμηση του κ. Kirkhope σχετικά με τη σημασία της διάκρισης μεταξύ του ασύλου και της μετανάστευσης εργαζομένων. Αυτή η λογική μάς οδηγεί, βέβαια, στο συμπέρασμα ότι η ΕΕ χρειάζεται ένα κοινό ευρωπαϊκό σύστημα ασύλου και επίσης καλύτερες ευκαιρίες για τη νόμιμη μετανάστευση εργαζομένων βάσει εθνικών αναγκών, ασφάλειας δικαίου και προστασίας κατά του μισθολογικού ντάμπινγκ και της κοινωνικής εκμετάλλευσης.
<P>
Αν το έχουμε αυτό, δεν θα χρειαζόμαστε τις πολιτικές των κ. Meyer, Batten ή Bontes. Χρειαζόμαστε μια λογική και καλά σχεδιασμένη πολιτική μετανάστευσης ώστε να βελτιώσουμε τη δημογραφική δομή της ΕΕ και να ενισχύσουμε την οικονομία και την ευημερία των λαών.
<P>
" κ. Corazza Bildt και ο κ. Svensson ασχολήθηκαν με το θέμα του πώς πρέπει να αντιμετωπίσουμε τους θανάτους στη Μεσόγειο. Δεν υπάρχει μία μοναδική λύση στο πρόβλημα της μετανάστευσης. Χρειάζεται μια δέσμη διαφόρων πρωτοβουλιών σε διαφορετικούς τομείς. " αυξημένη συνεργασία με τις χώρες προέλευσης και διέλευσης είναι ιδιαίτερα σημαντική. Για παράδειγμα, η συνεργασία για την ανάπτυξη με αυτές τις χώρες πρέπει να αυξηθεί προκειμένου να δημιουργηθεί σταθερότητα, ασφάλεια και αειφορία.
<P>
Οι χώρες προέλευσης και διέλευσης και τα κράτη μέλη πρέπει επίσης να βελτιώσουν τις μεθόδους τους όσον αφορά τη διάσωση στη θάλασσα. Ο επιμερισμός της ευθύνης μεταξύ των χωρών σε σχέση με τις προσπάθειες διάσωσης στη θάλασσα πρέπει επίσης να αποσαφηνιστεί. Πρέπει επίσης να καταλήξουμε σε μια κοινή ερμηνεία των κανονισμών περί διάσωσης στη θάλασσα όσον αφορά το δικαίωμα στη διεθνή προστασία αφενός και το διεθνές δίκαιο της θάλασσας αφετέρου.
<P>
Τέλος, εξ ονόματος της Προεδρίας και εμού, θα ήθελα να σας ευχαριστήσω θερμά για την ευκαιρία να έλθω εδώ στο Ευρωπαϊκό Κοινοβούλιο να παρουσιάσω τις απόψεις μας. Είναι σημαντικό να τονιστεί ότι η στρατηγική μας πρέπει να βασίζεται σε πολλαπλά στοιχεία και πρωτοβουλίες. Πιστεύω πως η παρούσα συζήτηση το έχει δείξει σαφώς αυτό. Σας ευχαριστώ πολύ.
<P>
(Χειροκροτήματα)
<SPEAKER ID="049" NAME="Jacques Barrot">
Αντιπρόεδρος της Επιτροπής. - (FR) Κύριε Πρόεδρε, αυτή η συζήτηση κατέδειξε, αν χρειαζόταν κάτι τέτοιο, το μέγεθος αυτών των προβλημάτων μετανάστευσης.
<P>
Θα ήθελα να επισημάνω ότι η προσέγγισή μας πρέπει να είναι ισορροπημένη μεταξύ της απόρριψης της παράνομης μετανάστευσης η οποία, να προσθέσω, οφείλεται συχνά σε λαθρεμπόρους και εμπόρους· της επιθυμίας, σε σχέση με την καταπολέμηση της παράνομης μετανάστευσης, να προωθηθεί κάποιο είδος νόμιμης μετανάστευσης, απόφαση που επαφίεται στα κράτη μέλη· και επίσης της επιθυμίας να διατηρηθεί σε κάθε περίπτωση το καθήκον του ασύλου.
<P>
Καταρχάς, θα ήθελα να απαντήσω πολύ σύντομα σχετικά με το θέμα του Frontex, και να επισημάνω ότι ετοιμάζουμε πρόταση για την τροποποίηση του κανονισμού σχετικά με τον Frontex και τις μεθόδους εργασίας του. Έχω βέβαια σημειώσει την επιθυμία που εκφράστηκε για μεγαλύτερη διαφάνεια.
<P>
Από την άλλη πλευρά, θα προσπαθήσουμε επίσης να αποσαφηνίσουμε τους κανόνες που θα βοηθήσουν ώστε να διασφαλιστεί ότι το κοινοτικό δίκαιο και το διεθνές δίκαιο εφαρμόζονται με συνέπεια στο πλαίσιο των επιχειρήσεων του Frontex.
<P>
Σε σχέση με τα ιταλικά προβλήματα, πρέπει να πω ότι τον Ιούλιο αποστείλαμε επιστολή στις ιταλικές αρχές ζητώντας οιεσδήποτε χρήσιμες πληροφορίες για την επιστροφή των σκαφών που αναχαιτίζονται σε διεθνή ύδατα. Λάβαμε μόλις απάντηση από τις ιταλικές αρχές, την οποία εξετάζουν τώρα λεπτομερώς οι υπηρεσίες μας.
<P>
Θα ήθελα να προσθέσω ότι η κοινοτική νομοθεσία απαιτεί τα κράτη μέλη να διεξάγουν επιχειρήσεις ελέγχων των συνόρων σύμφωνα με την αρχή της μη επαναπροώθησης. Αυτή η αρχή σημαίνει ότι ένα κράτος οφείλει να απόσχει από την επιστροφή ανθρώπων σε επικράτεια στην οποία ενδέχεται να διατρέχουν κίνδυνο να υποβληθούν σε βασανιστήρια, τιμωρία ή απάνθρωπη ή ταπεινωτική μεταχείριση. Στην περίπτωση των αιτούντων άσυλο και των προσφύγων, η επιστροφή δεν μπορεί να πραγματοποιηθεί σε περίπτωση που η ζωή τους και η ελευθερία τους μπορεί να διατρέχει κίνδυνο λόγω της φυλής, της θρησκείας ή της ιθαγένειάς τους. Εν συντομία, διασφαλίζουμε ότι αυτό το καθήκον προστασίας τηρείται.
<P>
Τέλος, θα ήθελα να επαναλάβω την επιθυμία μας, μαζί με τον κ. Billström, να διεξαγάγουμε πραγματικό διάλογο αφενός με τη Λιβύη και αφετέρου με την Τουρκία, ο οποίος θα μας επιτρέψει να δούμε την ουσία των ζητημάτων, να είμαστε σε θέση να συνεργαστούμε επί του ελέγχου των συνόρων για να αποτραπεί η παράνομη μετανάστευση, αλλά και να δούμε πώς, με τη στήριξη του Ύπατου Αρμοστή για τους Πρόσφυγες, μπορούμε να προσπαθήσουμε να δρομολογήσουμε διαδικασίες σε αυτές τις χώρες της Μεσογείου, κάτι που σημαίνει ότι οι πραγματικοί αιτούντες άσυλο δεν θα πρέπει να καταφεύγουν σε λαθρεμπόρους ή εμπόρους προκειμένου να φθάσουν στις ευρωπαϊκές ακτές και να δουν τις αιτήσεις τους για άσυλο να εξετάζονται σε αυτές τις χώρες.
<P>
Πρόκειται, συνεπώς, για μείζονα διάλογο που θα διαρκέσει αυτό το τελευταίο τρίμηνο. Θα ήθελα να ευχαριστήσω τη σουηδική Προεδρία για την προθυμία της να συνεργαστεί τόσο αποτελεσματικά.
<P>
Για να ολοκληρώσω, θα ήθελα να επαναλάβω ότι χρειαζόμαστε μια ευρωπαϊκή στρατηγική σχετικά με τις μεταναστευτικές μετακινήσεις. Πιστεύουμε ότι τα κράτη μέλη πρέπει πραγματικά να δείξουν περισσότερη αλληλεγγύη το ένα προς το άλλο. Τα κράτη μέλη πλήττονται από τα ίδια προβλήματα. Πρέπει να αναφερθεί ότι η παράνομη μετανάστευση εντέλει πλήττει όλα τα κράτη μέλη, όχι μόνο εκείνα στα εξωτερικά σύνορα.
<P>
Θεωρώ ότι είναι πραγματικά σημαντικό να εδραιωθεί αυτή η αλληλεγγύη. Προτείνουμε αυτό να γίνει σε εθελοντική βάση, αλλά αυτή η εθελοντική βάση θα πρέπει, χωρίς αμφιβολία, να διαμορφωθεί ως πραγματική απάντηση στα προβλήματα.
<P>
Ορίστε· δεν πρόκειται να μακρηγορήσω για αυτές τις απαντήσεις. Κράτησα πολλές σημειώσεις κατά τη διάρκεια των διαφόρων ομιλιών που πραγματοποιήθηκαν.
<P>
Θα ήθελα να κλείσω με μια κατά κάποιον τρόπο επείγουσα έκκληση προς το Ευρωπαϊκό Κοινοβούλιο να μας βοηθήσει, συγκεκριμένα, σχετικά με την εν λόγω στρατηγική, αυτήν την ευρωπαϊκή πολιτική ασύλου. Θα ήθελα να επισημάνω -εφόσον τέθηκε το θέμα- ότι επιθυμούσαμε να βελτιώσουμε την εφαρμογή της συμφωνίας του Δουβλίνου επιτρέποντας κάποια ευελιξία. Ζητήσαμε άδεια από το Συμβούλιο και το Κοινοβούλιο για την ίδρυση της εν λόγω υπηρεσίας υποστήριξης έως το τέλος του έτους, και επίσης θα προετοιμαστούμε για την εναρμόνιση των διαδικασιών εξέτασης. Όλα αυτά συνιστούν μια πραγματική ευρωπαϊκή πολιτική ασύλου η οποία θεωρώ ότι είναι απολύτως συνεπής προς τις αξίες χάρη στις οποίες υπάρχει, κατά την άποψή μου, συναίνεση στην Ευρώπη. Πιστεύουμε σε αυτές τις αξίες. Πρέπει να μεθερμηνευτούν σε δράση.
<P>
Είμαι ευγνώμων, σε κάθε περίπτωση, προς το Ευρωπαϊκό Κοινοβούλιο καθώς μας βοήθησε σε αυτό το δύσκολο έργο.
<P>
(Χειροκροτήματα)
<SPEAKER ID="050" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="051" NAME="Elisabetta Gardini  " LANGUAGE="IT">
" παράνομη μετανάστευση είναι μια πραγματική μάστιγα που έχει πλήξει κυρίως τις νότιες χώρες της ΕΕ, ιδίως την Ιταλία, τη Μάλτα και την Ισπανία, για αρκετά χρόνια. Είναι ευρέως γνωστό ότι μεταξύ όλων των κρατών μελών της ΕΕ, η ιταλική κυβέρνηση λαμβάνει τον μεγαλύτερο αριθμό παράνομων μεταναστών, απελπισμένων ανθρώπων κυρίως από την Αφρική, που αναζητούν ένα καλύτερο μέλλον.
<P>
Σε αντίθεση με τους ισχυρισμούς των υπερμάχων της ιταλικής Αριστεράς οι οποίοι, για πολλοστή φορά, χρησιμοποίησαν κατά τρόπο ανάρμοστο το Ευρωπαϊκό Κοινοβούλιο για να εκτοξεύσουν αδικαιολόγητες επιθέσεις κατά της ιταλικής κυβέρνησης της οποίας ηγείται ο κ. Berlusconi, τα αρχικά κέντρα υποδοχής παρέχουν ιατρική περίθαλψη, τροφή και στέγαση, καθώς και νομική αρωγή για όσο καιρό χρειαστεί προκειμένου να διαπιστωθεί αν ένας παράνομος μετανάστης μπορεί να παραμείνει στην Ιταλία ή αν, βάσει διεθνών συμφωνιών, πρέπει να επαναπατριστεί.
<P>
Πρέπει να εγκρίνουμε επειγόντως αποτελεσματικά κοινοτικά μέτρα για τη μετανάστευση και το άσυλο. Δεν μπορούμε σοβαρά να υποθέτουμε ότι η Ιταλία είναι σε θέση να επωμιστεί όλα τα βάρη που σχετίζονται με ένα φαινόμενο το οποίο θα αυξηθεί εκθετικά.
<P>
Ορισμένοι βουλευτές εξέφρασαν την ιδέα θέσπισης "ποσοστώσεων παράνομων μεταναστών". Πρόκειται για καλές προθέσεις που δυστυχώς δεν υποστηρίζονται από συγκεκριμένη πολιτική βούληση: μόλις προσφάτως, η σουηδική Προεδρία επεσήμανε τη δυσκολία να επιτευχθεί αποδοχή αυτών των ποσοστώσεων.
<SPEAKER ID="998" NAME="Louis Grech  " AFFILIATION="S&amp;D">
γραπτώς. - (ΕΝ) Χαιρετίζω την παρούσα συζήτηση, η οποία εφιστά την προσοχή στις κατακερματισμένες και ασυνεπείς πολιτικές της ΕΕ σχετικά με τον έλεγχο των συνόρων, τη μετανάστευση και τους αιτούντες άσυλο. Χαίρομαι που ακούω ότι το Συμβούλιο και η Επιτροπή τα αναγνωρίζουν αυτά ως θέματα προτεραιότητας, αλλά έως τώρα έχουμε δει μόνο ημίμετρα για την αντιμετώπισή τους και όχι ουσιαστικά αποτελέσματα. Φαίνεται ότι υπάρχει έλλειψη πολιτικής βούλησης σε επίπεδο ΕΕ ώστε να παρασχεθούν επαρκείς πόροι για την αντιμετώπιση αυτών των θεμάτων με δίκαιο τρόπο. Επί του παρόντος, τα κράτη μέλη με εξωτερικά σύνορα επωμίζονται το μεγαλύτερο βάρος και η κατάστασή τους επιδεινώνεται ημέρα με την ημέρα λόγω έλλειψης πόρων και ικανοτήτων. Ορισμένες καλές προτάσεις συζητήθηκαν τελευταία, όπως η αναθεώρηση της εντολής του Frontex, ένα πανευρωπαϊκό σύστημα επανεγκατάστασης προσφύγων και η ίδρυση μιας ευρωπαϊκής υπηρεσίας υποστήριξης για το άσυλο. Προτρέπω την Επιτροπή να δράσει γρήγορα για την εφαρμογή τους. Χρειαζόμαστε περισσότερες λύσεις βάσει μιας προσέγγισης επιμερισμού των βαρών καθώς είναι η μοναδική κατάλληλη απάντηση. " Επιτροπή και το Συμβούλιο πρέπει να δείξουν μεγαλύτερη αποφασιστικότητα παρέχοντας την αναγκαία χρηματοδότηση για τον Frontex. Για την αποτελεσματική προστασία των συνόρων μας, πρέπει να διαθέτει τον δικό του εξοπλισμό και περιουσιακά στοιχεία, και να λειτουργεί επί ετήσιας βάσης.
<SPEAKER ID="997" NAME="Marian-Jean Marinescu  " LANGUAGE="RO">
" μελλοντική επέκταση του χώρου Σένγκεν ώστε να συμπεριλάβει τη Ρουμανία θα αυξήσει τη σημασία της εγγύησης της ασφάλειας των εξωτερικών συνόρων της Ρουμανίας και, συνεπώς, τον ρόλο του οργανισμού του Frontex στη Ρουμανία. Ο οργανισμός του Frontex πρέπει να διαδραματίσει έναν ολοένα αυξανόμενο ρόλο στη διαδικασία της βελτίωσης της παρακολούθησης και του ελέγχου των εξωτερικών συνόρων της Ρουμανίας, που αποτελούν περισσότερα από 2 000 χιλιόμετρα των εξωτερικών συνόρων της ΕΕ, με άλλα λόγια, τα μελλοντικά εξωτερικά σύνορα του χώρου Σένγκεν. Πέρυσι, ο Frontex υπέγραψε συμφωνίες συνεργασίας με τη Ρωσία και τις χώρες της πρώην Γιουγκοσλαβικής Δημοκρατίας, καθώς και με την Ουκρανία και τη Μολδαβία. Αυτό είναι ένα βήμα προς τα εμπρός σε σχέση με τη διαχείριση όλων των συνόρων. Ένα καλοδεχούμενο μέτρο θα ήταν, αυτήν τη στιγμή, η Ευρωπαϊκή Επιτροπή να εξετάσει τους τρόπους με τους οποίους μπορεί ο Frontex να χρησιμοποιήσει αυτήν τη νομική βάση. " δυνατότητα υπογραφής συμφωνιών συνεργασίας με άλλες τρίτες χώρες είναι ένα ακόμα θέμα που πρέπει να εξερευνήσει η Επιτροπή. " σύναψη όσο το δυνατόν περισσότερων συμφωνιών αυτού του είδους θα διευκολύνει τον αποτελεσματικό συντονισμό κοινών επιχειρήσεων και, κατά συνέπεια, θα συμβάλει στον σεβασμό των ανθρωπίνων δικαιωμάτων και πολιτικών ελευθεριών και στην καταπολέμηση του διασυνοριακού εγκλήματος.
<SPEAKER ID="052" NAME="Tiziano Motti  " LANGUAGE="IT">
Συμφωνώ με τη δήλωση του κ. Buzek ότι η μετανάστευση ανέκαθεν ωφελούσε την Ευρώπη, στον βαθμό που πρόκειται για μετανάστευση που διέπεται από κανόνες, ενσωματώνεται στο κοινωνικό σύνολο και σέβεται τους θεσμούς και τους νόμους της χώρας προορισμού. Όταν χρειάζεται κοινωνική ανανέωση και κίνηση εργατικού δυναμικού, όταν η πολιτιστική ανταλλαγή εμπλουτίζει τους λαούς, τότε η μετανάστευση συνιστά πολύτιμο πόρο. Οι ιουδαϊκές-χριστιανικές ρίζες μας μάς έχουν δώσει την έννοια της φιλανθρωπίας και της φιλοξενίας εκείνων που υποφέρουν.
<P>
Ωστόσο, όταν η παράνομη μετανάστευση οδηγεί σε καταστάσεις έκτακτης ανάγκης, ταλαιπωρίας, εγκληματικότητας και ανασφάλειας, καθίσταται αναγκαία μια απτή στρατηγική ολοκλήρωσης σε επίπεδα στα οποία οι χώρες μπορούν να αντεπεξέλθουν από δημογραφικής άποψης. Εξαπατούμε τους εαυτούς μας αν πιστεύουμε ότι το πρόβλημα περιορίζεται στις χώρες που βρέχονται από τη Μεσόγειο: η ελεύθερη κυκλοφορία των πολιτών στην ΕΕ μπορεί μόνο να ενθαρρύνει την ελεύθερη κυκλοφορία πολλών παράνομων μεταναστών που έχουν στραφεί στο έγκλημα. Κάθε ευρωπαϊκό κράτος έχει ηθικό και άμεσο συμφέρον εφόσον αυτό σχετίζεται με το ζήτημα της εγκληματικότητας και της ασφάλειας του μισού δισεκατομμυρίου πολιτών που μας έχουν δώσει την εντολή να τους προστατεύουμε με επείγουσες απτές δράσεις, τόσο σε ό,τι αφορά τα υφιστάμενα προβλήματα όσο και σε ό,τι αφορά τα προβλήματα που ενδέχεται να αναπτυχθούν γρήγορα. Τα δικαιώματα των πολιτών δεν μπορούν να ανταλλαγούν με τη γενική αδιαφορία των κρατών μελών ούτε με προειδοποιήσεις τύπου Σόλωνα από την Ευρωπαϊκή Επιτροπή.
